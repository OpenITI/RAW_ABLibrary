[
  {"content":"\r\n\r\nأخبار وآثار\r\nحضرت امام رضا عليه السلام\r\nتأليف و تحقيق\r\nعزيز الله عطارد\r\nحق طبع براى مؤلف محفوظ است\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nصلوات بن على بن موسى الرضا عليه السلام\r\nاللهم صلى على علي بن موسى الرضا الذى\r\nارتضيته ورضيت به من شئت من خلقك\r\nاللهم وكما جعلته حجة على خلقك وقائما بامرك\r\nوناصر لدينك وشاهدا على عبادك وكما نصح\r\nلهم فى السر والعلانية و دعا الى سبيلك بالحكمة\r\nوالموعظة الحسنة فصل عليه افضل ما صليت\r\nعلى احد من اوليائك وخيرتك من خلقك\r\nانك جواد كريم\r\nبه خط احمد نجفى زنجانى\r\nازانتشارات كتابخانه صدر تهران ناصر خسرو پاساژ محمدى تلفن 37696 ل\r\n2000 نسخه از اين كتاب در سازمان چاپ مهر قم بطبع رسيد\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nاين كتاب مقدس به ياد بود حاجيه خانم مريم بصير\r\nحقيقى چاپ شد ، بانوى نامبرده از بانوان متدين بودند و\r\nبه خاندان عصمت و طهارت ايمان واخلاص زيادى داشتند .\r\nآقاى حاج حسن بصير حقيقى وفقه الله از نظر علاقه و\r\nمحبتى كه به صبيه خود داشتند براى شادى روح واحياء\r\nنامش وسيله نشر آثار و اخبار حضرت رضا عليه السلام را فراهم\r\nآوردند .\r\nاز خداوند متعال خواستاريم بانو مريم بصير حقيقى\r\nرا كه در عنفوان جوانى وبهار زندگانى جهان را وداع گفتند\r\nبا حضرت زهراى اطهر سلام عليها محشور گرداند و به\r\nپدر و مادرش كه در اين مصبت گرد غم واندوه بر چهره\r\nدارند صبر واجر مرحمت فرمايد .\r\n\r\n","description":"","footnote":"","page_name":" 3 ","page_number":3},
  {"content":"\r\n\r\n\" تذكر \"\r\nخوانندگان ارجمند توجه داشته باشند كه اين كتاب\r\nدر واقع ترجمه اى است از مسند الرضا عليه السلام و كليه\r\nمطالب آن از كتاب مزبور گرفته شده است .\r\nدر اين جا از ذكر تمام سند اخبار وروايات خوددارى\r\nشد و فقط راوى آخر سند را كه از امام عليه السلام روايت\r\nمىكند ذكر كرديم ، و از آوردن مآخذ ومنابع موضوعات\r\nمورد بحث به علت اينكه در اصل ذكر شده است خوددارى\r\nنموديم .\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nمقدمهء مؤلف\r\nبِسْمِ اللَّهِ الرَّحْمنِ الرَّحِيمِ\r\nدر بارهء حضرت امام ابو الحسن على بن موسى الرضا عليهما السلام كتاب‌ها و رساله‌ها و مقالات زيادى نوشته شده است ، هر نويسنده‌اى به اندازه استعداد و حوصله خود پيرامون زندگى و شخصيت آن بزرگوار به تحقيق و بررسى پرداخته است .\r\nگروهى زندگى سياسى و اجتماعى آن بزرگوار را مورد بحث قرار داده و روابط آن حضرت را با خلفاى زمانش و حوادثى كه در روزگار آن جناب پيش آمده شرح داده‌اند ، و جماعتى در موضوع امامت و فضائل و مناقب و خصائص و مزاياى اخلاقى حضرت رضا ( ع ) سخن گفته‌اند .\r\nبعضى هم در اخبار و روايات امام ( ع ) مخصوصا در مباحثات و مناظرات و احتجاجات آن حضرت با ارباب اديان و اصحاب مقالات و فرق و فلاسفه و متكلمين\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nگفتگو كرده‌اند و سخنان امام رضا ( ع ) را شرح و بسط داده‌اند .\r\nدسته‌اى ديگر هم در اين ميان اخبار وارده در طب و خواص خوردنىها و آشاميدنىها را كه از حضرت رضا سلام اللَّه عليه رسيده است مورد تحقيق قرار داده‌اند و فرمايشات آن بزرگوار را تفسير كرده و خصوصيات آنها را بيان داشته‌اند .\r\nدر اينجا كتابى كه از هر جهت جامع و كامل و حاوى تمام مطالب وارده از حضرت رضا ( ع ) باشد در دست نبود ، و اخبار و روايات وارده از حضرت رضا ( ع ) در موضوعات مختلف معارف دينى در كتاب‌ها پراكنده بود و لازم مينمود كه آن اخبار و روايات در يك جا گرد آيد و مورد استفاده قرار گيرد .\r\nحقير كه بيش از پانزده سال است در باره معارف اسلامى خطه خراسان بزرگ به تحقيق و بررسى مشغول هستم و براى دست آوردن منابع و مآخذ در كتابخانه‌هاى ايران و كشورهاى اسلامى و غير اسلامى كه داراى كتابهاى خطى اسلامى هستند به مطالعات خود ادامه مىدهم .\r\nاز سال هزار و سيصد و چهل هجرى شمسى كه فكر تأليف تاريخ خراسان در دوره اسلام براى من پيش آمد و يك نيروى نامرئى از باطن مرا در تأليف اين كتاب بزرگ به فعاليت واداشت ، از آن تاريخ تا امروز به حمد اللَّه از فعاليت و كوشش دست نكشيده‌ام .\r\nابتداء تمام كتابخانه‌هاى مشهور ايران را در تهران ، مشهد ، اصفهان ، شيراز ، يزد ، همدان ، تبريز ، و دهها شهر ديگر در استانهاى مختلف كشور پهناور ايران مورد بررسى قرار دادم و صدها كتابخانه خصوصى و عمومى را تفحص كردم و يادداشت برداشتم .\r\nدر سال هزار و سيصد و چهل و چهار شمسى عازم عتبات عاليات شده و مدتى در\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nنجف اشرف مشرف بودم و در كتابخانه‌هاى اين حوزه بزرگ تشيع تحقيق كرده و از محضر رجال علمى و محققان عاليقدر تجربيات فراوانى اندوختم .\r\nدر نجف اشرف هر روز بحضور دو محقق عاليقدر و دو مجاهد بزرگ يعنى علامه مجاهد شيخ عبد الحسين امينى رضوان اللَّه عليه مؤلف كتاب جاودانى الغدير ، و محقق بصير و زاهد بىنظير شيخ آقا بزرگ طهرانى قدس اللَّه روحه مؤلف كتاب جهانى - الذريعه و طبقات اعلام الشيعه مشرف مىشدم و از محضر پر فيض آنها استفاده ميكردم .\r\nاين دو بزرگوار مرا بسيار تشويق ميكردند ، و روش تحقيق و آشنائى با مصادر را از آنها فرا گرفتم ، و پس از ديدن كتابخانه‌هاى نجف از چند كتابخانه در بغداد و كربلا هم ديدن كردم ، و اطلاعات بسيار سودمندى از كتابخانه‌هاى عتبات بدست آوردم .\r\nدر سال هزار و سيصد و چهل و پنج از طريق كويت عازم مكه و مدينه شدم و در كتابخانه‌هاى حرمين شريفين مخصوصا از كتابخانهء حرم در مكه معظمه و كتابخانه شيخ الاسلام در مدينه منوره اطلاعات فراوانى بدست آوردم و به مصادر تازه‌اى دست يافتم .\r\nدر سال هزار و سيصد و چهل و شش به پاكستان و هندوستان مسافرت كردم و بيش از چهل كتابخانه در شهرهاى كراچى ، حيدرآباد سند ، ملتان ، لاهور ، راولپندى پيشاور در پاكستان غربى و كتابخانه‌هاى داكا در پاكستان شرقى مورد بررسى قرار گرفت .\r\nدر هندوستان از شهرهاى دهلى ، رام پور ، اجمير ، عليگر ، آكره ، لكنهو ، بنارس ، پتنه ، كلكته ، مدارس ، حيدرآباد دكن ، بمبئى و احمدآباد كجرات ديدن كردم و از كتابخانه‌هاى بسيار با ارزش اين شهرها استفاده نمودم و نسخه‌هاى متعددى\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nرا براى عكسبردارى انتخاب كردم و از آنها ميكرو فيلم تهيه نمودم .\r\nدر بازگشت از هند و پاكستان مدت سه ماه نيز در افغانستان اقامت كردم ، و در اين مدت از شهرها و ولايات كابل ، غزنين ، قندهار ، بغلان ، قندز ، طالقان ، بدخشان ، طخارستان ، بلخ ، بزار شريف ، جوزجان ، شبرقان ، سرپل و هرات ديدن كردم .\r\nدر اين مدت با علما و دانشمندان در باره موضوع كار خود گفتگو ميكردم و از كتابخانه‌ها و آثار باستانى در شهرهاى مختلف ديدن كردم ، سفر افغانستان كه خود جزئى از خراسان بزرگ است براى من بسيار سودمند واقع شد و اطلاعات مفيدى بدست آمد .\r\nاز يمن به مصر رفتم و مدتى در كتابخانه‌هاى قاهره تحقيق كردم ، از آنجا به سوريه رفتم و در كتابخانه ظاهريه به مطالعه پرداختم ، و مدتى هم در بيروت بسر بردم ، مسافرت يمن و مصر و شام برايم بسيار سودمند واقع شد و اطلاعات فراوانى بدست آمد .\r\nدر سال هزار و سيصد و پنجاه و پنج عازم اروپا شدم و از كشورهاى انگلستان ، فرانسه ، بلژيك ، آلمان ديدن كردم و از كتابخانه‌هاى مشهور اين كشورها كه داراى ذخائر اسلامى هستند ديدن كردم ، و در مراجعت مدتى هم در اسلامبول توقف كرده و از كتابخانه‌هاى مشهور اين شهر استفاده نمودم .\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nدر اين مدت پانزده سال با تحقيق و تتبع فراوان بيش از چهل هزار فيش براى خراسان گرد آورده‌ام و در نظر دارم اين كتاب بزرگ و مفصل را به دو زبان فارسى و عربى كه مورد استفاده همه مسلمانان قرار گيرد تنظيم كنم ، و ان شاء اللَّه به يارى خداوند متعال و توجه حضرت رضا ( ع ) ، تنظيم ، و چاپ بخش فارسى اين كتاب به زودى آغاز مىشود .\r\nاز آنجا كه هر كسى به خراسان ميرود ابتدا به زيارت حضرت رضا ( ع ) مشرف مىشود ، حقير نيز موضوع تاريخ خراسان را ابتداء از امام رضا سلام اللَّه عليه شروع كردم ، و اميدوارم از بركت حضرت امام ثامن ضامن بقيه مجلدات كتاب خراسان نيز تنظيم و چاپ شود .\r\nدر باره حضرت امام رضا ( ع ) از صدر اسلام تاكنون چند كتاب اختصاصى تدوين شده است ، و در هر يك از اينها مقدارى از سخنان آن بزرگوار را گرد آورده‌اند و ما اينك نام هر يك از آنها را بيان ميكنيم تا موضوع كارهاى ما روشن شود و روش ما معلوم گردد .\r\n\r\nعيون اخبار الرضا\r\nشيخ ابو جعفر صدوق رضوان اللَّه عليه در حدود ششصد روايت از حضرت رضا ( ع ) را در اين كتاب گرد آورده ، و بطورى كه از اسم كتاب استفاده مىشود وى اخبار چشم‌گيرى كه مورد نظرش واقع شده انتخاب كرده و مقصودش جمع‌آورى همه روايات امام رضا نبوده است .\r\n\r\nمفاخر الرضا ( ع )\r\nاين كتاب از تأليفات حاكم نيشابورى است و بعنوان مناقب الرضا ( ع ) نيز\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nروايت شده است ، از اين كتاب اكنون اثرى نيست و از آن كتابهائى است كه روزگار آنها را از دست ما خارج كرده است ، محمد بن مشهدى در مزارش از اين كتاب نقل مىكند .\r\n\r\nفقه الرضا\r\nاين كتاب مجموعه‌اى از مسائل و احكام است كه از امام رضا عليه السلام روايت شده است ، مجلسى اول و دوم و نيز حاج ميرزا حسين نورى در انتساب اين كتاب به امام رضا سخنانى دارند ، و ليكن گروهى از اهل علم در صحت آن ترديد دارند ، و ما مطلبى از آن كتاب نقل نكرده‌ايم .\r\n\r\nطب الرضا\r\nمجموعه‌اى است در اخبار و روايات وارده از حضرت رضا ( ع ) در طب كه برساله ذهبيه نيز مشهور است . و آن را به محمد بن حسن جمهور عمى نسبت داده‌اند ، ما از اين كتاب نيز حديثى نقل نكرديم و اخبار مربوط به طب را كه از امام ( ع ) نقل شده از مصادر ديگرى مسندا روايت كرديم .\r\n\r\nصحيفة الرضا\r\nرساله صحيفة الرضا و يا مسند على الرضا ( ع ) بطور مستقل و جداگانه چاپ شده است ، اين رسالهء مختصر در ميان محدثين اهل سنت نيز بسيار مشهور است .\r\nسمعانى در التحبير و رافعى قزوينى در التدوين چند طريق براى صحيفه نقل كرده‌اند .\r\nمرحوم مير حامد حسين صاحب عبقات الانوار نيز صحيفه‌اى را در اختيار\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nداشته‌اند كه از طريق ابو القاسم قشيرى و محمد بن حمويه جوينى روايت شده است و عبد الواسع يمانى نيز صحيفه را از طريق حافظ ابن عساكر نقل كرده و در پايان مسند زيد بن على چاپ كرده است .\r\n\r\nمسند الامام الرضا ( ع )\r\nدر اين جا كتابى كه تمام علوم و معارف حضرت رضا ( ع ) را در برگيرد وجود نداشت و براى همين جهت تصميم گرفتم كتاب جامعى را در اين موضوع فراهم آورم و لذا همه مجموعه‌هاى حديثى شيعه را از قديم تا عصر اخير مورد بررسى قرار دادم و هر حديثى كه از حضرت رضا ( ع ) نقل شده و يا آن بزرگوار از پدرانش عليهم السلام روايت مىكند روى فيش‌هاى مخصوصى يادداشت كردم .\r\nپس از اينكه همه كتاب‌هاى حديثى شيعه را بررسى كرده و تعدادى از كتب اهل سنت را نيز كه روايت حضرت رضا ( ع ) در آنها نقل شده بود مورد تحقيق قرار دادم . فيش‌ها را بطور موضوعى مرتب كردم و هر حديث را به باب خودش بردم تا استفاده از آن آسان شود ، و مأخذ هر حديثى را در پاورقى نشان دادم .\r\nمسند الرضا ( ع ) را به زبان عربى تنظيم كردم تا علما و دانشمندان مستقيما از سخنان حضرت رضا ( ع ) استفاده كنند و مورد استفاده همه مسلمانان در جوامع مختلف كه به زبان عربى آشنائى دارند قرار گيرد و اينك براى مزيد استحضار خوانندگان محترم موضوعات كتاب مسند الرضا را ذيلا بيان مىكنم .\r\nنخست شرح حال حضرت رضا ( ع ) كه شامل مطالب ذيل است : تاريخ تولد ، و حالات مادرش ، امامت ، مكارم اخلاق و سيره آن بزرگوار ، دعوت مأمون از آن جناب و حوادثى كه از مدينه تا خراسان در بين راه پيش آمد ، ورود\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nحضرت رضا به قادسيه ، اهواز ، نيشابور ، طوس ، سرخس و مرو .\r\nمذاكرات حضرت رضا با مأمون در باره خلافت و ولايتعهدى ، شهادت حضرت رضا ( ع ) فرزندان امام رضا ، فضيلت زيارت آن حضرت ، كرامات و خوارق عادت در كنار قبر آن بزرگوار ، مدايح و مرثيه‌هائى كه به زبان عربى در باره امام گفته شده است .\r\nاز اينجا به بعد روايات و اخبار وارده را به ترتيب ذيل تنظيم كرده‌ايم و اينك فهرست موضوعى آنها را ذيلا يادداشت مىكنيم .\r\nدر عقل و علم و فضيلت كسب دانش نوزده حديث .\r\nدر خداشناسى و صفات ثبوتى و سلبى و مسائل مربوط به توحيد هفتاد و دو حديث در حالات پيامبران الهى و زندگى و خصوصيات آنها شصت و شش حديث در امامت و خلافت و خصوصيات امام بر حق و منصوص از اهل بيت چهار صد و نود و دو حديث .\r\nدر فضائل اخلاقى و خصال پسنديده و ناپسند يك صد و چهل و پنج حديث در آداب و مواعظ شصت و يك حديث .\r\nدر تفسير قرآن و معانى آيات شريفه و بيان آنها دويست و چهار حديث در دعاهاى شب و روز و ايام و ليالى متبركه يك صد و دو حديث در احتجاجات و مناظرات با ارباب اديان و فرق شانزده مجلس در طهارت و آداب وضوء و غسل هفتاد و پنج حديث در نماز و مسائل مربوط به آن يك صد و سى حديث در روزه و مسائل و احكام آن پنجاه و هشت حديث در زكات و آداب آن دوازده حديث در حج و عمره و مناسك و احكام آن هشتاد و يك حديث در آداب زيارت و ثواب آن چهل و نه حديث\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nدر نكاح و زناشوئى و مسائل آن يك صد و هجده حديث در طلاق و اقسام آن چهل و چهار حديث در آداب كسب و معيشت و تجارت پنجاه و نه حديث در احكام شكار و ذبيحه بيست حديث در خوردنيها و احكام و دستورات آن يك صد و سى و يك حديث در آشاميدنيها و مسائل آن چهل و پنج حديث در تجمل و زينت و پاكيزگى و نظافت هشتاد و دو حديث در جهاد با كفار و فضيلت پيكار با دشمنان اسلام دوازده حديث در حدود و احكام و مسائل آن سيزده حديث در آيات و مسائل آن يازده حديث در قضاء و شهادت و آداب آن چهارده حديث در احكام سوگندها و مسائل نذر ، شش حديث در وصيت و احكام و مسائل آن هفده حديث در مسائل مربوط به مردگان و احكام آن بيست و شش حديث در ارث و احكام و مسائل آن سيزده حديث در باره رجال حديث و ذم و قدح آنها نود و هفت حديث در موضوعات متفرقه و مطالب مختلفه يك صد و پانزده حديث راويان و ناقلان آثار حضرت رضا ( ع ) سيصد و سيزده نفر مجموع روايات وارده از حضرت رضا ( ع ) در حدود دو هزار و چهار صد و پنجاه حديث است كه از هشتاد كتاب استخراج شده و نظر مؤلف در اينجا فقط جمع‌آورى اين روايات بوده نه تحقيق در سند و متن آنها اهل علم و تحقيق و فقهاء عاليقدر خود در سند آنها بررسى ميكنند و مؤلف در پايان كتاب\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nراويان را معرفى كرده است بطورى كه قبلا اشاره كردم اين كتاب را براى علماء و محققين در معارف اسلامى به زبان عربى كه زبان حضرت رضا ( ع ) است تدوين كردم و اينك براى اينكه فارسى زبانان نيز از آن بهره‌مند گردند آن را به زبان فارسى بر گرداندم تا مسلمانان ايرانى از آن استفاده كنند و معرفت آنان نسبت به حضرت رضا ( ع ) افزون گردد .\r\nخوانندگان محترم توجه داشته باشند كه ما همه مسند الرضا را در بخش فارسى نياورديم چون همه اخبار آن مخصوص اخبار مربوط به احكام از نظر عامه مورد استفاده نبود و لذا از ذكر آنها در اينجا خوددارى كرديم و كسانى كه ميخواهند همه اخبار و روايات را مطالعه كنند به متن عربى مراجعه كنند از خداوند متعال آرزو و استدعا دارم در راهى كه پيش گرفته‌ام موفقم دارد و صحت و تندرستى را بر اين حقير مستدام بدارد و خير دنيا و آخرت را عطا فرمايد و در جوار رسول اكرم و اهل بيت بزرگوارش عليهم السلام جاى دهد و در زمره آنها محشور گرداند .\r\nعزيز اللَّه عطاردى 23 محرم الحرام 1397\r\n\r\n","description":"","footnote":"","page_name":" 14 ","page_number":14},
  {"content":"\r\n\r\n بِسْمِ اللَّهِ الرَّحْمنِ الرَّحِيمِ * \r\n\r\n[ باب اول 
  ] ( 1 ) تولد حضرت رضا ( ع ) و حالات مادر آن حضرت\r\n( 2 ) 1 - محمد بن يعقوب كلينى رضوان اللَّه عليه گويد امام رضا عليه ( ع ) در سال 148 هجرى متولد شد ، و در ماه صفر سال 203 در حالى كه 55 سال از عمر شريفش ميگذشت جهان را وداع گفت ، در تاريخ تولد و وفات حضرت رضا ( ع ) اختلاف شده و ليكن مطلب قابل توجه و مورد اعتماد همان است كه ما گفتيم و مادرش ام ولدى بود كه او را ام البنين ميگفتند .\r\n( 3 ) 2 - شيخ صدوق رحمة اللَّه عليه گفته : بزنطى گويد به حضرت ابو جعفر جواد ( ع ) عرض كردم : گروهى از مخالفين شما گمان ميكنند كه مأمون پدرت را به « رضا » ملقب ساخت در آن هنگام كه او را به ولايتعهدى برگزيد ، حضرت جواد عليه السلام فرمود : به خداوند دروغ گفته‌اند و از طريق حق منحرف شده‌اند ، بلكه خداوند او را به « رضا » نامگذارى كرده ، زيرا وى محل رضايت خداوند و پيغمبر و ائمه بعد\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nاز وى قرار گرفته است .\r\n( 1 ) گويد : عرض كردم آيا همه پدران گذشته‌ات عليهم السلام مورد رضايت خداوند و پيغمبر و ائمه نبودند ، فرمود چرا ؟ گفتم : پس چگونه پدرت از بين آنها « رضا » ناميده شد ؟ فرمود : براى اينكه دشمنان و مخالفين او به وى رضايت دادند همانطور كه دوستان و موافقين او راضى بودند و هيچ يك از پدرانش اين چنين نبودند و از اين رو پدرم از ميان آنها ملقب به رضا گرديد .\r\n( 2 ) 3 - حضرت عبد العظيم از سليمان بن حفص روايت كرده كه گفت موسى ابن جعفر عليهما السلام فرزندش على را « رضا » خطاب ميكرد و او را به اين عنوان نام ميبرد و ميگفت : فرزندم « رضا » را بگوئيد نزد من بيايد و يا به فرزندم رضا چنين گفتم و يا فرزندم رضا چنين گفت و هر گاه او را مورد خطاب قرار ميداد وى را « ابو الحسن » نام ميبرد .\r\n( 3 ) 4 - على بن ميثم كه از همگان در باره ائمهء اطهار عليهم السلام اطلاعاتش بيشتر بود و از اوضاع خانوادگى و خصوصيات زناشوئى آنان مطلع بود ميگفت حميدة المصفاة مادر موسى بن جعفر كه از اشراف و بزرگزادگان عجم بود كنيزى را كه از مادرى مسلمان متولد شده بود خريدارى كرد ، نام اين جاريه ، « تكتم » بود و از نظر عقل و ديانت از بهترين زنان عصر خود بشمار ميرفت و به حميدة المصفاة بسيار احترام ميكرد تا آنجا كه هيچ گاه در نزد وى نمىنشست حميده به فرزندش موسى گفت : اى فرزند ، « تكتم » بهترين زنى است كه من ديده‌ام و شك ندارم كه خداوند متعال فرزندان پاكى به او خواهد بخشيد ، من اينك او را به تو مىدهم وى را به راه خير و سعادت رهنما باش .\r\n\r\n","description":"","footnote":"","page_name":" 16 ","page_number":16},
  {"content":"\r\n\r\n( 1 ) پس از اينكه حضرت رضا عليه السلام متولد شد « تكتم » را طاهره نامگذارى كرد ، حضرت رضا شير زياد مىخورد و نيروى جسمانيش قوى بود ، مادرش گفت :\r\nبراى فرزندم يك مرضعه تهيه كنيد كه مرا يارى كند ، گفتند : آيا شيرت كم شده است ؟\r\nگفت : نه به خداوند سوگند شيرم كم نشده است ، بلكه من از روز ولادت فرزندم از او را دو اذكار خود باز مانده‌ام .\r\nصولى گويد : دليل بر اينكه نام مادر امام رضا عليه السلام « تكتم » بوده گفتار شاعريست كه در مدح حضرت رضا سلام اللَّه عليه گويد :\r\n الا ان خير الناس نفسا و والدا * و رهطا و اجدادا على المعظم\r\nأتتنا به للعلم و الحلم ثامنا * اماما يؤدى حجة اللَّه تكتم \r\nگروهى اين شعر را به عموى ابو ابراهيم بن عباس نسبت داده‌اند و ليكن من روايتى در اين باره ندارم و از كسى نشنيده‌ام و صحت و سقم آن را تاييد نميكنم و ليكن شك ندارم كه اين ابيات از ابو ابراهيم بن عباس است :\r\n كفى بفعال امرئ عالم * على أهله عادلا شاهدا\r\nأرى لهم طارقا مونقا * و لا يشبه الطارف التالدا\r\nيمن عليكم بأموالكم * و تعطون من مائة واحدا\r\nفلا يحمد اللَّه مستبصرا * يكون لاعدائكم حامدا\r\nفضلت قسيمك في قعدد * كما فضل الوالد الوالدا \r\nصولى گويد : من اين ابيات را به خط پدرم در پشت دفترى كه متعلق به او بود پيدا كردم و او نوشته بود : من اين ابيات را از برادرم كه از عمويش روايت ميكرد شنيدم و او اين اشعار را در باره امام رضا عليه السلام گفته بود ، و تكتم يكى از نامهاى زنان عرب است كه در اشعار ذكر آن آمده است :\r\n\r\n","description":"","footnote":"","page_name":" 17 ","page_number":17},
  {"content":"\r\n\r\n طاف الخيالان فهاجا سقما * خيال تكنى و خيال تكتما \r\n( 1 ) صولى گويد : ابراهيم بن عباس عموى پدرم اشعار و مدايح بسيارى در بارهء حضرت رضا عليه السلام داشت كه همه آنها را منتشر كرده بود ، پس از آن حوادثى پيش آمد كه او ناگزير شد آن ابيات را جمع‌آورى نمايد ، گروهى گفته‌اند : كه مادر امام رضا « سكن النوبيه » نام داشته است ، و نيز گفته‌اند : كه نام او نجمه و يا « سمان » و مكنى به ام البنين بوده است .\r\n( 2 ) 5 - على بن ميثم از پدرش روايت مىكند كه وى گفت : هنگامى كه حميدة المصفاة مادر حضرت رضا عليه السلام را خريدارى كرد ، متذكر شد كه حضرت رسول صلى اللَّه عليه و آله را در خواب ديده است كه آن حضرت امر كرده كه « نجمه » را به فرزندت موسى ببخشى ، زيرا به زودى از وى فرزندى كه بهترين مردم روى زمين است متولد خواهد شد .\r\nهنگامى كه حضرت رضا متولد شد او را طاهره نام گذاشت ، مادر آن حضرت چند نام داشت : اروى ، سكن ، سمان ، و تكتم كه آخرين نام او بوده است ، على بن ميثم گويد : از مادرم شنيدم كه نجمه در هنگام خريدارى بكر بوده است .\r\n( 3 ) 6 - على بن ميثم از پدرش روايت كرده كه گفت : از مادرم شنيدم كه مىگفت :\r\nنجمه مادر حضرت رضا عليه السلام مىگفت :\r\nهنگامى كه فرزندم على در رحم من قرار گرفت ، من سنگينى باردارى را نديدم ، و در هنگام خواب صداى تسبيح و تهليل از درون خود ميشنيدم و اين جهت مرا بترس و وحشت وامىداشت و هر گاه بيدار مىشدم چيزى نمىشنيدم .\r\nهنگامى كه وضع حمل كردم و كودك بر زمين قرار گرفت دست خود را بر زمين گذاشت و سر خود را به طرف آسمان بلند كرد در حالى كه لبهاى خود را حركت\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nمىداد و مانند بزرگسالان سخن مىگفت .\r\n( 1 ) در اين هنگام پدرش موسى بن جعفر وارد شد و گفت : اى نجمه كرامت پروردگار بر تو گوارا باد ، من كودك را در حالى كه در يك پارچه سفيدى پوشانيده شده بود به او دادم ، وى در گوش راست كودك اذان و در گوش چپ اقامه گفت و با آب فرات گلوى او را گرفت ، سپس به من برگردانيد و گفت : بگير اين كودك را كه از برگزيدگان خداوند در روى زمين است .\r\n( 2 ) 7 - عتاب بن اسيد گويد : از گروهى كه اهل مدينه بودند شنيدم مىگفتند :\r\nعلى بن موسى الرضا عليهما السلام روز پنجشنبه يازدهم ربيع الاول سال يك صد و پنجاه و سه متولد شد و اين دو سال بعد از وفات حضرت صادق عليه السلام بود .\r\n( 3 ) 8 - هشام بن احمر گويد : حضرت موسى بن جعفر عليه السلام به من فرمود :\r\nآيا اطلاع دارى كسى در اين روزها از طرف مغرب به مدينه وارد شده باشد ؟ عرض كردم : اطلاع ندارم ، فرمود : چرا مردى از اهل مغرب وارد مدينه شده است ، بيائيد با هم نزد او برويم ، حضرت سوار شد و من هم با او سوار شده بنزد آن مرد رهسپار شديم ، در اين هنگام مشاهده كردم مردى از اهالى مغرب با چند غلام و كنيز ايستاده است ، گفتم : غلام و كنيزان خود را به ما نشان بده ، وى هفت جاريه را به ما نشان داد و هيچ كدام مورد علاقه حضرت موسى بن جعفر نشدند .\r\nسپس فرمودند : بقيه را نشان بدهيد ، مرد مغربى گفت : فقط يك جاريه ديگر كه آن هم مريض است باقى مانده است موسى بن جعفر گفت : پس چرا او را نشان نمىدهى آن مرد از نشان دادن آن كنيز امتناع كرد و حضرت از آن جا مراجعت فرمودند ، روز ديگر مرا بار ديگر براى خريدن آن كنيز نزد آن مرد فرستادند ، و فرمودند : از آن مرد سؤال كن و بگو آخرين نظرت در باره او چيست ؟ و اگر قيمت آن را معين كرد\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nقبول كن .\r\n( 1 ) هشام بن احمر گويد : من طبق فرمودهء امام عليه السلام نزد آن مرد رفتم ، وى گفت : من براى اين كنيز قيمت معينى در نظر گرفته‌ام و از آن مقدار كم نخواهم كرد گفتم : من به اين قيمت او را خريدم ، فروشنده گفت : كنيز مال تو است ، و ليكن به من بگو اين مرد كه بود كه ديروز همراه تو آمده بود ، گفتم : مردى از بنى هاشم بود ، گفت :\r\nاز كدام قبيله بنى هاشم ، گفتم : بيش از اين اطلاعى ندارم .\r\nآن مرد گفت : اينك از جريان خريدارى اين كنيز تو را مطلع سازم ، هنگامى كه من او را در انتهاى مغرب خريدارى كردم ، زنى از اهل كتاب با من برخورد كرد و گفت :\r\nاين كنيزى كه همراه دارى چيست ؟ گفتم : وى را براى خود خريدارى نموده‌ام ، آن زن گفت : اين چنين كنيزى شايسته نيست نزد مانند تو باشد .\r\nاين كنيز بايد در نزد بهترين اهل زمين باشد ، اين جاريه پس از اندكى كه در نزد صاحبش بگذراند ، از وى فرزندى متولد خواهد شد كه در شرق و غرب عالم مانند او نخواهد بود ، آن مرد گويد : من كنيز مورد نظر را به مدينه آوردم ، و پس از اينكه موسى بن جعفر عليهما السلام او را خريدارى كرد چندى نگذشت كه حضرت رضا عليه السلام از او متولد شد .\r\n( 2 ) 9 - طبرسى - رضوان اللَّه عليه - گويد : حضرت رضا عليه السلام در سال يك صد و چهل و هشت در شهر مدينه متولد شد .\r\nو گفته مىشود : تولد آن بزرگوار در شب يازدهم ذى قعده در روز جمعه سال يك صد و پنجاه و سه واقع شده است .\r\nو در اين هنگام پنج سال از وفات حضرت صادق عليه السلام گذشته بود ، و گفته شده كه تولد آن حضرت روز پنجشنبه بوده است و مادرش كنيزى بود كه او را\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nام البنين مىگفتند ، و نام او نجمه و سكن نوبيه و يا تكتم مىباشد .\r\n( 1 ) 10 - ابن شهر آشوب گفته : على بن موسى عليهما السلام مكنى به ابو الحسن و ابو على و ملقب به سراج اللَّه ، نور الهدى ، قرة عين المؤمنين ، مكيدة الملحدين ، كفو الملك ، كافى الخلق ، رب السرير ، دأب التدبير ، الفاضل ، الجار ، الوفى ، الصديق ، و الرضى بود .\r\nبزنطى گويد : او را از اين جهت رضا مىگفتند كه خداوند و رسول و ائمه اطهار از وى خشنود بودند ، و گفته‌اند : آن حضرت را از اين جهت « رضا » مىگفتند ، كه مخالف و مؤلف او را برگزيدند ، و گفته شده كه مأمون او را به اين عنوان انتخاب كرد ، مادرش كنيزي بود كه او را سكن نوبيه ، و خيزران مرسيه مىگفتند ، و گفته مىشود كه نام او را نجمه مىگفتند اين مطلب را ميثم روايت كرده است و گفته مىشود :\r\nكه نام او صقر و يا ام البنين و اروى بوده است . و هنگامى كه حضرت رضا عليه السلام متولد شد او را طاهره نام‌گذارى كردند .\r\nتولد آن جناب روز جمعه و يا روز پنجشنبه يازدهم ربيع الاول سال يك صد و پنجاه و سه ، پنج سال بعد از وفات حضرت صادق عليه السلام واقع شد ، و گفته مىشود كه تولد آن بزرگوار در سال يك صد و پنجاه و يك اتفاق افتاده است .\r\n( 2 ) 11 - اربلي گفته : آن حضرت در سال يك صد و چهل و هشت در شهر مدينه متولد شد ، و گفته مىشود كه در روز جمعه يازدهم ماه ذى قعده سال يك صد و پنجاه و سه ، پنج سال بعد از وفات حضرت صادق عليه السلام متولد شده است ، و گفته شده كه تولد آن بزرگوار روز پنجشنبه بوده است ، و مادرش كنيزى بود كه او را ام البنين ميگفتند و نام او نجمه ، و سكن و يا تكتم مىباشد .\r\n( 3 ) 12 - حافظ عبد العزيز جنابذى گويد : تولد حضرت رضا عليه السلام در سال\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nيك صد و پنجاه و سه واقع شده و مادرش را ام البنين ميگفتند .\r\n( 1 ) 13 - در دروس گويد : امام رضا عليه السلام در سال يك صد و چهل و هشت در مدينه متولد شد ، و گفته شده كه تولد آن جناب روز پنجشنبه يازدهم ذى القعده بوده است .\r\n( 2 ) 14 - محمد بن طلحه گويد : تولد حضرت رضا عليه السلام روز يازدهم ذى حجة در سال يك صد و پنجاه و سه ، پنج سال بعد از وفات جدش حضرت صادق عليه السلام واقع شد .\r\nپدرش موسى بن جعفر و مادرش كنيزى بود كه او خيزران مرسيه و يا شقراء نونيه ميگفتند ، نام آن بانو اروى و ملقب به شقراء بود ، نام امام رضا عليه السلام « على » بود و او را سومين على مىگفتند ، على اول جدش امير المؤمنين و على دوم جد ديگرش حضرت سجاد زين العابدين عليه السلام بودند ، و القاب آن جناب عبارتند از : رضا ، صابر ، رضى ، وفى ، و رضا از همه القاب آن حضرت مشهورتر است .\r\n( 3 ) 15 - غفارى در تاريخ خود گفته : حضرت امام رضا عليه السلام روز جمعه يازدهم ذى قعده متولد شد .\r\n( 4 ) 16 - كفعمى گفته : روز پنجشنبه يازدهم ذى قعدهء سال يك صد و چهل و هشت در مدينه متولد گرديد .\r\n( 5 ) 17 - فتال نيشابورى گويد : تولد حضرت روز جمعه و در روايت ديگرى روز پنجشنبه يازدهم ذى القعده سال يك صد و چهل و هشت در شهر مدينه واقع شد .\r\n( 6 ) 18 - مسعودى گويد : امام رضا عليه السلام در سال يك صد و پنجاه و سه ، پنج سال پس از وفات جدش حضرت صادق عليه السلام در مدينه متولد شد ، ولادت او مانند تولد پدرانش انجام گرفت و مانند آنان نشو و نما يافت .\r\n\r\n","description":"","footnote":"","page_name":" 22 ","page_number":22},
  {"content":"\r\n\r\n( 1 ) از حضرت موسى بن جعفر عليه السلام روايت شده كه آن بزرگوار هنگامى كه تكتم مادر حضرت رضا را خريدارى كرد گروهى از ياران خود را جمع كرد و فرمود :\r\nبه خداوند سوگند كه من اين جاريه را به امر خداوند متعال خريدارى كردم ، از آن حضرت جريان خريدارى تكتم را پرسيدند ، فرمود : هنگامى كه در خواب بودم جدم و پدرم نزد من آمدند در حالى كه يك پارچه حريرى را در دست داشتند ، آنها پارچه حرير را بر زمين پهن كردند و از هم باز نمودند .\r\nناگهان من صورت اين جاريه را در آن پارچه حرير ديدم ، جدم و پدرم گفتند :\r\nاى موسى از اين كنيز بهترين خلق خداوند در روى زمين بعد از تو متولد خواهد شد ، سپس به من امر كردند هنگامى كه فرزند تكتم متولد شد او را « على » نام‌گذارى كنم و فرمودند خداوند بوسيله او عدل و داد و محبت و رحمت را ظاهر ميگرداند ، خوشا به حال كسى كه او را تصديق كند و امامت وى را بپذيرد ، واى بر آن فردى كه با او دشمنى كند و حق او را منكر گردد و با او عناد ورزد .\r\n( 2 ) و در مروج الذهب گويد : تولد آن حضرت در سال يك صد و پنجاه و سه بوده است .\r\n( 3 ) 19 - ابن الوردى گفته : تولد على بن موسى در سال يك صد و چهل و هشت بوده است .\r\n( 4 ) 20 - ابن اثير گويد : على بن موسى در سال يك صد و چهل و هشت در مدينه متولد شد .\r\n( 5 ) مؤلف گويد :\r\nمورّخين و محدثين و اهل تراجم گفته‌اند : كه مادر حضرت رضا عليه السلام از مردمان مغرب اقصى بوده است ، يكى از برده فروشان او را از مغرب خريدارى كرد و به مدينه آورد ، حميدة المصفاة مادر حضرت موسى بن جعفر عليه السلام او را براى\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nفرزندش موسى خريدارى نمود ( 1 ) و حضرت رضا از آن كنيز مغربيه متولد شد ، در موطن اين بانوى معظم كه از كدام شهر ناحيه مغرب بوده است در ميان اهل تاريخ و حديث اختلاف است .\r\nگروهى او را از اهل نوبه مىدانند ، و نوبه منطقه وسيعى در افريقا است كه امروز آن جا را سودان مىگويند .\r\nو نيز « نوبه » نام قبيله‌اى از سياهان آفريقا هم مىباشد ، و جماعتى نيز مادر حضرت رضا عليه السلام را از اهل « مرسيه » مىدانند ، و تصريح نكرده‌اند كه آن بانو از مرسيه افريقا بوده و يا از مرسيه اندلس ، و ما اينك در اين مورد توضيحاتى در اختيار مطالعه‌كنندگان محترم قرار مىدهيم .\r\nمسلمانان بعد از اينكه افريقا و شهرهاى آسياى صغير و روم شرقى را فتح كردند و خود را به اندلس رسانيدند ، و نواحى دو طرف درياى روم ( مديترانه ) را تصرف كردند در ساحل اين درياى بزرگ در طرف جنوب و شمال لنگرگاه‌هاى زيادى براى پهلو گرفتن كشتىهاى جنگى و مسافربرى تأسيس كردند و ارتباطات سياسى و نظامى و تجارى را ميان شهرها برقرار ساختند .\r\nاين بنادر جديد التاسيس را به جهت اينكه كشتىها در آن پهلو مىگرفتند « مرسى » مىگفتند ، و مرسى در لغت عرب محلى است كه كشتى در آن لنگر مىاندازد و متوقف مىگردد ، و در نسبت « مرسيه » مىشود ، سيد مرتضى زبيدى در تاج العروس گويد :\r\nمرسيه بضم ميم و مردمان مغرب آن را بفتح ميم تلفظ مىكنند ، نام شهرى است در مشرق اندلس كه امير عبد الرحمن بن حكم اموى آن را ساخته است .\r\n« مرسيه » شهرى است بسيار خرم و داراى باغها و بوستانهاى فراوان و ابو غالب تمام بن غالب لغوى از اين شهر است .\r\n\r\n","description":"","footnote":"","page_name":" 24 ","page_number":24},
  {"content":"\r\n\r\n( 1 ) ابو غالب كتاب نفيسى در علم لغت تأليف كرد ، هنگامى كه ابو اسحاق بر اندلس غلبه كرد هزار دينار براى ابو غالب فرستاد تا نام آن را در كتاب بنويسد ، ابو غالب از پيشنهاد وى امتناع ورزيد و گفت اگر تمام جهان را به من بدهى اين كار را نخواهم كرد ، من كتاب خود را براى طلاب علوم تاليف كرده‌ام .\r\nسيوطى در تاريخ الخلفاء گفته : عبد الرحمن بن حكم اموى نخستين اميرى است ، كه سلطنت بزرگ و با شكوهى در اندلس تاسيس كرد و دولت مستقل با تشكيلاتى وسيع پايه‌گذارى كرد ، در دوره حكومت او در اندلس دار الضرب تاسيس شد و مردم لباسهاى گلدار و رنگارنگ و منقش پوشيدند ، و از هنگامى كه مسلمانان عرب وارد اندلس شده بودند تا عصر عبد الرحمن دار الضربى نداشتند ، و معاملات مسلمانان با درهم و دينارى كه از بلاد شرقى به آنجا حمل ميشد انجام مىگرفت عبد الرحمن در سال 239 درگذشت .\r\nاز گفته‌هاى زبيدى و سيوطى كه در بالا نقل شد معلوم گرديد كه « مرسيه » اندلس در قرن سوم پايه‌گذارى شده ، و عبد الرحمن بن حكم اموى چند سال بعد از شهادت حضرت رضا ( ع ) به امارت اندلس رسيد و سپس « مرسيه » را ساخت ، بنا بر اين مادر حضرت رضا ( ع ) از « مرسيه » اندلس نبوده است .\r\nياقوت حموى گويد : « مرس الخرز » بفتح و سكون راء و سين مهمله و خرز بفتح خاء وراء جاى آبادى است در ساحل افريقا بين آن و بونه سه روز راه است ، و از اين مكان مرجان استخراج ميكنند ، و ابن حوقل گويد : « بونه » شهريست متوسط در كنار دريا كه بازارهاى زيبا و تجارتخانه‌هاى فراوانى دارد ، قيمت اجناس در اين شهر متوسط است ، و در آن جا انواع و اقسام ميوه‌ها و خوردنيهاى ارزان ديده مىشود و باغهاى زيادى در نزديك شهر هست .\r\nنتيجه بحث اين است كه مادر حضرت رضا ( ع ) كه گاهى بعنوان « خيزران\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nمرسية » و زمانى بعنوان « شقراء نوبيه » در كتب عنوان شده بايد از همين مراسى افريقا باشد ، ( 1 ) و احتمال ميدهد كه از اهل همين « بونه » باشد كه بعدا به « نوبه » تصحيف شده است ، و العلم بحقائق الامور عند اللَّه تعالى .\r\nبا مطالبى كه در بالا نقل كرديم ادعاى يكى از نويسندگان معاصر كه گفته است :\r\nمادر حضرت رضا ( ع ) از اهل « مارس » فرانسه بوده باطل مىشود ، در صورتى كه قبول كنيم كه بندر مارس در فرانسه همان « مرسيه » اندلس اسلامى باشد باز ادعاى وى درست نيست ، و ما در چند سطر قبل تحقيق كرديم كه « مرسيه » را عبد الرحمن بن حكم اموى ساخته و او چند سال پس از شهادت امام رضا ( ع ) به جاى پدرش حكم به خلافت و امارت نشست .\r\n\r\n","description":"","footnote":"","page_name":" 26 ","page_number":26},
  {"content":"\r\n\r\n\r\n[ باب دوم 
  ] ( 1 ) امامت حضرت رضا ( ع )\r\n( 2 ) 1 - كلينى رضوان اللَّه عليه - از حسين بن نعيم صحاف روايت كرده گفت : من و هشام بن حكم و على بن يقطين در بغداد بوديم ، على بن يقطين گفت : من در نزد بندهء صالح بودم كه فرزندش « على » وارد شد ، موسى بن جعفر عليهما السلام فرمود : اى على بن يقطين اين فرزند من على بزرگ و سرور فرزندان من است ، و من كنيه خود را به او بخشيده‌ام .\r\nدر اين هنگام هشام بن حكم كف دست خود را به پيشانيش زد و سپس گفت :\r\nواى بر تو چه گفتى ؟ على بن يقطين گفت : به خداوند سوگند خودم اين سخن را از وى شنيدم ، هشام گفت : من تو را مطلع سازم كه وى امام بعد از خود را به شما معرفى كرده است .\r\n( 3 ) 2 - نعيم قابوسى از حضرت كاظم ( ع ) روايت كرده كه فرمود : فرزند من على بزرگترين فرزندان من است ، و از همه فرزندانم نزد من گراميتر و نيكوتر است ، و او با من در « جفر » مينگرد ، و جز پيغمبر و يا وصى پيغمبرى حق ندارد در « جفر » نگاه كند .\r\n\r\n","description":"","footnote":"","page_name":" 27 ","page_number":27},
  {"content":"\r\n\r\n( 1 ) 3 - داود رقى گويد : به حضرت ابو الحسن موسى ( ع ) عرض كردم : قربانت گردم عمرم به آخر رسيده دستم را بگير و مرا از آتش نجات بده ، داود گويد :\r\nحضرت در اين هنگام اشاره بفرزندش ابو الحسن كرد و فرمود : اين بعد از من امام شما است .\r\n( 2 ) 4 - محمد بن اسحاق بن عمار گويد : به ابو الحسن اول ( ع ) عرض كردم :\r\nآيا مرا به كسى رهنمائى نميكنى كه دين خود را از وى فرا گيرم ؟ فرمود : اين فرزندم على است از وى دين خود را فراگير ، پدرم دست مرا گرفت و با خود كنار قبر حضرت رسول صلى اللَّه عليه و آله برد و فرمود : اى فرزند من خداوند عز و جل ميفرمايد : من در زمين خليفه و جانشين قرار مىدهم ، و خداوند هر گاه وعده فرمود به وعده خود وفا مىكند .\r\n( 3 ) 5 - داود رقى گويد : به حضرت ابو الحسن موسى ( ع ) عرض كردم : عمرم به آخر رسيده و ضعف و پيرى بر من مستولى شده ، از پدرت پرسيدم امام بعد از خود را به من معرفى كن ، شما را به من معرفى كرد ، و اينك از شما ميپرسم امام بعد از خود را به من معرفى كنيد ، موسى بن جعفر عليهما السلام فرمود : فرزندم ابو الحسن رضا بعد از من امام تو خواهد بود .\r\n( 4 ) 6 - زياد بن مروان قندى كه از واقفيه بود گويد : خدمت حضرت ابو ابراهيم ( ع ) رسيدم و فرزندش ابو الحسن ( ع ) هم در نزد او بود ، فرمود : اى زياد اين فرزند من :\r\nگفته‌هايش گفته من است ، نامه‌هايش به مانند نامهء من است ، فرستاده‌اش به طرف شما مانند فرستادهء من است ، و هر چه گفت حق همان است .\r\n( 5 ) 7 - محمد بن فضيل گويد : مخزومى كه مادرش از اولاد جعفر بن ابى طالب بود گفت : ابو الحسن موسى ( ع ) ما را به منزلش فراخواند ، و ما در پيرامون آن جناب گرد آمديم ، حضرت فرمود : آيا ميدانيد چرا شما را در اين جا فرا خواندم ؟\r\n\r\n","description":"","footnote":"","page_name":" 28 ","page_number":28},
  {"content":"\r\n\r\n( 1 ) عرض كرديم خير اطلاع نداريم ، فرمود : گواهى دهيد كه اين فرزندم وصى من است ، و بعد از من جانشين و قيم امور من خواهد بود ، هر كس از من طلبى دارد بايد از اين فرزندم بگيرد ، و به هر كس وعده‌اى داده‌ام ، اين فرزندم آنها را انجام خواهد داد ، و هر كس نميتواند مرا ملاقات كند و دسترسى به من ندارد بوسيله نامه از من طلب خود را بخواهد .\r\n( 2 ) 8 - حسين بن مختار گويد : الواحى از موسى بن جعفر عليه السلام براى ما رسيد و در اين هنگام آن حضرت در حبس بود ، در آن نامه‌ها نوشته بود : جانشين من فرزند بزرگم هست ، و او بايد امور مرا اداره كند ، و وظايف مرا انجام دهد ، ديگرى از كارها و وظائف من بهره‌اى ندارد ، تا آنگاه كه خودم با شما ملاقات كنم و يا خداوند اجلم را برساند .\r\n( 3 ) 9 - و نيز حسين بن مختار گويد : از حضرت كاظم عليه السلام الواحى در بصره منتشر شد كه در آنها ذكر شده بود ، فرزند بزرگترم جانشين من است ، در نامه ذكر شده بود كه به اشخاصى عطايائى داده شود ، و به افرادى چيزى بخشيده نشود تا خود از زندان بيرون گردم ، و يا خداوند اجلم را برساند و خداوند مشيت خود را جارى كند .\r\n( 4 ) 10 - على بن يقطين گويد : حضرت ابو الحسن موسى عليه السلام از زندان براى من نوشت : كه فرزندم فلانى ، سرور اولادم هست و من كنيه خود را به او بخشيده‌ام .\r\n( 5 ) 11 - داود بن سليمان گويد : به ابو ابراهيم عليه السلام عرض كردم : ميترسم حوادثى پيش آيد و من نتوانم بار ديگر خدمت شما برسم ، اكنون به من خبر ده كه امام بعد از شما كيست ؟ و ما بايد به كه مراجعه كنيم ؟ ، حضرت فرمود : امام بعد از من فلانى كه مقصودش حضرت ابو الحسن رضا عليه السلام بود .\r\n\r\n","description":"","footnote":"","page_name":" 29 ","page_number":29},
  {"content":"\r\n\r\n( 1 ) 12 - نصر بن قابوس گويد : به ابو ابراهيم عليه السلام عرض كردم : از پدرت پرسيدم امام بعد از تو كيست ؟ پدرت تو را به من معرفى كرد ، پس از اينكه پدرت ابو عبد اللَّه عليه السلام وفات كرد مردم هر كدام به طرفى رفتند ، و ليكن من با ياوران خود به امامت تو گردن نهاديم ، اينك به ما خبر ده كه امام بعد از تو كيست ؟\r\nفرمود : پسرم .\r\n( 2 ) 13 - داود بن ذربى گويد : خدمت حضرت كاظم عليه السلام رسيدم و اموالى نيز با خود براى آن جناب برده بودم ، حضرت مقدارى از آن مالها را قبول كرد و مقدارى را نپذيرفت ، گفتم : چرا مقدارى را قبول كردى و مقدارى را نپذيرفتى ؟\r\nفرمود : امام شما در موقع خود اين مال را از شما مطالبه خواهد كرد هنگامى كه خبر شهادت حضرت به ما رسيد فرزندش ابو الحسن عليه السلام مال را از من خواست ، و من هم به او تسليم كردم .\r\n( 3 ) 14 - يزيد بن سليط گويد : هنگامى كه براى انجام عمره عازم مكه بودم در بين راه خدمت ابو ابراهيم عليه السلام رسيدم .\r\nعرض كردم : قربانت گردم آيا در اينجا تاكنون فرود آمده‌ايد ؟ فرمود : آرى شما چه طور ؟ گفتم : آرى من و پدرم در اين مكان با تو برخورد كرديم در حالى كه پدرت ابو عبد اللَّه عليه السلام نيز با شما بود و برادرانت هم با شما همراهى مىكردند .\r\nپدرم به پدرت گفت : پدر و مادرم فدايت باد همه شما پيشوايانى پاك سرشت هستيد ، و هيچ كس را از مرگ گريزى نيست ، اينك امام بعد از خود را به من معرفى كن تا به فرزندان خود او را معرفى كنم ، و آنان سرگشته و گمراه نگردند ، فرمود : آرى اكنون امام بعد از خود را به تو ميشناسانم ، اينان همه فرزندان من هستند و اين يكى ( در حالى كه به تو اشاره ميكرد ) سيد و بزرگ آنها است .\r\nاين فرزند من علم و حكمت و فهم و فضيلت آموخته ، وجود و سخاء و فتوت\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nو جوانمردى و معرفت و دانش فرا گرفته است و تمام نيازمنديهاى مردم را در امور دين و دنيا ميداند ، ( 1 ) و علاوه بر اين فضائل داراى خلقى نيكو و خوش برخورد مىباشد اين فرزند من دريست از درهاى خداوند كه روى مردم گشوده شده ، در اين فرزند من خصلت ديگرى هست كه از همه اين فضائل و مناقب ارزنده‌تر است .\r\nپدرم عرض كرد : آن خصلت ممتاز كدام است ؟ حضرت فرمود : خداوند از اين فرزند من فريادرس اين ملت را بيرون مىآورد ، و در آن فرزند حكمت و فضيلت و علم و نور وجود دارد و اين ملت از انوار درخشان فرزند من استفاده خواهد كرد ، آن فرزند بهترين مولود امت و نيكوترين جوان ملت خواهد بود ، خداوند متعال به وسيله او از خون‌ريزى جلوگيرى مىكند ، و بين مسلمانان را اصلاح ميفرمايد و پراكندگى را به اجتماع مبدل ميسازد .\r\nخداوند متعال توسط آن فرزند صفوف متفرق ملت را به يك ديگر متصل مىكند و گرسنگان را سير ميگرداند ، و دلهاى خائفين را آرامش مىبخشد ، و بوسيله آن باران نازل ميگرداند ، و به بندگانش رحم مىكند او بهترين جوان و مردان امت ، هنگام گفتار بهترين سخنگو و موقع سكوت بهترين دانشمند و متفكر مىباشد ، براى مردم اختلافات آنها را بيان مىكند ، و پيش از آن كه به مرحله بلوغ برسد به عشيره خود سيادت مىكند .\r\nپدرم گفت : پدر و مادرم فدايت باد آيا اين فرزند متولد شده است ؟ فرمود :\r\nآرى چند سال از عمر آن گذشته است ، يزيد بن سليط گويد : در اين بين گروهى وارد شدند و ما نتوانستيم به سخنان خود ادامه دهيم ، پس از آن گفتم : اكنون به من خبر ده همانطور كه پدرت به من خبر داد ، فرمود : پدرم در زمانى زندگى ميكرد كه اكنون مثل آن نيست ، گفتم : لعنت خدا بر كسى باد كه به اين اندازه از تو راضى گردد .\r\n\r\n","description":"","footnote":"","page_name":" 31 ","page_number":31},
  {"content":"\r\n\r\n( 1 ) راوى گويد : حضرت موسى بن جعفر عليهما السلام در اين هنگام خنده‌اش گرفت و سپس فرمود : اى ابا عمارة من هنگامى كه از منزلم بيرون شدم به فرزندم وصيت كردم و فرزندان ديگرم را نيز در ظاهر در وصيت خود شركت دادم ، و ليكن در باطن فقط او را وصى خود قرار دادم ، و اگر چنانچه كار و اختيار در دست من بود فرزندم قاسم را براى امامت اختيار ميكردم .\r\nزيرا كه وى در نظرم از همه فرزندان محبوب‌تر است ، و ليكن اختيار امام در نزد خداوند است ، و خداوند هر كه را براى اين مقام بخواهد برميگزيند ، و از حضرت رسول صلى اللَّه عليه و آله نيز در اين مورد براى من خبرى رسيده است .\r\nحضرت رسول صلى اللَّه عليه و آله او را به من نشان داد و همچنين كسانى كه با او بودند به من نمايانيد ، و تا از پيغمبر به ما خبرى نرسد در بارهء هيچ يك از ما وصيتى انجام نميگيرد و همچنين از جد ما على عليه السلام هم بايد خبرى رسيده باشد من با حضرت رسول صلى اللَّه عليه و آله مهرى و شمشيرى و عصائى و كتابى و عمامه‌اى ديدم .\r\nعرض كردم : يا رسول اللَّه اينها چيست ؟ فرمود : اما عمامه نشانه سلطنت خداوند است ، و اما شمشير علامت عزت و اقتدار خداوند مىباشد ، و اما كتاب علامت نور پروردگار است ، و اما عصا نشانه قدرت و قوت خداوند است ، و اما مهر و انگشترى جامع همه اين امور و صفات مىباشد .\r\nسپس به من فرمود : امر امامت از دست تو خارج شده و در اختيار ديگرى قرار گرفته ، گفتم : يا رسول اللَّه او را به من بنمايان تا به بينم او كيست ؟ حضرت رسول فرمود : من هيچ يك از امامان را مانند تو كه از فراق امامت جزع داشته باشد نديدم و اگر امامت با محبت انجام ميگرفت ، اسماعيل بيش از تو مورد علاقه پدرت بود ، و ليكن امر تعيين امام با خداوند است .\r\n\r\n","description":"","footnote":"","page_name":" 32 ","page_number":32},
  {"content":"\r\n\r\n( 1 ) بعد از اين حضرت موسى بن جعفر عليهما السلام فرمود : من فرزندان خود را چه آنها كه زنده و در قيد حيات هستند و چه آنها كه از اين جهان رفته‌اند همه را در يك جا مشاهده كردم ، امير المؤمنين عليه السلام فرمود : اين فرزندت « على » سيد اولاد تو مىباشد ، او از من است و من از او و خداوند با نيكوكاران است .\r\nراوى گويد : حضرت فرمود : اى يزيد اين سخنان در نزد تو وديعه است ، و اين گفته‌ها را جز با مردمان عاقل و راستگو در ميان نگذارى ، و اگر از تو گواهى خواستند گواهى بده ، و خداوند در قرآن ميفرمايد :  إِنَّ اللَّهَ يَأْمُرُكُمْ أَنْ تُؤَدُّوا الْأَماناتِ إِلى أَهْلِها » . \r\nو نيز فرمود :  وَ مَنْ أَظْلَمُ مِمَّنْ كَتَمَ شَهادَةً عِنْدَهُ مِنَ اللَّهِ  راوى گويد : حضرت ابو ابراهيم عليه السلام فرمود : من خود را متوجه حضرت رسول صلى اللَّه عليه و آله كردم و گفتم : تو همه فرزندانم را در اين جا گرد آوردى ، پدر و مادرم فدايت باد اينك بفرمائيد كدام يك از آنها امام است .\r\nفرمود : آن كسى كه به نور خداوند مينگرد ، و آن چه را ميداند و ميفهمد به ديگران عطا مىكند ، و به حكمت و دانش سخن ميگويد ، همواره راه صواب ميرود و خطا نميكند ، به همه چيز دانا است و چيزى بر وى نامعلوم نيست ، دانش آموخته و حكيم و شاخص مىباشد ، آن شخص داراى اين صفات ، اين است ، در اين هنگام دست فرزندم على را گرفت .\r\nسپس فرمود : تو جز مدت اندكى با وى زندگى نخواهى كرد ، هر گاه از اين سفر به جاى خود مراجعه كردى ، وصيت كن و امور خود را اصلاح نما ، و از آن چه كه در نظر دارى خود را فارغ ساز ، زيرا تو از خانه‌ات دور خواهى شد و در جاى ديگرى دور از آنها زندگى خواهى كرد ، هر گاه خواستى از منزلت بيرون روى ، على\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nرا نزد خود بطلب ( 1 ) و به او وصيت كن تا تو را غسل دهد و كفن كند و تغسيل و تكفين او تو را پاك خواهد كرد .\r\nاين وصيت‌ها را بايد انجام دهى ، و اين روش گذشتگان است ، تو بايد در مقابل او خواب روى ، و برادران و اعمام او را در پشت سر او جاى دهي ، او را امر كن تا بر جنازه تو نه مرتبه تكبير بگويد ، وصيت‌هاى تو در بارهء او استوار و محكم خواهد شد ، و تو هنوز در اين دنيا خواهى بود كه او جاى تو خواهد نشست ، و امور و وظائف تو را انجام خواهد داد .\r\nبعد از اين فرزندانت را جمع كن و آنها را گواه بگير و خداوند را نيز بر اين مطلب گواه بگير ، و خداوند در موضوع شهادت از همگان كفايت‌كننده‌تر است ، راوى گويد : پس از اين حضرت كاظم عليه السلام فرمود : من در اين سال از طرف هارون گرفتار خواهم شد ، و رشته امور امامت در دست فرزند من خواهد بود .\r\nاو همنام دو على است كه يكى جدش على بن ابى طالب عليه السلام و ديگر جدش على بن الحسين عليهما السلام است ، از جداولش فهم ، حلم ، ديانت ، مودت ، محنت و نصرت را به ارث برده ، و از دومش نيز محنت ، و صبر در برابر شدائد و مكروهات ، و او چهار سال بعد از درگذشت هارون امامت خود را آشكار مىكند و سخن ميگويد .\r\nسپس فرمود : اى يزيد بن سليط هر گاه بار ديگر از اين محل عبور كردى و با او برخورد نمودى ، و به همين زودى در اين جا با او ملاقات خواهى كرد ، او را مژده بده كه به همين زودى خداوند به او فرزندى پسر عنايت خواهد كرد ، فرزندى امين ، مأمون و مبارك خواهد بود ، و او تو را از جريان امروز و اين مذاكرات خبر خواهد داد ، و به او اطلاع بده جاريه‌اى كه اين فرزند از آن متولد\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nخواهد شد از اهل بيت ماريه جاريه حضرت رسول اللَّه صلى اللَّه عليه و آله مىباشد كه مادر ابراهيم بود .\r\n( 1 ) اگر توانستى سلام مرا هم به او برسان ، راوى گويد : من بعد از شهادت حضرت موسى بن جعفر عليهما السلام على بن موسى را ملاقات كردم ، قبل از اينكه من آغاز سخن كنم فرمود : اى يزيد در بارهء عمره چه نظرى دارى ؟ گفتم :\r\nپدر و مادرم فدايت باد اختيار دست شما است و من توشه سفر ندارم ، فرمود : سبحان اللَّه ما تو را به مشقت و سختى دعوت نميكنيم ، اينك مخارج سفر تو را قبول ميكنيم .\r\nراوى گويد : به اتفاق حضرت رضا عليه السلام بيرون شديم ، تا به آن منزل مورد بحث رسيديم ، حضرت آغاز سخن كرد و فرمود : اى يزيد من در اين مكان مكرر اعمام و همسايگان تو را ملاقات كرده‌ام ، گفتم : آرى چنين است ، سپس داستان خود و موسى بن جعفر را با وى در ميان گذاشتم ، فرمود : آن كنيز مورد بحث هنوز نرسيده و هر گاه رسيد سلام پدرم را به آن ميرسانم .\r\nاز اين منزل حركت كرديم و به طرف مكه رهسپار شديم ، در آن سال حضرت رضا عليه السلام آن كنيز را خريدارى كردند ، و چندى نگذشت كه كنيز حامله شد و فرزندى به جهان آورد ، يزيد گويد : برادران امام رضا اميدوار بودند كه از وى ارث ببرند .\r\nپس از اين داستان از من روى برگردانيدند و بدون جهت با من دشمن شدند ، اسحاق بن جعفر بن برادران حضرت رضا عليه السلام ميگفت : به خداوند سوگند من او را ديدم كه در جاى ابو ابراهيم در مجلسى كه جز من در آن نمىنشست جلوس مىكرد .\r\n\r\n","description":"","footnote":"","page_name":" 35 ","page_number":35},
  {"content":"\r\n\r\n( 1 ) 15 - يزيد بن سليط گويد : هنگامى كه حضرت موسى بن جعفر عليهما السلام وصيت فرمود ، براى انجام امور وصيت ، اشخاص ذيل را به عنوان شاهد برگزيد :\r\nابراهيم بن محمد جعفرى ، اسحاق بن محمد جعفرى ، اسحاق بن جعفر بن محمد ، جعفر بن صالح ، معاويه جعفرى ، يحيى بن حسين بن زيد بن على ، سعد بن عمران انصارى ، محمد بن حارث انصارى - يزيد بن سليط انصارى . محمد بن جعفر بن سعد اسلمى كه كاتب وصيت اولى بود و متن وصيت‌نامه چنين بود :\r\n« موسى بن جعفر اين اشخاص را شاهد گرفت بر اينكه وى به وحدانيت خداوند متعال گواهى ميدهد و براى خداوند شريكى قائل نيست . و نيز گواهى ميدهد به اينكه محمد بنده و فرستاده خداوند است ، و گواهى ميدهد كه روز رستاخيز خواهد آمد و شكى در وقوع آن نيست ، و پروردگار همه بندگان خود را از قبرها بيرون مىكند و در صحراى قيامت حاضر ميسازد .\r\nموسى بن جعفر گواهى ميدهد كه زندگي بعد از مرگ و وعده‌هاى پروردگار حق است ، و خداوند در روز رستاخيز از همه مردم حساب خواهد كشيد و حق را به حق دار خواهد رسانيد و مجرم را به سزاى كردارش مىرساند ، و بين مردم داورى خواهد كرد ، و همه را براى رسيدن به اعمال آنها در پيشگاه خداوند باز خواهند داشت ، و آن چه بر محمد صلى اللَّه عليه و آله فرستاده و جبرئيل آن را فرود آورده حق است ، با اين عقيده خواهم مرد و با همين عقيده زنده خواهم شد » .\r\nدر حضور اشخاص نامبرده وصيت‌هاى خود را انجام داد و آنان را بر صحت آن گواه گرفت ، موسى بن جعفر سلام اللَّه عليه فرمود : متن وصيت نامه به خط من است ، و طبق وصيت جدم امير المؤمنين و محمد بن على عليهم السلام وصاياى خود را تنظيم كرده‌ام ، و نيز از متن وصيت پدرم جعفر بن محمد عليهما السلام هم\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nپيروى كرده‌ام .\r\n( 1 ) من به فرزندم على و فرزندان ديگرم وصيت ميكنم ، و اگر فرزندم على در برادران خود رشدى احساس كرد و علاقه‌مند شد ميتواند آنها را هم در اجراى وصيت دخالت دهد ، و اگر از آنان رشد و عقلى ديده نشد وى به تنهائى ميتواند وصيت‌هاى مرا به مرحله عمل برساند ، و هيچ يك از برادرانش را در اين موضوع دخالت ندهد و آنها هم بايد از وى متابعت كنند و دخالتى در كارهاي من نكنند .\r\nفرزندم على اموال و صدقات ، و غلامان و كنيزان و كودكان مرا كه از من به جاى مانده‌اند بايد سرپرستى كند و فرزندانم ابراهيم ، عباس ، قاسم ، اسماعيل ، احمد ، و ام احمد را نيز در اين موارد شركت دهد ، امور زنان خود را در اختيار فرزندم على گذاشتم و ديگران در اين باره حق دخالت ندارند ، و ثلث صدقات پدرم را با ثلث خودم در عهدهء وى گذاشتم و به هر طريقى كه صلاح ميداند مصرف كند و مال را به صاحب مال برساند .\r\nاگر ميل داشت ميتواند ثلث مرا بفروشد و يا به ديگرى ببخشد ، و يا صدقه بدهد به اشخاصى كه نام برده‌ام و يا نام نبرده‌ام ، اختيار اين امر در دست اوست هرطور ميل دارد عمل كند ، زيرا او وصى من در اموال و امور خاندانم مىباشد . و اگر بخواهد در اجراى وصيت از فرزندانم كه در اين وصيت‌نامه نام آنها را برده‌ام مشورت بخواهد مانعى ندارد ، و اگر هم ميل نداشت ميتواند آنها را در وصيت دخالت ندهد و آنها نيز نبايد در امور وصيت فتنه‌انگيزى كنند و يا سخنان او را رد كنند بلكه بايد مطيع و فرمانبردار باشند .\r\nاگر يكى از فرزندان من خواست خواهرش را به كسى تزويج كند ، بايد از برادرش على اجازه بگيرد و اگر او مورد را پسنديد و رضايت داد مانعى ندارد ، زيرا وى به امور زناشوئى خويشاوندانش از ديگران آشناتر است ، و اگر حاكمى\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nو يا شخص ديگري بخواهد جلوى او را در اجراى موارد وصيت نامه‌ام بگيرد و موجبات ناراحتى او را فراهم آورد ، ( 1 ) و يا بخواهد در متن وصيت نامه تغييرى بدهد به لعنت خداوند و رسولش گرفتار شود ، و همچنين مورد لعنت و نفرين فرشتگان مقرب و پيامبران و مؤمنين واقع گردد .\r\nهيچ يك از حكام و خلفاء حق ندارند او را از اجراى وصيت نامه‌ام باز دارند ، و هيچ ضرر و زيانى از من در نزد او نيست ، و هيچ يك از فرزندان من از طرف من در نزد او چيزى ندارند و او هر چه بگويد در گفتارش راستگو است و اگر كم بدهد او داناتر است ، و اگر زياد بدهد راستگو مىباشد ، و اگر من نام فرزندانم را در اين وصيت نامه داخل كردم براى اين بود كه به آنان احترامى بگذارم و آنان را معزز بدارم .\r\nامهات اولاد من اگر خواستند در منزل خود با حجاب و عفاف بمانند ، زندگى آنها همانطور كه در ايام حيات من جارى بود به همان طريق باشد و حقوق و وظائف آنها كما كان پرداخت شود ، و اگر يكى از آنها شوهر كرد و از خانه بيرون شد نبايد بار ديگر به جاى اولش برگردد ، مگر اينكه على فرزند من مصلحت و نظريه‌اى در اين باره بدهد .\r\nدختران من همچنين هستند ، هيچ يك از برادران و مادران و يا اعمام آنها و همچنين حاكم حق ندارند بدون رضايت و مشورت با على آنها را به كسى تزويج كنند و اگر بدون رضايت او عملى انجام دادند با خدا و رسولش مخالفت كرده‌اند ، زيرا وى به امور تزويج خاندانش از همگان آشناتر است و اگر خواست خواهرانش را تزويج كند و اگر خواست از تزويج آنان خوددارى كند .\r\nمن به دختران خود نيز وصيت كرده‌ام و مطالبى را كه در وصيت نامه خود نوشته‌ام شفاها به آنها گفته‌ام ، و خداوند را بر اين امر گواه گرفته‌ام ، على و ام احمد نيز هر دو شاهد هستند ، هيچ كسى حق ندارد متن وصيت‌نامه مرا باز كند و يا متن آن را انتشار بدهد . . .\r\n\r\n","description":"","footnote":"","page_name":" 38 ","page_number":38},
  {"content":"\r\n\r\n( 1 ) هر كس به مدلول وصيت عمل نكند و از حدود خود تجاوز نمايد ، به خود ستم كرده است ، و هر كس ، راه صواب را در پيش بگيرد و حدود وصيت مراعات كند به خويشتن نيكى نموده است و خداوند متعال به بندگان خود هرگز ستم روا نميدارد و سلام و رحمت خداوند بر محمد صلى اللَّه عليه و آله باد .\r\nهيچ حاكم و فرمانروائى و يا اشخاص ديگرى حق ندارند وصيت نامه مرا كه زيرش را مهر كرده‌ام پاره كند و آن را از اعتبار بياندازد ، هر كسى مرتكب اين عمل گردد به لعنت پروردگار و خشم و غضب وى گرفتار شود و هم مورد لعن همه پيغمبران و فرشتگان و مؤمنان قرار گيرد ، اين وصيت‌نامه را حضرت ابو ابراهيم ( ع ) با خط خود نوشت و آن را با مهر خود رسميت داد و گواهان هم بر متن وصيت گواهى دادند .\r\nيزيد بن سليط گويد : در هنگام شهادت حضرت موسى بن جعفر عليهما السلام ابو عمران طلامى قاضى مدينه منوره بود ، برادران موسى بن جعفر فرزندش عباس بن موسى را نزد قاضى مدينه فرستادند تا در مورد وصيت موسى بن جعفر با او گفتگو كند ، عباس بن موسى گفت : در زير وصيت نامه پدرم گنجى نهان است و ميخواهند آن را از ما پنهان كنند ، پدر ما تمام اختيارات را به او داده است و ما را در فقر و پريشانى گذاشته است ، و من دوست ندارم اكنون همه چيز را در اين مجلس بازگو كنم .\r\nدر اين هنگام ابراهيم بن محمد كه در مجلس قاضى بود متوجه عباس شد و گفت :\r\nمطلبى گفتى كه ما هرگز او را از تو قبول نميكنيم و گفته‌هاى تو قابل تصديق نيست ، و تو در نزد ما شخص قابل اعتماد و مورد توجهى نيستى ، ما تو را از كودكى و جوانى و تا اكنون كه بزرگ‌شده‌اى مىشناسيم ، پدرت تو را از همگان بهتر مىشناخت ،\r\n\r\n","description":"","footnote":"","page_name":" 39 ","page_number":39},
  {"content":"\r\n\r\n( 1 ) و اگر تو را مورد اعتماد ميدانست و در تو فضيلتى ميديد براى تو حقى قائل ميشد .\r\nپدرت تو را خوب مىشناخت و ظاهر و باطن تو را ميدانست و تو را بر دو دانه خرما هم مورد اطمينان قرار نمىداد ، سپس اسحاق بن جعفر به طرف او متوجه شد و گريبانش را گرفت و گفت : تو سفيه و ضعيف الرأى هستى ، عقل خود را از دست داده‌اى ، امروز هم مانند ديروز داد و فرياد راه انداخته‌اى ، پس از اين همه حاضران مجلس او را مورد حمله قرار دادند و سخنان او را ناروا دانستند .\r\nدر اين هنگام قاضى مدينه متوجه حضرت رضا ( ع ) شد و گفت : شما برخيزيد و برويد و من هرگز وصيت‌نامه پدرت را باز نميكنم و خود را مورد لعنت پدرت قرار نميدهم ، پدرت همه امور خود را به تو واگذاشته ، و هيچ كسى مانند پدر فرزندان خود را نمىشناسد ، و پدرت مردى بزرگ و با عقل و تدبير بود و او با حفظ حدود و ثغور و مراعات حال همگان وصيت كرده است .\r\nبار ديگر عباس بن موسى گفت : مهر را پاره كنيد و متن وصيت‌نامه را بخوانيد ، ابو عمران قاضى گفت : من مهر را پاره نميكنم و خود را گرفتار لعنت نمىسازم ، عباس گفت : اينك من مهر را پاره كرده و كتاب را باز ميكنم تا شما خود متن وصيت نامه را قرائت كنيد ، قاضى گفت : خودت ميدانى ، عباس مهر را پاره كرد و وصيتنامه را باز نمود و آن را قرائت كردند .\r\nهنگامى كه وصيت نامه حضرت كاظم ( ع ) خوانده شد معلوم گرديد كه آن حضرت اجراى امور وصيت را در اختيار فرزندش على گذاشته است و همه فرزندانش را مأمور كرده است كه از او متابعت كنند و مخالفت وى را ننمايند ، گشودن وصيتنامه همه را رسوا كرد و حيثيت و اعتبار آنها را از بين برد ، عباس بن موسى كار را به جائى\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nرسانيد كه ام احمد را هم كه يكى از شهود وصيت بود در مجلس حاضر كردند .\r\n( 1 ) ام احمد گفت : به خداوند سوگند سيد و سرور من موسى بن جعفر مرا از اين قضيه آگاه كرد و گفت : تو را با زور و جبر در مجلس قاضى حاضر خواهند كرد ، در اين هنگام اسحاق بن جعفر گفت : شما سكوت كنيد و سخن نگوئيد و من گمان ندارم كه موسى از اين سخنان گفته باشد .\r\nدر اين هنگام حضرت رضا ( ع ) متوجه عباس شد و گفت : اى برادر من ميدانم تو از بابت قرض‌هائى كه دارى ناراحت‌شده‌اى و اين سر و صداها را به راه انداخته‌اى ، بعد از اين متوجه سعيد شد و گفت : در اين مورد با من كمك كنيد و به بينيد عباس چه مقدار قرض دارد ، قرضهاى او را خواهم پرداخت و او را راحت خواهم ساخت ، به خداوند سوگند من همواره در حفظ حقوق شما خواهم كوشيد و تا آنگاه كه در زمين به زندگى خود ادامه دهم در احسان و نيكى به شما كوشش خواهم كرد ، و اينك شما هر چه ميخواهيد بگوئيد .\r\nعباس گفت : تو از زيادى مال ما خواهى بخشيد ، و ما حق زيادى داريم ، حضرت ابو الحسن عليه السلام فرمود :\r\nشما هر چه در نظر داريد بگوئيد و در گفته‌هاى خود آزاد هستيد ، اگر راه درست و صحيح برويد بنفع خود قدم برداشته‌ايد و در نزد خداوند رو سفيد هستيد ، و خداوند هم آمرزنده و مهربان است .\r\nبه خداوند سوگند شما مىدانيد كه من هنوز فرزندى و وارثى ندارم و هر چه دارم مال شما است ، و اگر گمان داريد كه من چيزى از شما پنهان كرده‌ام آن هم مال شما خواهد بود .\r\nحضرت رضا عليه السلام فرمود : از هنگامى كه پدر شما در گذشته است ، من\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nاز اموال او چيزى براى خود برنداشته‌ام ، و همه را در طريق خود مصرف ميكنم ، ( 1 ) در اين هنگام عباس سخنانى بر زبان جارى كرد و سپس حضرت رضا سلام اللَّه عليه فرمود :\r\n« لا حول لا قوة الا باللّه العلى العظيم » و بعد چنين آغاز سخن كردند :\r\nاى برادران ! من بسيار دوست دارم كه شما خوشحال باشيد و خداوند مىداند كه در رضايت و خورسندى شما بسيار كوشش ميكنم ، بار خدايا اگر مىدانى كه من شب و روز در اصلاح امور برادرانم كوشش ميكنم ، و با آنها به نيكى رفتار ميكنم ، و حقوق آنها را مراعات مىنمايم به من در تمشيت امور آنان مساعدت كن و يارى نما و به طرف خير و صلاح مرا رهنمون باش ، و اگر چنانچه غير از اين هستم مرا آن طور كه هستم به آنان بنمايان « ان كان شرا فشرا و ان كان خيرا فخيرا » .\r\nخداوندا باطن آنها را اصلاح فرما و آنان را به طرف خير و سعادت رهنمون باش ، و از ما و آنها شيطان را دور ساز ، و آنان را به اطاعت و فرمان بردارى از خود و رستگارى موفق و مؤيد بدار ، در پايان مجلس بار ديگر سخنانى بين آن جناب و عباس رد و بدل شد و مجلس پايان يافت و مردم متفرق شدند .\r\n( 2 ) 16 - ابن سنان گويد : خدمت حضرت موسى بن جعفر عليهما السلام رسيدم و اين ملاقات يك سال پيش از حركت آن جناب به طرف عراق بود ، فرزندش على هم در نزد او نشسته بود ، موسى بن جعفر به من نگاه كرد و فرمود : اى محمد به همين زودى جريانى پيش خواهد آمد ، و در اين سال حوادثى واقع خواهد شد ، تو از اين جريان ترسى به خود راه نده ، عرض كردم : چه خواهد شد از اين سخنان مضطرب شدم .\r\nفرمود : مرا در سال جارى به طرف اين مرد سركش خواهند برد ، و ليكن او قدرت نخواهد داشت نظر سوء خود را نسبت به من اعمال كند ، و ليكن من از مطلب ديگرى ميترسم ، عرض كردم : جانم فدايت باد آن مطلب ديگر چيست ؟ فرمود :\r\n\r\n","description":"","footnote":"","page_name":" 42 ","page_number":42},
  {"content":"\r\n\r\n( 1 ) خداوند ستمكاران را به حال خود واميگذارد و مشيت خود را به مرحله عمل مىرساند ، گفتم : آن چيست ؟ فرمود : هر كس حقوق اين فرزندم را بعد از من مراعات نكند و امامت وى را منكر گردد مثل اين است كه امامت امير المؤمنين را بعد از رسول خدا انكار كند .\r\nگويد : عرض كردم : اگر خداوند به من زندگى داد و من روزگار او را درك كردم ، حق او را برسميت خواهم شناخت و به امامت او اعتراف و اقرار خواهم كرد ، فرمود : راست گفتى ، خداوند به تو عمر خواهد داد و ايام امامت او را درك خواهى كرد و حق او را خواهى شناخت و به امامت او اقرار خواهى كرد و به امامان بعد از او هم معتقد خواهى شد ، گفتم : امام بعد از او كيست ؟ فرمود : فرزندش محمد ، عرض كردم در برابر فرمان شما تسليم هستم .\r\n( 2 ) 17 - محمد بن فضل هاشمى گويد : خدمت حضرت ابو الحسن موسى ( ع ) رسيدم و آن حضرت سخت از اوضاع و احوال ناراحت بود ، عرض كردم اگر حادثه‌اى پيش آيد بايد از كه پيروى كنيم ؟ فرمود : از فرزندم على او وصى و جانشين من در ميان شما است .\r\n( 3 ) 18 - على بن يقطين گويد : خدمت حضرت موسى بن جعفر عليهما السلام بودم و فرزندش على هم در نزد او بود ، موسى بن جعفر فرمود : اى على بن يقطين اين فرزندم سيد فرزندانم هست و من كنيه خود را به او بخشيده‌ام ، راوى گفت : در اين هنگام هشام بن سالم دست خود را بر پيشانى زد و گفت : به خداوند سوگند از مرگ خود خبر داد .\r\n( 4 ) 19 - و نيز على بن يقطين گويد : موسى بن جعفر عليهما السلام به من فرمودند :\r\nاين فرزندم داناترين فرزندانم هست و در اين هنگام اشاره بفرزندش على كرد و\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nسپس فرمود : من كنيه خود را به او بخشيده‌ام .\r\n( 1 ) 20 - منصور بن بزرج گويد : خدمت حضرت ابو الحسن موسى ( ع ) رسيدم فرمود : اى منصور ميدانى امروز چه كارى كردم ؟ عرض كردم : خير نميدانم ، فرمود : امروز فرزندم على را وصى خود قرار دادم ، در اين هنگام به فرزندش رضا ( ع ) اشاره فرمودند ، و فرمودند : كنيه خود را هم به او بخشيدم و او جانشين من خواهد بود .\r\nاكنون نزد او برو و او را تبريك و تهنيت بگو و بدان كه تو را من به اين امر فرمان دادم ، منصور گويد : من خدمت حضرت رضا ( ع ) رسيدم و او را مبارك باد و تهنيت گفتم و اعلام كردم كه پدرت مرا به اين امر دستور داده است .\r\nراوى گويد : منصور بعد از اين امامت حضرت رضا ( ع ) را منكر شد و همه اموالى كه در نزدش بود ضبط كرد .\r\n( 2 ) 21 - داود بن كثير گويد : به حضرت صادق ( ع ) عرض كردم : قربانت گردم خداوند مرا قبل از تو از دنيا ببرد ، اگر حادثه‌اى واقع شد امام بعد از تو كيست ؟\r\nفرمود : فرزندم موسى ، بعد از اين جريان همانطور شد و حضرت صادق قبل از من از دنيا رفت و من به امامت فرزندش موسى معتقد شدم و شكى به خود راه ندادم .\r\nسى سال از اين جريان گذشت ، يكى از روزها خدمت موسى بن جعفر ( ع ) رسيدم و عرض كردم : قربانت گردم اگر حادثه‌اى پيش آمد امام بعد از شما كيست ؟\r\nفرمودند : فرزندم على . داود گويد : جريان باز تكرار شد و موسى بن جعفر قبل از من از دنيا رفت و من به امامت فرزندش على معتقد شدم و شكى به خود راه ندادم .\r\n( 3 ) 22 - داود رقى گويد : به حضرت موسى بن جعفر ( ع ) عرض كردم : قربانت گردم پير شده‌ام و عمرم به پايان رسيده است ، مرا از امام بعد از خود خبر ده ، راوى\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nگفت : امام ( ع ) به فرزندش ابو الحسن رضا ( ع ) اشاره فرمود : و گفت اين فرزند من امام بعد از من است .\r\n( 1 ) 23 - و نيز داود رقى گويد : به حضرت ابو ابراهيم ( ع ) عرض كردم پدرم فدايت باد من بزرگ و پير شده‌ام و مىترسم حادثه‌اى پيش آيد و من نتوانم تو را ملاقات كنم ، اينك امام بعد از خود را معرفى كنيد ، فرمود : فرزندم على بعد از من امام شما هست و بايد از او پيروى كنيد .\r\n( 2 ) 24 - سليمان بن حفص مروزى گويد : خدمت حضرت ابو الحسن موسى ( ع ) رسيدم و در نظر داشتم از امام بعد از او پرسش كنم . هنگامى كه به من نگاه كرد خود آغاز سخن كرد و فرمود : اى سليمان فرزندم على وصى من و امام مردم بعد از من است و او بهترين فرزندانم مىباشد ، اگر زنده ماندى و او را درك كردى گواهى امامت او را در نزد شيعيان من بده و هر كس از جانشين من پرسيد او را معرفى كن .\r\n( 3 ) 25 - على بن عبد اللَّه هاشمى گويد : من به اتفاق شصت نفر از دوستان و شيعيان در كنار قبر حضرت رسول ( ص ) ايستاده بوديم ، ناگهان حضرت ابو ابراهيم ( ع ) وارد شد و دست فرزندش على را نيز در دست خود داشت . فرمود : ميدانيد من كه هستم ؟ عرض كرديم : تو آقا و سرور ما هستى .\r\nفرمودند : نام و نسب مرا بگوئيد ، عرض كرديم : تو موسى بن جعفر بن محمد هستى . فرمود : اين كيست كه با من هست ؟ گفتيم : او على بن موسى بن جعفر است .\r\nفرمود : گواهى بدهيد كه اين فرزندم در حال حيات من وكيل من است و بعد از اينكه من از دنيا رفتم او وصى و جانشين من خواهد بود .\r\n( 4 ) 26 - عبد اللَّه بن مرحوم گويد : از بصره بيرون شدم و قصد مدينه داشتم ،\r\n\r\n","description":"","footnote":"","page_name":" 45 ","page_number":45},
  {"content":"\r\n\r\n( 1 ) هنگامى كه به راه خود به طرف مدينه ادامه ميدادم در بين راه موسى بن جعفر را ملاقات كردم در حالى كه او را به طرف بصره مىبردند ، آن حضرت دنبال من فرستادند و من خدمت رسيدم ، آن جناب نامه‌اى به من دادند كه او را به مدينه برسانم ، عرض كردم :\r\nنامه را به كه تسليم كنم ؟ فرمود : به فرزندم على ، زيرا او وصى و امام بعد از من و بهترين فرزندانم مىباشد .\r\n( 2 ) 27 - عبد اللَّه بن حرث كه مادرش از فرزندان جعفر بن ابى طالب بود ميگفت ابو ابراهيم ( ع ) ما را دعوت كردند ، و ما همه در نزد آن حضرت اجتماع كرديم .\r\nسپس فرمودند : مىدانيد چرا شما را دعوت كردم و علت اين اجتماع براى چيست ؟ عرض كرديم علت دعوت و جمع شدن در اين منزل را نمىدانم .\r\nموسى بن جعفر عليهما السلام فرمود : شما را دعوت كردم تا گواهى دهيد كه فرزندم على وصى و خليفه و امام بعد از من خواهد بود ، هر كس از من طلبى دارد از وى بگيرد ، و هر كس در نزد من وعده‌اى دارد از وى طلب كند ، و هر كس هم نميتواند مرا ملاقات كند بوسيله نامه موضوع را از من بپرسد .\r\n( 3 ) 28 - محمد بن يزيد هاشمى گويد : بايد جماعت شيعه على بن موسى عليهما السلام را به امامت اختيار كند ، حيدر بن ايوب گويد : گفتم از كجا اين حرف را مىزنيد ؟ گفت : ابو الحسن ( ع ) او را دعوت كرد و او را وصى و جانشين خود قرار داد .\r\n( 4 ) 29 - حيدر بن ايوب گويد : ما در مدينه در محله قبا اجتماع كرده بوديم ، محمد بن زيد بن على كه هميشه در آن اجتماع شركت مىكرد بر خلاف معمول كمى ديرتر به مجلس ما رسيد گفتيم : چرا دير كرديد و علت تاخير چه بود ؟\r\n\r\n","description":"","footnote":"","page_name":" 46 ","page_number":46},
  {"content":"\r\n\r\n( 1 ) محمد گفت : ابو ابراهيم ( ع ) امروز هفده نفر از فرزندان على و فاطمه عليهما السلام را دعوت كرده بود ، و فرزندش على را به وصايت و وكالت خود در حيات و بعد از ممات معين كرد و ما را نيز بر اين وصيت شاهد گرفت .\r\nمحمد بعد از اين گفت : اى حيدر به خداوند سوگند او را به امامت برگزيد ، و شيعه بعد از او به امامت على فرزندش معتقد خواهند شد .\r\nحيدر گفت : او هنوز در دنيا زندگى مىكند و معلوم نيست بعد از اين چه حوادثى روى دهد .\r\nمحمد گفت : اى حيدر هر گاه او را وصى خود معين كرد در واقع او را به امامت برگزيده است ، على بن حكم ميگفت : حيدر از جهان رفت و ليكن هنوز در امامت على شك داشت .\r\n( 2 ) 30 - عبد الرحمن بن حجاج گويد : ابو الحسن موسى ( ع ) به فرزندش على وصيت كرد ، و در اين مورد وصيت نامه‌اى تنظيم كرد كه شصت نفر از وجوه اهالى مدينه بر آن گواهى دادند .\r\n( 3 ) 31 - حسين بن بشير گويد : ابو الحسن موسى ( ع ) فرزندش على را براى ما به عنوان امامت معرفى كرد ، همانطور كه حضرت رسول ( ص ) روز غديرخم على ( ع ) را معرفى فرمود .\r\nموسى بن جعفر عليه السلام به اهل مدينه و يا مردمان حاضر در مسجد رسول خدا خطاب كرد و فرمود : اى مردم اين وصى و امام بعد از من است .\r\n( 4 ) 32 - حسن بن على خزاز گويد : با على بن ابى حمزه به طرف مكه حركت كرديم ، و او مقدارى مال و متاع با خود همراه داشت ، از وى پرسيديم اين اموال چيست ؟ على گفت : اينها متعلق به موسى بن جعفر عليهما السلام است ، و به من امر كرده است اين\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nاموال را به فرزندش على بن موسى كه وصى اوست تسليم كنم .\r\n( 1 ) 33 - سلمة بن محرز گويد : خدمت حضرت صادق ( ع ) عرض كردم : مردى از عجليه به من گفت : اين پيرمرد به همين زودى از دنيا خواهد رفت و بعد از آن امامى كه شما را سرپرستى كند نخواهد بود .\r\nحضرت صادق سلام اللَّه عليه فرمود : مىخواستى به آن مرد بگوئى : اينك موسى بن جعفر بن سن رشد رسيده و ما براى آن كنيزى خريده‌ايم ، و به همين زودى از وى فرزندى فقيه متولد خواهد شد و جانشين او خواهد گرديد .\r\n( 2 ) 34 - اسماعيل بن خطاب گويد : ابو الحسن موسى ( ع ) فرزندش على را ميستود و از فضائل و مناقب آن سخن ميگفت ، و همواره بيش از ديگران از وى گفتگو مىكرد ، و مقصودش از ذكر خصوصيات او اين بود كه او را بعنوان وصى و جانشين خود معرفى كند .\r\n( 3 ) 35 - جعفر بن خلف گويد : از ابو الحسن موسى بن جعفر عليهما السلام شنيدم ميفرمود : خوشبخت است آن كسى كه از دنيا نرود تا جانشين او را مشاهده كند ، و خداوند جانشينانى از اين فرزندم به من نشان داد ، و در اين هنگام اشاره به فرزندش على بن موسى فرمودند .\r\n( 4 ) 36 - حسين بن مختار گويد : از حضرت موسى بن جعفر عليهما السلام الواحى بيرون شد هنگامى كه در حبس بود ، و در آن الواح ذكر شده بود كه فرزند بزرگ من وصى و جانشين من است .\r\n( 5 ) 37 - و نيز حسين بن مختار گويد : هنگامى كه موسى بن جعفر سلام عليه از بصره عبور ميفرمودند الواحى از ناحيهء آن جناب بيرون شد كه در آن نوشته بود ، بزرگترين فرزند من جانشين من خواهد بود .\r\n\r\n","description":"","footnote":"","page_name":" 48 ","page_number":48},
  {"content":"\r\n\r\n( 1 ) 38 - زياد بن مروان قندى گويد : خدمت حضرت ابو ابراهيم ( ع ) رسيدم و فرزندش على در نزد او بود ، حضرت موسى بن جعفر فرمود : اى زياد اين فرزند من سخنش مانند سخن من و فرستاده‌اش مانند فرستاده من ، و نامه‌هايش مانند نامه‌هاى من است ، و هر چه او گفت مانند اين است كه من گفته‌ام .\r\n( 2 ) 39 - نصر بن قابوس گويد : به ابو ابراهيم موسى بن جعفر عرض كردم : از پدرت پرسيدم امام بعد از تو كيست ؟ پدرت شما را به من معرفى كرد .\r\nهنگامى كه ابو عبد اللَّه وفات نمود مردم به اين طرف و آن طرف رفتند و سرگردان شدند ، و ليكن من به اتفاق يارانم به امامت تو معتقد شديم ، و اينك بفرمائيد امام بعد از شما كيست ؟ حضرت موسى بن جعفر عليهما السلام فرمود : فرزندم على بعد از من امام است .\r\n( 3 ) 40 - نعيم بن قابوس گويد : حضرت موسى بن جعفر ( ع ) فرمود : فرزند بزرگترم على كه از همگان بيشتر گفته‌هاى مرا مىشنود ، و از من اطاعت مىكند ، و با من در جفر و جامعه مينگرد ، و جز پيغمبر و جانشين پيغمبر كسي نمىتواند در جفر و جامعه بنگرد .\r\n( 4 ) 41 - مفضل بن عمر گويد : خدمت حضرت موسى بن جعفر عليهما السلام رسيدم در حالى كه فرزندش على در نزد او بود و در دامن پدرش نشسته بود ، موسى بن جعفر او را مىبوسيد و زبانش را ميمكيد ، و او را روى دوش خود مىگذاشت و به سينه خود مىچسبانيد ، و مىگفت : پدر و مادرم فداى تو باد ، چه خوشبو و پاكيزه هستى ، و اخلاق پاك و داراى فضل روشن ميباشى .\r\nمفضل گويد : عرض كردم : محبت اين كودك در قلب من جاى گرفته است ، به همان اندازه كه تو را دوست دارم ، فرمود : اى مفضل اين فرزند من در نزدم مانند پدرم هست .\r\n\r\n","description":"","footnote":"","page_name":" 49 ","page_number":49},
  {"content":"\r\n\r\n( 1 ) گويد : عرض كردم : او امام بعد از شماست ؟ فرمود : هر كس از وى اطاعت كند رستگار خواهد شد ، و كسى كه از وى سرباز زند و از او اطاعت نكند از حق منحرف شده است .\r\n( 2 ) 42 - محمد بن سنان گويد : خدمت حضرت ابو الحسن ( ع ) رسيدم قبل از اينكه او را به طرف عراق حركت دهند ، فرزندش على هم در نزد او بود ، فرمود : اى محمد امسال حادثه‌اى واقع خواهد شد از آن هراسان مباش و جزع و فزع مكن ، سپس سر مبارك خود را پائين انداخت و انگشتان خود را به زمين زد .\r\nبار ديگر سر مبارك خود را بلند كرد و فرمود : خداوند گمراهان را به حال خود واميگذارد و آنچه را اراده كند انجام ميدهد ، عرض كردم مقصودت از اين سخنان چيست ؟ فرمود : هر كس به اين فرزندم ستم روا دارد و حقش را ضايع كند ، و امامتش را انكار نمايد ، مانند كسى است كه حق على بن ابى طالب ( ع ) را پامال كرده و امامت آن جناب را منكر گردد ، و من از سخنان وى چنان استنباط كردم كه با اظهار اين سخنان از مرگ خود خبر مىدهد ، و فرزندش على را بعنوان امام بعد از خود معرفى مىكند .\r\nراوى گويد : عرض كردم : به خداوند سوگند اگر پروردگار به من عمر و زندگى بدهد و روزگار او را درك كنم ، حقوق او را اداء كرده و به امامت و خلافت وى گردن خواهم نهاد و اينك گواهى مىدهم و تصديق ميكنم كه او بعد از شما حجت خدا در روى زمين است و بر مردم امام مىباشد و جامعه را به طرف ديانت دعوت مىكند .\r\nفرمود : اى محمد خداوند عمر تو را طولانى خواهد كرد و روزگار امامت او را درك خواهى نمود و مردم را به طرف او دعوت ميكنى و به امام بعد از وى هم اعتراف و تصديق مىنمائى .\r\n\r\n","description":"","footnote":"","page_name":" 50 ","page_number":50},
  {"content":"\r\n\r\n( 1 ) عرض كردم : قربانت گردم امام بعد از وى كيست ؟ فرمود : فرزندش على .\r\nگفتم : بفرمان شما تسليم هستم و به امامت فرزند او نيز اعتراف ميكنم .\r\nحضرت موسى بن جعفر عليهما السلام فرمود : آرى اى محمد من نام تو را در كتاب امير المؤمنين ( ع ) مشاهده كردم و تو از شيعيان ما هستى و در ميان آنها مانند برق در شب تاريك ميدرخشى و نورافشانى ميكنى .\r\nبعد فرمود : اى محمد مفضل مونس من است و هر گاه او را مشاهده كنم آرامشى به من دست ميدهد و تو نيز محل انس دو امام بعد از من خواهى بود و آنان با ديدن تو آرامش خواهند يافت و بدنت بر آتش جهنم حرام است و هرگز آتش بدنت را لمس نخواهد كرد .\r\n( 2 ) شيخ مفيد - رضوان اللَّه عليه - فرموده : امام بعد از موسى بن جعفر فرزندش ابو الحسن على بن موسى الرضا ( ع ) مىباشد ، فضيلت و بزرگوارى آن حضرت او را از برادران خود ممتاز كرده بود و علم و تقوى و بردباريش در ميان خاندان و اهل بيتش از همگان زيادتر بود و خاصه و عامه بر اين مطلب گواهى داده‌اند ، و پدرش به امامت او بعد از خود تصريح كرد ، و او را به جانشينى خود برگزيد و از ميان فرزندان و برادرانش وى را براى امامت اختيار كرد .\r\nامين الاسلام طبرسى - قدس اللَّه سره - گفته : اصحاب موسى بن جعفر اجماع كرده‌اند كه پدرش به امامت فرزندش على بن موسى عليهما السلام وصيت كرده است و او را بعنوان جانشين خود معرفى نموده فقط چند نفر از واقفيه به امامت او گردن ننهادند و علت مخالفت اينها اغراض دنيوى بود و اينان بدين وسيله مقدارى از اموال موسى بن جعفر را حيف و ميل كردند .\r\nواقفيه بعنوان اينكه موسى بن جعفر از دنيا نرفته از تحويل اموال امام و امانات\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nبه حضرت رضا ( ع ) خوددارى كردند و امامت او را منكر شدند ( 1 ) و در هنگامى كه حضرت موسى بن جعفر سلام اللَّه عليه در زندان بود آنان خيانت در امانت كرده حقوق مردم را پايمال نمودند و از اين رو مرگ آن حضرت را انكار كرده و امامت و خلافت حضرت رضا ( ع ) را برسميت نشناختند .\r\nاز اين جهت ادعاى اين طايفه و مقاله آنها در موضوع امامت حضرت رضا صلوات اللَّه عليه مردود است و از اين طايفه امروز در جهان اثرى نيست و خودبخود منقرض شدند و امامت آن جناب ثابت و مستقر گرديد و ادعاى مغرضين باطل شد .\r\n( 2 ) مؤلف گويد :\r\nنصوص ديگرى نيز در ضمن نصوص به امامت ائمهء اثنا عشر عليهم السلام در باره امامت حضرت رضا ( ع ) رسيده و ما براى عدم تطويل از ذكر آن روايات فراوان خوددارى كرديم ، جويندگان اگر تفصيل مطلب را خواسته باشند مىتوانند به كتاب عيون الاخبار ج 1 صفحهء 40 و كمال الدين باب 23 مراجعه كنند .\r\n\r\n","description":"","footnote":"","page_name":" 52 ","page_number":52},
  {"content":"\r\n\r\n\r\n[ باب سوم 
  ] ( 1 ) مكارم اخلاق و خصوصيات حضرت رضا ( ع )\r\n( 2 ) 1 - نادر خادم گويد : غلامان و خدمتگزاران حضرت رضا ( ع ) در خدمت آن جناب ميوه ميخوردند ، پس از اينكه سير شدند مقدار باقى مانده را بدور انداختند .\r\nحضرت رضا ( ع ) فرمود : سبحان اللَّه ! اگر شما سير شديد و از بقيه ميوه‌ها بىنياز شديد ، مردم كه از اينها بىنياز نيستند ، ميخواستيد بقيه را به نيازمندان بدهيد .\r\n( 3 ) 2 - صفوان گويد : براى محمد بن خالد از حضرت رضا ( ع ) اذن ورود خواستم و به آن جناب اطلاع دادم كه وى به امامت شما اعتقادى ندارد و ليكن او در نظر دارد با ملاقات شما از عقيدهء خود در بارهء شما دست بردارد و به امامت شما معتقد گردد .\r\nحضرت رضا ( ع ) فرمود : او را نزد من بياوريد ، محمد بن خالد خدمت آن حضرت رسيد و عرض كرد :\r\nقربانت گردم من از حد خود تجاوز كردم و به جان خود ستم روا داشتم ، و بعضى گمان ميكردند كه محمد بن خالد از حضرت رضا عليه السلام عيب‌جوئى مىكند و سخنهاى ناروا ميگويد .\r\nوى گفت : من از آنچه گفته‌ام استغفار ميكنم ، و دوست دارم عذر مرا قبول\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nكنى ، و از آنچه در باره من شنيده‌اى درگذرى .\r\n( 1 ) حضرت رضا عليه السلام فرمود : آرى مىپذيرم و از گذشته‌هاى تو چشم‌پوشى ميكنم ، و اگر از لغزشهاى تو در نگذرم گفته‌هاى صفوان و ياران وى باطل خواهد شد ، و گفته‌هاى مخالفين اينها مورد تصديق قرار خواهد گرفت .\r\nخداوند متعال به پيغمبرش فرمود : تو با نرمش و مهربانى كه خداوند به تو ارزانى داشته با اين مردم معامله ميكنى ، و اگر تند و درشت‌خو ، بودى جماعت از اطراف تو پراكنده ميشدند .\r\nاينك از آنها درگذر و براى آنان استغفار كن و از آنها در امور زندگى مشورت بخواه ، محمد بن خالد از وضع پدرش موسى بن جعفر از آن حضرت سؤالاتى كرد و آن جناب فرمود : پدرم در گذشته و سپس براى محمد بن خالد طلب آمرزش كردند .\r\n( 2 ) 3 - معمر بن خلاد از حضرت رضا عليه السلام روايت كرده كه آن جناب فرمود : هر گاه با مردى حضورا خواستى سخن بگوئى او را با كنيه مخاطب قرار بده و هر گاه خواستى از كسى كه غائب است سخن بگوئى او را با نامش عنوان كن .\r\n( 3 ) 4 - و نيز معمر بن خالد روايت كرده كه حضرت رضا عليه السلام هر گاه سر سفرهء غذا مينشست يك ظرفى پيش آن جناب ميگذاشتند ، و حضرت قبل از اينكه شروع به ميل كردن غذا بفرمايند از غذاهاى گوناگونى كه در سفره حاضر بود ، از هر كدام مقدارى برميداشتند و در آن ظرف مخصوص ميگذاشتند ، و سپس دستور ميدادند آن غذا را به فقرا بدهند .\r\nحضرت رضا عليه السلام در اين هنگام آيه شريفه  فَلَا اقْتَحَمَ الْعَقَبَةَ  را قرائت ميكردند ، و ميفرمودند : چون خداوند متعال ميدانست همه بندگانش قدرت ندارند برده را خريده و آزاد كنند از اين روا طعام مساكين را مانند آزاد كردن بردگان\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nتلقى كرده است ، و از اين طريق بندگانش را به طرف بهشت راهنمائى نموده است .\r\n( 1 ) 5 - و نيز معمر بن خلاد روايت مىكند كه حضرت رضا عليه السلام هنگامى كه در خراسان بودند ، هنگامى كه نماز صبح را اداء ميكردند ، در سجاده خود مىنشستند .\r\nتا آنگاه كه آفتاب طلوع ميكرد ، بعد براى آن جناب يك كيسه سر بسته كه در آن تعدادى مسواك قرار داشت حاضر ميكردند ، و با آنها مسواك ميكرد .\r\nبعد از اين كندر مىآوردند و آن را مصرف ميفرمود ، و بعد از اين از روى مصحف آيات شريفه قرآن را تلاوت ميكردند .\r\n( 2 ) 6 - ابو عباد گويد : حضرت رضا عليه السلام در تابستان روى حصير جلوس ميفرمود ، و در زمستان روى پلاس مىنشست ، و جامه‌هاى درشت در برميكرد ، و هر گاه در ميان مردم ظاهر ميشد لباسهاى قيمتى مىپوشيد ، و خود را در انظار مزين جلوه مىداد .\r\n( 3 ) 7 - محمد بن يحيى صولى از جده‌اش هند نقل مىكند كه مرا با گروهى از كنيزان مولدة از كوفه خريدارى كردند ، و براى مأمون فرستادند .\r\nما در منزل مأمون از همه مواهب زندگى برخوردار بوديم ، و همه گونه خوردنيها و آشاميدنيها و پول فراوانى در اختيار داشتيم ، و ما در واقع در بهشت زندگى ميكرديم و از زندگى خود بسيار لذت مىبرديم .\r\nپس از مدتى مأمون مرا به على بن موسى الرضا عليهما السلام بخشيد ، هنگامى كه در منزل او وارد شدم ، از همه چيز محروم گرديدم ، و همه آن نعمت‌هاى فراوان را كه در منزل مأمون از آن برخوردار بودم از دست دادم .\r\nعلى بن موسى شخصى را معين كرده بود كه ما را شب از خواب بيدار ميكرد\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nتا نماز بگذاريم ، ( 1 ) و اين موضوع براى ما بسيار سخت و مشقت‌آور بود ، و من همواره آرزو ميكردم از منزل آن جناب بيرون شوم .\r\nبعد از اين على بن موسى الرضا مرا به عبد اللَّه بن عباس صولى بخشيد ، هنگامى كه در منزل وى درآمدم بار ديگر به خوشى و لذت رسيدم ، و نعمت‌هاى فراوانى در اختيار ما قرار گرفت .\r\nصولى گويد : اين جده ما بسيار زنى عاقل و فهميده و با سخاوت بود ، و در سال دويست و هفتاد در حالى كه صد سال از عمرش ميگذشت وفات كرد .\r\nاز حالات و خصوصيات حضرت رضا عليه السلام از اين زن سؤال ميكردند ، وى ميگفت : حضرت رضا از عود هندى و چينى بخور ميكرد ، و مشك و گلاب استعمال مىنمود ، و نماز صبح را در اول وقت اداء مىكرد .\r\nو سپس سر خود را در سجده ميگذاشت تا هنگامى كه آفتاب بلند ميشد سر مبارك خود را از سجده برنميداشت .\r\nبعد از اينكه از نماز و سجده خود فارغ ميشد ، جلوس ميكرد و مردم در خدمتش حاضر ميشدند ، و احتياجات خود را عرضه ميداشتند .\r\nو گاهى هم بر مركب سوار ميشد و به اطراف و اكناف ميرفت ، و هيچ كسى قدرت نداشت در منزل آن حضرت و يا در حضورش صداى خود را بلند كند و با مردم بسيار نرم و آرام سخن ميگفت .\r\n( 2 ) 8 - ابراهيم بن عباس گويد : من نديدم كه از حضرت رضا عليه السلام چيزى بپرسند و او نداند ، و همه سؤالات را پاسخ ميگفت ، و از او داناتر كسى را مشاهده نكردم و همه مطالب گذشته را ميدانست و از همگان اعلم بود .\r\nمأمون همواره آن جناب را مورد سؤال و امتحان قرار ميداد و از هر چيزى از\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nوى ميپرسيد ، ( 1 ) و او نيز همه سؤالات مأمون را جواب ميداد .\r\nحضرت رضا عليه السلام در سخنان خود هميشه از آيات قرآنى استفاده ميكرد و همه سؤالات را از قرآن پاسخ ميگفت ، و هر سه روز يك ختم قرآن ميكرد ، و مى فرمود : اگر بخواهم در كمتر از سه روز هم ميتوانم ختم كنم .\r\nو ليكن من هر گاه آيه‌اى را قرائت ميكنم در آن تامل مينمايم ، و فكر ميكنم كه اين آيه در كجا و چه وقت نازل شده است ، و از اين رو هر سه روز يك بار قرآن را ختم مىكنم .\r\n( 2 ) 9 - احمد بن على انصارى مىگويد : از رجاء بن ابى الضحاك شنيدم مىگفت مأمون مرا به مدينه منوره فرستاد تا على بن موسى الرضا عليهما السلام را به خراسان ببرم .\r\nمأمون دستور داد او را از راه بصره و اهواز و فارس حركت دهم ، و از طريق قم عبور نكنم ، و فرمان داد شب و روز خودم از او محافظت نمايم ، تا وى را وارد مرو سازم .\r\nمن از مدينه تا مرو همواره با او بودم ، و تمام حركات و سكنات او را تحت مراقبت داشتم ، به خداوند سوگند از وى پرهيزگارتر احدى را نديدم .\r\nاو همواره در ياد خداوند بود و دائما به ذكر پروردگار مشغول ، و در همهء اوقات به ذكر او را دو اذكار مىپرداخت و بيش از همه از خداوند خائف بود .\r\nعلى بن موسى هنگامى كه نماز صبح را اداء مىكرد ، در مصلاى خود جلوس مىكرد و مشغول تسبيح و تهليل و تكبير مىشد ، و بر جدش حضرت رسول صلى اللَّه عليه و آله درود مىفرستاد ، تا آنگاه كه آفتاب طلوع مىكرد .\r\nسپس سرش را به سجده مىگذاشت و تا مقدارى از آفتاب گذشته سرش را از سجده برنمىداشت ، بعد از اين متوجه مردم مىشد و با آنان سخن مىگفت و\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nموعظه مىفرمود و تا نزديك ظهر ادامه مىداد .\r\n( 1 ) بار ديگر وضوى خود را تجديد مىكرد و به مصلاى خود مراجعت مىفرمود ، هنگامى كه آفتاب از نصف النهار مىگذشت ، قيام مىكرد و شش ركعت نماز بجا مىآورد ، در ركعت اول سوره حمد و قل يا أيها الكافرون مىخواند ، و در ركعت دوم حمد و قل هو اللَّه احد را قرائت مىفرمودند ، و در چهار ركعت بعدى در هر ركعت سوره حمد و قل هو اللَّه احد را مىخواند ، و در دو ركعتى سلام مىداد و در ركعت دوم هم بعد از قرائت و قبل از ركوع قنوت مىگرفت .\r\nبعد از اين اذان مىگفت و دو ركعت نماز مىگذارد ، بعد اقامه ميگفت و نماز ظهر را شروع مىكرد ، پس از سلام نماز ، خداوند را تسبيح و تهليل و تكبير ميگفت .\r\nسپس به سجده مىرفت و سجده شكر بجا مىآورد و صد بار « شكرا للَّه » را تكرار مىفرمود .\r\nبار ديگر سر از سجده برمىداشت و شش ركعت نماز مىگذارد ، در هر ركعت سوره حمد و قل هو اللَّه احد را قرائت مىكرد و در هر دو ركعت سلام مىداد و در ركعت دوم بعد از قرائت و قبل از ركوع قنوت مىخواندند .\r\nبار ديگر اذان مىگفت و به نماز مىايستاد و دو ركعت نماز مىخواند و در ركعت دوم قنوت مىگرفت ، پس از سلام شروع به نماز عصر مىفرمود ، پس از سلام در مصلاى خود جلوس مىكردند و به ذكر مشغول مىشدند و تسبيح و تهليل و تكبير و تحميد مىگفتند ، بعد از اين به سجده مىرفت و صد مرتبه « حمدا للَّه » را تكرار مىكردند .\r\nهنگامى كه آفتاب پنهان مىشد وضوء مىگرفت و نماز مغرب را با يك اذان و اقامه شروع مىكرد ، و در ركعت دوم بعد از قرائت و قبل از ركوع قنوت ميخواند .\r\nپس از اينكه از نماز فارغ مىشد در سجاده خود جلوس مىفرمود : و بذكر\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nتكبير و تهليل و تسبيح مشغول مىشد ، ( 1 ) بعد از اين سر به سجده مىگذاشت و سجده شكر را انجام مىداد .\r\nبار ديگر سر مبارك خود را از سجده برميداشت ، و سخن نميگفت و از جاى خود حركت مىكرد و چهار ركعت نماز مىگذارد و در دو ركعتى سلام مىداد و در ركعت دوم بعد از قرائت و قبل از ركوع قنوت مىخواند ، و در اين چهار ركعت در ركعت اول حمد و قل يا أيها الكافرون و در ركعت دوم حمد و قل هو اللَّه احد را قرائت ميكرد و در دو ركعت ديگر حمد و قل هو اللَّه أحد مىخواندند ، بعد از اين مىنشستند و به اذكار و اوراد مشغول مىشدند .\r\nبعد از اين افطار مىكردند ، و بعد از مدتى استراحت كه مقدارى از شب مىگذشت برميخواستند و نماز عشاء را شروع ميفرمودند ، نماز عشاء را چهار ركعت مىخواندند و در ركعت دوم بعد از قرائت و قبل از ركوع قنوت مىگرفتند ، پس از اينكه از نماز فارغ ميشدند در مصلاى خود جلوس ميكردند و به ذكر خداوند و تكرار او را دو اذكار مشغول ميشدند ، و بعد از تعقيب ، سجده شكر بجا مىآوردند .\r\nبعد از اين به خوابگاه خود تشريف مىبردند و استراحت ميكردند ، هنگامى كه ثلث آخر شب فرا ميرسيد از بستر خود برميخواستند در حالى كه به تكبير و تسبيح و تهليل مشغول بودند و استغفار فرمودند ، سپس مسواك مىكردند و وضوء مىگرفتند ، و به نماز مشغول ميشدند ، حضرت رضا عليه السلام در اين هنگام هشت ركعت نماز ميگذاردند و در هر دو ركعت سلام ميدادند ، در دو ركعت اول سوره حمد و قل هو اللَّه أحد را سه مرتبه قرائت ميفرمودند .\r\nبعد از اين نماز جعفر بن ابى طالب را در چهار ركعت ميخواند ، و در هر دو ركعت سلام ميداد ، و در ركعت دوم بعد از قرائت و قبل از ركوع قنوت ميخواند ،\r\n\r\n","description":"","footnote":"","page_name":" 59 ","page_number":59},
  {"content":"\r\n\r\n( 1 ) و اين نماز را از نماز شب حساب ميكردند ، بعد از اين قيام ميفرمودند و دو ركعت باقى را ميخواندند ، در ركعت اول سورهء حمد و سورة الملك و در ركعت دوم حمد و هل أتى على الانسان را تلاوت ميفرمودند .\r\nبار ديگر برميخواست و دو ركعت شفع را انجام ميداد ، در هر دو ركعت حمد يك بار و قل هو اللَّه أحد سه بار ميخواند و در ركعت دوم بعد از قرائت و قبل از ركوع قنوت ميگرفت ، بعد از اينكه سلام ميداد نماز وتر را شروع ميكرد ، و در آن سورهء حمد يك بار ، و قل هو اللَّه أحد را سه بار قرائت ميفرمود ، و بعد از قل هو اللَّه احد يك بار سورهء قل اعوذ برب الفلق و قل أعوذ برب الناس را ميخواندند و قبل از ركوع قنوت ميگرفت و در قنوت خود ميگفت :\r\n« اللهم اهدنا فيمن هديت ، و عافنا فيمن عافيت ، و تولنا فيمن توليت ، و بارك لنا فيما أعطيت ، و قنا شر ما قضيت ، فانك تقضى و لا يقضى عليك ، انه لا يذل من واليت و لا يعز من عاديت ، تبارك و تعاليت ثم يقول : استغفر اللَّه و أسأله التوبة » .\r\nپس از اينكه از نماز فارغ ميشد مشغول تعقيب ميشد ، هنگامى كه نزديك فجر ميشد ، برميخاست و دو ركعت نافلهء صبح را ميخواند .\r\nدر ركعت اول سورهء مباركهء حمد و قل يا أيها الكافرون را تلاوت ميكرد . و در ركعت دوم حمد و قل هو اللَّه أحد را قرائت ميفرمود .\r\nبعد از اينكه فجر طالع ميشد اذان و اقامه ميگفت و نماز صبح را دو ركعت اداء ميكرد ، و بعد مشغول تعقيب ميشد تا آفتاب طلوع ميكرد ، و سپس سر به سجدهء شكر ميگذاشت ، تا مقدارى كه از طلوع آفتاب ميگذشت .\r\nحضرت رضا عليه السلام در نماز واجب هميشه سورهء مباركه حمد و انا انزلناه و در ركعت دوم حمد و قل هو اللَّه أحد را قرائت ميكرد ، و در نماز صبح و ظهر و عصر\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nروز جمعه در ركعت اول حمد و سورهء جمعه و در ركعت دوم حمد و سورهء منافقين تلاوت ميفرمودند ، ( 1 ) و در ركعت اول نماز عشاء در شب جمعه سورهء حمد و جمعه و در ركعت دوم حمد و سبح اسم ربك الاعلى را قرائت ميفرمود .\r\nدر نماز صبح روز دوشنبه و روز پنجشنبه در ركعت اول سورهء حمد و هل اتى على الانسان و در ركعت دوم حمد و هل اتيك حديث الغاشية تلاوت ميكردند .\r\nو در نماز مغرب ، عشاء و صبح و همچنين در نمازهاي شب و شفع و وتر ، حمد و سوره را بلند قرائت ميفرمودند .\r\nو در نماز ظهر و عصر اخفات ميكردند ، و در دو ركعت اخير نمازهاى چهار ركعتى سه بار « سبحان اللَّه ، و الحمد للَّه ، و لا إله الا اللَّه و اللَّه اكبر » ميگفتند .\r\nدر همه نمازها در قنوت اين دعا را ميخواندند : « رب اغفر و ارحم ، و تجاوز عما تعلم ، انك أنت الاعز الاجل الاكرم » .\r\nو هر گاه در شهرى ده روز قصد اقامه ميكرد روزه ميگرفت ، و هنگامى كه شب فرا ميرسيد قبل از افطار نماز خود را اداء ميفرمود ، و در هنگام سفر نمازهاى چهار ركعتى را دو ركعت ميخواند ، و نماز مغرب را مانند هميشه سه ركعت ميگذارد .\r\nنافلهء مغرب را با نماز شب و شفع و وتر ، و همچنين نافله صبح را در حضر و سفر ترك نميكرد و ليكن خواندن نوافل روز را انجام نميداد ، و بعد از هر نماز قصرى كه انجام ميداد سى مرتبه : « سبحان اللَّه ، و الحمد للَّه ، و لا إله الا اللَّه و اللَّه اكبر » را تكرار ميكرد و ميفرمود : تكميل صلاة با اين ذكر انجام ميگيرد ، و من نديدم آن حضرت نماز « ضحى » را چه در حضر و يا در سفر بخواند و در هنگام مسافرت روزه هم نميگرفت .\r\nحضرت رضا عليه السلام قبل از اينكه شروع به خواندن دعا كند به محمد و آل او عليهم السلام صلوات ميفرستاد ، و در نماز و غير آن اين عمل را زياد تكرار\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nميكرد ، ( 1 ) و شب هنگامى كه در بستر قرار ميگرفت آيات قرآن را تلاوت مىفرمود .\r\nو هر گاه به آيه‌اى كه در آن از بهشت و يا دوزخ سخن رفته بود ميگذشت گريه ميكرد ، و از خداوند درخواست بهشت ميفرمود ، و از آتش دوزخ استفاده ميكرد .\r\nامام رضا صلوات اللَّه عليه بسم اللَّه را بلند قرائت ميفرمودند ، و در همه نمازهاى شب و روز اين سنت را انجام ميدادند .\r\nو هر گاه از قل هو اللَّه احد فارغ ميشد ، آهسته ميفرمود : « اللَّه احد » و پس از اينكه سوره را تمام ميكرد ميفرمود : كذلك اللَّه ربنا ، و اين جمله را سه بار تكرار مىكرد .\r\nو هر گاه سورهء جحد را قرائت ميكرد آهسته ميگفت : « يا ايها الكافرون » و هنگام فراغت از سوره ميگفت : « ربى اللَّه و دينى الاسلام » اين جمله را سه بار تكرار ميكرد .\r\nهر گاه سورهء و التين و الزيتون را قرائت ميكردند ، پس از فراغت از سوره ميفرمودند :\r\n« بل و انا على ذلك من الشاهدين » و هنگامى كه سورهء لا اقسم بيوم القيامة را تلاوت مىكردند پس از تمام شدن سوره ميفرمودند : « سبحانك اللهم » و در سورهء جمعه اين آيه را چنين قرائت ميفرمودند :  « قُلْ ما عِنْدَ اللَّهِ خَيْرٌ مِنَ اللَّهْوِ وَ مِنَ التِّجارَةِ  ( للذين اتقوا )  وَ اللَّهُ خَيْرُ الرَّازِقِينَ » . \r\nهنگامى كه از قرائت سورهء حمد فارغ ميشد ميفرمود :  « الْحَمْدُ لِلَّهِ رَبِّ الْعالَمِينَ » . * \r\nو هر گاه سورهء   سَبِّحِ اسْمَ رَبِّكَ الْأَعْلَى   را تلاوت ميكرد ميگفت : سبحان ربى الاعلى ، و هر گاه  يا أَيُّهَا الَّذِينَ آمَنُوا *  را قرائت ميكرد ميفرمود : لبيك و اين جمله‌ها را آهسته ميفرمود .\r\nحضرت رضا عليه السلام هر گاه وارد شهرى ميشد ، مردم پيرامون او را\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nمىگرفتند ( 1 ) و از مسائل دين از وى استفتا ميكردند ، و آن حضرت به همه آن سؤالات پاسخ ميداد و براى مردم از پدرانش بسيار حديث و روايت ميخواند .\r\nهنگامى كه بر مأمون وارد شد ، مأمون از حالات او در سفر از من سؤالاتى كرد و من نيز آن چه از آن حضرت مشاهده كرده بودم براى مأمون گفتم .\r\nمأمون پس از اينكه سخنان مرا شنيد گفت : اى فرزند ابو الضحاك اين مرد بهترين مردم روى زمين است ، و از همگان داناتر و عابدتر است ، از آن چه از وى در مسافرت مشاهده كرده‌اى براى مردم بازگو مكن ، و من در نظر دارم فضائل و مناقب وى فقط از زبان من به اطلاع مردم برسد ، و از خداوند يارى ميجويم كه مرا نيرو دهد تا از وى دفاع كنم و از اسائه ادب نسبت به او جلوگيرى نمايم . « 1 »\r\n( 2 ) 10 - عبد السلام بن صالح ابو الصلت هروى گويد : هنگامى كه حضرت رضا عليه السلام را در سرخس زندان كرده بودند ، من نزد زندان‌بان رفتم و از وى خواستم مرا نزد حضرت ببرد .\r\nزندان‌بان گفت : تو نميتوانى با او ملاقات كنى ، گفتم : چرا ؟\r\nزندان‌بان گفت : او همواره نماز ميگذارد ، و در شب و روز هزار ركعت نماز ميخواند ، و جز يك ساعت در اول روز و قبل از ظهر و قبل از مغرب در جاى خود مى نشيند و در اين اوقات هم با خداوند مناجات مىكند .\r\nأبو الصلت گويد : گفتم : در يكى از همين اوقات از وى براى من اجازه ورود بگير ، او براى من اذان ورود گرفت ، و من خدمت آن حضرت رسيدم در حالى كه در مصلاى خود نشسته و در فكر فرو رفته بود .\r\nابو الصلت گويد : عرض كردم : اى فرزند رسول خدا اين چه مطلبى است كه\r\n\r\n\r\n","description":"","footnote":"\r\n( 1 ) عيون الاخبار : 2 - 180\r\n","page_name":" 63 ","page_number":63},
  {"content":"\r\n\r\nمردم از شما نقل ميكنند .\r\n( 1 ) حضرت رضا عليه السلام فرمود : كدام مطلب ؟ ابو الصلت گويد : عرض كردم : مردم ميگويند : شما مدعى هستيد كه مردم همه بردگان شما هستند .\r\nفرمود : خداوندى كه آسمان و زمين را آفريده و از عالم غيب و شهود مطلع است ميداند كه من هرگز چنين سخن را نگفته‌ام ، و از هيچ يك از پدرانم همچنين مطلبى نشنيده‌ام ، پروردگارا تو ميدانى كه اين ملت چه اندازه به ما ظلم كردند و ستم روا داشتند : و اين نيز يكى از همان سخنان نارواست .\r\nبعد از آن متوجه من شد و فرمود : اى عبد السلام اگر همه مردم بنده و برده ما باشند همانطور كه نقل ميكنند ، پس ما چرا آنها را نميفروشيم ؟ عرض كردم : يا ابن رسول اللَّه درست فرمودى .\r\nبعد از اين فرمود : اى عبد السلام آيا ولايت ما را كه از طرف خداوند بر مردم واجب شده است منكر هستى همانطور كه مردم انكار كردند ، گويد : عرض كردم :\r\nبه خداوند پناه ميبرم از اينكه ولايت شما را انكار كنم « 2 » ( 2 ) 11 - ابراهيم بن عباس گويد : هرگز نديدم كه حضرت رضا عليه السلام در بارهء كسى سخن ناروا بگويد ، و هر كس با وى صحبت ميكرد آن حضرت به سخنان او گوش ميداد ، و تا مطلب او تمام نميشد سخن او را قطع نميكرد .\r\nو هر كس از وى درخواستى داشت ، در صورتى كه قدرت و توانائى داشت و خواسته او را انجام ميداد ، و در مجلسى كه جلوس ميكرد هرگز پاى خود را دراز نميكرد ، و در مقابل هم‌نشين خود تكيه نميداد .\r\nراوى گويد : هرگز مشاهده نكردم كه يكى از غلامان و خدمت‌گزاران خود\r\n\r\n\r\n","description":"","footnote":"\r\n( 2 ) عيون الاخبار : 2 - 183\r\n","page_name":" 64 ","page_number":64},
  {"content":"\r\n\r\nرا فحش دهد ، ( 1 ) و او را هرگز با خندهء شديد نديدم ، بلكه آن جناب فقط تبسم بود .\r\nو هر گاه سفره غذا براى حضرت رضا عليه حاضر ميكردند ، دستور ميدادند ، تمام خدمت‌كاران و غلامان در مجلس سر سفره حاضر شوند ، حتى دربانان و مهتران نيز در نزد آن حضرت حاضر ميشدند و در سر يك سفره غذا ميخوردند .\r\nحضرت رضا ( ع ) شب‌ها كمتر بخواب مىرفت و بسيارى از شب را بيدار بود بعضى از شب‌ها را از اول شب تا صبح بيدار ميماند و روزه زياد ميگرفت و روزه داشتن سه روز در هر ماهى را هرگز ترك نميكرد و ميفرمود :\r\n« هر كسى سه روز از هر ماه را روزه بگيرد مثل اين است كه همه عمرش را روزه گرفته باشد » . به مردم زياد احسان ميكرد و در نهانى صدقه ميداد و انفاق مينمود ، و در شب‌هاى تاريك بر انفاق و صدقات خود اضافه ميكرد ، هر كسى گمان كند كه مانند آن را ديده است تصديق نكنيد .\r\n( 2 ) 12 - محمد بن موسى ابو عبد اللَّه رازى گويد : از پدرم شنيدم ميگفت : مردى به حضرت رضا ( ع ) عرض كرد : در روى زمين مردى بهتر از تو از جهت پدر نسيت .\r\nحضرت رضا ( ع ) فرمود : تقوى بهترين فضيلت پدران من بود و اطاعت از خداوند نيكوترين حظ و بهرهء آنان بشمار ميرفت . يكى ديگر گفت : به خداوند سوگند تو بهترين مردم هستى .\r\nحضرت رضا سلام اللَّه عليه به آن مرد فرمود : اى مرد به خداوند قسم نخور ، بهتر از من آن كسى است كه تقوايش بيشتر و فرمانبرداريش از خداوند زيادتر باشد ، به خداوند سوگند اين آيه شريفه قرآن كه خداوند ميفرمايد  وَ جَعَلْناكُمْ شُعُوباً وَ قَبائِلَ لِتَعارَفُوا ، إِنَّ أَكْرَمَكُمْ عِنْدَ اللَّهِ أَتْقاكُمْ » . \r\nپروردگار ميفرمايد : ما شما را دسته دسته قرار داديم ، تا يك ديگر را بشناسيد\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nگرامىترين شما در نزد خداوند آن كسى است كه تقوايش از همه بيشتر باشد .\r\n( 1 ) 13 - عبد اللَّه بن الصلت از مردى كه از اهل بلخ بود و با حضرت رضا ( ع ) در سفر خراسان همراهى ميكرد نقل مىكند : كه يكى از روزها در خدمت آن حضرت بوديم و براى او غذائى حاضر كردند . حضرت رضا سلام اللَّه عليه همه غلامان خود را چه آنها كه سياه بودند و چه غير سياه دعوت كردند سر سفره با آن جناب غذا بخورند .\r\nگويد : عرض كردم : قربانت گردم بهتر بود براى اين غلامان و خدمتگزاران سفره‌اى جداگانه ترتيب مىداديد .\r\nفرمود : خداوند همه ما يكى است و مادر و پدر ما هم يكى است ، و پاداش هم در برابر اعمال داده مىشود .\r\n( 2 ) 14 - محمد بن حسين بن يزيد گويد : از حضرت رضا ( ع ) شنيدم ميفرمود :\r\nما اهل بيت عفو و گذشت را از آل يعقوب ، و شكر و سپاسگزارى را از آل داود فرا گرفته‌ايم .\r\nراوى گمان داشت كه حضرت كلمهء ديگرى را هم فرموده و او را فراموش كرده است ، گويد : گفتم شايد فرموده باشد كه صبر و شكيبائى را هم از آل ايوب فرا گرفتيم ، گفت : شايد چنين گفته باشد .\r\nعلى بن اسباط گويد من اين سخن را از اينجا استنباط كردم كه از يعقوب بن يقطين شنيدم كه از رجال چنين نقل ميكرد :\r\nابو جعفر منصور در سالى كه محمد و ابراهيم فرزندان عبد اللَّه بن حسن را كشت وارد مدينه شد و با عموى خود عيسى بن على گفت : اى ابو العباس امير المؤمنين تصميم گرفته است درختان مدينه را قطع كند ، و قنات‌ها و چاهها را كور كند و شهر مدينه را ويران سازد .\r\n\r\n","description":"","footnote":"","page_name":" 66 ","page_number":66},
  {"content":"\r\n\r\n( 1 ) عيسى بن على گفت : اينك پسر عمت جعفر بن محمد در حضور تو هست ، بفرست و در اين مورد با وى مشورت كن . راوى گويد : ابو جعفر منصور دنبال حضرت صادق ( ع ) فرستاد و عيسى خود جريان را با امام صادق در ميان گذاشت .\r\nامام جعفر صادق ( ع ) نزد منصور آمد و فرمود : داود در برابر عطاياى خداوند سپاسگزارى كرد و ايوب گرفتار مصائب شد و صبر كرد ، و يوسف بعد از آنكه به سلطنت رسيد عفو كرد ، تو نيز امروز از اهل مدينه درگذر كه از نسل آنها هستى .\r\n( 2 ) 15 - سليمان بن جعفر گويد : على بن عبيد اللَّه كه يكى از اولاد حضرت سجاد ( ع ) بود به من گفت : ميل دارم خدمت حضرت رضا ( ع ) برسم . گفتم : چرا خدمت آن جناب تا حالا نرسيده‌اى ؟ گفت : عظمت و هيبت و جلال و شكوه وى مانع شده كه تا امروز خدمت وى برسم .\r\nسليمان بن جعفر گويد : در اين ايام حضرت رضا ( ع ) مختصر كسالتى پيدا كردند ، و مردم از آن جناب عيادت مينمودند ، من على بن عبيد اللَّه را ملاقات كردم و گفتم : در اين روزها ميتوانى حضرت رضا را ملاقات كنى ، زيرا وى هم اكنون بسترى است و مردم دسته دسته از وى عيادت ميكنند ، و تو هم ميتوانى بعنوان عيادت از وى ملاقات كنى و به مقصود خود برسى .\r\nراوى گويد : على بن عبيد اللَّه خدمت حضرت رضا ( ع ) رسيد و حضرت از وى بسيار تجليل و تكريم كرد و او را مورد لطف و احسان خود قرار داد .\r\nعلى بن عبيد اللَّه از اين ملاقات بسيار خوشحال شد ، بعد از چندى على بن عبيد اللَّه كسالت پيدا كرد و حضرت رضا عليه السلام از وى عيادت كردند ، و ما هم در خدمت آن جناب بوديم .\r\nحضرت در منزل وى مدتى جلوس فرمودند و پس از اينكه همه متفرق شدند از\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nمنزل او خارج شدند .\r\n( 1 ) 16 - معمر بن خلاد گويد : حضرت رضا ( ع ) دنبال من فرستادند كه با تو كارى دارم ، خدمت آن حضرت رسيدم ، فرمودند : اكنون برگرد و فردا بعد از طلوع آفتاب نزد من بيا ، زيرا من بعد از خواندن نماز فجر ميخوابم .\r\n( 2 ) مؤلف گويد :\r\nشيخ ابو جعفر طوسى - رضوان اللَّه عليه - بعد از نقل اين روايت فرموده : بهتر اين است كه انسان بعد از نماز صبح نخوابد ، و از اين روايت رخصت فهميده مىشود ، و نيز ممكن است حضرت رضا ( ع ) به جهت عذرى كه داشته است ميخوابيده است .\r\n( 3 ) 17 - يونس بن عبد الرحمن گويد : حضرت رضا عليه السلام در نزد من غذا ميل فرمود هنگامى كه آب و طشت حاضر كردند تا حاضرين دست خود را بشويند ، خادم ابتداء آب را خدمت حضرت رضا عليه السلام بردند ، حضرت به خادم فرمودند از طرف راست شروع كن ، بعد از اينكه يكى از حاضرين دست خود را شست ، غلام خواست طشت را بردارد ، حضرت به او اشاره كردند طشت را بلند نكند .\r\n( 4 ) 18 - نزار روايت مىكند كه ديدم حضرت رضا عليه السلام را در هنگامى كه قبل از صرف غذا دست خود را مىشست ، و دستش را با دستمال خشك نميكرد ، و هنگامى كه بعد از صرف غذا دستش را ميشست دست خود را با دستمال خشك ميكرد .\r\n( 5 ) 19 - يعقوب بن اسحاق نوبختى نقل مىكند كه مردى خدمت حضرت رضا عليه السلام رسيد و عرض كرد : به اندازهء شخصيت و مقام خود به من چيزى عطا كن ، فرمود : به اين شرط براى من امكان ندارد ، عرض كرد : پس باندازهء مقام و موقعيت من عطا فرما ، فرمود : اين را انجام مىدهم ، سپس متوجه غلام شد و فرمود : دويست دينار به اين مرد بده .\r\n\r\n","description":"","footnote":"","page_name":" 68 ","page_number":68},
  {"content":"\r\n\r\n( 1 ) 20 - و نيز ابن شهر آشوب روايت كرده كه سفيان ثورى حضرت رضا عليه السلام را در جامه‌اى از خز مشاهده كرد و گفت : يا ابن رسول اللَّه اگر جامه پست‌تر از اين پوشيده بودى بهتر بود .\r\nحضرت رضا فرمود : دستت را نزديك بياور ، او دست خود را جلو آورد امام عليه السلام دست او را گرفت و در آستين خود فرو برد ، سفيان ديد حضرت رضا عليه السلام در زير لباس خز جامه درشتى پوشيده و سپس فرمود : اين لباس درشت براى حق است و لباس نرم براى خلق .\r\n( 2 ) مؤلف گويد :\r\nظاهر اين است كه در روايت ابن شهر آشوب خلط و اشتباهى شده است زيرا سفيان ثورى در سال شصت و يك هجرى درگذشته و ملاقات او با حضرت رضا عليه السلام بدين صورت كه در روايت آمده بسيار بعيد است . و العلم عند اللَّه تعالى .\r\n( 3 ) 21 - و نيز ابن شهر آشوب نقل مىكند كه حضرت رضا عليه السلام هنگامى كه در خراسان بودند در روز عرفه تمام ثروت خود را به مردم بخشيد ، فضل بن سهل عرض كرد : اين عمل شما موجب ضرر و زيان است .\r\nحضرت فرمود : خير چنين نيست ، بلكه در اين عمل غنيمت و سود فراوانى هست ، اگر بوسيله مال اجر و مزدى براى انسان حاصل شد او را هرگز ضرر و زيان تلقى نكن .\r\n( 4 ) 22 - و نيز روايت مىكند كه حضرت رضا عليه السلام هر گاه سر سفره جلوس مىكردند ، تمام خدمتكاران و كارگزاران خود را روى سفره مىنشانيد و با آن‌ها غذا مىخورد .\r\n( 5 ) 23 - و نيز ابن شهر آشوب روايت مىكند كه حضرت رضا عليه السلام روزى\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nوارد حمام شدند ، ( 1 ) مردى از آن جناب درخواست كرد بدن او را دست بكشد ، حضرت رضا سلام اللَّه عليه درخواست او را اجابت فرمودند .\r\nدر اين هنگام حضرت را به آن مرد معرفى كردند ، و او پس از اينكه امام عليه السلام را شناخت شروع به عذر خواهي كرد ، و ليكن امام رضا با سخنان خود دل او را آرام كرد و همچنين بدن او را دست ميكشيد .\r\n( 2 ) 24 - و نيز روايت مىكند كه يكى از دوستان حضرت رضا عليه السلام هنگامى كه آن جناب را به ولايت عهدى انتخاب كرده بودند بسيار خوشحالى ميكرد و اظهار فرح و انبساط مىنمود .\r\nامام رضا به آن مرد فرمود : نزديك بيا ، هنگامى كه نزديك شد فرمود : خود را به اين چيزها مشغول نكن و خوشحال مباش ، اين ولايت عهدى به آخر نخواهد رسيد .\r\n( 3 ) 25 - و نيز روايت كرده است كه حضرت رضا عليه السلام را در حالى كه دست مبارك خود را به طرف آسمان دراز كرده بود مشاهده كردند و آن جناب در اين حال مى گفت : پروردگارا تو ميدانى كه مرا باكراه وادار به پذيرفتن اين امر كردند خداوندا مرا مورد مؤاخذه قرار مده همانطور كه بنده و پيغمبر خود يوسف صديق را در پذيرفتن ولايت مصر مؤاخذه نفرمودى .\r\n( 4 ) 26 - و نيز از اليسع بن حمزه نقل مىكند كه مردى خدمت حضرت رضا عليه السلام عرض كرد : اى فرزند رسول خدا من مردى از دوستان شما و پدرانت هستم ، من اينك از مكه معظمه برميگردم ، و زاد و توشه‌ام را تمام كرده‌ام ، و اكنون قدرت اينكه بتوانم يك منزل راه بروم ندارم ، و اگر ممكن باشد ما را تا ولايت خود برسانيد من در مملكت خود داراى مال و ثروت هستم و هر گاه به منزل خود رسيدم مبلغ مورد\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nاحتياج را از طرف شما به فقراء و نيازمندان صدقه خواهم داد ، زيرا خود مورد صدقه ديگران نيستم .\r\n( 1 ) حضرت رضا عليه السلام پس از استماع سخنان اين مرد از جاى خود حركت فرمودند و به يكى از اطاق‌هاى منزل رفتند ، پس از مدتى بازگشتند و دست خود را از لاى درب اطاق بيرون كردند و بطورى كه آن مرد صورت حضرت رضا را نديدند ، و امام عليه السلام مبلغ دويست دينار به آن مرد محتاج مرحمت فرمودند و گفتند : از اين مبلغ نيازمنديهاى خود را رفع كن ، و زاد و توشه بين راه فراهم گردان ، و از طرف من هم انفاق نكن ، و اينك از خانه بيرون رو تا همديگر را مشاهده نكنيم .\r\nهنگامى كه آن شخص از منزل حضرت رضا عليه السلام خارج شد از آن جناب پرسيدند چرا با اين مرد چنين رفتار كرديد .\r\nفرمودند : خواستم وى صورت مرا نه بيند ، و من هم ذلت سؤال را در چهرهء او مشاهده نكنم ، آيا نشنيده‌ايد كه حضرت رسول صلى اللَّه عليه و آله فرمود :\r\nكسى كه نيكى را بپوشاند مانند اين است كه هفتاد عمل نيك را انجام داده است و كسى كه بديها را علنى انجام دهد رسوا ميگردد ، و كسى كه اعمال بد را پنهانى انجام دهد خداوند آن اعمال زشت را خواهد بخشيد آيا نشنيده‌اى كه شاعر گفته :\r\n متى آته يوما اطالب حاجة * رجعت الى أهلى و وجهى بمائه \r\n\r\n","description":"","footnote":"","page_name":" 71 ","page_number":71},
  {"content":"\r\n\r\n\r\n[ باب چهارم 
  ] ( 1 ) حركت حضرت رضا عليه السلام به طرف خراسان\r\n( 2 ) در سال دويست و يك هجرى مأمون رجاء بن ابى ضحاك و ياسر خادم را به مدينه منوره فرستاد تا حضرت رضا عليه السلام را به طرف خراسان حركت دهند ، اين دو نفر با دعوت نامه‌اى كه از مأمون در دست داشتند به مدينه منوره رفتند و پس از گفتگوهاى زيادى كه در اين مورد صورت گرفت ، حضرت رضا ناچار شد كه به طرف خراسان حركت كند .\r\nدر موضوع دعوت مأمون از حضرت رضا عليه السلام و تعيين آن جناب به عنوان ولايت عهدى سخن بسيار گفته شده ، و مورّخين هر يك در اين باره چيزى گفته‌اند ، و ما اينك براى روشن شدن موضوع حوادث و انقلاباتى كه در روزگار مأمون پيش آمد بطور اختصار تا آنجا كه با اين كتاب تناسب داشته باشد بيان ميكنيم و جويندگان مىتوانند تفصيل قضايا را در كتب تاريخ و سير بررسى كنند .\r\n\r\nاختلاف در ميان بنى عباس\r\n( 3 ) پس از اينكه طاهر بن الحسين فرمانده لشكر مأمون با جبر و قهر وارد بغداد ، و محمد امين برادر مأمون را كشت ، سر امين را براى برادرش مامون به خراسان فرستاد و مأمون امر كرد سر برادرش را در بالاى درختى نصب كردند ، و مردم دسته دسته\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nمىآمدند و آن سر را لعنت ميكردند و دشنام ميدادند ، و بعد از آن دستور داد سر امين را در شهرهاى مختلف خراسان بگردانند تا كشته شدن او بر همگان روشن شود .\r\n( 1 ) اين عمل مأمون موجب شد كه شيوخ بنى عباس با وى به مخالفت برخيزند ، و بر ضد او دسته‌بندى و توطئه‌چينى كنند ، و در واقع حكومت بنى عباس با اختلاف اين دو برادر تضعيف شد ، و در همه ولايات و قصبات آثار دودستگى نمايان گرديد .\r\nمخالفين و افرادى كه از ترس هارون در خانه‌ها نشسته از موقعيت استفاده كرده نقشه‌هاى انقلاب را طرح ميكردند و بطور كلى اوضاع عراق ، حجاز و يمن در هم ريخت .\r\n\r\nظهور محمد بن ابراهيم در كوفه\r\n( 2 ) محمد بن ابراهيم معروف به ابن طبا طبا در كوفه قيام كرد و خود را بعنوان يكى از رهبران و مخالفين خلافت بنى عباسى به مردم معرفى كرد .\r\nابن طباطبا مردم را به كتاب و سنت دعوت ميكرد و ميگفت : مردم بايد يكى از آل محمد عليهم السلام را براى خلافت برگزينند و به حكومت و امامت وى رضايت دهند .\r\nمردم كوفه دعوت محمد بن ابراهيم را پذيرفتند و جماعت زيادى با او بيعت كردند .\r\nيكى از كسانى كه براى پيشرفت امور ابن طباطبا بسيار فعاليت مىكرد و همه كارها را تحت نظر داشت ، ابو السرايا سرى بن منصور بود .\r\nاين مرد كه بسيار شجاع و دلير بود فرماندهى جنگ با مخالفين را به عهده داشت ، در اين وقت جنگهاى متعددى بين سرى بن منصور ، و حسن بن سهل فرمانده لشكر مأمون در عراق پيش آمد و ابو السرايا همواره پيروز ميشد و پيش مىرفت .\r\nحسن بن سهل از پيشروى ابو السرايا بسيار ناراحت بود و فعاليت مىكرد كه\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nهر چه زودتر او را از پا درآورد ، و فتنه و آشوب را بخواباند ، ( 1 ) از اين رو عبدوس بن محمد مرورودى را با چهار هزار نفر فرستاد تا با ابو السرايا جنگ كنند .\r\nعبدوس طبق فرمان حسن بن سهل در منطقه‌اى بنام « جامع » با او روبرو شد و جنگ شديدى آغاز گرديد ، عبدوس در جنگ كشته شد ، و همه آن چهار هزار نفر جز چند نفر كشته شدند .\r\nاين شكست فاحش موجب شد كه مردم دسته دسته به لشكر ابو السرايا داخل شوند ، و از اين پس ابن طباطبا شوكت و قدرت و شهرتى به هم رسانيد ، و در كوفه سكه زد و رسما زمام امور را در دست گرفت .\r\nبعد از اين علويان كه در اطراف و اكناف عراق ، شام ، و حجاز مخفى بودند هر كدام از ناحيه‌اى قد برافراشتند ، و مخالفت خود را با مأمون و خلافت آل عباس آشكار كردند .\r\nدر اين هنگام ابو السرايا و علويان در كوفه به منازل بنى عباس و طرفداران آنها حمله آوردند ، و هر چه در خانه‌ها بود غارت كردند و خانه‌ها را خراب نمودند ، و همه ضياع و عقار و متعلقات آنان را ضبط كرده و همه را از كوفه اخراج كردند .\r\nپس از اينكه كوفه كاملا در اختيار ابن طبا طبا قرار گرفت ، و حكومتش استقرار پيدا كرد ، فعاليت‌هاى خود را در اطراف آغاز نمود .\r\nنخست لشكريان خود را به طرف بصره فرستاد و آن ناحيه را فتح كرد ، و سپس واسط و اطراف آن را متصرف شد .\r\nعباس بن محمد جعفرى را به بصره فرستاد و امور آن منطقه را به دو سپرد ، و حسن بن حسن را والى مكه نمود ، و ايالت فارس را به اسماعيل بن موسى بن جعفر عليهما السلام واگذار كرد ، و اهواز را به زيد بن موسى بن جعفر داد ، و يمن را به ابراهيم\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nابن موسى بن جعفر تفويض كرد ، و سپس محمد بن سليمان علوى را مأمور كرد كه به مدائن برود و از طرف مشرق به بغداد كه مقر عباسيان بود حمله كند .\r\n\r\nقيام ابراهيم بن موسى در يمن\r\n( 1 ) ابراهيم بن موسى بن جعفر عليهما السلام در يمن قيام كرد ، و در اين هنگام اسحاق بن موسى عباسى در يمن از طرف مأمون حكومت ميراند .\r\nابراهيم بن موسى لشكريانى فراهم آورد و به طرف يمن حمله آورد ، هنگامى كه نزديك صنعا رسيد اسحاق بن موسى عامل يمن از صنعا فرار كرد و خود را به مكه رسانيد ، و در « مشاش » لشكريانش را گرد آورد ، و جماعتى كه از يمن فرار كرده بودند پيرامون وى جمع شدند .\r\nابراهيم وارد صنعا شد و زمام امور را در دست گرفت ، او نخست طرفداران بنى عباس را قلع و قمع كرد ، و گروهى از آنها را كشت ، و اموال مردمان زيادى را ضبط كرد .\r\nابراهيم در يمن باندازهء شدت عمل بخرج داد و بر مردم سخت گرفت كه او را « جزار » لقب دادند ، و در نتيجه اوضاع يمن نيز منقلب شد و از دست وى خارج گرديد .\r\n\r\nنهضت زيد بن موسى بن جعفر\r\n( 2 ) زيد بن موسى بن جعفر عليهما السلام در بصره قيام كرد و حكومت را از دست عباسيان خارج ساخت ، زيد بن موسى نيز مانند ابراهيم نخست بنى عباس و طرفداران آنها را از بصره بيرون كرد و خانه‌هاى آنان را آتش زده و ويران ساخت .\r\nهر گاه يكى از سياه جامگان را در نزد او حاضر ميكردند دستور ميداد او را آتش بزنند ، و روى هم رفته قيام زيد موجبات پريشانى مأمون را فراهم آورده بود .\r\n\r\n","description":"","footnote":"","page_name":" 75 ","page_number":75},
  {"content":"\r\n\r\n\r\nقيام نصر بن سيار عقيلى در شام\r\n( 1 ) نصر بن سيار بن شبث عقيلى كه در ناحيه « كيسوم » در شمال حلب زندگى ميكرد در آن منطقه نهضت كرد و علم مخالفت بر عليه مأمون را برافراشت .\r\nنصر بن سيار قبلا با امين بيعت كرده بود ، و ميل داشت امين بر مأمون پيروز گردد و در ناحيه شام بنفع او فعاليت ميكرد ، پس از اينكه مأمون پيروز شد و امين در بغداد كشته شد ناراحت گرديد و مخالفت خود را با مأمون علنى ساخت .\r\nعقيلى در شام جنب و جوش به راه انداخت ، و بر شهرهاى ناحيه حلب مسلط شد ، و گروهى از اعراب پيرامون او گرد آمدند ، مردمانى كه داراى اغراض دنيوى بودند و براى رسيدن جاه و مقام و ثروت دنيا نظر داشتند پيرامون او جمع شدند .\r\nنصر بن سيار قوى شد و از فرات عبور كرد و در نواحى شرق فرات با طرفداران مأمون به جنگ و ستيز پرداخت .\r\nدر اثر اين انقلاب و زد و خوردها مأمون مضطرب شد و شهرها و ولايات يكى پس از ديگرى از دست او خارج گرديد ، وى در مرو خراسان در مقر حكومت خود زندگى مىكرد و همواره در فكر بود كه چگونه اوضاع و احوال را ساكت كند و آب از جوى رفته را بار ديگر برگرداند ، و در اين مورد با وزراء و مشاورين خود موضوعات را مورد مشورت قرار ميداد .\r\n\r\n( 2 ) رجاء بن ابى ضحاك در مدينه منوره\r\n( 3 ) رجاء و ياسر خادم وارد مدينه شدند و دعوت نامه مأمون را خدمت حضرت رضا عليه السلام تقديم كردند ، و از آن جناب دعوت كردند كه همراه آنها به طرف خراسان حركت كند .\r\n\r\n","description":"","footnote":"","page_name":" 76 ","page_number":76},
  {"content":"\r\n\r\n( 1 ) در مصادر و منابع موجود كه در دست نگارنده بوده است ، از گفتگوى حضرت رضا عليه السلام با فرستادگان مأمون سخنى به ميان نيامده ، و امام رضا عليه السلام با كراهت و عدم ميل اين پيشنهاد را پذيرفته و آماده مسافرت شده است و يقين داشته كه از اين مسافرت مراجعت نخواهد كرد و با خاندان خود وداع نمودند .\r\nمخول سجستانى گويد : من در مدينه منوره بودم كه مأمورين مأمون وارد شدند ، و در نظر داشتند كه آن حضرت را به خراسان ببرند ، حضرت رضا عليه السلام وارد مسجد حضرت رسول صلى اللَّه عليه و آله شدند و با جدش توديع كردند ، و هنگامى كه ميخواستند از مسجد بيرون شوند چند بار به طرف قبر مبارك حضرت رسول اكرم برگشتند و با صداى بلند گريه كردند .\r\nدر اين هنگام من خدمت آن جناب رسيدم و سلام كردم و حضرت جواب سلام مرا دادند ، من او را تسلى دادم .\r\nحضرت رضا عليه السلام فرمودند : از من ديدن كنيد زيرا من از جوار جدم خارج خواهم شد ، و در سرزمين غربت از دنيا خواهم رفت ، و در كنار هارون دفن خواهم گرديد .\r\n\r\n( 2 ) خروج حضرت رضا عليه السلام از مدينه\r\n( 3 ) مأمون به رجاء بن ابى الضحاك دستور داده بود كه حضرت رضا عليه السلام را از طريق بصره و اهواز و فارس به طرف خراسان حركت دهد . و از راه بغداد و كوفه و قم و بلاد جبل عبور نكند .\r\nدر آن هنگام بصره و فارس و شهرهاى خوزستان در دست برادران امام رضا بود ، اسماعيل بن موسى بن جعفر بر فارس حكومت ميكرد و زيد بن موسى بر بصره\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nو اهواز مسلط شده بود .\r\n( 1 ) فرزندان موسى بن جعفر عليهما السلام در آن نواحى قدرتى بدست آورده بودند و مردم طوعا و كرها از آن‌ها پيروى ميكردند .\r\nشايد مقصود مأمون از آوردن حضرت رضا عليه السلام از اين نواحى اين بود كه مردم از اطراف اسماعيل و زيد پراكنده شوند .\r\nهنگامى كه امام رضا عليه السلام تصميم گرفت از مدينه به طرف خراسان حركت كند عيالات و اهل بيتش را جمع فرمود و فرمان داد تا بر وى گريه كنند و آن حضرت صداى گريه آنها را بشنود .\r\nسپس دوازده هزار دينار در ميان آنها تقسيم كرد ، و فرمود : من ديگر به طرف شما مراجعت نخواهم كرد .\r\nبعد از آن در حرم جدش حضرت رسول صلى اللَّه عليه و آله حاضر شد و با آن جناب وداع فرمود و گريه كرد ، و به طرف خراسان حركت نمودند .\r\n\r\n( 2 ) حضرت رضا عليه السلام در مكه\r\n( 3 ) امام رضا عليه السلام با همراهان خود وارد مكه مكرمه شد و خانه خدا را زيارت كرد و با اهل بيت وداع نمود ، محمد بن ميمون گويد : من در مكه با آن جناب بودم پيش از آنكه به طرف خراسان حركت كند ، عرض كردم تصميم دارم به مدينه برگردم نامه‌اى براى فرزندت ابو جعفر بنويس با خود ببرم .\r\nحضرت رضا تبسمى كردند و نامه را نوشتند ، من نامه را به مدينه بردم و به حضرت جواد دادم « 1 » .\r\n\r\n( 4 ) امام رضا عليه السلام در قادسيه\r\n( 5 ) حضرت رضا از مكه معظمه بيرون شدند و از طريق باديه وارد قادسيه گرديدند\r\n\r\n\r\n","description":"","footnote":"\r\n( 1 ) اين روايت را در كتاب امامت تحت شماره 369 نقل كرده‌ايم .\r\n","page_name":" 78 ","page_number":78},
  {"content":"\r\n\r\n( 1 ) قادسيه پانزده ميل با كوفه فاصله داشته و آخرين حد عراق بشمار ميرفت .\r\nاحمد بن محمد بن ابى نصر بزنطى گويد : در قادسيه به استقبال حضرت رضا رفتم ، پس از اينكه خدمتش رسيدم فرمودند : براى من اطاقى اجاره كن كه داراى دو در باشد ، درى به حياط باز شود و درى به بيرون تا مراجعه‌كنندگان به آزادى رفت و آمد كنند .\r\nبزنطى گويد : امام رضا عليه السلام زنبيلى براى من فرستادند كه در آن تعدادى دينار و يك قرآن مجيد بود ، و خادم آن جناب نزد من مىآمد و من ما يحتاج زندگى او را تهيه ميكردم و ميفرستادم .\r\nگويد : در يكى از روزها از آن جناب پرسيدم : قربانت گردم ميل دارم مسأله‌اى از تو بپرسم ، ولى عظمت و جلال تو مانع از اين است كه سؤال خود را مطرح كنم ، و اين سؤال براى من بسيار اهميت دارد و ميل دارم با طرح اين موضوع خود را از آتش جهنم نجات دهم .\r\nامام عليه السلام به من نگريست در حالى كه بسيار اندوهگين بودم .\r\nفرمود : هر چه در نظر گرفته‌اى از من بپرس .\r\nعرض كردم قربانت گردم من از پدرت در همين مكان پرسيدم جانشين تو كيست ؟ پدرت تو را به من معرفى كرد ، و من اينك دو سال است از تو مىپرسم امام بعد از تو كيست ؟ .\r\nحضرت رضا عليه السلام در اين هنگام فرزندش ابو جعفر جواد عليه السلام را معرفى كردند « 1 » .\r\n\r\n( 2 ) حضرت رضا عليه السلام در نباج .\r\n( 3 ) كاروان حضرت امام همام عليه السلام از قادسيه بيرون شد و از طريق باديه به طرف بصره حركت كرد ، و پس از چندى به ناحيه « نباج » رسيدند .\r\nنباج بر وزن كتاب نام دهكده‌ايست در كوير بصره كه به آن نباج بنى عامر بن\r\n\r\n\r\n","description":"","footnote":"\r\n( 1 ) به كتاب امامت حديث شماره 221 و 236 مراجعه شود .\r\n","page_name":" 79 ","page_number":79},
  {"content":"\r\n\r\nكريز گويند . و اين قريه يكى از منازل حاجيان بصره است .\r\n( 1 ) ياقوت حموى در معجم البلدان گفته : نباج در ده منزلى بصره قرار دارد ، و در اين ناحيه جنگى بين بكر بن وائل و تميم روى داد كه در آن تميميان پيروز شدند ، و آب نباج را عبد اللَّه بن عامر بن كريز استخراج كرد ، و در آن جا كشت و زرع نمود و نخلستانهائى ايجاد كرد .\r\nابو حبيب نباجى گويد : در عالم رؤيا ديدم كه حضرت رسول صلى اللَّه عليه و آله به نباج تشريف آورد ، و در مسجدى كه حجاج فرود مىآيند وارد شده است ، من خدمت آن جناب رسيده و بر آن حضرت سلام كردم و در مقابل او قرار گرفتم .\r\nدر اين هنگام مشاهده كردم كه يك طبق از خرماى مدينه را در جلو آن حضرت گذاشته‌اند ، و نبى اكرم يك مشت از آن خرماها را به من دادند و من آنها را شمردم و هيجده دانه بود ، پس از اينكه از خواب بيدار شدم خواب را چنين تعبير كردم كه من هيجده سال عمر خواهم كرد .\r\nمدتى از اين جريان گذشت ، يكى از روزها كه در زمين خود به امور كشاورزى و باغدارى اشتغال داشتم ، يكنفر نزد من آمد و گفت ابو الحسن على بن موسى الرضا عليهما السلام وارد نباج شده‌اند و در مسجد نزول اجلال فرموده‌اند من به طرف مسجد حركت كردم و ديدم گروه گروه به ديدن آن جناب ميروند ، من خود را به آن حضرت رسانيده و سلام كردم . . « 1 »\r\n\r\n( 2 ) حضرت رضا عليه السلام در بصره\r\n( 3 ) امام رضا عليه السلام با همراهان خود از نباج بيرون شده و پس از چند روز وارد بصره شدند .\r\n\r\n\r\n","description":"","footnote":"\r\n( 1 ) به كتاب امامت حديث شمارهء 263 مراجعه شود\r\n","page_name":" 80 ","page_number":80},
  {"content":"\r\n\r\n( 1 ) ابن علوان گويد : در خواب ديدم مردى ميگفت : حضرت رسول صلى اللَّه عليه و آله به بصره آمده‌اند ، پرسيدم در كجا فرود آمده‌اند ، گفت در باغ فلان شخص .\r\nراوى گويد : من خود را به آن باغ رسانيدم و ديدم حضرت رسول صلى اللَّه عليه و آله در ميان باغ جلوس فرموده و گروهى از ياران او نيز با وى ، نشسته‌اند و در مقابل او مقدارى رطب گذاشته شده است .\r\nرسول اكرم يك مشت از آن خرما را برداشتند و به من مرحمت فرمودند ، من آن خرماها را برداشته و شمردم تعداد آنها هيجده دانه بود ، چندى از اين جريان گذشت از مردم شنيدم ميگفتند على بن موسى الرضا عليهما السلام در بصره اقامت دارند ، پرسيدم در كجا منزل كرده‌اند گفتند در باغ فلان شخص .\r\nمن خود را به آن باغ رسانيده مشاهده كردم آن حضرت در جايى قرار گرفته كه حضرت رسول صلى اللَّه عليه و آله در آن جا قرار گرفته بود .\r\nدر مقابل على بن موسى الرضا عليهما السلام چند طبق خرما گذاشته بودند ، و آن جناب با دست خود هيجده دانه به من مرحمت فرمودند ، عرض كردم يا ابن رسول اللَّه بيشتر مرحمت فرمائيد ، فرمودند : اگر جدم بيشتر از اين به تو داده بودند من هم مىدادم .\r\n\r\n( 2 ) امام رضا عليه السلام در اهواز\r\n( 3 ) امام عليه السلام از بصره بيرون شده و به طرف اهواز حركت كردند ، و پس از چند روز به اهواز رسيدند ، اهواز يكى از شهرهاى معروف خوزستان است ، و در آن ايام اين شهر را « سوق الاهواز » ميگفتند .\r\n\r\n","description":"","footnote":"","page_name":" 81 ","page_number":81},
  {"content":"\r\n\r\n( 1 ) ابو الحسن صائغ از عموى خود روايت مىكند كه وى گفت : من همراه حضرت رضا عليه السلام به طرف خراسان حركت كردم ، هنگامى كه به اهواز رسيدند از مردم آنجا نيشكر طلب كردند ، عرض كردند : اينك فصل نيشكر نيست و نيشكر در زمستان بدست مىآيد .\r\nحضرت فرمودند : شما برويد نيشكر پيدا خواهد شد .\r\nاسحاق بن ابراهيم گويد : به خداوند سوگند سيد و سرور من هرگز چيزى را كه موجود نباشد طلب نميكند ، چند نفر را به اطراف و نواحى فرستادند ، كارگران اسحاق رسيدند و گفتند ما مقدارى نيشكر را به عنوان بذر در منزل نگهدارى كرده‌ايم و اينك آن را براى حضرت رضا عليه السلام ببريد .\r\nراوى گفت : اين يكى از دلالات آن حضرت بود .\r\nابو هاشم جعفرى گويد : من در جايى بنام آبيدج بودم ، هنگامى كه شنيدم امام رضا ( ع ) وارد اهواز شده است خود را به اين شهر رسانيده و پس از اينكه خود را به مجلس آن جناب رسانيدم خويشتن را به آن حضرت معرفى كردم ، و اين نخستين ملاقاتى بود كه با او انجام دادم .\r\nامام رضا ( ع ) در اين هنگام مريض بودند و هوا نيز بسيار گرم و فصل تابستان بود .\r\nحضرت رضا ( ع ) فرمودند : براى من طبيبى بياوريد ، من طبيبى را ببالين آن جناب بردم ، حضرت نام گياهى را براى طبيب بردند و خواص او را بيان داشتند .\r\nطبيب گفت : من در روى زمين هم چو گياهى را نمىشناسم و كسى غير از شما نام اين گياه را نميداند ، تو از كجا اين گياه را مىشناسى ، و اين گياه در اين زمان و در اين مكان پيدا نمىگردد ؟ . « 1 »\r\n\r\n\r\n","description":"","footnote":"\r\n( 1 ) به كتاب امامت حديث شماره 275 مراجعه شود .\r\n","page_name":" 82 ","page_number":82},
  {"content":"\r\n\r\n\r\n( 1 ) حضرت رضا ( ع ) در قنطره اربق\r\n( 2 ) امام رضا ( ع ) از اهواز بيرون شد و در نزديك پل اربق نزول اجلال فرمودند .\r\nاربق به ضم باء نام دهى است در نزديك رامهرمز از نواحى خوزستان كه به آن اربك هم مىگويند .\r\nجعفر بن محمد نوفلى گويد : در پل اربق خدمت حضرت رسيدم و سلام كردم و خدمتش نشستم .\r\nعرض كردم : قربانت گردم گروهى گمان مىكنند كه پدرت زنده است .\r\nفرمود : دروغ مىگويند خداوند آنان را لعنت كند ، و اگر او زنده بود ميراث او تقسيم نمىشد ، و زنانش شوهر نمىكردند ، به خداوند سوگند پدرم طعم مرگ را چشيد همانطور كه على بن ابى طالب ( ع ) چشيدند .\r\n\r\n( 3 ) در يكى از كويرها\r\n( 4 ) حضرت رضا ( ع ) در سر راه خود به يكى از كويرها رسيد ، و ممكن است اين كوير مورد نظر همين « كوير لوت » باشد ، زيرا حضرت رضا سلام اللَّه عليه پس از اينكه از رامهرمز گذشتند از طريق اسطخر عازم يزد و از كوير عازم نيشابور گرديدند .\r\nكوير لوت يكى از پهناورترين و در عين حال خطرناكترين كويرهاى دنيا است .\r\nاسطخرى در كتاب خود گفته : كوير خراسان از طرف شرق به مكران و سيستان و از غرب به ناحيه قومس و رى و كاشان و قم ، و از شمال به حدود كرمان و فارس و اصفهان محدود است .\r\nدر اين كوير قراء و قصبات و آبادى بسيار كم است ، و افرادى معدود راه‌هاى\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nارتباطى اين كوير بزرگ را مىشناسند .\r\n( 1 ) اين كوير همواره مركز دزدان و عياران و حراميان بوده است .\r\nقنبرى كه يكى از عقاب قنبر كبير غلام خاص امير المؤمنين ( ع ) بود ميگفت :\r\nما در خدمت حضرت رضا ( ع ) بوديم در حالى كه به طرف خراسان مىرفتند ، در هنگام حركت به سرزمين بىآب و علفى رسيديم ، تشنگى سخت همه ما را فرا گرفت و نزديك بود خود و چهار پايان هلاك گرديم .\r\nامام ( ع ) فرمود : برويد دنبال آب ، و با دست خود جايى را نشان دادند ، رفتيم ، و آب را پيدا كرديم ، و همه از هلاكت و نابودى نجات يافتيم و خود و چهار پايان از آن آشاميديم « 1 »\r\n\r\n( 2 ) امام رضا ( ع ) در نيشابور\r\n( 3 ) نيشابور يكى از شهرهاى باستانى خراسان بوده ، و در قديم آن را ابر شهر مىگفتند ، و در بعضى از كتاب‌ها گفته‌اند يكى از نامهاى آن نوشهر بوده است .\r\nنيشابور در زمان حضرت رضا ( ع ) يكى از مراكز بزرگ علمى و دينى در ايران بود و يكى از شعراء در بارهء آن گفته :\r\n و ما ذا يضع المرء ببغداد و كوفان * و نيشابور في الدنيا كالانسان في الانسان \r\nو شاعر ديگرى گويد :\r\n برادر جان خراسان است اينجا * سخن گفتن نه آسانست اينجا\r\nخراسان جا چو نيشابور دارد * كه صد پيشى به پيشاور دارد\r\nنشسته گرد هر جمعى اديبى * ز انواع فضائل با نصيبى \r\n\r\n\r\n","description":"","footnote":"\r\n( 1 ) به كتاب امامت حديث شماره 291 مراجعه شود .\r\n","page_name":" 84 ","page_number":84},
  {"content":"\r\n\r\nو انوري ابيوردى گويد :\r\n حبذا شهر نيشابور كه در روى زمين * گر بهشت است خود اين است و گر نى خود نيست \r\n( 1 ) ابن حوقل گويد : نيشابور در يك زمين هموار بنا شده و بناى آن از گل است ، شهر نيشابور وسعتش يك فرسخ در يك فرسخ است ، و خانه‌ها و عمارات آن به هم متصل مىباشد ، و در خراسان شهرى بمانند نيشابور از نظر هوا و فضا و ساختمان‌هاى بزرگ نيست .\r\nنيشابور از نظر تجارت و كاروان‌هاى بازرگانى بىنظير است .\r\nدار الامارهء خراسان در زمان قديم در مرو و بلخ بود ، و طاهريان مركز امارت و حكومت را از مرو به نيشابور منتقل كردند ، نيشابور در ايام طاهريان بزرگ و آباد شد و بر شكوه و جلال آن افزوده گشت ، اهل علم و ادب و فقه و حديث در نيشابور متوطن شدند و اين شهر مشهور آفاق گرديد .\r\nاستاد عاليقدر ما شيخ محمد تقى معروف به اديب نيشابورى مدرس روضه رضويه يكى از روزها كه در حوزه درسش بوديم در اطراف نيشابور و فضائل و محاسن آن سخن ميگفت و از آن جمله اين دو بيت را فرمودند :\r\n يا قدس اللَّه نيشابور من بلد * للعلم و الدين و الايمان اوطان\r\nكانها جنة الفردوس إذ وجدت * . . . . . . . . . . . . . . . . . . . . . . . \r\n( 2 ) مؤلف گويد :\r\nاخبار نيشابور و مناقب آن بسيار است و ما ان شاء اللَّه در تاريخ بزرگ خراسان بخش نيشابور در اين مورد بتفصيل تحقيق و بررسى خواهيم كرد .\r\n\r\n","description":"","footnote":"","page_name":" 85 ","page_number":85},
  {"content":"\r\n\r\n( 1 ) حاكم ابو عبد اللَّه نيشابورى در كتاب مفاخر الرضا عليه السلام گويد : هنگامى كه امام رضا وارد نيشابور شدند ، در محله « فور » كه اكنون در نزد مردم معروف است در خانه‌اى كه آن را « پسنديده » ميگفتند فرود آمد .\r\nاين منزل را از آن جهت پسنديده ميگفتند كه حضرت رضا عليه السلام آن را پسنديد و در آن جا منزل كرد .\r\nهنگامى كه در اين خانه نزول فرمودند در گوشه‌اى از حيات اين خانه درختى كاشتند اين درخت رشد كرد و بزرگ شد ، و ميوه داد .\r\nاين درخت بعد از اين مورد توجه مردم قرار گرفت ، و بيماران و دردمندان و عليلان و ناتوانان از هر طرف به اين خانه روى مىآوردند و از ميوه اين درخت استشفا ميكردند ، و جماعتى از برك اين درخت بهبودى يافتند و بسيارى از عليلان شفا پيدا كردند .\r\nشيخ ابو جعفر صدوق رضوان اللَّه عليه گويد : گفته شده كه حضرت رضا عليه السلام وارد نيشابور شدند در محله‌اى بنام « فروبين » منزل كردند ، و در آن منزل حمامى بود كه امروز در شهر نيشابور آن را حمام رضا و يا « گرمابه رضا » گويند .\r\nدر آن خانه چشمه‌اى بود كه آب آن خشك شده و جريان نداشت ، حضرت دستور دادند چاه را بار ديگر باز كردند .\r\nآب آن چاه بسيار زياد شد و مردم محله از آن استفاده ميكردند ، جلو درب منزل حوضى درست كردند و چند پله براى آن ساختند و مردم از آن پله‌ها پائين رفته و از چشمه آب برميداشتند .\r\nحضرت رضا عليه السلام در يكى از روزها در اين چشمه خود را شستند و در بالاى آن نماز خواندند .\r\n\r\n","description":"","footnote":"","page_name":" 86 ","page_number":86},
  {"content":"\r\n\r\n( 1 ) مردم نيشابور هنوز از آن حوض آب برميدارند ، و در آن محل نماز ميگذارند .\r\nعلى بن عيسى اربلى گويد : در يكى از كتابها كه اينك نام آن را به خاطر ندارم چنين نوشته بود : عماد الدين محمد بن ابى سعيد بن عبد الكريم بن هوازن در محرم سال 596 روايت كرده كه حاكم ابو عبد اللَّه نيشابورى در تاريخ نيشابور گفته :\r\nعلى بن موسى الرضا عليهما السلام هنگامى كه وارد نيشابور شد در كجاوه‌اى قرار گرفته بود كه ساز و برگ آن از طلا و نقره بود .\r\nدر اين هنگام ابو ذرعه و محمد بن اسلم طوسى كه از حافظان بزرگ حديث و از رجال علم بودند ، در وسط بازار جلو مركب آن حضرت را گرفتند و گفتند :\r\nتو را به حق پدرانت و دودمان بزرگوارت چهرهء مبارك را براى ما باز كن و از پدرانت براى ما حديثى نقل كن .\r\nدر اين هنگام مركب آن حضرت متوقف شد و سايبان بر طرف گرديد و ديدگان مسلمانان از جمال مبارك و طلعت روشن او منور گرديد .\r\nمردم همگان از جاى خود برخاسته و به احترام آن جناب ايستاده بودند .\r\nگروهى از مردم گريه ميكردند و جماعتى فرياد هلهله و شادى برآورده بودند ، و دسته‌اى جامه‌هاى خود را پاره مينمودند ، و عده‌اى خود را به خاك افكنده بودند ، و بعضى افسار استرش را ميبوسيدند ، و تعدادى سرهاى خود را بلند كرده به جاى آن جناب مينگريستند .\r\nاين ازدحام و غوغاء تا هنگام ظهر به طول انجاميد ، و اشك از ديدگان مردم جارى بود ، فريادها خاموش شد .\r\nدر اين وقت كه سكوت همه جا را فرا گرفت علماء و اهل فضل فرياد برآوردند :\r\nاى گروه مردم بشنويد و گوش فرا دهيد و فرزند حضرت رسول را اذيت نكنيد .\r\n\r\n","description":"","footnote":"","page_name":" 87 ","page_number":87},
  {"content":"\r\n\r\n( 1 ) حضرت رضا ( ع ) حديثى را املاء فرمودند ، و در حدود بيست و چهار هزار نفر قلم در دست گرفته و حديث را نوشتند ، كه از آن جمله ابو ذرعه رازى و محمد بن اسلم بودند .\r\nحضرت رضا ( ع ) فرمود : شنيدم از پدرم موسى بن جعفر ، و او گفت : شنيدم از پدرم جعفر بن محمد ، و او گفت شنيدم از پدرم محمد بن على ، و او گفت : شنيدم از پدرم على بن الحسين ، و او گفت : شنيدم از پدرم حسين بن على ، و او گفت : شنيدم از پدرم على بن ابى طالب و او گفت شنيدم از برادرم و پسر عمويم حضرت رسول عليهم السلام و او فرمود : شنيدم از جبرئيل و او گفت : شنيدم از حضرت رب العزة جل جلاله كه فرمود : كلمهء « لا إله الا اللَّه » سنگر و دژ من است ، هر كس در اين حصن داخل گردد از عذاب من در آسايش است . « 1 »\r\nاستاد ابو القاسم قشيرى ميگفت : اين حديث با همين سند براى بعضى از پادشاهان سامانى خوانده شد ، و او دستور داد حديث مزبور را با طلا نوشتند ، و سپس وصيت كرد هنگامى كه درگذشت اين حديث را در كفن او بگذارند .\r\nهنگامى كه آن مرد درگذشت او را در خواب ديدند ، از او پرسيدند خداوند با تو چه معامله كرد ؟ گفت : خداوند بواسطه تعظيم و تكريم اين حديث مرا آمرزيد .\r\nابن جوزى گويد : هنگامى كه حضرت رضا ( ع ) به نيشابور رسيد علماء اين شهر مانند : يحيى بن يحيى ، و اسحاق بن راهويه ، و محمد بن رافع ، و احمد بن حرب و غير آنها خدمت آن جناب رسيدند و از وى طلب حديث كردند تا از روايات او تبرك جويند .\r\nامام رضا ( ع ) مدتى در نيشابور اقامت نمودند ، و سپس مأمون آن حضرت را به مرو فرا خواندند .\r\n\r\n\r\n","description":"","footnote":"\r\n( 1 ) به كتاب توحيد حديث شماره 63 و كتاب امامت حديث شمارهء 340 مراجعه شود .\r\n","page_name":" 88 ","page_number":88},
  {"content":"\r\n\r\n\r\n( 1 ) حضرت رضا ( ع ) در ده سرخ\r\n( 2 ) امام رضا ( ع ) از نيشابور برآمد ، هنگامى كه نزديك « ده سرخ » رسيد گفته شد : يا ابن رسول اللَّه آفتاب به وسط السماء رسيده آيا نماز نمىگزاريد ؟ .\r\nحضرت از مركب فرود آمد و فرمود : براى من آب بياوريد ، گفتند : همراه آب نداريم ، امام رضا ( ع ) با دست خود زمين را شكافت ، و از زمين آب جوشيد و حضرت رضا با همراهان از آن آب وضو گرفتند و آن آب تا اين زمان باقى است . « 1 »\r\n\r\n( 3 ) امام رضا ( ع ) در رباط سعد\r\n( 4 ) ابو احمد عبد الرحمن معروف به صفوان گويد : كاروانى از خراسان به طرف كرمان حركت كرد ، در بين راه دزدان راه را بر آنها بستند ، از ميان كاروانيان مردى را به گمان اينكه پول زيادى دارد گرفتند و او را مقيد ساخته با خود بردند .\r\nاين مرد مدتى در دست آن دزدان گرفتار بود و مورد شكنجه و آزار قرار مىگرفت .\r\nراهزنان او را از اين جهت اذيت ميكردند تا وى محل پولهاى خود را ابراز كند و بدين وسيله جان خود را از دست آنان نجات دهد .\r\nدزدان او را در برف حبس كرده و آزارش ميدادند ، يكى از زنان راهزنها بر اين مرد ترحم كرد و او را آزاد ساخت ، اين مرد از آن ناحيه فرار كرد ، در اثر زجر و شكنجه لب‌ها و زبانش فاسد شده و از بين رفته بود ، و قدرتش را از دست داده و توانائى نداشت سخن بگويد .\r\nشخص مزبور از كرمان به خراسان مراجعه كرد و شنيد حضرت رضا ( ع ) در\r\n\r\n\r\n","description":"","footnote":"\r\n( 1 ) يعنى زمان صدوق\r\n","page_name":" 89 ","page_number":89},
  {"content":"\r\n\r\nنيشابور مىباشد ، ( 1 ) اين مرد در خواب ديد كه مردى به وى ميگويد : فرزند رسول خدا اينك در خراسان است ، و از وى چارهء درد خود را بخواه ، شايد وى داروئى به تو دهد و از اين رنج رهائى پيدا كن .\r\nوى از خواب بيدار شد و فورا خود را به نيشابور رسانيد .\r\nهنگام ورود به نيشابور به او گفتند حضرت رضا ( ع ) از نيشابور بيرون شد ، و اينك در رباط سعد است وى از نيشابور خود را برباط سعد رسانيد و خدمت امام رضا ( ع ) رسيد و جريان كار را براى آن جناب شرح داد ، و در ضمن از امام ( ع ) شفاء درد خود را طلب كرد .\r\nحضرت رضا ( ع ) دستوراتى به او دادند و او عمل كرد و از آن مرض مزمن نجات يافت . « 1 »\r\n\r\n( 2 ) حضرت رضا ( ع ) در سناباذ\r\n( 3 ) عبد السلام بن صالح هروى گويد : هنگامى كه امام رضا ( ع ) وارد سناباذ شد به كوهى كه از آن سنگ ميتراشند تكيه كرد و فرمود : خداوندا مردم را از اين كوه سود برسان و در غذاهائى كه در ظرف‌هاى سنگى اين كوه مىپزند بركت قرار بده ، سپس حضرت رضا ( ع ) فرمان دادند از اين كوه براى آن حضرت نيز ديگ‌هائى بسازند .\r\nبراى آن جناب چند ديد از كوه تراشيدند ، و سپس وارد سناباذ شد و در منزل حميد بن قحطبه طائى نازل شد و وارد قبه هارون الرشيد گرديد .\r\nامام عليه السلام با دست خود خطى در نزد قبر هارون كشيد . و فرمود : من در اين جا دفن خواهم شد ، و زود است كه شيعيان من در اين جا رفت آمد كنند ، سپس\r\n\r\n\r\n","description":"","footnote":"\r\n( 1 ) به كتاب امامت شمارهء 283 مراجعه شود .\r\n","page_name":" 90 ","page_number":90},
  {"content":"\r\n\r\nروى خود را به طرف قبله كرد و دعائى را قرائت نمودند .\r\n( 1 ) موسى بن سيار گويد : من با حضرت رضا عليه السلام بودم در هنگامى كه به ديوارهاى طوس رسيد ، من فريادى شنيدم و به طرف آن رفتم ، در اين هنگام جنازه‌اى را مشاهده كردم ، وقتى كه جنازه را مشاهده نمودم ديدم مولايم امام رضا پاى خود را از ركاب خارج كرده و ميخواهد از مركب فرود آيد ، سپس به طرف جنازه آمدند و او را بلند كردند ، و با كمال مهربانى آن جنازه را مشايعت كردند « 1 » .\r\n\r\n( 2 ) حضرت رضا عليه در سرخس .\r\n( 3 ) ابو نصر احمد بن حسين گويد : از پدرم شنيدم ميگفت : از جده‌ام شنيدم كه ميگفت از پدرم شنيدم هنگامى كه امام رضا عليه السلام در زمان مأمون وارد نيشابور شد من مامور خدمت‌گزارى و ادارهء كارهاى او شدم ، چون از نيشابور بيرون گرديد من تا سرخس از وى مشايعت كردم .\r\nپس از اينكه از سرخس بيرون شد در نظر داشتم تا مرو همراه او باشم ، بعد از اينكه يك منزل از سرخس دور شديم سر خود را از كجاوه بيرون كرد و فرمود :\r\nاى بنده خدا برگرد ، تو وظائفت را در بارهء ما انجام دادى با ما نيكو معاشرت كردى و مشايعت حد معينى ندارد .\r\nراوى گويد : عرض كردم به حق جدت مصطفى و مرتضى و مادرت حضرت زهرا عليهم السلام حديثى براى من بگو تا دلم آرام گيرد ، و من از خدمت شما برگردم .\r\nفرمود : از من حديث طلب ميكنى در حالى كه مرا از كنار قبر جدم رسول صلى اللَّه عليه و آله بيرون آوردند و نميدانم عاقبت كار من چه خواهد شد و اين‌ها\r\n\r\n\r\n","description":"","footnote":"\r\n( 1 ) به كتاب امامت حديث شمارهء 270 و 339 مراجعه شود .\r\n","page_name":" 91 ","page_number":91},
  {"content":"\r\n\r\nبا من چگونه رفتار خواهند كرد .\r\n\r\n( 1 ) ورود حضرت رضا عليه السلام به مرو\r\n( 2 ) مرو در آن ايام از شهرهاى بزرگ خراسان بود ، و مركز ايالت خراسان و دار الاماره مسلمين بود ، و به علت اقامت مأمون در آن جا مركز خلافت هم بشمار ميرفت ، فرمان‌ها از آن شهر به همه اطراف و اكناف صادر ميشد ، رجال سياست از لشكرى و كشورى در اين جا مستقر بودند .\r\nابن حوقل در صورة الارض گويد : پس از اينكه مرو بدست مسلمانان گشوده شد مملكت ايران استقلال سياسى خود را از دست داد ، و مسلمانان در آنجا مستقر شدند و اين شهر را لشكرگاه قرار دادند ، و دولت بنى عباس از اين شهر آشكار گرديد ، و در خانه آل ابو النجم معيطى براى نخستين بار پارچه‌ها را سياه كردند و پوشيدند .\r\nشهر مرو از شهرستانهاى بسيار قديم است ، و او را مرو شاهجهان ميگفتند .\r\nگفته مىشود حصار و قلعه آن را طهمورث بنا كرده است ، مرو در يك زمين مسطح بنا شده و اطراف آن بيابان و كوير است ، و هيچ كوهى از آنجا ديده نميشود .\r\nدر مرو سه مسجد هست ، نخستين مسجدى كه در آن جا ساخته شد همان مسجدى است كه اكنون در درون شهر قرار دارد ، و در آن نماز جمعه ميخوانند .\r\nپس از اينكه بر تعداد مسلمين افزوده شد مسجد ديگرى كه اينك به مسجد كهنه معروف است ساخته شد و در اين زمان اهل حديث در آن نماز ميخوانند و بعد از اين مسجد ديگرى در دروازه ماخان ساخته شده .\r\nگفته مىشود كه اين مسجد و بازار و دار الامارة از بناهاى ابو مسلم مروزى است .\r\n\r\n","description":"","footnote":"","page_name":" 92 ","page_number":92},
  {"content":"\r\n\r\n( 1 ) مؤلف گويد :\r\nاخبار و فضائل مرو بسيار زياد است ، و ما ان شاء اللَّه در تاريخ بزرگ خراسان بخش مرو در اين باره به تفصيل سخن ميگوئيم ، و اينك چند سطرى كه با بحث ما تناسب دارد ذيلا يادداشت ميكنيم :\r\nدر سال 182 هارون الرشيد براى فرزندش مأمون از مردم بيعت گرفت و قرار شد پس از امين او خليفه باشد ، و همه خراسان را در اختيار او قرار داد و او را به حكومت اين منطقه بزرگ منصوب كرد ، مادر مأمون از باذغيس خراسان بود و او را « مراجم » ميگفتند .\r\nدر سال 192 در خراسان انقلاب و اضطرابى پديد آمد و گروهى از مخالفين بنى عباس در اطراف نسا و باورد ( كلات و درگز ) بر عليه هارون قيام كردند .\r\nهارون در اين هنگام در شهر رقه در كنار فرات به عيش و عشرت مشغول بود پس از اينكه انقلاب خراسان را به هارون گزارش دادند وى سخت از اين موضوع ناراحت و تصميم گرفت براى سركوبى اين گروه خود به خراسان حركت كند .\r\nكارگذاران هارون و مشاورانش او را از سفر خراسان منع كردند ، هارون در اين ايام مختصر كسالتى هم داشت و از اين جهت هم حركت او را تجويز نميكردند و ليكن او به سخنان مشاوران خود اعتنائى نكرد و عازم خراسان شد .\r\nهارون بيم داشت اگر خود براى سركوبى مخالفين حركت نكند ممكن است مأمورين او در خراسان به موضوع چندين توجهى نكنند ، و دامن اغتشاشات به ساير اماكن و نواحى برسد ، و براى او دردسرهاى بزرگى بوجود آورد .\r\nهارون در حالى كه مريض بود از رقه بيرون شد ، و بدون توقف در بغداد از طريق همدان و رى عزم خراسان كرد .\r\nهارون از رى راه سمنان ، دامغان ، بسطام ، سبزوار ، نيشابور بطوس رسيد و\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nدر اين ناحيه مرض او شدت كرد و جان سپرد و در باغ حميد بن قحطبه طائى طوسى به خاك سپرده شد .\r\n( 1 ) پس از مرگ هارون در لشكرگاه براى فرزندش امين كه در بغداد بود بيعت گرفتند ، رجاء خادم رداء و مهر و عصاى مخصوص خلافت را كه هارون با خود داشت از خراسان برگرفت در مدت دوازده روز از طوس خود را به بغداد رسانيد و تسليم امين كرد .\r\nامين پس از اينكه از مرگ پدر مطلع شد روز جمعه براى مردم بغداد نماز جمعه خواند ، و سپس خطبه انشاء كرد و در ضمن آن مرگ پدر خود را به اطلاع آنان رسانيد .\r\nاهالى بغداد بار ديگر با وى بيعت كردند ، امين مردى عياش و زن باز بود ، از آداب و رسوم كشور دارى و تدبير امور بىاطلاع بود ، و عمر خود را با خوانندگان و نوازندگان گذرانده و علم و دانش و فضل و كمالى نداشت ، و براى احراز عنوان خلافت لايق نبود .\r\nامين پس از اينكه بر اريكه خلافت مستقر شد براى برادرش مامون در خراسان نوشت كه بايد در خطبه‌ها نام فرزندش موسى را بر خود مقدم دارد .\r\nمأمون از اين موضوع برآشفت و به سخنان امين توجهي نكرد قاصد امين از خراسان برگشت و گزارش داد كه مأمون پيشنهاد وى را نپذيرفته است .\r\nامين در خشم شد و دستور داد نام مامون را از ولايت عهدى برانداختند ، و براى فرزندش موسى كه طفلى شيرخوار بود بيعت گرفتند ، و مردم هم طوعا و كرها با فرزندش بيعت كردند .\r\n\r\n","description":"","footnote":"","page_name":" 94 ","page_number":94},
  {"content":"\r\n\r\n( 1 ) امين فرزند خود را به الناطق بالحق ملقب ساخت ، و اين نخستين بارى بود كه يك كودك شيرخوار بعنوان ولايت عهدى انتخاب ميشد .\r\nهنگامى كه مأمون از اين جريان‌ها اطلاع پيدا كرد و دانست برادرش او را از ولايت عهدى عزل كرده است ، نام خود را بعنوان امام المؤمنين نوشت ، و اختلافات بين اين دو برادر آشكار گرديد ، و جنگ‌هاى شديدى آغاز شد .\r\nامين على بن عيسى بن ماهان را با لشكرى مجهز و مكمل به طرف خراسان فرستاد ، و به على بن عيسى فرمانده لشكر خود دستور داد هر گاه بر مأمون غالب شد او را با قيد طلائى مقيد ساخته و با خود به بغداد بياورد .\r\nلشكريان امين با وضع خاصى از بغداد حركت كردند و راه خراسان را در پيش گرفتند .\r\nمأمون نيز طاهر بن حسين خزاعى بوشنجى را كه معروف به « ذو اليمينين » بود با لشكرى گران از خراسان به طرف عراق فرستاد تا جلو لشكريان امين را بگيرند .\r\nاين دو لشكر در رى به هم رسيدند و جنگ شديدى ميان آنها درگرفت ، و در نتيجه لشكر بغداد شكست فاحشى خورد و على بن عيسى بن ماهان فرمانده آنها در جنگ كشته شد و آن لشكر انبوه از هم پراكنده گشت .\r\nطاهر بن حسين پس از اين پيروزى سر على بن عيسى را از بدن جدا كرده و براى مأمون در خراسان فرستاد ، و خود راه بغداد را در پيش گرفت ، و بدون هيچ مانعى خود را به بغداد رسانيد و شهر را محاصره كرد .\r\nمحاصره بغداد مدت پانزده ماه طول كشيد ، و خرابى زيادى به اين شهر بزرگ وارد آمد .\r\nسرانجام با استعمال منجنيق و آتش افروزى با نفط بغداد فتح شد .\r\n\r\n","description":"","footnote":"","page_name":" 95 ","page_number":95},
  {"content":"\r\n\r\n( 1 ) لشكريان بغداد با قهر و غلبه وارد بغداد شدند ، اطرافيان امين از پيرامون او پراكنده شدند ، و همه اشراف و بزرگان بغداد به مأمون ملحق شدند و امين با مادر و يارانش از دار الاماره بيرون شد و در شهرى كه منصور عباسى در نزديك بغداد ساخته بود مستقر گرديد .\r\nسرانجام تمام غلامان و خواصش او را ترك گفته و خود با تنى چند در قصر منصور محصور شد ، و در آن جا نيز دست از هوسبازى برنميداشت .\r\nطاهر بن حسين امر كرد مدينه منصور را محاصره كردند ، پس از مدتى كشمكش آنجا را از دست امين گرفتند .\r\nطاهر دستور داد امين را تعقيب كنند ، كارگذاران وى امين را در زورقى زرين كه در ميان دجله بصيد ماهى مشغول بود دستگير نمودند و در اطاقى او را حبس كردند .\r\nهنگام شب گروهى از لشكريان طاهر به اطاق او وارد شدند و او را با شمشير قطعه قطعه كردند ، و سرش را از تن جدا كرده نزد طاهر بردند .\r\nطاهر فرمان داد سر امين را بالاى ديوار يكى از باغها نصب كردند و فرياد زدند اين سر امين است ، و جسد بىسر او را نيز در كوچه و بازار بر روى زمين ميكشيدند .\r\nسپس طاهر سر امين را با ردا و مهر و چوبدستى خلافت را براى مأمون به خراسان فرستاد ، و مأمون امر كرد سر او را بالاى سر در دار الاماره نصب كردند ، تا بر همگان معلوم گردد كه وى كشته شده و لشكريانش در عراق پيروز گرديده‌اند .\r\nمأمون امر كرده بود كه مردم بيايند و آب دهان خود را بر سر بريده شده امين بريزند و او را لعنت كنند .\r\nپس از قتل امين اوضاع و احوال كشور پهناور هارون در هم ريخت و\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nگردنكشانى در حجاز ، عراق ، شام ، خوزستان و فارس پيدا شدند ( 1 ) و از موقعيت روز استفاده كرده و هر كدام ادعائى براى خود داشتند و حكومت بنى عباس و مأمون در حال تزلزل بود .\r\nمأمون چاره‌اى نداشت جز اينكه حضرت رضا ( ع ) را كه در آن عصر محبوب‌ترين فرد زمان و مورد توجه جامعه اسلامى بود به خراسان فرا خواند و او را بعنوان خلافت و يا ولايتعهدى انتخاب كند ، شايد بدين وسيله اوضاع و احوال آرام شده و بتواند مخالفين را سر جاى خود بنشاند .\r\nمأمون با مقدماتى كه تهيه ديده بود حضرت رضا ( ع ) را به مرو رسانيد ، و در هنگام ورود آن جناب استقبال باشكوهى از آن حضرت به عمل آورد ، و در تعظيم و تكريم او بسيار كوشيد .\r\nدر هنگام اقامت آن جناب در مرو حوادثى ميان حضرت رضا و مأمون اتفاق افتاد ، و مجالس زيادى با متكلمين و ارباب ديانات و اصحاب مقالات تشكيل شد و ما همه اين مطالب را در كتب و ابواب مربوطه ذكر كرده‌ايم .\r\n\r\n","description":"","footnote":"","page_name":" 97 ","page_number":97},
  {"content":"\r\n\r\n\r\n( 1 ) باب پنجم در وقايع بين حضرت رضا ( ع ) و مأمون\r\n( 2 ) 1 - ياسر خادم و ريان بن الصلت گويند : پس از اينكه مأمون بر اوضاع و احوال مسلط شد و برادرش امين كشته گرديد نامه‌اى براى حضرت رضا ( ع ) نوشت و از آن جناب دعوت كرد كه به خراسان تشريف فرما شوند ، حضرت رضا ( ع ) به جهات و عللى از اين پيشنهاد استقبال نكردند .\r\nمأمون بار ديگر درخواست خود را تكرار كرد و اصرار نمود كه بايد به طرف خراسان حركت كند ، حضرت رضا چون اصرار مأمون را در اين مورد مشاهده كرد دانست كه وى دست بردار نيست ، و ناچار درخواست او را اجابت كرد و عازم سفر خراسان گرديد .\r\nمأمون از آن جناب خواست كه از طريق بصره و اهواز و فارس به خراسان بيايند و از طريق كوفه و بغداد و قم عبور نكنند .\r\nحضرت رضا ( ع ) پس از اينكه وارد مرو شد مأمون پيشنهاد كرد كه خلافت را بپذيرد امام رضا به شدت با اين تقاضا مخالفت نمود .\r\n\r\n","description":"","footnote":"","page_name":" 98 ","page_number":98},
  {"content":"\r\n\r\n( 1 ) مأمون گفت : پس ولايتعهدى مرا قبول كن ، حضرت فرمود با شروطى اين را مىپذيرم .\r\nمأمون گفت شروط شما چيست ؟\r\nامام رضا فرمود : شرط من اينست كه در هيچ امرى از امور سياستى و حكومتى مداخله نكنم ، و در عزل و نصب حكام و فرمانداران دخالتى نداشته باشم و از اوامر و نواهى بر كنار باشم .\r\nمأمون شروط را پذيرفت .\r\nياسر گويد : در يكى از اعياد مأمون به امام رضا ( ع ) گفت : اينك روز عيد است ، سوار شويد و امامت نماز عيد را به عهده گيريد ، و براى مردم خطبه عيد را بخوانيد .\r\nحضرت رضا در جواب مأمون فرمود خود ميدانى كه من پيشنهاد شما را با شروطى پذيرفتم و يكى از آن شرطها عدم شركت در اين گونه مراسم است .\r\nمأمون بار ديگر پيام فرستاد من در نظر دارم مردم مطمئن گردند و دل آنان به تو مايل شده و فضل تو را بشناسند .\r\nمأمون با سماجت تمام انجام اين عمل را از آن جناب خواستار شدند ، حضرت فرمود من دوست دارم كه مرا از اين كار معذور بداريد و اگر چنانچه اصرار دارى من مانند جد خود رسول خدا ( ص ) نماز عيد را خواهم خواند .\r\nمأمون گفت : هرطور كه در نظر دارى انجام بده .\r\nياسر گويد : هنگامى كه اعلام شد حضرت رضا براى نماز عيد به مصلى تشريف مىبرند ، مردم مرو در كنار راه‌ها نشستند و منتظر تشريف فرمائى آن جناب شدند .\r\nزنان و كودكان پشت بام‌ها در انتظار مقدم او بودند ، تمام فرماندهان لشكر و\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nرجال كشور از هر صنف و طبقه درب منزل امام عليه السلام اجتماع كردند و انتظار بيرون شدن آن جناب را داشتند .\r\n( 1 ) هنگامى كه آفتاب روز عيد طلوع كرد حضرت رضا عليه السلام غسل كرد و عمامه سفيدى بر سر مبارك گذاشت يك طرف آن را روى سينه و طرف ديگر را پشت سر افكند ، و جامه‌هاى خود را تا زانو بالا زد ، سپس به همه غلامان و كارگزاران و خدمت‌كاران خود فرمان داد تا آنان نيز چنين كنند .\r\nپس از اين عصاى مخصوصى به دست گرفت و از منزل خارج شد .\r\nياسر گويد : هنگامى كه حضرت حركت كرد ما هم دنبال او به راه افتاديم ، امام عليه السلام سر مبارك خود را به طرف آسمان بلند كرد و چهار مرتبه تكبير گفت ، ما خيال كرديم كه آسمان‌ها و در و ديوارها در جواب او تكبير ميگويند .\r\nهمه فرماندهان لشكر و افسران و رجال و طبقات مختلف كشور و شخصيتهاى مقيم مرو با ساز و برگ‌هاى خود در كمال آرايش و زينت ايستاده بودند .\r\nهنگامى كه حضرت رضا عليه السلام و همراهان او با اين هيئت مخصوص وارد ميدان مقابل منزل شدند ، اندكى درب منزل توقف كردند و چهار مرتبه گفتند :\r\n« اللَّه اكبر ، اللَّه اكبر ، اللَّه اكبر ، اللَّه اكبر على ما هدانا ، الله اكبر على ما رزقنا من بهيمة الانعام و الحمد للَّه على ما أبلانا » .\r\nهمه همراهان اين ذكر را با صداى بلند قرائت كردند .\r\nياسر گويد : در اين هنگام چنان ضجه و شيونى از مردم بلند شد ، كه گويا در و ديوار شهر مرو تكان مىخورد ، و مردم از ديدن آن حضرت هم چنان فرياد برمىآوردند .\r\n\r\n","description":"","footnote":"","page_name":" 100 ","page_number":100},
  {"content":"\r\n\r\n( 1 ) رجال مملكت و بزرگان لشكر چون مشاهده كردند حضرت رضا پا برهنه حركت مىكند ، آنان نيز از مراكب خود پائين آمده و كفشهاى خود را بدور افكندند و پاى برهنه به راه خود ادامه دادند .\r\nحضرت رضا عليه السلام هر ده قدم كه حركت مىكردند يك بار توقف مىكردند و سه مرتبه تكبير مىگفتند ، و ما چنان مىپنداشتيم كه زمين و آسمان و در و ديوار با وى هم آواز مىشوند ، و فرياد شيون و ناله از شهر مرو برآمد ، جريان امر به مأمون گذارش شد و او از اوضاع و احوال مطلع گرديد .\r\nفضل بن سهل ذو الرياستين به مأمون گفت : يا امير المؤمنين اگر على بن موسى الرضا با همين وضع و هيئت خود را به مصلى برساند مردم مفتون و شيفته او ميگردند ، صلاح در اين است كه از وى بخواهى تا از رفتن به مصلى خوددارى كند .\r\nمأمون فرستاد و از آن حضرت درخواست كرد به منزل برگردد ، امام رضا نيز لباسها و كفش خود را پوشيد و سوار شد و به اقامت‌گاه خود بازگشت .\r\n( 2 ) 2 - ياسر خادم گويد : هنگامى كه مأمون از خراسان خارج شد و به طرف بغداد حركت كرد ، فضل بن سهل را نيز با خود برداشت ، و ما هم به اتفاق حضرت رضا عليه السلام همراه آنها بوديم .\r\nنامه از حسن بن سهل براى برادرش فضل بن سهل رسيد ، وى در نامه خود نوشته بود كه من حوادث سال جارى را از نظر علم نجوم مورد بررسى قرار دادم ، و دريافتم كه در يكى از ماه‌هاى سال جارى حرارت آهن و آتش شما را فرا خواهد گرفت .\r\nصلاح در اين است كه تو و امير المؤمنين و على بن موسى الرضا همين امروز وارد حمام شويد و حجامت كنيد و خون بدست خود بريزيد تا از نحوستى كه در انتظار تو هست نجات پيدا كنى .\r\n\r\n","description":"","footnote":"","page_name":" 101 ","page_number":101},
  {"content":"\r\n\r\n( 1 ) فضل بن سهل اين موضوع را براى مأمون نوشت و از وى درخواست كرد كه اين جريان را از حضرت رضا عليه السلام نيز بپرسد ، و اطمينان حاصل كند ، مأمون قضيه را از آن حضرت پرسيد .\r\nامام رضا عليه السلام براى مأمون نوشت : كه شما و فضل بن سهل فردا وارد حمام نشويد .\r\nمأمون بار ديگر نامه را براى امام عليه السلام فرستاد ، و حضرت بار ديگر تاكيد كردند كه شما وارد حمام نشويد ، من شب گذشته جدم رسول خدا صلى اللَّه عليه و آله را در خواب ديدم فرمودند : فردا وارد حمام نگرديد و نظرم اينست كه شما و فضل هم از رفتن به حمام خوددارى كنيد .\r\nمامون براى حضرت رضا عليه السلام نوشت : براستى سخن گفتى و جدت نيز درست فرموده است ، من فردا وارد حمام نخواهم شد ، و ليكن فضل بن سهل خود داناتر است .\r\nياسر گفت : هنگامى كه آفتاب غروب كرد و شب همه جا را فرا گرفت ، حضرت رضا فرمودند : بگوئيد به خداوند پناه ميبريم از شر و فسادى كه در اين شب نازل خواهد شد ، و ما نيز اين ذكر را ادامه داديم .\r\nهنگام صبح پس از اينكه امام رضا نماز بامداد را خواندند . فرمودند :\r\nپشت بام برويد به بينيد چه خبر است .\r\nياسر گويد : من پشت بام رفتم صداى شيونى شنيدم ، مدتى گوش فرا دادم مشاهده كردم مأمون از در مخصوصى كه منزل او را به منزل حضرت رضا ارتباط ميداد وارد شد و خود را به امام عليه السلام رسانيد ، و گفت : اى سيد من مرگ فضل بن سهل را به تو تسليت ميگويم .\r\n\r\n","description":"","footnote":"","page_name":" 102 ","page_number":102},
  {"content":"\r\n\r\n( 1 ) فضل بن سخنان ما توجهى نكرد و داخل حمام شد ، گروهى با شمشيرهاى برهنه بر او وارد شدند ، و او را كشتند و سه نفر از كشندگان او را كه يكى از آنها پسر خاله فضل بن ذي القلمين است بازداشت نموده‌اند .\r\nراوى گويد : فرماندهان لشكر با افراد تحت نظر خود و همچنين طرفداران فضل بن سهل درب خانه مأمون اجتماع كردند و فرياد زدند مامون وى را فريب داده و دستور داده ناگهان بر او بريزند و وى را بكشند ، ما اينك آمده‌ايم انتقام او را از مأمون بگيريم .\r\nاين جماعت در نظر داشتند خانه مامون را آتش بزنند .\r\nمامون به حضرت رضا عليه السلام گفتند : اى سيد من از اين مردم بخواه از در خانه من متفرق شوند .\r\nياسر گفت : ابو الحسن رضا خود سوار شد و به من فرمودند شما هم سوار شويد ما سوار شديم به اتفاق آن حضرت از منزل خارج شديم ، پس از اينكه در مقابل مردم قرار گرفت خطاب به انبوه جمعيت فرمود : متفرق شويد ، ياسر گويد : آن جمعيت بلافاصله متفرق شدند .\r\n( 2 ) 3 - ابو الصلت هروى گويد : مامون به حضرت رضا عليه السلام گفت : اى فرزند رسول خدا من علم و دانش و فضل و زهد و ورع و عبادت تو را ميدانم و تو را براى خلافت از همگان شايسته‌تر ميدانم .\r\nحضرت رضا سلام اللَّه عليه فرمود : من به عبادت و پرستش پروردگار افتخار ميكنم . و با زهد در دنيا اميدوارم خداوند مرا از شرور دنيا نجات دهد ، و با ورع و پرهيزكارى و دورى از محرمات اميد رستگاري دارم ، و با تواضع و فروتنى آرزوى مقام بلند در نزد خداوند را دارم .\r\n\r\n","description":"","footnote":"","page_name":" 103 ","page_number":103},
  {"content":"\r\n\r\n( 1 ) مأمون گفت : من در نظر دارم خود را از خلافت خلع كرده و تو را به جاى خود بگذارم .\r\nحضرت رضا عليه السلام فرمود : اگر اين خلافت حق تو است و خداوند آن را براى تو مقرر كرده است ، بنا بر اين جايز نيست خود را از آن خلع كنى و لباسى كه خداوند بر بدن تو پوشانيده از خود دور كنى و در بدن ديگرى بپوشانى و اگر چنانچه خلافت حق تو نيست . حق ندارى آن را به ديگرى واگذار كنى .\r\nمأمون گفت : اى فرزند رسول خدا بايد پيشنهاد مرا قبول كنى .\r\nامام رضا عليه السلام فرمود : من با طوع و رغبت قبول نخواهم كرد ، مامون چند روز سخنان خود را تكرار كرد ، هنگامى كه مامون متوجه شد حضرت رضا پيشنهاد خلافت نميپذيرد و كاملا مايوس شد ، گفت : پس اكنون ولايت عهدى مرا مرا بپذير ، و مقام خلافت بعد از من به تو تعلق گيرد .\r\nحضرت رضا فرمود : به خداوند سوگند پدرم از پدرانش از امير المؤمنين عليهم السلام و او از حضرت رسول صلى اللَّه عليه و آله روايت مىكند كه من قبل از تو مسموم و مقتول ميگردم و از دنيا ميروم ، فرشتگان آسمان و زمين بر من گريه خواهند كرد و من در كنار هارون در زمين غربت دفن خواهم شد .\r\nمامون از شنيدن اين سخنان گريه كرد و گفت : يا ابن رسول اللَّه كدام كس تو را خواهد كشت و تا من زنده هستم هيچ كس قدرت ندارد به تو اسائه ادب كند ، و يا زيانى برساند .\r\nامام عليه السلام فرمود : اگر بخواهم ميتوانم بگويم كدام شخص مرا خواهد كشت .\r\nمامون گفت : يا ابن رسول اللَّه تو با اين سخنان ميخواهى شانه از زير بار\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nمسئوليت خالى كنى و پيشنهاد مرا نپذيري ، ( 1 ) تا مردم بگويند على بن موسى زاهد است و طالب دنيا و مقام آن نيست ؟ ! .\r\nحضرت رضا عليه السلام فرمود : به خداوند سوگند از هنگامى كه خداوند مرا آفريده است دروغ نگفته‌ام ، و من براى رسيدن به دنيا در دنيا زهد نورزيده‌ام ، و من ميدانم تو از اين پيشنهاد چه نظرى دارى .\r\nمأمون گفت : چه نظرى دارم ، حضرت فرمود : آيا امان دارم حقيقت را بگويم و نيتت را فاش كنم ، مامون گفت : هر چه ميخواهى بگو من تو را امان دادم .\r\nامام رضا عليه السلام فرمود : مقصودت اين است كه مردم بگويند على بن موسى در دنيا به حقيقت زهدى نداشته بلكه چون دنيا از وى رو گردان بوده او هم خود را زاهد نشان ميداده است ، و اينك مشاهده ميكنيد چگونه ولايت عهدى را پذيرفته و ميخواهد راه وصول به خلافت را براى خود هموار سازد .\r\nمأمون در خشم شد و گفت تو با اين سخنان مرا همواره ناراحت ميكنى ، و اگر پيشنهاد مرا نپذيرى گردنت را خواهم زد .\r\nحضرت رضا ( ع ) فرمود : خداوند مرا نهى كرده تا خود را در مهلكه و خطر اندازم ، و اگر چنين است هر كارى ميخواهى انجام بده ، و من اين پيشنهاد را قبول ميكنم مشروط بر اينكه در عزل و نصب امراء و حكام دخالتى نداشته باشم و قانونى را نقض نكرده و سنتى را از بين نبرم و همواره بعنوان مشاور باشم .\r\nمأمون راضى شد و آن حضرت را بعنوان ولايتعهدى برگزيد در صورتى كه امام از اين جريان كراهت داشت .\r\n( 2 ) 4 - محمد بن عرفه گويد : به حضرت رضا ( ع ) عرض كردم : يا ابن رسول اللَّه چه چيز تو را واداشت كه ولايتعهدى مأمون را قبول كنى . فرمود : چه چيز جدم را\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nواداشت تا در شورائى كه عمر تشكيل داده بود شركت كند ؟ ( 1 ) 5 - عبد السلام بن صلاح هروى گويد : به خداوند سوگند على بن موسى الرضا عليهما السلام با ميل و رغبت قبول ولايتعهدى نكرد ، و او را با جبر و اكراه از مدينه بيرون كردند و از طريق بصره و فارس به مرو بردند .\r\n( 2 ) 6 - موسى بن سلمه گويد : با محمد بن جعفر در خراسان بوديم ، شنيدم فضل بن سهل ذو الرياستين در يكى از روزها كه از منزل مأمون خارج ميشد ميگفت : من امروز چيز شگفتى بنظرم رسيد ، از من بپرسيد چه ديدم ؟\r\nگفتند بگو چه ديدى ؟\r\nگفت : ديدم امير المؤمنين به على بن موسى الرضا ميگفت : تصميم دارم امارت مسلمين را در اختيار تو بگذارم ، و اختيارات خود را به تو تفويض كنم ، و ديدم على بن موسى پيشنهاد او را قبول نميكرد و ميگفت تو را به خدا دست از من بدار و من طاقت و قوت اين كار را ندارم ، چطور اين خلافت ضايع شده و به جايى رسيده كه به همديگر تعارف ميكنند .\r\n( 3 ) 7 - هارون فروى گويد : هنگامى كه بيعت مأمون به حضرت رضا ( ع ) بعنوان ولايتعهدى به مدينه رسيد ، عبد الجبار بن سعيد مساحقى براى مردم خطبه خواند و در ضمن خطبه گفت : آيا ميدانيد وليعهد شما كيست ؟ گفتند : نميدانيم .\r\nگفت : على بن موسى بن جعفر بن محمد بن على بن حسين بن على بن ابى طالب عليهم السلام بعنوان ولايتعهدى انتخاب شد و سپس گفت :\r\n سبعة آباءهم ما هم * خير من يشرب صوب الغمام \r\n( 4 ) 8 - ابراهيم بن عباس گويد : هنگامى كه مأمون براى حضرت رضا ( ع ) بيعت\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nگرفت ، ( 1 ) امام رضا به او گفت : نصيحت و راهنمائى و ارشاد تو بر من واجب است ، و مكر و خيانت و غش براى مؤمن جايز و روا نيست ، عموم مردم از اين عمل تو راضى نيستند ، و خواص ياران تو از كارهائى كه در مورد فضل بن سهل انجام داده‌اى رضايت ندارند ، نظر من اينست كه ما را از دستگاه خود دور كنى تا كارهاى تو بر وفق مرادت پيش رود .\r\nابراهيم گويد : به خداوند سوگند همين نصيحت و اندرز موجب شهادت آن جناب شد .\r\n( 2 ) 9 - ابن عبدون از پدرش روايت مىكند : هنگامى كه مأمون با حضرت رضا ( ع ) بيعت كرد ، او را در كنار خود نشانيد ، عباس خطيب برخاست و خطبه خواند و بسيار فصيح و نيكو سخن گفت ، و در پايان سخنان خود اين بيعت را انشاد كرد :\r\n لا بدّ للناس من شمس و من قمر * فانت شمس و هذا ذلك القمر \r\n( 3 ) 10 - محمد بن اسحاق گويد : چون بيعت امام رضا ( ع ) انجام گرفت ، مردم پيرامون آن جناب اجتماع كردند و تبريك گفتند ، حضرت رضا به آن جماعت اشاره كردند سكوت كنيد ، پس از اينكه مردم سكوت كردند و همه در جاى خود آرام گرفتند فرمود :\r\nبنام خداوند بخشنده مهربان ، ستايش مخصوص خداوندى است كه هر چه اراده فرمايد انجام ميدهد ، كسى نميتواند از فرمان او سرپيچى كند ، و حكم او را رد نمايد ، خداوندى كه خيانت ديدگان را مشاهده مىكند ، و اسرار دلها را ميداند ، رحمت پروردگار و تحيات خداوند بر محمد و آل پاك و پاكيزه او باد .\r\nمن كه على بن موسى بن جعفر هستم ميگويم : امير المؤمنين مأمون كه خداوند او را برستگارى توفيق دهد ، و به راه خير و سعادت ارشاد فرمايد حقوق ما را كه ديگران\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nنشناخته بودند شناخت ، پيوندهاى خويشاوندى را كه ديگران قطع كرده بودند بار ديگر بهم پيوست ، ( 1 ) و افرادى را كه از ترس جان ناراحت بودند در امن و آسايش قرار داد ، بلكه آنان را زنده ساخت در حالى كه تلف شده بودند ، و گروهى را كه فقير شده بودند بىنياز نمود .\r\nمأمون اين كارها را براى طلب خوشنودى خداوند انجام داد ، و از خداوند پاداش ميخواهد ، و پروردگار جزا و پاداش شاكرين را مىدهد و اجر نيكوكاران را از بين نمىبرد ، وى ولايتعهدى و خلافت را در اختيار من قرار داده اگر پس از وى زنده باشم خلافت و امارت حق من خواهد بود .\r\nهر آن كسى كه پيمانها را از هم متلاشى كند و رشته‌هاى محبت و مودت و پيوندها را از هم بگسلد احترامات خود را از بين برده و حقوق خود را كه بر گردن ديگران داشته ضايع كرده است .\r\nهر كسى كه بر امام خود ستم روا بدارد ، و احترام اسلام را از بين ببرد ، خود به خود موقعيت‌هاى اجتماعى خويشتن را در معرض هلاكت قرار داده است ، گذشته‌ها بر همين منوال بوده و مسلمانان احترام امام خود را نگهداشته و عهد و پيمان‌هاى خود را نقض نميكردند .\r\nو اگر چنانچه از امام گاهى لغزشى سر بزند بايد صبر داشته باشند ، و اگر ضررى از او براى آنها پديد آمد اعتراضى به او نداشته باشند .\r\nزيرا اگر صبر و شكيبائى نباشد و براى اندك لغزشى با امام مخالفت گردد در جامعه مسلمين پراكندگى و دودستگى پديد خواهد آمد ، و رشته‌هاى مودت در بين مسلمانان گسسته و يا پاره ميگردد ، هنوز ريشه‌هاى عصر جاهليت از بين نرفته ، و منافقين در انتظار فرصت هستند و مترصدند كه نقطه ضعفى بدست آورند و بر جامعه\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nاسلامى حمله آورند .\r\n( 1 ) من نميدانم بعد از اين بر سر من و شما چه خواهد آمد فرمان در دست خداوند است و او است كه به حق حكم مىكند و بين حق و باطل را با بهترين وجهى از هم جدا ميسازد .\r\n( 2 ) 11 - حسن بن جهم گويد : از پدرم شنيدم ميگفت : هنگامى كه مأمون با حضرت رضا ( ع ) بعنوان ولايتعهدى بيعت كرد بالاى منبر قرار گرفت و گفت : اى مردم شما با على بن موسى بن جعفر بن محمد بن على بن حسين بن على بن ابى طالب عليهم السلام بيعت كرديد ، به خداوند سوگند اگر اين نامها بر افراد كر خوانده شود گوش آنان شنوا خواهد شد و به اذن خداوند بهبودى حاصل خواهد كرد .\r\n( 3 ) 12 - عبيد اللَّه بن عبد اللَّه بن طاهر گويد : فضل بن سهل مأمون را وادار كرد تا براى تقرب به خداوند متعال و صله رحم با على بن موسى الرضا بيعت كند و او را به عنوان ولايتعهدى انتخاب نمايد ، تا بدين وسيله گناه پدرش رشيد را كه در بارهء پدرش مرتكب شده بود بزدايد .\r\nمأمون رجاء بن ابى الضحاك و ياسر خادم را به حجاز فرستاد تا محمد بن جعفر و على بن موسى الرضا را از مدينه بخراسان بياورند و اين قضيه در سال دويست هجرى اتفاق افتاد .\r\nهنگامى كه على بن موسى به مرو رسيد ، مأمون او را بعنوان ولايتعهدى برگزيد و حقوق يك ساله لشكريان را پرداخت ، و موضوع وليعهدى او را به همه اطراف و اكناف نوشت ، و او را به « رضا » نامگذارى كرد .\r\nمامون امر كرد نام على بن موسى را در درهم و دينار سكه زدند ، و مردم لباس\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nسياه را ترك گفته و جامهء سبز بپوشند . ( 1 ) وى دختر خود ام حبيب را به حضرت رضا و دختر ديگرش را به فرزندش محمد بن على تزويج كرد .\r\nمأمون پوران دختر حسن بن سهل را توسط فضل بن سهل تزويج كرد .\r\nتمام اين امور در يك روز انجام گرفت ، و مامون نميخواست بيعت او با حضرت رضا سرانجامى بگيرد ، و آن جناب بعد از او بعنوان خلافت جاى او قرار گيرد .\r\nصولى گويد : اين حديث از چند جهت مورد قبول است و من صحت آن را تصديق ميكنم ، و عون بن محمد نيز اين حديث را از فضل بن سهل نوبختى و همچنين از برادرش نقل كرده است .\r\nصولى گويد : هنگامى كه مأمون بيعت با على بن موسى را انجام داد ، گفتم :\r\nمن اكنون باطن مأمون را آزمايش ميكنم تا بدانم وى از اين موضوع تا چه اندازه راضى است ، آيا واقعا او ميخواهد بيعت به آخر برسد و على بن موسى به خلافت برسد ، و يا تظاهر و فريب‌كارى دارد .\r\nصولى نامه‌اى براى مأمون نوشت و بوسيله يكى از نزديكان مأمون كه با صولى ارتباط نزديك داشت و همواره از اسرار مامون وى را مطلع ميداشت براى او فرستاد .\r\nصولى در نامه خود به مامون نوشت كه : ساعت و روزى كه فضل بن سهل براى اخذ بيعت انتخاب كرده از نظر علم نجوم چندان مبارك نيست ، و ممكن است اين ساعت براى على بن موسى عواقب خوشى نداشته باشد ، و من لازم دانستم كه امير المؤمنين از اين موضوع مطلع باشند .\r\n\r\n","description":"","footnote":"","page_name":" 110 ","page_number":110},
  {"content":"\r\n\r\n( 1 ) مامون در جواب صولى نوشت : هر گاه نامه مرا خواندى آن را به من برگردان ، به جان خودت بايد اين نامه را به كسى نشان ندهى ، و نبايد فضل بن سهل از نظر خود برگردد ، و اگر چنانچه وى از نظر خود عدول كرد معلوم ميگردد او تو را از اين موضوع بازداشته‌اى و گناه متوجه تو خواهد شد ، و تو را عقوبت خواهم كرد .\r\nصولى گويد : دنيا در نظرم تنگ شد و آرزو كردم كاش اين نامه را براى او نمينوشتم ، بعد از اين جريان دريافتم كه فضل بن سهل از موضوع مطلع شده و تصميم گرفته است ساعت و روز معين را تغيير دهد ، فضل از علم نجوم و ستاره‌شناسى اطلاع فوق العاده‌اى داشت .\r\nصولى گويد : من از اين تصميم فضل ناراحت شدم و به جان خود از مامون ترسيدم : سوار شدم و نزد فضل بن سهل رفتم ، و گفتم : ميدانى كه در آسمان ستاره‌اى مبارك‌تر از مشترى نيست ؟ .\r\nگفت چنين است كه ميگوئى .\r\nگفتم پس از تصميم خود منصرف نشويد ، او هم از عقيده خود برنگشت و بيعت همانطور كه مأمون در نظر داشت انجام گرفت و از ترس او نتوانستيم وقت آن را تغيير دهيم .\r\n( 2 ) 13 - ابراهيم بن هاشم گويد : ياسر خادم هنگامى كه با مأمون از خراسان برگشت تمام اخبار حضرت رضا عليه السلام را با مأمون از آغاز ورود به خراسان تا هنگام شهادت برايم نقل كرد .\r\n( 3 ) 14 - ريان بن صلت و محمد بن عرفه و صلاح بن سعيد راشدى كه همه\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nحاملان اخبار حضرت رضا عليه السلام بودند گفتند : ( 1 ) پس از اينكه امين كشته شد و مأمون بر اوضاع و احوال مسلط شد براى حضرت رضا نوشت و او را به خراسان فرا خواند .\r\nامام رضا عليه السلام به عللى پيشنهاد او را نپذيرفت ، مامون با اصرار و لجاجت دعوت خود را تكرار ميكرد ، پس از اينكه امام متوجه شد مامون دست از او بر - نميدار از مدينه منوره بيرون شد ، و در اين هنگام فرزندش ابو جعفر جواد هفت سال داشت .\r\nمأمون براى آن جناب نوشت از طريق كوفه و قم مسافرت نكند و از طريق بصره و اهواز و فارس به مرو بيايد .\r\nهنگامى كه امام عليه السلام وارد مرو شد مأمون گفت : بايد خلافت را قبول كنى ، حضرت رضا عليه السلام از پذيرفتن خلافت خوددارى كرد ، و در اين موضوع ميان آنان گفت‌وگوهائى شد .\r\nو اين مباحثات و مذاكرات مدت دو ماه طول كشيد از مامون اصرار و از امام رضا انكار بود ، پس از اينكه خلافت مورد پذيرش واقع نشد پيشنهاد پذيرش ولايت عهدى را نمود و حضرت با شروطى پذيرفت .\r\nراويان گويند : على بن موسى نوشت : من وليعهدى را ميپذيرم مشروط بر اينكه امر و نهيى نداشته باشم و قانونى را تغيير نداده و در امور قضائى مشاركت نكنم .\r\nمأمون درخواست‌هاى آن جناب را پذيرفت ، و سپس واليان و قاضيان و فرماندهان لشكر و گارد مخصوص او و همچنين فرزندان و اولاد عباس با آن حضرت\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nبيعت كردند .\r\n( 1 ) گروهى از رجال حكومت در اين مورد با مامون مخالفت كردند ، و مأمون با دادن اموال زياد آنها را راضى كرد و فقط سه نفر از فرماندهان لشكر از مخالفت خود دست برنداشتند ، و آنان عبارت بودند از :\r\nعيسى جلودى ، و على بن ابى عمران . و ابو يونس . اين سه نفر با حضرت رضا عليه السلام بيعت نكردند - و مأمون آنها را حبس كرد .\r\nهنگامى كه بيعت امام رضا عليه السلام پايان پذيرفت ، مأمون اين موضوع را به همه شهرها و ولايات اطلاع داد ، و نام آن جناب را در درهم و دينار سكه زد ، و در منابر بنام او خطبه خواندند ، و مأمون اموال زيادى را بين مردم انفاق كرد .\r\nدر يكى از اعياد مامون دنبال حضرت رضا عليه السلام فرستاد و از آن حضرت درخواست كرد سوار شود و به مصلى برود و براى مردم نماز عيد بخواند تا دلهاى مردم از موضوع ولايتعهدى آن جناب اطمينان حاصل كند و فضل و كمال و علم و دانش او بر همگان مسلم شود .\r\nامام رضا عليه السلام در جواب مأمون فرمود من با تو پيمان بستم كه در هيچ امرى از امور شركت نكنم .\r\nمامون گفت : مقصودم از اين پيشنهاد اين است ، كه دل مردم و لشكريان و سربازان مخصوصم مطمئن شود و آنها مقام و موقعيت تو را درك كنند ، و فضيلتى را كه خداوند به تو عطاء كرده است بشناسند .\r\nمأمون همواره سخن خود را تكرار ميكرد و در قبول پيشنهادش اصرار ميورزيد .\r\nحضرت رضا عليه السلام فرمود : اگر از اين موضوع در نگذرى نماز\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nعيد را مانند جدم رسول خدا صلى اللَّه عليه و آله و جدم امير المؤمنين انجام خواهم داد .\r\n( 1 ) مأمون گفت : هرطور كه نظر دارى انجام بده و به هر طريقي كه دوست دارى به طرف مصلى حركت كن ، وى دستور داد تا فرماندهان لشكر و رجال دولت و اركان مملكت و طبقات مختلف مردم هنگام صبح در خانه حضرت رضا عليه السلام اجتماع كنند .\r\nمردم مرو سر راه‌هائى كه به مصلى ميرسيد و همچنين پشت بامها جمع شدند و منتظر قدم امام عليه السلام بودند .\r\nهنگام طلوع آفتاب حضرت رضا ابتداء غسل كرده ، و عمامه سفيدي بر سر گذاردند ، يك طرف آن را روى سينه و طرف ديگرش را پشت سر انداختند و دامن پيراهن و جامه خود را تا زانو بالا زدند ، و به همه كارگزاران و خدمت‌كاران خود دستور دادند مانند او رفتار كنند ، و عصائى در دست گرفته از منزل بيرون شدند .\r\nراوى گويد : ما همراه آن حضرت از منزل بيرون شديم ، هنگامى كه از در خارج شد سر خود را به طرف آسمان بلند كرد و چهار بار تكبير گفت .\r\nچنان به نظر رسيد كه آسمان و در و ديوارها با آن سخن ميگويند ، فرماندهان لشكر و رجال كشور هر يك در جاى خود قرار گرفته و با لباسهاى جنگى و ساز و برگ خود حاضر شده بودند ، و همه آنها بهترين لباسهاى خود را پوشيده و با نيكوترين هيئتى در جاى خود قرار داشتند .\r\nپس از اينكه با اين هيئت صورت در مقابل مردم قرار گرفتيم ، حضرت رضا ( ع ) اندكى توقف كردند و فرمودند : اللَّه اكبر ، اللَّه اكبر ، اللَّه اكبر ، اللَّه اكبر على ما هدانا ، اللَّه اكبر على ما رزقنا من بهيمة الانعام ، و الحمد للَّه على ما ابلانا .\r\nامام ( ع ) هنگامى كه اين دعا را ميخواندند صداى خود را بلند ميكردند .\r\n\r\n","description":"","footnote":"","page_name":" 114 ","page_number":114},
  {"content":"\r\n\r\n( 1 ) در اين هنگام فرياد ناله و شيون از شهر مرو بلند شد و زنان و مردان گريه ميكردند حضرت رضا دعاى مذكور را سه بار قرائت كردند .\r\nچون چشم رجال لشكرى و كشورى به امام رضا افتاد از مراكب خود پياده شده و كفش‌هاى خود را بدور انداختند و با پاى برهنه به حركت خود ادامه دادند .\r\nمردمان مرو هنگام ديدن اين جريان بگريه افتادند ، حضرت رضا ( ع ) به سير خود به طرف مصلى ادامه دادند ، و در هر ده قدم يك بار توقف ميكردند و چهار مرتبه تكبير ميگفتند و چنان مينمود كه در و ديوار با آن حضرت همزبان هستند .\r\nمأمون از اوضاع و احوال مطلع شد و دانست كه حضرت رضا در چه موقعيت بزرگ قرار گرفته است .\r\nفضل بن سهل گفت : يا امير المؤمنين اگر على بن موسى با اين هيئت به مصلي برسد ، مردم مفتون او ميشوند ، صلاح شما در اين است كه از وى درخواست كنى تا بازگردد .\r\nمأمون فرستاد و حضرت رضا را از بين راه برگرداندند و امام رضا ( ع ) كفش و لباس خود را پوشيدند و مراجعت كردند .\r\n( 2 ) 15 - ريان بن الصلت گويد : اكثر مردم و رجال لشكر مأمون عقيده داشتند كه فضل بن سهل مأمون را وادار كرد تا حضرت رضا ( ع ) را بعنوان وليعهدى انتخاب كند .\r\nمأمون از اين شايعه مطلع شد و مرا در نيمه شبى احضار كرد هنگامى كه نزد او حاضر شدم گفت : اى ريان شنيده‌ام كه مردم ميگويند : بيعت على بن موسى از نقشه‌هاى فضل بن سهل بوده است ، گفتم : مردم چنين ميگويند .\r\nمأمون گفت : چه ميگويى اى ريان ، آيا كسى جرأت و جسارت اين را دارد\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nكه در نزد خليفه فرزند خليفه حاضر شود ( 1 ) و به او پيشنهاد كند كه دست از خلافت بردار و آن را به ديگرى واگذار كن ، آيا عقلى اين را باور مىكند ؟\r\nگفتم : نه به خداوند سوگند ، كسى اين جرأت را ندارد .\r\nمأمون گفت : نه به خداوند سوگند اين طور نيست كه مردم ميگويند ، من اينك علت آن را براى شما بيان ميكنم ، هنگامى كه برادرم محمد برايم نوشت تا از خراسان حركت كنم و به بغداد بروم ، من از اين پيشنهاد خوددارى كردم و به بغداد نرفتم .\r\nبرادرم على بن عيسى بن ماهان را با لشكرى به طرف خراسان فرستاد و او را فرمان داد مرا مقيد ساخته و پالهنگ در گردنم گذارد .\r\nمن از اين موضوع مطلع شدم ، هرثمة بن اعين را به طرف سيستان و كرمان فرستادم ، او را بر آن نواحى امارت دادم ، هرثمه بر خلاف من عمل كرد و آن نواحى را در هم شورانيد ، صاحب تخت خروج كرد و بر اطراف بلاد خراسان مستولى شد .\r\nتمام اين حوادث در يك هفته انجام گرفت ، و من ديگر نيروئى نداشتم كه با اين حوادث مقابله كنم ، و نميدانستم در اين مورد چه اقدامى بكنم ، و از كجا نيرو تهيه كنم .\r\nاز طرف ديگر مشاهده كردم فرماندهان لشكرم همه را ترس و وحشت فرا گرفته و قدرت جنگيدن از آنها سلب شده است ، در نظر گرفتم به پادشاه كابل ملحق شوم ، فكر كردم پادشاه كابل كافر است و ممكن است برادرم به او اموالى بدهد و او هم مرا دستگير كرده تحويل او بنمايد ، و من در تنگنا گير كرده و نمىدانستم از كجا چاره‌جوئى كنم .\r\n\r\n","description":"","footnote":"","page_name":" 116 ","page_number":116},
  {"content":"\r\n\r\n( 1 ) تصميم گرفتم كه از گناهان خود توبه كنم و در خانه خدا بروم ، و از پروردگار در مشكلات يارى بجويم ، و به او پناه ببرم ، دستور دادم يكى از اتاقها را پاك كردند پس از اينكه غسل كرده دو جامه سفيد را پوشيدم ، و چهار ركعت نماز گزاردم و آياتى از قرآن مجيد را قرائت كردم . و به خداوند پناه بردم . سپس با خود عهد بستم و با نيتى پاك با خداوند پيمان نهادم كه اگر بر برادرم پيروز گردم و خلافت بدست من برسد ، او را در محل خود قرار دهم .\r\nاينك خداوند مرا پيروز كرد و خلافت در اختيار من گذاشته شد ، من هم به عهد و پيمان خود عمل كرده و خلافت را در جاى خود گذاشته و به صاحبش برگردانده‌ام .\r\nبعد از اين پيمان دلم قوى شد و طاهر را به طرف على بن عيسى بن ماهان فرستادم و كار او همانطور كه معلوم است انجام گرفت ، و هرثمة بن اعين را بسوى رافع فرستادم به روى پيروز شد و رافع را كشت ، و صاحب تخت را با دادن مال از خود راضى كردم .\r\nاز آن روز هم چنان كارم بالا گرفت و نيرومند شدم ، برادرم از بين رفت و خلافت در اختيار من قرار گرفت ، و چون خداوند به عهد خود وفا كرد من هم تصميم گرفتم به عهد و پيمان خود وفا كنم ، من امروز كسى را شايسته‌تر و سزاوارتر از ابو الحسن على بن موسى الرضا براى خلافت نميبينم ، و اينك خلافت را به او واگذار كردم ، و او قبول نكرد همانطور كه تو ميدانى ، اين است سبب و علت انتخاب او .\r\nگويد : گفتم : خداوند امير المؤمنين را توفيق دهد .\r\nمامون گفت : اى ريان فردا هنگامى كه مردم اجتماع كردند ، در ميان فرماندهان و رجال كشور بنشين و از فضائل و مناقب امير المؤمنين علي بن ابى طالب عليه السلام\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nبراى آنها سخن بگو .\r\n( 1 ) ريان گفت : يا امير المؤمنين بهترين حديث در اين مورد را از تو شنيده‌ام ، مامون گفت : سبحان اللَّه من كسى را نديدم كه مرا در اين مورد كمك كند ، تصميم گرفته‌ام اهل قم را براز دارى خود انتخاب كنم .\r\nريان گويد : گفتم : يا امير المؤمنين من در اين مورد فقط اخبارى را كه از تو شنيده‌ام نقل ميكنم ، گفت : مانعى ندارد نقل كنيد .\r\nروز بعد در ميان رجال و بزرگان قرار گرفتم و گفتم : حديث كرد مرا امير المؤمنين مأمون ، از پدرش و او از پدرانش كه حضرت رسول صلى اللَّه عليه و آله فرمود :\r\nمن كنت مولاه فهذا على مولاه ، و نيز فرمود : على منى بمنزلة هارون من موسى ، و بعضى اخبار را به همديگر داخل ميكردم و حديث خيبر را با ساير اخبار مشهوره خواندم .\r\nعبد اللَّه بن مالك خزاعى گفت : خداوند على را رحمت كند او مردى صالح بود ، مامون يكى از غلامانش را فرستاده بود تا سخنان ما را بشنود و به مأمون برساند .\r\nريان گويد : مامون دنبال من فرستاد و من نزد او رفتم ، هنگامى كه مرا ديد گفت : اى ريان اخبار را نيكو حفظ كرده‌اى ، سپس گفت : ميدانى اين يهودى عبد اللَّه بن مالك در بارهء على ( ع ) چه گفت ، به خداوند سوگند او را خواهم كشت .\r\n( 2 ) 16 - هشام بن ابراهيم را شدى همدانى يكى از خواص حضرت رضا عليه السلام بود ، وى مردى دانشمند و اديب و عاقل بوتد ، كارهاى حضرت رضا عليه السلام بدست او انجام ميگرفت ، و اموال از بلاد مختلف براى او ميرسيد .\r\nبعد از اينكه امام رضا را از مدينه به خراسان بردند ، وى امام عليه السلام را ترك گفت ، و از خواص و ياران فضل بن سهل شد .\r\nهشام بن ابراهيم اخبار داخلى امام رضا را براى مامون و فضل بن سهل ميفرستاد و از اين جهت نزد آنها مقرب شد ، و آن دو نفر از همه اخبار داخل خانه آن جناب\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nمطلع ميشدند .\r\n( 1 ) مامون هشام بن ابراهيم را به پيشكارى امام عليه السلام انتخاب كرد ، و او مانع ميشد از اينكه افراد بتوانند با حضرت رضا ملاقات كنند ، و فقط افرادى را كه دوست داشت اجازه ملاقات ميداد ، و دوستان امام نميتوانستند خود را به او برسانند .\r\nهر سخنى كه در خانه امام رضا گفته ميشد هشام آن را به مامون و فضل گزارش ميكرد ، مامون فرزندش عباس را در نزد هشام گذاشته بود تا وى را علم و دانش بياموزد ، و از اين جهت او را هشام عباسى هم ميگفتند .\r\nراوى گويد : فضل بن سهل چون ديد مامون على بن موسى را بر وى ترجيح و برترى ميدهد ، عداوت آن جناب را در دل گرفت .\r\nنخستين عداوتى كه از فضل بن سهل نسبت به حضرت رضا عليه السلام ظاهر شد اين بود كه مأمون و يكى از دختر عمويش يك ديگر را دوست داشتند ، دختر عموى مامون در اطاقش را به طرف مجلس مامون باز ميكرد ، وى از علاقه‌مندان امام رضا هم بود و همواره از فضل بن سهل بدگوئى ميكرد .\r\nهنگامى كه فضل شنيد كه دختر عموى مامون در اتاق خود را به طرف مجلس باز مىكند به مأمون گفت : نبايد در اتاق زنها به طرف مجلس باز باشد .\r\nمامون دستور داد آن درب را بستند ، معمول چنين بود كه يك روز حضرت رضا نزد مأمون مىآمد ، و يك روز مأمون نزد آن جناب ميرفت ، در يكى از روزها كه حضرت رضا نزد مأمون آمده بود ، مشاهده كرد كه درب بسته است . فرمود :\r\nچرا اين در بسته است ؟ مأمون گفت : فضل بن سهل صلاح نديد درب اطاق زنها به طرف مجلس ما باز باشد .\r\nحضرت رضا در اين هنگام كلمه استرجاع بر زبان جارى كردند و فرمودند :\r\n\r\n","description":"","footnote":"","page_name":" 119 ","page_number":119},
  {"content":"\r\n\r\n( 1 ) به فضل چه مربوط است كه در كارهاى خصوصى تو دخالت كند و در امور خانوادگى تو اظهار نظر نمايد ، فرمود : اينك درب را باز كنيد و به سخن‌هاى فضل توجهى نداشته باشيد ، مامون امر كرد بار ديگر آن درب را باز كردند .\r\nفضل هنگامى كه اين خبر را شنيد بسيار اندوهگين شد .\r\n( 2 ) 17 - شيخ صدوق - رضوان اللَّه عليه - گويد : در يكى از كتاب‌ها نسخه كتاب « حباء و شرط » حضرت رضا عليه السلام را در بارهء فضل بن سهل و برادرش حسن به كارگذاران صادر شده است ديدم ، و من اين كتاب را از هيچ كس روايت نميكنم و طريق آن به حضرت رضا در سلسله اخبار مشاهده نكردم ، متن اين نامه چنين است :\r\nاما بعد : ستايش مخصوص خداوندى است كه كائنات را ايجاد كرد ، خداى بلند جايگاه كه بر همه چيز قدرت دارد و بر همگان غالب است ، پروردگارى كه مراقب بندگان خود بوده و آنها را روزى ميدهد ، تمام اشياء در نزد او سر نياز فرود آورده و همه در برابر عزت او خوار و ناتوان هستند ، و در مقابل نيروى لا يزال او تسليم گرديده‌اند .\r\nخداوندى كه همه كائنات در تحت سلطنت او قرار گرفته و سر تعظيم و تواضع فرود آورده‌اند . پروردگارى كه علم و دانش او به همه احاطه پيدا كرده و شمارش همه اشياء را ميداند ، و هيچ بزرگ و كوچكى از نظر او پنهان نيست .\r\nديدهء بينندگان او را در نيابد ، و تعريف‌كنندگان نميتوانند او را وصف كنند ، عالم ارواح و اجسام در اختيار اوست و مثل اعلى در آسمان و زمين است و خداوند قادر و دانا و غالب مىباشد .\r\n\r\n","description":"","footnote":"","page_name":" 120 ","page_number":120},
  {"content":"\r\n\r\n( 1 ) ستايش مخصوص خداوندى است كه شريعت مقدس اسلام را دين خود قرار داد ، و او را بزرگ شمرد و بر همه اديان برترى داد ، و او را دينى پايدار و ثابت مقرر ساخت و جز دين اسلام دين ديگرى را قبول نميكند .\r\nاسلام همان صراط مستقيم است كه هر كسى در آن پاى نهاد گمراه نميگردد و هر كس از آن منحرف شد راه وصول به حق را پيدا نميكند .\r\nدر شريعت اسلام روشنائى و چراغ هدايت نهاده ، و اسلام را شفاء درماندگان و برهان گمراهان قرار داد و بيان هر چيزى را در دين مقدس اسلام گذاشته است ، خداوند يكى از فرشتگان برگزيده‌اش را به يكى از بندگان مخصوصش مبعوث كرد و او را برسالت برگزيد ، و اين انتخاب پيامبر در تمام زمان‌ها و در ميان همه امت‌ها انجام گرفت .\r\nسرانجام خداوند رسالت خود را در اختيار محمد مصطفى صلى اللَّه عليه و آله گذاشت ، و با رسالت آن جناب دفتر پيامبران ختم شد و آثار انبياء با بعثت آن حضرت تكميل گرديد ، خداوند او را براى مردمان جهان وسيلهء رحمت قرار داد .\r\nحضرت رسول اهل ايمان و تصديق‌كنندگان به رسالت خود را به بهشت و رسيدن به جوار حق را مژده داد و كفار و مكذبين را به عذاب و دخول در دوزخ ترسانيد .\r\nخداوند متعال بوسيله آن حضرت حجت خود را بر مردم تمام كرد ، پس از اين راه بهشت از دوزخ تميز داده شد و ثواب و عقاب روشن گرديد ، و خداوند به همه چيز دانا و شنواست .\r\nستايش مخصوص خداونديست كه به اهل بيت آن حضرت مواريث نبوت را عطا كرد و به آنان علم و دانش و حكمت بخشيد ، و امامت و خلافت را در خانه آنها قرار داد ، و ولايت آنان را بر همه مسلمانان واجب گردانيد و مقام و منزلت آنان را\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nبازگو كرد .\r\n( 1 ) پروردگار متعال به رسول خود امر كرد تا از مردم محبت و مودت اهل بيت را مسألت كند ، و فرمود :  « قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى »  و خداوند در قرآن مجيد اهل بيت را وصف كرده و فرموده من پليدىها را از شما رفع كرده و شما را پاك و پاكيزه قرار دادم و فرمود :  « إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً »  .\r\nهمانا مأمون به رسول خدا نيكى كرد و اهل بيت او را مورد احترام و تكريم قرار داد ، دوستى خود را بار ديگر با آنها برقرار كرد ، و آنان را از پراكندگى و در بدرى نجات داد ، شكافى كه بين اهل بيت و مأمون و پدرانش پيدا شده بود پر كرد ، و نفاق و شقاق و كينه و حسد را مبدل به وحدت و اتفاق نمود ، محبت و دوستى و رفت و آمد جاى گزين تفرقه و دشمنى شد و بار ديگر ارتباط برقرار گرديد .\r\nاينك از بركت و يمن اين بيعت بار ديگر ارحام قطع شده به يك ديگر پيوستند و وحدت آنها عملى گرديد ، و سخن آنها متحد شد ، و نظريات و اميال آنان با هم مربوط شد .\r\nمامون مراعات حقوق اهل بيت را كرد و مواريث را در جاى خود صرف نمود ، و نيكى نيكوكاران را پاداش داد ، و گرفتارى گرفتاران را محفوظ نگهداشت و مردم را به خاطر دين به خود نزديك و يا دور ساخت .\r\nمامون كسانى را كه در مساعى جميله اقدام كرده بودند فضيلت و برترى داد و آنان را بر ديگران مقدم داشت و بر مقام و منزلت آنها افزود و به خود نزديك گردانيد و از اين افراد ذو الرياستين فضل بن سهل بود ، مأمون او را كمك كار و مساعد خود يافت و ديد او حقوقش را مراعات مىكند و اوضاع و احوال او را بر وفق\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nمراد اداره مينمايد و كارگذاران را نيكو مراقبت داشته است .\r\n( 1 ) فضل بن سهل فرمانده سواران مأمون ، و نقشه كش ميدان‌هاى جنگ ، و گرداننده امور رعيت و ملت بوده است ، فضل مردم را به طرف مامون دعوت كرد و كسانى را كه دعوت او را پذيرفتند پاداش داده و افرادى را كه از وى عدول كردند بدور انداخت .\r\nفضل از مامون يارى كرد و مرض دلها و دردهاى نهانى را مداوا نمود .\r\nوى از تهيدستى هرگز خود را از كارها كنار نكشيد ، و بدون داشتن كمك هدفهاى خود را دنبال كرد و با بصيرت و نيتى كه داشت عمل نمود .\r\nهنگامى كه همه از اوضاع و احوال واهمه داشتند ، و فرياد مخالفت و دشمنى از هر طرف بلند بود ، و مخالفين و معاندين از هر طرف سربلند كرده و محيط را تيره و تار ساخته بودند ، فضل بن سهل با همه اين سختيها دست از مامون برنداشت و در راه او جان فشانى كرد و خلافت را براى او تثبيت نمود .\r\nفضل بن سهل تيرهاى ضلالت را در هم شكست و شمشيرهاى بران را كند ساخت ، و ناخن‌هاى مخالفين را بشكست و قطع نمود ، و شوكت و قدرت دشمنان مامون را بر طرف ساخت و آنان را مانند ملحدين بر زمين كوبيد .\r\nكسانى كه با مامون نقض عهد كرده و فرمان او را نقض نموده و او را سبك شمرده و از خشم و غضب او خود را در امان داشته بودند مورد مؤاخذه قرار داد و همه آنها را مجازات كرد .\r\nفضل بن سهل علاوه بر اين كارها با مشركين و كفار نيز محاربه و جهاد كرده و حدود و ثغور مسلمين را حفظ نموده است .\r\nذو الرياستين حقوق مامون را حفظ كرده و همواره در اجراى فرمان‌هاى او\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nقيام داشته است ، و در راه او از ريختن خون خود دريغ نورزيده است ، و برادرش حسن بن سهل نيز سياستش پسنديده و روشش نيكو بوده است .\r\n( 1 ) مامون فضل بن سهل را در برابر اعمالش پاداش نيكو داد ، و اموال زيادي به او بخشيد ، و ليكن همه اين اموال و جواهر كفاف خرج او را نميدهد ، و در خور مقام او نيست ، فضل بن سهل بواسطه علو همتش از دست زدن به مال و منال دنيا خوددارى ميكرد و دنيا را كوچك ميشمرد و به آخرت رغبت نشان ميداد .\r\nاز اين رو ، ما و مأمون به او علاقه‌مند شديم و موقعيت وى در نزد ما افزايش پيدا كرده زيرا فضل همواره در راه دين كوشش ميكرد و در جهاد با مشركين جديت نشان ميداد ، و با قدرت و تسلط تمام امور مملكت را اداره مينمود .\r\nتدبير او در اصلاح امور و نيت درست وى و پاكى طينت و طرفدارى و مساعدت او از حق ، و تقوى و نيكوكارى فضل بن سهل واضح و روشن است .\r\nامير المؤمنين مامون به فضل اعتماد كرد و ما هم به او اعتماد ميكنيم ، چون شايستگى او در امور دين و دنيا بر ما مسلم گرديد ، درخواست او را اجابت كرديم و كتاب « حباء و شرط » را براى او نوشتيم ، ما خداوند را در اين مورد گواه گرفتيم و كسانى كه از اهل بيت ما در مجلس حاضر بودند ، و همچنين فرماندهان لشكر و رجال كشور و دوستان ، و قاضيان و فقهاء و خواص امت و همه مردم را بر اين مطلب شاهد آوردم .\r\nمامون دستور داد اين نامه را به همه بلاد و ولايات بفرستند ، و در همه جا منتشر كنند ، و در منابر خوانده شود تا همگان از مفاد اين كتاب اطلاع پيدا كنند .\r\nمامون از من پرسيد تا اين نامه را بنويسم ، و معانى آن را براى مردم توضيح دهم و اين نامه در سه باب نوشته شد .\r\nباب اول در بيان آثار و افعال فضل بن سهل است كه به خاطر انجام آن كارها\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nحق او بر ما و همه مسلمين واجب شده است .\r\n( 1 ) باب دوم در بيان مقام و موقعيت اجتماعى اوست ، كارهائى كه وى تاكنون انجام داده و تصميماتى كه اتخاذ كرده مورد رضايت مىباشد و اشكالى بر او وارد نيست و اگر كارهائى انجام نداده و يا صلاح ندانسته بعضى امور را انجام دهد بر وى ايرادى نيست .\r\nفضل بن سهل و برادرش حسن حق دارند هر كسى نسبت به آنها و ما ظلمى و ستمى روا دارد از او انتقام بگيرند ، تا كسى در تعدى به آنها طمع نورزند و از آنان نافرمانى نكند ، و بين ما و آنها با مكر و حيله فاصله ايجاد ننمايد .\r\nباب سوم در بيان بخشش ما به اوست از هر چه كه دوست دارد ، چون فضل ابن سهل طالب ثواب آخرت بود ما اموالى به او عطا كرديم ، تا كسانى كه در مورد او به شك افتاده بودند موقعيت او را دريابند .\r\nلازم بود كه ما او را معزز و گرامى بداريم ، و او را با برادرش از هر گزندى باز بداريم همانطور كه خود را نگاه ميداريم ، و احتياط در هر امرى از امور دين و دنيا لازم است .\r\nو اين است نسخه كتاب « حباء و شرط » كه عبد اللَّه مامون امير المؤمنين و وليعهدش على بن موسى الرضا براى ذو الرياستين فضل بن سهل نوشتند ، و اين نامه روز دوشنبه هفتم ماه رمضان سال 201 نوشته شد ، و در همين روز خداوند دولت امير المؤمنين مامون را با انتخاب على بن موسى بعنوان وليعهدى تمام كرد ، و مردم لباس سبز پوشيدند و مامون بر دشمنانش غالب شد و به آرزوى خود رسيد .\r\nما خواستيم اعمال تو را پاداش دهيم و چون حق خدا و رسول و حق امير المؤمنين و وليعهدش را اداء كردى و به بنى هاشم خدمت نمودى از اين رو اعمال و افعالت را\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nتقدير ميكنيم .\r\n( 1 ) تو كارى كردى كه صلاح دين و سلامتى مسلمين در آن بود ، در اثر فعاليت و كوشش‌هاى تو نعمت‌ها بر ما و همه مسلمانان ثابت شد ، و در اثر مساعدت و كمك‌هاى تو امير المؤمنين مامون پيروز شد .\r\nاستقامت دين و پايدارى سنت در اثر مجاهدتهاى تو پايدار ماند و سركوبى مشركين و شكستن بت‌ها و كشته شدن سركشان و طاغيان بوسيله تو انجام يافت ، و در اثر تدبير و سياست تو بود كه امين كشته شد ، و ابو السرايا از بين رفت ، و محمد بن جعفر طالبى معروف به « مهدى » و تركان خرسخى سر جاى خود نشانيده شدند .\r\nتو با بندار بن هرمز بن تروين پادشاه طبرستان ، و با مهمورس پادشاه ديلمان ، و با هرموس پادشاه كابل و با اسپهبد و پادشاهان غور و غرجستان و خاقان چين در خراسان و صاحب تبت و تغز غزو ارمنستان و حجاز ، و صاحب تخت ، و امير خزر و در بلاد غرب جنگها نمودى و همه را سر جاى خود نشاندى .\r\nهمه اين حوادث و جنگها در دفاتر حكومتى و دواوين دولتى ثبت شده است .\r\nما اينك صد ميليون درهم و ده ميليون غله جز آنچه كه قبلا به تو عطا كرده بوديم به تو بخشيديم ، و به اندازه صد ميليون درهم نيز جواهر به تو داديم ، و تو را در گرفتن اين همه اموال سزاوار ميدانيم .\r\nقبلا امين همين اندازه از مال را به تو پيشنهاد كرده بود تو از وى نپذيرفتى و دين خود را به او نفروختى ، و حق مأمون را فراموش نكردى ، و از وليعهد او پشتيبانى كردى .\r\nتو همه اين اموال را در اختيار مسلمانان قرار دادى و دارائى خود را به آنان\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nبخشيدى ، ( 1 ) و به ما فهمانيدى كه تو اهل مال و منال دنيا نيستى ، و ميخواهى مانند زاهدان رفتار كنى .\r\nبا بخشش اموالت ثابت كردى كه به دنيا علاقه ندارى و براى آخرت كوشش ميكنى ، و ليكن بدان افرادى مانند تو هرگز نميتوانند بدون مال و ثروت زندگى كنند ، و يا از خواسته چشم بپوشند .\r\nما اگر خواسته‌هاى تو را آن طور كه مطلوب هست انجام ميداديم ، مردم خيال ميكردند كه كمك شما به ما جهت منافع دنيوى بوده و آخرت را در نظرت نگرفته‌ايد و ما اينك سؤالات شما را پاسخ گفتيم ، و با شما عهد و پيمان بستيم و در ميثاق ما تغيير و تصرفي نخواهد بود .\r\nما كارها را به خودت واگذار كرديم ، و در امورى كه دوست ندارى شركت نكن .\r\nدر هر صورت و در هر حال از تو دفاع ميكنيم همانطور كه از خودمان دفاع ميكنيم ، و هر گاه ميل دارى ميتوانى از كارها كناره كنى و بدن خود را در آسايش و راحتى قرار دهى ، ما در زندگى شما تغييرى نخواهيم داد و هر چه امروز دارى فردا هم خواهى داشت .\r\nما براى حسن بن سهل نيز مقرر ميداريم مثل آن چه براى تو قرار داديم .\r\nحسن بن سهل دو بار عراق را فتح كرد و با سركشان جهاد و پيكار نمود ، و لشكريان را با دست خود متفرق ساخت ، تا آنگاه كه دنيا قوى و نيرومند شد و آتش جنگ فرو نشست .\r\nوى ما را از سم‌هاى كشنده نگهدارى كرد و خود را با خويشاوندش و طرفداران حق در راه ما فدا ساخت ، ما اينك خداوند و فرشتگان و بهترين مخلوقات\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nاو را با همه كسانى كه با ما بيعت كرده‌اند بر اين عهد و پيمان گواه ميگيريم .\r\n( 1 ) خداوند ما را بر خودمان كفيل قرار داد ، و بر ما واجب كرد كه به عهد و شرط خود وفا كنيم ، و در نهان و آشكار بر عليه همديگر كارشكنى ننمائيم ، و اهل ايمان بايد در شرط و عهد خود استوار باشند ، وفادارى به پيمان‌ها از واجبات است و خداوند از آن پرسش مىكند .\r\nشايسته‌ترين مردم به وفاء عهد آن كسى است كه از مردم طلب وفا كند ، مخصوصا آن كسى كه توانائى داشته باشد .\r\nخداوند متعال ميفرمايد : هر گاه عهدي بستيد به آن وفا كنيد ، و سوگندهاى خود را هرگز نشكنيد ، پروردگار شما را بر خودتان كفيل قرار داده ، و او مىداند شما چه ميكنيد .\r\nحسن بن سهل در توقيع مأمون نوشت : امير المؤمنين مامون متعهد شد تمام مضمون اين عهد نامه را عمل كند و خداوند را گواه گرفت كه از مندرجات اين نامه تخطى ننمايد ، و اين نامه در صفر سال 202 به امضاء وى رسيد .\r\nحضرت عليه السلام نيز مرقوم داشتند : على بن موسى الرضا خود را ملزم ميداند مادامى كه زنده است به مضمون عهدنامه عمل كند ، و خداوند را بر اين مطلب گواه ميگيرد ، و در صفر سال 202 نامه را امضاء كرد .\r\n( 2 ) مؤلف گويد :\r\nاين حديث را همانطور كه شيخ صدوق رضوان اللَّه عليه در عيون الاخبار روايت كرده ذكر نموديم ، و صحت اين عهدنامه و صدور آن از حضرت رضا ( ع ) بسيار بعيد است زيرا امام عليه السلام با مأمون شرط كرده بود كه در اين گونه امور مداخله نكند .\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nاحتمال زيادى ميرود كه اين عهد نامه را كه متضمن تعريف و توصيف فضل بن سهل است طرفداران نوبختيها ساخته باشند و العلم عند اللَّه .\r\n( 1 ) 18 - ياسر خادم گويد : حضرت رضا عليه السلام هنگامى كه در خلوت جلوس ميكرد تمام خدمت‌كاران و كارگزاران خود را از بزرگ و كوچك جمع نزد خود فرا ميخواند ، و با آنها ملاطفت و صحبت ميفرمود و هر گاه روى سفره قرار ميگرفت تمام اهل خانه حتى مهتر اسب و دلاك را هم دعوت ميكرد تا با وى غذا بخورند .\r\nياسر گويد : در يكى از روزها كه خدمت آن حضرت بوديم ، ناگهان زنگى كه از خانه مامون به منزل حضرت رضا كشيده شده بود به صدا آمد .\r\nامام عليه السلام فرمود : برخيزيد متفرق شويد ، ما از جاى خود برخاستيم .\r\nدر اين هنگام مامون وارد شد و با خود نامه مفصلى داشت ، امام رضا خواست از جاى خود بلند شود . مامون او را به حق جدش رسول خدا صلى اللَّه عليه و آله سوگند داد كه از جايش حركت نكند .\r\nبعد آمد خود را در بغل حضرت رضا عليه السلام افكند و پيشانى او را بوسيد و در مقابل آن جناب بر روى تشكى نشست ، و آن نامه را براى او خواند ، در نامه از فتح يكى از دهات كابل گذارش شده بود و مامون از اين فتح و پيروزى بسيار خوشحال و شادمان بود .\r\nامام رضا فرمود : آيا از فتح يكى از دهات شرك خوشحال هستى ؟ مامون گفت : مگر اين فتح خوشحالى ندارد ؟\r\nامام رضا عليه السلام فرمود : از خداوند بترس و امت محمد صلى اللَّه صلى اللَّه عليه و آله را نيكو سرپرستى كن ، اكنون كه خلافت در دست شما قرار گرفته و خداوند امور مسلمين را در اختيار تو گذاشته در نظر داشته باش حقوق مسلمان‌ها\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nرا ضايع نكنى .\r\n( 1 ) تو اينك كارهاى مسلمين را در اختيار ديگران قرار داده‌اى ، و آنها بر خلاف حكم خداوند در ميان مسلمانان حكم مىكنند .\r\nاى مامون تو دار الهجرة و مهبط وحى را ترك كردى ، و در اين بلاد بعيده مسكن گزيده‌اى ، اولاد مهاجر و انصار را مورد ظلم و ستم قرار ميدهند و تو اطلاع نداري ، مظلوم خود را به مشقت مياندازد و روزهائى اين طرف و آن طرف ميرود كسى به دادش نمىرسد ، و به شكايت او رسيدگى نمىكنند ، و دستش هم به تو نميرسد .\r\nاينك از خداوند بترس و به درد مسلمانان رسيدگى كن ، و به مهبط وحى و نبوت برگرد ، و از مهاجر و انصار يارى كن ، مگر نميدانى كه والى مسلمانان مانند ستون است و همواره بايد در وسط جمعيت باشد و هر كس بخواهد بتواند او را ملاقات كند . و دردهاي خود را به او بگويد .\r\nمامون گفت : اى سيد من نظر تو چيست ؟ فرمود : صلاح ميدانم از اين سرزمين خارج گرديد ، و در منطقه پدران و اجدادت منزل كنيد ، و به امور مسلمانها رسيدگى نمائيد ، و آن‌ها را به ديگران واگذار ننمائيد .\r\nخداوند متعال از تو باز خواست مىكند كه چرا به وظائفت عمل نكردى .\r\nمامون گفت : نظر خوبى دادى ، مطلب درست همين است كه تو فرمودى ، وى بلافاصله بيرون شد و دستور داد تا پيشقراولان حركت كنند و خود آماده گرديد كه از مرو بيرون شود .\r\nدر اين هنگام فضل بن سهل از قضيه مطلع شد و بسيار اندوهگين گرديد ، فضل همه كارها را در اختيار گرفته و مامون در مقابل نظر او نظرى نداشت ، و نمىتوانست نظر خود را در امور بيان كند .\r\n\r\n","description":"","footnote":"","page_name":" 130 ","page_number":130},
  {"content":"\r\n\r\n( 1 ) مامون به سخنان حضرت رضا عليه السلام دلش قوى شد ، و تصميم گرفت به سخنان فضل توجهى نكند ، فضل نزد مامون آمد و گفت : يا امير المؤمنين اين چه تصميمى است گرفته‌اى .\r\nگفت : سيدم ابو الحسن مرا به اين نظر واداشته است ، و حق هم همين است .\r\nگفت : يا امير المؤمنين اين نظر درست نيست ، تو ديروز برادرت را كشتى ، و خلافت را از وى گرفتى ، خويشاوندان پدرت با تو دشمن هستند و اهل عراق و بنى عباس و همه قبائل عرب بر عليه تو ميباشند .\r\nپس از اين على بن موسى را به عنوان وليعهدى انتخاب كردى و خلافت را از خاندان خود خارج نمودى ، اينك عموم مردم و فقهاء و علماء و فرزندان عباس از تو ناراضى هستند .\r\nاكنون دلهاى آنها از تو رميده است ، صلاح در اين است كه در خراسان اقامت داشته باشى ، تا دلهاى مردم تسكين پيدا كند ، و از جريان امين و كشته شدن او فراموشى حاصل شود ، در خراسان رجال و شخصيتهائى ميباشند كه به رشيد خدمت كرده‌اند ، و حقوق شما را شناخته‌اند ، اكنون با آنها مشورت كن هر چه آنها نظر دادند انجام بده .\r\nمامون گفت : اين اشخاص را معرفى كنيد ، گفت : مانند على بن عمران ، ابو يونس ، و جلودى ، اين سه نفر با بيعت وليعهدى على بن موسى مخالفت كردند ، و رضايت ندادند ، و تو اينك آنان را بزندان افكنده‌اى .\r\nمامون گفت : مانعى ندارد آن‌ها را حاضر كنيد تا در اين مورد مشورت گردد .\r\nروز بعد حضرت رضا عليه السلام در مجلس مامون حاضر شد ، و فرمود : در مورد حركت از خراسان چه تصميمى گرفته‌اى ؟\r\n\r\n","description":"","footnote":"","page_name":" 131 ","page_number":131},
  {"content":"\r\n\r\n( 1 ) مأمون آنچه كه بين او و فضل بن سهل رد و بدل شده بود بيان كرد ، پس از اين مامون دستور داد آن سه نفر را از زندان بياورند .\r\nنخستين كسى كه در مجلس حاضر شد على بن ابى عمران بود .\r\nهنگامى كه چشم او بر حضرت رضا عليه السلام افتاد و ديد آن جناب در كنار مامون نشسته است ، گفت : يا امير المؤمنين به خداوند پناه ببريد و خلافت را از خانه خود خارج نكنيد ، و آن را در دست دشمنان خود قرار ندهيد ، پدران تو اينها را ميكشتند و در شهرها پراكنده ميساختند .\r\nمامون گفت : اى فرزند زن بدكار هنوز از اين حرفها ميزنى ، اى جلاد گردن اين را بزن ، فورا گردنش را زدند .\r\nبعد از آن ابو يونس را وارد كردند ، هنگامى كه چشمش به حضرت رضا افتاد ، گفت : يا امير المؤمنين اين شخصى كه در پهلوى تو نشسته است بتي است كه او را ميپرستند .\r\nمامون گفت : اى فرزند زن بد كار هنوز دست از اين سخنان برنميدارى .\r\nمامون اشاره به مير غضب كرد و گفت : گردن اين را هم بزن ، جلاد فورا گردن او را هم زد .\r\nبعد از اين جلودى را وارد كردند ، جلودى در هنگام خلافت رشيد وقتى كه محمد بن جعفر در مدينه خروج كرده بود وارد مدينه شد ، رشيد به جلودى امر كرده بود اگر محمد بن جعفر را دريابد گردن او را بزند ، و سپس منازل آل ابى طالب را غارت كرده و لباس زنها را نيز از بدن آنها بيرون آورد ، و جز يك جامه در بدن آنها نگه ندارد .\r\nجلودى دستورات هارون را اجرا كرد .\r\nدر اين هنگام حضرت موسى بن جعفر عليهما السلام از دنيا رفته بود ، جلودى\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nخود را به درب منزل حضرت رضا عليه السلام رسانيد ، و خواست با سواران خود به منزل وارد شود .\r\n( 1 ) هنگامى كه حضرت رضا مشاهده كرد جلودى ميخواهد وارد منزل گردد ، همه زنان را در يك اطاق جمع كرد و خود درب اطاق توقف نمود .\r\nجلودي گفت : من بايد طبق فرمان امير المؤمنين وارد شوم و لباسها را از بدن آنها درآورم .\r\nحضرت رضا عليه السلام گفت : من خود لباس زنها را بيرون خواهم آورد ، و سوگند ياد كرد كه نظر او را انجام خواهد داد .\r\nجلودى پس از مدتي كشمكش قانع شد كه حضرت رضا خودش لباس زنها را بيرون كرده براى او بياورد .\r\nامام رضا تمام لباسها و زيور آلات زنها را بيرون كرد و براى جلودى آورد .\r\nهنگامى كه جلودى را در نزد مامون حاضر كردند ، حضرت رضا عليه السلام روى خود را به طرف مامون كردند و فرمودند :\r\nاين پيرمرد را به من به بخشيد ، مامون گفت : اين همان شخصى است كه دختران حضرت رسول صلى اللَّه عليه و آله را برهنه كرد و آن همه جنايات را مرتكب شد .\r\nجلودى هنگامى كه متوجه شد حضرت رضا با مامون سخن مىگويد خيال كرد از وى بدگوئى مىكند .\r\nجلودى گفت : يا امير المؤمنين سخن‌هاى اين مرد را در بارهء من قبول نكنيد و خدمت مرا در بارهء رشيد در نظر داشته باشيد .\r\nمامون گفت : يا ابا الحسن اينك به گفته خودش عمل ميكنم و سخن تو را در\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nبارهء او قبول نمينمايم .\r\n( 1 ) مامون گفت : نه به خداوند سوگند گفته‌هاى او را قبول نخواهم كرد ، سپس دستور داد او را به دو نفر ديگر ملحق گردانند .\r\nجلاد او را نيز گردن زد و فضل نزد پدرش سهل مراجعت كرد .\r\nهنگامى كه مامون اين چند نفر را كشت فضل بن سهل دريافت كه وى تصميم گرفته است از خراسان برود .\r\nامام رضا عليه السلام گفت : آيا پيشقراولان را فرستاده‌اى ، مأمون گفت : دستور دهيد حركت كنند ، راوى گويد : حضرت على بن موسى فرياد زدند پيشقراولان حركت كنند ، در اين هنگام جنب و جوشى در ميان مردم پيدا شد و مقدمة الجيش مامون حركت كرد .\r\nدر اين هنگام فضل بن سهل در منزل خود نشسته بود ، مامون دنبال او فرستاد و فضل خود را به مامون رسانيد .\r\nگفت : چرا در خانه خود قرار گرفته‌اى ؟ .\r\nفضل گفت : يا امير المؤمنين گناه من بزرگ است ، و خويشاوندانت از من ناراضى هستند ، عموم مردم مرا در كشتن برادرت سرزنش ميكنند و بيعت على بن موسى را بعنوان وليعهدى از طرف من ميدانند ، و من بيم دارم كه سعايت‌كنندگان و حسودان بر من گزندى وارد كنند ، و اينك بگذاريد در خراسان باشم .\r\nمامون گفت : از وجود تو ما را بىنيازى نيست و اما اينكه گفتى از تو سعايت خواهند كرد و برايت توطئه خواهند چيد ، مطلب قابل توجهى نبوده و ما تو را مردى امين و درست كار ميدانيم ، و اينك ضمان نامه بنويس و هر چه دلت ميخواهد در آن يادداشت كن ، ما آن عهدنامه را امضاء ميكنيم و به تو اطمينان ميدهيم كه هيچ گزندى به تو نرسد ، و بدخواهان و حسودان نتوانند برايت توطئه‌چينى كنند .\r\n\r\n","description":"","footnote":"","page_name":" 134 ","page_number":134},
  {"content":"\r\n\r\n( 1 ) فضل بن سهل در اين مورد عهدنامه را تهيه كرد و آن را به امضاى علماء و رجال مملكت رسانيد ، و به نزد مامون آورد و براى او خواند .\r\nمامون مضمون نامه را تصديق كرد و با خط آن را امضاء نمود ، و اموال زيادى به او بخشيد ، و بر قدرت و ثروت او افزود .\r\nفضل گفت : دوست دارم وليعهد تو هم اين عهدنامه را امضاء كند و مضمون آن را تصديق نمايد .\r\nمامون گفت : تو خود ميدانى كه ابو الحسن با ما شرط كرده بود كه در اين گونه امور دخالت نكند ، و چيزى را كه دوست ندارد از وى نپرسيم ، اينك تو خود از وى اين موضوع را طلب كن ، و او از درخواست تو ابا و امتناعى نخواهد داشت .\r\nفضل درب منزل حضرت رضا عليه السلام آمد و اذن دخول خواست .\r\nياسر گويد : حضرت اجازه دادند فضل وارد شود و به ما فرمودند : شما برويد ، سپس وى وارد اتاق شد .\r\nحضرت فرمود : اى فضل چه ميخواهى ، گفت : اى سيد من اين امان نامه‌ايست كه مأمون براى من نوشته و اميدوارم كه شما هم مانند اين را به من بدهى زيرا تو نيز وليعهد مسلمانان هستى .\r\nامام رضا عليه السلام فرمود : آن را بخوان ، فضل نامه را در يك جلد بزرگ گذاشته بود ، وى سر پا ايستاد و نامه را خواند ، هنگامى كه از قرائت آن فارغ شد .\r\nامام عليه السلام فرمود : ما اين عهدنامه را قبول ميكنيم مادامى كه از خداوند بترسى .\r\nياسر خادم گويد : با اين كلمه گفته‌هاى او را نقض كرد ، در اين هنگام فضل از نزد آن حضرت بيرون شد و مامون هم از مجلس بيرون رفت و ما هم به اتفاق امام\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nرضا آنجا را ترك كرديم .\r\n( 1 ) چند روز از اين قضيه گذشت و ما در يكى از منازل فرود آمده بوديم ، نامه‌اى از حسن بن سهل برادر فضل رسيد و او در نامه‌اش تذكر داده بود كه در علم نجوم يافتم كه تو روز چهارشنبه يكى از ماه‌ها به حرارت آهن و آتش مبتلا خواهى شد .\r\nاكنون صلاح ميدانم كه تو و امير المؤمنين مامون و على بن موسى الرضا وارد حمام شويد و حجامت كنيد و خون‌ها را به بدن خود بپاشيد تا از نحوست در امان باشيد .\r\nفضل بن سهل اين موضوع را براى مامون نوشت و گفت : با هم داخل حمام شوند ، و از حضرت رضا عليه السلام نيز همين مطلب را خواست .\r\nمامون اين موضوع را از حضرت رضا عليه السلام پرسيد .\r\nامام در جواب او نوشت : شما فردا وارد حمام نشويد ، من هم به حمام نخواهم رفت ، و فضل هم حمام نروند .\r\nمامون بار ديگر نامه را براى آن جناب فرستاد ، و حضرت سخنان خود را تكرار كرد و فرمود : من امشب جدم رسول خدا صلى اللَّه عليه و آله را در خواب ديدم فرمودند : شما و فضل و مامون وارد حمام نگرديد .\r\nمامون در جواب نوشت شما و جدت رسول خدا درست ميگوئيد من وارد حمام نميشوم و فضل هم خود ميداند .\r\nياسر گويد : چون شب فرا رسيد و آفتاب از نظرها ناپديد گرديد ، حضرت رضا فرمودند : از شر و فسادى كه امشب پديد خواهد آمد به خداوند پناه بريد ، و ما همواره ناراحت بوديم و منتظر حادثه بوديم .\r\nهنگامى كه صبح شد و امام رضا نماز خود را خواندند فرمودند از حوادثيكه\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nامروز پيش خواهد آمد به خداوند پناه ببريد ( 1 ) هنگام طلوع خورشيد فرمودند : بالاى بام برويد و گوش فرا دهيد شايد چيزى بشنويد .\r\nمن بالاى بام رفتم و فرياد ضجه و ناله شنيدم ، در اين هنگام مشاهده كردم مامون از در مخصوصى كه خانه او را به منزل امام رضا عليه السلام ارتباط ميداد وارد شد و گفت : يا سيدى يا ابا الحسن خداوند در مرگ فضل به شما صبر و اجر دهد ، فضل بدون توجه وارد حمام شد و گروهى با شمشير بر او وارد شدند و وى را از پا درآوردند ، و سه نفر از كشندگان او را دستگير كردند .\r\nيكى از آن سه نفر پسر خاله فضل ذو القلمين بود .\r\nراوى گويد : فرماندهان لشكر با نفرات خود و طرفداران فضل بن سهل درب منزل مامون اجتماع كردند و گفتند تو او را فريب دادى و دستور دادى ناگهان او را بكشند ، ما اينك آمده‌ايم تا خون او را از تو بگيريم .\r\nمامون به حضرت رضا گفت : شما بيرون رويد و اين مردم را متفرق كنيد .\r\nحضرت امام رضا عليه السلام سوار شدند و من هم به اتفاق آن جناب سوار شدم ، هنگامى كه از منزل بيرون شديم انبوه جمعيت را مقابل خود ديديم . آن جماعت با خود آتش آورده بودند تا درب منزل مامون را آتش بزنند .\r\nامام رضا به آن جماعت اشاره كردند متفرق شوند ياسر گويد به خداوند سوگند كه همه آن مردم متفرق شدند ، و از شتابى كه داشتند روى همديگر ميريختند و كسى در آنجا نماند .\r\n( 2 ) 19 - محمد بن ابى عباد گويد : هنگامى كه فضل بن سهل كشته شد مامون بر حضرت رضا عليه السلام وارد شد در حالى كه گريه ميكرد ، گفت : يا ابا الحسن اينك\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nوقت آن رسيده كه به من مساعدت و راهنمائى كنى ، ( 1 ) و مرا از اين گرفتارى نجات دهى حضرت امام رضا عليه السلام فرمود : تو اوضاع و احوال را با تدبير و سياست خود آرام ساز ، ما هم از خداوند ميخواهيم تا كارها اصلاح شود .\r\nراوى گويد : پس از اينكه مامون از منزل حضرت رضا عليه السلام خارج شد ، به آن جناب عرض كردم چرا درخواست مامون را اجابت نكردى ، و پيشنهادات او را نپذيرفتى ؟ .\r\nفرمود : واى بر تو اى ابو الحسن ، شما از اين قضايا اطلاع ندارى و نميدانى كار از چه قرار است ، و موضوع چگونه بوده است .\r\nراوى گفت : حضرت رضا مشاهده كردند من از سخنان او اندوهگين شدم .\r\nفرمودند : تو را با اين كارها چيست ؟ اگر امورات همانطور كه ميگوئى انجام پذيرد ، و تو اكنون با من همانطور هستى كه با او ميباشى ، روزى تو همواره در آستينت بود ، و تو مانند يكى از افراد مردم بودى .\r\n( 2 ) 20 - محمد بن ابى الموج رازى گويد : از پدرم شنيدم ميگفت : يكى از افرادى كه در خدمت حضرت رضا عليه السلام بود براى من نقل كرد كه آن حضرت مىفرمود :\r\nستايش ميكنم خداوندى را كه آثار ما را حفظ كرد ، در صورتى كه مردم آنها را ضايع ساختند ، و آنچه را كه مردم در باره ما جعل كردند خداوند آن را از ما دفع كرد ، ما مدت هشتاد سال در منابر لعن شديم ، و فضائل و مناقب ما از محيط اسلامى فراموش شد .\r\nدشمنان ما اموال زيادى خرج كردند و دروغ بر ما بستند ، و ليكن خداوند متعال در برابر همه اين دشمنان و مخالفين ، فضائل ما را آشكار كرد و نام ما را بالا برد خداوند متعال در برابر همه اين لطف و احسان كه در بارهء ما انجام داده است به جهت قرابت ما با رسول خدا صلى اللَّه عليه و آله بوده است .\r\n\r\n","description":"","footnote":"","page_name":" 138 ","page_number":138},
  {"content":"\r\n\r\n( 1 ) 21 - احمد بن عيسى بن زيد گويد : مامون به كشتن يك مردى فرمان داد ، آن مرد گفت : مرا نكش كه از تو شكرگزار خواهم بود .\r\nمأمون گفت : تو كيستى و شكرت چيست ؟ .\r\nحضرت رضا عليه السلام فرمود : اى مامون از شكرگزارى هيچ كس خود را بىنياز مدان اگر چه آن شكر اندك باشد ، زيرا خداوند متعال بندگان خود را به شكرگزارى امر كرده ، بندگان هم او را شكر كردند و خداوند نيز از آنان درگذشت .\r\n( 2 ) 22 - راوى مذكور گويد : گروهى نقل ميكنند كه فضل بن سهل مامون را وادار كرد كه على بن موسى الرضا عليه السلام را وليعهد خود قرار دهد .\r\nابو على سلامى در كتاب اخبار خراسان گفته : فضل بن سهل ذو الرياستين وزير و مدبر امور مامون بود و كارهاى او را اداره ميكرد ، وى نخست مذهب مجوس داشت ، و بر دست يحيى بن خالد برمكى مسلمان شد ، بلكه بعضى گفته‌اند كه سهل پدر او نخست اسلام اختيار كرد .\r\nيحيى بن خالد برمكى او را براى خدمت كارى مامون برگزيد ، فضل با سياست و كياست بر مامون غلبه كرد و كارها را در اختيار خود گرفت .\r\nفضل را از اين جهت ذو الرياستين ميگفتند كه وزارت و رياست لشكر را به عهده داشت .\r\nفضل در يكى از روزها گفت : من مانند ابو مسلم رفتار كردم ، يكى از حاضران گفت : كار تو با كار ابو مسلم ارتباطى ندارد ، او خلافت را از يك قبيله به قبيله ديگرى برگردانيد ، و تو از يك برادر به برادر ديگرى دادى .\r\nفضل گفت : من هم از يك قبيله به قبيله ديگرى تحويل مىدهم ، سپس اشاره كرد تا مامون على بن موسى الرضا عليه السلام را به عنوان وليعهدى برگزيند ، و\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nبيعت برادرش مؤتمن را لغو كند .\r\n( 1 ) على بن موسى الرضا در سال دويست هجرى در خراسان نزد مامون آمد ، رجاء بن ابى الضحاك او را از طريق بصره به خراسان برد ، پس از اينكه وارد مرو شد مامون دخترش را به او تزويج كرد .\r\nهنگامى كه خبر ولايت عهدى على بن موسى به بغداد رسيد بنى عباس در خشم شدند ، و ابراهيم بن مهدى را بعنوان خلافت انتخاب كردند . دعبل بن على خزاعى شاعر در اين مورد گفته :\r\n يا معشر الاجناد لا تقنطوا * خذوا عطاياكم و لا تسخطوا\r\nفسوف يعطيكم حنينية * يلذها الامرد و الا شمط\r\nو المعيدات لقوادكم * لا تدخل الكيس و لا تربط\r\nو هكذا يرزق اصحابه * خليفة مضجعها البربط \r\nابراهيم بن مهدى همواره عود مينواخت و در اين باره بسيار حريص بود ، وى شراب هم مينوشيد و همواره با خوانندگان و نوازندگان و عياشان و ميگساران روزگار ميگذرانيد .\r\nهنگامى كه مامون اين خبر را شنيد دانست كه فضل بن سهل وى را فريب داده و در انتخاب على بن موسى الرضا عليهما السلام خطا كرده است .\r\nمامون از مرو بيرون شد و به طرف عراق حركت كرد ، با حيله و فريب در حمام سرخس فضل بن سهل را كشت ، و غالب دائى مامون با گروهى ناگهان به حمام ريختند و او را از پا درآورند ، و اين حادثه در شعبان سال 203 روى داد .\r\nو هنگام ورود به سناباد على بن موسى الرضا را مسموم كرد و در كنار قبر\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nپدرش او را مدفون ساخت ، ( 1 ) و اين واقعه در ماه صفر سال 203 حادث شد و در اين هنگام پنجاه و دو سال از عمر آن جناب گذشته بود ، و گفته شده كه پنجاه و پنج سال داشته است .\r\nشيخ صدوق - رضوان اللَّه عليه - ميفرمايد : اين گفته ابو على حسين بن احمد سلامى بود كه ما در اين جا نقل كرديم ، و ليكن مطلب درست اين است كه مامون به جهت نذرى كه منعقد كرده بود امام رضا عليه السلام را به وليعهدى انتخاب كرد .\r\nفضل بن سهل همواره با آن حضرت دشمن بود و از ولايت عهدى او رضايت نداشت و فضل بن سهل از ساخته‌هاى آل برمك بوده است .\r\nحضرت رضا در هنگام شهادت چهل و نه سال داشته و در سال 203 به شهادت رسيد .\r\n( 2 ) 23 - معمر بن خلاد گويد : حضرت رضا عليه السلام روزى به من گفت : در يكى از روزها مامون به من گفت : يا ابا الحسن بنگر مرد مورد اعتمادى را پيدا كنيم و او را در يكى از شهرهائى كه بر عليه ما شورش كرده‌اند حكومت دهيم .\r\nبه او گفتم : تو به شرط خود وفا كن تا من هم به پيمان خود عمل كنم ، من ولايت عهدى را به اين شرط پذيرفتم كه در اين گونه امور دخالت نكنم ، و در عزل و نصب حكام شركتى نداشته باشم تا از جهان بروم .\r\nبه خداوند سوگند من هرگز در ياد خلافت هم نبودم ، و هيچ روزى از خواطرم هوس خلافت هم نگذشت ، من در مدينه به مركب خود سوار ميشدم و در كوچه‌هاى آن عبور ميكردم ، مردمان مدينه و ساير ولايت‌ها حوائج و نيازمنديهاى خود را از من ميخواستند ، و من هم احتياجات آن‌ها را رفع ميكردم ، و مردم همه مانند اعمام بودند .\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nنامه‌هاى من در شهرها رفت و آمد ميكرد و همه به گفته‌هاى من گوش ميدادند ، و هر نعمتى كه به من ارزانى دارى آن از خداوند است .\r\nمامون گفت : اينك به پيمان خود عمل ميكنم و تو را آزاد ميگذارم .\r\n( 1 ) 24 - و نيز معمر بن خلاد گويد : فضل بن سهل با هشام بن ابراهيم حضور حضرت رضا عليه السلام رسيدند ، فضل گفت :\r\nيا ابن رسول اللَّه آمده‌ام مطلبى را به شما بگويم ، مجلس را خلوت كنيد تا سخن خود را اظهار نمايم .\r\nفضل يك سوگند نامه‌اى را بيرون آورد و در آن نوشته بود همه غلامان و كنيزان و زنانم مطلقه و آزاد باشند اگر در اين سخن خلافى در نظر گرفته باشم و هر چه ميگويم از راه حق و صواب است .\r\nما ميدانيم كه خلافت و حكومت حق شما هست ، و حقيقت و واقعيت در خانه شما مىباشد ، اكنون آنچه را به زبان مىآوريم در دل خود هم به آن اعتقاد داريم ، ما اينك در نظر گرفته‌ايم مأمون را بكشيم و خلافت را كه حق شما است در دست شما قرار دهيم ، و در نظر داريم كه حق بار ديگر به جاى خود برگردد .\r\nحضرت رضا عليه السلام به سخنان آنها توجهى نكرد و آنان را فحش و ناسزا گفت ، و از خود دور كرد ، و فرمود : شما كفران نعمت ميكنيد ، و سلامتى خود را از دست ميدهيد ، و جان خود را در خطر انداخته‌ايد ، و من هرگز به اين پيشنهاد رضايت ندارم .\r\nهنگامى كه فضل و هشام اين سخن را شنيدند دانستند كه در نقشه خود خطا كرده‌اند . به حضرت رضا عليه السلام گفتند : ما در نظر داشتيم كه تو را آزمايش كنيم .\r\n\r\n","description":"","footnote":"","page_name":" 142 ","page_number":142},
  {"content":"\r\n\r\n( 1 ) امام عليه السلام فرمود : شما دروغ ميگوئيد ، دل شما همانطور است كه براى من گفتيد ، و ليكن چون مرا با خود موافق نديديد اين سخنان را بر زبان جارى مىكنيد .\r\nفضل و هشام نزد مامون رفتند و جريان را با مأمون در ميان نهادند ، و گفتند :\r\nما در نظر داشتيم وى را امتحان كنيم و نيت او را بدانيم .\r\nمامون آنها را تمجيد كرد و آن دو از نزد او بيرون شدند ، پس از خروج آنها حضرت رضا عليه السلام نزد مامون آمد ، و با او در خلوت نشست و سخنان آن دو را براى او بازگو كرد ، و فرمود : پس از اين خود را حفظ كنيد ، هنگامى كه مأمون موضوع را شنيد فهميد كه آن جناب سخن به حق گفته است .\r\n( 2 ) 25 - على بن محمد بن سيار از پدرش و او از حضرت امام حسن عسكرى و او از پدرش از حضرت جواد سلام اللَّه عليهم اجمعين روايت مىكند كه در هنگام ولايت عهدى حضرت رضا عليه السلام مدتى باران نيامد .\r\nگروهى از حاشيه‌نشينان مامون و مخالفين امام رضا گفتند : از هنگامى كه على ابن موسى وارد اين جا شد و وليعهد ما گرديد خداوند باران را از ما قطع كرد .\r\nاين سخنان به مامون رسيد و بسيار ناراحت شد ، به حضرت رضا عليه السلام گفت : مدتى است باران نيامده و مردم ناراحت هستند ، از خداوند بخواهيد براى مردم باران رحمت بفرستد .\r\nحضرت رضا عليه السلام فرمود : مانعى ندارد ، گفت : چه وقت آن را انجام ميدهى ؟ فرمود : روز دوشنبه ، زيرا ديشب حضرت رسول صلى اللَّه عليه و آله را با على بن ابى طالب عليه السلام در خواب ديدم ، فرمودند : روز دوشنبه بيابان برويد و طلب باران كنيد خداوند متعال در اثر دعاء تو باران ميفرستد و فضل و مقام و موقعيت تو را به\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nمردم نشان ميدهد .\r\n( 1 ) روز دوشنبه كه فرا رسيد حضرت رضا عليه السلام بامداد به طرف صحراء حركت كردند ، مردم از خانه و منازل خود بيرون شدند و به هيئت آن جناب نگاه ميكردند .\r\nحضرت رضا عليه السلام منبر رفتند و پس از حمد خدا و ثناء پروردگار فرمودند : بار خدايا تو ما اهل بيت را بزرگ داشتى و ما را مورد احترام عموم قرار دادى ، آنان به ما توسل ميجويند و از طريق ما فضل و رحمت تو را طلب ميكنند ، و منتظر نعمت و احسان تو هستند .\r\nخداوندا اكنون باران رحمت خود را بر اين مردم نازل گردان و آن‌ها را از نعمت خود بهره‌مند گردان ، باران خود را در هنگامى كه مردم به منازل خود برگشته‌اند فرو فرست .\r\nراوى گويد : سوگند به خدائى كه محمد صلى اللَّه عليه و آله را براستى بر - انگيخت ، پس از دعاء آن حضرت بادها پديد آمدند و ابرها را به هم پيوند دادند ، و رعد و برق پديد آمد ، مردم از جاى خود حركت كردند ، مانند افرادى كه از باران فرار ميكنند به طرف منازل خود روان شدند .\r\nامام عليه السلام فرمود : از جاى خود حركت نكنيد ، اين ابرها باران خود را در جايى ديگر خواهند ريخت .\r\nابرها گذشتند ، و پس از آن ابر ديگرى پديدار شد ، و رعد و برق در فضا بلند گرديد و محيط را روشن كرد مردم بار ديگر آماده حركت شدند .\r\nحضرت فرمود : اين ابرها نيز باران خود را در شهر شما نخواهند ريخت ، و همين طور چند بار اين موضوع تكرار شد و امام آنها را از حركت بازداشت ، چند\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nلحظه گذشت ابرى ديگر پيدا شد ( 1 ) فرمود : اين ابرها را خداوند براى شما فرستاده و اينك خداوند را سپاسگزار باشيد .\r\nاى مردم اكنون حركت كنيد و به طرف منازل خود برويد تا شما به منازل خود نرسيده‌ايد ، باران نخواهد باريد و پس از رسيدن شما باران مفصلى خواهد باريد و از فضل و رحمت خداوند بركت‌هائى به شما خواهد رسيد .\r\nدر اين هنگام امام رضا عليه السلام از منبر فرود آمد و مردم بسوى شهر حركت كردند ، هنگامى كه جمعيت به خانه‌هاى خود رسيدند باران شروع شد .\r\nباران شديدى در مرو نازل شد ، رودخانه‌ها و گودالها و بيابانها از آب باران پر شد .\r\nمردم مىگفتند : كرامت‌هاى خداوند بر فرزند رسول خدا صلى اللَّه عليه و آله گوارا باد ، پس از آن حضرت رضا عليه السلام در جلو مردم آشكار شدند و گروهى پيرامون آن جناب اجتماع كردند ، پس از اينكه مردم جمع شدند حضرت رضا عليه السلام فرمود :\r\nاى مردم از خداوند بترسيد و نعمت‌هاى او را كفران نكنيد و گرد معاصى نگرديد ، همواره شكر نعمت خداوند را به جاى آريد و به طاعت و فرمان بردارى او مشغول باشيد .\r\nاى مردم بدانيد كه بعد از ايمان به خداوند متعال و اعتراف به حقوق دوستان خدا كه آل محمد صلوات اللَّه عليهم باشند چيزى برتر از مساعدت و معاونت برادران ايمانى نيست ، و بدانيد كه اين دنيا پلى است كه بايد از آن گذشت و به بهشت پروردگار رسيد ، و هر كسى داراى اين فضيلت باشد از اولياء خداوند محسوب مىگردد .\r\n\r\n","description":"","footnote":"","page_name":" 145 ","page_number":145},
  {"content":"\r\n\r\n( 1 ) رسول خدا صلى اللَّه عليه و آله فرمود : اگر خداوند متعال به بنده‌اى فضل و عنايتى كرد آن بنده بايد دنبال آن برود ، و سزاوار نيست زهد بورزد و آن فضل و عنايت را ناديده بگيرد .\r\nگفته شد : يا رسول اللَّه فلان شخصى كه مرتكب گناه شد هلاك گرديد ، حضرت رسول فرمود : خداوند گناه آن شخص را آمرزيد و عاقبت او را به نيكى پايان داد و پروردگار گناهان او را تبديل به نيكى نمود .\r\nآن مرد مورد نظر يكى از روزها در راهى ميگذشت ، وى در بين راه مشاهده كرد مؤمنى به خواب رفته و عورتش بدون اينكه متوجه باشد ظاهر گرديده است ، وى عورت آن مرد مؤمن را پوشانيد و او را براى اينكه خجالت نكشد مطلع نساخت .\r\nپس از آن مرد مؤمن از اين جريان اطلاع پيدا كرد ، و به او گفت : خداوند ثواب تو را افزون كند ، و جاى نيكوئى در آخرت تو را ارزانى نمايد ، و در هنگام حساب بر تو آسان گيرد .\r\nپروردگار دعاى آن مرد را در بارهء وى مستجاب كرد و پايان زندگى او را به نيكى ختم نمود .\r\nگفتهء حضرت رسول صلى اللَّه عليه و آله به اين مرد رسيد ، و او توبه كرد و از گناهان خود پشيمان شد ، و مشغول طاعت و عبادت گرديد .\r\nچند روزى از اين جريان گذشت گروهى از مشركين به طرف مدينه حمله آوردند و مشغول قتل و غارت شدند ، حضرت رسول ياران خود را به جنگ آنان فرستاد كه اين مرد يكى از آنها بود ، و او در جنگ به شهادت رسيد .\r\nحضرت جواد عليه السلام فرمود : خداوند ببركت دعاء حضرت رضا صلوات اللَّه عليه بركت خود را در شهرها نازل فرمود ، در اطراف مامون چند نفرى بودند\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nكه ميخواستند وليعهد او باشند و از اين رو با حضرت رضا دشمنى مىكردند ، و عده‌اى روى حسد با وى مخالفت داشتند .\r\n( 1 ) بعضى از اين مخالفين و حساد به مامون گفتند : از خداوند بترسيد و به او پناه ببريد ، و خلافت را از خاندان خود خارج نكنيد و به فرزندان على ندهيد .\r\nتو اين جادوگر فرزند جادوگر را اين جا آوردى ، وى مردى گوشه‌گير بود تو او را ظاهر كردى و به مردم معرفى نمودى او مردى عادى بود تو او را بالا بردى و مقام به او دادى ، وى فراموش شده بود تو وجود او را به ياد مردم آوردى .\r\nوى اينك به جهت نزول باران موقعيتى پيدا كرده و او را عنوان تفاخر و مباهات قرار داده است .\r\nاكنون ما ميترسيم اين مرد خلافت را از خاندان عباس خارج كند ، بلكه احتمال مىرود كه با سحر خود نعمت تو را نيز زائل كند و موقعيت تو را از بين ببرد ، و بر كشور تو تسلط پيدا نمايد ، آيا كسى مانند تو اين همه جنايت كرده و با دست خود اساس حكومت و خلافت خود را متزلزل ساخته ، و راه را براى ديگران باز كرده است .\r\nاكنون بايد در اين مورد چاره انديشى كرده و جلو او را بگيرى .\r\nمامون گفت : فعاليت اين مرد از ما پوشيده بود و او مردم را به طرف خود دعوت مىكرد ، ما تصميم گرفتيم او را وليعهد خود قرار دهيم ، تا همواره بنفع ما باشد ، و اعتقاد به خلافت و سلطنت ما پيدا كند ، و كسانى كه شيفته او شده‌اند دريابند كه وى اهل دنيا بوده و هرگز از دنيا روگردان نبوده است .\r\nما ترسيديم اگر او را به حال خود ، واگذاريم ، بر ضد ما فعاليت كند و ما را از ميدان بيرون سازد و ما نتوانيم جلو او را بگيريم .\r\nما اينك در بارهء او انجام داديم آنچه را كه مىخواستيم ، و اگر در اين باره\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nخطا كرده‌ايم اين هم گذشته است ، و اگر با انتخاب او به وليعهدى خود را به هلاكت نزديك كرده‌ايم از اين هم چاره‌اى نيست ، ( 1 ) و اكنون نبايد ما در بارهء او سهل انگارى كنيم ، بلكه بايد اندك اندك از مقام و منزلتش كاهش دهيم ، و به مردم بفهمانيم كه او شايستگى اين امر را ندارد ، پس از آن تصميم قطعى را در بارهء او اتخاذ كنيم و خود را از او نجات دهيم .\r\nمرد ساعى به مأمون گفت : يا امير المؤمنين مرا واگذار با او مجادله كنم ، من او و يارانش را مجاب خواهم كرد و از قدر و منزلت او خواهم كاست ، و اگر از ترس تو نبود من او را از مقامش پائين مىآوردم ، و براى مردم روشن مىكردم كه وى چيزى در دست ندارد و شايستگى اين مقام را نداشته است .\r\nمامون گفت : من چيزى را از اين دوست‌تر ندارم ، تو اينك هر نظرى در اين مورد دارى اجرا كن ، وى گفت : امر كن همه بزرگان مملكت و رجال كشورى و لشكرى و فقهاء و قضاة در مجلسى گرد هم آيند ، و من در حضور آنان با او مجادله كنم و او را مجاب سازم ، تا موقعيتى را كه تو براى او فراهم كرده‌اى و مقام و منزلتى كه براى وى انتخاب نموده‌اى متزلزل گردد و عدم لياقت او بر همگان مسلم شود .\r\nراوى گويد : همه بزرگان و رجال علم و دين و سياست را گرد آورد ، و خود در جاى خويشتن قرار گرفت ، و حضرت رضا عليه السلام را نيز در جاى خود قرار داد .\r\nپس از اين كه همه در جاى خود قرار گرفتند و مجلس آرام يافت آن مرد آمد و با حضرت رضا آغاز سخن كرد ، و گفت : مردم از تو قصه‌ها و داستانهائى نقل ميكنند و در وصف و مدح تو زياده‌روى مينمايند و اگر تو خود اين سخنان را بشنوى از آن برائت حاصل ميكنى .\r\n\r\n","description":"","footnote":"","page_name":" 148 ","page_number":148},
  {"content":"\r\n\r\n( 1 ) در مورد بارانى كه چند روز پيش آمد ، مردم گفتگوهائى دارند ، و ميگويند در اثر دعاى تو آن باران نازل شده است ، در صورتى كه اكنون فصل باران است و باران بطور طبيعى آمده و هيچ معجزه‌اى هم روى نداده است .\r\nمردم چنان پنداشته‌اند كه تو امروز در جهان نظير ندارى ، و اينك امير المؤمنين مامون كه از همگان برتر و بهتر است ، و تو را به اين مقام برگزيده است ، جايز نيست كه تو اجازه دهى كه دروغگويان اين سخنان را در بارهء تو انتشار دهند .\r\nحضرت رضا عليه السلام فرمود : من مردم را از گفتگو در بارهء نعمت‌هاى پروردگار منع نميكنم ، و هرگز دنبال هوا و هوس نبوده‌ام .\r\nو اما اينكه گفتى مامون مرا عزت و قدرت بخشيده و مرا به اين مقام برگزيده است ، اين همان مقامى است كه پادشاه مصر به يوسف صديق داد و حال آن دو را نيز تو خود دانى .\r\nحاجب از اين سخنان در غضب شد و گفت : اى فرزند موسى تو از حد خود تجاوز كرده‌اى و از مقامت بالا رفته‌اى ، اينك بارانى كه در فصل خود باريده وسيله قرار داده‌اى و او را براى خود معجزه فرض كرده و با آن قدرت و شوكتى براى خود فراهم ساخته‌اى ، گويا مانند ابراهيم خليل معجزه كرده و پرندگان را زنده ساخته‌اى و آن‌ها را پس از كشتن بار ديگر به پرواز درآورده‌اى .\r\nاكنون اگر در ادعاى خود راست‌گو هستى اين دو شير پرده را زنده كن و بر من مسلط گردان ، در اين صورت معجزهء تو ثابت خواهد شد ، و در مورد باران كه در فصل خود باريده ادعاى تو قابل قبول نيست ، و اين كاملا يك امر طبيعى و معمولى بوده است .\r\nحاجب اشاره كرد به صورت دو شير كه در متكاى مأمون نقش شده بودند ، و مامون به آن‌ها تكيه داده بود و حضرت رضا و حاجب هر دو مقابل او بودند .\r\n\r\n","description":"","footnote":"","page_name":" 149 ","page_number":149},
  {"content":"\r\n\r\n( 1 ) در اين هنگام حضرت رضا عليه السلام در غضب شد و آثار خشم و ناراحتى در چهره‌اش نمايان گرديده و به دو شير پرده اشاره فرمودند : اين فاجر را دريابيد .\r\nآن دو شير ناگهان بر آن مرد حمله آوردند و او را پاره پاره كردند ، و گوشت و استخوان او را چنان خوردند كه اثرى از او در زمين ديده نشد .\r\nمردم حاضر در جلسه از اين موضوع حيران و متعجب شدند ، پس از اينكه شيرها آن مرد را خوردند نزد حضرت رضا عليه السلام آمدند و گفتند : اجازه دهيد اين مرد ( مأمون ) را نيز از هم پاره كنيم .\r\nمامون در اين هنگام از خود رفته بود .\r\nحضرت رضا عليه السلام فرمود : در جاى خود توقف كنيد ، آن دو شير در جاى خود ايستادند ، حضرت رضا عليه السلام فرمود : آب‌هاى خوشبو بر مامون بريزند .\r\nپس از اين بار ديگر آن دو شير گفتند : اجازه دهيد اين را هم به رفيقش ملحق كنيم .\r\nفرمود : خداوند در بارهء او نظرهائى دارد كه بعد از اين عمل خواهد كرد ، گفتند : پس ما چه كنيم ؟ فرمود : بار ديگر به جاى خود برگرديد همانطور كه قبلا بوديد .\r\nمامون گفت : ستايش ميكنم خداوندى را كه شر حميد بن مهران همان مردى كه شيرها او را خوردند از من دفع كرد ، بعد از اين متوجه حضرت رضا شد و گفت :\r\nخلافت حق جد شما رسول خدا صلى اللَّه عليه و آله مىباشد و اگر چنانچه ميل داشته باشى خود را از آن خلع كرده و به شما تسليم ميكنم .\r\n\r\n","description":"","footnote":"","page_name":" 150 ","page_number":150},
  {"content":"\r\n\r\n( 1 ) حضرت رضا عليه السلام فرمود : اگر بخواهم با تو مناظره ميكنم ، و از تو چيزى نميپرسم ، خداوند متعال به من نيروئى داده كه بدان وسيله مخلوقات خود را مطيع ما ساخته است .\r\nاكنون به چشم خود ديدى كه شيرهاى پرده چه كارى انجام دادند ، فقط جهال مردم هستند كه به اين گونه امور توجهى ندارند ، مردم در اين مورد زيان كرده‌اند و حقوق ما را نشناخته‌اند و خود را از اين فيض بىبهره كرده‌اند .\r\nخداوند مقدرات و تدبيراتى دارد ، و مرا فرمان داده است تا با تو در مورد خلافت مناظره نكنم . و ما با تو در ظاهر روى موافق نشان داديم ، و پيشنهاد تو را پذيرفتيم ، همانطور كه يوسف با فرعون مصر همكارى كرد و در ظاهر با وى كار ميكرد .\r\nمامون پس از اين همواره گرفتار و ناراحت و محزون بود ، تا آن‌گاه كه حضرت رضا عليه السلام ديده از جهان فرو بست .\r\n( 2 ) 26 - عبد اللَّه بن محمد هاشمى گويد : بر مامون وارد شدم مرا پهلوى خود نشانيد و كسانى كه در نزد او بودند همه را بيرون كرد ، پس از آن دستور داد غذا آوردند و ما با او غذا خورديم ، سپس امر كرد عطر آوردند و خود را خوشبو ساختيم بعد از اين پرده‌اى زدند ، و عده‌اى در پشت پرده اجتماع كردند .\r\nمامون به يكى از افراد پشت پرده دستور داد كه در بارهء كسى كه در طوس دفن شده مرثيه بخوانند ، در اين هنگام فرياد زنى را از پشت پرده شنيدم كه ميگفت :\r\n سقيا لطوس و من أضحى بها قطنا * من عترة المصطفى أبقا لنا حزنا \r\n\r\n","description":"","footnote":"","page_name":" 151 ","page_number":151},
  {"content":"\r\n\r\n( 1 ) راوى گفت : مامون در اين هنگام گريه كرد و گفت : اى عبد اللَّه خاندان من و تو مرا سرزنش ميكنند كه على بن موسى را بعنوان ولايت عهدى انتخاب كردم .\r\nبه خداوند سوگند اينك حديثى را برايت ميخوانم كه از آن تعجب خواهى كرد .\r\nدر يكى از روزها به او گفتم : جان من فدايت باد پدرانت موسى بن جعفر جعفر بن محمد ، محمد بن على ، و على بن الحسين از آينده و گذشته مطلع بودند ، تو نيز فرزند آنها هستى اينك حاجت مرا روا كن .\r\nفرمود : حاجتت چيست ؟ گفتم يكى از زيباترين كنيزان من كه بسيار او را دوست دارم ، چند مرتبه از من حامله شده و كودك خود را سقط كرده است ، و اكنون نيز حامله است ، اگر داروئى براى او دارى دستور دهيد وى را معالجه كنيم .\r\nفرمود : از سقط آن ناراحت نباش ، در اين بار پسرى آورد كه به مادر بيش از همه شبيه‌تر است ، و يك انگشت زائد هم در دست او خواهد بود .\r\nبا خود گفتم : گواهى مىدهم كه خداوند بر همه چيز قادر است - جاريه زاهريه پسرى به دنيا آورد كه به مادرش بيش از همه شبيه بود و در دست راست او هم انگشتى زائد ديده ميشد همانطور كه حضرت رضا عليه السلام فرموده بود ، اينك چرا سرزنش ميكنند كه من او را بعنوان ولايت عهدى برگزيدم .\r\nشيخ صدوق ميفرمايد : اين حديث زياد است و ما آن را خلاصه كرديم .\r\n( 2 ) 27 - محمد بن ابى عباد گويد : يكى از روزها مامون به حضرت رضا عليه السلام گفت : ما وارد بغداد خواهيم شد و چنان و چنين خواهيم كرد .\r\nامام رضا به او فرمود : تو داخل بغداد خواهى شد ، هنگامى كه مجلس خلوت\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nشد گفتم : از تو سخنى شنيدم كه مرا اندوهگين ساخت .\r\nگفت : مرا با بغداد چه كار است ، من بغداد را نخواهم ديد ، و بغداد هم مرا مشاهده نخواهد كرد .\r\n( 1 ) 28 - شيخ مفيد در امالى خود روايت كرده هنگامى كه مامون با حضرت رضا عليه السلام در خراسان حركت ميكردند مأمون گفت :\r\nيا ابا الحسن فكرى برايم پيدا شده و راه صواب آن را ميخواهم بدانم ، با خود فكر ميكنم كه نسب ما و شما يكى است و همه از يك ريشه هستيم و هدف ما و شما هم مشترك است ، پس چرا طرفداران ما با هم نزاع و اختلاف دارند و هر كدام در مورد يكى از ما تعصب ميورزند .\r\nحضرت رضا عليه السلام فرمود : اين سؤال پاسخى دارد اگر ميل دارى جواب دهم و اگر ميخواهى سكوت كنم .\r\nمأمون گفت : مقصودم اين بود كه جواب دهى ، امام رضا فرمودند : تو را به خداوند سوگند مىدهم اگر خداوند پيغمبر خود را اكنون مبعوث كند و از گوشه اين بيابان ظاهر شود و دخترت را خطبه كند ، آيا حاضرى دختر خود را به او تزويج كنى ؟\r\nمامون گفت : سبحان اللَّه مگر كسى از دختر دادن به پيغمبر خدا صلى اللَّه عليه و آله اعراض مىكند .\r\nحضرت رضا صلوات اللَّه عليه فرمود : آيا آن حضرت ميتواند دختر مرا خطبه كند ، مامون اندكى سكوت كرد و پس از آن گفت : به خداوند سوگند شما نزديكتر به آن حضرت هستيد .\r\n( 2 ) 29 - ابن شهر آشوب گويد : فضل بن سهل بيرون شد و مردم را از رأى مامون در بارهء حضرت رضا عليه السلام مطلع ساخت .\r\n\r\n","description":"","footnote":"","page_name":" 153 ","page_number":153},
  {"content":"\r\n\r\n( 1 ) فضل گفت : مامون او را بعنوان ولايت عهدى انتخاب كرده و فرمان داده است مردم لباس سبز بپوشند و روز پنجشنبه مردم جمع شوند و بيعت كنند ، و روزى يك سال خود را نيز بگيرند .\r\nروز پنجشنبه كه فرا رسيد مامون و حضرت رضا عليه السلام در حالى كه لباس سبز پوشيده بودند در مجلس حاضر شدند .\r\nمامون نخست فرزندش عباس را امر كرد تا با امام رضا بيعت كند ، حضرت پشت دست خود را به طرف خود و باطن آن را به طرف مردم متوجه ساختند .\r\nمامون گفت : دست خود را براى بيعت باز كن ، فرمود : رسول خدا صلى اللَّه عليه و آله چنين بيعت ميگرفتند .\r\nمردم همين طور با آن جناب بيعت ميكردند و دست بالاى دست مردم بود ، در اين هنگام بدره‌هاى طلا و نقره را حاضر كردند و به مردم تقسيم نمودند .\r\nابو عباد علويان و عباسيان را يك يك دعوت ميكرد ، و جوائز خود را دريافت مينمودند .\r\nعبد الجبار بن سعيد در اين سال در منبر رسول خدا صلى اللَّه عليه و آله در مدينه منوره خطبه خواند و در عهد دعاى خود گفت : على بن موسى بن جعفر بن محمد بن على بن الحسين بن على بن ابى طالب وليعهد مسلمين گرديد :\r\n ستة آبائهم من هم * أفضل من يشرب صوب الغمام \r\nمامون فرمان داد در دراهم و دنانير بنام آن جناب سكه زدند ، حضرت رضا عليه السلام مشاهده كردند يكى از دوستان و علاقه‌مندانش بسيار از اين جريان خوشحالى مىكند ، به طرف او اشاره فرمودند كه نزديك من بيا .\r\nوى خود را در كنار حضرت رضا جاى داد ، امام عليه السلام آهسته به او\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nگفتند : ( 1 ) دل خود را با اين حرفها مشغول نساز و اظهار شادمانى مكن ، و بدان كه اين موضوع به آخر نخواهد رسيد .\r\nدر اين هنگام حضرت رضا عليه السلام دست خود را به طرف آسمان برداشت و فرمود :\r\nخداوندا تو خود ميدانى كه با اكراه و عدم رضايت اين امر را پذيرفتم ، و اضطرار مرا وادار ساخت كه خود را در اين جريان وارد سازم ، خداوند مرا مؤاخذه مكن همانطور كه بنده و پيامبرت يوسف را مؤاخذه نكردى در آن هنگام كه او را والى مصر كردند .\r\n( 2 ) 30 - ريان بن صلت گويد : هنگامى كه مامون خواست براى خود بعنوان خلافت ، و حضرت رضا عليه السلام بعنوان ولايت عهد ، و جهت فضل بن سهل بعنوان وزارت از مردم بيعت بگيرد ، دستور داد مردم وارد شوند و بيعت كنند .\r\nمردم دسته دسته وارد شدند و بيعت كردند ، طرز بيعت چنين بود كه دست راست خود را تا انگشت در دست راست آنها ميگذاشتند .\r\nدر آخرين ساعت جوانى از اولاد انصار رسيد و دست راست خود را از انگشت كوچك تا بالاى ابهام در دست راست آنها قرار داد و به اين طريق بيعت كرد .\r\nدر اين هنگام حضرت رضا عليه السلام تبسم كرد و بمأمون فرمود : كسانى كه امروز با ما بيعت ميكردند از روى حقيقت و عقيده نبود ، جز اين جوان انصارى كه از روى ايمان با ما بيعت نمود .\r\nمامون گفت : جريان از چه قرار است و فسخ و عقد بيعت چيست .\r\nامام رضا عليه السلام فرمود : عقد بيعت از آخر انگشت كوچك است تا ابهام\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nو فسخ بيعت از ابهام تا انگشت كوچك است .\r\n( 1 ) مامون دستور داد مردم بار ديگر حاضر شوند و همانطور كه حضرت رضا عليه السلام فرمودند بيعت كنند .\r\nمردم گفتند : چگونه كسى سزاوار امامت مىباشد كه از عقد بيعت اطلاع ندارد ، البته كسى كه ميداند بهتر است از كسى كه نميداند .\r\n( 2 ) 31 - على بن عيسى اربلى گويد : در سال 670 يكى از كارگذاران مشهد مقدس حضرت رضا عليه السلام نزد ما آمد ، و عهدنامه مامون را كه با خط خود نوشته بود و در آن خط حضرت رضا عليه السلام نيز ديده ميشد با خود آورده بود .\r\nمن جاى قلم آن جناب را بوسيدم و در كلمات مباركات حضرت رضا غور كردم و اين را يكى از موفقيت‌هاى خود دانستم ، و آن عهدنامه را تا آخر نقل نمودم و آن اينست :\r\n« بنام خداوند بخشندهء مهربان ، اين نامه‌ايست كه عبد اللَّه بن هارون الرشيد أمير المؤمنين براى وليعهد خود على بن موسى بن جعفر نوشته است .\r\nاما بعد خداوند عز و جل اسلام را دين خود اختيار كرد ، و از ميان بندگان خود پيامبرانى انتخاب نمود ، اين پيامبران مردم را به طرف خداوند راهنمائى كرده و ارشاد فرمودند ، نخستين آنها به آخرين فرد مژده داد و آخرين پيامبران نخستين آنان را تصديق كرد .\r\nاين بعثت پيامبران هم چنان ادامه داشت تا آنگاه كه نوبت پيامبرى به حضرت رسول صلى اللَّه عليه و آله رسيد .\r\nحضرت رسول در هنگامى كه علم و دانش كهنه شده و ارتباط وحى قطع گرديده و آمد و شد پيامبران و سفيران پروردگار قطع شده و قيامت نزديك گرديده بود ، به پيامبرى برگزيده شد ، خداوند ، متعال او را شاهد پيامبران و سرور آنان\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nقرار داد .\r\n( 1 ) خداوند متعال كتاب عزيز خود را كه همه حق و حقيقت است و هرگز باطل به آن راه ندارد ، بر او نازل فرمود ، در قرآن كريم ، از حلال و حرام ، و عذاب و عقاب و تحذير و انذار ، و امر و نهى سخن گفت ، تا حجت بالغه خود را بر مردم تمام كرد .\r\nو پس از اين هر كسى طريق حق را اتخاذ كند از روى برهان اتخاذ مىكند ، و هر كسى راه ضلالت را در پيش گيرد آن هم از روى برهان باشد ، يعنى بعد از بعثت رسول خدا راه بهشت و دوزخ از هم تميز داده شده است .\r\nرسالت خداوند را به مردم ابلاغ كرد ، و جامعه را با سخنان حكمت‌آميز و پندهاى نيكو به راه خداوند دعوت فرمود ، و با مجادله‌هاى نيك مردم را بطريق معرفت و خداشناسى كشانيد .\r\nپس از موعظه و مجادله با جنگ و جهاد دين خدا را ترويج كرد ، تا آنگاه كه پروردگار او را به جوار رحمت خود كشانيد ، و او را در جوار خود جاى داد .\r\nهنگامى كه دورهء نبوت تمام شد و خداوند پيغمبر خود را بعنوان خاتميت مبعوث فرمود ، و وحى و رسالت منقضى شد ، نظام امور مسلمين و پايدارى دين را در خلافت قرار داد .\r\nعزت دين و قيام به حقوق خداوند و حفظ آداب و احكام شريعت و حدود و سنن دين مقدس اسلام و جهاد با دشمنان و كفار ، در زير لواى خلافت و امامت انجام ميپذيرد .\r\nپس بنا بر اين خلفاء بايد از خداوند اطاعت كنند ، و آنچه به آنان وديعه گذاشته شده مراعات نمايند ، و در حفظ آثار دين بكوشند ، و حقوق بندگان خدا را حفظ كنند ، مسلمانان نيز بايد از خلفاء خود تبعيت نمايند و به آنان مساعدت و\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nمعاونت داشته باشند .\r\n( 1 ) خلفاء راه‌ها را امن ميكنند ، و موجبات آسايش مردم را فراهم ميسازند ، و از خون‌ريزى و قتل و غارت جلوگيرى نموده و وحدت را در جامعه اسلامى پديد مىآورند ، در صورتى كه خليفه‌اى نباشد وحدت جامعه متلاشى شده و اختلاف كلمه در ميان آنها پديد مىآيد .\r\nاگر مسلمانان خليفه نداشته باشند مقهور ميگردند و دشمنان بر آنها مسلط ميگردند ، و در نتيجه از هم پراكنده شده و زيان دنيا و آخرت را خواهند ديد .\r\nاكنون كسى كه در روى زمين خليفه شده و امين خلق خدا قرار گرفته ، بايد در راه خداوند جان خود را به مشقت اندازد . و براى رضايت خدا و اطاعت از وى ايثار نمايد ، و بايد خود را در برابر سؤالات خداوند آماده سازد ، و با عدل و داد در ميان جامعه‌اى كه حكومت مىكند رفتار نمايد .\r\nپروردگار به بنده و پيامبرش داود عليه السلام ميفرمايد :\r\nاى داود ما تو را در زمين خليفه قرار داديم ، بين مردم به حق حكم كن و دنبال هوى نرو كه تو را از راه خدا باز ميدارد ، و كسانى كه راه خداوند را گم كنند براى آنها عذاب دردناكى آماده است ، زيرا اين گونه مردم حساب روز قيامت را فراموش كرده‌اند .\r\nخداوند متعال ميفرمايد : اى محمد به پروردگارت سوگند از اين مردم از آنچه كه انجام داده‌اند خواهيم پرسيد ، سنىها نقل كرده‌اند كه عمر بن خطاب گفت : اگر يك بچه شترى در كنار فرات تلف شود ميترسم خداوند او را از من بازخواست كند .\r\nبه خداوند سوگند كسى كه مسئول اعمال خود بوده و كارهائى كه بين او و\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nخدايش انجام گرفته در خطر عظيم است تا چه رسد به آن كسى كه مسئول جامعه بوده و امور امت و مملكت را در اختيار داشته است .\r\n( 1 ) ما اينكه به خداوند پناه ميبريم و از او توفيق و عصمت ميخواهيم ، و از پروردگار هدايت و راه‌نمائى و رسيدن برضوان و رستگارى را خواستاريم .\r\nبيناترين امت و ناصحترين آنها در ميان بندگان آن كسى است كه بطاعت خداوند مشغول باشد و كتاب خدا را در نظر داشته باشد و به سنت رسول صلى اللَّه عليه و آله عمل كند ، و در مدت عمرش همواره خداوند را در نظر بگيرد .\r\nخليفه مسلمين بايد در نظريه خود همواره كوشش داشته باشد و از روى بصيرت و دقت به امور جاريه بنگرد ، و در مورد وليعهد خود دقت كند و بداند كه براى امامت مسلمانان چه شخصى را برميگزيند .\r\nاو بايد شخصى را براى خلافت انتخاب كند كه بتواند جامعه اسلامى را حفظ كرده و وحدت آنان را نگهداشته و از خون‌ريزى جلوگيرى نموده و اختلافات آنها را بر طرف كند و آنان را از شيطان و مكر او نگهدارد .\r\nخداوند عز و جل ولايت عهدى را بعد از خلافت از كمال اسلام قرار داده و آن را موجب عزت و صلاح امت نموده است ، و به خلفاء الهام فرموده تا كسى كه براى ولايت عهدى شايستگى دارد انتخاب كنند ، و با اختيار وليعهد نعمت‌ها فراوان و عافيت همه جا را فرا ميگيرد .\r\nخداوند به وسيله او مكر دشمنان و كيد مخالفان را از بين برده و تفرقه را به وحدت تبديل مىكند .\r\nامير المؤمنين مأمون از روزى كه خلافت به او منتقل شده عظمت و بزرگى و سختى اين مقام را دريافته است ، و متوجه گرديده كه خلافت دشواريها و مسئوليت‌هائى در بردارد ، و واجب است بر كسى كه بر كسى خلافت تكيه زده\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nهمواره طاعت و فرمانبردارى پروردگار را در پيش گرفته ، و مراقب اوضاع و احوال مسلمانان باشد .\r\n( 1 ) مامون بدن خود را به سختى انداخت ، شب‌ها خواب در ديدگانش راه نيافت و همواره متفكر بود ، كه تا موجبات عزت دين و سركوبى مشركين را فراهم سازد و امت را به طرف صلاح و شايستگى و عدل و داد را در اجتماع اسلامى پديد آورد ، و احكام قرآن مجيد و سنت حضرت رسول صلى اللَّه عليه و آله را زنده نگاه دارد .\r\nو عوامل رفاه و آسايش را در جامعه فراهم كند ، و مردم را با اندرز و نصيحت و راهنمائى به خداوند آشنا سازد ، و خداوند را از خود راضى نمايد .\r\nمامون تصميم گرفته است كه پس از خود كسى را براى خلافت انتخاب كند ، كه قدرت داشته باشد موجبات آسايش ملت را فراهم كند . و در دين خود ورع و تقوى داشته باشد .\r\nجانشين او بايد به اوامر خداوند عمل كند و در تمام شب و روز همواره خداوند را در نظر بگيرد و موجبات خوشنودى پروردگار را در خدمت به خلق و به كار بستن احكام قرآن براى خود فراهم سازد .\r\nمامون در ميان اولاد عباس و على بن ابى طالب مطالعه و تحقيق كرد تا مرد شايسته‌اى را بعنوان ولايت عهدى برگزيند ، و مردى كه از هر جهت به امور مذهبى و علمى علاقه‌مند باشد اختيار كند ، و در اين باره بسيار كوشش كرد و همه خاندان خود را مورد بررسى قرار داد تا فرد مورد نظر را پيدا كند ، و حال او را معاينه و محل تحقيق قرار دهد ، و نيات او را درك نمايد .\r\nپس از مدتى تحقيق و طلب خير از خداوند و كوششى كه در اين باره انجام داد ، بهترين شخص مورد نظر را كه در دو خاندان عباسى و علوى از همگان شريفتر و داناتر على بن موسى بن جعفر بن محمد بن على بن الحسين بن على بن ابى طالب\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nبود كه براى ولايت عهدى در نظر گرفته شد .\r\n( 1 ) على بن موسى كسى است كه همه زبانها به فضل او گويا و همه مردم به لياقت او اجماع دارند و او را سزاوار اين مقام مىدانند .\r\nمامون خود او را به خوبى ميشناسد ، از هنگام كودكى و جوانى تا اكنون كه مردى كامل است در نظر وى بوده است .\r\nاينك او را وليعهد خود انتخاب كرده و براى او از مردم به اين عنوان بيعت گرفته است ، تا پس از او خليفه مسلمين باشد ، و او اطمينان دارد كه خداوند به انتخاب وى راضى است ، زيرا خداوند ميداند كه مأمون براى رضاى او على بن موسى را به ولايت عهدى برگزيده است .\r\nمامون براى پيشرفت اسلام و مسلمين و سلامتى جامعه ، و ثبات و دوام حق و اتمام حجت او را اختيار كرده اميدوار است خداوند او را در روز قيامت كه همه مردم در پيشگاهش حاضر مىشوند نجات دهد ، و از اهوال آن روز او را برهاند .\r\nمامون فرزندان و خويشاوندان و اصحاب و ياران ، و كارگذاران و كارمندان خود را امر كرد تا با او بيعت كنند ، و بدانند كه وى براى فرمانبردارى از خداوند از حق خود گذشته و فرزندان خود را كنار نهاده است .\r\nمامون فرزندان و ارحام خود را كنار زد و خويشاوندان خود را از خلافت محروم ساخت ، على بن موسى الرضا را ملقب به « رضا » نمود ، زيرا آن جناب را از ميان مردم برگزيد و به خلافت او رضايت داد .\r\nتمام خويشان و اهل بيت او و كسانى كه در مركز حكومت و خلافت بودند با على بن موسى بيعت كردند زيرا وى مردى عابد و دين‌دار بود ، و شايستگى اين مقام را داشت .\r\nشما با رضايت با او بيعت كرديد ، و دلهاى شما از اين حسن انتخاب باز شد\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nو شادمان گرديد ، و دانستيد كه مامون با انتخاب او منظورش چه بوده است .\r\n( 1 ) وى در برابر طاعت پروردگار از خود گذشت نشان داد ، و شما بايد خدا را سپاسگزار باشيد كه به امير المؤمنين مامون الهام كرد تا حقوق او را در برابر شما رعايت كند .\r\nمأمون حريص بود كه شما هدايت شويد و تفرقه شما به وحدت انجام پذيرد .\r\nمامون با انتخاب على بن موسى مقصودش اين است كه از خون‌ريزى جلوگيرى شود ، و پراكندگىها به وحدت تبديل گردد ، و مرزهاى شما استوار و قوى شود ، و دين شما رونق پذيرد ، و دشمن شما نابود گردد ، و كارهاى شما مستقيم شود .\r\nاى مردم اكنون به اطاعت خدا و امير المؤمنين بشتابيد و آنها را از خود راضى سازيد ، و سپاسگزار باشيد اين نامه را با دست خود در هفتم ماه رمضان سال 201 نوشت .\r\nدر پشت عهدنامه به خط حضرت رضا عليه السلام چنين آمده بود : بنام خداوند بخشايندهء مهربان .\r\nستايش مخصوص خداونديست كه آنچه بخواهد انجام مىدهد ، كسى از فرمان او نمىتواند سرپيچى كند ، و حكم او را رد نمايد خيانت‌هاى چشم و آن چه در دلها باشد مىداند ، درود بر حضرت رسالت و آل عليهم السلام باد .\r\nميگويم من كه على بن موسى بن جعفر هستم : امير المؤمنين مأمون كه خداوند او را به پايدارى استوار بدارد ، و به طريق رشاد و هدايت موفق گرداند ، حق ما را كه ديگران نشناخته بودند شناخت ، و پيوندهاى خويشاوندى را كه قطع شده بود بار ديگر به هم پيوست ، و جانهاى ترسان را آسايش بخشيد و آنان را زنده كرد ، و پس از فقر و نادارى آنها را بىنياز ساخت .\r\n\r\n","description":"","footnote":"","page_name":" 162 ","page_number":162},
  {"content":"\r\n\r\n( 1 ) مأمون اين كارها را براى رضاى خداوند جهانيان انجام داد ، و از ديگرى پاداش نميخواست ، زود است خداوند جزاى نيكوكاران بدهد ، و اجر آنها را ضايع نميگرداند .\r\nمأمون ولايتعهدى و خلافت را در اختيار من قرار داد ، اگر بعد از او زنده بمانم اين منصب متعلق به من است ، هر كسى پيمانى را بشكند ، و عهدى را نقض كند احترام خود را از بين برده و موقعيت خود را از دست داده است .\r\nزيرا همچه شخص بر امام خود ستم روا داشته و حرمت اسلام را مورد تجاوز قرار داده است ، و به همين روش در گذشته عمل شده و عهد و پيمان‌ها حفظ شده است .\r\nاگر چنانچه از امامى لغزشى ديده شد و يا اشتباهى در وى مشاهده گرديد ، بايد او را نصيحت كرد و با او مخالفت ننمود ، و در غير اين صورت در جامعه اسلامى اختلاف و تشتت پديد مىآيد و رشته‌هاى حكومت اسلامى مضطرب ميگردد ، مخصوصا كه هنوز مردم به زمان جاهليت نزديك هستند ، و دشمنان در پى فرصت مىباشند .\r\nبا خداى خود عهد بسته‌ام كه امور مسلمين را به خوبى انجام دهم ، و اينك كه خلافت را به گردن من افكنده است ، در ميان مسلمين عموما و بنى عباس خصوصا با عدالت رفتار كنم ، و از خدا و رسولش اطاعت نمايم .\r\nو اينكه خون حرامى را نريزم ، و جان و مال و ناموس مردم را حفظ كنم ، مگر آن كسى كه حدود خداوند را مراعات نكرده و به واجبات خدا تجاوز كرده باشد كه اين چنين شخص بايد مجازات شود .\r\nمن به اندازه كفايت و توانائى خود كوشش خواهم كرد ، و با نفس خود پيمان\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nبستم كه حدود و ثغور را حفظ كرده و از آنچه كه خداوند بر من واجب گردانيده و بازخواست خواهد كرد فرو گذار نكنم .\r\n( 1 ) پروردگار در قرآن مجيد فرموده : به پيمان‌ها وفا كنيد كه خداوند از پيمان‌ها بازخواست مىكند .\r\nاگر چنانچه بدعتى ايجاد كردم و يا در احكام تغييرى دادم و يا در قوانين شرع مقدس دست بردم ، مستحق عقوبت و تعرض ديگران هستم ، از خشم و غضب خداوند به او پناه مىبرم ، و از پروردگار توفيق اطاعت و خدمتگزارى را خواستارم ، و خداوند بين من و معصيت خود حائل شده و به من و همه مسلمانان عافيت دهد .\r\nدر صورتى كه جفر و جامعه بر خلاف اين كار حكم ميكنند ، و نميدانم بر سر من چه خواهد آمد و بر شما چه خواهد گذشت فرمان فقط در دست خداوند است و او به حق حكم كرده و حق و باطل را از هم جدا مىكند .\r\nمن امتثال امير المؤمنين مأمون را كرده و خوشنودى او را پذيرفتم ، خداوند مرا و او را حفظ كرده و از هر گزندى نگهدارى فرمايد و خداوند را بر اين امر گواه گرفتم ، و خداوند بهترين گواهان است .\r\nمن اين مطالب را با خط خود در حضور امير المؤمنين ، و فضل بن سهل ، و سهل بن فضل ، و يحيى بن اكثم ، و عبد اللَّه بن طاهر و ثمامة بن اشرس و بشر بن المعتمر و حماد بن نعمان در ماه رمضان سال 201 نوشتم .\r\nگواهان طرف راست : يحيى بن اكثم به مندرجات اين نامه كه در دو طرف نوشته شده گواهى ميدهند ، و از خداوند متعال مسألت دارد كه امير المؤمنين و همه مسلمانان از بركت اين عهدنامه به بزرگى و عظمت برسند ، و عبد اللَّه بن طاهر نيز در تاريخ معين در متن به مندرجات آن گواهى داد ، و همچنين حماد بن نعمان و بشر بن معتمر مضمون آن را در تاريخ معين گواهى ميكنند .\r\nگواهان طرف چپ نيز همچنين متن عهدنامه را تأييد ميكنند ، اين صحيفه\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nعهد و پيمان را كه در دو طرف نامه نوشته شده در حرم حضرت رسول اللَّه ( ص ) بين قبر و منبر خواندند ، ( 1 ) و بنى هاشم و فرماندهان لشكر و رجال بزرگ و عموم مردم آن را تأييد كردند و به همه شايعات خاتمه دادند .\r\nفضل بن سهل به فرمان مأمون تاريخ صدور عهدنامه را گواهى كردند .\r\n( 2 ) يعقوبى گويد :\r\nمامون رجاء بن ابي الضحاك را كه از خويشاوندان فضل بن سهل بود ، به مدينه منوره فرستاد و او را امر كرد تا على بن موسى بن جعفر عليهم السلام را به خراسان بياورد ، وى وارد مدينه شد و حضرت رضا را با خود برداشت و به بغداد آورد ، و سپس از طريق بصره او را به مرو رسانيد .\r\nمامون به ولايت عهدى با او بيعت كرد ، و اين حادثه در سال 201 در ماه رمضان اتفاق افتاد .\r\nمامون دستور داد مردم لباس سبز بپوشند ، و سپس به ولايات و شهرها نوشت و از مردم بيعت گرفتند ، و در منابر بنام امام رضا عليه السلام خطبه خواندند ، و نام او را در درهم و دينار سكه زدند ، همه اطرافيان مامون لباس سبز پوشيدند جز اسماعيل ابن جعفر بن سليمان هاشمى كه از پوشيدن لباس سبز خوددارى كرد .\r\nاسماعيل بن جعفر از طرف مامون حاكم بصره بود ، و با مامون و حكم او در تغيير رنگ لباس مخالفت كرد ، و گفت : اين موضوع مخالف روش گذشتگان است و ما پيمان‌شكنى نخواهيم كرد .\r\nاسماعيل مامون را از خلافت خلع كرد ، مامون پس از شنيدن اين خبر عيسى ابن يزيد جلودى را به جنگ او فرستاد .\r\nهنگامى كه جلودى نزديك بصره رسيد اسماعيل بدون اينكه با وى جنگ كند از بصره فرار كرد .\r\n\r\n","description":"","footnote":"","page_name":" 165 ","page_number":165},
  {"content":"\r\n\r\n( 1 ) جلودى وارد بصره شد و در آن جا مقيم گرديد .\r\nاسماعيل بن جعفر به طرف حسن بن سهل رفت ، حسن او را بزندان افكند و جريان را براى مامون نوشت .\r\nمامون دستور داد او را به طرف مرو بفرستند ، هنگامى كه اسماعيل را نزديك مرو رسانيدند ، مامون بار ديگر فرمان داد او را به جرجان ( گنبدكاوس امروز ) ببرند و در آن جا زنداني كنند .\r\nوى مدتى در جرجان زندانى بود و پس از مدتى در گذشت .\r\nمامون حكم بيعت حضرت رضا عليه السلام را با جلودى به مكه فرستاد ، و ابراهيم بن موسى بن جعفر در اين هنگام در مكه بود ، و مكه را در اختيار داشت و ليكن مردم را به طرف مامون دعوت مىكرد .\r\nجلودى وارد مكه شد در حالى كه لباس سبز پوشيده بود ، ابراهيم بن موسى از وى استقبال كرد ، و مردم مكه با حضرت رضا بيعت كردند و لباس سبز را پوشيدند .\r\n( 2 ) مؤلف گويد :\r\nما در باب مسير آن حضرت به طرف خراسان ذكر نموديم كه آن جناب داخل بغداد نشد ، و از قادسيه راه بيابان بصره را در پيش گرفت ، و از طريق نباج وارد بصره شد و هرگز كوفه و بغداد را نديد .\r\nورود آن حضرت را به بغداد تنها يعقوبى نقل كرده است ، و كسى ديگر از مورّخين و محدثين اين موضوع را نقل نكرده و تأييد ننموده است .\r\n( 3 ) طبرى گويد :\r\nدر سال 200 مأمون رجاء بن ابى الضحاك را با فرناس خادم به مدينه فرستاد\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nتا على بن موسى بن جعفر و محمد بن جعفر را به خراسان بياورند .\r\n( 1 ) و نيز در حوادث سال 201 نوشته : در اين سال مأمون على بن موسى بن جعفر را بعنوان ولايتعهدى مسلمين و خليفه بعد از خود انتخاب كرد ، و او را ملقب به « رضا » نمود ، و فرمان داد لشكريانش لباس سياه را دور انداخته و لباس سبز بپوشند ، و اين موضوع را به همه ولايات نوشت .\r\nو نيز طبرى گويد : عيسى بن محمد بن خالد هنگامى كه لشكريانش را در لشكرگاه مرتب كرد وارد بغداد شده در اين هنگام نامه‌اى از حسن بن سهل براى او رسيد و در آن نامه نوشته بود :\r\nامير المؤمنين مامون على بن موسى بن جعفر بن محمد را بعنوان ولايت عهدى و خلافت بعد از خود انتخاب كرده است ، وى در ميان اولاد عباس و على لايق‌تر و فاضل‌تر از او كسى را نديده است ، و همچنين دستور داده لباسهاى سياه را دور انداخته و لباس سبز بپوشند .\r\nموضوع ولايت عهدى او در شب دوم ماه رمضان سال 201 برگزار شد ، مامون امر كرد تمام بنى هاشم و ياران و اطرافيان و فرماندهان لشكر و رجال كشورش با او بيعت كنند ، و لباسهاى سبز را در برنمايند ، و در كلاه‌ها و سرا پرده‌ها و پرچم‌ها علامت سبز را نصب كنند ، و از مردم بغداد نيز بيعت بگيرند .\r\nهنگامى كه عيسى از اين خبر مطلع شد مردم بغداد را دعوت كرد و موضوع را با آنان در ميان نهاد ، و گفت : هر كسى زودتر بيعت كند حقوق يك ماهش را دريافت مىكند و باقى را هنگام رسيدن غله خواهند گرفت .\r\nگروهى از مردم بغداد گفتند : بيعت ميكنيم و لباس سبز را در بر ميكنيم .\r\nبعضى گفتند : بيعت نخواهيم كرد و لباس سبز را نخواهيم پوشيد ، و خلافت را از فرزندان عباس نخواهيم گرفت .\r\n\r\n","description":"","footnote":"","page_name":" 167 ","page_number":167},
  {"content":"\r\n\r\n( 1 ) مخالفين گفتند : اين نيرنگى است كه فضل بن سهل درآورده است ، مردم چند روز در اين باره توقف كردند . خاندان بنى عباس كه در بغداد بودند ناراحت شدند ، و با همديگر در اين باره به مشورت پرداختند .\r\nگفتند : يكى از خودمان را بعنوان خلافت انتخاب ميكنيم و مامون را خلع مينمائيم ، سخنگوى آنان در اين باره و گردانندگان مخالفين مأمون ابراهيم و منصور فرزندان مهدى بودند .\r\n( 2 ) ابن اثير گويد :\r\nمامون على بن موسى بن جعفر را به ولايت عهدى مسلمانان و خليفه بعد از خود انتخاب كرد و او را به « رضا » از آل محمد عليهم السلام ملقب ساخت ، و فرمان داد لشكريانش لباسهاى سياه را دور انداخته و لباس سبز بپوشند ، و به مردم ولايات نيز دستور داد تا با على بن موسى بيعت كنند ، و لباس سبز بپوشند .\r\nحسن بن سهل براى عيسى بن محمد بن ابى خالد نوشت ( بعد از اينكه وارد بغداد شد ) : مامون على بن موسى الرضا را بعنوان ولايت عهدى انتخاب كرده است وى در ميان فرزندان عباس و على كسى را شايسته‌تر از او نديد و او را از همگان داناتر و بهتر دانسته ، و او را به « رضا » ملقب ساخته است .\r\nمامون فرمان داده مردم لباس‌هاى سياه را دور انداخته و لباس سبز در بر كنند .\r\nموضوع ولايت عهدى در روز دوم شهر رمضان سال 201 برگزار شد ، و امر كردم تا لشكريان و بنى هاشم به على بن موسى بيعت كنند ، و لباسهاى سبز بپوشند ، و بايد اهل بغداد همه با وى بيعت نمايند .\r\nعيسى بن محمد مردم بغداد را دعوت كرد ، گروهى موافقت كردند و جماعتى مخالفت نمودند ، و گفتند : ما خلافت را از اولاد عباس خارج نميكنيم ، و اين فتنه را فضل بن سهل درست كرده است ، و ما اينك مامون را خلع ميكنيم .\r\n\r\n","description":"","footnote":"","page_name":" 168 ","page_number":168},
  {"content":"\r\n\r\n( 1 ) ابن اثير گويد : على بن موسى الرضا به مامون اطلاع داد كه از هنگام كشته شدن امين مردم گرفتار هستند ، و همواره جنگ و خونريزى جريان دارد ، و فضل ابن سهل نميگذارد اخبار و حوادث به اطلاع مأمون برسد .\r\nاهل بيت مامون و همه بنى عباس از مامون ناراحت شده‌اند و ميگويند : او ديوانه شده است ، مردم بغداد با ابراهيم بن مهدى بعنوان خلافت بيعت كرده‌اند .\r\nمامون گفت : با ابراهيم بن مهدى بعنوان خلافت بيعت نكرده‌اند ، بلكه او را بعنوان امير براى خود برگزيده‌اند تا امور آنها را اداره كند .\r\nفضل موضوع ابراهيم بن مهدى را اين چنين براى من تعريف كرده است .\r\nعلى بن موسى به مامون يادآورى كرد كه فضل در اين مورد دروغ گفته است و هم اكنون جنگ بين حسن بن سهل و ابراهيم جريان دارد ، و مردم از اينكه فضل و برادرش بر تو مسلط شده‌اند ناراحت هستند ، و همچنين از بيعتى كه براى من گرفته‌اى راضى نيستند .\r\nمامون گفت : كدام اشخاص از اين جريان اطلاع دارند ، حضرت رضا عليه السلام فرمود : يحيى بن معاذ و عبد العزيز بن عمران و گروهى ديگر از فرماندهان لشكر .\r\nمامون دستور داد آن‌ها را حاضر كردند ، و موضوع را از آن‌ها پرسيد ، آن‌ها به شرطى كه از فضل بن سهل در امان باشند حاضر شدند مامون را از حوادث مطلع كنند .\r\nمامون قول داد آن‌ها را از شر فضل نگهدارى كند ، و امان نامه‌اى به خط خود نوشت .\r\nاين چند نفر تمام اوضاع و احوال عراق و بغداد را براى مامون تعريف\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nكردند و گفتند : ( 1 ) اهل بغداد با ابراهيم بن مهدى بعنوان خلافت بيعت كرده و آن را خليفه بزرگ نام‌گذارى نموده‌اند ، و مامون را متهم ميكنند كه مذهب رفض را قبول كرده و خلافت را به على بن موسى داده است .\r\nعبد العزيز بن عمران و همراهانش به مامون گفتند : كه مردم از وى راضى نيستند ، و مامون با اشاره فضل بن سهل هرثمه را كشته است .\r\nهرثمه آمده بود كه شما را نصيحت كند و فضل وسيله كشتن او را فراهم آورد و اگر چنانچه مامون تاخير كند و اقدام لازم را به عمل نياورد خلافت از دستش خارج خواهد شد .\r\nطاهر بن حسين كه آن همه در راه مأمون فداكارى كرد و جان خود را در معرض هلاك قرار داد ، اينك از همه كارها دستش قطع شده و در يك گوشه شهر رقه اقامت گزيده و هيچ كارى نميتواند انجام دهد .\r\nوى به اندازه‌اى ضعيف شده كه لشكريانش بر او غلبه كرده‌اند ، و اگر چنانچه او در بغداد ميبود اوضاع و احوال را اداره ميكرد و كسى قدرت نداشت در بغداد قيام كند .\r\nاينك در همه جا بر ضد تو قيام كرده‌اند و اوضاع و احوال را بر تو شوريده‌اند شما بايد به طرف بغداد حركت كنيد ، و اگر مردم بغداد شما را مشاهده كنند ، از تو اطاعت خواهند كرد .\r\nهنگامى كه مامون اين سخنان را شنيد دستور داد حركت كنند ، فضل بن سهل از جريان مطلع شد دستور داد كسانى كه اين گزارشها را به مامون داده‌اند دستگير شوند .\r\nفضل چند نفر را زندانى كرد و چند نفر را معذب ساخت ، حضرت رضا در اين مورد با مامون سخن گفت : مأمون گفت : اكنون با او مدارا ميكنم .\r\n( 2 ) شهاب الدين نويرى گويد :\r\nگفته شده كه مردى را نزد مأمون آوردند ، وى امر كرد آن مرد را بكشند ،\r\n\r\n","description":"","footnote":"","page_name":" 170 ","page_number":170},
  {"content":"\r\n\r\n( 1 ) در اين هنگام على بن موسى در مجلس نشسته بود .\r\nمامون به آن جناب گفت : شما در اين مورد چه نظر داريد ؟ حضرت رضا فرمود : خداوند با درگذشت از اين شخص تو را عزت ميدهد .\r\nمامون از گناه او درگذشت .\r\nمامون همواره از مجرمين گذشت ميكرد و اين گذشت براى او يك خصلت شده بود .\r\nمامون ميگفت : من از عفو بسيار خوشم مىآيد ، تا آنگاه كه گمان ميكنم در آن افراط كرده و از ثواب عفو محروم شوم .\r\nمرد گناهكارى را نزد مامون بردند او گفت : تو همان شخصى هستى كه مرتكب فلان كار شده‌اى ، و بايد مجازات شوى .\r\nآن مرد گفت : شما درست ميگوئيد ، من كسى هستم كه از حد خود تجاوز كرده و بر خود ستم نمودم و ليكن با اميدوارى به گذشت تو آن جرم را مرتكب شدم .\r\nمامون از وى درگذشت .\r\n( 2 ) سيوطى گويد :\r\nدر سال 201 مامون برادرش مؤتمن را از خلافت و ولايت عهدى خلع كرد و على بن موسى بن جعفر صادق را بعنوان وليعهدى انتخاب نمود ، وى اين كار را براى افراطى كه در مذهب تشيع داشت انجام داد ، حتى گفته شده وى تصميم گرفت خود را از خلافت كنار بكشد ، و در اختيار على بن موسى الرضا قرار دهد .\r\nمامون على را به « رضا » ملقب كرد و نام او را در درهم و دينار سكه زد ، و دخترش را به او تزويج نمود .\r\n\r\n","description":"","footnote":"","page_name":" 171 ","page_number":171},
  {"content":"\r\n\r\n( 1 ) مامون موضوع ولايت عهدى على بن موسى را به ولايات و شهرها ابلاغ كرد و امر نمود تا از مردم بيعت بگيرند و لباس سياه ترك كرده و لباس سبز بپوشند .\r\nاين حادثه براى بنى عباس بسيار گران تمام شد ، و آنان سخت ناراحت گرديدند ، خاندان عباس بر عليه مامون قيام كردند و ابراهيم بن مهدى ملقب به مبارك را بعنوان خليفه انتخاب نمودند .\r\nمامون از شنيدن اين خبر بسيار ناراحت شد و لشكر مجهزى براى سركوبى او فرستاد ، بين مامون و ابراهيم جنگ درگرفت و حوادثى پديد آمد .\r\nمامون از خراسان به طرف عراق حركت كرد ، و در بين راه على بن موسى در گذشت .\r\nمامون براى مردم بغداد نوشت : شما به جهت على بن موسى با من مخالفت كرديد ، و اينك او از دنيا رفت .\r\nمردم بغداد جواب بسيار درشت و سختى براى او نوشتند ، مامون عازم بغداد شد .\r\nابراهيم بن مهدى شنيد مردم از اطراف او پراكنده شده‌اند ، وى در ذى حجه سال 203 مخفى شد .\r\nوى مدت دو سال خلافت كرد و هشت سال نيز در مخفىگاه بسر برد .\r\nمامون در ماه صفر سال 304 وارد بغداد شد ، خاندان عباس از وى درخواست كردند كه لباس سبز را ترك گويد ، مامون ابتداء نپذيرفت و ليكن بعد از مدتى لباس سبز را ترك گفت .\r\nصولى گويد : بعضى از خويشاوندان مامون به او گفتند : تو فرزندان على بن\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nابى طالب را از خويشاوندانت بيشتر دوست دارى ، ( 1 ) در صورتى كه اكنون خلافت در اختيار تو مىباشد و بايد به فرزندان عباس بيشتر رسيدگى كنى .\r\nمامون گفت : من از روى مطالعه و انصاف اين كار را كرده‌ام .\r\nهنگامى كه ابو بكر به خلافت رسيد يك نفر از بنى هاشم را حكومت نداد ، پس از آن عمر و عثمان وارد عمل شدند و آنها نيز به بنى هاشم توجهى نكردند ، على بن ابى طالب چون به خلافت رسيدند عبد اللَّه بن عباس را حكومت بصره ، و عبيد اللَّه بن عباس را حاكم يمن ، و معبد را حاكم مكه و قثم را در بحرين امارت دادند .\r\nوى همه فرزندان عباس را حكومت داد ، و او را بر گردن ما حقى بود ، من با نصب فرزندان او در شهرها خواستم نيكىهاى او را جبران كنم .\r\n( 2 ) ابن جوزى گويد :\r\nصولى گفته : هنگامى كه مامون با على بن موسى بيعت كرد او را در كنار خود نشانيد ، عباس خطيب به پا خواست و پس از خطابه گفت :\r\n لا بدّ للناس من شمس و من قمر * فانت شمس و هذا ذلك القمر \r\nعلماء سير گويند : هنگامى كه مامون نظر خود را در باره ولايت عهدى انجام داد ، بنى عباس با او دشمنى آغاز كردند و از خلافت خلعش نمودند ، و ابراهيم بن مهدى را بعنوان خلافت به جاى او نشاندند ، طرفداران خاندان عباس از مامون روگردان شدند .\r\nعلى بن موسى الرضا به مامون گفت : غش و مكر و فريب كارى براى مؤمن جايز نيست ، و بايد تو را از اوضاع و احوال مطلع ساخت ، حقيقت اين است كه عموم مردم از ولايت عهدى من ناراضى هستند و خواص و يارانت از فضل بن سهل\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nرضايت ندارند ، ( 1 ) نظر ما اينست كه ما را از خود دور سازى ، تا عوام و خواص پيرامون تو را بگيرند و كارها مستقيم شوند .\r\nمامون پس از شنيدن اين مطلب از خراسان عازم بغداد شد و در ماه صفر سال 204 وارد اين شهر شد ، لباس مامون و يارانش در هنگام ورود به بغداد سبز بود ، و همچنين پرچم‌هاى آنها هم سبز بود .\r\nمامون قبال حسن بن سهل را به بغداد فرستاد و او اطرافيان ابراهيم بن مهدى را پراكنده كند ، و ابراهيم خود مخفى شد و مامون پس از ورود به بغداد در قصر الرصافه منزل كرد .\r\nصولى گويد : بنى عباس نزد زينب دختر سليمان بن على بن عبد اللَّه بن عباس آمدند ، زينب در ميان خاندان عباسيان بسيار معظم و محترم بود ، و او را مانند ابو جعفر منصور احترام ميكردند .\r\nبنى عباس به زينب گفتند : از مامون بخواهد لباس سبز را ترك گويد : و بار ديگر لباس سياه را كه شعار عباسيان بود در بركند .\r\nمامون تصميم گرفته بود محمد بن على بن موسى را بعنوان وليعهدى انتخاب كند ، و ليكن از ترس عباسيان اقدام نميكرد .\r\nمامون در اين باره اصرار داشت تا آنگاه كه زينب بر او وارد شد ، مامون برخاست و به او احترام كرد .\r\nزينب گفت : تو در بارهء فرزندان على بن ابى طالب بيش از خاندانت نيكى ميكنى در صورتى كه خلافت در دست و در اختيار تو هست و ميتوانى بيشتر به آنها برسى و اگر خلافت را از دست دادى كسى به آنها توجه نميكند ، اكنون لباس سبز را از خود دور كن و لباس خاندانت را بپوش ، و كسى را در خلافت شريك نكن .\r\n\r\n","description":"","footnote":"","page_name":" 174 ","page_number":174},
  {"content":"\r\n\r\n( 1 ) مامون از سخنان او در شگفت آمد و گفت : اى عمه هيچ كس مانند تو با من سخن نگفته ، و حرف‌هاى تو در دل من جاى گرفت ، و من اينك در اين مورد با شما محاكمه ميكنم .\r\nزينب گفت : مقصودت چيست ؟ .\r\nمامون گفت : ابو بكر و عمر و عثمان به خلافت رسيدند و بنى هاشم را از شركت در كارها منع كردند ، و هيچ كدام را حكومت ندادند ، و ليكن على بن ابى طالب چون به خلافت رسيد فرزندان عباس را در بصره ، مكه ، يمن و بحرين حاكم كرد ، و حق او در گردن ما بود ، من اينك جبران ميكنم و به فرزندان او حكومت مىدهم .\r\nزينب گفت : كارهاى خوبى انجام داده‌اى ، و مصلحت تو را در باره بنى اعمام و فرزندان ابو طالب تاييد ميكنم ، و ليكن بايد گفته‌هاى مرا هم در نظر بگيرى .\r\nمامون گفت : آن چه مورد نظر شما هست انجام خواهد گرفت .\r\nمامون بار ديگر با خود فكر كرد و از تصميم ولايت عهدى محمد بن على بن موسى منصرف شد ، او از اين جهت انصراف حاصل كرد كه مبادا خلافت از دست عباسيان و علويان خارج شود .\r\nمامون درك كرد كه هنوز در روى زمين گروهى از بنى اميه حكومت ميكنند ، و ممكن است از اين تفرقه استفاده كرده موجبات ناراحتى او را فراهم كنند ، و فتنه انگيزى نمايند .\r\nوى در مجلس خود نشسته و بنى عباس را جمع كرد و در حضور آنها لباسهاى سبز را از بدن خود خارج نمود و لباس سياه پوشيد ، و همه اطرافيان و ياران او نيز لباسهاى خود را عوض كردند ، و مامون فقط هشت روز در بغداد با لباس سبز\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nبسر برد .\r\n( 1 ) حافظ قندزى گويد :\r\nابن مسكويه در كتاب نديم الفريد گفته : مأمون براى بنى عباس نامه‌اى نوشت و مضمون نامه از اين قرار بود .\r\nامير المؤمنين از مندرجات نامه شما اطلاع حاصل كرد ، خداوند متعال محمد ( ص ) را پس از مدتى كه در ميان مردم پيامبرى نبود مبعوث فرمود ، نخستين كسى كه به او ايمان آورد دختر خويلد بود ، پس از آن على بن ابى طالب در حالى كه هفت سال داشت و هرگز به خداوند كافر نشده بود ايمان آورد .\r\nپدرش ابو طالب از رسول خدا سرپرستى كرد ، و همواره او را از دشمنانش نگهدارى نمود و نگذاشت به او آزارى برسد .\r\nپس از اينكه ابو طالب درگذشت مشركين اجتماع كردند و تصميم گرفتند او را بكشند ، حضرت رسول به مدينه مهاجرت كرد و انصار از او پذيرائى كردند ، هيچ كسى مانند على بن ابى طالب در راه او فداكارى نكرد .\r\nوى در جاى رسول خدا خوابيد و جان خود را فداى او كرد ، پيغمبر هر گاه لشكرى تجهيز ميكرد او را امير لشكر قرار ميداد ، و احدى را بر او امارت و رياست نبخشيد .\r\nعلى بن ابى طالب از همگان بيشتر با مشركين جهاد كرد و در راه خداوند به جنگ و قتال پرداخت ، و احكام دين را از همه بيشتر و بهتر مىفهميد .\r\nرسول اللَّه او را در غدير خم بعنوان ولايت و خلافت به مردم معرفى كرد ، و او همان است كه خيبر را فتح كرد و عمرو بن عبد ودّ را از پا درآورد .\r\nحضرت رسول ( ص ) هنگامى كه بين اصحاب خود عقد برادرى بست ، او را\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nبرادر خود معرفى كرد .\r\n( 1 ) على ( ع ) كسى است كه آيه  « يُطْعِمُونَ الطَّعامَ »  در بارهء او نازل شده ، و او فرزند رسول خدا قرار گرفت در وقتى كه او را به خانه خود آورد و كفالت و تربيت وى را قبول كرد .\r\nو او همان كسى است كه در روز مباهله مانند نفس پيغمبر معرفى شد ، خداوند ميفرمايد : آيا سقايت حاج و تعمير مسجد الحرام را مانند كسى كه به خداوند و روز جزا ايمان آورده و در راه او كوشش كرده مساوى قرار ميدهيد ؟ . و خداوند همه مناقب و فضائل را در او تمام كرده است .\r\nما و فرزندان على با هم متحد و متفق بوديم ، تا آنگاه كه خلافت در دست ما قرار گرفت ، ما بر آنها سخت گرفتيم ، و جهان را براى آنان تنگ ساختيم و بيش از بنى اميه از فرزندان على را كشتيم ، و گروهى از آنان را از پا درآورديم .\r\nهر كسى اندكى كار بدهم مرتكب شود جزاى آن را خواهد ديد ، فقط شمشير ميتواند شما را سر جاى خود بنشاند ، و انتقام آنها را از شما بگيرد .\r\nآن مرد حسينى كه براى خونخواهى مظلومان قيام مىكند شما را از روى زمين پاك مىكند ، و نسل شما را قطع مىسازد ، و مهدى قائم خواهد آمد و سفيانى را از بن مىكند .\r\nمن اينك اراده دارم كه على بن موسى الرضا را به ولايتعهدى انتخاب كنم ، و به دين وسيله خون شما را حفظ كنم ، و بار ديگر پيوند دوستى و محبت را ارتباط دهم ، و اميدوارم از صراط قيامت به آسانى عبور كرده و از هول و عذاب قيامت آسوده گردم .\r\nمن اكنون عمل شايسته و پاكى بهتر از بيعت على بن موسى نميدانم ، و اينكه\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nشما مرا متهم كرده‌ايد كه پدران خود را به گمراهى و ظلم و ستم نسبت داده‌ام و آنها را زيانكار معرفى كرده‌ام ، ( 1 ) مشركين قريش نيز همين سخن را به حضرت رسول مىگفتند .\r\nمگر مشركين نمىگفتند : ما پدران خود را به همين طريق و روش مشاهده كرديم و عقيده آنان را ترك نميكنيم .\r\nواى بر شما دين از پدران اخذ نميگردد ، بلكه از افراد امين و خداشناس بايد دين را ياد گرفت .\r\nبه جان خودم سوگند مجوسى مسلمان از مسلمان مرتد بهتر است ، و اينك امير المؤمنين از خداوند قوه و نيرو ميخواهد و در امور خود از او يارى جسته و بر او توكل مىكند .\r\n( 2 ) مسعودى گويد :\r\nمأمون در زمان خود تشيع را ظاهر كرد ، و با مردم در اين مورد مناظره نمود ، و جامعه را به طرف دين سوق داد ، و خلافت را به على بن موسى الرضا منتقل ساخت .\r\nمأمون براى او نوشت و وى را به خراسان دعوت كرد تا خلافت را به او واگذار كند ، على بن موسى از آمدن امتناع كرد ، و ليكن مأمون با مكاتبه او را به خراسان كشانيد و ولايتعهدى را به او داد .\r\nروايت شده كه مأمون از على بن موسى استقبال كرد ، و او را تعظيم و تكريم نمود ، و فضل و جلالت و بزرگى مقام او را به مردم شناسانيد ، و در مورد نظريه خود با مردم گفتگو كرد .\r\nعلى بن موسى فرمود : موضوع خلافت در خاندان ما قرار نخواهد گرفت تا آنگاه كه بيست نفر قبل از خروج سفيانى حكومت كنند ، مأمون اصرار كرد و او امتناع\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nپس از مدت گفتگو قرار شد كه خلافت بعد از مأمون در اختيار او قرار گيرد .\r\n( 1 ) كمال الدين بن طلحه گويد :\r\nما قبلا در بارهء امير المؤمنين على و زين العابدين بحث كرديم ، و اينك على الرضا سومين على از اهل بيت مىباشد ، هر كسى در بارهء اين على دقت كند و نيك بيانديشد درمىيابد كه او وارث آن دو على بوده است .\r\nاين على داراى ايمانى ريشه‌دار و مقامى بلند و موقعيتى عظيم ، و شخصيتى عاليقدر بود ، به جهت كثرت اعوان و انصار و علم و فضلش مأمون او را گرامى داشت و مقام خلافت را كه بالاترين شرف و فضيلت بود به او عطا كرد .\r\nمأمون على بن موسى الرضا را در سلطنت و حكومت خود شركت داد ، و علنا در حضور رجال مملكت و بزرگان ملت بنام او خطبه خواندند و از مردم بيعت گرفتند وى علاوه بر اين دختر خود را نيز به آن جناب تزويج نمود .\r\nعلى بن موسى داراى مناقبى بلند و صفاتى برجسته و فضائلى آسمانى بود ، ريشه‌هاى خانوادگى و پيوند هاشمى و خوى و خصلت عربى آن جناب بر همگان واضح و روشن بود .\r\nهر چه از اخلاق پسنديده و مناقب عاليهء وى گفتگو شود باز شطرى از عظمت و بزرگى او را نتوان تحرير كرد ، يكى از فضائل و مناقب مخصوص آن حضرت كه حاكى از مقام بلند و ارجدار او در جامعه اسلامى است اين است كه مأمون وى را بعنوان ولايتعهدى برگزيد و خلافت را بعد از خود به او واگذار كرد .\r\nگروهى كه در حاشيه مأمون بودند ترسيدند كه مبادا خلافت از خاندان بنى عباس خارج شده و در دست بنى فاطمه قرار گيرد ، از اين رو با رضا دشمنى آغاز كردند .\r\n\r\n","description":"","footnote":"","page_name":" 179 ","page_number":179},
  {"content":"\r\n\r\n( 1 ) خليفة بن خياط گويد :\r\nدر سال 201 مأمون با على بن موسى الرضا بعنوان خلافت بيعت كرد ، و برادرش قاسم بن هارون را از ولايتعهدى خلع نمود ، فرمان داد لباسهاى سياه را ترك گويند و لباس سبز را بپوشند و در همان سال مردم بغداد حسن بن سهل را از بغداد بيرون كردند و با ابراهيم بن مهدى بيعت نمودند .\r\nكوفه و همه عراق به تصرف ابراهيم بن مهدى درآمد .\r\n( 2 ) ابن كثير دمشقى گويد :\r\nدر سال 201 مأمون با على بن موسى بن جعفر بعنوان ولايتعهد بيعت كرد ، و خلافت را بعد از خود به او واگذاشت و او را به « رضا » ملقب ساخت ، لباسهاى سياه را بدور انداخت ، و لباس سبز در بر كرد ، به همه شهرها و ولايات نوشت كه مردم از وى تبعيت كنند .\r\nاين بيعت در ماه رمضان سال 201 در روز سه شنبه واقع شد ، علت اين بود كه مامون در ميان فرزندان عباس و اهل بيت كسى مانند او واجد شرائط پيدا نكرد از اين رو خلافت را به وى واگذاشت .\r\n( 3 ) و نيز مسعودى گفته :\r\nابو الحسن على بن موسى الرضا در مرو نزد مامون آمد ، مامون او را بسيار گرامى داشت و در بهترين منزل جاى داد ، سپس خواص دوستان و ياران خود را جمع كرد و گفت : من در فرزندان عباس و على نظر كردم و كسى را مانند على بن موسى براى خلافت شايسته نديدم .\r\nمامون با وى بيعت كرد و نام او را در درهم و دينار سكه زد و دختر شام الفضل را به محمد بن على تزويج كرد ، سپس امر نمود لباسهاى سياه را براندازند و به جاى\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nآن از لباسهاى سبز استفاده كنند .\r\n( 1 ) ابن حجر گويد :\r\nعلى بن موسى بن جعفر ابو الحسن الرضا از پدرش و عبيد اللَّه بن ارطاة بن منذر روايت مىكند و از او پسرش و ابو عثمان مازنى نحوى ، و على بن على دعبلى ، و ايوب بن منصور نيشابورى و ابو الصلت عبد السلام بن صالح هروى و مامون بن رشيد و على بن مهدى بن صدقه و ابو احمد داود بن سليمان غازى قزوينى و عامر بن سليمان طائى و ابو جعفر محمد بن محمد بن جان و گروهى ديگر روايت كرده‌اند .\r\n( 2 ) ابو الحسن يحيى بن جعفر نسابه علوى گويد : مامون با وى بعنوان وليعهدى بيعت كرد و مردم را وادار كرد تا لباس سبز پوشند .\r\n( 3 ) مبرد از ابو عثمان مازنى روايت مىكند از على بن موسى الرضا پرسيدند : آيا خداوند بندگان خود را به آنچه نميتوانند انجام دهند امر مىكند .\r\nفرمود : خداوند عادلتر از اين است كه اين چنين حكم و فرمانى را بكند ؟ .\r\nسائل بار ديگر پرسيد : آيا بندگان خدا قدرت و استطاعت دارند آنچه را خداوند بخواهد انجام دهند ؟ فرمود : بندگان خداوند عاجز و ناتوان‌تر از اين هستند كه آنچه خداوند بخواهد عمل نمايند .\r\nعلى بن موسى الرضا در حدود سال 203 جهان را وداع گفت .\r\n( 4 ) از حاكم نيشابورى رؤيت شده كه او گفت : مأمون على بن موسى را از مدينه به بصره و از آنجا از طريق اهواز و فارس و نيشابور به مرو فراخواند ، تا آخر .\r\nخليفة بن خياط گويد : على بن موسى از پدرش و همچنين از اعمام خود اسماعيل ، عبد اللَّه ، اسحاق ، على بن جعفر ، عبد الرحمن بن ابى الموالى و غير آنان حديث نقل مىكند .\r\n\r\n","description":"","footnote":"","page_name":" 181 ","page_number":181},
  {"content":"\r\n\r\n( 1 ) وى در مسجد رسول خدا ( ص ) جلوس ميكرد در حالى كه بيست و اندى سال از عمرش نميگذشت و براى مردم احكام و مسائل دين را بيان ميكرد .\r\nپيشوايان اهل حديث مانند : آدم بن ابى اياس و نصر بن على جهضى و محمد بن رافع قيثرى و غير از آنها از او روايت دارند ، على بن موسى الرضا در سناباد طوس به شهادت رسيد .\r\nاين حادثه در شب جمعه . . . از ماه رمضان سال 203 واقع شد ، در حالى كه چهل و نه سال و شش ماه از عمر او ميگذشت ، سپس از طريق ديگرى نقل كرده است كه آن حضرت در ماه صفر از جهان رفت .\r\nو نيز گويد : از ابو بكر محمد بن مؤمل شنيدم ميگفت : با امام اهل حديث ابو بكر بن خزيمه و رفيقش ابو على ثقفى و گروهى ديگر از محدثين و مشايخ بزرگ براى زيارت على بن موسى الرضا بطوس رفتيم .\r\nراوى گويد : مشاهده كردم ابو بكر بن خزيمة به آن قبر مبارك بسيار تعظيم و احترام ميكرد ، و در كنار آن به تضرع و زارى مشغول بود ، بطورى كه ما از آن هيئت و حالت متحير شديم .\r\n( 2 ) ابو زكريا موصلى گويد :\r\nعلى بن موسى الرضا وارد مرو شد و مأمون او را گرامى داشت و گفت : من در فرزندان عباس و على نظر كردم و كسى را لايق‌تر و شايسته‌تر از على بن موسى نديدم .\r\nوى پس از مدتى او را بعنوان ولايتعهدى برگزيد ، و به « رضا » ملقب نمود ، سپس دستور داد مردم لباسهاى سياه را دور افكنده و لباس سبز در بر كنند ، و حقوق يك سال لشكريانش را نيز در يك جا پرداخت كرد .\r\nو اين حادثه در ماه رمضان سال 201 واقع شد .\r\n\r\n","description":"","footnote":"","page_name":" 182 ","page_number":182},
  {"content":"\r\n\r\n( 1 ) ابن وردى در تاريخ خود گفته :\r\nمأمون على بن موسى الرضا را وليعهد مسلمين كرد ، و او را به « رضا » ملقب ساخت ، و فرمان داد مردم لباسهاى سياه را دور اندازند و لباس سبز در بركنند .\r\n( 2 ) ابن خلكان گويد :\r\nابو الحسن على الرضا يكى از ائمه دوازده‌گانه بر اعتقاد اماميه مىباشد ، مأمون او را وليعهد خود قرار داد و دخترش ام حبيبه را به او تزويج كرد ، و نام او را در درهم و دينار سكه زد .\r\nعلت انتخاب او به وليعهدى اين بود كه مأمون آمارى از فرزندان عباس را خواست ، پس از شمارش در حدود سى و سه هزار نفر زن و مرد و كوچك و بزرگ برآورد شد .\r\nسپس گفت : من در ميان اولاد عباس و على بن ابى طالب در اين زمان شخصى سزاوارتر و شايسته‌تر از على بن موسى الرضا براى خلافت سراغ ندارم .\r\nمأمون با وى بيعت كرد و دستور داد علامت سياه را از پرچمها و لباسها براندازند ، و اين واقعه در پنجم محرم سال 202 و يا 203 پايان پذيرفت .\r\n( 3 ) ابن تغرى به روى گويد :\r\nمأمون ولايتعهدى و خلافت را بعد از خود به على بن موسى الرضا علوى داد ، و برادرش قاسم را از ولايتعهدى خلع كرد ، و لباس سياه را ترك گفته و لباس سبز را در بر كرد .\r\nوى همچنين غالب شعار بنى عباس را منسوخ نمود ، اعمال و افعال او بر بنى عباس و فرماندهان لشكر سخت آمد و آنان را ناراحت ساخت .\r\n\r\n","description":"","footnote":"","page_name":" 183 ","page_number":183},
  {"content":"\r\n\r\n( 1 ) ابن طقطقى گويد :\r\nمأمون در امر خلافت مدتى فكر ميكرد ، او در نظر داشت خلافت را در اختيار مردى كه صلاحيت آن را دارد قرار دهد تا ذمه خود را مشغول نسازد - مأمون همين طور پنداشته بود .\r\nوى ميگفت من در ميان بزرگان دو خاندان عباس و على در اين مورد مطالعه كرده‌ام ، و كسى را شايسته‌تر و داناتر كه جامع همه شرائط باشد از على بن - موسى الرضا نديده‌ام .\r\nمامون در اين باره عهدنامه‌اى تهيه كرد و با خط خود آن را امضاء نمود ، و على بن موسى الرضا را وادار كرد تا پيشنهاد او را قبول كند .\r\nحضرت رضا ( ع ) ابتداء امتناع كرد و سپس قبول فرمود ، و در پشت نامه مامون با خط خود عهدنامه را امضاء فرمود و نوشت من براى امتثال امر مامون پذيرفتم در صورتى كه جفر و جامعه بر خلاف اين حكم ميكنند .\r\nفضل بن سهل وزير مامون مقدمات امر ولايتعهدى را فراهم آورد و او بود كه خوبيهاى اين امر را براى مامون بازگو كرد .\r\nمردم با على بن موسى بيعت كردند كه پس از مامون خليفه باشد ، مامون او را ملقب به « رضا » از آل محمد عليهم السلام نمود ، و دستور داد مردم لباسهاى سياه را از بدن درآورده و لباس سبز بپوشند .\r\nاين جريان در خراسان انجام گرفت ، هنگامى كه عباسيان در بغداد از موضوع مطلع شدند ، و دانستند كه مامون اين عمل را انجام داده و خلافت را از عباسيان به علويان منتقل كرده و دست از لباس و شعار پدران خود برداشته ناراحت شدند و او را از خلافت خلع كردند .\r\n\r\n","description":"","footnote":"","page_name":" 184 ","page_number":184},
  {"content":"\r\n\r\n( 1 ) ابو الفرج اصفهانى گويد :\r\nگروهى از محدثين براى من نقل كردند : مامون گروهى از اولاد ابى طالب را از مدينه فرا خواند و در ميان آنها على بن موسى الرضا بود . فرستادگان مأمون آنها را از طريق بصره به مرو بردند .\r\nآورنده آنها به خراسان مردى از اهل خراسان بود كه او را جلودى ميگفتند ، وى على بن موسى الرضا را نزد مامون برد ، و مأمون فرمان داد تا يك منزل در اختيار او قرار دادند .\r\nمامون به فضل بن سهل پيغام فرستاد و او را از جريان مطلع ساخت و گفت :\r\nمن تصميم دارم على بن موسى را به عنوان خلافت انتخاب كنم و دستور داد تا فضل همراه برادرش حسن در مجلس حاضر گردند و در اين مورد گفتگو كنند .\r\nآن دو برادر نزد او حاضر شدند ، حسن بن سهل مامون را از اين نظر بازداشت ، و به او گفت : اگر اين كار را بكنى خلافت را از خاندانت خارج ميكنى و عباسيان را با خود دشمن مينمائى .\r\nمامون گفت : من با خداوند عهد كرده‌ام كه اگر بر امين پيروز شدم خلافت را در دست بهترين فرد از آل ابو طالب قرار دهم ، و اينك كسى را فاضل‌تر از او نميدانم .\r\nفضل بن سهل و برادرش نظر او را تأييد كردند و على بن موسى الرضا را حاضر نمودند و پيشنهاد خود را بر آن جناب عرضه داشتند .\r\nعلى بن موسى سخنان آنها را قبول نكرد و ليكن آن دو نفر بر اصرار خود افزودند ، گفتند اگر پيشنهاد ما را قبول نكنى نظر خود را اعمال ميكنيم ، سپس يكى از آن دو گفت : اگر قبول نفرمائى گردن شما را خواهيم زد .\r\nبعد از اين مامون آن حضرت را طلب كرد و او را مورد خطاب قرار داده و\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nخواسته‌هاى خود را مطرح ساخت .\r\n( 1 ) على بن موسى گفته‌هاى مامون را نيز نپذيرفت ، مامون در اين باره سخنان تهديدآميز بر زبان جارى كرد ، و گفت : عمر شوراى خلافت تشكيل داد و جد شما را هم در آن وارد كرد و سپس گفت : هر كسى مخالفت نمود گردنش را بزنيد ، و اكنون بايد پيشنهاد مرا قبول كنيد .\r\nعلى بن موسى با شرايط مخصوصى قبول كرد .\r\nمامون روز پنجشنبه جلوس كرد ، فضل بن سهل مردم را از تصميم مامون آگاه ساخت و گفت : مامون در نظر گرفته على بن موسى را وليعهد خود گرداند ، و فرمان داده است مردم لباس سبز پوشيده و روز پنجشنبه ديگر براى بيعت حاضر شوند ، و حقوق يك ساله خود را نيز يك جا بگيرند .\r\nروز موعود كه فرا رسيد فرماندهان لشكر و رجال كشور همگان سوار شدند و لباس سبز در بر كردند و در دار الاماره جمع گرديدند ، مامون در جاى خود جلوس كرد و براى حضرت رضا ( ع ) متكاى مخصوصى گذاشتند .\r\nامام رضا ( ع ) در حالى كه لباس سبز پوشيده ، عمامه سفيدى بر سر نهاده و شمشيرى بسته بود در كنار مامون جلوس فرمودند .\r\nمامون ابتداء امر كرد فرزندش عباس با او بيعت كند ، حضرت رضا دست خود را بلند كرده پشت دست را به طرف خود و كف دست را به سوى چهره‌هاى مردم قرار دادند .\r\nمامون گفت : دست خود را براى بيعت به طرف مردم دراز كنيد .\r\nامام رضا فرمود : حضرت رسول صلى اللَّه عليه و آله اين چنين بيعت ميكردند ، مردم بيعت كردند ، كيسه‌هاى درهم و دينار آوردند و به مردم تقسيم نمودند ، خطباء خطبه خوانده و شعراء شعر خواندند ، و در فضائل و مناقب امام رضا سخن گفتند .\r\n\r\n","description":"","footnote":"","page_name":" 186 ","page_number":186},
  {"content":"\r\n\r\n( 1 ) در اين هنگام ابو عباد عباس بن مامون را طلبيد ، وى نزديك پدرش آمد و دست او را بوسيد و پدرش اجازه جلوس دادند .\r\nبعد از اين فضل بن سهل محمد بن جعفر را طلبيد و گفت : برخيزيد ، محمد از جاى خود حركت كرد و نزديك مامون رفت و دست او را نبوسيد و جائزهء خود را گرفت .\r\nمامون فرياد زد اى ابا جعفر در جاى خود بنشين ، او هم برگشت و در جاى خود قرار گرفت ، در اين هنگام ابو عباد علويان و عباسيان را دعوت ميكرد و جوائز آنها را ميداد ، تا كيسه‌هاى درهم و دينار خالى گشت .\r\nدر اين وقت به حضرت رضا ( ع ) گفت : اينك خطبه بخوانيد .\r\nحضرت رضا ( ع ) برخاست و خطبه خواند و بعد از ستايش و سپاس خداوند متعال فرمود : ما به خاطر حضرت رسول صلى اللَّه عليه و آله حقى بر شما داريم ، و شما هم بر گردن ما حقى داريد ، هر گاه شما حقوق ما را در نظر گرفتيد و حق ما را ادا كرديد ما هم حقوق شما را ادا ميكنيم .\r\nحضرت جز اين سخنى نگفت ، و در جاى خود بار ديگر جلوس فرمود .\r\nمامون فرمان داد تا نام او را در درهم و دينار سكه زدند ، و بنام آن جناب در شهرها و قصبات خطبه خواندند ، و او را بعنوان وليعهد معرفى كردند .\r\nعبد الجبار بن سعيد در اين سال در منبر رسول خدا صلى اللَّه عليه و آله حضرت رضا را دعا كردند و براى علي بن موسى بن جعفر وليعهد مسلمين توفيق و سلامتى خواستند و گفتند :\r\n ستة آباءهم ما هم * هم خير من يثرب صوب الغمام \r\n\r\n","description":"","footnote":"","page_name":" 187 ","page_number":187},
  {"content":"\r\n\r\n( 1 ) يافعى گويد :\r\nامام بزرگوار معظم سلاله خاندان عزت و شرافت ابو الحسن على بن موسى ابن جعفر يكى از امامان دوازده‌گانه ، و داراى مناقب و فضائل بسيارى است كه اماميه خود را به آنان پيوند داده و مذهب خود را بر آراء آنها گذاشته‌اند و از آنها پيروى ميكنند .\r\nمامون دختر خود را به او تزويج كرد ، و او را وليعهد خود نمود ، و نام او را در درهم و دينار سكه زد .\r\nمامون اولاد عباس را كه تعداد آنها سى و سه هزار بود شمارش كرد ، و على بن موسى را از مدينه به مرو خراسان طلب كرد و گفت : من در ميان فرزندان عباس و على كسى را شايسته‌تر و سزاوارتر از اين براى خلافت و امامت نميدانم ، سپس خود با او بعنوان وليعهدى و خلافت بعد از او بيعت كرد و امر كرد همه با او بيعت كنند .\r\n( 2 ) ابن عماد حنبلى گويد :\r\nعلى بن موسى الرضا امام ابو الحسن حسينى ، صاحب مشهد بزرگ در طوس است ، كه مردم به زيارت او ميروند ، وى از پدرش موسى بن جعفر و از جدش جعفر بن محمد روايت مىكند ، و يكى از ائمه دوازده‌گانه مىباشد كه اماميه اعتقاد به آن دارند .\r\nوى در سال 153 در مدينه متولد شد ، و در طوس درگذشت و مامون بر او نماز گذارد و در كنار قبر پدرش دفن كرد .\r\nمرگ او با تب و گفته شده باسم از دنيا رفت .\r\n\r\n","description":"","footnote":"","page_name":" 188 ","page_number":188},
  {"content":"\r\n\r\n\r\n( 1 ) باب ششم در شهادت امام رضا عليه السلام\r\n( 2 ) عبد السلام بن صالح ابو الصلت هروى گويد : به مأمون اطلاع دادند كه ابو الحسن على بن موسى الرضا عليهما السلام مجالس علمى تشكيل ميدهد و با علماء و دانشمندان و متكلمين مناظره و مباحثه مىكند ، و مردم شيفته مقام علم و فضل آن حضرت ميگردند .\r\nمامون به محمد بن عمرو طوسى كه يكى از رجال دستگاهش بود فرمان داد تا مردم را از اطراف آن جناب پراكنده كند .\r\nمامون از اين هم تجاوز كرد و حضرت رضا عليه السلام را نزد خود طلبيد ، هنگامى كه چشمش به آن حضرت افتاد او را سبك شمرد و بىاعتنائى نشان داد .\r\nامام رضا عليه السلام با حالت غضب و ناراحتى از نزد مامون بيرون شد در حالتى كه چيزى زير لب زمزمه ميكرد و ميگفت : به حق مصطفى و مرتضى و سيده زنان و با حول و قوهء پروردگار با دعاى خود سگهاى اين منطقه را از اطراف او دور ميكنم ، و او را در ميان خاص و عام رسوا ميكنم .\r\nبعد از اين حضرت رضا عليه السلام به منزل خود مراجعت كرد ، و آب وضوء\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nخواست ، ( 1 ) بعد از اينكه وضو گرفت دو ركعت نماز بجاى آورد و در ركعت دوم در قنوت گفت .\r\n« اللهم يا ذا القدرة الجامعة ، و الرحمة الواسعة ، و المنن المتتابعة ، و الآلاء المتوالية ، و الايادى الجميلة ، و المواهب الجزيلة .\r\nيا من لا يوصف بتمثيل ، و لا يمثل بنظير ، و لا يغلب بظهير .\r\nيا من خلق فرزق ، و الهم فأنطق ، و ابتدع فشرع ، و عاد فارتفع ، و قدر فأحسن و صور فأتقن و احتج فأبلغ ، و أنعم فأسبغ ، و أعطى فأجزل .\r\nيا من سما في العز ففات خواطف الابصار ، و دنى في اللطف فجاز هواجس الافكار .\r\nيا من تفرد بالملك فلا ند له في ملكوت سلطانه ، و توحد بالكبرياء فلا ضد له في جبروت شأنه .\r\nيا من حارت في كبرياء هيبته دقائق لطائف الاوهام ، و حسرت دون ادراك عظمته خطائف أبصار الانام يا عالم خطرات قلوب العارفين ، و شاهد لحظات أبصار الناظرين .\r\nيا من عنت الوجوه لهيبته ، و خضعت الرقاب لجلالته ، و وجلت القلوب من خيفته ، و ارتعدت الفرائص من فرقه ، يا بديء ، يا بديع ، يا قوى يا منيع .\r\nصل على من شرفت الصلاة بالصلاة عليه ، و انتقم على ممن ظلمنى ، و استخف بى ، و طرد الشيعة عن بابي ، و أذقه مرارة الذل و الهوان ، كما أذاقنيها ، و اجعله طريد الارجاس ، و شريد الانجاس » .\r\nابو الصلت گويد : هنوز دعاى مولا و سرورم تمام نشده بود ، كه تكانى در مرو پديد آمد ، و شهر به خود لرزيد ، و فرياد شيون و غوغا و داد و فرياد بلند شد و\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nمردم از اين سو به آن سو برآمدند .\r\n( 1 ) من از جاى خود حركت نكردم ، در اين هنگام على بن موسى عليهما السلام آمدند و فرمودند : اى ابا صلت خود را به پشت بام برسانيد ، هنگامى كه پشت بام رسيدى زنى بدكار لاغر اندام و بد هيكل را مشاهده ميكنى .\r\nاين زن بدكاران را به هيجان مىآورد ، و جامه‌هاى چركين ميپوشد ، مردم اين شهر او را « سمانه » مينامند ، اين زن بد زبان و كودن است ، اين زن بجاى نيزه يك چوب نى در دست گرفته و يك پارچه قرمز رنگى هم به جاى پرچم بر آن آويخته است ، اين زن لشكريان شرور و پست را بسوى قصر مأمون هدايت مىكند و در نظر دارد مامون و رجال كشورش را مورد حمله قرار دهد .\r\nابو الصلت گويد : من مردم را در حالى كه با عصا مضروب شده و سرهائى كه با سنگ شكسته گرديده بود مشاهده كردم .\r\nمامون را ديدم در حالى كه زره پوشيده از قصر شاهجهان برآمده بود ، و ميخواست فرار كند .\r\nدر اين هنگام ديدم يك شاگرد حجام آجر بزرگى را از پشت يكى از بام‌ها بر فرق مامون كوبيد ، خود از سر مامون افتاد و پوست سرش مجروح شد و از هم شكافته گرديد .\r\nيكى از كسانى كه مامون را شناخته بود به شاگرد حجام گفت : اين امير المؤمنين است .\r\nسمانه گفت : اى بىمادر سخن نگو ، امروز روز فخر فروشى و اختلاف طبقاتى نيست ، اگر اين شخص امير المؤمنين بود مردان بدكار را بر دامن دوشيزگان مسلط نميكرد ، در اين روز در اثر انقلاب مردم مأمون سركوب شد و لشكريان و\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nطرفدارانش با خفت و خوارى رانده شدند .\r\n( 1 ) محمد بن سنان گويد : در خراسان خدمت حضرت رضا عليه السلام بودم ، مامون او را دست راست خود مينشانيد .\r\nمامون معمولا روزهاى دوشنبه و پنجشنبه جلوس ميكرد .\r\nيكى از روزها به مامون گزارش دادند كه مردى از صوفيه سرقت كرده است مامون دستور داد او را احضار كردند ، هنگامى كه چشمش به او افتاد ، ديد لباس درشت پوشيده و در پيشانيش اثر سجود هست .\r\nمامون گفت : با اين آثار زيبا كه در ظاهر دارى بد عملى را مرتكب‌شده‌اى تو را به سرقت متهم كرده‌اند در حالى كه داراى چهره‌اى زيبا و رخسارى آراسته هستى و اثر عبادت در پيشانى تو هويدا است .\r\nآن مرد صوفى گفت : من از روى اضطرار مرتكب سرقت شده‌ام ، و با اختيار اين عمل را انجام نداده‌ام .\r\nاى مامون تو حق ما را از خمس و غنائم غصب كرده‌اى و ما ناگزير هستيم براى امرار معاش دست به سرقت بزنيم .\r\nمامون گفت : تو از كجا در خمس و غنائم حق دارى ؟\r\nمرد صوفى گفت : خداوند متعال خمس را بر شش بخش تقسيم كرده و فرموده :  وَ اعْلَمُوا أَنَّما غَنِمْتُمْ مِنْ شَيْءٍ فَأَنَّ لِلَّهِ خُمُسَهُ وَ لِلرَّسُولِ وَ لِذِي الْقُرْبى وَ الْيَتامى وَ الْمَساكِينِ وَ ابْنِ السَّبِيلِ إِنْ كُنْتُمْ آمَنْتُمْ بِاللَّهِ وَ ما أَنْزَلْنا عَلى عَبْدِنا يَوْمَ الْفُرْقانِ يَوْمَ الْتَقَى الْجَمْعانِ  و غنائم را به شش بخش تقسيم كرد و فرمود :\r\n ما أَفاءَ اللَّهُ عَلى رَسُولِهِ مِنْ أَهْلِ الْقُرى فَلِلَّهِ وَ لِلرَّسُولِ وَ لِذِي الْقُرْبى وَ الْيَتامى وَ الْمَساكِينِ وَ ابْنِ السَّبِيلِ كَيْ لا يَكُونَ دُولَةً بَيْنَ الْأَغْنِياءِ مِنْكُمْ  .\r\nمرد صوفى گفت : تو مرا از حق خود محروم كردى ، من مردى ابن السبيل\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nهستم ، ( 1 ) و از منزل و خاندان خود دور مانده‌ام و به جايى دسترسى ندارم و خود نيز از حافظان قرآن مجيد ميباشم .\r\nمامون گفت : يكى از حدود خداوند را تعطيل كنم ، و به اين سخنان بيهوده‌ات گوش فرادهم ، تو دزدى كرده‌اى و حكم سارق بايد در بارهء تو اجرا شود .\r\nصوفى گفت : ابتداء دست خود را قطع كن سپس حدود خداوند را در بارهء ديگران اجراء نما .\r\nدر اين هنگام مامون متوجه حضرت رضا عليه السلام شد و گفت : اين مرد چه ميگويد ؟\r\nحضرت فرمود : اين مرد خود مقر است كه دزدى كرده است .\r\nمامون در غضب شد و به صوفى گفت : به خداوند سوگند دست تو را قطع خواهم كرد .\r\nوى گفت : دست مرا قطع ميكنى در صورتى كه تو بنده من هستى ! مامون گفت : واى بر تو من از كجا بندهء تو شدم ؟\r\nگفت : براى اينكه مادرت را از مال مسلمانان خريده‌اند ، و تو بنده همه مسلمانان در شرق و غرب عالم هستى ، و آنها بايد تو را آزاد كنند ، من هنوز تو را آزاد نكرده‌ام ، تو خمس را خورده‌اى و فرزندان حضرت رسول صلى اللَّه عليه و آله را از آن محروم كرده‌اى ، و حقوق من و امثالم را پامال نموده‌اى .\r\nديگر اينكه خبيث نميتواند خبيث را پاك كند ، بلكه بايد مردى پاك خبيث را پاك سازد ، كسى كه در گردنش حدود خداوند باشد نميتواند در بارهء ديگران حدود جارى كند ، او بايد نخست از خود شروع نمايد .\r\nاى مامون آيا نشنيده‌اى كه خداوند متعال فرموده :  أَ تَأْمُرُونَ النَّاسَ بِالْبِرِّ وَ تَنْسَوْنَ أَنْفُسَكُمْ ، وَ أَنْتُمْ تَتْلُونَ الْكِتابَ أَ فَلا تَعْقِلُونَ » . \r\n\r\n","description":"","footnote":"","page_name":" 193 ","page_number":193},
  {"content":"\r\n\r\n( 1 ) در اين هنگام مامون متوجه حضرت رضا عليه السلام شد و گفت : در بارهء اين مرد چه نظرى دارى ؟\r\nحضرت رضا عليه السلام فرمود : خداوند متعال به پيغمبرش محمد صلى اللَّه عليه و آله فرمود :  قُلْ فَلِلَّهِ الْحُجَّةُ الْبالِغَةُ »  و اين حجت به جاهل به خاطر جهلش نرسيده همانطور كه عالم بوسيله علمش از آن اطلاع دارد .\r\nدنيا و آخرت به حجت و برهان بر پاى هستند ، و اين مرد حجت خود را بر تو تمام كرد .\r\nمامون پس از شنيدن اين سخن دستور داد مرد صوفى را آزاد كردند ، و خود از مردم دورى كرد و در خانه خود را به روى مردم بست ، و همواره در بارهء حضرت رضا عليه السلام مشغول مطالعه بود تا سرانجام بوسيله سم آن جناب را مسموم كرد ، و فضل بن سهل را با گروهى از شيعيان كشت .\r\nريان بن شبيب دائى معتصم گويد : مامون هنگامى كه تصميم گرفت براى خود بعنوان خلافت و براى على بن موسى الرضا بعنوان ولايت عهدى و جهت فضل ابن سهل بعنوان وزارت بيعت بگيرد ، فرمان داد سه كرسى مخصوص براى آنها نصب كنند .\r\nهنگامى كه آن سه نفر بر كرسيها قرار گرفتند ، دستور داد مردم وارد شوند ، و بيعت كنند . مردم وارد شدند و دست راست خود را در دست راست آن سه نفر ميگذاشتند و بيعت ميكردند .\r\nجريان بيعت از اين قرار بود كه بيعت‌كننده دست راست خود را از ابهام گرفته تا انگشت كوچك در دست آنها ميگذاشت ، و به اين طريق بيعت ميكرد و از در خارج ميگرديد .\r\nدر آخر مجلس جوانى از انصار وارد شد و دست راست خود را از بالاى\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nانگشت كوچك تا بالاى ابهام دست بيعت‌گيرنده نهاد ، و اين چنين بيعت كرد .\r\n( 1 ) در اين هنگام حضرت رضا عليه السلام فرمود : تمام كسانى كه با ما بيعت كردند از روى عقيده نبود جز اين جوان انصارى .\r\nمامون گفت : قضيه چيست ؟ .\r\nامام عليه السلام فرمود : عقد بيعت از بالاى انگشت كوچك تا بالاى انگشت بزرگ است ، و فسخ بيعت از بالاى ابهام تا انگشت كوچك مىباشد .\r\nراوى گويد : در اين هنگام مردم به گفتگو رفتند و سخنان زيرگوشى شروع شد .\r\nمامون دستور داد بار ديگر بيعت شروع گردد همانطور كه حضرت رضا عليه السلام فرموده بودند .\r\nمردم ميگفتند كسى كه طرز بيعت را نميداند چگونه سزاوار خلافت مىباشد .\r\nاين موضوع سبب شد آن جناب را مسموم كند .\r\n( 2 ) احمد بن على انصارى گويد : از ابو صلت هروى پرسيدم چگونه مامون حاضر شد كه حضرت رضا عليه السلام را بقتل برساند با اينكه آن جناب را مورد تعظيم و تكريم قرار ميداد و او را وليعهد خويشتن ساخت .\r\nابو الصلت گفت : مامون او را از اين جهت گرامى ميداشت و او را احترام ميكرد كه داراى فضل و علم بود ، و او را وليعهد خود قرار داد براى اينكه به مردم بفهماند كه او اهل دنيا مىباشد و در نظر داشت موقعيت او را متزلزل كند ، و مقام او را در جامعه كاهش دهد .\r\nهنگامى كه مشاهده كرد كه فعاليت‌هاى وى نتوانست مقام و موقعيت امام رضا عليه السلام را در انظار جامعه پائين بياورد . بلكه روز بروز بر اعتبار و آبروى آن\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nحضرت افزوده ميشد ، ( 1 ) از اين رو متكلمان و دانشمندان را از شهرها در مرو گرد آورد و در نظر داشت از جهت علمى آن حضرت را مجاب كند و او را به پندار خود شكست دهد .\r\nمتكلمان و دانشمندان از فرق مختلف در مرو گرد آمدند ، و با آن جناب گفتگو كردند .\r\nعلماى نصارى ، يهود ، مجوس ، برهمنان ، صابئين ، ملحدان و دهريه و همچنين علماى مسلمين از هر فرقه با حضرت رضا مجادله و مباحثه كردند . و امام عليه السلام همه آن‌ها را مجاب كرد و پيروز گرديد .\r\nدر اين هنگام مردم گفتند حضرت رضا عليه السلام از مأمون براى خلافت شايسته‌تر است .\r\nمامورين اين اخبار را به مامون ميرسانيدند و او از شنيدن اين مطالب به خشم مىآمد ، و حسد ميورزيد .\r\nامام رضا همواره كلمات حق را بر زبان جارى ميكرد و از مامون و سطوت او نميترسيد ، و او هم از سخنان آن جناب ناراحت ميشد و ليكن چيزى اظهار نميداشت و در دل خود آن‌ها را حفظ ميكرد و سرانجام با حيله و تزوير حضرت رضا را مسموم كرد .\r\n( 2 ) على بن الحسين كاتب بغاء كبير نقل مىكند ، حضرت رضا عليه السلام را ، تب فرا گرفت ، و تصميم داشت كه از بدن خون بگيرد .\r\nمامون سوار شد و قبلا به يكى از غلامان خود گفته بود : دست خود را با چيزى كه به او داده بود آلوده كند ، و به او دستور داده بود كه همواره با او باشد .\r\nمامون به منزل حضرت رضا عليه السلام آمد و در خدمت آن جناب نشست ، تا از آن حضرت خون گرفتند ، عبيد اللَّه گفته : حضرت رضا خون گرفتن را\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nبه تاخير انداخت .\r\n( 1 ) مامون به غلام مخصوص خود گفت : از انارهاى باغى كه حضرت رضا ( ع ) در آن منزل كرده بود بياورد .\r\nآن غلام رفت و تعدادى انار چيد و نزد مامون آورد .\r\nمامون گفت : بنشين و آب اين انارها را در ظرفى بگير . غلام آب انارها را گرفت و به مامون داد .\r\nمامون به حضرت رضا ( ع ) پيشنهاد كرد آب انار را ميل كند ، حضرت رضا فرمود : بعدا خواهم خورد .\r\nمامون گفت : نه به خداوند سوگند بايد در حضور من بخورى ، و اگر از معده‌ام نمىترسيديم خودم هم ميخوردم .\r\nامام رضا ( ع ) چند قاشق از آن ميل كردند سپس مامون از اتاق بيرون شد .\r\nراوى گويد : ما هنوز نماز عصر را نخوانده بوديم كه امام ( ع ) پنجاه بار از جاى خود برخاستند .\r\nمامون قاصدى نزد آن جناب فرستاد و گفت : يقين دارم اين ناراحتى از خون گرفتن شما است .\r\nحالات حضرت رضا ( ع ) در شب شدت كرد و بامداد جان مقدسش از بدن پاكش بيرون شد .\r\nآخرين سخنى كه از زبان آن جناب جارى شد اين بود :  قُلْ لَوْ كُنْتُمْ فِي بُيُوتِكُمْ لَبَرَزَ الَّذِينَ كُتِبَ عَلَيْهِمُ الْقَتْلُ إِلى مَضاجِعِهِمْ  . . .  وَ كانَ أَمْرُ اللَّهِ قَدَراً مَقْدُوراً  .\r\nمامون بامداد در منزل حضرت رضا ( ع ) حاضر شد و امر كرد آن جناب را غسل دادند و كفن نمودند و خود با پاى برهنه در پشت جنازه حركت كرد و ميگفت :\r\n\r\n","description":"","footnote":"","page_name":" 197 ","page_number":197},
  {"content":"\r\n\r\n( 1 ) اى برادرم با مرگ تو در اسلام رخنه ايجاد شد و مقدرات بر تصميم من چيره شد .\r\nمامون فرمان داد گور رشيد پدرش را باز كردند و او را پهلوى پدرش دفن نمودند ، و گفت اميدوارم خداوند رشيد را از قرب جوار على بن موسى بهره‌مند سازد .\r\n( 2 ) ياسر خادم گويد : هنگامى كه در هفت منزلى طوس بوديم على بن موسى الرضا عليهما السلام را عارضه‌اى پيدا شد چون به طوس رسيديم آن مرض شدت پيدا كرد ، ما در طوس چند روز توقف كرديم و در اين ايام مامون از آن جناب ديدن مىكرد .\r\nدر آخرين روزى كه آن حضرت از دنيا رفت بسيار ضعيف شده بود ، پس از اينكه نماز ظهر را اداء فرمود گفت : اى ياسر مردمان اطراف من غذا نخورده‌اند .\r\nياسر گويد : عرض كردم : با اين حالى كه تو دارى كسى نميتواند غذا بخورد امام رضا ( ع ) در اين هنگام برخاست و فرمود : اينك سفره را حاضر كنيد ، پس از اينكه سفره را پهن كردند تمام خدمتكاران و كارگذاران خود را سر سفره طلب كردند و از همه دلجوئى و تفقد فرمودند .\r\nهنگامى كه غذا خورده شد فرمود : براى زنان هم طعام ببريد ، براى زنان نيز غذا برده شد .\r\nچون از غذا خوردن فارغ شدند حال آن حضرت رو به وخامت نهاد و بيهوش شد ، در اين هنگام فرياد ضجه و شيون از خانه بلند شد ، زنان و كنيزان مامون پاى برهنه از منازل خود بيرون شدند ، و در طوس اضطرابى پديد آمد .\r\nمامون نيز با پاى برهنه در حالى كه به سر و صورت خود ميزد و متأسف و گريان بود بيرون گرديد و اشك از ديدگانش جارى بود .\r\n\r\n","description":"","footnote":"","page_name":" 198 ","page_number":198},
  {"content":"\r\n\r\n( 1 ) مامون آمد در كنار بدن حضرت رضا ( ع ) قرار گرفت ، امام ( ع ) در اين هنگام به هوش آمد .\r\nمامون گفت : اى سيد من نميدانم كداميك از دو مصيبت بر من گران است ؟\r\nفقدان تو براى من و يا تهمت مردم كه ميگويند من وسيله مرگ تو را فراهم آورده‌ام .\r\nراوى گويد : حضرت رضا ( ع ) ديدگان خود را باز كرد و گفت : با فرزندم ابو جعفر نيكو رفتار كن ، عمر تو و عمر او همين طور است ، در اين هنگام سبابه‌هاى خود را بهم پيوست .\r\nياسر گويد : در آن شب امام رضا ( ع ) درگذشت ، هنگام صبح مردم در خانه جمع شدند و گفتند : مامون او را فريب داده و كشته است ، و گفتند فرزند رسول خدا كشته شد ، و در اين مورد سخن بسيار گفته شد .\r\nدر اين موقع محمد بن جعفر عموى حضرت رضا هم در خراسان بود و مامون او را امان داده و در آسايش زندگى ميكرد .\r\nمامون گفت : اى ابو جعفر بيرون شويد و به مردم اعلام كنيد كه ابو الحسن امروز بيرون نميگردد ، مامون ميل نداشت جنازه آن حضرت را بيرون بياورد زيرا بيم فتنه و آشوب ميرفت .\r\nمحمد بن جعفر بيرون شد و به مردم اعلام كرد كه حضرت رضا امروز بيرون نميشود ، مردم با شنيدن اين خبر پراكنده شدند .\r\nبدن مبارك امام ( ع ) را غسل دادند و شبانه دفن نمودند .\r\nعلى بن ابراهيم گويد : ياسر مطالب ديگرى هم نقل ميكرد كه من دوست ندارم آنها را نقل كنم .\r\n( 2 ) شيخ مفيد - رضوان اللَّه عليه گفته : حضرت رضا ( ع ) در خلوت مامون را بسيار موعظه ميكرد و او را از خداوند مىترسانيد و اعمال خلاف او را تقبيح ميكرد .\r\n\r\n","description":"","footnote":"","page_name":" 199 ","page_number":199},
  {"content":"\r\n\r\n( 1 ) مامون در ظاهر گفته‌هاى آن جناب را قبول مينمود و ليكن در باطن ناراحت ميشد و كينه آن حضرت را در دل ميگرفت .\r\nيكى از روزها امام ( ع ) بر مامون وارد شد ديد وى وضو ميگيرد و غلام آب بر دستش ميريزد .\r\nفرمودند : در عبادت پروردگار براى خود شريكى اتخاذ نكن .\r\nمامون غلام را از خود دور كرد و خود مشغول وضو گرفتن شد و نسبت به امام رضا خشمگين گرديد .\r\nدر ماه صفر سال 203 در طوس خراسان در حالى كه پنجاه و پنج سال از عمر شريفش ميگذشت جهان را وداع گفت و به جوار رحمت حق شتافت .\r\nايام امامت و خلافت آن حضرت بعد از پدرش بيست سال طول كشيد .\r\nمامون امر كرد او را غسل دادند و كفن نمودند و خود در حمل جنازه شركت كرد و تا كنار قبرش آمد و او را دفن كرد .\r\nمحل قبر او منزل حميد بن قحطبه بود ، و اين منزل در قريه سناباد نوقان در سرزمين طوس كه قبر هارون الرشيد نيز در آن قرار دارد واقع شده است ، و قبر حضرت رضا ( ع ) در قبله قبر هارون واقع گرديده است .\r\n( 2 ) كلينى - رحمة اللَّه عليه - گويد : امام رضا در ماه صفر سال 203 در حالى كه پنجاه و پنج سال از عمرش ميگذشت در دهكده سناباد نوقان از سرزمين طوس ديده از جهان فرو بست و در همان جا دفن شد .\r\nمامون آن جناب را از مدينه احضار كرد و از طريق بصره و فارس وارد مرو شد .\r\nهنگامى كه مامون از خراسان به طرف بغداد حركت ميكرد آن حضرت را هم با خود حركت داد ، و امام رضا در اين قريه درگذشت .\r\n\r\n","description":"","footnote":"","page_name":" 200 ","page_number":200},
  {"content":"\r\n\r\n( 1 ) محمد بن سنان گويد : على بن موسى عليهما السلام در حالى كه 49 سال و چند ماه از عمرش ميگذشت در سال 203 درگذشت .\r\nحضرت رضا ( ع ) مدت بيست سال بعد از پدرش موسى بن جعفر عليهما السلام زندگى كرد .\r\n( 2 ) طبرسى - قدس اللَّه سره - گفته : على بن موسى الرضا عليهما السلام در سناباد طوس وفات كرد .\r\nوفات آن حضرت در آخر ماه صفر واقع شد و گفته شده در 23 ماه رمضان روز جمعه سال 203 درگذشته ، و عمر شريفش در آن وقت 55 سال بوده است .\r\nايام امامت و خلافتش بيست سال بود ، وى ايام خلافت هارون و امين و مامون را درك كرد و در روزگار حكومت مأمون به شهادت رسيد .\r\nابراهيم بن عباس گويد : مامون در پنجم ماه رمضان سال 201 براى آن جناب بيعت گرفت ، و دختر خود ام حبيبه را در اول سال 202 به آن جناب تزويج كرد ، و در سال 203 هنگامى كه مامون عازم عراق بود در گذشت .\r\nحضرت رضا ( ع ) از انگور خوشش مىآمد ، براى آن حضرت مقدارى انگور تهيه كردند و سوزن‌هاى مسموم را در سر دانه فرو بردند و چند روز اين سوزن‌ها در دانه‌هاى انگور بودند .\r\nپس از آن سوزن‌ها را بيرون كشيده و انگورها را براى آن جناب آوردند ، امام ( ع ) از انگورها ميل فرموده و درگذشتند .\r\n( 3 ) كفعمى مىگويد :\r\nحضرت رضا ( ع ) در هفدهم ماه صفر روز سه شنبه سال 203 درگذشت ، مامون او را با انگور مسموم شهيد كرد ، و در هنگام مرگ پنجاه و يك سال از عمر\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nشريفش گذشته بود .\r\n( 1 ) فتال نيشابورى گفته :\r\nامام رضا صلوات اللَّه عليه روز جمعه ماه رمضان سال 203 در حالى كه 55 سال از عمرش ميگذشت درگذشتند ، مدت خلافت آن جناب بيست سال بود .\r\n( 2 ) شهيد در دروس گويد :\r\nامام رضا ( ع ) در ماه صفر سال 203 در طوس درگذشت .\r\n( 3 ) در كتاب عدد گويد :\r\nحضرت رضا در بيست و سوم ذى قعده درگذشت .\r\n( 4 ) ابن شهر آشوب در كتاب مناقب گفته : امام رضا ( ع ) روز جمعه بيست و سوم ماه رمضان سال 202 و گفته شده سال 203 درگذشت .\r\n( 5 ) در كتاب در گويد :\r\nدر جمعه اول ماه رمضان سال 202 حضرت رضا ( ع ) درگذشتند و همين طور در ذخيره نيز ضبط شده است .\r\n( 6 ) مؤلف گويد :\r\nدر كتاب امامت باب دلالات حضرت رضا ( ع ) رواياتى در باره شهادت آن حضرت رسيده و مطالبى در اين موضوع از ابو الصلت هروى و هرثمة بن اعين نقل شده است .\r\nخوانندگان محترم به آن اخبار در جلد دوم مراجعه كنند .\r\n\r\n","description":"","footnote":"","page_name":" 202 ","page_number":202},
  {"content":"\r\n\r\n( 1 ) ابن خلكان گفته :\r\nعلى بن موسى در آخرين روز ماه صفر سال 202 درگذشت ، و گفته شده در پنجم ذيحجه و يا سيزدهم ذى قعده سال 203 در طوس وفات كردند .\r\nمامون بر جنازه او نماز گذارد و در پهلوى قبر پدرش دفن كرد .\r\nعلت مرگ او از خوردن انگور بود ، و گفته شده كه آن انگور مسموم بوده است ، وى پس از خوردن انگور مريض شد و درگذشت - رحمه اللَّه - ( 2 ) ابن الوردى گفته :\r\nدر سال 203 على الرضا بطور ناگهانى در طوس درگذشت .\r\nمامون بر جنازه او نماز خواند و در نزديك قبر پدرش هارون او را دفن كرد ، و او هشتمين امام از امامان دوازده‌گانه اماميه مىباشد .\r\n( 3 ) ابن طقطقى گفته : على بن موسى الرضا در اثر خوردن انگور درگذشت .\r\nگفته شده كه مامون هنگامى كه مشاهده كرد مردم بغداد از انتقال خلافت به فرزندان على ناراحت شدند ، و گمان كردند كه فضل بن سهل موجبات اين كار را فراهم كرده ، بسيار نگران شد و از فتنه و فسادى كه در بغداد و عراق پيش آمده بود سخت مضطرب و ناراحت گرديده بود . براى همين جهت گروهى را واداشت تا فضل بن سهل را در حمام كشتند ، سپس دستور داد كشندگان فضل را حاضر كردند و آنها را براى كشتن آماده ساختند .\r\nآن جماعت گفتند : تو خود ما را به كشتن فضل تحريك كردى و اينك در نظر دارى ما را بكشى .\r\nمامون گفت : شما خود به كشتن فضل اقرار كرديد ، و اما ادعاى شما كه مرا متهم ميكنيد من دستور كشتن او را به شما داده‌ام مدعاى باطلى است و شاهد و بينه براى آن نداريد .\r\n\r\n","description":"","footnote":"","page_name":" 203 ","page_number":203},
  {"content":"\r\n\r\n( 1 ) بعد از اين مامون امر كرد گردن آنها را زدند و سرهاى آنان را براى برادرش حسن بن سهل در عراق فرستاد ، و به او مرگ برادرش را تسليت و تعزيت گفت ، سپس با حيله و نيرنگ انگور مسمومى را فراهم كرد ، و على بن موسى الرضا را مسموم ساخت .\r\nعلى بن موسى كه انگور را دوست داشت از انگور مسموم خورد و در دم جان سپرد ، مامون براى بنى عباس در بغداد نوشت : على بن موسى الرضا درگذشت ، و ديگر شما با من نبايد مخالفت كنيد .\r\n( 2 ) سمعانى در انساب گفته :\r\nرضا بكسر راء لقب ابو الحسن على بن موسى بن جعفر است .\r\nو ابو الصلت هروى از وى روايت مىكند ، على بن موسى در آخر ماه . . . سال 203 درگذشت ، وى را با آب انار مسموم كردند و رضا علم و فضل را با شرافت نسب بهم آميخته بود .\r\n( 3 ) شيخ ابو زكريا موصلى گويد :\r\nعلى بن موسى الرضا وليعهد مأمون در ماه صفر سال 203 درگذشت ، و مامون بر وى نماز خواند و در نزد قبر پدرش در ناحيه طوس دفن كرد .\r\nدر مورد وى قصه‌اى نقل شده كه در اثر آن درگذشت .\r\n( 4 ) مؤلف گويد :\r\nمقصود از قصه‌اى كه در بارهء آن حضرت رسيده و موصلى آن را ذكر نكرده همان داستان مسموم شدن آن جناب است .\r\nابو زكريا موصلى كه در زمان خلفاء عباسى زندگى ميكرده شايد روى مصلحت زمان نتوانسته و يا نخواسته حقيقت را آن طور كه هست بنويسد ، و از\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nاين نوع تعصبات و حق‌كشىها در تاريخ زياد ديده مىشود .\r\n( 1 ) ابو الفرج اصفهانى گويد :\r\nحضرت رضا عليه السلام مريض شد و در همان مرض درگذشت ، وى قبل از مرگ خود از فضل بن سهل و برادرش حسن در نزد مامون سخن مىگفت ، و اعمال و كردار ناشايسته آن دو برادر را براى وى نقل ميكرد ، و مامون را از گرايش به آنان منع نموده و از تبعيت آنها باز ميداشت .\r\nيكى از روزها على بن موسى مشاهده كرد مامون وضوء ميگيرد و غلامى بر دست او آب ميريزد ، على بن موسى گفت : در عبادت خداوند شريك مگير .\r\nمامون همواره بر آن حضرت داخل ميشد .\r\nيكى از روزها مامون اظهار سنگينى در بدن خود كرد و گفت : يا على بن موسى طعامى خورده‌ام و شايد از خوردن آن مريض شده‌ام .\r\nعلى بن موسى همواره عليل بود تا درگذشت ، در علت درگذشت او اختلاف شده ، و در چگونگى مسموم شدن آن جناب ، و اينكه چگونه آن سم را نوشيد نيز اختلاف است .\r\nمحمد بن حمزه گويد : منصور بن بشير از برادرش عبد اللَّه بن بشير نقل كرده كه مامون به او دستور داد ناخن‌هاى دراز نگهدار و آنها را نچيند .\r\nوى هم دستور مامون را مورد عمل قرار داد ، سپس چيزى كه شبيه به تمر هندى بود به او داد و گفت : اين را با دست خود به هم مخلوط كن ، او نيز همين كار را كرد ، بعد از اين جريان امام رضا عليه السلام داخل شد .\r\nمامون گفت : حالت چگونه است ؟ .\r\nحضرت رضا عليه السلام فرمود : اميدوارم حال من خوب باشد .\r\n\r\n","description":"","footnote":"","page_name":" 205 ","page_number":205},
  {"content":"\r\n\r\n( 1 ) مامون گفت : امروز كسى از خدمت‌كاران اين جا آمده است ؟ .\r\nفرمود : كسى نيامده است .\r\nمامون در خشم شد و غلامان خود را صدا زد ، در اين هنگام غلام مخصوص آمد مامون به او گفت : اينك مقدارى آب انار بگير كه امروز نميتوان از آن گذشت ، پس از آن چند عدد انار طلب كرد و به عبد اللَّه بن بشير داد و گفت آب اين انارها را بگير .\r\nعبد اللَّه بن بشير آب انارها را گرفت و به مامون داد .\r\nمامون با دست خود آن آب را به حضرت رضا عليه السلام داد و آن جناب از آن نوشيد ، و همين آب انار موجب قتل او شد ، و بيش از دو روز زنده نماند .\r\nمحمد بن على بن حمزه و يحيى گفته‌اند كه عبد السلام ابو الصلت هروى گفته :\r\nكه او بعد از خوردن آب انار حضور امام عليه السلام رسيده است .\r\nحضرت رضا به ابو الصلت فرمود : اينان كار خود را كردند يعنى مرا مسموم ساختند .\r\nعلى بن موسى همواره خداوند را تسبيح مىكرد و زبانش به اوراد و اذكار مشغول بود .\r\nراوى گفت : از محمد بن جهم شنيدم ميگفت : حضرت رضا عليه السلام از انگور خوشش مىآمد و اين ميوه را بسيار دوست ميداشت ، براى وى مقدارى انگور فراهم كردند و سوزن‌هاى مسموم را در جاى دم آن قرار دادند ، پس از چند روز همان انگورها را ميل كردند و شهيد شدند .\r\nپس از اينكه امام رضا عليه السلام جهان را وداع گفتند مأمون مرگ آن حضرت را در موقع خود اعلام نكرد و يك شبانه روز كه از اين جريان گذشت ، محمد\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nابن جعفر و گروهى از آل ابو طالب را احضار كرد ، ( 1 ) و جسد امام عليه السلام را كه آثارى در آن ديده نميشد به آنان نشان داد .\r\nسپس گريه كرد و گفت : اى برادر بسيار سخت است كه تو را در اين حالت مشاهده كنم ، و دوست داشتم قبل از تو بميرم ، و ليكن خداوند مشيت خود را انجام داد .\r\nمامون بسيار جزع و فزع مىكرد و اظهار اندوه و ناراحتى مينمود .\r\nمامون همراه جنازه امام رضا عليه السلام از خانه بيرون شد و خود در حمل جنازه شركت كرد و تا كنار قبرى كه براى او تهيه كرده بود آمد .\r\nمامون دستور داد در كنار قبر پدرش هارون الرشيد قبرى حفر كردند و امام رضا عليه السلام را در آن دفن نمودند .\r\n( 2 ) حسن بن على خفاف از ابو الصلت هروى روايت كرده كه گفت : مامون نزد على بن موسى الرضا آمد و ميخواست از وى عيادت كند .\r\nمامون مشاهده كرد كه امام رضا عليه السلام به خود مشغول است ، و از درد رنج ميبرد .\r\nمامون گفت : بر من بسيار گران است كه تو را در اين حال مشاهده ميكنم ، و دوست نداشتم بعد از تو زندگى كنم ، و در بقاء تو آرزوها داشتم .\r\nسخت‌تر از همه اين است كه مردم مرا بكشتن تو متهم ميكنند ، در صورتى كه خدا ميداند من در اين جريان تقصيرى ندارم .\r\nبعد از اين مامون از نزد آن جناب بيرون شد ، و امام رضا عليه السلام درگذشت .\r\nپيش از اينكه قبرى براى امام رضا حفر شود مامون آمد و دستور داد در كنار قبر پدرش هارون قبرى حفر كردند ، سپس مامون طرف ما آمد و گفت : صاحب\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nاين قبر به ما خبر داد كه قبر او را خواهند شكافت ، ( 1 ) و در آن مقدارى آب و يك ماهى ظاهر خواهد شد ، اينك حفر كنيد .\r\nهنگامى كه زمين را كندند آب و ماهى ظاهر شد ، پس از آن آب فروكش كرد و امام را دفن كردند .\r\n( 2 ) مسعودى گويد :\r\nعلى بن موسى الرضا از خوردن انگور زياد در طوس درگذشت و گفته شده كه آن انگور مسموم بوده است .\r\nوفات على بن موسى در ماه صفر سال 203 واقع شد .\r\nمامون بر جنازه او نماز گذارد ، و دخترش ام حبيبه را به او تزويج كرده بود و دختر ديگرش را نيز به فرزندش محمد بن على داده بود .\r\n( 3 ) ابن تغرى بردى گويد :\r\nدر سال 203 على بن موسى بن جعفر امام ابو الحسن هاشمى علوى حسينى درگذشت .\r\nوى امامى عالم بود ، از پدرش و عبيد اللَّه بن ارطاة روايت ميكرد ، و از او فرزندش ابو جعفر محمد و ابو عثمان مازنى و مامون و گروهى روايت دارند ، و مادرش هم ام ولد بود .\r\nاين على در زمان خود سيد بنى هاشم و بزرگتر آنان به شمار ميرفت .\r\nمامون او را تعظيم و تكريم ميكرد و او را بر همگان ترجيح ميداد ، تا آن جا كه او را وليعهد خود قرار داد و همه مردم را واداشت با او بيعت كنند ، در نتيجه مملكت او مضطرب شد و تا هنگام مرگ او اضطراب ادامه داشت .\r\n( 4 ) محمد بن جرير طبرى گفته :\r\nدر سال 203 مامون از سرخس حركت كرد و به جانب طوس آمد ، هنگامى كه\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nبه طوس رسيد ( 1 ) چند روز در كنار قبر پدرش اقامت كرد ، در اين وقت على بن موسى الرضا انگور زيادى خورد و ناگهان درگذشت .\r\nاين واقعه در آخر ماه صفر همان سال انجام گرفت ، مامون دستور داد على بن موسى را در كنار قبر پدرش هارون دفن كردند ، و مامون خود بر وى نماز خواند .\r\nمامون براى حسن بن سهل نوشت كه على بن موسى بن جعفر درگذشت ، و از اين رو غمگين و مصيبت زده است و همچنين براى بنى عباس و مواليان آنها و اهل بغداد اعلام كرد كه على بن موسى درگذشت و آنها براى اينكه او به ولايت عهدى انتخاب شده است بر مامون خشم گرفته‌اند ، و اكنون بامرك او موضوع منتفى است ، و بايد مردم بغداد از وى تبعيت كنند .\r\nمردم بغداد براى مامون و حسن بن سهل جواب‌هاى تندى نوشتند .\r\n( 2 ) ابن اثير جزرى گويد :\r\nعلى بن موسى الرضا با خوردن انگور بطور ناگهانى درگذشت ، و اين حادثه در آخر ماه صفر سال 203 واقع شد .\r\nو گفته شده كه مامون او را مسموم كرد و ليكن اين مطلب نزد من بعيد است .\r\nمرگ او در شهر طوس پيش آمد ، مامون خود بر وى نماز خواند و در كنار قبر پدرش دفن كرد .\r\n( 3 ) يعقوبى گويد :\r\nعلى بن موسى بن محمد عليهم السلام در آغاز سال 203 در قريه نوقان درگذشت و مرض او فقط سه روز طول كشيد .\r\nگفته شده على بن هشام يك انار مسموم به او خورانيد ، و مامون در مرگ او اظهار جزع و فزع ميكرد و بسيار ناراحت به نظر ميرسيد .\r\n\r\n","description":"","footnote":"","page_name":" 209 ","page_number":209},
  {"content":"\r\n\r\n( 1 ) ابو الحسن بن ابى عباد براى من نقل كرد : مامون را ديدم دنبال جنازه رضا پاى برهنه حركت مىكرد و لباس سفيدى هم در بر كرده بود .\r\nمامون ميگفت : اى ابو الحسن بعد از تو كجا بروم .\r\nمامون مدت سه روز در نزد قبر او بسر برد ، هر روز يك گرده نان با مقدارى نمك براى او مىآوردند و او مىخورد ، در روز چهارم از آنجا حركت كرد .\r\nسن على بن موسى در هنگام وفات چهل و چهار سال بوده است .\r\n( 2 ) سيوطى گويد :\r\nمامون از خراسان به طرف عراق حركت كرد ، على بن موسى الرضا ناگهان در همان سال 203 درگذشت .\r\nمامون براى اهل بغداد نوشت كه على بن موسى درگذشت ، و اينك جاى مخالفتى براى آنها نيست .\r\n( 3 ) ابن كثير دمشقى گويد :\r\nمامون از طوس گذشت و در آن جا منزل كرد و چند روزى در كنار قبر پدرش اقامت گزيد ، در روزهاى آخر ماه صفر ، على بن موسى مقدارى انگور خورد و درگذشت .\r\nمامون بر او نماز خواند و در كنار قبر پدرش رشيد او را دفن كرد ، و از مرگ او اظهار تأسف نمود و جريان درگذشت او را براى حسن بن سهل نوشت ، و اعلام كرد كه من از مرگ او متأسف و متأثر هستم .\r\n( 4 ) يافعى گويد :\r\nعلى الرضا در پنجم ذى حجه و يا سيزدهم ذى قعده سال 203 و گفته شده :\r\nدر آخر ماه صفر سال 202 در طوس درگذشت .\r\nمامون بر جنازه او نماز كرد و در كنار قبر پدرش هارون دفن نمود .\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nعلت مرگ او بطورى كه نقل كرده‌اند از خوردن انگور زياد بوده ، و گفته شده كه آن انگور مسموم بوده است .\r\n( 1 ) مؤلف گويد :\r\nاز طبرى نقل كرديم كه وى گفته است : امام رضا عليه السلام از كثرت خوردن انگور درگذشت .\r\nمورّخين و محدثين بعدا اين مطلب را از وى اخذ كرده و بدون مطالعه و تحقيق در آثار و تأليفات خود ذكر نموده‌اند .\r\nمعلوم نيست طبرى روى چه مأخذى اين گفته را نقل كرده در صورتى كه مورّخين قبل از او چنين مطلبى را در كتب خود نياورده‌اند .\r\nبايد از طبرى كه چنين دروغ و افترائى بر امام رضا عليه السلام بسته است پرسيد آيا تاكنون كسى از خوردن انگور درگذشته است ؟ .\r\nآيا ميتوان شخصيتى مانند امام رضا عليه السلام را به پرخورى متهم كرد و يا گفت : آن جناب از پرخورى مرده است ؟ .\r\nآيا طبرى از سرگذشت حضرت رضا و روابط او با مامون اطلاع نداشته است كه اين سخنان را در كتاب خود نوشته است ؟ .\r\nآرى طبرى خود مورخ بزرگى است و زمان او با حضرت رضا عليه السلام چندان دور نبوده است .\r\nطبرى گروهى از مورّخين و محدثين را كه زمان حضرت رضا را درك كرده بودند مشاهده كرده و از آنها اخذ حديث كرده است .\r\nشايد طبرى تحت تأثير و نفوذ افرادى قرار گرفته و يا نسبت به حضرت رضا دشمنى و عناد ميورزيده كه اين اتهام را به آن جناب وارد آورده است .\r\n\r\n","description":"","footnote":"","page_name":" 211 ","page_number":211},
  {"content":"\r\n\r\nمورّخين بعد از طبرى مانند : مسعودى ، ابن اثير ، ابن الوردى ، ابن حجر ، و ديگران اين مطلب را از وى گرفته و عين عبارت او را نقل كرده‌اند .\r\nنگارنده احتمال ميدهد كه اين اتهام ابتداء از طرف خود مامون القاء شده و يا اطرافيان او براى تبرئه وى اين شايعه را ترويج كرده و به وسيله عمال و جيره‌خواران خود براى او سندى هم درست كرده باشند و سپس مورّخين مانند طبرى اين سخن دروغ را با سند نقل كنند ، و مامون را تبرئه نمايند .\r\n( 1 ) علامه مجلسى گويد :\r\nاماميه و مخالفين در اينكه حضرت رضا عليه السلام به اجل طبيعى درگذشته و يا باسم به شهادت رسيده اختلاف كرده‌اند ، و در صورتى كه آن جناب شهيد شده باشد آيا مامون او را شهيد كرده يا غير از او ؟\r\nمشهور بين علماى اماميه اين است كه مامون آن حضرت را باسم جفا شهيد كرد .\r\nاز سيد بن طاوس رضوان اللَّه عليه نقل شده كه وى مامون را در اين جريان مسئول ندانسته است .\r\nعلى بن عيسى اربلى در كشف الغمه با شيخ مفيد مخالفت كرده و با مطالب سست و بىپايه‌اى سخنان مفيد را رد مىكند و مدعى است كه مامون امام رضا را مسموم نكرده است ، و او از قضيه بىاطلاع بود .\r\nاربلى بعد از نقل كلمات شيخ مفيد ميگويد :\r\nيكى از افراد مورد اطمينان به من اطلاع داد كه سيد بن طاوس - ( رحمة اللَّه عليه ) با اين عقيده كه مامون حضرت رضا عليه السلام را مسموم كرده مخالف بوده است .\r\nسيد بن طاوس اهل تحقيق و تتبع بود و بدون مطالعه اين عقيده را ابراز\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nنميكند .\r\n( 1 ) مامون به حضرت رضا علاقه و ميل داشت و او را بر برادران و خويشاوندان و فرزندان خود ترجيح داد و به خلافت برگزيد .\r\nشيخ مفيد در مورد مامون مطلبى نقل كرده كه عقلم او را قبول نميكند ، شايد من در اين باره اشتباه ميكنم .\r\nو آن اينست كه امام عليه السلام از فرزندان سهل در نزد مامون عيب‌جوئى ميكرده ، و ليكن حضرت رضا عليه السلام با اشتغال به امور دينى و اخروى هرگز وقت اين گونه مطالب را نداشت .\r\nبنا بر رأى شيخ مفيد دولت بنى عباس از ريشه فاسد بود و اساس آن بر غير تقوى و فضيلت بنا نهاده شده .\r\nاهتمام امام رضا عليه السلام در مورد فرزندان سهل و عيب‌جوئى از آنها در نزد مأمون ، تا هنگامى كه رأى و نظر مامون از آنها برگشت مورد قبول نيست و اين سخن ثابت نشده است .\r\nعلاوه بر اينها نصيحت كردن مامون و واداشتن او به امور دينى سبب قتل آن حضرت نميگردد و مامون را وادار به اين جنايت بزرگ نميكند ، و ممكن بود مامون با آن جناب ارتباط و رفت و آمد نداشته باشد و يا جلو وعظ و ارشاد او را بگيرد .\r\nعلاوه بر اين ما قبول نداريم كه سوزن‌هاى مسموم در انگور اثر بگذارد ، و انگور را مسموم كند ، و اين مطلب در طب هم ثابت نشده است .\r\nخداوند متعال به همه امور دانا است ، و همگان به طرف او برميگردند و در آنجا به مخاصمه ميپردازند .\r\nاين كلام اربلى بسيار سست است ، زيرا بدگوئى از فرزندان سهل براى\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nامور دنيوى نبوده است تا اشتغال به امور اخروى مانع آن باشد ، ( 1 ) بلكه از باب امر به معروف و نهى از منكر لازم بود كه امام عليه السلام اعمال و افعال آنها را به مامون بگويد و جامعه را از كارهاى خلاف آنان برهاند ، و مسلمانان را از شر و فساد و ظلم آنان آسوده سازد .\r\nحق همان است كه شيخ صدوق و مفيد و ساير بزرگان اماميه گفته‌اند و حضرت مسموم شده است ، و مامون خود او را مسموم ساخته است .\r\n( 2 ) مؤلف گويد :\r\nما در باب حركت حضرت رضا عليه السلام به طرف خراسان علل و جهات ولايت عهدى را ذكر كرديم .\r\nو بيان مطلب از اين قرار است كه مامون پس از كشتن برادرش امين موقعيت خود را در ميان بنى عباس و خويشاوندانش از دست داد ، و اكثر ممالك اسلامى از مصر ، شام ، عراق ، حجاز ، يمن ، خوزستان ، و فارس را از دست داد و در هر يك از اين نواحى حاكمى بالاستقلال حكومت ميكرد .\r\nمامون خود مردى عالم و سياستمدار بود و در ميان خلفاى بنى عباس مردى به زيركى و تيزهوشى او ديده نشد .\r\nوى از اين اوضاع و احوال سخت هراسان شد ، و بيم آن داشت كه در خراسان هم بر عليه وى توطئه شود و يكسره كار او به ضعف و نابودى گرايد .\r\nاز اين رو تصميم گرفت حضرت رضا عليه السلام را كه در آن روز محبوب - ترين فرد جامعه اسلامى بود به خراسان فرا خواند و با نقشه‌هاى معينى كه به كمك طراحان سياسى خود كشيده بود اوضاع را آرام كند .\r\nنقشه‌هاى او با موفقيت انجام گرفت ، وى پس از اينكه على بن موسى الرضا\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nعليهما السلام را به ولايت عهدى برگزيد ، ( 1 ) تمام مخالفان و مدعيان امامت را كه هر يك در گوشه‌اى قيام كرده بودند آرام ساخت .\r\nاز اوضاع و احوال آن روز چنان برميآيد كه مامون از فرزندان على ( ع ) كه در ميان جامعه اسلامى محبوب بودند ، زياد هراسان بود ، و از بنى عباس و سايرين چندان بيم نداشت .\r\nپس از اينكه اولاد موسى بن جعفر سر جاى خود نشستند و همه گردنكشان رام شدند ، ديگر مامون وجود حضرت رضا را براى خود مفيد نميدانست .\r\nاز اين رو با سياستى كه داشت ابتداء فضل بن سهل ، و سپس حضرت رضا و بعد از آن محمد بن جعفر را با نقشه‌هاى مخصوصش از بين برد ، و ما اقوال مورّخين و محدثين و ارباب رجال و تراجم را بطور مشروح نقل كرديم .\r\n\r\n","description":"","footnote":"","page_name":" 215 ","page_number":215},
  {"content":"\r\n\r\n\r\n( 1 ) باب هفتم اولاد حضرت رضا عليه السلام\r\nدر باب فرزندان حضرت رضا عليه السلام بين علماء اختلاف شده است .\r\nگروهى از دانشمندان براى آن جناب غير از يك فرزند كه حضرت جواد ( ع ) باشد فرزند ديگرى ننوشته‌اند ، و معتقد هستند كه امام رضا اولاد ديگرى نداشته است .\r\nو جماعتى ديگر نيز تا پنج فرزند ذكور و اناث براى حضرت رضا نوشته‌اند ، و ما اينك آنچه در اين مورد گرد آورده‌ايم ذيلا به اطلاع اهل علم و تحقيق قرار مىدهيم .\r\n( 2 ) شيخ مفيد رضوان اللَّه عليه گويد :\r\nحضرت رضا عليه السلام درگذشت و از او فرزندى جز ابو جعفر جواد ( ع ) به جاى او نماند ، و سن او در هنگام وفات پدرش هفت سال و چند ماه بود .\r\n( 3 ) طبرسى رحمة اللَّه عليه گفته :\r\nحضرت رضا عليه السلام جز فرزندى بنام ابو جعفر جواد عليه السلام نداشت .\r\n( 4 ) على بن عيسى اربلى گويد :\r\nحضرت رضا عليه السلام شش فرزند داشت ، يك دختر و پنج پسر ، فرزندان\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nاو محمد قانع ، حسن ، جعفر ، ابراهيم ، حسين ، و عايشه نام داشتند .\r\n( 1 ) از حافظ عبد العزيز بن اخضر جنابذى نقل شده كه وى گفت : حضرت امام رضا ( ع ) پنج پسر و يك دختر داشته ، و اسامى آنها از قرار ذيل است :\r\nمحمد كه بعد از وى امام بود ، ابو محمد حسن ، جعفر ، ابراهيم ، حسين ، و عايشه .\r\n( 2 ) و نيز اربلى به سند خود از حنان بن سدير روايت مىكند كه او گفت : به حضرت رضا ( ع ) عرض كردم : آيا امامى هست كه از وى فرزندى نيايد و بلا عقب باشد .\r\nامام ( ع ) فرمود : از من جز يك فرزند نخواهد شد ، و ليكن خداوند متعال از او فرزندان و اعقاب زيادى ظاهر خواهد كرد .\r\nابو خداش گويد : من مدت سى سالست اين حديث را از حنان بن سدير شنيده‌ام .\r\n( 3 ) ابن خشاب گويد :\r\nبراى حضرت رضا ( ع ) پنج پسر و يك دختر متولد شد ، محمد امام ابو جعفر ثانى ، ابو محمد حسين ، جعفر ، ابراهيم ، حسن و عايشه .\r\n( 4 ) ابن شهر آشوب گويد :\r\nحضرت رضا ( ع ) جز يك فرزند بنام ابو جعفر جواد ( ع ) نداشت .\r\n( 5 ) و نيز گفته : در مسجد زرد كه در حومه مرو واقع شده فرزندى از امام رضا ( ع ) در آن دفن شده است ، و در باره اين مسجد و مزار كرامت‌هائى نقل شده است .\r\n( 6 ) در كتاب عدد گويد : حضرت رضا دو فرزند بيشتر نداشت ، يكى از آنها محمد و ديگرى موسى نام داشت .\r\n( 7 ) و در كتاب در گويد : على بن موسى درگذشت و از او فرزندى جز ابو جعفر محمد بن على بجاى نماند ، و سن او در روز وفات پدرش هفت سال و چند ماه بود .\r\n\r\n","description":"","footnote":"","page_name":" 217 ","page_number":217},
  {"content":"\r\n\r\n( 1 ) ابن جوزى گويد :\r\nفرزندان امام رضا عبارت بودند از : ابو جعفر ثانى ، و ابو محمد حسن ، و ابراهيم و يك دختر .\r\n( 2 ) محمد بن طلحه گويد :\r\nفرزندان على بن موسى شش تن بودند ، پنج پسر و يك دختر ، و آنان عبارت بودند از : محمد قانع ، حسن ، ابراهيم ، حسين و عايشه .\r\n( 3 ) ابن حزم اندلسى گويد :\r\nفرزندان على الرضا عبارتند از : على بن على كه از وى فرزندى به جاى نماند ، و محمد بن على داماد مامون كه از وى فرزندانى بجاى ماندند ، و حسين .\r\n( 4 ) مؤلف گويد :\r\nاز يك روايتى كه ما در مسند آن حضرت در كتاب آداب و مواعظ تحت شمارهء 28 نقل كرديم معلوم مىشود كه آن جناب دخترى بنام « فاطمه » داشته است .\r\nو اين حديث را ابو الحسن بكر بن احمد عصرى از فاطمه دختر على بن موسى روايت مىكند كه او گفت : از پدرم على بن موسى و او از پدرش موسى بن جعفر نقل مىكند .\r\nو نيز در كتاب رشحات الفنون كه از تأليفات امين الدين ابو المكارم حسينى هروى است ، و اين كتاب هنوز چاپ نشده و در كتابخانه « كاماهال » ملا فيروز در شهر بمبئى از بلاد هندوستان محفوظ است .\r\nدر اين كتاب مطالب ذيل را ديده و يادداشت كردم :\r\nحضرت رضا ( ع ) اولاد ذكورش : اول محمد تقى ، دوم ابو جعفر اكبر ، سوم ابو جعفر اصغر ، چهارم ابو محمد حسن ، پنجم ابراهيم ، ششم حسين ، اناث يك\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nتن بود .\r\n( 1 ) در قزوين مزار معروف و مشهورى هست بنام شاهزاده حسين بن على بن موسى الرضا عليهما السلام و اين بقعه و مزار از زمان‌هاى بسيار قديم در قزوين مورد توجه و زيارتگاه خاص و عام بوده است .\r\nرافعى قزوينى در كتاب التدوين في اخبار قزوين و حمد اللَّه مستوفى در كتاب تاريخ گزيده و عبد الجليل رازى در كتاب النقض اين مزار را ذكر نموده‌اند .\r\nنكته قابل توجه در اين بحث اين است كه : حضرت جواد و هادى و عسكرى عليهم السلام را ابن الرضا ميگفته‌اند ، و ممكن است در اين مورد اشتباهى از طرف مورّخين و علماى انساب شده باشد .\r\nمثلا ابو محمد الحسن كه از اولاد امام رضا عليه السلام نوشته شده حضرت امام حسن عسكرى باشد ، و يا موسى همان موسى مبرقع فرزند حضرت جواد باشد . و العلم عند اللَّه تعالى .\r\n\r\n","description":"","footnote":"","page_name":" 219 ","page_number":219},
  {"content":"\r\n\r\n\r\n( 1 ) باب هشتم در فضيلت زيارت حضرت رضا ( ع )\r\n( 2 ) على بن مهزيار گويد : به حضرت ابو جعفر ( ع ) عرض كردم قربانت گردم زيارت پدرت رضا افضل است و يا زيارت ابو عبد اللَّه حسين ( ع ) .\r\nفرمود : زيارت پدرم افضل است ، زيرا ابو عبد اللَّه ( ع ) را همه مردم زيارت ميكنند ، و ليكن پدرم را جز خواص شيعه كسى زيارت نميكند .\r\n( 3 ) محمد بن سليمان گويد : از حضرت جواد ( ع ) پرسيدم مردى حجة الاسلام را انجام داد ، و سپس با عمرهء تمتع حج بجا آورد ، سپس به طرف مدينه آمد و بر حضرت رسول اللَّه ( ص ) در مدينه وارد شد و به آن جناب سلام كرد بعد از آن در حالى كه مقام و موقعيت تو را درك كرده وارد شد ، و بعنوان حجت خداوند و باب رحمت پروردگار بر تو سلام نمود .\r\nبعد از اين خدمت حضرت ابا عبد اللَّه الحسين صلوات اللَّه عليه رفت و به آن حضرت نيز سلام كرد ، و سپس عازم بغداد شد و بر ابو الحسن موسى بن جعفر عليهما السلام سلام نمود و از آنجا به ولايت خود رفت .\r\nهنگامى كه فصل حج فرا رسيد اين شخص حج خانه خدا را انجام دهد و يا\r\n\r\n","description":"","footnote":"","page_name":" 220 ","page_number":220},
  {"content":"\r\n\r\nبه طرف خراسان برود و پدرت على بن موسى الرضا عليهما السلام را زيارت كند كدام يك از اين دو عمل بهتر و صوابش بيشتر است .\r\n( 1 ) حضرت جواد ( ع ) فرمود : اين شخص كه حجة الاسلام خود را انجام داده ، اگر به خراسان برود و پدرم را زيارت كند بهتر است .\r\nو اين زيارت بايد در ماه رجب باشد ، و سزاوار نيست كه شما امروز از اين كارها بكنيد ، زيرا حكومت وقت در بارهء ما و شما در اين باره سخت‌گيرى مىكند .\r\n( 2 ) حمدان بن اسحاق گويد : از حضرت ابو جعفر جواد ( ع ) شنيدم - و يا مردى از آن حضرت برايم نقل كرد - كه فرمود : هر كس قبر پدرم را در طوس زيارت كند خداوند گناهان گذشته و آينده او را مىآمرزد .\r\nراوى گويد : پس از زيارت به حج رفتم و ايوب بن نوح را ملاقات كردم ، وى به من گفت : از حضرت جواد ( ع ) شنيدم ميفرمود :\r\nهر كس پدرم را در طوس زيارت كند خداوند گناهان گذشته و آيندهء او را مىآمرزد ، و منبرى براى او در مقابل منبر محمد و على عليهما السلام ميگذارند تا از حساب مردم فارغ شوند .\r\n( 3 ) يحيى بن سليمان مازنى از حضرت موسى بن جعفر عليهما السلام روايت مىكند كه آن جناب فرمود : هر كس قبر فرزندم على را زيارت كند ، در نزد خداوند ثواب هفتاد حج را خواهد داشت .\r\nراوى گويد : گفتم : ثواب هفتاد حج ! ! فرمود : آرى ثواب هفتاد هزار حج .\r\nگفتم : هفتاد هزار حج ؟ ! فرمود : چه بسا حج‌هائى كه قبول نميشود ، هر كسى او را از زيارت كند و يك شب در كنار قبر او بخوابد مانند كسى است كه خداوند را در عرش زيارت كرده باشد .\r\nحضرت موسى بن جعفر ( ع ) فرمود : روز قيامت چهار نفر از اولين ، و چهار نفر\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nاز آخرين در عرش پروردگار خواهند نشست .\r\n( 1 ) چهار نفر از اولين عبارتند از : نوح ، ابراهيم ، موسى ، و عيسى ، و چهار نفر از آخرين عبارت بودند از : محمد ، على ، حسن و حسين عليهم السلام .\r\nبعد از آن پرده‌اى كشيده مىشود ، هر كس قبور ائمه عليهم السلام را زيارت كرده باشد با ما خواهد نشست ، و در اين بين كسانى كه قبر فرزندم على را زيارت كرده باشند مقام بلندى دارند .\r\n( 2 ) احمد بن محمد بن ابى نصر گويد : در نامهء حضرت رضا ( ع ) خواندم كه به خط خود نوشته بود : به شيعيان من برسان كه زيارت من در نزد خداوند با هزار حج و عمره مقبوله برابر است .\r\nگويد : به حضرت ابو جعفر ( ع ) گفتم : هزار حج ؟ فرمود : آرى هزار هزار حج براى كسى كه عارف به حق آن باشد .\r\n( 3 ) ابراهيم بن اسحاق نهاوندى گويد : حضرت رضا ( ع ) فرمود : هر كس با دورى قبرم مرا زيارت كند ، من در روز قيامت در سه جا نزد او خواهم آمد و او را از خطرات نجات خواهم داد :\r\nهنگامى كه نامه‌هاى اعمال مردم در ميان آنها پخش شود و موقعى كه مردم ميخواهند از صراط عبور كنند ، و وقتى كه آنها را در پاى ميزان عدل پروردگار حاضر نمايند .\r\n( 4 ) داود صرمى گويد : از حضرت ابو جعفر جواد ( ع ) شنيدم ميفرمود : هر كس قبر پدرم را زيارت كند از اهل بهشت خواهد بود .\r\n( 5 ) ياسر خادم گويد : حضرت رضا ( ع ) فرمود : به سوى هيچ قبرى جز قبور ما شد رحال نميگردد .\r\nآگاه باشيد كه من با سم جفا كشته ميشوم و در سرزمين غربت دفن ميگردم ،\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nهر كس قصد زيارت مرا بكند ، دعاى او مستجاب و گناهان او آمرزيده مىشود .\r\n( 1 ) حسن بن على بن فضال از حضرت رضا ( ع ) روايت مىكند كه آن جناب فرمود :\r\nدر خراسان بقعه‌ايست كه محل آمد و شد فرشتگان خواهد شد ، همواره دسته‌اى از فرشتگان از آسمان فرود مىآيند ، و دسته‌اى ديگر بالا ميروند ، تا آنگاه كه در صور دميده شود .\r\nگفته شد : يا ابن رسول اللَّه اين بقعه كجا است .\r\nفرمود : سرزمين طوس ، اين زمين به خداوند باغى است از باغهاى بهشت ، هر كس مرا در آن بقعه زيارت كند ، مانند اين است كه حضرت رسول اللَّه ( ص ) را زيارت كرده باشد ، خداوند ثواب هزار حج و عمرهء مبروره و مقبوله را به وى ميدهد من و پدرانم در روز قيامت شفيع او خواهيم بود .\r\n( 2 ) عبد اللَّه بن فضل هاشمى گويد : در خدمت حضرت صادق ( ع ) بودم كه مردى از اهل طوس بر آن جناب وارد شد ، و گفت : يا ابن رسول اللَّه براى كسى كه قبر حضرت امام حسين ( ع ) را زيارت كند چه اجر و مزدى هست .\r\nامام صادق سلام اللَّه عليه فرمود : هر كس قبر حسين ( ع ) را زيارت كند ، و بداند كه آن حضرت از طرف خداوند امام مفترض الطاعة مىباشد ، خداوند گناهان گذشته و آينده او را مىآمرزد ، و شفاعت او را در بارهء پنجاه نفر گناهكار قبول مىكند ، و در نزد قبر آن حضرت هر چه ميخواهد برآورده ميگردد .\r\nراوى گويد : در اين هنگام موسى بن جعفر كه كودك بود وارد شد ، امام صادق ( ع ) او را روى زانوى خود گذاشت ، و پيشانيش را بوسيد ، و بعد صورت خود را به طرف من برگردانيد و گفت :\r\nاى طوسى آن امام و جانشين و حجت خداوند بعد از من مىباشد ، به همين زودى پروردگار از صلب او مردى را بيرون مىآورد كه خداوند در آسمان و مردم در\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nزمين از وى راضى هستند .\r\n( 1 ) اى طوسى آن مرد در زمين شما با زهر جفا مسموم و مظلوم خواهد شد ، و در حال غربت دفن خواهد گرديد ، اينك متوجه باش هر كس در سرزمين غربت او را زيارت كند و بداند كه او امام واجب الاطاعة بعد از پدرش مىباشد ، مانند كسى است كه رسول خدا ( ص ) را زيارت كرده باشد .\r\n( 2 ) ابو هاشم داود بن قاسم جعفرى گويد : از حضرت جواد ( ع ) شنيدم ميفرمود :\r\nبين دو كوه طوس پاره‌اى از بهشت است ، هر كسى وارد آن گردد ، روز قيامت از آتش دوزخ در امان خواهد بود .\r\n( 3 ) حسين بن زيد از حضرت صادق ( ع ) روايت مىكند كه از آن حضرت شنيدم ميفرمود : از فرزندان موسى مردى بيرون ميگردد كه همنام امير المؤمنين ( ع ) مىباشد ، وى در سرزمين طوس در خراسان دفن مىشود و در آنجا باز هر جفا كشته شده و با حال غربت دفن ميگردد .\r\nهر كسى او را زيارت كند و مقام او را بشناسد ، خداوند متعال مزد كسانى را كه قبل از فتح مكه جهاد و انفاق كرده‌اند به او خواهد داد .\r\n( 4 ) بزنطى از حضرت رضا ( ع ) روايت مىكند كه آن جناب فرمود : هر كس از دوستان من كه حق مرا بشناسد و به زيارت من بيايد ، روز قيامت از وى شفاعت خواهم كرد .\r\n( 5 ) و نيز بزنطى گفته : ابو جعفر محمد بن على الرضا عليهما السلام فرمود : بين دو كوه طوس پاره‌اى از بهشت است هر كس وارد آنجا شود روز قيامت از عذاب دوزخ در امان خواهد بود .\r\n( 6 ) و نيز بزنطى روايت مىكند كه ابو جعفر ( ع ) فرمود : هر كس قبر پدرم را زيارت كند و عارف به حق او باشد ، من بهشت را از طرف خداوند براى او ضمانت\r\n\r\n","description":"","footnote":"","page_name":" 224 ","page_number":224},
  {"content":"\r\n\r\nمىكنم .\r\n( 1 ) و نيز حضرت ابو جعفر جواد ( ع ) فرمود : رسول خدا ( ص ) فرمودند : به همين زودى پاره‌اى از تن من در خراسان دفن خواهد شد ، هر اندوهناكى كه او را زيارت كند خداوند اندوه او را بر طرف كرده و هر گناهكارى كه به زيارت او برود پروردگار گناهان او را مىآمرزد .\r\n( 2 ) احمد بن محمد بن ابى نصر بزنطى گويد : نعمان بن سعد از امير المؤمنين عليه السلام روايت مىكند كه آن حضرت فرمود : به همين زودى مردى از فرزندانم با زهر جفا در خراسان كشته خواهد شد ، نام او نام من و نام پدرش نام فرزند عمران است .\r\nآگاه باشيد هر كسى او را زيارت كند خداوند گناهان گذشته و آيندهء او را مىآمرزد ، اگر چه گناهان او مانند عدد ستارگان ، و قطره‌هاى باران ، و برگ درختان باشد .\r\n( 3 ) حمدان ديوانى از حضرت رضا عليه السلام روايت مىكند كه آن جناب فرمود : هر كسى به زيارت من كه در جاى دورى قرار گرفته‌ام بيايد ، من روز قيامت در سه جا از او ديدن ميكنم ، و او را از سختيها نجات مىدهم .\r\nهنگامى كه نامه‌هاى اعمال در پرواز باشند و به طرف دست راست و چپ مايل گردند ، و هنگامى كه بخواهند از صراط عبور كنند ، و وقتى كه در پاى ميزان عدل الهى براى سنجش اعمال حاضر شوند .\r\n( 4 ) حمزة بن حمران از حضرت صادق عليه السلام روايت كرده كه آن جناب فرمود : حفيد من در شهر طوس خراسان كشته خواهد شد ، هر كسى او را در آن جا زيارت كند و عارف به حق او باشد ، من روز قيامت دست او را گرفته وارد بهشت خواهم كرد ، اگر چه مرتكب كبائر شده باشد .\r\n\r\n","description":"","footnote":"","page_name":" 225 ","page_number":225},
  {"content":"\r\n\r\n( 1 ) راوى گويد : عرض كردم : قربانت گردم شناختن حق او چيست ؟ فرمود :\r\nمقصود از شناختن حق او اينست كه بدانى وى امام واجب الاطاعه مىباشد ، و در زمين غربت شهيد شده ، هر كسى با اين حال او را زيارت كند خداوند مزد هفتاد شهيد را كه در ركاب رسول خدا صلى اللَّه عليه و آله شهيد شده باشند به او ميدهد .\r\n( 2 ) حسن بن على بن فضال از حضرت رضا عليه السلام روايت كرده كه مردى از اهل خراسان به آن جناب گفت : يا ابن رسول اللَّه من در خواب حضرت رسول صلى اللَّه عليه و آله را ديدم ميفرمود : شما چه خواهيد كرد هنگامى كه پارهء تن من در سرزمين شما دفن شود ، و ستارهء من در آن جا غروب كند ، شما وديعه مرا چگونه حفظ خواهيد كرد .\r\nامام رضا عليه السلام فرمود : منم آن وديعه و ستاره ، و من هستم آن پارهء تن كه در زمين شما دفن خواهم شد .\r\nآگاه باشيد هر كس مرا زيارت كند و حقى را كه خداوند براى من مقرر كرده بشناسد ، من و پدرانم روز قيامت از او شفاعت خواهيم كرد ، و هر آن كسى را كه ما شفيع او باشيم نجات پيدا خواهد كرد اگر چه گناهش زياد باشد .\r\nپدرم از جدش و او از پدرش روايت كرده كه حضرت رسول صلى اللَّه عليه و آله فرمود : هر كسى مرا در خواب ببيند در حقيقت خودم را مشاهده كرده است ، زيرا شيطان به صورت من و اوصياء من و شيعيان آنها در نمىآيد ، و خواب درست جزئى از هفتاد جزء نبوت مىباشد .\r\n( 3 ) ابو الصلت هروى گويد : از حضرت رضا عليه السلام شنيدم ميفرمود : به خداوند سوگند همه ما شهيد از دنيا خواهيم رفت .\r\nبه آن حضرت گفته شد : كه تو را خواهد كشت يا ابن رسول اللَّه ؟ فرمود : بد - ترين خلق خدا در زمان خودم ، مرا باسم خواهد كشت ، و سپس در شهر غربت\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nدفنم خواهد كرد .\r\n( 1 ) اينك متوجه باشيد هر كس مرا در غربت زيارت كند خداوند ثواب هزار شهيد و صد هزار صديق ، و صد هزار حاج و عمره‌كننده و صد هزار مجاهد به او خواهد داد ، و او در گروه ما محشور شده و در درجات بلند بهشت با ما خواهد بود .\r\n( 2 ) و نيز گويد : حضرت رسول صلى اللَّه عليه و آله فرمود : به همين زودى پارهء تن من در زمين خراسان دفن خواهد شد ، هيچ مؤمنى او را زيارت نميكند مگر اينكه خداوند بهشت را براى او واجب ميگرداند ، و بدون او را بر آتش دوزخ حرام مىكند .\r\n( 3 ) محمد بن مشهدى از وشاء روايت مىكند كه از حضرت رضا عليه السلام شنيدم ميفرمود : هر امامى عهد و پيمانى گردن شيعيان خود دارد ، از تمامى وفاء به عهد ، زيارت قبور آنان مىباشد .\r\nهر كس از روى ميل و رغبت به زيارت آنان برود و آنان را به امامت تصديق كند امامان آنها در روز قيامت شفاعت آنان را خواهند كرد .\r\n( 4 ) حسن بن على وشاء گويد : به حضرت رضا عليه السلام عرض كردم : كسى كه قبر يكى از ائمه را زيارت كند چه ثوابى دارد ؟ .\r\nفرمود : مانند كسى كه قبر حضرت ابو عبد اللَّه الحسين را زيارت كرده باشد .\r\nگويد : عرض كردم ثواب زيارت قبر سيد الشهداء چيست ؟ .\r\nفرمود : به خداوند سوگند بهشت است .\r\n( 5 ) ابن قولويه گويد : از يكى از آنها روايت شده كه فرمود : هنگامى كه اراده زيارت قبر حضرت على بن موسى الرضا عليهما السلام را كردى ، هنگام بيرون شدن از منزل غسل كن و در حين غسل كردن بگو :\r\n« اللهم طهرنى و طهر لي قلبى ، و اشرح لى صدرى ، و أجر على لسانى\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nمدحتك و الثناء عليك ، فإنه لا قوة الا بك ، اللهم اجعله لى طهورا و شفاء و نورا » ( 1 ) هنگامى كه خواستى از منزل بيرون شوى بگو :\r\n« بسم اللَّه و باللَّه و الى اللَّه ، و الى ابن رسوله ، حسبى اللَّه توكلت على اللَّه ، اللهم اليك وجهت ، و اليك قصدت ، و ما عندك أردت » .\r\nهنگامى كه از منزل بيرون شدى كنار درب منزل توقف كن و بگو :\r\n« اللهم اليك وجهت وجهى و عليك خلفت أهلى و مالى ، و ما حولتنى ، و بك وثقت فلا تخيبنى ، يا من لا يخيب من أراده ، و لا يضيع من حفظه ، صل على محمد و آل محمد ، و احفظنى بحفظك ، فإنه لا يضيع من حفظت » .\r\nوقتى كه به سلامتى وارد مشهد مقدس آن حضرت شدى غسل كن و در حين غسل كردن بگو :\r\n« اللهم طهرنى و طهر قلبى ، و اشرح لى صدرى ، و أجر على لسانى مدحتك و محبتك ، و الثناء عليك فإنه لا قوة الا بك ، و قد علمت ان قوة دينى التسليم لامرك ، و الاتباع لسنة نبيك ، و الشهادة على جميع خلقك ، اللهم اجعله لى شفاء و نورا ، انك على كل شىء قدير » .\r\nسپس پاكيزه‌ترين جامه‌هاى خود را بپوش ، با پاى برهنه با وقار و طمأنينه در حالى كه زبانت به تكبير و تهليل و تسبيح و تحميد و تمجيد مشغول باشد به طرف مزار آن حضرت حركت كن ، و گامها را كوتاه بردار ، و هنگامى كه نزديك روضه مطهرهء آن جناب رسيدى بگو :\r\n« بسم اللَّه و باللَّه و على ملة رسول اللَّه ، أشهد أن لا إله الا اللَّه وحده لا شريك له ، و أشهد أن محمدا عبده و رسوله ، و أن عليا ولى اللَّه » .\r\nسپس اشاره به قبر آن حضرت بكن و مقابل آن حضرت قرار بگير و پشت به\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nقبله بگو : ( 1 ) « أشهد أن لا إله الا اللَّه وحده لا شريك له ، و أشهد أن محمدا عبده و رسوله ، و أنه سيد الاولين و الآخرين ، و أنه سيد الأنبياء و المرسلين .\r\nاللهم صل على محمد عبدك و رسولك ، و نبيك و سيد خلقك أجمعين ، صلاة لا يقوى على احصائها غيرك .\r\nاللهم صل على امير المؤمنين على بن ابى طالب عبدك و أخى رسولك ، الذى انتجبته لعلمك ، و جعلته هاديا لمن شئت من خلقك ، و الدليل على من بعثته برسالاتك ، و ديان يوم الدين بعد لك و فصل قضائك بين خلقك ، و المهيمن على ذلك كله و رحمة اللَّه و بركاته .\r\nاللهم صل على فاطمة بنت نبيك و زوجة وليك ، و ام السبطين الحسن و الحسين سيدى شباب أهل الجنة ، الطهرة ، الطاهرة ، المطهرة ، النقية ، الرضية ، الزكية ، سيدة نساء العالمين ، و سيدة نساء أهل الجنة من الخلق أجمعين ، صلاة لا يقوى على احصائها غيرك .\r\nاللهم صل على الحسن و الحسين ، سبطى نبيك ، و سيدى شباب أهل الجنة ، القائمين في خلقك ، و الدليل على من بعثت برسالاتك ، و ديانى الدين بعد لك و فصلى قضائك بين خلقك .\r\nاللهم صل على على بن الحسين سيد العابدين ، عبدك و القائم في خلقك ، و الدليل على من بعثت برسالاتك ، و ديان الدين بعد لك ، و فصل قضائك بين خلقك .\r\nاللهم صل على محمد بن على عبدك و ولى دينك ، و خليفتك في أرضك ، باقر علم النبيين ، القائم بعد لك ، و الداعى الى دينك ، و دين آبائه الصادقين ، صلاة لا يقوى على احصائها غيرك .\r\nاللهم صل على جعفر بن محمد الصادق ، عبدك و ولى دينك ، و حجتك على\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nخلقك أجمعين ، الصادق البار .\r\n( 1 ) اللهم صل على موسى بن جعفر الكاظم ، العبد الصالح و لسانك في خلقك ، الناطق بعلمك ، و الحجة علي بريتك صلاة لا يقوى على احصائها غيرك .\r\nاللهم صل على على بن موسى الرضا الرضى المرتضى ، عبدك و ولى دينك ، القائم بعد لك ، و الداعى الى دينك ، و دين آبائه الصادقين ، صلاة لا يقدر على احصائها غيرك .\r\nاللهم صل على محمد بن على ، و على بن محمد القائمين بأمرك ، و المؤدين عنك ، و شاهديك على خلقك ، و دعائم دينك ، و القوام على ذلك ، صلاة لا يقوى على احصائها غيرك .\r\nاللهم صل على الحسن بن على ، العامل بأمرك ، و القائم في خلقك ، و حجتك المؤدى عن نبيك ، و شاهدك على خلقك ، المخصوص بكرامتك ، الداعى الى طاعتك و طاعة رسولك ، صلواتك عليهم أجمعين ، صلاة لا يقوى على احصائها غيرك .\r\nاللهم صل على حجتك و وليك ، و القائم في خلقك ، صلاة نامية ، باقية ، تعجل بها فرجه و تنصره بها ، و تجعله معها في الدنيا و الآخرة .\r\nاللهم انى أتقرب اليك بزيارتهم و محبتهم ، و اوالي وليهم ، و اعادى عدوهم فارزقنى بهم خير الدنيا و الآخرة ، و اصرف عنى هم نفسى في الدنيا و الآخرة ، و اهوال يوم القيامة » .\r\nسپس در نزديك سر مبارك آن حضرت مىنشينى و ميگوئى :\r\n« السلام عليك يا حجة اللَّه ، السلام عليك يا ولى اللَّه ، السلام عليك يا نور اللَّه في ظلمات الارض ، السلام عليك يا عمود الدين ، السلام عليك يا وارث آدم صفوة اللَّه ، السلام عليك يا وارث نوح نبى اللَّه السلام عليك يا وارث ابراهيم خليل اللَّه ، السلام عليك يا وارث موسى كليم اللَّه ، السلام عليك يا وارث عيسى روح اللَّه .\r\n\r\n","description":"","footnote":"","page_name":" 230 ","page_number":230},
  {"content":"\r\n\r\n( 1 ) السلام عليك يا وارث محمد حبيب اللَّه ، السلام عليك يا وارث امير المؤمنين على بن ابى طالب ولى اللَّه ، السلام عليك يا وارث الحسن و الحسين سيدى شباب اهل الجنة السلام عليك يا وارث على بن الحسين زين العابدين ، السلام عليك يا وارث محمد بن على باقر علم الاولين و الآخرين ، السلام عليك يا وارث جعفر بن محمد الصادق البار التقى النقى ، السلام عليك يا وارث موسى بن جعفر الكاظم .\r\nالسلام عليك ايها الصديق الشهيد ، السلام عليك ايها الوصى البار التقى ، أشهد انك قد اقمت الصلاة ، و آتيت الزكاة ، و أمرت بالمعروف ، و نهيت عن المنكر و عبدت اللَّه مخلصا حتى أتاك اليقين ، السلام عليك يا أبا الحسن و رحمة اللَّه و بركاته انك حميد مجيد » .\r\nپس از خواندن اين كلمات خود را به قبر مبارك آن حضرت به چسبان و بگو :\r\n« اللهم اليك صمدت من أرضى ، و قطعت البلاد رجاء رحمتك فلا تخيبنى و لا تردنى به غير قضاء حوائجى و ارحم تقلبى على قبر ابن اخى نبيك و رسولك عليهم السلام . بأبي انت و امى اتيتك زائرا وافدا عائذا مما جنيت به على نفسى و احتطبت على ظهرى ، فكن لى شفيعا الى ربك يوم فقرى و فاقتي ، فان لك عند اللَّه مقاما محمودا ، و انت وجيه في الدنيا و الآخرة » .\r\nپس از اين دست خود را بلند كن و دست چپ را بضريح مبارك بگذار و بگو :\r\n« اللهم انى اتقرب اليك بحبهم و بموالاتهم ، و اتولى آخر هم بما توليت به اولهم ، و أبرأ من كل وليجة دونهم .\r\nاللهم العن الذين بدلوا نعمتك ، و اتهموا نبيك و جحدوا آياتك ، و سخروا بامامك ، و حملوا الناس على اكتاف آل محمد ، اللهم انى اتقرب اليك باللعنة عليهم ، و البراءة منهم في الدنيا و الآخرة ، يا رحمان يا رحيم » .\r\n\r\n","description":"","footnote":"","page_name":" 231 ","page_number":231},
  {"content":"\r\n\r\n( 1 ) بعد از اين به پائين پاى آن حضرت برويد و بگوئيد :\r\n« صل اللَّه عليك يا ابا الحسن صلى اللَّه عليك و على روحك و بدنك ، صبرت و انت الصادق المصدق ، قتل اللَّه من قتلك بالايدى و الالسن » .\r\nسپس بر قاتلان امير المؤمنين و امام حسين و همه قاتلان اهل بيت رسول خدا عليهم السلام لعنت بفرست ، و بعد از پشت سر آن حضرت به طرف بالا سر برو و دو ركعت نماز بگذار ، در ركعت اول يس و در ركعت دوم سورهء الرحمن بخوان ، و براى خود و والدينت هر چه ميتوانى دعا كن و تضرع نما .\r\nو همچنين براى برادران ايمانى خود هم دعا كن و هر چه ميخواهى در نزد قبر آن حضرت توقف كن ، و نمازهاى خود را در نزد قبر آن حضرت اداء كن .\r\n\r\n( 2 ) زيارت وداع حضرت رضا عليه السلام\r\n( 3 ) شيخ ابو جعفر طوسى - رحمة اللَّه عليه - گويد : هر گاه خواستى حضرت رضا عليه السلام را وداع كنى ، غسل كن و همانطور كه در اول زيارت آن حضرت شرح داديم انجام بده و سپس بگو :\r\n« السلام عليك يا مولاى و ابن مولاى و رحمة اللَّه و بركاته ، أنت لنا جنة من العذاب ، و هذا او ان منصرفى عنك غير راغب و لا مستبدل بك ، و لا مؤثر عليك ، و لا زاهد في قربك .\r\nفقد جدت بنفسى للحدثان ، و تركت الاهل و الاولاد و الاوطان ، فكن لى شفيعا يوم فقرى و حاجتى ، يوم لا يغنى حميم و لا قريب ، يوم لا يغنى عنى والد و لا ولد .\r\nاسأل اللَّه الذى قدر رحلتى اليك ان ينفس بك كربتى و الذى قدر على فراق هذا المكان أن لا يجعله آخر العهد من رجوعى اليك .\r\nو أسأل من أبكى عينى عليك أن يجعله لى ذخرا و أسأل اللَّه الذى أرادنى\r\n\r\n","description":"","footnote":"","page_name":" 232 ","page_number":232},
  {"content":"\r\n\r\n( 1 ) مقامك و هدانى للتسليم عليك . أن يوردنى حوضكم و يرزقنى مرافقتكم في الجنان .\r\nالسلام عليك يا صفوة اللَّه ، السلام عليك يا امير المؤمنين و وصى رسول رب - العالمين ، و قائد الغر المحجلين السلام على الحسن و الحسين سيدى شباب أهل الجنة ، السلام على الائمة - تسميهم عليهم السلام - و رحمة اللَّه و بركاته .\r\nالسلام على ملائكة اللَّه المقربين المسبحين الذين هم بأمره يعملون ، السلام علينا و على عباد اللَّه الصالحين اللهم لا تجعله آخر العهد من زيارتى اياه ، فان جعلته فاحشرنى معه و مع آبائه الطاهرين و ان ابقيتنى فارزقنى زيارته أبدا ما أبقيتنى انك على كل شىء قدير » .\r\nو نيز ميگوئى :\r\n« أستودعك اللَّه و استرعيه اياك ، و اقرأ عليك السلام ، مؤمن باللَّه و بما دعوت اليه و دللت عليه اللهم فاكتبنا مع الشاهدين .\r\nاللهم ارزقنى حبهم و مودتهم أبدا ما أبقيتنى ، السلام على ملائكة اللَّه و زوار قبر ابن نبى اللَّه أبدا ما بقيت ، و دائما اذا فنيت ، السلام علينا و على عباد اللَّه الصالحين » .\r\nهنگامى كه از روضه مباركه بيرون شدى صورت خود را از قبر برنگردان تا آنگاه كه از ديدگانت پنهان گردد .\r\n\r\n","description":"","footnote":"","page_name":" 233 ","page_number":233},
  {"content":"\r\n\r\n\r\n( 1 ) باب هشتم در كرامات قبر حضرت رضا ( ع )\r\nاز روزى كه امام رضا ( ع ) در قريه سناباذ طوس مدفون گرديد ، قبر مبارك آن جناب مزار و مطاف شيعيان و دوستان آن حضرت شد .\r\nاينك يك هزار و يك صد و نود سال است كه حضرت امام رضا ( ع ) در اين سرزمين مقدس آرميده است و در اين مدت خلايق بىشمارى از اطراف و اكناف جهان به زيارت مرقد مبارك آن امام عظيم الشأن شتافته‌اند .\r\nكرامت‌هائى كه در طول تاريخ در روضه مباركه و بقعهء مطهره امام رضا روى داده از حد احصاء خارج است ، و در كتابها و تذكره‌ها كه در حالات حضرت رضا عليه السلام گفتگو شد ، نمونه‌هاى زيادى ذكر شده است .\r\nدر زمان ما نيز كرامت‌هاى زيادى به معرض ظهور و بروز رسيده و در ميان مردم معروف و مشهور مىباشد .\r\nروضه شريفه رضويه همواره ملجأ درماندگان و ملاذ بيچارگان بوده و مىباشد ، در طول يك هزار سال حرم پاك آن حضرت مركز عباد و زهاد و عرفاى حق جو و خدا پرست بوده است .\r\n\r\n","description":"","footnote":"","page_name":" 234 ","page_number":234},
  {"content":"\r\n\r\nدر تمام ايام و ليالى گروهى در آنجا به ذكر پروردگار مشغول بوده‌اند و با خداى خود راز و نياز داشته‌اند .\r\nو اگر خواسته باشيم در اين مورد تحقيق و بررسى كنيم بايد يك مجلد در بارهء كرامات و خوارق عادات قبر مبارك بنگاريم و فقط به ذكر چند مورد كه شيخ صدوق رضوان اللَّه عليه نوشته است اكتفاء ميكنيم .\r\n( 1 ) حسين بن عبد اللَّه بن بنان طائى گويد : از محمد بن عمر نوقانى شنيدم مىگفت :\r\nمن هنگامى كه در منزل خودمان در يك بلندى در نوقان خوابيده بودم و شب بسيار تاريكى بود ، ناگهان از خواب بيدار شدم و به طرفى كه قبر على بن موسى الرضا عليهما السلام در آن واقع شده بود نگريستم .\r\nمشاهده كردم نورى در آن طرف ظاهر شد و همه مشهد آن حضرت را فرا گرفت روشنائى به اندازه‌اى بود كه گويا روز است .\r\nمن در باره على بن موسى الرضا در شك بودم و نميدانستم آن حضرت بر حق است .\r\nمادر من كه از مخالفين امام رضا بود گفت : تو را چه شده است اى فرزند ؟ ! گفتم : روشنائى در اطراف مشهد على بن موسى ديدم ، و همه مشهد از آن نور پر شده بود .\r\nپس از اينكه مطلب را به مادرم فهمانيدم ، به طرف مشهد امام رضا آمدم و مادرم را نيز با خود آوردم تا او هم آن روشنائى را بنگرد .\r\nمادرم از ديدن آن نور و روشنائى خيره‌كننده در شگفت آمد و او را امرى بسيار بزرگ شمرد .\r\nمادرم متصل كلمهء « الحمد للَّه » را بر زبان جارى ميكرد ، و ليكن مانند من به اين\r\n\r\n","description":"","footnote":"","page_name":" 235 ","page_number":235},
  {"content":"\r\n\r\nقضيه ايمان نداشت .\r\n( 1 ) من وارد مشهد شدم و مشاهده كردم درب روضه و مشهد بسته است ، گفتم :\r\nخداوندا اگر على بن موسى الرضا ( ع ) بر حق است اين در را روى من بگشا .\r\nسپس در را با دست خود به عقب دادم و در گشوده شد .\r\nبا خود گفتم : شايد اين در بسته نبوده و يا خوب بسته نشده است ، بار ديگر درب را بستم ، و يقين كردم كه در چنان بسته شد كه جز با كليد نتوان آن را گشود .\r\nبار ديگر گفتم : خداوندا اگر رضا سلام اللَّه عليه بر طريق حق است اين در را روى من بگشا ، بعد در را با فشار به طرف عقب راندم و در روى من گشوده شد ، و من داخل روضه مباركه شدم و زيارت كردم و نماز گزاردم و در باره امام رضا ( ع ) روشن گرديدم ، و فهميدم كه آن حضرت بر حق است .\r\nبعد از اين در هر شب جمعه از نوقان به زيارت ميرفتم و در كنار قبر مبارك نماز مىگذاردم .\r\n( 2 ) و نيز ابو طالب حسين بن عبد اللَّه طائى گويد : از ابو منصور بن عبد الرزاق شنيدم كه به حاكم طوس معروف به ابيوردى ميگفت :\r\nآيا فرزندى دارى ؟ وى گفت : فرزند ندارم .\r\nابو منصور گفت : چرا به مشهد رضا ( ع ) نميروى و از خداوند طلب فرزند نميكنى ، من در كنار قبر آن حضرت از خداوند حاجت‌هائى خواستم ، پروردگار آن حوائج را براى من برآورد .\r\nحاكم طوس گويد : من به مشهد و روضه مبارك امام رضا ( ع ) رفتم ، و در كنار قبر شريف از خداوند متعال فرزندى خواستم ، پروردگار به من پسرى عنايت فرمود .\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nمن نزد ابو منصور بن عبد الرزاق رفتم و به او گفتم : خداوند در مشهد رضا عليه السلام دعاى مرا اجابت فرمود و به من فرزندى بخشيد ، و مرا گرامى داشت .\r\n( 1 ) شيخ ابو جعفر صدوق رضوان اللَّه عليه گويد : از امير ركن الدوله اذن گرفتم به زيارت مشهد حضرت رضا ( ع ) مشرف گردم .\r\nركن الدوله به من اذن داد و من در رجب سال 352 عازم طوس شدم .\r\nهنگام حركت ركن الدوله مرا نزد خود فراخواند و گفت : من به زيارت مشهد على بن موسى مشرف شده و آن قبر مبارك را زيارت كرده‌ام ، و در آنجا از خداوند آنچه خواسته‌ام برآورده شده است .\r\nاكنون كه به مشهد مقدس مشرف ميگردى از دعا كردن در باره من كوتاهى مكن ، و از طرف من هم زيارت نما ، زيرا دعا در آنجا مستجاب مىشود و خواسته‌ها برآورده ميگردد .\r\nمن هم سفارش‌هاى او را در نظر گرفته و برايش در روضه مباركه امام رضا ( ع ) دعا كردم .\r\nهنگامى كه از مشهد مقدس رضوى برگشتم نزد او رفتم ، گفت : براى ما دعا كردى و زيارت نمودى ؟ گفتم : آرى .\r\nگفت : كار خوبى كردى و نزدم ثابت شده است كه دعا در آنجا مستجاب است .\r\n( 2 ) و نيز شيخ صدوق گويد : ابو نصر احمد بن حسين ضبى كه مردى ناصبى و خارجى بود ، و از وى ناصبىتر كسى را نديدم .\r\nو او چنان بود كه ميگفت : « اللهم صل على محمد فردا » خداوندا تنها به محمد درود بفرست و از صلوات بر آل امتناع ميكرد .\r\n\r\n","description":"","footnote":"","page_name":" 237 ","page_number":237},
  {"content":"\r\n\r\n( 1 ) اين مرد ناصبى گفت : از ابو بكر حمامى كه از اصحاب حديث بود و در كوچه « حرب » نيشابور زندگى ميكرد شنيدم ميگفت : يك نفر وديعه و امانتى به من داد و من او را در جايى پنهان كردم . پس از مدتى فراموش نمودم كه آن امانت را در كجا پنهان ساخته‌ام ، از اين بسيار ناراحت و سرگردان بودم ، بعد از مدتى صاحب امانت آمد و او را از من مطالبه كرد .\r\nمن جاى آن را نميدانستم و متحير بودم كه چه كنم ، صاحب امانت مرا به خيانت متهم كرد ، من از خانه خود اندوهگين و سرگردان بيرون شدم .\r\nديدم گروهى از مردم متوجه مشهد امام رضا ( ع ) شده‌اند .\r\nمن نيز همراه آنها به طرف مشهد حركت كردم ، پس از آنكه به مشهد مقدس و روضه پاك و منور حضرت رضا ( ع ) رسيدم زيارت كردم و دعا نمودم و از خداوند درخواست كردم كه محل آن امانت را به من بنماياند .\r\nدر مشهد رضا در خواب ديدم مردى آمد و گفت : آن امانت در فلان مكان است ، من بار ديگر برگشتم و به صاحب امانت گفتم : به همان جايى كه در خواب به من نشان داده بودند مراجعت كند ، در صورتى كه به آن خواب چندان عقيده نداشتم .\r\nصاحب امانت به همان مكان مراجعه كرد و آنجا را حفر نمود و امانت خود را از آن بيرون آورد ، در صورتى كه مهرش در آن ديده ميشد .\r\nاين مرد بعد از اين جريان با مردم در اين مورد سخن ميگفت و از كرامات حضرت رضا ( ع ) مردم را مطلع ميكرد ، و آنان را به زيارت قبر مبارك آن حضرت ترغيب و تحريص مينمود .\r\n( 2 ) ابو جعفر محمد هروى گويد : از ابو الحسن قهستانى شنيدم ميگفت :\r\n\r\n","description":"","footnote":"","page_name":" 238 ","page_number":238},
  {"content":"\r\n\r\n( 1 ) هنگامى كه در مروروذ بودم يك نفر از اهل مصر بنام حمزه كه از آنجا عبور ميكرد ملاقات كردم .\r\nوى ميگفت : من از مصر بيرون شدم و در نظر داشتم در طوس قبر على بن موسى الرضا ( ع ) را زيارت كنم .\r\nوى ميگفت : هنگام غروب آفتاب وارد روضهء شريفه آن حضرت شدم .\r\nدر اين هنگام كسى در حرم پاك آن حضرت نبود ، من زيارت كردم و نماز گزاردم پس از اينكه نماز عشاء را خواندم خادم روضه خواست درب را به بندد ، و آمد كه مرا از روضه بيرون كند ، آن مرد مصرى از خادم درخواست كرد كه در را ببندد و بگذارد او شب را در حرم بماند .\r\nمرد مصرى گفت : من از راه دور آمده‌ام و بهتر است مرا از روضه بيرون نكنيد و اجازه دهيد شب را در آنجا بگذرانم .\r\nخادم روضه مبارك با ماندن او موافقت كرد و درب را روى او بست .\r\nمرد مصرى در حرم تنها ماند و به عبادت و اوراد و اذكار مشغول شد ، بعد از مدتى وى خسته شد و در گوشه‌اى نشست و سر خود را روى زانويش نهاد تا اندكى استراحت كند .\r\nهنگامى كه سر خود را از روى زانو برداشت ، در روى ديوار مقابل خود ديد چنين نوشته است :\r\n من سره أن يرى قبرا برؤيته * يفرج اللَّه عمن زاره كربه\r\nفليأت ذا القبر ان اللَّه أسكنه * سلالة من نبى اللَّه منتجبه \r\nگويد : از جاى خود برخاستم و شروع كردم به نماز خواندن ، تا هنگام سحر نماز خواندم ، سپس مانند اول باز جلوس كردم و سر خود را روى زانو گذاشتم .\r\n\r\n","description":"","footnote":"","page_name":" 239 ","page_number":239},
  {"content":"\r\n\r\n( 1 ) هنگامى كه سر خود را از روى زانوهايم برداشتم ، در ديوار چيزى نديدم ، من خطوط مزبور را در ديوان تر و تازه يافتم ، و پنداشتم در همين ساعت نوشته‌اند .\r\nوى گفت : بعد از اين سپيده دميد و درب روضه باز شد و من از آنجا بيرون شدم .\r\n( 2 ) ابو على معاذى نيشابورى گويد : ابو الحسن على بن احمد معدل بصرى مىگفت :\r\nيكى از صالحين حضرت رسول ( ص ) را در خواب ديد و گفت : يا رسول اللَّه كداميك از فرزندانت را زيارت كنم .\r\nحضرت رسول فرمود : بعضى از فرزندانم مسموم و گروهى مقتول نزد من آمدند .\r\nگويد : عرض كردم قبور فرزندان تو از هم پراكنده‌اند اينك بفرمائيد كداميك از آنها را زيارت نمايم ؟ .\r\nحضرت رسول اللَّه ( ص ) فرمود : آن كسى كه در نزد تو مدفون است و روضه‌اش به تو نزديك مىباشد .\r\nگفتم : يا رسول اللَّه مقصودت رضا ( ع ) است ؟\r\nحضرت رسول اللَّه ( ص ) فرمود : بگو سلام و صلوات خداوند بر او باد حضرت اين جمله را سه بار تكرار كردند .\r\n( 3 ) و نيز ابو على معاذى گويد : ابو عمرو محمد بن عبد اللَّه حكمى حاكم نوقان گفت : دو نفر از طرف رى كه حامل نامه از طرف يكى از سلاطين براى امير نصر بن احمد بودند و به بخارا ميرفتند ، به نيشابور رسيدند .\r\nيكى از آنها از اهل رى بود و ديگرى از مردمان قم ، مرد قمى پيرو مذهب نصب بود كه در قديم در قم متداول بود و مرد را زى شيعه و از پيروان مذهب اهل بيت\r\n\r\n","description":"","footnote":"","page_name":" 240 ","page_number":240},
  {"content":"\r\n\r\nبشمار ميرفت .\r\n( 1 ) هنگامى كه وارد نيشابور شدند مرد رازى به قمى گفت : ابتداء به زيارت حضرت رضا ( ع ) برويم و بعد به طرف بخارا حركت كنيم .\r\nمرد قمى گفت : سلطان ما را همراه نامه‌اى به دربار بخارا فرستاده و ما اكنون بايد ابتدا به بخارا برويم و مأموريت خود را انجام دهيم .\r\nآن دو نفر راه بخارا را در پيش گرفتند و پس از اينكه رسالت خود را پايان دادند مراجعت كردند .\r\nهنگامى كه نزديك طوس رسيدند مرد رازى به رفيقش گفت : برويم امام رضا ( ع ) را زيارت كنيم .\r\nمرد قمى گفت : من از شهر رى با عقيدهء « مرجئه » بيرون شدم و نميخواهم با عقيده « رفض » مراجعت كنم .\r\nراوى گويد : مرد رازى اثاثيه خود را به مرد قمى داد و خود بر مركبى سوار شد و عازم مشهد حضرت رضا ( ع ) گرديد .\r\nمرد رازى هنگامى كه وارد روضه مباركه شد به خدام گفت : اجازه دهيد من امشب در حرم امام رضا ( ع ) توقف كنم .\r\nخدام نيز كليد روضهء شريفه را به او دادند ، وى گفت : من داخل مشهد شدم و درب را بستم ، و مشغول زيارت شدم .\r\nپس از زيارت بالاى سر آن حضرت چند ركعت نماز گزاردم و چند آيه از قرآن مجيد را قرائت كردم .\r\nمرد رازى گفت : من صداى قرائت قرآن شنيدم در حالى كه خود ، قرآن ميخواندم ، صداى خود را قطع كردم و تمام روضه منوره را مورد بررسى قرار دادم\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nو هيچ كس را نديدم .\r\n( 1 ) بار ديگر بجاى خود برگشتم و شروع به قرائت قرآن نمودم و ليكن باز مانند اول همچنان صدائى را مىشنيدم .\r\nچند لحظه سكوت كردم و گوش فرا دادم .\r\nدر اين هنگام مشاهده كردم صداى قرآن از قبر بلند است ، و همچنان با من در قرائت قرآن همراهى ميكرد تا به آخر سورهء مريم رسيدم .\r\nهنگامى كه آيه شريفه :   يَوْمَ نَحْشُرُ الْمُتَّقِينَ إِلَى الرَّحْمنِ وَفْداً ، وَ نَسُوقُ الْمُجْرِمِينَ إِلى جَهَنَّمَ وِرْداً   را قرائت ميكردم .\r\nشنيدم از صداى قبر كه اين آيه را چنين قرائت ميكرد : يوم يحشر المتقون الى الرحمن وفدا و يساق المجرمون الى جهنم وردا .\r\nپس از اينكه من از قرائت قرآن دست كشيدم صداى قبر نيز آرام شد و سكوت همه جا را فرا گرفت .\r\nهنگام صبح از روضه مباركه بيرون شدم و به نوقان رفتم ، و از قراء آنها پرسيدم اين چنين قرائتى تاكنون ديده و يا شنيده‌ايد .\r\nقراء گفتند : اين قرائت در لفظ و معنى درست است ، و ليكن ما تاكنون از هيچ يك از قارئين اين قرائت را نشنيده‌ايم .\r\nمرد رازى گفت : هنگامى كه به نيشابور رسيدم از قراء آنجا از آن قرائت پرسيدم ، آنها نيز از اين قرائت اظهار بىاطلاعى كردند .\r\nپس از اينكه وارد رى شدم از قراء آنجا در اين مورد تحقيق كردم .\r\nگفتند : تو اين قرائت را از كجا آورده‌اى ؟ گفتم : نيازمند هستم كه اين مطلب را بدانم .\r\n\r\n","description":"","footnote":"","page_name":" 242 ","page_number":242},
  {"content":"\r\n\r\n( 1 ) يكى از قراء گفت : اين قرائت حضرت رسول ( ص ) مىباشد كه از طريق اهل بيت روايت شده است ، سپس آن مرد علت پرسش مرا از اين قرائت جويا شد و من نيز قصه را براى او نقل كردم .\r\n( 2 ) ابو الحسن هروى گويد :\r\nمردى از اهل بلخ با يكى از بردگان خود در مشهد حضرت رضا ( ع ) حضور يافتند و زيارت كردند ، مرد بلخى در نزد سر آن حضرت نماز ميگذارد و غلامش در پائين پا نماز ميخواند .\r\nهنگامى كه از نماز خود فارغ شدند سجده كردند و سجده را طول دادند ، مرد بلخى سر خود را زودتر از غلام از سجده برداشت و او را نزد خود فراخواند .\r\nغلام سرش را از زمين برداشت و گفت : لبيك يا مولاى .\r\nمولايش گفت : ميخواهى آزاد شوى .\r\nگفت : آرى .\r\nگفت : تو در راه خدا آزاد هستى و فلان كنيز خود را در بلخ نيز آزاد كردم و به تو تزويج نمودم ، و مهريه‌اى هم براى او معين كردم و يك باغى را هم براى شما و فرزندانتان وقف نمودم و اين امام را هم گواه گرفتم .\r\nغلام از شنيدن اين سخنان گريه كرد و گفت : به خداوند سوگند من در سجده خود همينها را از خداوند ميخواستم و خداوند هم به زودى خواسته‌هاى مرا داد .\r\n( 3 ) ابو النصر نيشابورى گويد : مرض سختى مرا فرا گرفت و زبانم سنگين شد و از سخن گفتن بازماندم ، به خاطرم رسيد كه حضرت رضا ( ع ) را زيارت كنم ، و از خداوند بخواهم مرض مرا بهبود بخشد و زبانم را باز كند .\r\n\r\n","description":"","footnote":"","page_name":" 243 ","page_number":243},
  {"content":"\r\n\r\n( 1 ) بر مركب خود سوار شدم و به زيارت امام رضا عليه السلام رفتم ، پس از زيارت در بالاى سرش دو ركعت نماز گزاردم و سجده كردم .\r\nدر سجده بسيار تضرع و زارى نمودم و از صاحب قبر خواستم كه از من نزد خداوند شفاعت كند ، تا خداوند مرض مرا بهبودى بخشيده و گره زبانم را بگشايد .\r\nدر سجده به خواب رفتم ، و در خواب ديدم كه قبر از هم شكافت ، و يك مردى كامل و بالا بلند و گندم گون از آن برآمد و نزديك من قرار گرفت ، و گفت : اى ابو نصر بگو : لا إله الا اللَّه .\r\nگويد به آن حضرت اشاره كردم زبانم بسته است و قدرت تكلم ندارم .\r\nراوى گويد : در اين هنگام فرياد زد و فرمود : مگر قدرت خداوند را انكار ميكنى ، بگو : لا إله الا اللَّه ، گفت : پس از اين زبانم باز شد و گفتم لا إله الا اللَّه ، بعد از اين پا برهنه به طرف منزلم مراجعت كردم ، و مرتب لا إله الا اللَّه ميگفتم :\r\nزبان من باز شد و بعد از آن سنگينى زبان كاملا از بين رفت و راحت شدم .\r\n( 2 ) ابو النصر مؤدب گويد : يكى از روزها سيل سناباد را فرا گرفت و همه جا پر شد ، رودخانه به مشهد مقدس مسلط بود و سيل آمد تا نزديك مشهد رسيد .\r\nما ترسيديم مبادا از سيل گزندى به روضه مباركه وارد آيد ، و ليكن به اراده و اذن خداوند سيل بر طرف شد و در اطراف و اكناف سناباد در قنوات فرو رفت و مشهد مصون ماند .\r\n( 3 ) محمد بن احمد سنانى نيشابورى گويد : در خدمت امير ابو نصر صغانى فرمانده لشكر بودم ، او را به من انس و الفتى بود و همواره با من به نيكى رفتار ميكرد .\r\nمن همراه او تا صغانيان رفتم ، اطرافيان او نسبت به من حسد ميورزيدند ، و از اينكه ميديدند امير به من لطف و محبت دارند ناراحت بودند .\r\n\r\n","description":"","footnote":"","page_name":" 244 ","page_number":244},
  {"content":"\r\n\r\n( 1 ) يكى از روزها امير ابو نصر يك كيسه حاوى سه هزار درهم به من دادند و دستور دادند آن كيسه را به خزانه او تسليم كنم .\r\nاز نزد امير بيرون شدم و در مكانى كه حاجب در آن جامى نشست نشستم ، و كيسه پول را هم نزد خود گذاشتم ، و با مردم مشغول گفتگو شدم .\r\nدر اين هنگام كيسه را دزديدند و من متوجه آن نشدم ، امير ابو نصر صغانى غلامى داشت بنام خطلخ تاش و او در مجلس حاضر بود .\r\nهنگامى كه متوجه شدم كيسه در جاى خود نيست نگران شدم و در بارهء آن جستجو نمودم و مردم را مورد بازجوئى قرار دادم .\r\nهمه كاركنان و خدمت‌گزاران منكر ربودن كيسه شدند و گفتند : ما از آن اطلاعى نداريم ، و تو اصلا كيسه‌اى در اين جا نگذاشته‌اى و ميخواهى بدين وسيله صحنه سازى كنى .\r\nمن چون متوجه حسد آنان نسبت به خودم بودم ترسيدم موضوع را براى امير نصر صغانى تعريف كنم ، چون ميترسيدم مرا متهم به حيف و ميل كند .\r\nاز اين رو بسيار ناراحت و متفكر بودم كه چه كارى انجام دهم ، و نميدانستم كيسه در دست كيست .\r\nدر اين هنگام متوجه شدم پدرم هر گاه مشكلى برايش پيدا ميشد و از موضوعى محزون ميگرديد ، به مشهد حضرت رضا ( ع ) ميرفت و در آنجا به زيارت و دعا ميپرداخت ، خداوند اندوه او را بر طرف ميكرد ، و او را از ناراحتى و گرفتارى خلاص ميساخت .\r\nروز بعد نزد امير ابو نصر رفتم ، و گفتم : ايها الامير اجازه ميفرمائيد براى انجام كارى بطوس بروم !\r\n\r\n","description":"","footnote":"","page_name":" 245 ","page_number":245},
  {"content":"\r\n\r\n( 1 ) امير گفت : در طوس چه كارى دارى ؟ گفتم : يك غلام طوسى داشتم وى كيسه امير را برداشته و به طوس رفته است .\r\nامير گفت : متوجه باش خودت را در نزد ما خراب نكنى و موقعيت خود را در دستگاه ما از دست ندهى .\r\nگفتم : پناه به خداوند ميبرم از اينكه خود را آلوده سازم و به اموال شما خيانت كنم .\r\nامير گفت : اكنون كه در نظر دارى به طوس به روى ضمانت كيسه با كيست ؟\r\nو اگر تاخير كردى بايد از كجا او را گرفت .\r\nگفتم : اگر تا چهل روز برنگشتم منزل و املاك من در اختيار شما است و هرطور كه در نظر دارى انجام بده .\r\nدر اين هنگام امير ابو نصر صغانى نامه‌اى براى ابو الحسن خزاعى در طوس نوشت و دستور داد همه دارائى مرا در صورت فقدان كيسه بگيرد .\r\nمن از منزل خود بيرون شدم و مركبى را كرايه كردم تا خود را به مشهد طوس رسانيدم و در آن جا به تضرع و زارى و زيارت و دعا پرداختم .\r\nدر يكى از اوقات دعا و زيارت خوابم ربود ، و در خواب حضرت رسول ( ص ) را مشاهده نمودم و آن حضرت به من فرمودند : از جاى خود برخيز خداوند حاجت تو را برآورد .\r\nدر اين هنگام از خواب پريدم و تجديد وضو كردم و بار ديگر مشغول دعا و زيارت شدم ، بار ديگر به خواب رفتم و حضرت رسول ( ص ) را در خواب ديدم ، فرمودند : كيسه را خطلخ تاش دزديده و در منزل خود زير « كاتون » دفن كرده است ، و مهر ابو نصر هنوز روى آن هست .\r\n\r\n","description":"","footnote":"","page_name":" 246 ","page_number":246},
  {"content":"\r\n\r\n( 1 ) سنانى گويد : من بلافاصله به طرف امير ابو نصر حركت كردم و سه روز قبل از رسيدن موعد مقرر خود را به امير رسانيدم ، و هنگامى كه نزد امير رفتم گفتم :\r\nخداوند حاجت مرا برآورد .\r\nگفت : الحمد للَّه ، از نزد امير بيرون شدم و لباس خود را تغيير دادم و بار ديگر در مجلس او حاضر شدم .\r\nگفت : كيسه كجا است ؟ گفتم : در نزد خطلخ تاش است ! گفت : از كجا دانستى ؟\r\nگفتم : حضرت رسول ( ص ) در كنار قبر حضرت رضا ( ع ) به من فرمودند .\r\nگويد : در اين هنگام بدن امير از شنيدن اين سخن بر خود لرزيد و سخت ناراحت شد ، و دستور داد خطلخ تاش را حاضر كنند .\r\nوقتى خطلخ در مقابل امير قرار گرفت از وى پرسيد تو كيسه را از مقابل اين شخص برداشته‌اى ؟\r\nخطلخ كه از عزيزترين غلامان او بود منكر قضيه شد .\r\nامير صغانى امر كرد او را تازيانه بزنند ، سنانى گفت : او را نزنيد زيرا رسول خدا ( ص ) محل كيسه را به من نشان داده است .\r\nامير گفت : كيسه در كجاست ، گفتم در منزل خود در زير كاتون در حالى كه مهر امير بر آن قرار دارد مخفى كرده است .\r\nامير يك نفر شخص مورد اعتماد را به منزل او فرستاد و محل مورد نظر را حفر كرد و كيسه را از زمين درآوردند .\r\nهنگامى كه كيسه پول را نزد امير آوردند و در مقابل او قرار دادند .\r\nگفت : اى ابو نصر من تاكنون مقام و منزلت تو را نميدانستم ، و پس از اين\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nدر احترام و تعظيم و تكريم تو خواهم كوشيد ، ( 1 ) و اگر ميدانستم تو در نظر دارى به مشهد به روى يكى از مركب‌هاى خاص خود را به تو ميدادم .\r\nابو نصر سنانى گويد : من از تركانى كه اطراف او را گرفته بودند ترسيدم ، و بيم داشتم كه بر من حسد برند و به من ضرر و زيان برسانند و گرفتارم كنند ، از اين رو از امير اجازه گرفتم كه به نيشابور بازگردم .\r\nامير به من اذن مراجعت داد و من به نيشابور آمدم و در دكان خود به كاه فروشى پرداختم .\r\n( 2 ) ابو الفضل سليطى گويد : شنيدم از حاكم رازى صاحب ابو جعفر عتبى كه ميگفت ابو جعفر عتبى مرا بعنوان رسالت نزد ابو منصور بن عبد الرزاق فرستاد ، روز پنجشنبه از وى اذن گرفتم به زيارت حضرت رضا ( ع ) بروم .\r\nابو منصور گفت : از من بشنويد مطالبى را كه در مورد اين مشهد ديده‌ام .\r\nدر ايام جوانى من نسبت به اهالى اين مشهد تعصب داشتم و متعرض زوار ميشدم ، در راه‌ها جلو كاروان‌هاى زوار را ميگرفتم ، و لباس و اثاثيه آن‌ها را ميگرفتم .\r\nدر يكى از روزها براى شكار بيرون شدم ، و يك سگ شكارى را دنبال يك آهو فرستادم ، آن سگ آهو را تعقيب كرد و او را در محاصره قرار داد ، آهو چون مشاهده كرد گرفتار خواهد شد به ديوار مشهد پناه برد .\r\nدر اين هنگام آهو توقف كرد و سگ شكارى نيز از حمله خوددارى كرد و از نزديك شدن بغزال خود را نگه ميداشت ما هر چه كوشش كرديم سگ را وادار كنيم كه غزال را بگيرد نتيجه نبخشيد ، و هر گاه آهو از جاى خود حركت ميكرد سگ به طرف او ميرفت ، و هر گاه به نزديك ديوار مىآمد سگ از حركت خوددارى مينمود و به عقب برميگشت .\r\nپس از اين جريان آهو در يكى از سوراخهاى ديوار فرو رفت و از ديدگان ناپديد شد .\r\n\r\n","description":"","footnote":"","page_name":" 248 ","page_number":248},
  {"content":"\r\n\r\n( 1 ) به ابو النصر مقرى گفتم : آهوى فرارى داخل اين جا شد و اكنون كجا است ؟ .\r\nوى گفت : من آهوئى در اينجا نديدم ، من از جايى كه آهو از آن عبور كرده بود وارد محوطه شدم و در آنجا بول و بعرهء آهو را ديدم ، و ليكن از خود غزال هيچ خبرى نبود و هر چه جستم او را نديدم .\r\nپس از اين با خود عهد بستم كه بعد از اين زوار را اذيت نكنم ، و در راه‌ها متعرض آنان نگردم ، و همواره كمك كار و معاون زائرين باشم و آن‌ها را به راه خير و سعادت راهنمائى نمايم .\r\nو هر گاه مشكلى و كار بزرگى و يا گرفتارى سختى برايم پيش مىآمد ، به آن مشهد مقدس پناه ميبردم و پس از مراسم زيارت حوائج خود را از خداوند درخواست ميكردم و پروردگار حوائج و خواسته‌هاى مرا برآورده ميكرد .\r\nمن در آن مشهد مقدس از خداوند متعال درخواست كردم پسرى به من عطا فرمايد ، پروردگار خواسته مرا برآورد و فرزندى به من بخشيد .\r\nاين فرزند پس از اينكه به مرحله بلوغ رسيد كشته شد ، بار ديگر فرزندى از خداوند خواستم ، و فرزند به من ارزانى داشت ، و من هر چه از پروردگار در اين مشهد خواستم به همه آرزوهاى خود رسيدم ، و از بركت اين روضه مباركه كه بر صاحبش درود و رحمت فراوان باد خير زيادى ديده‌ام .\r\n( 2 ) ابو الطيب سليطى گويد : حمويه فرمانده لشكر خراسان در يكى از روزها در ميدان حسين بن يزيد واقع در نيشابور حضور پيدا كرده ، و در نظر داشت فرماندهان لشكر را كه در دروازه عقيل اجتماع كرده بودند مشاهده كند .\r\nحمويه ميخواست در نيشابور بيمارستانى بنا كند و اين تشريفات و اجتماع رجال براى همين منظور بود ، در اين هنگام مردى از كنار او عبور كرد ، وى بيكى از غلامان خود گفت : اين مرد را به خانهء من برسان تا برگردم .\r\n\r\n","description":"","footnote":"","page_name":" 249 ","page_number":249},
  {"content":"\r\n\r\n( 1 ) هنگامى كه امير حمويه به منزل خود مراجعت كرد ، همه رجال و فرماندهان را در خانه نگهداشت ، و با آنها غذا خورد .\r\nوقتى كه همه در سر سفره حاضر بودند به غلام مزبور گفت : آن مردك كجا است ؟ گفت : درب خانه ايستاده است .\r\nگفت : او را داخل اطاق كنيد ، هنگامى كه آن مرد وارد شد دستور داد آب آوردند و او دست خود را شست و پس از آن سر سفره جلوس كرد .\r\nپس از اينكه طعام و غذا صرف شد امير حمويه گفت : دراز گوش دارى ؟\r\nگفت : ندارم ، دستور داد الاغى به او دادند .\r\nبعد گفت : پول براى مخارج روزانه دارى ؟ گفت : ندارم .\r\nفرمان داد يك هزار درهم و مقدارى اثاثيه و لوازم زندگى به او دادند .\r\nسپس روى خود را به طرف رجال و فرماندهان لشكر كرد و گفت : اين شخص را با اين خصوصيت مىشناسيد ؟\r\nگفتند : او را نمىشناسيم .\r\nگفت : بدانيد كه من در جوانى به زيارت حضرت رضا ( ع ) رفتم و جامه‌هاى كهنه و مندرس در برداشتم و اين مرد را در آنجا ديدم .\r\nمن در حرم امام رضا ( ع ) از خداوند خواستم امارت خراسان را به من روزى كند ، و در آن هنگام شنيدم اين مرد از خداوند همين چيزهائى را كه من اكنون به او دادم درخواست ميكرد و من از بركت آن حضرت به خواسته‌هاى خود رسيدم .\r\nاينك دوست دارم خواسته‌هاى اين مرد بدست من انجام گيرد ، و ليكن او به من سخنى گفته كه بايد قصاص شود .\r\nگفتند : آن سخن چيست ؟\r\nامير حمويه گفت : اين مرد هنگامى كه مرا در آن لباس چركين و كهنه ديد و\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nحاجت مرا كه از خداوند طلب ميكردم شنيد مرتكب امر بزرگى شد ، ( 1 ) و مرا بسيار كوچك شمرد و با پاى خود مرا محكم كوبيد .\r\nوى گفت : تو با اين حال و هيئت آرزوى ولايت و امارت خراسان و فرماندهى لشكر را دارى ؟ ! فرماندهان و امراى لشكر گفتند : اى امير از آن درگذريد و مورد عفوش قرار دهيد تا احسان خود را در بارهء او به آخر رسانيده باشيد .\r\nگفت : من هم اينك از آن درگذشتم .\r\nامير حمويه بعد از اين همواره به زيارت مشهد رضا ( ع ) ميرفت ، و دخترش را به زيد بن محمد بن زيد علوى تزويج كرد و زيد را پس از اينكه پدرش در جرجان كشته شد به قصرش آورد و وسايل زندگى را براى او فراهم آورد .\r\nو او اين احسان را به خاطر بركاتى كه از مشهد امام رضا ( ع ) برايش رسيده بود به علويان انجام ميداد .\r\nهنگامى كه ابو الحسن محمد بن احمد بن زيد علوى در نيشابور خروج كرد و بيست هزار نفر با وى بيعت كردند خليفه دستور داد او را دستگير كرده و به بخارا فرستادند .\r\nامير حمويه وارد بخارا شد و قيد و بند از محمد برداشت و به امير خراسان گفت : اينها فرزند رسول خدا هستند كه گرسنه ميباشند ، و بايد مخارج اينها را بدهيد تا نيازمند نباشند .\r\nامير خراسان فرمان داد براى محمد بن احمد علوى شهريه‌اى تعيين كردند و در هر ماه مرتبا به او پرداخت كردند و او را آزاد كرد و بار ديگر به نيشابور برگردانيد ، و همين خود موجب گرديد كه در بخارا براى سادات مقررى تعيين شد .\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nو همه اينها از بركات قبر مبارك و مشهد مقدس حضرت امام مرتضى ابو الحسن على بن موسى الرضا عليهما السلام بود .\r\n( 1 ) ابو العباس حاكم گويد : از ابو على عامر بن عبد اللَّه باوردى حاكم مرورود كه از اصحاب حديث بودم شنيدم ميگفت : در مشهد رضا ( ع ) بودم يك مرد تركى را ديدم وارد روضه مباركه شد و در نزديك سر آن حضرت قرار گرفت و گريه ميكرد و به زبان تركى ميگفت :\r\nخداوندا اگر فرزندم زنده است او را به من برسان ، و اگر مرده است مرا از حال او آگاه گردان .\r\nراوى گويد : من زبان تركى ميدانستم به طرف آن مرد رفتم و گفتم : اى مرد تو را چه شده است ؟\r\nگفت : مرا فرزندى بود كه در جنگ اسحاق‌آباد با من همراهى ميكرد ، و من از آن روز آن را گم كرده‌ام و اطلاعى از او ندارم ، مادرش سخت ناراحت است و هميشه گريه و بىتابى مىكند ، و من در اينجا از خداوند ميخواهم فرزند مرا به من بازگرداند زيرا شنيده‌ام دعا در اينجا مستجاب است .\r\nباوردى گفت : من به او ترحم كردم و دستش را گرفتم و از روضه مباركه بيرون آوردم و او را مهمان نمودم .\r\nهنگامى كه از مسجد بيرون شديم يك جوان بالا بلند را مشاهده كرديم ، چون چشم آن مرد ترك بر آن جوان افتاد خود را ناگهان به طرف او رساند و دست در گردن وى انداخت و گريه كرد .\r\nآنها فورا همديگر را شناختند ، معلوم شد همان فرزندى است كه ديدار وى را از امام رضا ( ع ) طلب ميكرد .\r\nراوى گويد : از آن جوان پرسيدم چگونه خود را به اينجا رسانيدى ؟ گفت :\r\n\r\n","description":"","footnote":"","page_name":" 252 ","page_number":252},
  {"content":"\r\n\r\n( 1 ) پس از جنگ اسحاق‌آباد بدست يك مرد ديلمى افتادم و او مرا بطبرستان برد و در آنجا به تربيت من همت گماشت .\r\nاينك كه بزرگ شدم در جستجوى پدر و مادرم برآمدم ، و از آنها هيچ اطلاعى نداشتم ، و من با گروهى كه از طبرستان عازم اين ديار بودند حركت كردم و خود را به اينجا رسانيدم .\r\nآن مرد ترك گفت : از اين مشهد بركاتى ديدم و بر من يقين آمد كه صاحب اين قبر در نزد خداوند قرب و منزلتى دارد ، و من اكنون عهد كرده‌ام كه از مجاورت اين مشهد دست برندارم ، و زندگى خود را در اينجا سپرى كنم .\r\n\r\n","description":"","footnote":"","page_name":" 253 ","page_number":253},
  {"content":"\r\n\r\n\r\n( 1 ) از كتاب عقل و علم و روايت حديث\r\n( 2 ) 1 - حسن بن على بن جهم گويد : از حضرت رضا ( ع ) شنيدم كه فرمودند :\r\nحضرت رسول ( ص ) فرمود : دوست هر مردى خرد و عقل اوست ، و دشمنش نادانى و جهل او مىباشد .\r\n( 3 ) 2 - ابو هاشم جعفرى گويد : در خدمت حضرت رضا ( ع ) اجتماع كرده بوديم ، در اين هنگام از عقل و ادب گفتگو بميان آمد ، امام ( ع ) فرمود :\r\nاى ابو هاشم عقل نعمتى است كه از طرف خداوند به بندگان عطا شده است و ادب با مشقت بدست مىآيد ، هر كس با سختى و مشقت دنبال ادب برود به مقصود خود خواهد رسيد ، و ليكن عقل با مشقت بدست نمىآيد و هر كس بخواهد با مشقت عقل را بدست بياورد جز جهالت چيزى بدست نخواهد آورد .\r\n( 4 ) 3 - معمر بن خلاد گويد : از حضرت رضا ( ع ) شنيدم ميفرمود : عبادت به كثرت نماز و روزه نيست ، بلكه عبادت و پرستش فكر و انديشيدن در اوامر پروردگار است .\r\n( 5 ) 4 - احمد بن عامر طائى گويد : از امام رضا ( ع ) شنيدم ميفرمود : نخستين اثر عقل و خرد بعد از ايمان به خداوند ، محبت و احسان و لطف و دوستى با مردم است ، و همچنين نيكى و رسانيدن خيرات به نيكوكاران و بدكاران .\r\n\r\n","description":"","footnote":"","page_name":" 254 ","page_number":254},
  {"content":"\r\n\r\n( 1 ) 5 - داود بن سليمان غازى از حضرت رضا ( ع ) روايت مىكند كه فرمود :\r\nخداوند از اين جهت عقل را در بندهء خود وديعه نهاد كه او را در يك روزى از مهلكه نجات دهد .\r\n( 2 ) 6 - احمد بن عمر حلال از حضرت رضا ( ع ) روايت مىكند و گويد : به حضرت عرض كردم : مردى از اصحاب ما كتابى به من ميدهد و نمىگويد مطالب آن را از من نقل كن ، آيا جايز است من اخبار و مطالب آن كتاب را نقل كنم ؟\r\nفرمود : هر گاه يقين كردى كتاب مال اوست از وى روايت كن .\r\n( 3 ) 7 - صفوان بن يحيى از امام رضا ( ع ) روايت مىكند كه فرمود : از علامات و نشانه‌هاى فقه حلم و بردبارى و سكوت است .\r\n( 4 ) 8 - احمد بن عامر طائى از امام رضا ( ع ) روايت مىكند كه امير المؤمنين ( ع ) در جواب پرسش‌هاى مرد شامى فرمود : چهار چيز از چهار چيز سير نميگردند ، زمين از باران ، ماده از نر ، چشم از ديدن ، و عالم از كسب دانش .\r\n( 5 ) 9 - و نيز احمد بن عامر گويد : امام رضا ( ع ) از امير المؤمنين ( ع ) روايت ميكرد كه آن حضرت فرمود : اگر براى بدست آوردن پنج چيز رنج سفر به خود بدهيد و آنها را بدست آوريد مانند آن را بدست نخواهيد آورد .\r\nنخست آنكه هيچ بنده‌اى جز از گناه خود از چيزى نترسد ، و جز خداوند از كسى اميدوار نباشد ، مرد جاهل از آنچه نميداند بپرسد ، و از پرسش شرم نداشته باشد ، و هيچ يك از شما اگر از وى مسأله‌اى پرسيده شد و او نميدانست شرمنده نباشد ، شكيبائى در برابر مصائب مانند سر آدمى در بدن مىباشد . و كسى كه صبر ندارد ايمان ندارد .\r\n( 6 ) 10 - و نيز احمد بن عامر روايت مىكند كه حضرت رضا ( ع ) از جدش رسول خدا ( ص ) روايت كرد كه فرمود :\r\n\r\n","description":"","footnote":"","page_name":" 255 ","page_number":255},
  {"content":"\r\n\r\n« دانش مانند گنجى است كه كليد آن سؤال است ، خداوند شما را رحمت كند هر چه ميخواهيد بپرسيد و بر دانش خود بيفزائيد ، و در پرسشهاى علمى چهار نفر ما جور هستند : سؤال كنند ، معلم ، شنونده ، و پاسخ دهنده .\r\n( 1 ) 11 - احمد بن عامر از حضرت رضا ( ع ) و او از جدش حضرت رسول ( ص ) روايت مىكند كه فرمود : خداوندا جانشينان مرا بيامرز و اين مطلب را سه بار تكرار كردند .\r\nخدمت آن بزرگوار عرض شد جانشينان شما كيانند ؟\r\nفرمود : كسانى كه بعد از من خواهند آمد و روايت‌هاى مرا نقل خواهند كرد ، و سنت‌هاى مرا به مردم تعليم خواهند داد .\r\n( 2 ) 12 - احمد بن عامر از امام رضا و او از جدش عليهما السلام روايت مىكند كه فرمود : هر يك از امت من كه چهل حديث را حفظ كنند و از آن اخبار استفاده نمايند ، خداوند آن شخص را روز قيامت فقيه دانشمندى مبعوث خواهد كرد .\r\n( 3 ) 13 - و نيز احمد بن عامر از حضرت رضا ( ع ) و او از جدش رسول خدا ( ص ) نقل مىكند كه فرمود : هر كسى بدون علم فتوى بدهد و در موضوعات دينى اظهار نظر كند فرشتگان آسمان و زمين او را لعنت ميكنند .\r\n( 4 ) 14 - حسن بن عبد اللَّه رازى گويد : امام رضا ( ع ) از پدرانش از امير المؤمنين عليهم السلام نقل ميكرد كه آن جناب فرمود : علم گمشده مؤمن است .\r\n( 5 ) 15 - عبد السلام هروى گويد : از حضرت رضا ( ع ) شنيدم ميفرمود : خداوند رحمت كند آن بنده‌اى را كه دستورات ما را زنده كند ، عرض كردم چگونه دستورات شما را زنده كند ؟ .\r\nفرمود : علوم و معارف ما را بياموزد ، و به مردم تعليم دهد ، زيرا اگر مردم خوبيهاى سخنان و دستورات ما را فرا گيرند از ما متابعت خواهند كرد .\r\n\r\n","description":"","footnote":"","page_name":" 256 ","page_number":256},
  {"content":"\r\n\r\n( 1 ) ابو الصلت گويد : عرض كردم : اى فرزند رسول خدا از حضرت صادق ( ع ) براى ما نقل شده كه فرمود : هر كس علم بياموزد و قصدش اين باشد كه با نادانان جدال كند ، و به دانشمندان فخر بفروشد ، و يا نظرش اين باشد كه با كسب علم و فضيلت ، مردم و جامعه را متوجه خود كند ، اين چنين عالمى جايش در دوزخ است .\r\nحضرت رضا فرمود : جد من درست فرموده است ، آيا ميدانى كه نادانان چه افرادى هستند ؟\r\nعرض كردم : آنان را نمىشناسم .\r\nفرمود : آنها گروهى از داستانسرايان مخالف ما هستند كه مردم را از طريق حق و صراط مستقيم منحرف ميكنند ، آيا ميدانى كه مقصود از « علماء » چه كسانى مىباشند ؟\r\nگفتم آن را هم نمىدانم .\r\nامام ( ع ) فرمود : مقصود از « علماء » علماى آل محمد عليهم السلام هستند كه خداوند اطاعت آنها را واجب گردانيده و محبت آنان را لازم ساخته است ، آيا ميدانى كه معنى توجه مردم به او چيست ؟\r\nعرض كردم نمىدانم .\r\nفرمود : به خداوند سوگند معنى اين جمله ادعاى امامت بدون حق و استحقاق مىباشد ، و هر كس مرتكب اين عمل گردد جاى او در آتش خواهد بود .\r\n( 2 ) 16 - داود بن سليمان غازى از حضرت رضا ( ع ) روايت مىكند كه امير المؤمنين عليه السلام فرمود : پادشاهان بر مردم فرمانروا هستند و علم و دانش بر پادشاهان حكومت مىكند ، و قدر علم اين است كه از خداوند بترسى و به علم و فضيلت خود عمل كنى ، و از جهالت براى تو همين بس است كه به علم خود فخر و مباهات كنى .\r\n\r\n","description":"","footnote":"","page_name":" 257 ","page_number":257},
  {"content":"\r\n\r\n( 1 ) 17 - محمد بن على از حضرت رضا ( ع ) و او از پدرانش از حضرت رسول ( ص ) روايت مىكند كه فرمود :\r\nطلب علم بر هر مسلمانى واجب است ، علم را در جاهائى كه گمان داريد جستجو كنيد ، و آن را از اهلش فرا گيريد ، ياد گرفتن علم براى رضاى خداوند از حسنات است ، و طلب علم عبادت و مذاكره و مباحثه آن تسبيح و عمل كردن و كار - بستن علم به منزله جهاد در راه خداوند مىباشد .\r\nهر كس علم را به ديگران بياموزد مانند آن كسى است كه در راه خداوند صدقه ميدهد ، و هر كسى علم را در ميان اهلش بذل كند و مردم را از علوم خود بهره‌مند كند به خداوند نزديك ميگردد ، زيرا راه حلال و حرام از علم حاصل مىشود و روشنى راه بهشت از آن پديد مىآيد .\r\nعلم در هنگام وحشت رفيق و همدم انسان و در غربت و تنهائى يار و ياور آدمى است .\r\nعلم و دانش در خلوت هم صحبت و در سختىها و مشكلات راهنما است ، علم در برابر دشمن مانند سلاح بران و در نزد دوستان زيور آدميان است ، خداوند به وسيله علم گروهى را به مقامات عاليه مىرساند و آنان را در امور خير و صلاح و سداد مقتدا و راهبر ميگرداند .\r\nجامعه به وسيله اين علماء بطريق خير و سعادت رهنمائى مىشود و مردم پيرامون آنها را ميگيرند و به افعال و اعمال آنان اقتداء كرده و از آراء و نظريات آنان سود برده و در نتيجه سعادت‌مند ميگردند .\r\nفرشتگان ميل مىكنند كه با اهل علم دوستى و ارتباط برقرار كنند و با بالهاى خود آنان را نوازش مىكنند و تماس مىگيرند ، و در هنگام نماز خواندن به آنها مبارك باد ميگويند .\r\n\r\n","description":"","footnote":"","page_name":" 258 ","page_number":258},
  {"content":"\r\n\r\n( 1 ) هر خشك و ترى براى علماء استغفار مىكند ، و ماهيان درياها و همه جنبندگان و درندگان بيابانها و چهارپايان براى اين گونه مردمان عالم طلب رحمت و مغفرت مىنمايند .\r\nعلم دل را حيات بخشيده و جهالت را از آن مىزدايد ، و چشمها را روشنائى بخشيده و تاريكىها را از برابر ديدگان بر طرف مىكند ، و به ابدان آدميان توانائى داده و ضعف و ناتوانى را رفع مىسازد ، علم بندگان را به جايگاه نيكان رسانيده و با خوبان و نيكوكاران همنشين مىكند ، و در دو جهان به مقام بلندى مىرساند .\r\nمذاكره علم و گفتگو در مباحث علمى مانند كسانى است كه روزه داشته باشند و يا به عبادت پروردگار قيام نمايند .\r\nبه راهنمائى علم انسانى با خداوند آشنا ميگردد و از وى اطاعت مىكند و پرستش مينمايد ، به وسيله علم ارتباط بين ارحام برقرار ميگردد ، و حلال از حرام شناخته مىشود ، علم پيشاپيش عمل و عمل تابع علم است ، علم به مردمان خوشبخت الهام ميگردد ، و مردمان بدبخت و سيه‌روز از افاضه آن محروم ميگردند .\r\nپس خوشا به حال آن افرادى كه از علوم پروردگار محروم نگردند ، و از علم و فضيلت بهره‌مند شوند .\r\n( 2 ) 18 - ابو الصلت هروى از حضرت رضا ( ع ) از پدرانش از حضرت رسول ( ص ) روايت كرده كه آن جناب فرمود : از دانايان باشيد نه از راويان ، اگر حديثى را از روى فقه و بصيرت و دانائى درك كنيد و معانى آن را دريابيد بهتر است از اينكه هزار حديث را بدون درك معانى آن را روايت نمائيد .\r\n( 3 ) 19 - يوسف بن محمد و على بن محمد كه هر دو از شيعيان بودند از امام حسن عسكرى ( ع ) روايت ميكنند كه حضرت رضا ( ع ) فرمود : روز قيامت به عابد گفته\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nمىشود ( 1 ) تو مرد خوبى بودى و براى خودت كوشش كردى و زاد و توشه خود را فراهم ساختى ، اينك داخل بهشت شويد ، و از نتائج اعمال خود بهره‌مند گرديد .\r\nليكن فقيه آن كسى است كه جامعه را از علوم خود بهره‌مند گرداند ، و آنان را به طرف خير و سعادت رهنمون شود ، و آنها را از چنگال دشمنان برهاند و از نعمتهاى پروردگار آنان را بهره‌مند سازد ، و خشنودى خداوند را براى آنها فراهم آورد .\r\nروز قيامت به فقيه گفته مىشود اى كسى كه از ايتام آل محمد عليهم السلام سرپرستى كردى و دوستان ضعيف آنها را راهنمائى نمودى ، اينك از كسانى كه از تو علم آموختند شفاعت كن .\r\nپس آن فقيه توقف مىكند و مردم را دسته دسته با خود به بهشت مىبرد ، و اينان كسانى هستند كه از وى و يا شاگردان او علم آموخته‌اند ، و تا روز قيامت هر كسى از گفته‌هاى اين عالم استفاده كند مشمول شفاعت وى خواهد بود ، و اينك بنگريد بين فقيه و عابد چه فرقى هست . « 1 »\r\n\r\n\r\n","description":"","footnote":"\r\n( 1 ) شيخ مصلح الدين سعدى عليه الرحمه در معنى اين حديث گفته :\r\n صاحبدلى به مدرسه آمد ز خانقاه * بشكست رسم و صحبت اهل طريق را\r\nگفتم ميان عالم و عابد چه فرق بود * تا اختيار كردى از آن اين فريق را\r\nگفت آن گليم خويش برون ميبرد ز موج * وين سعى مىكند كه بگيرد غريق را \r\n","page_name":" 260 ","page_number":260},
  {"content":"\r\n\r\n\r\n( 1 ) از كتاب توحيد و خداشناسى\r\n( 2 ) 1 - محمد بن عبد اللَّه خراسانى خادم امام رضا ( ع ) گويد : مردى از زنادقه خدمت حضرت رضا رسيد در حالى كه گروهى از مردم در مجلس حاضر بودند .\r\nامام ( ع ) از آن مرد زنديق پرسيد اگر مطلب همانطور است كه شما ميگوئيد و اين جهان آفريننده‌اى ندارد - در حالى كه چنين نيست - آيا ما و شما پس از مرگ مساوى نخواهيم بود ، و اين نماز و روزه‌اى كه انجام داديم و زكاتى كه داديم در آن جهان به ما ضررى نخواهند رسانيد .\r\nدر اين هنگام مرد زنديق سكوت كرد ، سپس حضرت رضا ( ع ) فرمود : و اگر گفته‌هاى ما درست بيايد - در صورتى كه گفته‌هاى ما حقيقت دارد - آيا شما هلاك نخواهيد شد و ما نجات پيدا نخواهيم كرد ؟\r\nمرد زنديق گفت : خداوند تو را رحمت كند مرا مطلع كنيد كه او چگونه است و در كجا است ؟\r\nامام رضا ( ع ) فرمود : واى بر تو در اين گفته خطا كردى و به غلط رفتى ، « اين » و « كيف » را او پديد آورده است ، و بوسيله اينها شناخته نميشود ، خداوند را با قواى ظاهرى و قياس نميتوان شناخت .\r\n\r\n","description":"","footnote":"","page_name":" 261 ","page_number":261},
  {"content":"\r\n\r\n( 1 ) مرد زنديق گفت : پس حالا كه خداوند با يكى از محسوسات شناخته نميگردد پس اين چنين خدائى وجود ندارد .\r\nحضرت رضا ( ع ) فرمود : واى بر تو اكنون كه حواس ظاهرى تو از درك وجود پروردگار ناتوان است انكار وجود مبدء متعال را ميكنى ، ما هر گاه از نظر ظاهر نتوانيم وجود او را درك كنيم يقين مىكنيم كه او خداوند ما است و بر خلاف همه اشياء مىباشد .\r\nمرد كافر گفت : پس خداوند كجا است ؟\r\nحضرت رضا ( ع ) فرمود : پس شما خبر دهيد كه در چه وقتى نبوده تا من به شما بگويم در چه وقت بوده است ؟\r\nسائل گفت : دليل بر اين مطلب كه خداوند در همه زمانها بوده چيست ؟\r\nامام ( ع ) فرمود : من هنگامى كه به بدن خود مىنگرم ، توانائى ندارم كه در طول و عرض بدنم زياد و يا كم كنم ، و يا مكروهات را از بدن خود دفع كرده و جلب منفعت كنم .\r\nدر اين هنگام درك كردم كه براى اين بدن يك سازنده هست و با علم و قدرت اين بدن ساخته شده است ، علاوه بر بدن انسان گردش فلك با قدرت خداوند انجام مىگيرد ، و ابرها و جريان بادها و طوفان‌ها و گردش آفتاب و ماه و ستارگان و ساير موجودات آسمانى و زمينى و دريايى همه در پرتو عنايات و توجهات پروردگار حركت ميكنند و به زندگى خود ادامه ميدهند .\r\nاز اين رو يقين كردم كه براى كائنات آفريننده‌اى هست كه همه اين موجودات را پديد آورده است .\r\n( 2 ) 2 - حسين بن خالد گويد : مردى از حضرت رضا ( ع ) پرسيد : اى فرزند\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nرسول خدا دليل حدوث عالم چيست ؟ ( 1 ) امام ( ع ) در پاسخ او فرمود : تو قبل از اين وجود نداشتى و اينك وجود پيدا كرده‌اى و يقين دارى كه خودت خويشتن را خلق نكرده‌اى و آن كسى هم كه مانند تو مىباشد تو را خلق نكرده است .\r\n( 2 ) 3 - حسين بن خالد گويد : از حضرت رضا ( ع ) شنيدم ميفرمود : خداوند متعال همواره عالم ، قادر ، شنوا ، بينا و زنده است ، و همه اين صفات جزء ذات مقدس اوست و هرگز از آن منفك نمىشود .\r\nگويد : عرض كردم گروهى مىگويند : علم ، قدرت ، حيات ، شنوائى ، بينائى و قدمت از ذات خداوند بيرون است ، و اين صفات جزء ذات خداوند نيست .\r\nحضرت رضا ( ع ) فرمود : هر كس به اين سخنان عقيده پيدا كند ، براى خداوند شريك قائل شده است و از ولايت ما بهره‌مند نيست ، بعد از اين فرمود خداوند هميشه عالم ، شنوا ، بينا و قادر است و اين صفات هرگز از آن جدا نميشوند .\r\nپروردگار از گفته‌هاى مشركين و مشبهين منزه است و مقامش از اين سخنان ناروا بلندتر است .\r\n( 3 ) 4 - صفوان بن يحيى گويد : ابو قره محدث از من درخواست كرد كه او را خدمت حضرت رضا ( ع ) ببرم ، پس از اينكه براى او از آن جناب اذن ورود خواستم و اجازه فرمودند ابو قره خدمت رسيد و از مسائل حلال و حرام و احكام دينى پرسشهائى فرمود تا سخن را به مبحث توحيد كشانيد .\r\nابو قره گفت : براى ما روايت شده كه خداوند موضوع سخن گفتن و رؤيت خود را به دو تن از پيغمبران خود اختصاص داد ، با موسى بن عمران سخن گفت ، و محمد ( ص ) را به رؤيت خود مخصوص گردانيد .\r\n\r\n","description":"","footnote":"","page_name":" 263 ","page_number":263},
  {"content":"\r\n\r\n( 1 ) امام رضا ( ع ) فرمود : اگر چنين است كه محمد خداوند را رؤيت كرده است پس آن كسى كه از طرف خداوند به جن و انس ابلاغ كرد و فرمود : «  لا تُدْرِكُهُ الْأَبْصارُ  و  لا يُحِيطُونَ بِهِ عِلْماً  و  لَيْسَ كَمِثْلِهِ شَيْءٌ  » ديدگان ، خداوند را درك نمىكنند و از جهت علم هم نمىتوانند خداوند را دريابند و هيچ چيزى مانند او نيست كدام است آيا اين محمد نيست ؟ ابو قره گفت مطلب همين است كه شما بيان فرموديد .\r\nحضرت رضا ( ع ) بار ديگر فرمود : محمد از طرف خداوند مبعوث ميگردد و به مردم ميگويد : كه او از جانب پروردگار آمده و آنها را به طرف خداوند دعوت مىكند و از صفات و خصوصيات او گفتگو مىنمايد به مردم بگويد : من خداوند را با دو چشم خود ديدم و او را به صورت بشرى دريافتم .\r\nآيا شما با اظهار اين مطالب شرم نمىكنيد ؟ زنادقه قدرت ندارند اين چنين سخن بگويند ، آيا جايز است كه از طرف خداوند سخنى بگويد ، و بار ديگر بيايد و بطريق ديگرى بر خلاف سخن اول خود مطلبى بگويد .\r\nابو قره گفت : مگر در قرآن نيامده كه  « وَ لَقَدْ رَآهُ نَزْلَةً أُخْرى »  امام رضا سلام اللَّه عليه فرمود : بعد از اين آيه مطلبى هست كه دلالت مىكند بر آن چيزى كه مشاهده كرد ، و آن آيهء  ما كَذَبَ الْفُؤادُ ما رَأى  مىباشد .\r\nمىفرمايد : دل محمد ( ص ) تكذيب نكرد آنچه را كه با دو چشمش مشاهده كرد ، سپس اطلاع داد به آنچه محمد ديد و آن اينست كه فرمود :  « لَقَدْ رَأى مِنْ آياتِ رَبِّهِ الْكُبْرى »  .\r\nپس حضرت رسول ( ص ) آيات خداوند را مشاهده كردند و آيات خداوند غير از او مىباشند .\r\nپروردگار فرموده  وَ لا يُحِيطُونَ بِهِ عِلْماً  پس هر گاه با چشم ظاهرى بتوان\r\n\r\n","description":"","footnote":"","page_name":" 264 ","page_number":264},
  {"content":"\r\n\r\nخداوند را ديد احاطه علمى نيز امكان‌پذير است و شناخت واقعى حاصل ميگردد .\r\n( 1 ) ابو قره گفت : آيا روايات را تكذيب ميكنيد ؟\r\nامام رضا ( ع ) فرمود : هر گاه روايات با مخالفت قرآن مواجه شدند من آن اخبار را تكذيب ميكنم ، زيرا مسلمين اجماع كرده‌اند كه با علم و دانش نميتوان خداوند را دريافت و با ديدگان ظاهر نمىتوان او را ديد و خداوند را به هيچ چيزى نميتوان مانند كرد .\r\n( 2 ) 5 - ريان بن الصلت از حضرت رضا ( ع ) روايت كرده كه حضرت رسول ( ص ) فرمود : خداوند متعال ميفرمايد : به من ايمان نياورده است كسى كه سخنان مرا طبق رأى خود تفسير و تعبير كند ، و مرا نشناخته است كسى كه مرا به مخلوقاتم تشبيه كند ، و بر دين من نيست كسى كه در دين من بقياس رفتار نمايد .\r\n( 3 ) 6 - داود بن قاسم گويد : از حضرت رضا ( ع ) شنيدم ميفرمود :\r\nهر كس خداوند را به مخلوقاتش مانند كند مشرك است ، و هر كسى براى او مكانى قائل شود كافر است ، و هر كس به خداوند نسبت دهد آنچه را كه نهى فرموده دروغگو است .\r\nبعد از اين امام ( ع ) اين آيه شريفه را قرائت فرمودند  إِنَّما يَفْتَرِي الْكَذِبَ الَّذِينَ لا يُؤْمِنُونَ بِآياتِ اللَّهِ وَ أُولئِكَ هُمُ الْكاذِبُونَ  .\r\n( 4 ) 7 - حسين بن خالد گويد : به حضرت رضا ( ع ) عرض كردم اى فرزند رسول خدا مردم روايت مىكنند كه حضرت رسول ( ص ) فرمود : خداوند آدم را به صورت خود آفريد .\r\nامام ( ع ) فرمود : خداوند آنان را بكشد آنها اول حديث را حذف كرده‌اند پيغمبر از كنار دو نفر كه همديگر را ناسزا مىگفتند عبور فرمودند حضرت شنيد يكى از\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nآن دو به ديگرى ميگويد ( 1 ) خداوند چهره تو و چهره آن كس كه شبيه تو هست سياه كند .\r\nپيغمبر فرمود اى بندهء خدا به برادرت اين چنين خطاب نكن كه خداوند آدم را به صورت او آفريده است .\r\n( 2 ) 8 - حسين بن خالد گويد به حضرت رضا عليه السلام عرض كردم يا ابن رسول اللَّه مردم ما را به عقيده جبر و تشبيه نسبت ميدهند و اين موضوع از اين جا ناشى شده است كه از پدرانت در اين مورد رواياتى رسيده است .\r\nحضرت رضا عليه السلام فرمود اخبارى كه در اين موضوع از پدرانم عليهم السلام رسيده است بيشتر است يا رواياتى كه از جدم رسول خدا صلى اللَّه عليه و آله رسيده .\r\nراوى گويد عرض كردم بلكه اخبار روايت شده از پيغمبر در اين مورد بيشتر است .\r\nحضرت فرمود پس مردم بگويند پيغمبر هم معتقد به جبر و تشبيه بوده است .\r\nگفتم مردم ميگويند پيغمبر اين سخنان را نگفته است بلكه اين روايات را به آن جناب نسبت ميدهند .\r\nفرمودند پس بنا بر اين چرا نميگويند به پدران من هم اين روايات را نسبت داده‌اند و آن‌ها از انتساب اين سخنان به خود رضايت ندارند .\r\nبعد از اين حضرت رضا عليه السلام فرمود هر كس معتقد به تشبيه و جبر باشد كافر است ، و ما در دنيا و آخرت از آن تبرى ميجوئيم .\r\nاى فرزند خالد اخبار زيادى در موضوع تشبيه و جبر از طرف غلاة جعل شده و به ما نسبت داده‌اند ، غلاة بزرگى خداوند را درك نكردند و خدا را كوچك شمردند\r\n\r\n","description":"","footnote":"","page_name":" 266 ","page_number":266},
  {"content":"\r\n\r\nاينك هر كس آنها را دوست بدارد ما را دشمن داشته ، و هر كسى آنها را دشمن بدارد ما را دوست داشته است .\r\n( 1 ) 9 - محمد بن عبد اللَّه خراسانى خادم حضرت رضا عليه السلام گويد : يكى از زنادقه به حضرت رضا عليه السلام گفت چرا خداوند خود را از مخلوقات پوشيده است ؟\r\nابو الحسن عليه السلام فرمود پوشيدن خداوند خود را از مردم براى كثرت گناهان آنها مىباشد ، و بر خداوند در ايام شب و روز هيچ چيزى پوشيده نيست و او همه اعمال و افعال بندگان خود را ميداند .\r\nگفت پس چرا خداوند با چشم ظاهر ديده نميشود ؟\r\nحضرت رضا عليه السلام فرمود براى فرق بين او و بندگانش كه با حواس ظاهرى قابل درك هستند ، علاوه بر اين خداوند اجل است از اينكه ديدگان او را دريابند و يا گمان و خيال او را احاطه كنند ، و يا با عقل بتوان او را دريافت .\r\nوى گفت : خداوند را برايم تعريف كن ، امام عليه السلام فرمود : خداوند را نميتوان به حقيقت تعريف كرد پرسيد چرا نميتوان پروردگار را وصف كرد ؟ .\r\nفرمود براى اينكه هر محدودى به حدى پايان پيدا مىكند ، هر گاه احتمال تحديد رفت احتمال زيادى ميرود ، و هر گاه احتمال زيادى رفت احتمال نقصان ميرود .\r\n( 2 ) 10 - سليمان بن جعفر جعفرى گويد : شنيدم حضرت رضا عليه السلام به پدرم ميگفت : من تو را نزد عبد الرحمن بن يعقوب ديدم ، پدرم گفت : او دائى من است .\r\nامام رضا عليه السلام فرمود : او در بارهء خداوند سخنى بزرگ ميگويد ، او\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nپروردگار را بر خلاف واقع وصف و تعريف مىكند ، ( 1 ) و خداوند را نميتوان با پندار خود ، وصف كرد ، اكنون يا با ما مجالست كن و او را ترك گو ، و يا مجلس ما را واگذار و با او معاشرت كن .\r\nعرض كرد : او هر چه دلش خواست بگويد ، من بگفته‌هاى او عقيده ندارم در اين صورت از او چه زيانى به من خواهد رسيد .\r\nامام رضا عليه السلام فرمود : آيا نميترسى كه عذابى بر او نازل شود و تو را نيز فرا گيرد ، آيا خبر ندارى از داستان شخصى كه از اصحاب حضرت موسى عليه السلام بود و پدرش از ياران فرعون ، هنگامى كه سواران فرعون به موسى رسيدند وى برگشت تا پدرش را موعظه كند .\r\nموسى عليه السلام او را دريافت در حالى كه پدرش با او با غضب گفتگو ميكرد تا آنگاه كه بكنار دريا رسيدند و هر دو غرق شدند .\r\nچون خبر او به موسى رسيد گفت : خداوند او را رحمت كند او به عقيده پدرش نبود ، و ليكن هنگامى كه عذاب نازل شد همگان را فرا ميگيرد گناهكار و غير گناهكار را نميشناسد .\r\n( 2 ) 11 - يونس بن عبد الرحمن گويد : به حضرت رضا عليه السلام عرض كردم در اخبار روايت شده كه خداوند حقيقت علم است و نادانى در آن راه ندارد ، و زندگى است كه مرگى در او نيست ، و نورى است كه تاريكى هرگز در آن جا راه پيدا نميكند ، امام عليه السلام فرمود : همين طور است .\r\n( 3 ) 12 - داود بن سليمان فراء از على بن موسى الرضا و او از پدرانش از حسين ابن على عليهما السلام روايت كرده كه يك نفر يهودى خدمت حضرت امير المؤمنين عليه السلام رسيد و عرض كرد : مرا از آنچه در نزد خداوند نيست و از آنچه خداوند\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nندارد ، و از آنچه خداوند نميداند خبر دهيد .\r\n( 1 ) على عليه السلام فرمود : اما آنچه كه خداوند نميداند آن گفتار شما يهوديان است كه گفتيد عزيز فرزند خدا است در صورتى كه خداوند فرزندى براى خود نميداند .\r\nو اما آنچه كه در نزد خداوند نيست آن ظلم است و پروردگار هرگز به بندگان خود ستم نميكند .\r\nو اما آنچه خداوند ندارد آن شريك است ، در اين هنگام يهودى مسلمان شد و شهادتين بر زبان جارى كرد .\r\n( 2 ) 13 - ابو احمد غازى از حضرت رضا و او از پدرانش عليهم السلام از امير المؤمنين عليه السلام روايت كرده‌اند كه آن حضرت فرمود : اعمال بر سه قسم‌اند : فرائض ، فضائل و معاصى .\r\nاما فرائض به امر پروردگار و به رضايت و مشيت و علم و قضاء او انجام ميگيرد .\r\nو اما فضائل به امر خداوند نيست و ليكن رضايت و قضاء و قدر و مشيت و علم او در انجام آن دخالت دارد .\r\nو اما معاصى ، امر خداوند در آن دخالت ندارد ، و ليكن قضاء و قدر و مشيت و علم در آن نافذ است ، و سپس خداوند بندگان خود را در معاصى مورد عقاب قرار ميدهد .\r\n( 3 ) 14 - و نيز از حضرت رضا از پدرانش از حسين بن على عليهم السلام روايت شده كه گفت : از پدرم امير المؤمنين عليه السلام شنيدم فرمود :\r\nتمام جهان را جهل فرا گرفته مگر جاهائى كه بنور علم روشن است ، علم نيز نفعى ندارد مگر آنچه را كه مورد عمل قرار دهند ، و عمل‌ها نيز ريائى هستند مگر آن\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nعملى كه از روى اخلاص انجام گيرد و اخلاص نيز در معرض خطر است تا آنگاه كه بندگان به نتيجه اعمال خود برسند و عاقبت كارهاى خود را دريابند .\r\n( 1 ) 15 - احمد بن عبد اللَّه جويبارى از حضرت رضا عليه السلام روايت كرده است كه حضرت على بن الحسين عليهما السلام فرمود : مردى از اهل عراق خدمت امير المؤمنين عليه السلام رسيد و عرض كرد : مرا خبر دهيد آيا بيرون شدن ما به طرف مردم شام با قضا و قدر خداوند انجام گرفته است ؟\r\nعلى عليه السلام فرمود : آرى به خداوند سوگند شما از هيچ تپه‌اى بالا نرفتيد و در هيچ سرزمين فرود نيامديد مگر آنكه قضاء و قدر خداوند در آن دخالت داشت .\r\nپيرمرد عراقى گفت : پس از مشقت‌هائى كه در اين مسافرت به من رسيده در نزد خداوند ما جور هستم ؟ .\r\nعلى عليه السلام فرمود : اى پيرمرد اندكى آرام بگير ، شايد گمان ميكنى كه اين قضاء و قدر لازم و حتمى است و اگر چنين بود هر آينه ثواب و عقاب معنى نداشت و امر و نهى لازم نبود ، و معنى وعد و وعيد ساقط ميشد ، ديگر گناهكار را سرزنش نميكردند و نيكوكار را نميستودند ، حتى شايسته بود نيكوكار را سرزنش كنند و گناهكار را مورد احسان قرار دهند .\r\nاين عقيده كه از وى بوى جبر مىآيد گفتهء بت پرستان و دشمنان خداوند است ، قدريان و مجوسان اين امت به اين عقيده هستند .\r\nاى شيخ خداوند بندگان خود را با تخيير مكلف كرد و براى آنكه از عواقب اعمال خود بترسند آن‌ها را از ارتكاب كارهاى زشت بازداشت ، و در برابر كارهاى كوچك پاداش‌هاى زيادى عطا فرمود .\r\nخداوند هرگز مغلوب نافرمانان و معصيت‌كاران نشده ، و از روى اكراه\r\n\r\n","description":"","footnote":"","page_name":" 270 ","page_number":270},
  {"content":"\r\n\r\nاطاعت نگرديده است ، ( 1 ) و آسمان و زمين و آنچه در بين آنها قرار دارد عبث و بيهوده نيافريده است ،  « ذلِكَ ظَنُّ الَّذِينَ كَفَرُوا فَوَيْلٌ لِلَّذِينَ كَفَرُوا مِنَ النَّارِ »  .\r\nراوى گويد : شيخ در اين هنگام برخاست در حالى كه ميگفت :\r\n أنت الامام الذى نرجو بطاعته * يوم النجاة من الرحمن غفرانا\r\nأوضحت من ديننا ما كان ملتبسا * جزاك ربك عنا فيه احسانا \r\n( 2 ) 16 - ابو الصلت هروى گويد : از حضرت رضا عليه السلام شنيدم ميفرمود :\r\nهر كس به جبر عقيده دارد به او زكات ندهيد و شهادت او را قبول نكنيد ، خداوند متعال مردم را به اندازهء توانائيهاى آنها مكلف ساخته و بيش از استعداد آنان براى آنها تكليف معين نكرده است ، هر كسى در گرو كارهاى خود بوده و كسى گناه ديگرى را تحمل نميكند .\r\n( 3 ) 17 - بريد بن عمير شامى گويد : خدمت حضرت رضا عليه السلام رسيدم هنگامى كه در مرو اقامت داشتند عرض كردم : يا ابن رسول اللَّه از حضرت صادق عليه السلام براى ما روايت شده است كه آن جناب فرموده : « لا جبر و لا تفويض بل أمر بين أمرين » معنى اين حديث چيست ؟ .\r\nفرمود : هر كس گمان كند كه خداوند ما را وادار به گناه مىكند و بعد ما را در اثر ارتكاب گناه معذب مينمايد اين شخص معتقد به جبر است .\r\nهر كسى اعتقاد پيدا كند كه خداوند امور بندگان خود را به ائمه اطهار واگذار كرده است اين را تفويض گويند قائل به جبر كافر و معتقد به تفويض مشرك است .\r\nگويد : عرض كردم پس معنى امر بين چيست ؟ .\r\nامام عليه السلام فرمود : مردم در انجام اوامر پروردگار و ترك منهيات راه عملى\r\n\r\n","description":"","footnote":"","page_name":" 271 ","page_number":271},
  {"content":"\r\n\r\nدارند و طرق خير و سعادت و شر و شقاوت براى آنها باز است .\r\n( 1 ) راوى عرض كرد : آيا خداوند در افعال بندگان اراده و مشيت دارد ؟ .\r\nحضرت رضا عليه السلام فرمود : در انجام اوامر اراده و مشيت خداوند حاكم است و پروردگار از كار بردن دستورات خود خوشنود است و بندگان خود را در طاعات و عبادات كمك مىكند ، و اما در مورد معاصى اراده و مشيت خداوند نهى از ارتكاب معصيت است و از انجام آن به خشم مىآيد و مرتكبين گناه را معذب مىكند ، گويد : گفتم : آيا « قضاء » در اين امور دخالتى دارد ؟ فرمود : در تمام افعال بندگان از خير و شر « قضاء » هست .\r\nگفتم : معنى قضاء چيست ؟ فرمودند : معنى « قضاء » حكومت بر مردم است به آنچه استحقاق دارند و خداوند در برابر افعال و اعمال بندگان به آن‌ها در دنيا و آخرت ثواب و يا عقاب ميدهد .\r\n( 2 ) 18 - سليمان بن جعفر جعفرى از حضرت رضا عليه السلام روايت كرده است كه در محضر آن جناب از جبر و تفويض سخن بميان آمد ، امام عليه السلام فرمود :\r\nاگر ميخواهيد در اين موضوع « اصلى » براى شما ارائه كنم كه هرگز با هم اختلاف نداشته باشيد و با هر كس در اين موضوع مباحثه و گفتگو كرديد پيروز گرديد .\r\nعرض كرديم نظر خود را در اين باره بيان فرمائيد .\r\nحضرت فرمودند : خداوند با غلبه و قهر اطاعت و معصيت نميشود ، و بندگان خود را در دنيا وانميگذارد هر چه بندگان دارند از آن خداوند است ، نيرو و توانائى بندگان از طرف خداوند افاضه شده است .\r\nاگر همه بندگان به طاعت و عبادت پروردگار مشغول گردند پروردگار از عمل آنها جلوگيرى نكرده و مانع و رادع آنها نيست ، و اگر همه آنها به معصيت\r\n\r\n","description":"","footnote":"","page_name":" 272 ","page_number":272},
  {"content":"\r\n\r\nو نافرمانى مشغول شوند ، ( 1 ) در اين صورت اگر خداوند اراده فرمايد جلو معصيت آنها را ميگيرد ، و اگر بين آنها و معصيت حائل نگردد اين دليل نيست كه خداوند آنها را وادار به معصيت كرده است .\r\nسپس فرمودند : هر كس اين گونه سخنان را ضبط كند خصم خود را از پا در آورده است .\r\n( 2 ) 19 - حسين بن خالد از حضرت رضا عليه السلام روايت كرده است كه آن جناب از پدرانش از امير المؤمنين عليهم السلام روايت ميكرد كه فرمود شنيدم از حضرت رسول صلى اللَّه عليه و آله ميفرمود : خداوند متعال ميفرمايد : هر كس به قضاء من راضى نباشد و به « قدر » من ايمان نياورد ، بايد خدائى غير از من براى خود بيابد .\r\nحضرت رسول صلى اللَّه عليه و آله فرمود : در هر « قضاء » پروردگار براى مؤمن خيرى هست .\r\n( 3 ) 20 - حسن بن على وشاء گويد : از حضرت رضا عليه السلام پرسيدم آيا خداوند كارها را به بندگان خود واگذاشته است ؟ .\r\nفرمود : خداوند عزيزتر از اين است كه امور را به مردم واگذارد ، گفتم :\r\nپس آنان را به انجام معاصى مجبور كرده است ؟ .\r\nفرمود : خداوند عادل‌تر و داناتر از اين است ، سپس فرمود : خداوند متعال ميفرمايد : اى فرزند آدم من به نيكيهايت از تو سزاوارترم ، و تو به گناهانت از من سزاوارتر هستى تو نافرمانيها را با قوتى كه در تو گذاشته‌ام انجام دادى .\r\n( 4 ) 21 - محمد بن عرفه گويد : به حضرت رضا عليه السلام عرض كردم خداوند اشياء را به قدرت آفريد يا بدون قدرت ؟ .\r\nفرمود جايز نيست كه گفته شود خداوند اشياء را با قدرت آفريده است ،\r\n\r\n","description":"","footnote":"","page_name":" 273 ","page_number":273},
  {"content":"\r\n\r\n( 1 ) زيرا اگر اين طور گفته شود معنى آن چنينست كه قدرت را چيزى غير از خداوند فرض كنى ، و قدرت را وسيله‌اى براى آفرينش موجودات بدانى ، و اين عقيده شرك است .\r\nو اگر بگوئى كه خداوند به قدرت ذاتى خود ، موجودات و كائنات را خلق كرد در اين صورت قدرت را جزء ذات حق دانسته‌اى ، و پروردگار را مقتدر و صاحب قدرت وصف كرده‌اى ، خداوندى كه هرگز ضعيف و ناتوان نيست و به غير خود نيازى ندارد .\r\n( 2 ) 22 - حسين بن بشار گويد از حضرت رضا عليه السلام پرسيدم آيا خداوند به حوادثى كه واقع نشده است علم دارد ، و يا فقط گذشته‌ها را ميداند ؟ .\r\nامام عليه السلام فرمود خداوند متعال عالم به اشياء است قبل از اينكه اشياء به وجود آيند ، خداوند متعال فرموده است  إِنَّا كُنَّا نَسْتَنْسِخُ ما كُنْتُمْ تَعْمَلُونَ  و همچنين به اهل جهنم فرمود  وَ لَوْ رُدُّوا لَعادُوا لِما نُهُوا عَنْهُ وَ إِنَّهُمْ لَكاذِبُونَ  .\r\nخداوند متعال ميداند اگر آنها را به دنيا برگرداند مردم بار ديگر دنبال منهيات خواهند رفت و به فرشتگان هنگامى كه گفتند  أَ تَجْعَلُ فِيها مَنْ يُفْسِدُ فِيها وَ يَسْفِكُ الدِّماءَ وَ نَحْنُ نُسَبِّحُ بِحَمْدِكَ وَ نُقَدِّسُ لَكَ قالَ إِنِّي أَعْلَمُ ما لا تَعْلَمُونَ  .\r\nپس بنا بر اين علم خداوند به اشياء سبقت دارد و قبل از وجود شىء علم به آن دارد ، خداوند بسيار بزرگ است و همواره شنوا و دانا و بينا است .\r\n( 3 ) 23 - محمد بن عبيد گويد : خدمت حضرت رضا عليه السلام رسيدم فرمودند :\r\nبه عباس بگوئيد از سخن گفتن در مباحث توحيد و غير آن خوددارى كند ، و با مردم طبق معرفت آنها و درك آنها سخن گويد ، و از مطالبى كه قابل فهم جامعه نيست و مورد انكار آنان قرار ميگيرد خوددارى كند .\r\nو هر گاه از تو از توحيد پرسيدند ، همانطور كه خداوند فرموده است بيان كن .\r\n\r\n","description":"","footnote":"","page_name":" 274 ","page_number":274},
  {"content":"\r\n\r\n( 1 ) پروردگار متعال ميفرمايد :      قُلْ هُوَ اللَّهُ أَحَدٌ ، اللَّهُ الصَّمَدُ ، لَمْ يَلِدْ وَ لَمْ يُولَدْ ، وَ لَمْ يَكُنْ لَهُ كُفُواً أَحَدٌ      .\r\nو هر گاه از كيفيت پرسيدند همان گونه كه خداوند فرموده  لَيْسَ كَمِثْلِهِ شَيْءٌ  براى مردم بيان كن .\r\nو هر گاه از تو پرسيدند كه خداوند چگونه ميشنود بگو  وَ هُوَ السَّمِيعُ الْعَلِيمُ *  و روى هم رفته در همه گفتگوها بايد به اندازه عقل و معرفت مردم گفتگو شود .\r\n( 2 ) 24 - داود بن سليمان فراء از حضرت رضا عليه السلام از پدرانش عليهم السلام روايت مىكند كه حضرت رسول صلى اللَّه عليه و آله فرمود : توحيد نصف دين است ، و روزى با دادن صدقه فرود آوريد .\r\n( 3 ) 25 - فتح بن يزيد جرجانى گويد : از حضرت رضا عليه السلام پرسيدم ادنى معرفت خداوند چيست ؟ .\r\nفرمود : نازل‌ترين مرتبه در خداشناسى اين است كه اقرار كنى خدائى غير آن نيست و نظير و مانندى ندارد ، و قديم و ازلى است و انقطاع و زوال در وجود مقدس آن راه ندارد ، خداوند همواره موجود ، و نابودى براى آن نيست ، و مانند او چيزى وجود ندارد .\r\n( 4 ) 26 - عبد العزيز بن مهتدى گويد : از حضرت رضا عليه السلام در موضوع خداشناسى سؤال كردم .\r\nفرمودند : هر كس قل هو اللَّه احد را بخواند و به آن ايمان بياورد ، خدا را شناخته و موحد شناخته ميگردد .\r\nعرض كردم : چگونه آن را بخواند ؟ .\r\nفرمود همان طورى كه مردم ميخوانند قرائت كند ، و در پايان گفتگوى خود\r\n\r\n","description":"","footnote":"","page_name":" 275 ","page_number":275},
  {"content":"\r\n\r\nاضافه فرمودند : كذلك اللَّه ربى ، كذلك اللَّه ربى ، كذلك اللَّه ربى .\r\nيعنى خداى من اين چنين است كه در اين سوره مباركه وصف شده و من جز اين عقيده‌اى ديگر در بارهء خداوند ندارم .\r\n( 1 ) 27 - ابراهيم بن عباس گويد : مردى از حضرت رضا عليه السلام پرسيد آيا خداوند بندگان خود را به آنچه قدرت ندارند انجام دهند مكلف مىكند ؟ .\r\nفرمود خداوند عادل‌تر است از اينكه چنين تكليفى به بندگانش بكند .\r\nبار ديگر پرسيد : آيا مردم توانائى دارند به آنچه اراده كرده‌اند .\r\nفرمود : مردم ناتوان‌ترند از اينكه هر چه بخواهند انجام دهند .\r\n( 2 ) 28 - احمد بن عامر طائى گويد : حضرت رضا عليه السلام از جدش رسول خدا صل اللَّه عليه و آله روايت كرده است كه فرمود :\r\nخداوند متعال در روز قيامت به حساب همه بندگان خود ميرسد مگر افرادى كه مشرك باشند خداوند مشركين را بدون حساب روانه دوزخ مىكند .\r\n( 3 ) 29 - حسن بن على بن فضال گويد : خدمت حضرت رضا عليه السلام عرض كردم چرا خداوند متعال مخلوقات را به صور مختلف و انواع گوناگون آفريد ، و آنان را به يك صورت و هيئت خلق نكرد ؟ .\r\nفرمود : براى اينكه مردم خيال نكنند خداوند عاجز است و قدرت ندارد مخلوقات خود را به صور گوناگون بيافريند و ملحدين و كافرين مردم را در شك و وهم گرفتار نكنند ، از اين رو مردم با ديدن مخلوقات پروردگار متوجه ميگردند كه خداوند بر هر چيزى قادر و توانا است .\r\n( 4 ) 30 - اسحاق بن راهويه گويد : هنگامى كه حضرت رضا عليه السلام وارد\r\n\r\n","description":"","footnote":"","page_name":" 276 ","page_number":276},
  {"content":"\r\n\r\nنيشابور شد ( 1 ) و چون خواست از آن شهر بيرون شود و به طرف مامون برود اصحاب حديث پيرامون مركب آن جناب را گرفتند ، و گفتند يا ابن رسول اللَّه از نيشابور بيرون ميروى و براى ما حديثى بيان نميكنى كه از آن استفاده كنيم ؟ .\r\nدر اين هنگام امام رضا در عمارى جلوس كرده بودند ، پس از اين سؤال سر مبارك خود را از عمارى بيرون كرده و فرمودند :\r\nشنيدم از پدرم موسى بن جعفر ، و او از پدرش محمد بن على و او از پدرش على ابن الحسين و او از پدرش حسين بن على و او از پدرش على بن ابى طالب ، كه گفت : شنيدم از رسول خدا ( ص ) كه فرمود شنيدم از خداوند متعال كه فرمود :\r\nكلمهء « لا إله الا اللَّه » قلعه استوار و محكم من است ، هر كس در اين قلعه وارد شود از عذاب من مصون و محفوظ خواهد شد .\r\nراوى گويد هنگامى كه مركب حضرت به سير خود ادامه داد امام عليه السلام سر مبارك خود را از عمارى بيرون كرد و فرمود البته لا إله الا اللَّه شروطى دارد و من هم يكى از شروط آن هستم .\r\n( 2 ) 31 - احمد بن عبد اللَّه جويبارى از حضرت رضا عليه السلام از پدرانش از حضرت رسول صلى اللَّه عليه و آله روايت كرده است كه فرمود پاداش و نعمتى كه خداوند به موحدين ميدهد بهشت است .\r\n( 3 ) 32 - و نيز حضرت رضا از جدش رسول خدا صلى اللَّه عليه و آله روايت كرده كه فرمود :\r\nكلمه « لا إله الا اللَّه » در نزد خداوند مقام بزرگ و ارجمندى دارد ، هر كس از روى عقيده و اخلاص اين كلمه را بر زبان جارى سازد بهشت براى او واجب ميگردد و هر كس بدروغ و رياء كلمه مزبوره را بر زبان خود جارى كند ، جان و مالش در\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nدنيا مصون از تعرض است و در آن جهان جايگاه او در دوزخ خواهد بود .\r\n( 1 ) 33 - حضرت رضا عليه از جدش روايت مىكند هر كس در يكى از ساعات روز و شب كلمه توحيد را بر زبان جارى كند سيئات اعمال او از نامه عملش محو ميگردد .\r\n( 2 ) 34 - حضرت رضا عليه السلام فرمود : مردى خدمت حضرت رسول صلى اللَّه عليه و آله رسيد و عرض كرد :\r\nنخستين اثرى كه از علم گرفته مىشود چيست ؟ فرمود شناخت خداوند مىباشد گفت معرفت حقيقى خداوند چگونه است ؟\r\nفرمود آن است كه اعتقاد پيدا كني كه پروردگار شبيه و نظير ندارد و اوست خداوند يگانه ، آفريننده ، نيرومند ، آغاز همه آفرينش ، پايان همه موجودات ، آشكار و نهان ، و مانند او همبازى نيست ، هر كس خداوند را اين چنين بشناسد معرفت واقعى و حقيقى پيدا كرده است .\r\n( 3 ) 35 - فضل بن شاذان نيشابورى گويد : حضرت رضا عليه السلام فرمود :\r\nاگر گوينده‌اى بگويد : چرا مردم مامور شده‌اند كه به خداوند و پيامبران و اوصياء آنها اقرار و اعتراف كنند و به آنچه كه انبياء از نزد خداوند آورده‌اند معترف گردند ؟ پاسخ اين سؤال را از چند جهت ميتوان داد .\r\nاول كسانى كه اقرار و اعتراف به وجود خداوند متعال نداشته باشند ، و از گناه و معصيت اجتناب نكنند ، و از ارتكاب كبائر دست نكشند ، و به جهت رسيدن به لذت‌ها به كسى توجه ننمايند و از ظلم و فساد و جنايت متمتع شوند .\r\nو هر گاه مردم مرتكب اين اعمال و افعال گردند و هر شخصى هر چه دلش بخواهد انجام دهد و حدود و احترامات جامعه را در نظر نگيرد و حقوق مردم را پايمال هوى\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nو هوس خود قرار دهد .\r\n( 1 ) البته معلوم است در اين گونه جامعه كه حق و حقيقت و انصاف در آن نيست فساد بزرگى پديد مىآيد . و مردم مانند درندگان بر يك ديگر خواهند پريد و اموال و نواميس مورد تجاوز مفسدين و بدكاران قرار خواهند گرفت .\r\nدر اين هنگام مردم همديگر را خواهند كشت و بدون جرم و گناه خون عده‌اى ريخته خواهد شد ، در نتيجه اين بىبند بارى و فساد و لجام گسيختگى ، دنيا ويران خواهد شد و مردم هلاك شده و در زندگى فساد توليد خواهد شد .\r\nدوم خداوند متعال حكيم است و حكيم كسى را گويند كه جامعه را از فساد و تباهى بازدارد و مردم را به صلاح و شايستگى دعوت كند ، و از ظلم و ستم بازداشته و از زشتيها نهى فرمايد .\r\nتحظير از فساد و امر به صلاح و نهى از فواحش در صورتى است كه مردم به خداوند اقرار و اعتراف كنند ، و آمر و ناهى را بشناسند ، و اگر مردم به خداوند اقرار نكنند و خداپرست نشوند چيزى آنها را از فساد بازنمىدارد و به طرف صلاح و رستگارى هدايت نميگردند .\r\nسوم ما مشاهده ميكنيم كه مردم بسيارى از اعمال زشت را در نهان و دور از انظار انجام ميدهند ، و اگر چنانچه اقرار به خداوند و ترس از او نبود هيچ كس در خلوت دست از فساد نميكشيد و به هيچ فردى هم اعتناء نميكرد و همواره در پنهانى مرتكب معصيت و شهوت‌رانى ميشد و گناهان كبيره را انجام ميداد .\r\nزيرا مردم از اعمال و افعال او اطلاع نداشتند و او آزادانه هر كارى ميخواست ميكرد .\r\nدر اين صورت مردم در نهان بحقوق همديگر تجاوز ميكردند و هيچ كس\r\n\r\n","description":"","footnote":"","page_name":" 279 ","page_number":279},
  {"content":"\r\n\r\nبر جان و مال و ناموس خود ايمان نبود ، ( 1 ) و مردم ناگزير هستند كه اقرار كنند خداوند دانا و آگاهى هست كه از ضماير و نيات مردم اطلاع دارد و آنان را به صلاح و شايستگى دعوت كرده و از فساد و تباهى باز ميدارد و به همه اعمال بندگان خود ناظر مىباشد ، مردم اگر اقرار و اعتراف به وجود خداوند بكنند گرد مناهى و ماهى نميروند .\r\n\r\n","description":"","footnote":"","page_name":" 280 ","page_number":280},
  {"content":"\r\n\r\n\r\n( 1 ) از كتاب پيامبران\r\n( 2 ) 1 - ابن سكيت گويد : خدمت حضرت رضا عليه السلام عرض كردم : چرا خداوند متعال موسى بن عمران را با عصا و يد بيضاء و آلات و ادوات سحر مبعوث فرمود ، و عيسى عليه السلام را با طب و محمد صلى اللَّه عليه و آله را با كلام و خطبه‌ها برسالت فرستاد ؟ .\r\nحضرت رضا عليه السلام فرمود : خداوند تبارك و تعالى هنگامى كه موسى عليه السلام را به رسالت مبعوث فرمود در ميان مردم بيش از همه چيز سحر و جادوگرى رواج داشت ، و جادوگران در ميان جامعه مقام بلندى داشتند و مورد احترام بودند .\r\nبراى همين جهت خداوند متعال موسى را به اين وسيله برانگيخت تا با مغلوب كردن جادوگران و كاهنان حق را ظاهر كند و سحر آنها را باطل گرداند و حجت خود را بر مردم تمام نمايد .\r\nاما حضرت عيسى عليه السلام در زمانى مبعوث شد كه بيمارى و ناخوشى در جامعه زياد و مردم به طب و طبيب بيشتر احتياج داشتند از اين رو عيسى بن مريم عليهما السلام كارهائى كرد كه اطباء از آن عاجز بودند ، و آن حضرت مردگان را زنده ميكرد و ابرص و اكمه را معالجه ميكرد .\r\n\r\n","description":"","footnote":"","page_name":" 281 ","page_number":281},
  {"content":"\r\n\r\n( 1 ) اين‌ها كارهائى بودند كه اطباء قدرت انجام آن را نداشتند ، از اين جهت عيسى عليه السلام نبوت خود را اثبات كرد و حجت خود را آشكار نمود .\r\nاما حضرت رسول اللَّه محمد مصطفى صلى اللَّه عليه و آله در وقتى مبعوث شد كه بهترين و بالاترين فضيلت و امتياز انشاء شعر و خطبه و سخنرانى بود ، اشخاصى در جامعه مقام و اعتبار داشتند كه داراى اين سه صفت بودند .\r\nدر اين هنگام حضرت رسول از طرف خداوند كتابى آورد كه در آن مواعظ و احكام بود ، رسول خدا با آوردن قرآن مجيد گفته‌هاى آنها را باطل كرد و حقانيت خود را آشكار ساخت .\r\nابن سكيت عرض كرد : به خداوند سوگند من مانند تو را امروز مشاهده نميكنم ، اينك بفرمائيد امروز در ميان مردم با چه چيز ميتوان احتياج كرد .\r\nفرمود : امروز با عقل ميتوان راست‌گو را از دروغگو تميز داد ابن سكيت گفت : به خداوند سوگند جواب درست همين است كه فرمودى و بيان داشتى .\r\n( 2 ) 2 - حسن بن على بن فضال از حضرت رضا عليه السلام روايت كرده كه فرمود :\r\nپيامبران « اولو العزم » را از اين جهت اولو العزم ميگويند كه صاحب « شريعت » بودند .\r\nبيان اين مطلب از اين قرار است كه پيغمبران بعد از نوح همه بر شريعت او بودند و راه و روش او را پيروى كرده و از دين او ترويج ميكردند ، و اين سنت تا زمان حضرت ابراهيم عليه السلام جارى بود .\r\nپيامبرانى كه در زمان حضرت ابراهيم عليه السلام و يا بعد از او بودند به شريعت و طريقه ابراهيم رفتار ميكردند و از دين او ترويج مينمودند و اين روش تا عصر حضرت موسى بن عمران عليه السلام جريان داشت .\r\n\r\n","description":"","footnote":"","page_name":" 282 ","page_number":282},
  {"content":"\r\n\r\n( 1 ) پيامبرانى كه بعد از حضرت موسى آمدند آنها نيز تابع شريعت و دين او بودند تا آنگاه كه حضرت عيسى عليه السلام به نبوت مبعوث شد ، و پيامبران زمان آن حضرت نيز تابع شريعت او بودند و از دين او ترويج ميكردند ، و اين روش همچنين ادامه داشت تا آنگاه كه حضرت محمد صلى اللَّه عليه و آله برسالت مبعوث گرديد .\r\nاين پنج نفر پيامبران اولو العزم هستند و آنان از همه پيغمبران افضل ميباشند ، شريعت محمد ( ص ) تا روز قيامت منسوخ نميگردد و پس از آن تا روز قيامت پيامبرى مبعوث نخواهد شد .\r\nهر كسى بعد از آن حضرت ادعاى نبوت كند و يا كتابى پس از قرآن بياورد ، خون او براى مردمان مباح است و هر كسى ادعائى از وى شنيد بايد او را بكشد .\r\n( 2 ) 3 - فضل بن شاذان گويد : حضرت رضا عليه السلام فرمود : اگر كسى بگويد :\r\nچرا بر مردم واجب شد كه از پيامبران متابعت كنند و به نبوت آنان اذعان و اعتراف داشته باشند ؟ .\r\nدر جواب اين سائل گفته مىشود چون در ميان مخلوقات خداوند كسانى نيستند كه از هر جهت بتوانند مصالح عاليه مردم را در نظر بگيرند و امور دين و دنياى مردم را اداره كنند ، و حدود و ثغور فرد و اجتماع را مراعات نمايند خداوند متعال نيز مقامش بسيار بلند است و كسى نمىتواند خداوند را مشاهده كند و ضعف و ناتوانى مردم در اين مورد ظاهر است .\r\nاز اين رو لازم بود پيامبرى معصوم كه از هر جهت پاك و منزه باشد براى ارشاد و هدايت مردم از طرف خداوند برانگيخته شود و بين خدا و بندگانش واسطه شده و اوامر و نواهى پروردگار را براى مردم بيان كند و آنان را در امور دين و دنيا به طرف خير و سعادت رهنمون گردد .\r\nاگر چنانچه پيامبرى مبعوث نميشد مردم نفع و ضرر خود را تشخيص نميدادند\r\n\r\n","description":"","footnote":"","page_name":" 283 ","page_number":283},
  {"content":"\r\n\r\n( 1 ) و طرق سعادت و شقاوت را تميز نميدادند ، و اگر چنانچه معرفت و اعتقاد برسول براى مردم واجب نبود در بعثت انبياء نفعى مشاهده نميشد و امرى كاملا بيهوده بود و اين هم از حكيم بزرگى كه همه كارهايش از روى حكمت و علم انجام گرفته و استوار شده است بسيار بعيد است كه خداوند پيامبرى را برسالت مبعوث كند و اطاعت او را واجب نگرداند .\r\n\r\n( 2 ) حضرت آدم ( ع )\r\n( 3 ) 4 - احمد بن عامر طائى از حضرت رضا ( ع ) روايت كرده كه روزى على ( ع ) در جامع كوفه بودند ، در اين موقع مردى از اهل شام خدمت آن حضرت رسيد و عرض كرد : از تو چند پرسش دارم .\r\nعلى ( ع ) فرمود : براى فهميدن و درك حقيقت سؤال كن نه براى مجادله و اشتباه كارى .\r\nآن مرد سؤالاتى كرد و در ضمن گفت : نخستين كسى كه شعر گفت كه بود .\r\nعلى ( ع ) فرمود : آدم ( ع ) اولين كسى است كه شعر گفته است ، پرسيد شعرش چه بود ؟\r\nفرمود : هنگامى كه وارد زمين شد و وسعت زمين و فضا و هواى آن را مشاهده كرد و هابيل بدست برادرش قابيل كشته شد گفت :\r\n تغيرت البلاد و من عليها * فوجه الارض مغبر قبيح\r\nتغير كل ذى لون و طعم * و قل بشاشة الوجه المليح \r\nشيطان نيز در پاسخ آدم گفت :\r\n تنح عن البلاد و ساكنيها * فبي في الخلد ضاق بك الفيسح\r\nو كنت بها و زوجك في قرار * و قلبك من اذى الدنيا مريح \r\n\r\n","description":"","footnote":"","page_name":" 284 ","page_number":284},
  {"content":"\r\n\r\n فلم تنفك من كبدى و مكرى * الى أن فاتك الثمن الربيح\r\nفلو لا رحمة الجبار أضحت * بكفك من چنان الخلد ريح \r\n( 1 ) 5 - عبد السلام بن صالح هروى گويد : به حضرت رضا ( ع ) عرض كردم :\r\nيا ابن رسول اللَّه مرا خبر دهيد از درختى كه حضرت آدم و حوا از آن خوردند و آن درخت چه بود ؟ زيرا مردم در اين باره اختلاف كرده‌اند ، بعضى گويند : درخت گندم بوده و گروهى ميگويند : درخت حسد مىباشد .\r\nامام ( ع ) فرمود : همه اين مطالب درست است .\r\nگفتم : پس معنى اين اختلاف چيست و چگونه ميتوان اين موضوع را حل كرد ؟ .\r\nفرمود : اى ابا الصلت درختهاى بهشت چند نوع ثمر را حمل ميكنند و مانند درختان دنيا نيستند ، درختى كه آدم از آن خورد هم گندم داشت و هم انگور .\r\nپس از اينكه خداوند آدم را گرامى داشت و فرشتگان را امر كرد بر وى سجده كنند و او را در بهشت جاى داد ، آدم در نزد خود گفت : آيا خداوند بشرى بهتر از من آفريده است ، خداوند متعال قصد و نيت او را دريافت و گفت : اى آدم به ساق عرش بنگر .\r\nهنگامى كه آدم به ساق عرش پروردگار نگريست مشاهده كرد در آنجا نوشته شده : « لا إله الا اللَّه ، محمد رسول اللَّه على بن ابى طالب امير المؤمنين و زوجه فاطمة سيدة نساء العالمين و الحسن و الحسين سيدا شباب اهل الجنة » .\r\nآدم ( ع ) عرض كرد : خداوندا اينان چه افرادى هستند ؟\r\nخداوند فرمود : اينان از ذريه تو هستند و از تو و جميع مخلوقات من بهترند اگر آنها نبودند من تو و بهشت و دوزخ و آسمان و زمين را خلق نميكردم .\r\nاى آدم مبادا با ديدهء حسد به اينها بنگرى كه تو را از جوار خود بيرون\r\n\r\n","description":"","footnote":"","page_name":" 285 ","page_number":285},
  {"content":"\r\n\r\nخواهم كرد ، و ليكن آدم مقام آنها را آرزو كرد و حوا مقام حضرت زهرا را خواست از اين رو شيطان بر آنها مسلط شد و از درخت ممنوع خوردند و از بهشت رانده شدند .\r\n\r\n( 1 ) حضرت نوح ( ع )\r\n( 2 ) 6 - حسن بن على وشاء گويد : از حضرت رضا ( ع ) شنيدم ميفرمود : پدرم از پدرش عليهما السلام روايت ميكرد كه فرمود : خداوند متعال به نوح پيغمبر فرمود :\r\nاى نوح فرزندت از اهل بيت تو نيست ، زيرا وى مخالف عقيده پدرش بود ، و كسانى كه از نوح پيروى كردند جزء اهل بيت او قرار گرفتند .\r\nراوى گويد : امام ( ع ) از من پرسيد مردم اين آيه را چگونه قرائت ميكنند ؟\r\nعرض كردم مردم آيه را به دو قرائت ميخوانند ، بعضى « عمل » را فعل گرفته و « غير » را مفعول دانسته‌اند ، يعنى فرزند نوح كار غير شايسته‌اى انجام داد زيرا از پدرش متابعت نكرد .\r\nبعضى ديگر « عمل » را با تنوين و « غير صالح » را صفت براى آن دانسته‌اند يعنى اين فرزند غير شايسته است .\r\nامام ( ع ) فرمود : دروغ ميگويند ، آن پسر فرزند نوح است و ليكن چون با پدرش مخالفت كرد خداوند او را از فرزندى نفى كرد .\r\n( 3 ) 7 - ابو الصلت هروى گويد : حضرت رضا ( ع ) فرمود : هنگامى كه نوح ( ع ) در زمين فرود آمد عدهء آنها از فرزندان و پيروانش هشتاد نفر بودند ، در مكانى كه فرود آمدند دهكده‌اى ساختند و او را قرية الثمانين نامگذارى كردند ، زيرا عدد آنها هشتاد نفر بود .\r\n\r\n( 4 ) حضرت ابراهيم ( ع )\r\n( 5 ) 8 - حسين بن خالد گويد : از حضرت رضا ( ع ) شنيدم ميفرمود : پدرم از\r\n\r\n","description":"","footnote":"","page_name":" 286 ","page_number":286},
  {"content":"\r\n\r\nپدرش نقل ميكرد كه خداوند متعال از اين جهت ابراهيم را براى خود دوست گرفت كه او هيچ كس را نااميد نكرد و از احدى جز خداوند چيزى درخواست نفرمود .\r\n( 1 ) 9 - احمد بن عامر طائى گويد : در سال 194 حضرت رضا ( ع ) فرمودند كه حضرت رسول ( ص ) فرمود :\r\n« هنگامى كه روز قيامت برسد از داخل عرش پروردگار فرياد ميكنند اى محمد پدرت ابراهيم پدرى خوب بود و برادرت على بن ابى طالب نيز برادر خوبى است » .\r\n( 2 ) 10 - عبيد اللَّه بن على گويد حضرت رضا ( ع ) از پدرانش از على ( ع ) روايت ميكرد كه فرمود : ابراهيم ( ع ) اولين كسى است كه مردم را به مهمانى دعوت كرد و او نخستين فردى است كه موى سرش سفيد شد ، گفت : اين سفيدى چيست ؟\r\nگفته شد ، ريش سفيد در دنيا به صاحبش وقار و در آخرت روشنائى ميدهد .\r\n( 3 ) 11 - حسن بن فضال گويد : حضرت رضا ( ع ) فرمود : هنگامى كه ابراهيم ( ع ) را در آتش افكندند ، ما را در نزد خدا وسيله قرار داد و دعا كرد و پروردگار آتش را بر او سرد فرمود و او را سالم از آنجا بيرون آورد .\r\n\r\n( 4 ) حضرت اسماعيل ( ع )\r\n( 5 ) 12 - سليمان جعفرى گويد : حضرت رضا ( ع ) فرمود : آيا ميدانيد چرا حضرت اسماعيل ( ع ) را صادق الوعد گفتند .\r\nگويد : عرض كردم ، نميدانم .\r\nفرمود : حضرت اسماعيل به مردى وعده داد ، و مدت يك سال در مكان معينى نشست و انتظار او را كشيد .\r\n( 6 ) 13 - حسن بن على بن فضال گويد : از حضرت رضا ( ع ) پرسيدم معنى حديث حضرت رسول ( ص ) كه فرمود : « انا ابن الذبيحين » چيست ؟\r\n\r\n","description":"","footnote":"","page_name":" 287 ","page_number":287},
  {"content":"\r\n\r\n( 1 ) فرمود : مقصود آن حضرت اسماعيل بن ابراهيم خليل و عبد اللَّه بن عبد المطلب مىباشند ، اما اسماعيل همان كودك بردبارى است كه خداوند تولد او را به حضرت ابراهيم بشارت داد و هنگامى كه به سن رشد رسيد گفت : اى فرزند من در خواب مأمور شدم كه تو را سر ببرم ، اينك نظر خود را در اين باره بيان كن .\r\nحضرت اسماعيل گفت : اى پدر به آن چه فرمان داده شدى اقدام كن - و نگفت به آنچه ديده‌اى اقدام كن - و ان شاء اللَّه مرا از صابرين خواهى يافت .\r\nپس از اينكه حضرت ابراهيم تصميم گرفت فرزندش را ذبح كند خداوند قوچ بزرگى را فرستاد و او را در اختيار حضرت ابراهيم قرار داد تا آن را بجاى اسماعيل بكشد و از ذبح اسماعيل خوددارى كند .\r\nاين گوسفند پس از اينكه نزد ابراهيم آورده شد در بيابان‌هاى اطراف مكه مىخورد و مىآشاميد و بطور آزاد در صحراها رفت و آمد ميكرد ، قبل از اينكه آن را به ابراهيم بدهند مدت چهل سال در بهشت چريده بود .\r\nاين گوسفند با مشيت و اراده خداوند آفريده شده و از شكم گوسفند ماده‌اى خارج نشده بود ، و تا آنگاه كه براى اسماعيل فديه شد ، و اينك هر گوسفندى كه در منى كشته مىشود فديه اسماعيل مىباشد تا روز قيامت .\r\n\r\n( 2 ) حضرت يوسف عليه السلام\r\n( 3 ) 14 - اسماعيل بن همام گويد : حضرت رضا عليه السلام در تفسير آيه فريضه  قالُوا إِنْ يَسْرِقْ فَقَدْ سَرَقَ أَخٌ لَهُ مِنْ قَبْلُ فَأَسَرَّها يُوسُفُ فِي نَفْسِهِ وَ لَمْ يُبْدِها  فرمود :\r\nاسحاق پيغمبر كمربندى داشت كه انبياء بزرگ آن را از همديگر ارث ميبردند ، كمربند مزبور در نزد عمه يوسف عليه السلام بود ، و يوسف هم در نزد عمه‌اش زندگى ميكرد و مورد علاقه و محبت عمه‌اش قرار داشت .\r\n\r\n","description":"","footnote":"","page_name":" 288 ","page_number":288},
  {"content":"\r\n\r\n( 1 ) حضرت يعقوب براى خواهرش پيغام فرستاد كه يوسف را نزد وى برگرداند ، و بار ديگر بنزد او خواهد فرستاد .\r\nعمه حضرت يوسف براى برادرش يعقوب پيغام فرستاد كه اجازه دهيد يوسف امشب در نزد من بماند ، و صبح او را نزد شما خواهم فرستاد ، امام عليه السلام فرمود : چون صبح شد كمربند را در كمر حضرت يوسف عليه السلام بست و پيراهنى نيز روى آن بر يوسف پوشانيد و نزد پدرش فرستاد .\r\nهنگامى كه يوسف از نزد عمه‌اش بيرون شد او كمربند را از وى طلبيد و گفت : تو آن را دزديده‌اى ! در آن زمان هر كس چيزى را ميدزديد دزد را به عنوان بنده و خدمت‌گزار در اختيار صاحب مال ميگذاشتند .\r\nدر روايت ديگرى وارد شده كه برادران يوسف هنگامى كه پيمانه ملك مصر از ميان كيسه گندم خريدارى شده آنها درآمد به يوسف گفتند : اگر اين برادر ما اينك دزدى كرده برادر ديگر او نيز در چندى قبل مرتكب دزدى شد .\r\nيوسف آن سخن را در دل گرفت و چيزى نگفت .\r\n\r\n( 2 ) حضرت موسى عليه السلام\r\n( 3 ) 15 - ابو نصر بزنطى گويد : حضور حضرت رضا عليه السلام عرض كرديم :\r\nاهل مصر معتقدند كه مملكت آنها مقدس است .\r\nامام رضا عليه السلام فرمود : چرا چنين باشد ؟\r\nگفتم آنها خيال مىكنند كه از كوه آنها هفتاد هزار نفر بدون حساب و كتاب محشور مىگردند و داخل بهشت مىشوند .\r\nفرمود : مطلب چنين نيست ، خداوند هنگامى بر بنى اسرائيل غضب كرد كه آنان را وارد مصر نمود ، و هنگامى از آن‌ها راضى شد كه از مصر بيرون شدند .\r\n\r\n","description":"","footnote":"","page_name":" 289 ","page_number":289},
  {"content":"\r\n\r\n( 1 ) خداوند متعال براى موسى عليه السلام وحى فرستاد كه استخوانهاى حضرت يوسف عليه السلام را از مصر بيرون كند ، حضرت موسى عليه السلام محل قبر حضرت يوسف را جستجو كردند ، او را نزديك زن بيمار و كورى هدايت كردند .\r\nموسى عليه السلام محل دفن يوسف را از او پرسيد ، پيرزن گفت : با دو شرط حاضرم قبر حضرت يوسف را به شما نشان دهم ، نخست اينكه از خداوند بخواهد مرض او را شفا دهد و در بهشت او را در جا و مقام او جاى دهد .\r\nموسى عليه السلام پيشنهاد آن زن را بزرگ تلقى كرد ، خداوند براى او وحى فرستاد از پيشنهاد او تعجب نكند ، و خداوند حوائج او را برآورده مىكند .\r\nموسى به آن زن وعده كرد كه در هنگام طلوع ماه حاجت او برآورده خواهد شد موسى به اتفاق آن زن بدن يوسف را كه در يك پارچه سفيدى بود از رود نيل گرفتند حضرت رسول صلى اللَّه عليه و آله فرموده : سرهاى خود را با گل مصرى نشوئيد و از ظروف سفالى آن چيزى نخوريد ، زيرا اين كار ايجاد ذلت مىكند و غيرت را ميبرد گفتيم : پيغمبر چنين فرموده ؟ گفت : چنين است .\r\nدر حديث ديگرى آمده است كه آن زن چهار شرط براى نشان دادن قبر حضرت يوسف مقرر كرد .\r\nنخست اينكه پاهاى او شفا پيدا كند .\r\nدوم بينائيش به وى باز گردد .\r\nسوم جوانى به او عود كند .\r\nچهارم در بهشت با موسى باشد .\r\nپس از اينكه بدن يوسف را در ميان صندوقى از مرمر پيدا كردند او را به شام آورده و در آن سرزمين دفن كردند ، از اين جهت اهل كتاب مردگان خود را به شام حمل ميكنند .\r\n( 2 ) 16 - ايوب بن نوح گويد : حضرت رضا عليه السلام از پدرانش از امير المؤمنين عليهم السلام روايت كرده كه فرمود : خداوند متعال به موسى بن عمران عليه السلام وحى فرستاد :\r\n\r\n","description":"","footnote":"","page_name":" 290 ","page_number":290},
  {"content":"\r\n\r\n( 1 ) اى موسى مرا دوست بدار و مردم را هم با من دوست كن .\r\nموسى گفت : خداوندا من تو را دوست دارم چگونه مردم را با تو دوست كنم .\r\nفرمود : از نعمت‌هائى كه به آن‌ها داده‌ام براى آنها بازگو كن ، هنگامى كه آنان مشاهده كردند همه خيرات در نزد من است مرا دوست خواهند داشت .\r\n( 2 ) 17 - ابو نصر بزنطى گويد : از حضرت رضا عليه السلام پرسيدم معنى آيه شريفه  إِنَّ أَبِي يَدْعُوكَ لِيَجْزِيَكَ أَجْرَ ما سَقَيْتَ لَنا  آيا اين همان است كه موسى عليه السلام با او ازدواج كرد ؟ .\r\nفرمود : آرى ، وى هنگامى كه گفت :  « اسْتَأْجِرْهُ إِنَّ خَيْرَ مَنِ اسْتَأْجَرْتَ الْقَوِيُّ الْأَمِينُ »  پدرش گفت : تو از كجا دانستى او قوى و امين است .\r\nگفت : هنگامى كه پيام تو را به او رسانيدم گفت : از پشت سرم حركت كن و راه را به من نشان ده .\r\nمن پشت سر او حركت كردم و او كراهت داشت شكل و شمايل و يا هيكل مرا مشاهده كند ، هنگامى كه موسى عليه السلام تصميم گرفت از نزد شعيب بيرون گردد ، شعيب گفت : داخل اطاق شويد و يكى از آن عصاها را برداريد تا در بيابان در مقابل درندگان از خود دفاع كنيد .\r\nهنگامى كه موسى وارد اتاق شد يكى از آن عصاها ناگهان در دست او قرار گرفت موسى از اتاق بيرون شد چون چشم شعيب بر آن عصا افتاد گفت : عصاى ديگر بردار .\r\nحضرت موسى عليه السلام بار ديگر وارد اطاق شد و باز همان عصا در دستش\r\n\r\n","description":"","footnote":"","page_name":" 291 ","page_number":291},
  {"content":"\r\n\r\nقرار گرفت ، ( 1 ) پس از اينكه بيرون شد شعيب گفت : اين همين عصا است كه گفتم در جاى خود قرار دهيد و عصاى ديگرى برداريد .\r\nموسى گفت : من سه بار اين عصا را برگرداندم و او باز در دست من قرار گرفت ، در اين هنگام شعيب گفت : برداريد .\r\nشعيب سالى يك بار موسى را ملاقات ميكرد ، هر گاه ميخواست غذا بخورد موسى بالاى سرش براى او نان خورد ميكرد .\r\n\r\n( 2 ) حضرت يوشع و دانيال\r\n( 3 ) 18 - سعد بن عبد اللَّه در كتاب « فضل الدعا » از حضرت رضا عليه السلام روايت كرده كه آن جناب فرمود : يكى از اصحاب يك ورقه خدمت حضرت رسول صلى اللَّه عليه و آله آورد ، نبى اكرم دستور دادند مردم همگان در مسجد اجتماع كنند .\r\nمسلمانان از زن و مرد در مسجد جمع شدند ، حضرت رسول منبر رفتند و آن كتاب را براى مردم قرائت فرمودند .\r\nورقه نامبرده از كتاب يوشع بن نون بود كه در آن نوشته بود : همانا پروردگار شما مهربان و رحيم است ، آگاه باشيد كه بهترين بندگان خداوند پرهيزگارانى هستند كه آرام زندگى ميكنند ، و بدترين بندگان آنهائى ميباشند كه مشار با لبنان و مشهور هستند .\r\nهر كسى دوست دارد كه ميزان او در روز قيامت نيكو سنجيده گردد ، و نعمت‌هاى پروردگار را سپاس گويد و حقوق خداوند را اداء كند در هر روزى بگويد :\r\n« سبحان اللَّه كما ينبغى للَّه ، و الحمد للَّه كما ينبغى للَّه ، و لا إله الا اللَّه كما ينبغى للَّه ، و لا حول و لا قوة الا باللَّه ، و صلى اللَّه على محمد و على أهل بيته النبى الامى و على جميع المرسلين و النبيين حتى يرضى اللَّه » .\r\n\r\n","description":"","footnote":"","page_name":" 292 ","page_number":292},
  {"content":"\r\n\r\n( 1 ) پس از اين رسول خدا صلى اللَّه عليه و آله از منبر فرود آمد ، و مردم اصرار داشتند كه پيغمبر دعا كند ، رسول خدا اندكى صبر كرد و بار ديگر بالاى منبر رفت و فرمود :\r\nهر كسى دوست دارد ستايش او از ستايش مجاهدان بالاتر قرار گيرد اين دعا را هر روز بخواند ، و اگر چنانچه نيازمندى داشته باشد خداوند متعال حاجت او را بر مىآورد ، و اگر چنانچه دشمنى داشته باشد دشمنش مخذول و منكوب ميگردد ، و اگر قرضى داشته باشد وامش اداء مىشود ، و اگر اندوهگين باشد اندوهش از بين ميرود ، اين سخنان آسمان‌ها را شكافته و به لوح محفوظ ميرسد .\r\n( 2 ) 19 - اسحاق بن ابراهيم گويد : حضرت رضا عليه السلام فرمود : پادشاهى به دانيال گفت : دوست دارم فرزندى مانند تو داشتم .\r\nدانيال گفت : من چه مقامى در نزد تو دارم ، ملك گفت : بالاترين مقام را در نزد من دارى .\r\nگفت : هر گاه خواستى با همسرت نزديكى كنى همت خود را در من مصروف دار ، امام فرمود بعد از چندى فرزندى از آن ملك پديد آمد كه از همگان به دانيال شبيه‌تر بود .\r\n\r\n( 3 ) حضرت خضر عليه السلام\r\n( 4 ) 20 - حسن بن على بن فضال گويد : از حضرت رضا عليه السلام شنيدم ميفرمود :\r\nخضر عليه السلام از آب حياة نوشيد و از اين رو وى همواره زنده است و نمىميرد تا آنگاه كه در صور دميده شود .\r\nخضر عليه السلام نزد ما مىآيد و سلام مىكند ما صداى او را ميشنويم ، و ليكن\r\n\r\n","description":"","footnote":"","page_name":" 293 ","page_number":293},
  {"content":"\r\n\r\nشخصش را مشاهده نميكنيم ، ( 1 ) در هر جايى كه مردم ياد خضر را ميكنند ، وى در آنجا حاضر ميگردد .\r\nهر كس از شما كه يادى از خضر كرد بر او سلام كند ، خضر همه ساله در عرفات حاضر مىشود و همه مناسك را انجام ميدهد ، خضر در عرفات توقف مىكند و به دعاى مؤمنين آمين ميگويد ، و زود است خداوند بوسيله او وحشت و تنهائى را از قائم ما بر طرف سازد .\r\n( 2 ) 21 - حضرت رضا عليه السلام فرمود : هنگامى كه حضرت رسول صلى اللَّه عليه و آله از دنيا رحلت فرمودند ، خضر عليه السلام در خانه آن حضرت آمد و دم در توقف كرد ، در ميان خانه على ، فاطمه ، حسن و حسين عليهم السلام بودند ، و بدن مبارك رسول خدا صلى اللَّه عليه و آله را هنوز دفن نكرده بودند .\r\nخضر عليه السلام گفت : رحمت خداوند بر شما باد اى اهل بيت محمد ، هر كس طعم مرگ را خواهد چشيد ، و در روز قيامت پاداش خود را بطور كامل و تمام خواهد دريافت ، خداوند هر كس را از اين جهان ببرد جانشين براى او ميگذارد و در برابر هر معصيت و ناراحتى پروردگار صبر و شكيبائى عطا مىكند ، و آنچه از دست رفته است چيز ديگرى جاى گزين آن ميسازد ، اكنون بر خداوند توكل كنيد و به او اعتماد داشته باشيد ، اينك براى خود و شما استغفار ميكنم .\r\nامير المؤمنين عليه السلام فرمود : ميدانيد اين خضر است كه آمده به شما تسليت ميگويد .\r\n\r\n( 3 ) حضرت سليمان عليه السلام\r\n( 4 ) 22 - حسين بن خالد از حضرت رضا عليه السلام روايت كرده كه حضرت\r\n\r\n","description":"","footnote":"","page_name":" 294 ","page_number":294},
  {"content":"\r\n\r\nباقر عليه السلام فرمود : ( 1 ) سليمان بن داود عليهما السلام روزى به اصحاب خود گفت :\r\nخداوند متعال سلطنتى به من عطا كرده است كه كسى بعد از من به آن نخواهد رسيد ، بادها جن و انس ، پرندگان و درندگان همه در فرمان من هستند ، و زبان پرندگان را به من آموخته ، و از همه چيز به من ارزانى داشته است ، با همه اين سلطنت و شكوهى كه من دارم يك روز با خوشحالي شام نكرده‌ام .\r\nاينك تصميم دارم وارد قصر خود شده و بالاى بام كاخ بروم و اندكى به اطراف قصر خود بنگرم ، اجازه ندهيد كسى نزد من بيايد تا امروز اندوهى به من نرسد .\r\nاصحاب سليمان گفتند فرمان شما را اطاعت ميكنيم ، روز بعد حضرت سليمان عليه السلام عصاى خود را بدست گرفت و بالاى يكى از مرتفعترين نقاط قصر خود رفت ، و بر عصاى خود تكيه داد و به اطراف و جوانب مينگريست و به سلطنت خود و به آنچه خداوند به او داده بود خوشحال و مسرور شد .\r\nدر اين هنگام مشاهده كرد جوانى خوش صورت و خوش سيما خود را به او رسانيد ، هنگامى كه چشم سليمان به او افتاد گفت : به اجازه كدام شخص وارد اين قصر شدى ؟ من در نظر داشتم امروز به تنهائى در پشت اين بام روز را به شب آورم .\r\nجوان گفت : پروردگار اين قصر مرا اجازه داد وارد شوم ، سليمان گفت :\r\nپروردگار اين قصر از من شايسته‌تر است بگو شما كه هستى ؟ .\r\nگفت : من ملك الموت هستم ، سليمان گفت : براى چه آمده‌اى ؟ .\r\nگفت : آمده‌ام جانت را بگيرم ، گفت : ماموريت خود را انجام ده ، امروز\r\n\r\n","description":"","footnote":"","page_name":" 295 ","page_number":295},
  {"content":"\r\n\r\nروز خوشحالى من بود ، ( 1 ) خداوند متعال نخواست كه من روز خوشى داشته باشم ، و خوشى من فقط در لقاء خداوند است .\r\nملك الموت روح حضرت سليمان را قبض كرد در حالى كه به عصايش تكيه داده بود .\r\nحضرت سليمان در حال تكيه دادن به عصا جانش از بدن برآمد ، مردم خيال ميكردند كه وى زنده است و بر عصا تكيه كرده ، مردم در بارهء سليمان اختلاف پيدا كردند .\r\nگروهى معتقد شدند كه سليمان اينك چند روز است بدون خواب و استراحت و خوردن و آشاميدن هم چنان زنده است ، شايد او خداوند ما است كه واجب شد بر ما او را عبادت كنيم و پرستش او را به جاى آوريم .\r\nگروهى گفتند : سليمان جادوگر است و او خود را متكى به عصا به ما نشان ميدهد تا ديدگان ما را سحر كند ، و حال اينكه چنين نيست .\r\nاهل ايمان گفتند : سليمان بنده خداوند است و پيغمبر او ، پروردگار كارهاى او را اداره مىكند ، پس از اينكه مردم در بارهء سليمان اختلاف كردند خداوند مورچه‌ها را فرمان داد تا عصاى او را بخورند .\r\nهنگامى كه موريانه وسط عصا را خوردند عصا شكست و سليمان با صورت بر زمين افتاد .\r\nجنيان از موريانه تشكر كردند كه به اين وسيله مرگ سليمان را اعلام كردند ، براى همين جهت است كه موريانه در سرزمين رطوبت زندگى مىكند و خداوند متعال به همين موضوع در قرآن مجيد اشاره كرده و فرموده :\r\n فَلَمَّا قَضَيْنا عَلَيْهِ الْمَوْتَ ما دَلَّهُمْ عَلى مَوْتِهِ إِلَّا دَابَّةُ الْأَرْضِ تَأْكُلُ مِنْسَأَتَهُ  يعنى\r\n\r\n","description":"","footnote":"","page_name":" 296 ","page_number":296},
  {"content":"\r\n\r\nعصايش را  فَلَمَّا خَرَّ تَبَيَّنَتِ الْجِنُّ أَنْ لَوْ كانُوا يَعْلَمُونَ الْغَيْبَ ما لَبِثُوا فِي الْعَذابِ الْمُهِينِ  .\r\n( 1 ) 23 - داود بن سليمان غازى گويد : از حضرت رضا عليه السلام شنيدم ميفرمود :\r\nجعفر بن محمد عليهما السلام فرمود : هنگامى كه حضرت سليمان از محلى عبور ميكرد ، مورچه‌اى گفت : اى مورچگان در منازل خود جاى گيريد ، سليمان و لشكريانش از اين جا عبور ميكنند و چون متوجه شما نيستند پامالتان خواهند كرد .\r\nباد سخنان مورچه را به گوش حضرت سليمان رسانيد و از گفته او خنده‌اش گرفت .\r\nدر اين هنگام سليمان روى هوا پرواز ميكرد ، فرمان داد مورچه را حاضر كردند ، هنگامى كه مورچه در برابر حضرت سليمان قرار گرفت سليمان گفت :\r\nاى مورچه آيا نميدانى كه من پيغمبر خدا هستم و به كسى ستم نميكنم .\r\nمورچه گفت : چرا ميدانم ، سليمان فرمود : پس چرا آنها را از ظلم من ترسانيدى و دستور دادى در خانه‌هاى خود جاى گيرند .\r\nمورچه گفت : ترسيدم جاه و جلال و شكوه و آرايش تو را مشاهده كنند و در نتيجه مفتون شده و غير خداوند را پرستش كنند .\r\n\r\n( 2 ) حضرت عيسى عليه السلام\r\n( 3 ) 24 - وشاء گويد : از حضرت رضا عليه السلام شنيدم ميفرمود : حضرت عيسى عليه السلام به حواريون فرمود : اى بنى اسرائيل از آنچه از دست داده‌ايد تأسف نخوريد ، همانطور كه اهل دنيا از دست دادن دين خود تأسف نميخورند ، زيرا\r\n\r\n","description":"","footnote":"","page_name":" 297 ","page_number":297},
  {"content":"\r\n\r\nآنان به دنياى خود رسيده‌اند .\r\n( 1 ) 25 - حسن بن على بن فضال گويد : خدمت حضرت رضا عليه السلام عرض كردم : چرا حواريون را به اين نام خطاب كرده‌اند ؟ .\r\nفرمود : مردم معتقدند كه آنها را از اين جهت حواريون گفتند كه آنان لباس‌شوئى ميكردند و چرك و كثافت را از لباسها ميزدودند و او از كلمه « البخز الحوار » مشتق است .\r\nاما در نزد ما آنها را از اين جهت حواريون ميگفتند كه با مواعظ و نصايح خود چرك و كثافت اخلاقى را از جامعه پاك ميكردند و براى خود و مردمان پاك و مخلص بودند .\r\nعرض كردم پس چرا به نصارى « نصارى » گفته‌اند ، فرمود : زيرا اصل آنها از قريه « ناصره » كه يكى از شهرهاى شام مىباشد بوده است ، عيسى و مريم عليهما السلام پس از مراجعت از مصر در اين جا ساكن شدند .\r\n( 2 ) 26 - سليمان جعفرى گويد : حضرت رضا عليه السلام فرمود : آيا ميدانى مريم به چه وسيله حامله شد ؟ گويد : عرض كردم : نميدانم .\r\nفرمود : جبرئيل يك دانه خرما از خرماهاى صرفان براى او آورد و او با خوردن خرما حامله شد .\r\n( 3 ) 27 - حسن بن جرم گويد : حضرت رضا عليه السلام فرمود عيسى هم گريه ميكرد و هم خنده مينمود ، و يحيى بن زكريا عليه السلام فقط گريه ميكرد و خنده بر لبانش ديده نشد ، و عملى كه حضرت عيسى عليه السلام انجام ميداد بهتر بود .\r\n\r\n( 4 ) حضرت رسول اللَّه محمد مصطفى صلى اللَّه عليه و آله\r\n( 5 ) 28 - ريان بن الصلت گويد : از حضرت رضا عليه السلام شنيدم ميفرمود :\r\n\r\n","description":"","footnote":"","page_name":" 298 ","page_number":298},
  {"content":"\r\n\r\nحضرت رسول صلى اللَّه عليه و آله هر گاه لشكرى به طرفى ميفرستاد ، فرماندهى براى لشكر معين ميكرد ، و سپس يكى از افراد مورد اعتماد خود را با او همراه مينمود تا از حالات وى جستجو كرده و اعمال او را در مورد نظر قرار دهد .\r\n( 1 ) 29 - معمر بن خلاف از حضرت رضا عليه السلام روايت كرده كه فرمود :\r\nحضرت رسول صلى اللَّه عليه و آله هر گاه صبح ميكرد به اصحاب خود ميفرمود آيا بشارت دهنده‌اى هست ! .\r\nمقصودش از « مبشرات » رؤياهاى صادقه بود يعنى كسى خوابى ديده كه از او بتوان استنباط خيرى كرد .\r\n( 2 ) 30 - موسى بن عمر بن بزيع گويد : خدمت حضرت رضا عليه السلام عرض كردم : مردم روايت ميكنند كه حضرت رسول صلى اللَّه عليه و آله هر گاه از راهى عبور ميكردند و به جايى ميرفتند در مراجعت از راه ديگر برميگشتند ، آيا همين طور است و پيغمبر چنين ميكرد ؟ .\r\nفرمود : آرى من هم همين كار را ميكنم ، سپس فرمود : اين كار روزى را زياد مىكند .\r\n( 3 ) 31 - محمد بن يعقوب نهشلى از حضرت رضا و او از پدرانش از حضرت رسول عليهم السلام روايت كرده است كه خداوند متعال فرمود :\r\nمنم خدائى كه جز من خدائى نيست ، مخلوقات را به نيروى خود آفريدم ، و از ميان آنها پيغمبران خود را انتخاب كردم ، و از ميان همه پيغمبران دوست برگزيده و خليل خود محمد صلى اللَّه عليه و آله را برگزيدم ، و او را به طرف مردم بعنوان رسالت فرستادم .\r\nعلى بن ابى طالب را برگزيدم و او را به عنوان برادر ، وصى ، و وزير براى او\r\n\r\n","description":"","footnote":"","page_name":" 299 ","page_number":299},
  {"content":"\r\n\r\nقرار دادم ، ( 1 ) على بعد از محمد حقوق او را حفظ مىكند ، و ديون او را اداء مينمايد ، و خليفه او در ميان بندگانم مىباشد و كتاب مرا براى جامعه بيان كرده و دستورات مرا در ميان مردم مورد عمل قرار ميدهد .\r\nمن على را علم هدايت قرار داده و مردم به وسيله او از گمراهى نجات پيدا خواهند كرد .\r\nعلى درب خانه من است و هر كس بخواهد نزد من آيد بايد از آن در وارد گردد .\r\nعلى خانه من است همان خانه‌اى كه هر كسى داخل آن گردد در امان خواهد بود ، و آتش جهنم را نخواهد ديد .\r\nعلى بن منزله قلعه من است كه هر كس در آن داخل شد و به آن پناه آورد از ناراحتيهاى دنيا و آخرت آسوده خواهد شد .\r\nعلى مانند چهره من است كه هر كسى به آن توجه كند چهره خود را از آن برنميگردانم .\r\nعلى حجت من در آسمان‌ها و زمين است ، به وسيله او به همه مخلوقات خود احتياج خواهم كرد ، عمل هيچ يك از عمل‌كنندگان را قبول نخواهم كرد مگر با اقرار به ولايت او با عقيده نبوت حضرت محمد صلى اللَّه عليه و آله .\r\nو على دست باز من است كه براى بندگانم باز شده است .\r\nعلى نعمت من است كه به بندگانى كه مورد علاقه و محبت من هستند داده‌ام ، هر كسى را دوست داشته باشم ولايت و معرفت على را به او خواهم داد .\r\nهر كس مورد بغض من قرار گيرد براى اين است كه از ولايت معرفت على\r\n\r\n","description":"","footnote":"","page_name":" 300 ","page_number":300},
  {"content":"\r\n\r\nمنصرف شده است .\r\n( 1 ) به عزت و جلال خود سوگند ميخورم هر كسى على را دوست داشته باشد او را از آتش جهنم دور كرده و داخل بهشت خواهم كرد ، هر كس على را دشمن بدارد و از ولايت او عدول كند مورد بغض من قرار خواهد گرفت ، و در آتش جهنم كه جاى بدى هست منزل خواهد كرد .\r\n( 2 ) 32 - سليمان بن جعفر جعفرى گويد : حضرت رضا از پدرش و او از پدرانش عليهم السلام روايت ميكرد كه حضرت رسول صلى اللَّه عليه و آله چهار قبيله از قبائل اعراب را دوست داشت و آنان عبارت بودند از :\r\nانصار ، عبد القيس ، اسلم ، و بنى تميم و همچنين چهار قبيله را دشمن ميداشتند و آنان عبارت بودند از :\r\nبنى اميه ، بنى حنيف ، بنى ثقيف ، و بنى هذيل .\r\nميفرمود : من از بكر و ثقيف متولد نشده‌ام ، و نيز ميفرمود : در هر قبيله‌اى نجيب هست مگر در بنى اميه .\r\n( 3 ) 33 - ابو الصلت هروى از حضرت رضا عليه السلام از پدرانش از امير المؤمنين عليهم السلام روايت كرده كه حضرت رسول صلى اللَّه عليه و آله فرمود : خداوند متعال آفريده‌اى بهتر از من و گرامىتر از من نيافريده است .\r\nعلى عليه السلام گفت : يا رسول اللَّه تو افضل هستى يا جبرئيل ؟ فرمود : اى على خداوند متعال پيامبران مرسل خود را بر فرشتگان مقربش فضيلت داده است و مرا بر همه پيغمبران و مرسلين فضيلت داده .\r\nاى على فضيلت بعد از من مخصوص تو مىباشد و بعد از تو نيز مخصوص امامان\r\n\r\n","description":"","footnote":"","page_name":" 301 ","page_number":301},
  {"content":"\r\n\r\nبعد از تو خواهد بود .\r\n( 1 ) فرشتگان خدمت‌گزاران ما و خدمت‌گزاران دوستان ما هستند .\r\nاى على كسانى كه عرش خداوند را بر دوش خود ميكشند و همچنين كسانى كه در اطراف عرش خداوند او را تسبيح ميگويند براى كسانى كه به ولايت ما ايمان دارند استغفار ميكنند .\r\nاى على اگر ما نبوديم خداوند آدم و حواء را خلق نميكرد و بهشت و دوزخ را ايجاد نميساخت و آسمان و زمين را نمىآفريد .\r\nچگونه ما بر فرشتگان برترى نداريم در صورتى كه قبل از آنها خداى خود را شناختيم و او را تسبيح و تهليل و تقديس كرديم .\r\nاولين چيزى كه خداوند آفريد ارواح ما بود ، خداوند متعال ما را به توحيد و تحميد و سپاسگوئى خود به سخن آورد .\r\nبعد از آن فرشتگان را خلق كرد ، هنگامى كه ملائكه ارواح ما را يك نور واحد مشاهده كردند ، از موقعيت ما دچار شگفتى شدند و او را بزرگ شمردند ، در اين هنگام ما تسبيح گفتيم تا فرشتگان بدانند كه ما مخلوق هستيم و خداوند از صفات ما منزه است .\r\nفرشتگان با تسبيح ما تسبيح گفتند و او را از صفات ما منزه كردند ، و چون مقام ما را بزرگ شمردند ما كلمه تهليل بر زبان جارى كرديم تا فرشتگان بدانند كه ما بنده هستيم و مورد پرستش قرار نميگيريم ، و فرشتگان هم لا إله الا اللَّه گفتند .\r\nهنگامى كه مشاهده كردند جايگاه ما بسيار بزرگ است ما تكبير گفتيم تا فرشتگان بدانند كه خداوند بزرگتر است از اينكه كسى بتواند جاى او را درك كند\r\n\r\n","description":"","footnote":"","page_name":" 302 ","page_number":302},
  {"content":"\r\n\r\nو يا مقام بزرگ او را درك كند .\r\n( 1 ) وقتى كه دانستند ما چه مقامى داريم ، و خداوند چه عزت و قوتى به ما داده است ، گفتيم : لا حول و لا قوة الا باللَّه ، تا فرشتگان بدانند كه جز خداوند متعال كسى را حول و قوه‌اى نيست .\r\nپس از اينكه فرشتگان مشاهده كردند خداوند متعال نعمت‌هائى به ما ارزانى داشته است و طاعت ما را به مردم واجب گردانيده گفتيم : الحمد للَّه ، تا ملائكه بدانند كه خداوند حقى به گردن ما دارد و ما بايد نعمت‌هاى او را سپاس گوئيم فرشتگان نيز گفتند الحمد للَّه .\r\nپس فرشتگان به وسيله ما هدايت شدند و به توحيد خداوند متعال اعتراف كردند و او را تسبيح و تهليل و تحميد و تمجيد گفتند .\r\nسپس خداوند متعال آدم را آفريد و ما را در صلب او قرار داد و فرشتگان را فرمان داد تا آدم را سجده كنند ، و اين براى بزرگداشت و تكريم ما بود ، سجده فرشتگان به آدم جهت تعظيم بود و براى خداوند براى عبوديت ، پس اينك چگونه ما از فرشتگان افضل نباشيم در صورتى كه همه فرشتگان به آدم سجده كردند ؟ .\r\nهنگامى كه در شب معراج مرا به آسمان بردند جبرئيل دو بار اذان و اقامه گفت ، پس اظهار داشت يا محمد جلو بيا .\r\nگفتم : اى جبرئيل جلوتر از تو بايستم ؟ گفت : آرى خداوند تبارك و تعالى پيغمبران خود را بر فرشتگان فضيلت داده است ، و مخصوصا براى تو فضيلتى خاص قائل شده است .\r\nحضرت رسول فرمود : من پيش رفتم و نماز گزاردم و افتخار هم ندارم ، هنگامى كه به پرده‌هاى نور رسيدم جبرئيل گفت : اى محمد پيش برو و خود به عقب\r\n\r\n","description":"","footnote":"","page_name":" 303 ","page_number":303},
  {"content":"\r\n\r\nبرگشت .\r\n( 1 ) گفتم : اى جبرئيل در اين چنين مكانى مرا تنها ميگذارى ؟ ! گفت : اى محمد اينجا آخرين مرحله سير من است و خداوند بيش از اين براى من مقرر نداشته است ، و اگر از اين ناحيه پاى خود را فراتر گذارم بالهاى من مىسوزد و از حدود خود تجاوز كرده باشم .\r\nدر اين هنگام يك مرتبه در ميان روشنائى افتادم ، تا به عالىترين مقام ملكوتى رسيدم و فريادى شنيدم كه گفت : اى محمد ، گفتم : بلى اى خداى من كه بزرگ و عالى مقامى .\r\nندا آمد اى محمد تو بندهء من هستى و من خداى تو هستم ، اكنون مرا عبادت كن و كارهاى خود را به من واگذار ، تو نور من در ميان بندگان و رسول من در ميان آفريدگان ، و حجت من در ميان مخلوقاتم ميباشى .\r\nبراى تو و براى پيروانت بهشت را خلق كردم ، و براى مخالفينت جهنم را آفريدم ، براى اوصياى تو كرامت خود را لازم كردم و براى شيعيان آنها ثواب خود را واجب نمودم .\r\nعرض كردم خداوندا اوصياء من كيانند ؟ ندا آمد اى محمد نام اوصيائت در ساق عرش نوشته شده است .\r\nدر اين هنگام كه مقابل پروردگار قرار گرفته بودم به ساق عرش نگريستم دوازده نور مشاهده كردم ، در هر نورى يك سطر سبزى ديدم كه در آن اسم يكى از اوصياء مرا نوشته بودند ، اول آنها على بن ابى طالب و آخر آنها مهدى امت من عليهم السلام بودند .\r\nعرض كردم : اى خداى من اينان اوصياء من بعد از من هستند ؟\r\n\r\n","description":"","footnote":"","page_name":" 304 ","page_number":304},
  {"content":"\r\n\r\n( 1 ) ندا آمد اى محمد اينان دوستان و برگزيدگان من و حجت‌هاى من در ميان مخلوقاتم هستند ، و آنان اوصياء و جانشينان تو مىباشند و بهترين خلق من بعد از تو هستند .\r\nبه عزت و جلال خودم سوگند بوسيله آنها دين خود را ظاهر ميگردانم ، و كلمه خود را بوسيله آنان بلند مىكنم و زمين را به وسيله آخرين آنها از دشمنانم پاك ميگردانم .\r\nشرق و غرب عالم را در اختيار او قرار خواهم داد ، بادها را براى او مسخر خواهم كرد ، و ابرهاى متراكم را برايش رام ميكنم و او را با اسباب و وسائل خود بالا مىبرم ، و با لشكريانم او را يارى ميكنم ، و با فرشتگانم او را مدد مىرسانم ، تا آنگاه كه دعوت مرا علنى كند و مردم را به يكتاپرستى جمع نمايد ، سپس سلطنت او را ادامه خواهم داد و گردش امور مردم را در اختيار دوستانم قرار مىدهم تا آنگاه كه قيامت برپا گردد .\r\n( 2 ) 34 - حسن بن على بن فضال گويد : از حضرت رضا ( ع ) پرسيدم چرا حضرت رسول ( ص ) مكنى به ابو القاسم بودند ؟\r\nفرمود : چون آن جناب فرزندى بنام « قاسم » داشتند از اين رو وى را ابو القاسم مىگفتند .\r\nعرض كردم : يا ابن رسول اللَّه اگر مرا اهل ميدانى بيش از اين بفرمائيد .\r\nفرمود : آرى مگر نميدانى كه حضرت رسول پدر امت خود مىباشد و على نيز در ميان امت به منزله آن جناب است .\r\nعرض كردم چرا همين طور است .\r\n\r\n","description":"","footnote":"","page_name":" 305 ","page_number":305},
  {"content":"\r\n\r\n( 1 ) فرمود : مگر نميدانى على ( ع ) قاسم بهشت و دوزخ است . ؟\r\nگفتم : آرى چنين است .\r\nفرمود : از اين جهت پيغمبر را ابو القاسم گفتند ، زيرا پدر قاسم جنت و نار است .\r\nگفتم : معنى آن چيست ؟\r\nفرمود : محبت حضرت رسول به امتش مانند محبت اولاد مىباشد ، افضل امت آن حضرت على بن ابى طالب مىباشد ، و محبت على نسبت به امت بعد از رسول خدا مانند نبى اكرم بوده زيرا او وصى و جانشين و امام بعد از او هست .\r\nبراى همين جهت فرمود : من و على دو پدر اين امت هستيم .\r\nحضرت رسول ( ص ) در منبر فرمودند : هر كس بميرد و مقروض باشد و يا حقى در گردن داشته باشد من از عهده آن بيرون مىآيم ، و هر كس مرد و مالى از خود بجاى گذاشت مالش به ورثه آن متعلق است .\r\nبه همين جهت پيغمبر اكرم به مسلمانان از پدر و مادر آنها نسبت به آنان سزاوارتر است ، و همچنين از خودشان نيز اولى است ، و امير المؤمنين ( ع ) نيز در اين امور مانند رسول خدا است .\r\n( 2 ) 35 - حسن بن على بن فضال گويد : حضرت رضا ( ع ) فرمود : هر كس معراج را تكذيب كند مانند اين است كه نبوت حضرت رسول اللَّه ( ص ) را تكذيب كرده باشد .\r\n( 3 ) 36 - داود بن سليمان غازى از حضرت رضا ( ع ) روايت كرده كه آن جناب فرمود : پدرم از پدرانش از على بن ابى طالب عليهم السلام نقل كرد كه فرمود : حضرت رسول ( ص ) فرمودند :\r\nفرشته‌اى نزد من آمد و گفت : اى محمد خداوندت سلام مىرساند و مىفرمايد :\r\n\r\n","description":"","footnote":"","page_name":" 306 ","page_number":306},
  {"content":"\r\n\r\nاگر بخواهى مسيل مكه را براى تو پر از طلا خواهم كرد .\r\n( 1 ) حضرت رسول سر خود را به طرف آسمان بلند كرد و فرمود : بار خدايا روزى سير خواهم شد و تو را سپاس خواهم گفت ، و روزى گرسنه خواهم بود و از تو سؤال خواهم كرد .\r\n( 2 ) 37 - و نيز سليمان بن داود از حضرت رضا ( ع ) از پدرانش از امير المؤمنين عليهم السلام روايت كرده كه حضرت رسول ( ص ) هر گاه از كارى خوشحال مىشد ميفرمود :\r\n« الحمد للَّه الذى بنعمته تتم الصالحات » و هر گاه از پيش آمدى ناراحت ميگرديد ميفرمود « الحمد للَّه على كل حال » .\r\n( 3 ) 38 - نصر بن على جهضمى گويد : از حضرت رضا ( ع ) از مدت زندگى ائمه اطهار عليهم السلام پرسيدم .\r\nفرمود : پدرم از پدرش و او از پدرانش از على ( ع ) روايت كرده كه حضرت رسول ( ص ) در شصت و سه سالگى از جهان رحلت فرمودند و هنگام رحلت سال دهم از هجرت بوده .\r\nرسول اكرم ( ص ) چهل سال در مكه اقامت فرمودند كه وحى بر او نازل شد ، و مدت سيزده سال پس از بعثت در مكه معظمه اقامت فرمودند و هنگامى كه وارد مدينه طيبه شدند پنجاه و سه سال از عمر شريفش ميگذشت و مدت ده سال نيز در آنجا زندگى فرمودند و در روز دوشنبه دوم ماه ربيع الاول رحلت فرمودند .\r\n( 4 ) 39 - طبرسى - رحمة اللَّه عليه - از حضرت رضا ( ع ) روايت كرده كه حضرت رسول به يك مرد يهودى كه آن جناب را سحر كرده بود فرمود :\r\nچرا با من با سحر و جادوگرى رفتار كردى ؟ يهودى گفت : چون\r\n\r\n","description":"","footnote":"","page_name":" 307 ","page_number":307},
  {"content":"\r\n\r\nميدانستم سحر و جادو در شما اثرى ندارد و تو پيغمبرى از اين رو مرتكب اين كار شدم .\r\nراوى گفت : حضرت رسول از آن مرد يهودى درگذشت .\r\n( 1 ) 40 - اسماعيل بن محمد بن اسحاق بن جعفر ( ع ) گويد : حضرت رضا ( ع ) از پدرش و او از پدرانش از حضرت امام حسن مجتبى ( ع ) روايت كرده‌اند كه آن جناب فرمود : از دائى خود دهند بن ابى هاله از شمائل حضرت رسول ( ص ) پرسيدم .\r\nهند كه از صفات و خصوصيات آن حضرت اطلاع داشت و نبى اكرم را به خوبى وصف ميكرد گفت :\r\nحضرت رسول اللَّه ( ص ) در ديدگان مردم بسيار بزرگ و با عظمت جلوه ميكرد و از چهرهء مباركش نورى مانند ماه تابان مىدرخشيد ، قامتش معتدل بود و بدنش زياد فربه و گوشت آلود نبود ، پيشانيش بزرگ و پهن و موهايش پيچيده و درهم رفته بود .\r\nهر گاه موهاى سرش از هم باز مىشد اتخاذ فرق ميكرد و موهاى سرش را از هم باز مىكرد ، موى سرش از لاله‌هاى گوشش تجاوز نمىنمود و اين در هنگامى بود كه موى سرش را آزاد ميگذاشت .\r\nرنگش نورانيت و درخشندگى داشت ، پيشانيش باز و ابروهايش پهن و پر مو بود ، وسط دو ابرويش از مو خالى بود ، و رگى در آنجا بود كه هر گاه غضب ميكرد آن رگ پر مىشد .\r\nدر وسط دماغش يك برآمدگى وجود داشت ، و از او نورى ساطع مىشد كسانى كه تأمل نميكردند خيال ميكردند وسط دماغش از قسمت بالا بلندتر است .\r\nمحاسنش كوتاه و انبوه و گونه‌هايش كم گوشت و دهانش بزرگ بود ، و آب دهانش گوارا و سردى مخصوصى داشت .\r\nدندان‌هايش از هم باز و از زير گلو تا روى ناف موهاى نازكى داشت ،\r\n\r\n","description":"","footnote":"","page_name":" 308 ","page_number":308},
  {"content":"\r\n\r\nگردنش مانند نقره سفيد بود ، ( 1 ) بدنش معتدل و اعضايش متعادل بود ، نه لاغر و نه فربه .\r\nشكمش برآمدگى نداشت و سينه‌اش پهن بود از اين جهت سينه و شكمش مساوى بودند .\r\nبين دو شانه‌اش فاصله‌اى داشت و استخوانهايش درشت بود .\r\nهنگامى كه لباسهاى خود را از بدن بيرون ميكرد بدنش روشن و نورى داشت .\r\nبين گلو و نافش با خطى از مو بهم متصل بود ، روى سينه‌ها و شكم خالى از مو بود ، هر دو دستش پر مو و همچنين شانه‌هايش مو داشت ، استخوانهاى دستش درشت بود .\r\nاز كفش جود و سخا جريان داشت ، و كفش خشن و درشت بود ، و پاهايش نيز همچنين درشت مىنمود .\r\nتمام اعضاء و جوارحش معتدل و استخوانهايش در كمال اعتدال بود ، گودى كف پايش با زمين بيش از حد معمول فاصله داشت .\r\nپاهايش زياد گوشت آلود نبود و از اين جهت آب در آن نمايان بود .\r\nهنگامى كه پاهاى خود را از زمين بلند ميكرد يك مرتبه آن را از جايش حركت ميداد ، و چنان قدم‌ها را آهسته برميداشت و به آرامى حركت ميكرد كه خيال مىشد متكبرانه راه ميرود با عجله و شتاب هرگز راه نمىرفت ، و هر گاه به طرف كسى توجه ميكرد با همه جهاتش متوجه آن كس ميشد .\r\nديدگانش همواره متوجه زمين بود ، و بيشتر نظرش بسوى زمين بود و كمتر متوجه آسمان مىشد ، تمام نگاهش از روى دقت بود ، و با هر كس برخورد ميكرد سلام مىنمود .\r\nامام حسن ( ع ) فرمود : گفتم : از منطق آن حضرت اندكى سخن بگو ، گفت :\r\nحضرت رسول ( ص ) همواره محزون بود و پيوسته فكر ميكرد .\r\n\r\n","description":"","footnote":"","page_name":" 309 ","page_number":309},
  {"content":"\r\n\r\n( 1 ) هيچ گاه در آسايش و راحتى نبود ، و بدون اينكه نيازى داشته باشد سخن نميگفت ، سخنهاى خود را سنجيده ميگفت و با مردم واضح و روشن گفتگو ميكرد .\r\nهمواره سخنهاى جامع و پر معنى بيان ميداشت و در سخنرانيهاى خود زياده - روى و كوتاهى نداشت .\r\nحضرت رسول در سخنان خود گاهى مزاح و شوخى ميكرد ، نه به آن اندازه كه خود را سبك كند و ديگرى را برنجاند .\r\nنعمت‌ها در نزد او بزرگ تلقى مىشد اگر چه آن نعمت در ظاهر كوچك بود و هرگز نعمتى را مذمت نميكرد ، وى هرگز از مأكول و مشروب مذمت و يا ستايش نميكرد ، دنيا و متاع آن هرگز او را به غضب نمىآورد .\r\nهنگامى كه مشاهده ميكرد به حق عمل نمىشود چهره‌اش متغير ميشد به اندازه‌اى كه شناخته نميگرديد . . .\r\nهر گاه اشاره ميكرد با كف دستش بطور كامل اشاره مىنمود ، و هر گاه از چيزى تعجب ميكرد كف دستش را روى هم ميگذاشت ، هنگامى كه سخن ميگفت دست راست خود را به طرف دست چپ نزديك ميكرد و با انگشت ابهام دست راست به كف دست چپ خود ميزد .\r\nو هر گاه غضب مىنمود چهره خود را برميگردانيد و اعراض ميكرد ، و هر گاه خوشحال ميشد چشم‌هايش را مىبست ، در هنگام خنده فقط تبسم داشت و دندانهايش مانند دانه تگرگ كه از ابر فرو مىريخت سفيد و درخشندگى داشتند .\r\nامام حسن مجتبى ( ع ) فرمود : من اين حديث را از حسين ( ع ) مدتى مخفى داشتم ، پس از اينكه حديث را براى او بازگو كردم معلوم شد كه وى قبل از من از اين روايت خبر داشته است .\r\n\r\n","description":"","footnote":"","page_name":" 310 ","page_number":310},
  {"content":"\r\n\r\n( 1 ) معلوم شد كه وى از پدرش از صفات و خصوصيات حضرت رسول ( ص ) سؤال كرده و پدرش اوصاف و شمائل نبى اكرم را براى او بيان داشته است .\r\nامام حسين ( ع ) فرمود : از پدرم راجع به صفات حضرت رسول صلى اللَّه - عليه و آله پرسيدم .\r\nفرمود : حضرت رسول ( ص ) هر گاه وارد منزلش ميشد اوقات خود را به سه قسمت تقسيم ميكرد ، قسمتى براى خداوند متعال و قسمتى براى خانواده خود و قسمتى براى خود اختصاص ميداد ، و وقت خود را نيز براى مردم تقسيم كرده بود از اين وقت چند لحظه براى خواص خود گذاشته بود و با آنها در بارهء كارهاى روزانه مشورت ميكرد .\r\nگاهى اجازه ميداد اهل فضل خدمتش برسند ، و با مردم به اندازه استعداد و فضل آنها سخن ميگفت ، گاهى نيازمندان خدمتش مىرسيدند و نيازمنديهاى خود را از آن طلب ميكردند .\r\nدر اين هنگام حضرت رسول راجع به كارها سخن ميگفت ، و به امور مردم رسيدگى ميكرد و به گرفتارى آنها گوش ميداد .\r\nحضرت رسول مىفرمود : شاهدين به غائبين برسانند كه هر كس توانائى رسانيدن حاجت خود را به من ندارد ، شما حاجت و خواسته‌هاى آنان را به من برسانيد ، هر كس حاجت حاجتمندى را به حاكمى برساند خداوند روز قيامت پاى او را در صراط ثابت نگه خواهد داشت .\r\nدر نزد حضرت رسول همواره از اين مطالب گفتگو ميشد و جز اين از سخنان ديگرى مورد قبول آن حضرت قرار نميگرفت .\r\nمردم خدمت آن حضرت مىرسيدند و از وى راهنمائى مىجستند و هنگامى كه\r\n\r\n","description":"","footnote":"","page_name":" 311 ","page_number":311},
  {"content":"\r\n\r\nاز منزل رسول خدا بيرون مىشدند مزه حق و حقيقت را چشيده و بعنوان راهنما به اطراف و اكناف مىرفتند .\r\n( 1 ) امام حسين عليه السلام گويد : از پدرم پرسيدم حضرت رسول صلى اللَّه عليه و آله چگونه با مردم سخن ميگفت ، و اخلاق و روش او در خارج چگونه بود ؟ .\r\nفرمود : حضرت رسول جز در مواردى كه احتياج داشت سخن نميگفت ، و با مردم با محبت رفتار ميكرد و با سخنان خود موجبات الفت را فراهم ميساخت ، و هرگز مطلبى را كه موجب نفرت مردم باشد بر زبان جارى نميكرد .\r\nحضرت رسول صلى اللَّه عليه و آله بزرگان عصر قوم و ملتى را گرامى ميداشت و همان شخص را بر آنان ولايت و حكومت ميداد .\r\nنبى اكرم از مردم بيم داشت و از آنان خود را حفظ ميكرد ، بدون اينكه كسى را از اخلاق و كردار خود ناراضى كند ، و همواره از اصحاب خود احوال‌پرسى ميكرد و به مشكلات و ناراحتى آنان رسيدگى مينمود ، و از مردم ميپرسيد در ميان آنها چه ميگذرد و حالات آنان چه گونه است .\r\nپيغمبر اكرم خوبيها را تحسين ميكرد و تقويت مينمود ، و زشتيها را زشت ميشمرد و آن را خوار ميداشت ، در كارهاى خود همواره معتدل و اختلاف در كردار و رفتارش مشاهده نميشد ، از كارها هرگز غفلت نداشت تا ديگران به وى تا سى كرده غفلت نكنند و يا از كارها خسته گردند .\r\nهرگز از حق تجاوز نميكرد ، و در انجام آن كوتاهى نداشت .\r\nبهترين مردم را بر مردم حكومت ميداد ، بهترين فرد در نزد او كسى بود كه بيشتر به درد مسلمانان مىخورد ، و كسانى در نزد او مقام و منزلت داشتند كه با مردم با نيكوترين روش مواساة و همكارى داشته باشند .\r\n\r\n","description":"","footnote":"","page_name":" 312 ","page_number":312},
  {"content":"\r\n\r\n( 1 ) فرمود : از پدرم پرسيدم حضرت رسول صلى اللَّه عليه و آله در مجلس خود با مردم چگونه رفتار ميكرد ؟ .\r\nفرمود : پيغمبر اكرم هر گاه ميخواست جلوس كند و يا از جاى خود حركت كند خداوند را ياد ميكرد ، و در اماكن خاصى قصد توطن نميكرد و مردم را از توطن در آنها نهى ميكرد ، و هر گاه ميخواست با گروهى بنشيند در آخر مجلس جلوس ميكرد ، و مردم را امر ميكرد در مجالس خود چنين كنند .\r\nحضرت رسول به هر يك از همنشينانش حق ميداد ، تا كسى خيال نكند كه يكى از هم‌نشينان بر او ترجيح دارد ، و يا مقام يكى از آنها از آن بالاتر است ، با هر كس هم صحبت ميشد او را ترك نميگفت ، تا هم صحبتش او را ترك كند و از وى جدا شود .\r\nهر كس از او حاجتى ميخواست حاجتش روا ميشد و يا با زبان شيرين راضى برميگشت ، مردم خلق او را فرا گرفتند و او براى آنها به منزله پدرى مهربان درآمد ، و در نزد او از حقوق مساوى بهره‌مند شدند .\r\nمجلس حضرت رسول صلى اللَّه عليه و آله از حياء و شرم و راستى و درستى و امانت و درستكارى شاخص بود ، در مجلس او فرياد كسى بلند نميشد و احترام كسى از بين نميرفت و از لغزش احدى گفتگو بميان نمىآمد .\r\nآنها همواره متعادل و با همديگر دوست و متصل بودند و با تقوى و فضيلت با هم عمل ميكردند .\r\nاصحاب آن حضرت متواضع بودند ، بزرگان را احترام كرده و كوچك‌ها را مورد نوازش قرار ميدادند ، اشخاص نيازمند را بر خود مقدم داشته و احترام اشخاص غريب را نموده و حفظ الغيب ميكردند .\r\n\r\n","description":"","footnote":"","page_name":" 313 ","page_number":313},
  {"content":"\r\n\r\n( 1 ) امام حسين عليه السلام گويد : از پدرم پرسيدم روش آن حضرت با هم‌نشينان چگونه بود ؟ فرمود : حضرت رسول صلى اللَّه عليه و آله همواره چهره‌اش باز ، و اخلاقش نرم ، و گشاده‌رو بودند ، وى تندخو ، سخت‌گير نبود ، و به كسى ناسزا و دشنام نميداد و از احدى عيب‌جوئى نميكرد شوخى نميكرد و از كسى مدح و ستايش نمىنمود .\r\nاگر از چيزى خوشش نمىآمد خود را از او غافل ميساخت و به صراحت عدم رضايت خود را آشكار نميكرد ، كسى را از خود نااميد نميكرد و آرزومندان خود را مايوس نميساخت .\r\nحضرت رسول صلى اللَّه عليه و آله از سه چيز خود را نگه داشته بود ، با مردم مراء و جدال نداشت ، و زياد حرف نميزد ، و از سخنان بىفائده احتراز ميكرد ، و در مورد مردم نيز از سه چيز خوددارى كرد .\r\nهيچ كس را مذمت نميكرد ، و از لغزشهاى مردم تعقيب و جستجو نداشت ، و دنبال اسرار مردم نبود ، و سخن نميگفت مگر در جايى كه اميد ثواب داشت .\r\nهنگامى كه سخن ميگفت اطرافيانش سرهاى خود را پائين انداخته و به سخنان او گوش ميدادند ، و هر گاه سكوت ميكرد مردم سخن ميگفتند ، و در نزد او منازعه و جدال نداشتند ، و تا از سخنان خود فارغ نميشد مردم هم چنان ساكت بودند .\r\nخنده ميكرد از آن چه مردم خنده ميكردند ، و تعجب ميكرد از آنچه مردم از آن تعجب مينمودند .\r\nاگر مرد غريبى از وى سؤالى ميكرد هم چنان روى پا توقف ميكرد و پاسخ او را ميداد تا آنگاه كه مردم او را از حضرتش دور ميكردند .\r\nحضرت رسول صلى اللَّه عليه و آله ميفرمود : هر گاه مشاهده كرديد نيازمندى\r\n\r\n","description":"","footnote":"","page_name":" 314 ","page_number":314},
  {"content":"\r\n\r\nاز شما چيزى درخواست مىكند او را نااميد نكنيد و حاجت او را روا سازيد .\r\n( 1 ) پيغمبر اكرم از هيچ كس سپاس و ثناء قبول نميكرد مگر از كسى كه از وى دفاع كرده باشد ، و سخن كسى را در هنگام صحبت قطع نميكرد تا آنگاه كه سخن او تمام ميشد ، در اين هنگام يا او را نهى ميكرد و يا از جاى خود برميخواست .\r\nگويد : از پدرم پرسيدم حضرت رسول صلى اللَّه عليه و آله چگونه سكوت ميكرد ؟ .\r\nفرمود : پيغمبر اكرم بخواطر چهار چيز سكوت ميكردند ، براى حلم و بردبارى و ترس و تقدير ، و تفكر .\r\nاما تقدير براى اين بود كه با مردم به يك چشم نگاه كند و سخنان آنان را بشنود ، و اما سكوت تفكر براى اين بود ، چه باقى است و چه فانى ، و حلم و صبرش به اندازه‌اى بود كه چيزى وى را به غضب نمىآورد .\r\nاما سكوتش به جهت حذر براى چهار چيز بود ، براى رسيدن به نيكيها تا در زندگى به آن اقتدا كند ، و زشتيها را ترك كند و از آن دست بكشد ، و در اصلاح امت خود بكوشد ، و براى امت خود و رسانيدن آنها به خير دنيا و آخرت قيام و كوشش كند .\r\nدرود و رحمت خداوند بر او و اهل بيت پاكش باد .\r\n( 2 ) 41 - احمد بن عامر طائى گويد :\r\nحضرت رسول صلى اللَّه عليه و آله فرمود : خداوند براق را براى من مسخر كرد ، براق يكى از چهار پايان بهشت است ، وى نه كوچك است و نه بزرگ ، و اگر خداوند به او اجازه دهد در يك حركت واحد همه دنيا و آخرت را در هم طى مىكند ، و او زيباترين چهار پايان است .\r\n\r\n","description":"","footnote":"","page_name":" 315 ","page_number":315},
  {"content":"\r\n\r\n( 1 ) 42 - حضرت رضا عليه السلام از پدرش از حضرت سجاد عليه السلام روايت كرده كه از آن حضرت پرسيدند چرا حضرت رسول صلى اللَّه عليه و آله از پدر و مادر يتيم شدند .\r\nفرمودند : براى اينكه حق مخلوقى در گردن او نباشد .\r\n\r\n","description":"","footnote":"","page_name":" 316 ","page_number":316},
  {"content":"\r\n\r\n\r\n( 1 ) از كتاب امامت و مناقب اهل بيت\r\n\r\n( 2 ) احتياج به وجود امام عليه السلام\r\n( 3 ) 1 - احمد بن عمر گويد : از حضرت رضا عليه السلام پرسيدم آيا زمين بدون وجود امام باقى ميماند ؟\r\nفرمود : باقى نميماند گفت : از حضرت صادق عليه السلام روايت شده كه فرمود : زمين از وجود امام خالى نيست و بدون وجود آن باقى نميماند ، مگر آنكه خداوند نسبت به بندگان غضب داشته باشد .\r\nفرمود : اگر در زمين امام نباشد زمين فرو ميرود .\r\n( 4 ) 2 - سليمان جعفرى گويد : از حضرت رضا عليه السلام پرسيدم زمين از حجت خالى مىماند ؟ فرمود : اگر زمين از حجت خالى باشد و يك لحظه بدون امام بماند اهل خود را فرو ميبرد .\r\n( 5 ) 3 - حسن بن على وشاء گويد : از حضرت رضا عليه السلام شنيدم ميفرمود :\r\nحضرت صادق عليه السلام فرمودند : حجت خداوند بر مردم تمام نيست مگر به امامى كه شناخته شود .\r\n( 6 ) 4 - صفوان بن يحيى گويد : از حضرت رضا عليه السلام شنيدم ميفرمود :\r\n\r\n","description":"","footnote":"","page_name":" 317 ","page_number":317},
  {"content":"\r\n\r\nزمين هرگز خالى از امام نخواهد بود ، و لازم است امامى از ما همواره در روى زمين باشد .\r\n( 1 ) 5 - محمد بن اسماعيل گويد : حضرت رضا عليه السلام فرمود : هر كس بميرد و امامى نداشته باشد ، در نادانى و جهالت مرده است .\r\nگويد : عرض كردم : هر كس بميرد و امامى نداشته باشد در جاهليت و نادانى مرده است .\r\nفرمود : آرى چنين است ، واقفى كافر است ، و ناصبى مشرك .\r\n( 2 ) 6 - حسن بن محمد رازى از حضرت رضا از پدرانش از على عليه السلام روايت كرده كه حضرت رسول صلى اللَّه عليه و آله فرمود :\r\nهر كسى بميرد و امامى از فرزندان مرا قبول نكند در جاهليت و نادانى مرده است ، و با او طبق آنچه در جاهليت و اسلام عمل شده است رفتار خواهد شد .\r\n\r\n( 3 ) فرق بين رسول و امام عليهما السلام\r\n( 4 ) 7 - حسن بن عباس بن معروف براى حضرت رضا عليه السلام نوشت :\r\nقربانت گردم مرا خبر ده كه فرق بين رسول ، نبى ، و امام چيست ؟\r\nراوى گويد : حضرت رضا عليه السلام نوشت و يا فرمود : رسول آنست كه جبرئيل بر او نازل ميگردد و او را مشاهده مىكند و سخنانش را ميشنود ، و همچنين بر او وحى فرستاده شده و در خواب هم به او اطلاعاتى ميرسد ، مانند حضرت ابراهيم عليه السلام .\r\nاما نبى گاهى سخنانى ميشنود ، و گاهى شخص را مشاهده مىكند ، و سخنها را استماع مىكند ، و ليكن امام كسى است كه سخنان را ميشنود و شخص را مشاهده\r\n\r\n","description":"","footnote":"","page_name":" 318 ","page_number":318},
  {"content":"\r\n\r\nنمىكند .\r\n\r\n( 1 ) ائمه اطهار عليهم السلام امينان خدا هستند\r\n( 2 ) 8 - عبد الرحمن بن ابى نجران گويد : حضرت رضا عليه السلام نامه‌اى براى من نوشتند و فرمودند : على بن الحسين عليهما السلام فرمود :\r\nحضرت رسول صلى اللَّه عليه و آله در روى زمين امين خدا بودند ، پس از آنكه حضرت رسول وفات كردند ما اهل بيت كه وراث او هستيم امين خداوند در روى زمين ميباشيم ، علم گذشته و آينده و انساب عرب در نزد ما مىباشد ، و ما ميدانيم چه افرادى به دين اسلام متولد ميگردند .\r\nما هر گاه مردى را مشاهده كنيم ، ميدانيم كه او مؤمن است و يا منافق ، شيعيان ما با نام و نشان و نام پدرانشان در يك كتابى نوشته شده‌اند .\r\nخداوند از ما و آنها پيمان گرفته است ، شيعيان ما در جايى كه ما وارد شويم وارد ميشوند و با ما هم منزل ميگردند .\r\nما شرافت نسب داريم ، فرزندان ما فرزندان انبياء هستند و ما نيز فرزندان اوصياء مىباشيم .\r\nما در كتاب خداوند برگزيده و مطاع معرفىشده‌ايم ، ما سزاوارترين مردم به خدا و كتاب خدا و دين خدا هستيم ، و ما كسانى ميباشيم كه خداوند دين خود را براى آنها تشريع كرده است .\r\nو در كتاب خود گفت : براى شما اى آل محمد خداوند دين خود را آشكار كرد و در اين باره به نوح هم وصيت كرد ، و آنچه را كه بنوح وصيت كرده بود به ما هم توصيه فرمود .\r\nاى محمد آنچه را كه به تو وحى كرديم به ابراهيم و اسماعيل و موسى و عيسى ،\r\n\r\n","description":"","footnote":"","page_name":" 319 ","page_number":319},
  {"content":"\r\n\r\nو اسحاق و يعقوب وصيت كرديم ، ( 1 ) خداوند همه آن دانش‌ها را به ما رسانيد و علم آنها را در ما وديعه نهاد ، ما ورثه پيغمبران و انبياء اولو العزم هستيم .\r\nاينك اى آل محمد دين خدا را برپا داريد و از همديگر پراكنده نگرديد ، و با همديگر باشيد .\r\n( 2 ) 9 - سليمان جعفرى گويد : از حضرت رضا عليه السلام شنيدم ميفرمود :\r\nائمه عليهم السلام جانشينان خداوند عز و جل در زمين مىباشند .\r\n\r\n( 3 ) ودائع حضرت رسول در نزد ائمه عليهم السلام\r\n( 4 ) 10 - سليمان بن جعفر گويد : براى حضرت رضا عليه السلام نوشتم : سلاح حضرت رسول صلى اللَّه عليه و آله در نزد شما است ؟\r\nدر جواب من با خط خود نوشت : سلاح‌ها در نزد من است .\r\n( 5 ) 11 - صفوان بن يحيى گويد : حضرت رضا عليه السلام از امام محمد باقر عليه السلام روايت كرده كه فرمود :\r\nمثل سلاح در نزد ما مانند تابوت در ميان بنى اسرائيل است ، هر كجا تابوت باشد نبوت در آنجا خواهد بود ، و هر جا سلاح باشد خلافت و ولايت در آنجاست .\r\nگويد : عرض كردم : سلاح با علم منافات دارد ؟ فرمود : خير .\r\n( 6 ) 12 - ابو نصر بزنطى گويد : خدمت حضرت رضا عليه السلام عرض كردم :\r\nهر گاه امامى از دنيا برود ، امام بعد از او به چه وسيله‌اى شناخته ميگردد .\r\nامام عليه السلام فرمود : امام چند علامت دارد . بايد فرزند بزرگ پدرش باشد و علم و فضل داشته باشد ، و امام گذشته با وصيت او را معين كرده باشد ، و كاروان‌ها بيايند و به پرسند امام كدام شخص را وصى خود كرده است ، در جواب آنها گفته مىشود به فلان شخص ، و همچنين وجود سلاح است كه در نزد هر كسى باشد او خليفه و\r\n\r\n","description":"","footnote":"","page_name":" 320 ","page_number":320},
  {"content":"\r\n\r\nجانشين است .\r\n( 1 ) 13 - احمد بن ابى عبد اللَّه گويد : از حضرت رضا عليه السلام پرسيدم ذو الفقار شمشير حضرت رسول صلى اللَّه عليه و آله از كجا آورده شد ؟ .\r\nفرمود : جبرئيل آن شمشير را از آسمان آورد و به حضرت رسول تسليم كرد و زيور آن از نقره بود ، و آن شمشير اكنون در نزد من است .\r\n\r\n( 2 ) امامت اهل بيت عليهم السلام و وجوب اطاعت آنها\r\n( 3 ) 14 - بكر بن صالح از حضرت رضا عليه السلام روايت كرده كه آن جناب فرمود :\r\nهر كسى دوست دارد كه بدون حجاب به خداوند نظاره كند و خداوند بدون واسطه نظر رحمت به او افكند بايد آل محمد عليهم السلام را دوست داشته باشد و از دشمنان آنها بيزارى جويد و به امام مؤمنين كه از اهل بيت مىباشد اقتداء كند .\r\nاين چنين آدمى روز قيامت مشغول رحمت خداوند خواهد شد و خداوند با نظر لطف و محبت به او نگاه مىكند .\r\n( 4 ) 15 - حسين بن بشار از حضرت رضا عليه السلام روايت كرده كه حضرت رسول صلى اللَّه عليه و آله فرمود :\r\nهر كس دوست داشته باشد كه در زندگى و مرگ با من باشد ، و در بهشت عدن كه خداوند به من وعده فرموده با من زندگى كند ، آن بهشتى كه خداوند با دست قدرت خود درختكارى آن را انجام داده و با مشيت و اراده خود آن را به وجود آورده است ، بايد على بن ابى طالب و اوصياء او را دوست داشته باشد .\r\nآنان شما را از طريق هدايت بيرون نخواهند آورد و به راه گمراهى نخواهند كشانيد .\r\n( 5 ) 16 - محمد بن زيد طبرى گويد : در خراسان خدمت حضرت رضا عليه السلام\r\n\r\n","description":"","footnote":"","page_name":" 321 ","page_number":321},
  {"content":"\r\n\r\nبودم و در نزد گروهى از بنى هاشم اجتماع كرده بودند كه يكى از آنها اسحاق بن عيسى عباسى بود .\r\n( 1 ) امام رضا عليه السلام فرمود : اى اسحاق به من خبر داده‌اند كه مردم ميگويند :\r\nما گمان داريم مردم بندگان ما هستند .\r\nسوگند به قرابت رسول خدا كه ما چنين چيزى نگفته‌ايم و از پدران خود نيز چنين سخنى نشنيده‌ام .\r\nو ليكن ميگويم : در اطاعت بنده ما ميباشند و در دين با ما دوست هستند ، اين مطلب را شاهدين به غائبين برسانند .\r\n( 2 ) 17 - عبد العزيز بن مسلم گويد : در مرو خدمت حضرت رضا عليه السلام بوديم ، روز جمعه در مسجد جامع مرو اجتماع كرديم ، از موضوع امامت و كثرت اختلاف مردم در اين موضوع سخن بميان آمد .\r\nمن خدمت امام عليه السلام رسيدم و از مباحثات مردم در اين مورد با وى گفتگو كردم .\r\nامام رضا عليه السلام تبسمى كرد و فرمود : اى عبد العزيز مردم نادانند ، و در آراء و نظريات مكر و فريب و خدعه ميكنند .\r\nخداوند متعال پيغمبر خود را هنگامى قبض روح كرد كه دينش را كامل گردانيده بود ، و قرآن را كه در آن بيان هر چيزى هست ، و احكام حلال و حرام و حدود و احكام و آنچه مردم به آن نياز دارند به طور كامل در آن مىباشد فرو فرستاد .\r\nخداوند متعال فرمود : ما در كتاب چيزى فرو گذار نكرديم ، و در حجة الوداع كه روزهاى آخر عمرش را ميگذرانيد پروردگار آيه شريفه  الْيَوْمَ أَكْمَلْتُ لَكُمْ دِينَكُمْ  را فرستاد و نعمت خود را تمام كرد .\r\n\r\n","description":"","footnote":"","page_name":" 322 ","page_number":322},
  {"content":"\r\n\r\n( 1 ) موضوع امامت از امام دين است كه دين بوسيله آن كامل ميگردد .\r\nحضرت رسول صلى اللَّه عليه و آله قبل از اينكه از جهان رخت بربندد معالم دين را براى مردم روشن كرد و راه آنها را واضح و روشن بازگذاشت و مسلمانان به طرق حق راهنمائى شدند .\r\nرسول اكرم صلى اللَّه عليه و آله على بن ابى طالب عليه السلام را براى مسلمانان پيشوا و راهنما قرار داد ، و هر چه امت به آن نياز داشتند براى آنان بيان كرد .\r\nهر كس گمان كند كه خداوند دين خود را تكميل نكرده است ، كتاب خدا را انكار نموده ، و هر كس كتاب خدا را انكار كند كافر است .\r\nآيا اين مردم قدر امام را ميدانند و موقعيت امامت را در ميان امت ميدانند ، كه تا در مورد انتخاب امام ، اختيار داشته باشند .\r\nامامت به اندازه‌اى مقامش بلند ، و جايگاهش رفيع و عميق است كه عقول مردم حقيقت و كنه آن را درك نميكند ، و با رأى و نظريات خود نميتوانند اهميت امامت را درك كنند ، و يا با اختيار و انتخاب خود امامى را برگزينند .\r\nامامت مقامى است كه ابراهيم خليل عليه السلام از طرف خداوند به آن مقام برگزيده شد ، و اين مقامى بود كه بعد از نبوت و خلت به آن حضرت تفويض گرديد .\r\nمقام امامت كه سومين مقام حضرت ابراهيم بود از طرف پروردگار به وى تفويض شد ، و اين خود فضيلتى بود كه ابراهيم ( ع ) به آن مشرف گرديد .\r\nخداوند متعال در قرآن مجيد ميفرمايد :  إِنِّي جاعِلُكَ لِلنَّاسِ إِماماً  .\r\nحضرت ابراهيم عليه السلام از روى خوشحالى گفت .\r\nخداوندا فرزندان مرا نيز امام و رهبر قرار بده .\r\nخداوند در پاسخ او فرمود :  لا يَنالُ عَهْدِي الظَّالِمِينَ  .\r\n\r\n","description":"","footnote":"","page_name":" 323 ","page_number":323},
  {"content":"\r\n\r\n( 1 ) اين آيه شريفه ، امامت ستمكاران را تا روز قيامت باطل ساخت ، و بايد برگزيدگان به اين مقام انتخاب گردند ، بعد از آن خداوند متعال امامت را گرامى داشت و آن را در ذريه حضرت ابراهيم كه پاك و برگزيده بودند قرار داد .\r\nو فرمود :   وَ وَهَبْنا لَهُ إِسْحاقَ وَ يَعْقُوبَ نافِلَةً ، وَ كُلًّا جَعَلْنا صالِحِينَ * وَ جَعَلْناهُمْ أَئِمَّةً يَهْدُونَ بِأَمْرِنا وَ أَوْحَيْنا إِلَيْهِمْ فِعْلَ الْخَيْراتِ وَ إِقامَ الصَّلاةِ وَ إِيتاءَ الزَّكاةِ ، وَ كانُوا لَنا عابِدِينَ   .\r\nمقام امامت در ذريت آن حضرت باقى ماند و آنها اين مقام را از يك ديگر ارث ميبردند تا آنگاه كه نبوت به حضرت رسول صلى اللَّه عليه و آله رسيد خداوند متعال در اين مورد فرمود :  إِنَّ أَوْلَى النَّاسِ بِإِبْراهِيمَ لَلَّذِينَ اتَّبَعُوهُ وَ هذَا النَّبِيُّ وَ الَّذِينَ آمَنُوا وَ اللَّهُ وَلِيُّ الْمُؤْمِنِينَ  .\r\nمقام امامت مخصوص حضرت رسول صلى اللَّه عليه و آله قرار گرفت ، و پيغمبر اكرم نيز اين مقام را به آن جناب تفويض كرد .\r\nواگذاشتن مقام امامت به على عليه السلام به امر پروردگار انجام گرفت ، و اين دنبال همان سنتى بود كه از زمان حضرت ابراهيم جريان داشت .\r\nپس از على عليه السلام مقام امامت در ذريه آن حضرت كه از برگزيدگان بودند قرار گرفت ، برگزيدگانى كه علم و ايمان از طرف خداوند به آنها عطا شده است ، و خداوند در قرآن مجيد فرمود :  وَ قالَ الَّذِينَ أُوتُوا الْعِلْمَ وَ الْإِيمانَ لَقَدْ لَبِثْتُمْ فِي كِتابِ اللَّهِ إِلى يَوْمِ الْبَعْثِ  .\r\nامامت در فرزندان على عليه السلام تا روز قيامت خواهد بود ، زيرا بعد از محمد صلى اللَّه عليه و آله پيغمبرى نيست ، پس از كجا اين نادان‌ها امام را انتخاب ميكنند .\r\n\r\n","description":"","footnote":"","page_name":" 324 ","page_number":324},
  {"content":"\r\n\r\n( 1 ) امامت مقام انبياء و ميراث اوصياء است ، امامت جانشين خدا و رسول و امير المؤمنين مىباشد و ميراث حسن و حسين است .\r\nامامت در اختيار گرفتن امور دين ، و نظم و انتظام جامعه مسلمين و اصلاح امور دنيا و به عزت رسانيدن مؤمنين است .\r\nامامت اصل و اساس اسلام است ، پايه‌هاى دين مقدس به آن بستگى دارد و فروعات آن به امامت وابسته است .\r\nبا راهنمائى امام نماز ، زكات ، روزه ، حج ، و جهاد انجام ميگيرد ، و صدقات و اموال و فىء از مردم اخذ مىشود و در مصارف خود مصرف ميگردد .\r\nامام است كه حدود و احكام دين را امضاء مىكند و حقوق اشخاص را مراعات مينمايد ، و كشور اسلام را از دست دشمنان محفوظ نگه مىدارد و مرزها را حفظ مىكند .\r\nامام حلال خداوند را حلال و حرام آن را حرام مىكند و در جامعه اسلامى حدود خداوند را جارى ميسازد ، و از دين پروردگار دفاع مينمايد ، و مردم را با حكمت و دانش به طرف پروردگار دعوت مىكند و آنان را با پندهاى نيكو و حجت‌هاى بالغه راهنمائى مينمايد .\r\nامام مانند ستارهء فروزان و آفتاب تابان است كه روشنائى آن همه عالم را فرا گرفته ، و خود در جاى بلندى است كه دست احدى به آن نميرسد و ديدگان آن را در نمييابند .\r\nامام مانند ماه تابان ، و نور فروزان ، و چراغ درخشان ، و ستارهء راه‌نما در شب‌هاى تاريك در بيابان‌ها و درياها مىباشد .\r\n\r\n","description":"","footnote":"","page_name":" 325 ","page_number":325},
  {"content":"\r\n\r\n( 1 ) امام آب گوارا براى تشنگان ، و دليل هدايت ، و نجات دهنده از لغزش‌ها است .\r\nامام مانند آتش در بلندى است كه مردم از آن هدايت ميگردند ، و گرمائى است كه به وسيله آن خود را گرم ميكنند .\r\nامام راهنمائى است كه آدمى را از مهلكه‌ها نجات ميدهد ، و هر كس امام را ترك گويد در هلاكت گرفتار ميگردد .\r\nامام ابر بارنده ، و باران ريزنده ، و آفتاب درخشنده ، و آسمان سايه افكنده ، و زمين پهن شده ، و چشمهء جوشنده ، و آب گاه و باغ سرسبز و خرم است .\r\nامام مونس و رفيق ، و پدر مهربان ، و برادر همزاد ، و مادر مهربان نسبت به فرزند كوچك است .\r\nامام پناه بندگان در هنگام رسيدن مصيبت‌هاى بزرگ مىباشد .\r\nامام امين خدا در ميان مخلوقات و حجت پروردگار در ميان بندگان ، و جانشين خداوند در شهرها .\r\nامام مردم را به طرف خدا دعوت مىكند و از محرمات پروردگار دفاع مينمايد .\r\nامام از گناهان پاك ، و از هر عيب و نقصى منزه است .\r\nامام از علم مخصوص برخوردار ، و به حلم و بردبارى موصوف است ، امام نظام دين و عزت مسلمين بوده ، و كافران و منافقان را هلاك ميسازد .\r\nامام يگانه روزگار است كه هيچ كسى با او قرين نيست ، و عالمى با وى برابرى ندارد ، و مانند او كسى نيست و كسى را نميتوان به جاى او گذاشت .\r\nامام فضل و دانش را بدون كسب و تعليم فرا ميگيرد ، و خداوند وهاب علم را به آنان عطا مىكند .\r\n\r\n","description":"","footnote":"","page_name":" 326 ","page_number":326},
  {"content":"\r\n\r\n( 1 ) پس چه كسى ميتواند امام را بشناسد ، و يا بتواند امام را انتخاب كند ، چه اندازه مردم از مطلب دورند .\r\nعقول مردم در اين وادى سرگردان ، و انديشه آنها از درك حقائق ناكام است .\r\nخردها در اين موضوع حيران و چشم‌ها كور ميباشند ، بزرگان در اين وادى كوچك شده ، و حكماء و دانايان سرگردان گرديده ، و بردباران از درك آن قاصرند ، خطباء نميتوانند در اين موضوع خطبه بخوانند .\r\nخردمندان به جهل خود اعتراف كرده ، و شعراء زبانشان بند آمده ، و اديبان از فهم آن ناتوان شده ، و بليغان زبان بند گرديده‌اند .\r\nاينان قدرت ندارند مقام آنها را وصف كرده و يا فضيلتى از فضائل امام را بيان كنند ، و به عجز و ناتوانى و تقصير خود در اين موضوع اعتراف دارند چگونه مىتوانند امام را با صفات او وصف كرده و يا او را به حقيقت تعريف نمايند .\r\nعلماء و دانايان قدرت ندارند امر امام را درك كنند ، و كسى نيست كه بتواند جاى امام را بگيرد ، و جامعه را از وجود او بىنياز كند ، نه خبر هرگز مردم نخواهند توانست امام را به واقع بشناسند .\r\nامام مانند ستاره است كه كسى نميتواند بر آن دستيابد ، و يا به حقيقت او را وصف كند ، پس مردم از كجا قدرت دارند امام را انتخاب نمايند ، و كجا عقل آن‌ها به اين موضوع خواهد رسيد ، و در كجا مانند اين يافت ميگردد .\r\nآيا گمان ميكنيد كه اين فضائل و خصوصيات در غير آل رسول صلى اللَّه عليه و آله پيدا مىشود .\r\nبه خداوند سوگند نفس آنها خودشان را تكذيب كرده و اباطيل آنان به آرزوهاى\r\n\r\n","description":"","footnote":"","page_name":" 327 ","page_number":327},
  {"content":"\r\n\r\nدور و دراز كشانيده است .\r\n( 1 ) مردم به جايگاه بلند و صعب العبورى بالا رفته‌اند ، كه از آن مقام بلند قدم‌هايشان خواهد لغزيد و بر زمين افكنده خواهند شد .\r\nدر انتخاب امام به عقل ناقص خود مناضله كردند ، و به رأى باطل خويش به مبارزه برخاستند ، و چيزى جز دورى از حق را بدست نياورند ، خداوند آنان را بكشد كه دروغ و افتراء بستند .\r\nآنان مقام مشكلى را براى خود اتخاذ كرده ، و سخنان دروغ گفته و افتراء بسته و از طريق حق و صراط مستقيم منحرف شدند ، و در حيرت و سرگردانى فرو رفتند و از روى بصيرت و بينش امام را ترك كردند .\r\nشيطان كارهاى آنها را در نظرشان جلوه داده ، و آنان را از راه حق بازداشت در حالى كه آنها راه درست را تشخيص داده بودند و حق را از ناحق تميز ميدادند .\r\nآنها از امامى كه خداوند و پيغمبرش اختيار كرده بودند اعتراض نمودند و از امامى كه خود انتخاب كرده بودند متابعت نمودند ، در صورتى كه قرآن آنان را مخاطب قرار داده و فرموده :\r\n وَ رَبُّكَ يَخْلُقُ ما يَشاءُ وَ يَخْتارُ ، ما كانَ لَهُمُ الْخِيَرَةُ سُبْحانَ اللَّهِ وَ تَعالى عَمَّا يُشْرِكُونَ  .\r\nو نيز فرموده :  وَ ما كانَ لِمُؤْمِنٍ وَ لا مُؤْمِنَةٍ إِذا قَضَى اللَّهُ وَ رَسُولُهُ أَمْراً أَنْ يَكُونَ لَهُمُ الْخِيَرَةُ مِنْ أَمْرِهِمْ  و همچنين فرموده :       ما لَكُمْ كَيْفَ تَحْكُمُونَ ، أَمْ لَكُمْ كِتابٌ فِيهِ تَدْرُسُونَ ، إِنَّ لَكُمْ فِيهِ لَما تَخَيَّرُونَ ، أَمْ لَكُمْ أَيْمانٌ عَلَيْنا بالِغَةٌ إِلى يَوْمِ الْقِيامَةِ إِنَّ لَكُمْ لَما تَحْكُمُونَ ، سَلْهُمْ أَيُّهُمْ بِذلِكَ زَعِيمٌ ، أَمْ لَهُمْ شُرَكاءُ فَلْيَأْتُوا بِشُرَكائِهِمْ إِنْ كانُوا صادِقِينَ       .\r\nو نيز فرمود :  أَ فَلا يَتَدَبَّرُونَ الْقُرْآنَ أَمْ عَلى قُلُوبٍ أَقْفالُها  .\r\n\r\n","description":"","footnote":"","page_name":" 328 ","page_number":328},
  {"content":"\r\n\r\n( 1 ) يا اينكه گفته شود : طبع اللَّه  عَلى قُلُوبِهِمْ فَهُمْ لا يَفْقَهُونَ  و يا اينكه    قالُوا سَمِعْنا وَ هُمْ لا يَسْمَعُونَ ، إِنَّ شَرَّ الدَّوَابِّ عِنْدَ اللَّهِ الصُّمُّ الْبُكْمُ الَّذِينَ لا يَعْقِلُونَ ، وَ لَوْ عَلِمَ اللَّهُ فِيهِمْ خَيْراً لَأَسْمَعَهُمْ ، وَ لَوْ أَسْمَعَهُمْ لَتَوَلَّوْا وَ هُمْ مُعْرِضُونَ    .\r\nو يا اينكه  قالُوا سَمِعْنا وَ عَصَيْنا  امامت فضل خداوند است كه به هر كس بخواهد عطا مىكند ، و پروردگار داراى فضل بزرگى است .\r\nآنان چگونه مىتوانند امام را انتخاب كنند ، در صورتى كه امام عالم است و نادانى در آن راه ندارد ، و نگهبانى است كه از زير دستان حمايت كرده و آنها را تنها نمىگذارد .\r\nامام معدن قد است و پاكى و مركز عبادت و زهد و علم است ، امام به دعوت مخصوص پيغمبر معرفى شده و از ذريه پاك حضرت زهراء بتول مىباشد ، در نسب آن هيچ غل و غشى وجود ندارد ، و هيچ صاحب حسبى به آن نمىرسد .\r\nامام از خاندان قريش و نسل هاشم مىباشد .\r\nامام از عترت حضرت رسول صلى اللَّه عليه و آله بوده و با رضايت خداوند متعال برگزيده مىشود .\r\nامام شريف‌ترين اشراف و فرعى از خاندان عبد مناف است ، علمش همواره در تكامل و حلمش كامل مىباشد ، در امامت متبحر و در سياست ماهر و عالم است .\r\nاطاعتش بر بندگان واجب و همواره به اوامر خداوند متعال قيام و اقدام مىكند بندگان خدا را نصيحت كرده و دين خدا را حفظ مىنمايد .\r\nپيغمبران و پيشوايان عليهم السلام همواره موفق به توفيقات الهى هستند ، و از علوم خفيه پروردگار و حكمت و دانش او برخوردار ميگردند و ديگران از اين موهبت محروم مىباشند .\r\nعلم و دانش آنها از علوم اهل زمانشان بالاتر است و خداوند متعال مىفرمايد :\r\n\r\n","description":"","footnote":"","page_name":" 329 ","page_number":329},
  {"content":"\r\n\r\n( 1 )  أَ فَمَنْ يَهْدِي إِلَى الْحَقِّ أَحَقُّ أَنْ يُتَّبَعَ أَمَّنْ لا يَهِدِّي إِلَّا أَنْ يُهْدى ، فَما لَكُمْ كَيْفَ تَحْكُمُونَ  .\r\nو همچنين خداوند متعال فرموده  وَ مَنْ يُؤْتَ الْحِكْمَةَ فَقَدْ أُوتِيَ خَيْراً كَثِيراً  خداوند متعال در بارهء طالوت ميفرمايد :  إِنَّ اللَّهَ اصْطَفاهُ عَلَيْكُمْ وَ زادَهُ بَسْطَةً فِي الْعِلْمِ وَ الْجِسْمِ وَ اللَّهُ يُؤْتِي مُلْكَهُ مَنْ يَشاءُ وَ اللَّهُ واسِعٌ عَلِيمٌ  .\r\nو به پيغمبر خود فرمود :  أَنْزَلَ اللَّهُ عَلَيْكَ الْكِتابَ وَ الْحِكْمَةَ وَ عَلَّمَكَ ما لَمْ تَكُنْ تَعْلَمُ وَ كانَ فَضْلُ اللَّهِ عَلَيْكَ عَظِيماً  .\r\nو در بارهء ائمه اهل بيت عليهم السلام فرموده :   أَمْ يَحْسُدُونَ النَّاسَ عَلى ما آتاهُمُ اللَّهُ مِنْ فَضْلِهِ ، فَقَدْ آتَيْنا آلَ إِبْراهِيمَ الْكِتابَ وَ الْحِكْمَةَ وَ آتَيْناهُمْ مُلْكاً عَظِيماً ، فَمِنْهُمْ مَنْ آمَنَ بِهِ وَ مِنْهُمْ مَنْ صَدَّ عَنْهُ وَ كَفى بِجَهَنَّمَ سَعِيراً   .\r\nهر گاه خداوند بنده‌اى را براى امور بندگانش انتخاب كرد ، به او شرح صدر عطاء مىكند ، و دل او را از علم و حكمت سيراب ميگرداند ، و به او از علوم خود الهام مىنمايند ، پس از اين از پاسخ سؤالات باز نميماند ، و در طريق صواب حيران و سرگردان نميباشد .\r\nامام معصوم و مؤيد ، و موفق و مسدد است ، از خطا و لغزش مأمون و از اشتباه و خطا مصون مىباشد ، خداوند او را اين چنين خلق كرده كه تا براى بندگانش حجت باشد ، و شاهد در ميان مردم گردد ، و اين فضيلتى است كه خداوند به هر كس بخواهد ميدهد و خداوند صاحب فضل بزرگ است .\r\nآيا مردم توانائى دارند اين چنين امامى با اين صفات اختيار كنند ، و يا كسى را كه اختيار كرده‌اند داراى اين صفت مىباشد تا او را بر ديگران مقدم دارند .\r\nبه خداوند سوگند از حق تجاوز كردند و كتاب خداوند را پشت سرافكندند ، و گويا نميدانند چه كارى مرتكب شده‌اند ، هدايت و شفاء در كتاب خداوند است ،\r\n\r\n","description":"","footnote":"","page_name":" 330 ","page_number":330},
  {"content":"\r\n\r\n( 1 ) و ليكن اين مردم آن را دور انداختند و از هوى و هوس خود پيروى كردند .\r\nخداوند متعال آنان را مذمت كرد و سرزنش فرمود و از خود دور ساخت ، و فرمود :  وَ مَنْ أَضَلُّ مِمَّنِ اتَّبَعَ هَواهُ بِغَيْرِ هُدىً مِنَ اللَّهِ ، إِنَّ اللَّهَ لا يَهْدِي الْقَوْمَ الظَّالِمِينَ  .\r\nو نيز فرمود :  فَتَعْساً لَهُمْ وَ أَضَلَّ أَعْمالَهُمْ  و فرمود :  كَبُرَ مَقْتاً عِنْدَ ( اللَّهِ وَ عِنْدَ ) الَّذِينَ آمَنُوا كَذلِكَ يَطْبَعُ اللَّهُ عَلى كُلِّ قَلْبِ مُتَكَبِّرٍ جَبَّارٍ  درود و رحمت بر پيغمبر و آل او باد .\r\n( 2 ) 18 - حسن بن على خزاز گويد : حضرت رضا عليه السلام مىفرمود : گروهى از مردم مدعى دوستى ما اهل بيت هستند ، و ليكن به شيعيان ما ظلم و ستم ميكنند ، و از دجال هم با آنها بيشتر بد رفتارى دارند .\r\nگويد : عرض كردم يا ابن رسول اللَّه چرا چنين هستند .\r\nفرمود : اين‌ها با دشمنان ما دوستى دارند و با دوستان ما دشمنى مىورزند ، هر گاه مطلب از اين قرار باشد حق به باطل آميخته شده و مؤمن از منافق شناخته نمىگردد .\r\n( 3 ) 19 - معمر بن خلاد گويد : يك مرد فارسى از حضرت رضا عليه السلام پرسيد :\r\nاطاعت شما واجب است ؟ فرمود : آرى .\r\nگفت : مانند على بن ابى طالب عليه السلام فرمود : آرى .\r\n( 4 ) 20 - دعبل بن على گويد : حضرت رضا عليه السلام از پدرانش روايت كرده كه حضرت رسول اللَّه صلى اللَّه عليه و آله فرمود :\r\nروز قيامت از چهار نفر شفاعت خواهم كرد : كسى كه بعد از من از ذريه‌ام احترام كند . و حوائج آنها را برآورد ، و در هنگام اضطرار از آنها دلجوئى كند ، كسى كه با دل و زبان آنها را دوست بدارد .\r\n( 5 ) 21 - سليمان بن جعفر از حضرت رضا عليه السلام روايت كرده كه على\r\n\r\n","description":"","footnote":"","page_name":" 331 ","page_number":331},
  {"content":"\r\n\r\nعليه السلام فرمود : در بال هر هدهدى به زبان سريانى نوشته شده : آل محمد عليهم السلام بهترين مخلوقات هستند .\r\n( 1 ) 22 - حسن بن على بن فضال گويد : حضرت رضا عليه السلام فرمود :\r\nهر كسى متذكر مصائب گردد ، خود گريه كند و يا ديگران را بگرياند روزى كه چشمها گريان شوند ديدگانش نگريد ، و هر كس در مجلسى كه از ما گفتگو مىشود بنشيند دلش نخواهد مرد در روزى كه همه دلها ميميرند .\r\n( 2 ) 23 - حسن بن اسحاق گويد : از حضرت رضا عليه السلام شنيدم ميفرمود :\r\nپدرم از پدرانش از على عليه السلام روايت كرده‌اند كه حضرت رسول صلى اللَّه عليه و آله فرمود :\r\nهر كس گوش فرا دهد به كسانى كه از پيش خود سخن مىگويند فناء و نابود خواهد شد ، و هر كه گوش دهد به سخنانى كه از غير طريق خداوند گفته مىشود مشرك است ، و باب گشوده خداوند كه امين وحى اوست در خانه محمد صلى اللَّه عليه و آله مىباشد .\r\n( 3 ) 24 - احمد بن عامر طائى گويد : حضرت رضا عليه السلام از پدرانش روايت كرده كه حضرت رسول صلى اللَّه عليه و آله فرمود :\r\nمثل اهل بيت من مانند كشتى نوح است ، هر كسى سوار شد نجات پيدا كرد ، و هر كسى تخلف كند در آتش داخل مىگردد .\r\n( 4 ) 25 - و نيز حضرت رسول صلى اللَّه عليه و آله فرمود :\r\nغضب خدا و رسول هنگامى شدت پيدا مىكند كه كسى خون مرا بريزد و يا مرا در مورد عترتم اذيت كند .\r\n( 5 ) 26 - حضرت رضا عليه السلام روايت كرده كه حضرت رسول صلى اللَّه عليه\r\n\r\n","description":"","footnote":"","page_name":" 332 ","page_number":332},
  {"content":"\r\n\r\nو آله فرمود :\r\nستارگان براى اهل آسمانها امان هستند ، و اهل بيت من براى امتم امان مىباشند .\r\n( 1 ) 27 - و نيز روايت كرده كه حضرت رسول صلى اللَّه عليه و آله فرمود :\r\nمن به همين زودى از ميان شما خواهم رفت ، در ميان شما دو چيز گرانبها خواهم گذاشت كه يكى از آنها از ديگرى بزرگتر است ، اول كتاب خداوند كه مانند ريسمان از آسمان آويخته شده و به زمين رسيده ، دوم عترت و اهل بيت من هستند ، اينك بنگريد چگونه با اين دو رفتار خواهيد كرد .\r\n( 2 ) 28 - و نيز روايت كرده كه حضرت رسول صلى اللَّه عليه و آله فرمود :\r\nبهشت حرام شده بر كسانى كه به اهل بيت من ظلم كنند ، و يا با آنها جنگ نمايند ، و يا با دشمنان آنها همكارى كنند ، و يا آنان را سب نمايند .\r\nاين جماعت در آخرت بهره‌اى ندارند ، و خداوند با آنان سخن نخواهد گفت ، و روز قيامت به آنها نظر رحمت نخواهد داشت و آنها را پاكيزه نخواهد كرد و آنان گرفتار عذاب سختى مىشوند .\r\n( 3 ) 29 - محمد بن على تميمى گويد : حضرت رضا عليه السلام از پدرانش از على عليه السلام روايت مىكرد كه حضرت رسول صلى اللَّه عليه و آله فرمود :\r\nهر كس دوست دارد به درخت سرخى كه خداوند متعال با دست قدرت خود آن را غرس كرده است بنگرد و به آن چنگ بزند ، بايد على بن ابى طالب و ائمه اطهار عليهم السلام را كه از فرزندان او هستند دوست داشته باشد .\r\nآنان برگزيدگان خداوند ميباشند و از هر لغزش و گناهى معصوم هستند .\r\n( 4 ) 30 - حسن بن عبد اللَّه رازى گويد : حضرت رضا عليه السلام از پدرش و او از پدرانش روايت ميكرد كه حضرت رسول صلى اللَّه عليه و آله فرمود :\r\n\r\n","description":"","footnote":"","page_name":" 333 ","page_number":333},
  {"content":"\r\n\r\nهر كس ما اهل بيت را دوست داشته باشد خداوند در روز قيامت او را در آسايش محشور خواهد كرد .\r\n( 1 ) 31 - محمد بن عبد اللَّه علوى از حضرت رضا عليه السلام روايت كرده كه حضرت رسول صلى اللَّه عليه و آله فرمود :\r\nخداوند متعال ميفرمايد : هر كس با دوستان من دشمنى كند ، با من به جنگ برخاسته است ، و هر كس با اهل بيت پيغمبرم ستيزه كند عذاب من به او خواهد رسيد ، هر كس غير آنان را دوست بگيرد غضب من به او خواهد رسيد ، و هر كس غير آنها را عزت دهد مرا آزار داده ، و هر كس مرا آزار دهد در آتش داخل خواهد شد .\r\n( 2 ) 32 - حسن بن على بن محمد گويد : حضرت رضا عليه السلام از پدرانش روايت ميكرد كه حضرت رسول صلى اللَّه عليه و آله به على و حسنين عليهم السلام وصيت كرد و فرمود :\r\nمقصود از قول خداوند متعال  يا أَيُّهَا الَّذِينَ آمَنُوا أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ  امامان از فرزند على و فاطمه هستند ، تا آنگاه كه قيامت برپا گردد .\r\n( 3 ) 33 - فضل بن شاذان نيشابورى از حضرت رضا عليه السلام روايت كرده كه آن حضرت فرمود :\r\nاگر گوينده‌اى بگويد : چرا براى مردم اولو الامر مقرر شد و طاعت آنان بر مردم واجب گرديد ؟ گفته مىشود : براى اين سؤال چند پاسخ هست :\r\nاول چون مردم به حد معينى محدود هستند و مامور شده‌اند كه از آن حد تجاوز نكنند تا به فساد و تباهى گرفتار نگردند .\r\n\r\n","description":"","footnote":"","page_name":" 334 ","page_number":334},
  {"content":"\r\n\r\n( 1 ) اين موضوع هيچ وقت انجام نميگرفت تا آنگاه كه براى مردم امين معين نميشد ، و آن امين مردم را از گرايش به فساد باز ميدارد و از تجاوز و تعدى و فساد مردم را منع مىكند ، و اگر چنين نبود هيچ كس از لذت و فساد دست نميكشيد و همواره منفعت خود را در نظر ميگرفت .\r\nبه همين جهت براى مردم نگهبانى مقرر شد تا آنان را از فساد باز دارد و حدود و احكام را در ميان مردم برقرار كند .\r\nدوم ما همواره مشاهده ميكنيم كه ملت‌ها و فرقه‌ها بدون رهبر و پيشوا نميتوانند زندگى كنند ، و ناگزير است كه مردم در امور دين و دنياى خود امام و قائدى داشته باشند ، در حكمت حكيم جايز نبود كه خلق را واگذارد تا بدون رهبر زندگى كنند ، و قوام و ثبات جامعه جز به وجود امام امكان ندارد .\r\nمردم با رهبر مىتوانند با دشمنان جنگ كنند و منافع را بين خود تقسيم نمايند ، و اجتماع خود را سر و سامان دهند و حق مظلوم را از ظالم بگيرند .\r\nسوم اگر خداوند براى مردم امام و قيم و امين و حافظ معين نكند ، ملت و دين از بين رفته و سخن و احكام تغيير مىكند ، مبدعين در دين زياد و كم كرده و ملحدين در آن تصرف خواهند كرد ، و در جامعه اسلامى ايجاد شبهه خواهند نمود .\r\nزيرا جامعه از نظر عقل و فكر ناقص هستند و نيازمند به مربى ميباشند ، مردم با يك ديگر در موضوعات اختلاف پيدا ميكنند و با اختلاف و تشتت آراء و اهواء جامعه خود را متلاشى ميكنند .\r\nو اگر امام و رهبرى نبود جامعه فاسد ميشد و شرايع و سنن و احكام و ايمان تغيير پيدا ميكرد ، و مردم فاسد ميشدند .\r\nاگر كسى بگويد : چرا جايز نيست در زمين دو امام باشد و اين دو امام در يك وقت با هم امام باشند ؟ .\r\n\r\n","description":"","footnote":"","page_name":" 335 ","page_number":335},
  {"content":"\r\n\r\n( 1 ) در پاسخ اين پرسش گفته مىشود علت عدم وجود دو امام در يك زمان از چند جهت است .\r\nاول امام واحد در افعال و اقوالش اختلافى مشاهده نميگردد ، و در نظرياتش قاطع است ، هر چه اراده كند اجراء ميگردد ، و هر چه حكم كند نافذ است ، و ليكن دو امام كارها را متفقا نميتوانند انجام دهند و نظريات آنها با يك ديگر مطابقت نميكند .\r\nما هرگز مشاهده نكرده‌ايم كه دو امام و رهبر در مسائل و موضوعات با هم وحدت نظر داشته باشند .\r\nهر گاه دو امام وجود داشته باشد و اراده و تدبير آنان با يك ديگر مخالفت كند ، و هر دو امام هم مفترض الطاعه باشند يكى از آنها از ديگرى شايسته اطاعت نيست ، و در نتيجهء اختلاف آن دو امام جامعه اختلاف پيدا مىكند و مشاجره و فساد پديد مىآيد .\r\nو اگر چنانچه يكى از آنها مورد اطاعت قرار گيرد قطعا ديگرى مورد مخالفت واقع خواهد شد ، و معصيت روى زمين را فرا خواهد گرفت .\r\nبا اختلاف دو امام مردم راهى براى اطاعت و ايمان نخواهند داشت و حق را از ناحق تميز نخواهند داد ، چون اين دو امام مفترض الطاعه از جانب خداوند معين شده‌اند معلوم خواهد شد كه اختلاف اين دو نفر از جانب خداوند متعال است ، و اوست كه باب اختلاف را باز كرده است ، و در حقيقت تشاجر و فساد از طرف پروردگار بوده است .\r\nزيرا او مردم را امر كرده است كه از دو امام مختلف العقيده پيروى كنند .\r\nدوم اگر در روى زمين دو امام بود لازم ميشد كه هر يك از دو امام متخاصم مردم را بطريق خود دعوت كنند ، و از طريق امام ديگر باز دارند ، مردم هم نميتوانند يكى را بر ديگرى ترجيح دهند .\r\n\r\n","description":"","footnote":"","page_name":" 336 ","page_number":336},
  {"content":"\r\n\r\n( 1 ) در اين هنگام حدود و احكام باطل ميشد و حقوق مردم حفظ نميگرديد و بار ديگر جامعه گرفتار فساد ميشد .\r\nسوم اينكه هيچ يك از اين دو امام و حجت در حكم و امر و نهى و خطابه بر ديگرى رجحان نداشت ، هر گاه مطلب چنين بود واجب بود كه هر دو نفر آنها ابتداء به سخن كنند ، و يكى از آنها حق نداشت قبل از رفيق خود سخنى بگويد ، زيرا آنان در امامت با هم مساوى بودند .\r\nهر گاه براى يكى از آنها سكوت جايز بود ، براى دومى نيز جايز بود ، و هر گاه سكوت براى هر دو امام جايز ميشد حقوق و احكام باطل شده و حدود تعطيل ميگرديد و مردم بار ديگر بدون امام بودند .\r\nاگر كسى بگويد : چرا جائز نيست امام از غير خاندان رسول باشد ، در جواب او گفته مىشود : علت عدم جواز در چند جهت است :\r\nاول امام مفترض الطاعه بايد براى شناخت او دليلى باشد كه تا او را به خوبى معرفى كند ، و او را از غير خودش تميز دهد ، و اين دلالت همان خويشاوندى مشهور و وصيت ظاهرى مىباشد ، اين وصيت امام را از ديگران متمايز ساخته و مردم را به طرف شخص او هدايت مىكند .\r\nدوم اگر امامت در غير خاندان رسول صلى اللَّه عليه و آله بود جايز بود كسانى كه پيغمبر نبودند بر پيغمبران برترى داشته باشند ، زيرا در اين صورت فرزندان رسول بايد متابعت از فرزندان دشمن رسول بنمايند ، مانند ابو جهل و ابن ابى معيط .\r\nزيرا مخالفين عقيده دارند كه امامت به اولاد آنها منتقل مىشود در صورتى كه مؤمن باشند ، در اين صورت فرزندان رسول تابع و فرزندان دشمنان خدا و رسول متبوع خواهند بود ، در صورتى كه اولاد رسول به اين فضيلت سزاوارتر است .\r\n\r\n","description":"","footnote":"","page_name":" 337 ","page_number":337},
  {"content":"\r\n\r\n( 1 ) سوم هر گاه مردم به رسول بعنوان رسالت ايمان بياورند و به طاعت معتقد گردند ، كسى تكبر نخواهد كرد كه از اولاد او پيروى كند و از ذريه او اطاعت نمايد و در نزد مردم اين موضوع جلوه نخواهد كرد .\r\nو هر گاه اين قضيه در غير آل رسول باشد همگان يك ديگر را براى احراز اين مقام از ديگرى سزاوارتر تلقى خواهند كرد ، و از روى كبر و نخوت از اشخاص عادى اطاعت نخواهند نمود ، و اين اختلاف خود جامعه را به فساد خواهد كشانيد و در جامعه‌ى مسلمين اختلاف و دودستگى پديد خواهد آمد .\r\n\r\n( 2 ) فضائل و خصوصيات على عليه السلام\r\n( 3 ) 34 - حسن بن جهم گويد :\r\nبه حضرت رضا عليه السلام عرض كردم :\r\nامير المؤمنين سلام اللَّه عليه قاتل خود را مىشناخت و ميدانست كه در چه شبى كشته مىشود و در كجا به شهادت ميرسد ، و يا در آن هنگام كه فرياد اردك‌ها بلند شد . فرمود : در خانه فريادهائى است كه گريه‌ها بدنبال دارد ، و يا هنگامى كه ام كلثوم گفت : امشب در خانه نماز بگذاريد و ديگرى را بفرستيد تا در مسجد نماز بگذارد امير المؤمنين عليه السلام به سخنان ام كلثوم توجهى نكرد ، و در آن شب از اتاق مكرر بيرون ميشد ، و ميدانست كه ابن ملجم لعنه اللَّه او را با شمشير خواهد كشت اين‌ها مطالبى بود كه نميشد از آن گذشت ؟ .\r\nحضرت رضا عليه السلام فرمود : مطلب همين طور است كه گفتى ، و ليكن امير المؤمنين عليه السلام در آن شب مخير بود كه اين حادثه را قبول كند تا تقديرات خداوند متعال در بارهء آن جناب جريان پيدا كند .\r\n\r\n","description":"","footnote":"","page_name":" 338 ","page_number":338},
  {"content":"\r\n\r\n( 1 ) 35 - حسين بن خالد گويد : حضرت رضا عليه السلام از پدرانش روايت كرده كه حضرت رسول صلى اللَّه عليه و آله فرمود :\r\nهر كس ميخواهد در كشتى نجات بنشيند و به ريسمان محكم خداوند چنگ بزند ، بايد بعد از من على را دوست داشته باشد ، و با دشمنان او دشمنى كند ، امامان هدايت‌كننده از فرزندان او را امام اتخاذ كند .\r\nآنان خلفاء و اوصياء من هستند و حجت خداوند بعد از من ميباشند ، آنها بزرگان امت من بوده و راهنمايان پرهيزگاران به طرف بهشت ميباشند .\r\nگروه آنها گروه من و گروه خدا بوده و گروه دشمنان آنها گروه شيطان هستند .\r\n( 2 ) 36 - حضرت رضا عليه السلام از حضرت رسول صلى اللَّه عليه و آله روايت كرده كه فرمود :\r\nاى على تو برادر و وزير من هستى ، و پرچم من در دنيا و آخرت در دست تو مىباشد و تو صاحب حوض من ميباشى ، هر كس تو را دوست داشته باشد مرا دوست داشته و هر كس تو را دشمن بدارد مرا دشمن داشته است .\r\n( 3 ) 37 - على بن بلال گويد : حضرت رضا از پدرانش از حضرت رسول عليهم السلام از جبرئيل و او از ميكائيل از لوح و قلم روايت كرده كه خداوند متعال فرمود :\r\nولايت على بن ابى طالب قلعه محكم من است ، هر كس در اين قلعهء محكم درآيد از عذاب من در آسايش است .\r\n( 4 ) 38 - عبد اللَّه بن محمد رازى گويد : حضرت رضا عليه السلام از پدرانش عليهم السلام روايت مىكند كه حضرت رسول صلى اللَّه عليه و آله فرمود : من و على از يك نور خلق‌شده‌ايم .\r\n\r\n","description":"","footnote":"","page_name":" 339 ","page_number":339},
  {"content":"\r\n\r\n( 1 ) 39 - دارم بن قبيصه گويد : حضرت رضا عليه السلام از پدرانش از امير المؤمنين عليهم السلام روايت كرده كه حضرت رسول صلى اللَّه عليه و آله فرمود :\r\nخداوند متعال يك صد و بيست و چهار هزار پيغمبر آفريد و من گراميترين آنها هستم ، و فخرى هم ندارم ، و يك صد و بيست و چهار هزار وصى خلق كرده كه على از همه آنان گرامىتر و فاضل‌تر مىباشد .\r\n( 2 ) 40 - هيثم بن عبد اللَّه رمانى گويد : از حضرت رضا عليه السلام پرسيدم :\r\nچرا على بن ابى طالب عليه السلام مدت بيست و پنج سال بعد از وفات حضرت رسول صلى اللَّه عليه و آله با دشمنان خود جهاد نكرد ، و پس از اينكه به خلافت رسيد با مخالفين خود به جهاد پرداخت ؟ .\r\nامام رضا عليه السلام فرمود : على بن ابى طالب در اين مورد به حضرت رسول صلى اللَّه عليه و آله اقتداء كردند ، حضرت رسول مدت سيزده سال در مكه و نوزده ماه در مدينه از جهاد با كفار و مشركين خوددارى كردند ، و خوددارى آن جناب براى قلت اعوان و انصار بود ، و على نيز براى همين جهت با دشمنان خود جهاد نكرد همانطور كه نبوت حضرت رسول با ترك جهاد باطل نشد امامت على نيز براى ترك جهاد با دشمنانش باطل نگرديد .\r\n( 3 ) 41 - محمد بن عبد اللَّه علوى گويد : پدرم از حضرت رضا عليه السلام و او از پدرانش از على عليه السلام روايت مىكند كه حضرت رسول صلى اللَّه عليه و آله فرمود :\r\nاى على خداوند به وسيله شما اين امر را افتتاح مىكند ، و ختم ميگرداند اى على شما صبر كنيد كه پايان كار براى پرهيزگاران است ، دوستان شما از حزب خداوند\r\n\r\n","description":"","footnote":"","page_name":" 340 ","page_number":340},
  {"content":"\r\n\r\nو دشمنان شما از حزب شيطان هستند .\r\n( 1 ) خوشا به حال آن افرادى كه از شما اطاعت كنند ، و واى بر كسانى كه بر شما عاصي گردند ، شما حجت خداوند در ميان مردم و ريسمان محكم پروردگار ميباشيد ، هر كس به آن ريسمان چنگ زد هدايت ميگردد ، و هر كس از آن دست كشيد گمراه مىشود .\r\nمن از خداوند براى شما بهشت را درخواست كرده‌ام ، هيچ كس در اطاعت خداوند از شما پيشى نگرفته است ، و شما از همگان اولى و سزاوار هستيد .\r\n( 2 ) 42 - عبيد اللَّه بن على گويد : حضرت رضا عليه السلام از پدرانش از على ( ع ) روايت كرده كه حضرت رسول صلى اللَّه عليه و آله فرمود :\r\nاى على تو مانند عيسى بن مريم عليهما السلام ميباشى ، گروهى در محبت عيسى غلو كردند و هلاك شدند ، و گروهى در دشمنى او افراط نمودند و هلاك گرديدند ، و گروهى راه ميانه را پيش گرفتند و رستگار شدند .\r\n( 3 ) 43 - داود بن سليمان گويد : حضرت رضا عليه السلام از پدرانش از امير المؤمنين عليه السلام روايت كرده كه حضرت رسول صلى اللَّه عليه و آله فرمود :\r\nاى على تو سيد مسلمانان ، و پيشواى پرهيزكاران ، و رهبر سفيد چهرگان ، و امير مؤمنان ميباشى .\r\n( 4 ) 44 - و نيز حضرت رضا ( ع ) از حضرت رسول صلى اللَّه عليه و آله روايت كرده كه فرمود : در روز قيامت فقط چهار نفر سوار خواهند بود .\r\nمردى از انصار برخاست و گفت : پدر و مادرم قربانت گردند آن چهار نفر كيانند ؟ .\r\nفرمود : يكى از آنها من هستم كه سوار براق خواهيم بود ، دوم برادرم صالح\r\n\r\n","description":"","footnote":"","page_name":" 341 ","page_number":341},
  {"content":"\r\n\r\nاست كه سوار بر ناقه خواهد بود ، ( 1 ) سوم عمويم حمزه كه به شترم عضباء سوار مىشود چهارم برادرم على كه به يكى از ناقه‌هاى بهشت سوار خواهد شد ، وى در حالى كه پرچم « حمد » را در دست گرفته در مقابل عرش قرار گرفته و فرياد مىزند : لا إله الا اللَّه - محمد رسول اللَّه .\r\nحضرت رسول صلى اللَّه عليه و آله فرمود :\r\nآدميان ميگويند : اين شخص يا فرشته مقرب ، و يا پيغمبر مرسل و يا يكى از حاملان عرش پروردگار است ، فرمود : در اين هنگام فرشته‌اى از زير عرش فرياد مىزند اى گروه آدميان اين فرشته مقرب و يا حامل عرش خداوند نيست ، وى صديق اكبر على بن ابى طالب است .\r\n( 2 ) 45 - حسين بن خالد از حضرت رضا عليه السلام از پدرانش از حضرت رسول صلى اللَّه عليه و آله روايت كرده كه فرمود :\r\nدر على عليه السلام خصلت‌هائى هست كه اگر يكى از آنها در مردم بود آنان را كفايت ميكرد ، فرمود : يكى از آنها گفته حضرت رسول است كه فرمود :\r\nهر كس من مولا و سرور او هستم على نيز مولا و رهبر اوست ، و على از من به منزله هارون در نزد موسى عليه السلام است .\r\nعلى از من است و من از على هستم ، على مانند خود من است ، طاعت او طاعت من ، و معصيت او معصيت من است ، جنگ با على جنگيدن با خداوند ، و صلح با على صلح با خداوند مىباشد ، دوست على دوست خداوند و دشمن على دشمن خداوند است .\r\nعلى حجت خداوند در ميان بندگان او مىباشد ، دوستى با على ايمان و دشمنى با او كفر است ، حزب على حزب خداوند و حزب دشمنان على حزب شيطان هستند .\r\n\r\n","description":"","footnote":"","page_name":" 342 ","page_number":342},
  {"content":"\r\n\r\n( 1 ) على با حق است و حق با على ، اين دو از هم جدا نميگردند تا در كنار حوض بر من وارد شوند .\r\nعلى قاسم بهشت و دوزخ است ، هر كس على را ترك گويد ، خداوند متعال را ترك گفته است ، شيعيان على روز قيامت رستگار هستند .\r\n( 2 ) 46 - احمد بن عامر از حضرت رضا عليه السلام روايت كرده كه حضرت رسول صلى اللَّه عليه و آله فرمود :\r\nهر كس را من مولا و رهبر او هستم ، على نيز مولا و رهبر اوست ، بار خدايا دوست بدار هر كس كه او را دوست بدارد ، و دشمن بدار هر كس كه او را دشمن بگيرد ، از درگاه خود بران هر كس او را براند ، و يارى كن هر كس على را يارى كند .\r\n( 3 ) 47 - دعبل خزاعى گويد : حضرت رضا عليه السلام از پدرانش از على عليه السلام روايت كرده كه حضرت رسول صلى اللَّه عليه و آله فرمود :\r\nاى على تو بعد از من مظلوم خواهى شد ، واى بر كسى كه با تو جنگ كند ، خوشا به حال كسى كه در ركاب تو قتال نمايد .\r\nاى على تو آن كسى هستى كه با سخنان من سخن خواهى گفت ، و با زبان من گفتگو خواهى كرد ، واى بر آن كس كه سخنان تو را رد كند ، خوشا به حال آن كس كه سخنانت را بپذيرد .\r\nاى على تو سيد اين امت بعد از من خواهى بود ، و امام امت و خليفه من در ميان آنها ميباشى ، هر كس از تو جدا شود روز قيامت از من جدا خواهد شد ، و هر كس با تو باشد روز قيامت با من خواهد بود .\r\nاى على تو نخستين كسى هستى كه به من ايمان آوردى و تصديق كردى ، و تو اول كسى ميباشى كه مرا در ماموريتم كمك نمودى و با من با دشمنانم جهاد كردى ،\r\n\r\n","description":"","footnote":"","page_name":" 343 ","page_number":343},
  {"content":"\r\n\r\n( 1 ) و با من نماز خواندى در حالى كه مردم در جهالت و غفلت بودند .\r\nاى على تو اول كسى هستى كه با من سر از قبر برميدارى ، و با من مبعوث ميگردى و با هم از صراط عبور ميكنيم .\r\nخداوند متعال به عزت و جلال خود سوگند ياد كرده است ، كه هيچ كس از گردنه صراط عبور نخواهد كرد مگر اينكه به ولايت تو و فرزندانت مؤمن باشد .\r\nتو اولين فردى هستى كه وارد حوض ميشوى و دوستانت را از آن سيراب خواهى كرد ، و دشمنانت را از آن دور خواهى ساخت .\r\n( 2 ) 48 - مهدى بن صدقه رقى از حضرت رضا عليه السلام از پدرانش از على عليه السلام روايت كرده كه حضرت رسول صلى اللَّه عليه و آله فرمود :\r\nخداوند متوجه زمين شد و مرا اختيار كرد ، بار ديگر متوجه زمين شد تو را اختيار كرد ، تو پدر فرزندان من هستى ، و دين مرا اداء ميكنى ، و وعده‌هاى مرا انجام ميدهى ، تو روز قيامت ساقى حوض من خواهى بود .\r\nخوشا به حال آن كس كه تو را دوست بدارد ، و واى بر آن كس كه تو را دشمن بگيرد .\r\n( 3 ) 49 - مجاشعى از حضرت رضا عليه السلام از پدرانش از على عليه السلام روايت كرده كه فرمود :\r\nاز كتاب خداوند از من بپرسيد ، به پروردگار سوگند هر آيه‌اى كه از كتاب خداوند فرود آمد ، چه در شب و يا در روز ، در سفر و يا در حضر ، حضرت رسول صلى اللَّه عليه و آله آن آيه را بر من قرائت ميكرد و تاويل او را به من تعليم ميفرمود .\r\nدر اين هنگام ابن الكواء برخاست و گفت : يا امير المؤمنين پس در هنگامى كه\r\n\r\n","description":"","footnote":"","page_name":" 344 ","page_number":344},
  {"content":"\r\n\r\nتو غائب بودى و آيه نازل ميشد چه ميكردى ؟ .\r\n( 1 ) فرمود : هر گاه آيه‌اى فرود مىآمد و من غائب بودم حضرت رسول صلى اللَّه عليه و آله آن آيه را براى من قرائت ميكرد ، و ميفرمود : اى على اين آيه بر من فرود آمده و تاويل و تفسيرش چنين است .\r\n( 2 ) 50 - حضرت رضا عليه السلام از رسول خدا صلى اللَّه عليه و آله روايت كرده كه فرمود :\r\nاى على هر گاه روز قيامت برپا شود تو و فرزندانت بر اسبهاى ابلق سوار ميشويد و تاجهائى از در و ياقوت بر سر ميگذاريد ، خداوند متعال فرمان ميدهد شما را به طرف بهشت ببرند و مردم در اين هنگام به شما مينگرند .\r\n( 3 ) 51 - و نيز حضرت رسول صلى اللَّه عليه و آله فرمود : اى على اگر تو نبودى پس از من مؤمنين شناخته نميشدند .\r\n( 4 ) 52 - حضرت رسول صلى اللَّه عليه و آله فرمود : اى على تو و فرزندانم برگزيدگان خداوند از ميان مخلوقات هستند .\r\n( 5 ) 53 - و نيز فرمود ، من و على از يك نور خلق‌شده‌ايم .\r\n( 6 ) 54 - و نيز فرمود : اى على تو بهترين مردمان هستى ، كسى در بارهء تو شك نميكند مگر اينكه كافر باشد .\r\n( 7 ) 55 - و نيز فرمود : على نخستين كسى است كه از من متابعت كرد و او اولين فردى است كه بعد از حق با من مصافحه مىكند .\r\n( 8 ) 56 - حضرت رسول دست امير المؤمنين را گرفت و فرمود : هر كس پندارد مرا دوست دارد و على را دوست نداشته باشد دروغ گفته است .\r\n\r\n","description":"","footnote":"","page_name":" 345 ","page_number":345},
  {"content":"\r\n\r\n( 1 ) 57 - و نيز فرمود : اى على تو از درختى آفريده شدى كه من از آن خلق شدم ، من اصل آن درختم و تو فرع آن هستى ، حسن و حسين شاخه‌هاى آن درخت ميباشند ، و دوستان ما برك آن هستند ، هر كس خود را به آن درخت آويزان كند خداوند او را وارد بهشت مىكند .\r\n( 2 ) 58 - حضرت رضا عليه السلام از على عليه السلام روايت كرده كه فرمود :\r\nمن ماموريت دارم با ناكثين ، و قاسطين و مارقين جنگ كنم .\r\n( 3 ) 59 - على ( ع ) فرمود : پيغمبر در باره من دعا كرد و فرمود بار خدايا دل او را راهنمائى كن ، و به او شرح صدر عطا فرما ، و زبانش را ثابت گردان و او را از گرما و سرما محافظت فرما .\r\n( 4 ) 60 - حسن بن على بن فضال گويد : از حضرت رضا عليه السلام پرسيدم چرا مردم از على عليه السلام اعراض كردند و خلافت را به ديگرى دادند ، در صورتى كه فضل و سابقه او را در اسلام ميدانستند و موقعيت و مقام او را در نزد حضرت رسول صلى اللَّه عليه و آله را درك كرده بودند .\r\nحضرت رضا عليه السلام فرمود : علت اعراض مردم از اين جهت بود كه وى پدران و خويشاوندان آنها را كه با خدا و رسولش جنگ ميكردند كشته بود و از اين رو كينه او را در دل گرفته بودند ، و نميخواستند او را بر خود خليفه كنند به همين جهت او را ترك كردند و ديگرى را بر خود خليفه نمودند .\r\n( 5 ) 61 - حسن بن على بن فضال گويد : از حضرت رضا عليه السلام پرسيدم چرا على عليه السلام پس از اينكه به خلافت رسيد فدك را برنگردانيد .\r\nامام رضا عليه السلام فرمود ما اهل بيت هر گاه خداوند ما را ولايت دهد حقوق ما را خودش اخذ مىكند ، ما ولى مؤمنين هستيم و فقط حقوق آنها را حفظ ميكنيم و حق آنان را از ظالمين ميگيريم ، و از حق خود منصرف ميشويم .\r\n\r\n","description":"","footnote":"","page_name":" 346 ","page_number":346},
  {"content":"\r\n\r\n( 1 ) 62 - حضرت رضا عليه السلام از پدرانش از حضرت رسول صلى اللَّه عليه و آله روايت كرده كه فرمود : من خاتم پيغمبران و على خاتم اوصياء است .\r\n( 2 ) 63 - حضرت رضا عليه السلام از پدرانش از امام حسين عليه السلام روايت كرده كه بريده ميگفت : رسول خدا صلى اللَّه عليه و آله ما را امر كرد كه به على عليه السلام بعنوان « امير المؤمنين » سلام كنيم .\r\n( 3 ) 64 - و نيز حضرت رسول صلى اللَّه عليه و آله فرمود : هر كسى على را سب كند مرا سب كرده ، و هر كس مرا سب كند خداوند را سب كرده است .\r\n( 4 ) 65 - و نيز فرمود : اى على من دوست دارم براى تو آنچه را براى خود دوست دارم ، و مكروه دارم براى تو آنچه را براى خود مكروه ميدانم .\r\n( 5 ) 66 - حضرت امام حسين عليه السلام فرمود : مادر زمان حضرت رسول صلى اللَّه عليه و آله منافقين را به بغض على عليه السلام ميشناختيم .\r\n\r\n( 6 ) مناقب حضرت فاطمه سلام اللَّه عليها\r\n( 7 ) 67 - ابو نصر بزنطى گويد : از حضرت رضا عليه السلام پرسيدم فاطمه عليها السلام را در كجا دفن كردند ؟ .\r\nفرمود : مردى از جعفر پرسيد در حالى كه عيسى بن موسى در مجلس حاضر بود ، عيسى گفت : فاطمه در بقيع دفن شد ، آن مرد پرسيد نظر شما چيست ؟ .\r\nفرمود : عيسى جواب تو را داد ، آن مرد پرسيد من با عيسى كارى ندارم ، نظر شما چيست ؟ پدرانت در اين باره چه گفته‌اند ؟ فرمود : فاطمه در خانه خود دفن شد .\r\n( 8 ) 68 - و نيز بزنطى گويد : از حضرت رضا عليه السلام پرسيدم قبر فاطمه سلام اللَّه عليها\r\n\r\n","description":"","footnote":"","page_name":" 347 ","page_number":347},
  {"content":"\r\n\r\nدر كجا است ؟ .\r\nفرمود : فاطمه در خانه خود دفن شد . هنگامى كه بنى اميه مسجد را بزرگ كردند قبرش داخل مسجد شد .\r\n( 1 ) 69 - حسن بن وشاء بغدادى گويد : در خراسان خدمت حضرت رضا عليه السلام بوديم و زيد بن موسى هم در مجلس حاضر بود ، زيد با مردم سخن ميگفت و همواره افتخار ميكرد .\r\nحضرت رضا در اين هنگام با گروهى مشغول صحبت بود ، ناگهان متوجه برادرش زيد شد و فرمود :\r\nاى زيد از گفته بقالان كوفه مغرور نباش و سخنان آنها تو را فريب ندهد كه فاطمه دامنش پاك است و ذريه او بر آتش جهنم حرام شده‌اند ، به خداوند سوگند مقصود از اين ذريه فقط حسن و حسين و فرزندانى كه از شكم او خارج شدند ميباشند .\r\nاگر موسى بن جعفر عليهما السلام اطاعت خداوند را بكند ، روزها روزه داشته و شب‌ها را به عبادت بگذراند و ليكن تو معصيت و نافرمانى او را بكنى آيا شما روز قيامت با هم برابر خواهيد بود و تو در نزد خداوند از او عزيزتر خواهى بود ؟\r\nعلى بن الحسين عليهما السلام .\r\nميفرمود : نيكوكاران ما دو اجر دارند ، و بدكاران ما دو بار عتاب ميشوند .\r\n( 2 ) 70 - نصر بن على جهضمى گويد : از حضرت رضا عليه السلام پرسيدم فاطمه ( ع ) چند سال زندگى كرد ؟ .\r\nفرمود : فاطمه پنج سال بعد از بعثت هنگامى كه قرشيان كعبه را ميساختند متولد شد و هنگام وفات هيجده سال داشت ، هشت سال با حضرت رسول صلى اللَّه عليه و آله در مكه زندگى كرد ، ده سال پس از هجرت در مدينه با پدر بزرگوارش زندگى\r\n\r\n","description":"","footnote":"","page_name":" 348 ","page_number":348},
  {"content":"\r\n\r\nنمود ، و هفتاد و پنج روز بعد از وفات پيغمبر در دنيا باقى بود ، و در يازده سالگى حسن بن على متولد شد .\r\n( 1 ) 71 - مهدى بن سابق از حضرت رضا از پدرانش عليهم السلام روايت كرده كه على عليه السلام فرمود :\r\nهنگامى كه اراده نمودم ازدواج كنم جرأت نداشتم در اين مورد با حضرت رسول صلى اللَّه عليه و آله صحبت نمايم ، و ليكن شب و روز در اين موضوع فكر ميكردم تا آنگاه كه خدمت حضرت رسول صلى اللَّه عليه و آله رسيدم ، فرمود : اى على عرض كردم لبيك يا رسول اللَّه .\r\nفرمود : ميل دارى ازدواج كنى ؟ .\r\nعرض كردم : رسول خدا داناتر است ، در اين هنگام گمان كردم كه حضرت رسول در نظر دارد مرا با يكى از زنان قريش تزويج كند ، و من ميترسيدم كه از تزويج با فاطمه محروم گردم .\r\nاز اين مطلب چند روزى گذشت تا آنگاه كه پيغمبر مرا نزد خود فرا خواند ، من در خانه ام سلمه خدمت آن حضرت رسيدم .\r\nهنگامى كه چشم آن حضرت بر من افتاد چهره‌اش باز شد و تبسم فرمود و من دندانهاى سفيد آن حضرت را كه برق ميزد مشاهده كردم .\r\nفرمود : اى على تو را مژده دهم خداوند متعال امر تزويج تو را بر من آسان كرد و مشكل آن را براى من گشود .\r\nعرض كردم : مطلب چيست ؟ فرمود : جبرئيل نزد من آمد در حالى كه يك سنبل بهشتى و يك شاخه گل در دست داشت .\r\nجبرئيل سنبل و شاخه گل را به من داد من آنها را گرفته و بوئيدم و گفتم :\r\n\r\n","description":"","footnote":"","page_name":" 349 ","page_number":349},
  {"content":"\r\n\r\n( 1 ) اى جبرئيل اين سنبل و گل چيست ؟ .\r\nگفت خداوند متعال فرشتگان ساكن بهشت را امر كرده است كه بهشت را زينت كنند ، درختها و جويها و كاخهاى بهشت را آرايش دهند ، و فرمان داد بادها بوى خوش پراكنده كنند ، و حور العين سوره‌هاى طه ، طس ، و حمعسق را قرائت نمايند .\r\nپس از اين فرمان داد كه منادى فرياد زنداى فرشتگان و ساكنان بهشت من ، گواهى دهيد كه من فاطمه دختر محمد را به على بن ابى طالب تزويج كردم و از اين عمل رضايت دارم .\r\nسپس خداوند متعال به فرشته‌اى از فرشتگان جنت كه او را « راحيل » ميگفتند و فرشته‌اى از او بليغ‌تر نبود فرمان داد تا خطبهء عقد را بخواند فرشته مزبور خطبه‌اى خواند كه در آسمان و زمين مانند آن خطبه خوانده نشده بود .\r\nبار ديگر خداوند متعال فرمان داد منادى ندا كند : اى فرشتگان و ساكنان بهشت من به على بن ابى طالب تبريك بگوئيد و به زوجه‌اش فاطمه نيز تبريك گوئيد ، من خود نيز به آنها مبارك باد گفتم .\r\nراحيل گفت : بار خدايا بركت تو چيست ؟ .\r\nخداوند متعال فرمود : بركت من بر آن دو نفر اينست كه آنها را به دوستى خود جمع كرده و آن دو را حجت براى مخلوقات خود قرار مىدهم .\r\nبه عزت و جلالم سوگند كه از آن دو مخلوقاتى خواهم آفريد و فرزندانى پديد خواهم آورد ، و آنان را در زمين خازن خود قرار داده و حكمت خود را در سينه‌هاى آنها جاى خواهم داد ، و بعد از پيامبران بوسيله آنان به مردم احتجاج خواهم كرد .\r\nاى على تو را مژده مىدهم و اينك دخترم فاطمه را به تو تزويج ميكنم به همان\r\n\r\n","description":"","footnote":"","page_name":" 350 ","page_number":350},
  {"content":"\r\n\r\nطريقى كه خداوند راضى شده است ( 1 ) اكنون خانواده‌ات را در اختيار گير كه تو سزاوارتر از آن به من ميباشى .\r\nجبرئيل به من خبر داده كه اهل بهشت به شما اشتياق پيدا كرده‌اند ، و اگر نبود كه خداوند اراده كرده از شما فرزندانى بياورد و آن‌ها را حجت مردم قرار دهد هر آينه خواسته بهشت و اهل آن را اجابت ميفرمود .\r\nتو بهترين برادر و داماد و رفيق هستى ، و رضايت خداوند در اين مورد تو را كفايت مىكند .\r\nعلى عليه السلام فرمود :  « رَبِّ أَوْزِعْنِي أَنْ أَشْكُرَ نِعْمَتَكَ الَّتِي أَنْعَمْتَ عَلَيَّ » *  حضرت رسول صلى اللَّه عليه و آله آمين گفتند .\r\n( 2 ) 72 - حسين بن خالد از حضرت رضا عليه السلام از پدرانش از على عليه السلام روايت كرده كه حضرت رسول صلى اللَّه عليه و آله فرمود :\r\nاى على مردانى از قريش در مورد تزويج فاطمه با من به درشتى سخن گفتند ، و اظهار داشتند ما فاطمه را خطبه كرديم ، و تو ما را رد كردى و فاطمه را به على تزويج نمودى .\r\nمن به خطبه‌كنندگان گفتم : به خداوند سوگند من شما را منع نكردم بلكه خداوند فاطمه را به على تزويج كرد ، و جبرئيل بر من فرود آمد و گفت : اى محمد خداوند متعال ميفرمايد : اگر على را خلقت نكرده بودم براى فاطمه همسرى نبود كه با او برابرى كند .\r\n( 3 ) 73 - عبد اللَّه بن عامر طائى از حضرت رضا عليه السلام از پدرانش از على عليه السلام روايت كرده كه حضرت رسول صلى اللَّه عليه و آله فرمود :\r\n\r\n","description":"","footnote":"","page_name":" 351 ","page_number":351},
  {"content":"\r\n\r\n( 1 ) دختر فاطمه روز قيامت در حالى كه جامه‌هاى خون‌آلود در دست دارد در محشر حاضر مىشود ، و يكى از قوائم عرش را در دست خود ميگيرد و ميگويد :\r\nيا احكم الحاكمين بين من و كشندگان فرزندانم داورى كن .\r\nعلى عليه السلام گفت :\r\nحضرت رسول صلى اللَّه عليه و آله فرمود :\r\nبه پروردگار كعبه سوگند كه خداوند براى دخترم حكميت مىكند و خواسته‌هاى او را اجابت مىكند .\r\n( 2 ) 74 - و در روايت ديگرى آمده كه خداوند متعال غضب مىكند در هنگامى كه فاطمه غضب كند ، و خوشنود ميگردد در وقتى كه فاطمه خوشنود گردد .\r\n( 3 ) 75 - حضرت رسول صلى اللَّه عليه و آله فرمود : فرشته‌اى نزد من آمد و گفت :\r\nخداوند تو را سلام مىرساند و ميفرمايد : من فاطمه را به على تزويج كرده‌ام و تو نيز او را به على تزويج كن ، من امر كردم درخت طوبى ، در و ياقوت و مرجان نثار كند ، و اهل آسمان‌ها از اين تزويج خوشحال هستند .\r\nبه زودى از آن دو نفر دو جوانان اهل بهشت متولد ميگردد و اهل بهشت بوسيله آنها خود را زينت ميدهند .\r\nاى محمد تو را بشارت دهم كه تو بهترين مردم در گذشته و آينده هستى .\r\n( 4 ) 76 - حضرت رضا عليه السلام از حضرت رسول صلى اللَّه عليه و آله روايت كرده كه آن جناب فرمود :\r\nهر گاه روز قيامت شود ، منادى فرياد مىزند : اى گروه مردمان ديدگان خود را در هم گذاريد تا فاطمه دختر پيغمبر عبور كند .\r\n( 5 ) 77 - حضرت رضا عليه السلام از على عليه السلام روايت كرده كه فرمود :\r\n\r\n","description":"","footnote":"","page_name":" 352 ","page_number":352},
  {"content":"\r\n\r\n( 1 ) در خدمت حضرت رسول صلى اللَّه عليه و آله بوديم در هنگامى كه خندق را حفر ميكردند ، در اين هنگام فاطمه عليها السلام در حالى كه يك دانه نان در دست داشتند خدمت پدرش رسيدند و نان را حضور آن حضرت تقديم كردند ، رسول خدا صلى اللَّه عليه و آله فرمود : اين نان چيست ؟ .\r\nحضرت زهرا سلام اللَّه عليها گفت : اين نان را براى حسن و حسين پخته بودم اكنون خدمت شما آورده‌ام ، تا آن را ميل فرمائيد .\r\nحضرت رسول صلى اللَّه عليه و آله فرمود : اين اولين طعامى است كه بعد از سه روز پدرت ميل مىكند .\r\n( 2 ) 78 - حضرت سجاد عليه السلام فرمود : اسماء بنت عميس گفت : در نزد حضرت زهراء سلام اللَّه عليها بودم كه حضرت رسول صلى اللَّه عليه و آله وارد شدند ، در گردن زهراء گردن‌بند طلائى بود كه على عليه السلام از غنائم خريده بود .\r\nرسول خدا فرمود : اى فاطمه كارى نكن كه مردم بگويند دختر محمد لباس ستمكاران را پوشيده حضرت زهراء گردن بند را قطع كرد و فروخت و از پول آن يك برده خريد و آزاد كرد .\r\nحضرت رسول از اين كار زهراء خوشحال و شادمان گرديد .\r\n( 3 ) 79 - حضرت رسول صلى اللَّه عليه و آله فرمود : من دخترم را از اين جهت فاطمه نام گذاشتم ، كه خداوند او و دوستانش را از آتش جهنم دور داشته است .\r\n( 4 ) 80 - حسن بن عبد اللَّه رازى گويد : حضرت رضا عليه السلام از پدرانش از على عليه السلام روايت كرده كه حضرت رسول صلى اللَّه عليه و آله فرمود :\r\nخداوند متعال مرا امر كرد كه فاطمه را به على تزويج كنم .\r\n\r\n","description":"","footnote":"","page_name":" 353 ","page_number":353},
  {"content":"\r\n\r\n( 1 ) 81 - ابو جعفر طبرى از حضرت رضا عليه السلام از پدرانش از على عليه السلام روايت كرده كه فرمود :\r\nيكى از روزها فاطمه گفت : من از همه شما در نزد حضرت رسول محبوب - ترم ، على فرمود : من از همه محبوب‌ترم ، حسن گفت : من محبوب‌ترم ، امام حسين گفت : من هستم .\r\nدر اين هنگام حضرت رسول صلى اللَّه عليه و آله داخل شد ، و فرمود : اى دخترك من به چه كارى مشغول بوديد .\r\nعلى عليه السلام فرمود : موضوع را به آن حضرت عرض كرديم .\r\nرسول خدا حضرت زهراء را بغل گرفت و از دهانش بوسيد ، و على را نيز در بغل گرفت و از پيشانيش بوسيد ، حسن را روى زانوى راست ، و حسين را روى زانوى چپ نهاد و از صورت آنها بوسيد ، و فرمود :\r\nشماها در دنيا و آخرت از همگان به من سزاوارتريد ، خداوند دوست دارد كسى را كه شما را دوست داشته باشد و دشمن دارد كسى را كه با شما دشمن باشد ، شما از من هستيد و من از شما به خداوند سوگند هر كس شما را دوست داشته باشد خداوند در دنيا و آخرت او را دوست خواهد داشت .\r\n\r\n( 2 ) مناقب حسنين عليهما السلام\r\n( 3 ) 82 - حسن بن على بن فضال از حضرت رضا عليه السلام از پدرانش از امام حسين عليه السلام روايت كرده كه فرمود : هنگامى كه وفات حضرت امام حسن عليه السلام رسيد گريه كرد .\r\nگفته شد : يا ابن رسول اللَّه چرا گريه مىكنيد ، موقعيت شما در نزد حضرت\r\n\r\n","description":"","footnote":"","page_name":" 354 ","page_number":354},
  {"content":"\r\n\r\nرسول صلى اللَّه عليه و آله معلوم است ، ( 1 ) و پيغمبر در بارهء تو سخنانى گفته كه همگان از آن اطلاع دارند ، تو در زندگى خود بيست حج با پاى پياده انجام دادى ، و ثروت خود را سه بار در ميان مردم تقسيم كردى .\r\nامام حسن فرمود : من از وحشت جنگ و دورى دوستان ميترسم .\r\n( 2 ) 83 - حضرت رضا عليه السلام فرمود : امام حسن مجتبى در حالى كه چهل و نه سال از عمرش ميگذشت جهان را وداع گفت .\r\nبين حسنين يك طهر بيش نبود ، و حضرت امام حسين در شش ماهگى متولد شد ، و كسى غير از آن حضرت در اين ايام متولد نشده است ، و فقط عيسى بن مريم عليهما السلام در شش ماهگى متولد گرديد .\r\nامام حسن عليه السلام مدت هفت سال با حضرت رسول صلى اللَّه عليه و آله زندگى كرد و با پدرش نيز مدت سى سال زندگى نمود .\r\n( 3 ) 84 - قندزى از حضرت رضا عليه السلام روايت كرده كه حسن مجتبى سلام اللَّه عليه وارد بيت الخلاء شد ، در آن جا يك لقمه نان مشاهده كرد ، لقمه را برداشت و به يكى از غلامان خود داد .\r\nهنگامى كه از بيت الخلاء بيرون شد لقمه را از آن غلام طلب كرد ، غلام گفت :\r\nلقمه را خوردم ، امام عليه السلام فرمود : تو را در راه خدا آزاد كردم .\r\nسپس فرمود : از جدم شنيدم فرمود : هر كس لقمه‌اى را مشاهده كند ، آن را پاك و يا بشويد و بعد بخورد ، خداوند او را از آتش جهنم نجات ميدهد ، من دوست ندارم مردى را به خدمت گيرم كه خداوند او را آزاد كرده باشد .\r\n( 4 ) 85 - عبد اللَّه بن هشام از حضرت رضا عليه السلام از پدرانش از حضرت رسول صلى اللَّه عليه و آله روايت كرده كه فرمود :\r\n\r\n","description":"","footnote":"","page_name":" 355 ","page_number":355},
  {"content":"\r\n\r\n( 1 ) فطرس يكى از فرشتگان مقرب بود ، و در نزد خداوند متعال مقام ارجمندى داشت ، خداوند متعال او را براى انجام رسالتى فرستاد ، وى در رسانيدن پيام اندكى تاخير كرد و بالش شكسته شد و در يكى از جزائر دريا افتاد .\r\nهنگامى كه حسين بن على عليهما السلام متولد شد ، خداوند جبرئيل را با هزار فرشته خدمت حضرت رسول صلى اللَّه عليه و آله فرستاد تا ولادت حسين را تبريك گويند و موقعيت او را در نزد خداوند روشن كنند .\r\nجبرئيل از نزد آن فرشته عبور كرد و با هم دوست بودند ، فطرس گفت : اى روح اللَّه كجا ميخواهيد برويد ؟ .\r\nجبرئيل گفت : خداوند به پيغمبر تهامى فرزندى عطا كرده است كه اهل آسمان و زمين همديگر را به ولادت او مژده ميدهند اينك پروردگار مرا فرستاده تا اين مولود جديد را تبريك گويد .\r\nفطرس گفت : آيا ميتوانيد مرا با خود آنجا ببريد شايد وى از من شفاعت بكند و خداوند از من درگذرد .\r\nفطرس با جبرئيل حركت كرد تا آنگاه كه نزد حضرت رسول صلى اللَّه عليه و آله رسيدند .\r\nجبرئيل گفت : اين يكى از فرشتگان مقرب مىباشد و در نزد خداوند موقعيتى داشت ، و در انجام رسالت كوتاهى كرد و خداوند بر وى خشم گرفت و در نتيجه بالهايش را از دست داد و در يكى از جزائر زندانى شد ، و اينك آمده است تا شما از وى شفاعت كنيد .\r\nحضرت رسول صلى اللَّه عليه و آله برخاست و دو ركعت نماز گذارد و سپس گفت : « اللهم انى أسألك به حق كل ذى حق عليك ، و به حق محمد و أهل بيته أن ترد على\r\n\r\n","description":"","footnote":"","page_name":" 356 ","page_number":356},
  {"content":"\r\n\r\nفطرس جناحه و تستجيب لنبيك و تجعله آية للعالمين » .\r\n( 1 ) خداوند متعال دعاى پيغمبرش را اجابت فرمود ، و به او وحى فرمود كه فطرس را امر كند بال خودش را بر بدن امام حسين عليه السلام بكشاند .\r\nحضرت رسول صلى اللَّه عليه و آله به فطرس فرمود : بال خود را به بدن اين مولود بكشان ، فطرس همين كار را انجام داد و بال او به حال اول بازگشت و گفت : ستايش و سپاس ميگويم خداوند را كه بوسيله شما بر من منت گذاشت .\r\nحضرت رسول فرمود : اى فطرس كجا ميخواهيد برويد ؟\r\nگفت : جبرئيل مرا از محل شهادت اين نوزاد آگاه كرده است ، و من از خداى خود خواسته‌ام كه مرا در آن جا جاىنشين سازد .\r\nراوى گويد : آن فرشته در كنار قبر امام حسين عليه السلام اقامت گزيده است ، و هر گاه بنده‌اى سلامى به حضرت سيد الشهداء سلام اللَّه عليه بفرستد ، و يا با شمشير و زبان او را يارى كند آن فرشته خود را به قبر حضرت رسول صلى اللَّه عليه و آله مىرساند و مىگويد :\r\nاى نفس پاك يكى از بندگان حسين و پدرش را دوست دارد و با زبان و دل و شمشيرش آنها را دوست دارد .\r\nدر اين هنگام فرشته موكل به قبر حضرت رسول مىگويد : سلام محمد را به آن بنده برسان ، و بگو اگر به همين طريق از جهان به روى با او در بهشت مصاحب خواهى بود .\r\n( 2 ) 86 - ابو الصلت هروى گويد : به حضرت رضا عليه السلام عرض كردم :\r\nيا ابن رسول اللَّه از حضرت صادق عليه السلام روايت شده كه هر گاه قائم عليه السلام خروج كند فرزندان قاتلين امام حسين عليه السلام را مىكشد ، نظر شما در بارهء\r\n\r\n","description":"","footnote":"","page_name":" 357 ","page_number":357},
  {"content":"\r\n\r\nاين حديث چيست ؟ .\r\n( 1 ) فرمود : مطلب همين طور است .\r\nگفتم : پس آيه شريفه  وَ لا تَزِرُ وازِرَةٌ وِزْرَ أُخْرى *  چه معنى مىدهد .\r\nفرمود : خداوند در همه گفته‌هايش راست گفته ، و ليكن فرزندان قاتلين امام حسين عليه السلام از كردهء پدران خود راضى هستند و به اين عمل افتخار ميكنند ، و هر كس از عملى خورسند باشد مانند اين است كه آن عمل را انجام داده باشد .\r\nاگر مردى در مشرق آدم بكشد و يك نفر در مغرب از كار او اظهار رضايت كند ، اين شخص در نزد خداوند قاتل محسوب ميگردد .\r\nاما كشتن حضرت قائم اين جماعت را به خاطر همين رضايت آنها از افعال پدران خود مىباشد .\r\nراوى گويد : عرض كردم هنگامى كه قائم خروج كند از كجا آغاز مىكند و از چه اشخاصى انتقام ميكشد .\r\nفرمود : نخست از بنى شيبه شروع مىكند و دست و پاى آنها را قطع مىكند ، زيرا اين جماعت دزدان خانه خدا هستند .\r\n( 2 ) 87 - ريان بن شبيب گويد : روز اول ماه محرم خدمت حضرت رضا ( ع ) عليه السلام رسيدم ، فرمود : اى فرزند شبيب روزه هستى ؟\r\nعرض كردم روزه ندارم .\r\nفرمود : امروز همان روزى است كه زكريا عليه السلام دعا كرد و گفت :\r\n « رَبِّ هَبْ لِي مِنْ لَدُنْكَ ذُرِّيَّةً طَيِّبَةً إِنَّكَ سَمِيعُ الدُّعاءِ »  خداوند متعال دعاى او را\r\n\r\n","description":"","footnote":"","page_name":" 358 ","page_number":358},
  {"content":"\r\n\r\nمستجاب كرد ( 1 ) و فرمان داد تا فرشتگان او را در حالى كه نماز ميگذارد به ولادت يحيى عليه السلام مژده دهند .\r\nهر كس اين روز را روزه بگيرد و از خداوند چيزى بخواهد دعايش به اجابت ميرسد همان گونه كه دعاى زكريا به اجابت رسيد .\r\nسپس فرمود : اى فرزند شبيب محرم همان ماهى است كه در دوره جاهليت محترم بود ، و مردم در آن ماه از جنگ و خونريزى و ظلم و ستم خوددارى ميكردند ، و ليكن امت اسلام حرمت آن را نگه نداشت و از پيغمبر خود هم احترام نكرد .\r\nدر اين ماه خون فرزندان آن حضرت را ريختند و زنان آنها را اسير كردند و بار و بنه آنان را غارت نمودند ، خداوند متعال هرگز آنان را نخواهد آمرزيد .\r\nاى فرزند شبيب اگر خواستى بر كسى گريه كنى بر حسين بن على عليهما السلام گريه كن ، كه او را مانند گوسفند سر بريدند ، و هيجده نفر از اهل بيت او را كه در روى زمين مانند نداشتند كشتند ، زمين و آسمان در شهادت او گريه كردند .\r\nچهار هزار فرشته از آسمان براى نصرت او نازل شدند ، ولى به آنها اذن جهاد داده نشد ، اين فرشتگان با حالت پريشان و اندوه در كنار قبر آن حضرت هستند ، تا قائم ما قيام كند و در ركاب آن جناب از امام حسين خونخواهى كنند .\r\nاى فرزند شبيب از پدرم شنيدم كه جدش فرمود : هنگام شهادت جدم امام حسين عليه السلام از آسمان خون باريدن گرفت و خاك سرخ از آسمان به زمين ميريخت .\r\nاى فرزند شبيب اگر بر حسين گريه كنى تا اشكهايت بر گونه‌هايت جارى گردد خداوند متعال گناهان بزرگ و كوچكت را خواهد بخشيد .\r\n\r\n","description":"","footnote":"","page_name":" 359 ","page_number":359},
  {"content":"\r\n\r\n( 1 ) اى فرزند شبيب ، اگر ميخواهى كه خداوند را بدون گناه ملاقات كنى از زيارت حسين بن على عليهما السلام غفلت نكن .\r\nاى فرزند شبيب اگر دوست دارى در قصور بهشت جاى گيرى و با حضرت رسول صلى اللَّه عليه و آله هم‌نشين گردى بر قاتلان حسين لعنت و نفرين كن اى فرزند شبيب اگر ميخواهى در ثواب مجاهدان كربلا شريك باشى بگو :\r\n« يا ليتنى كنت معكم  فَأَفُوزَ فَوْزاً عَظِيماً »  .\r\nاى فرزند شبيب اگر دوست دارى در درجات بهشت با ما باشى ، در حزن ما محزون و در خوشحالى ما خوشحال باش ، و در ولايت ما ثابت باش ، و بدان اگر كسى سنگى را دوست داشته باشد خداوند او را با همان سنگ محشور مىكند .\r\n( 2 ) 88 - فضل بن شاذان گويد : از حضرت رضا عليه السلام شنيدم ميفرمود :\r\nهنگامى كه سر حضرت امام حسين عليه السلام را به شام بردند ، يزيد لعنه اللَّه امر كرد سفره طعام پهن كردند ، خود و يارانش روى سفره نشستند و به خوردن غذا مشغول شدند .\r\nپس از اينكه از غذا فارغ شدند دستور داد سر سيد الشهداء عليه السلام را در طشتى گذاشتند زير تختش نهادند و روى آن رقعه شطرنج را پهن كرده و با رفقاى خود به شطرنج بازى مشغول شد .\r\nيزيد با دوستان خود مشغول بازى شد ، و نسبت به امام حسين و پدر و جدش عليهم السلام ناسزا ميگفت و آنها را ريشخند ميكرد ، هر گاه از رفيق خود ميبرد فقاع مىخورد ، و زيادى آن را در كنار طشت روى زمين ميريخت .\r\nاينك بايد شيعيان ما از خوردن فقاع و بازى شطرنج دست بكشند ، و هر كس فقاع و شطرنج را مشاهده كرد از حسين عليه السلام ياد كند و يزيد و آل زياد را لعن\r\n\r\n","description":"","footnote":"","page_name":" 360 ","page_number":360},
  {"content":"\r\n\r\nكند ، خداوند گناهان او را اگر چه زياد هم باشد مىآمرزد .\r\n( 1 ) 89 - فضل بن شاذان از حضرت رضا عليه السلام از پدرانش از حضرت سجاد عليه السلام روايت مىكند كه اسماء بنت عميس ميگفت :\r\nحضرت فاطمه عليها السلام فرمود : هنگامى كه حسن متولد شد حضرت رسول صلى اللَّه عليه و آله فرمود :\r\nاى اسماء فرزند مرا نزد من بياور ، من حسن را نزد آن حضرت بردم در حالى كه در يك پارچه زردى پوشانيده شده بود .\r\nحضرت رسول صلى اللَّه عليه و آله پارچه را يك طرف زد و در گوش راستش اذان و در گوش چپش اقامه گفت ، سپس به على فرمود : پسرم را چه نام گذاشته‌اى .\r\nعلى عليه السلام گفت : من قبل از شما براى او نامى انتخاب نكرده‌ام و دوست داشتم نام او را حرب بگذارم ، حضرت رسول صلى اللَّه عليه و آله فرمود :\r\nمن هم قبل از خداوند نامى براى او انتخاب نميكنم .\r\nدر اين هنگام جبرئيل عليه السلام فرود آمد و گفت : اى محمد خداوند على اعلى سلامت مىرساند و ميفرمايد : على در نزد تو بمنزله هارون از موسى عليه السلام است ، و بعد از تو نيز پيغمبرى نيست ، اسم فرزندت را نام فرزند هارون بگذار پيغمبر فرمود : نام پسر هارون چه بود ؟ .\r\nگفت : شبر .\r\nپيغمبر فرمود : من عرب هستم و با زبان عرب سخن ميگويم ، جبرئيل گفت :\r\nاو را حسن نام بگذار .\r\nحضرت رسول او را حسن نام گذاشت ، و در روز هفتم تولد دو قوچ بعنوان\r\n\r\n","description":"","footnote":"","page_name":" 361 ","page_number":361},
  {"content":"\r\n\r\nعقيقه ذبح كردند ( 1 ) يك ران آن را با يك دينار به قابله دادند ، سپس سرش را تراشيده و به وزن آن صدقه دادند و سرش را عطر ماليدند .\r\nسپس فرمود :\r\nماليدن خون بر سر نوزاد از كارهاى زمان جاهليت است .\r\nاسماء گويد : پس از يك سال حضرت امام حسين عليه السلام متولد شد ، حضرت رسول آمد و او را بغل گرفت و در گوش راستش اذان و در گوش چپش اقامه گفت ، سپس او را در بغل گرفت و گريست .\r\nعرض كرد : چرا گريه ميكنيد ؟ .\r\nفرمود : براى اين پسرم گريه ميكنم ، گفت او هم اكنون متولد شده است .\r\nفرمود : گروه ستمكاران او را خواهند كشت و خداوند آنها را از شفاعت من محروم خواهد ساخت .\r\nپس از اين حضرت رسول فرمود :\r\nاى اسماء فاطمه را از اين جريان مطلع نكن زيرا او تازه فرزندش را متولد كرده است .\r\nبعد از اين فرمود :\r\nاى على براى فرزندت چه نامى انتخاب كرده‌اى ؟ .\r\nگفت : من قبل از شما نام براى او انتخاب نميكنم .\r\nحضرت رسول فرمود : من هم قبل از اينكه خداوند براى او نامى انتخاب نكند اقدام نخواهم كرد ،\r\n\r\n","description":"","footnote":"","page_name":" 362 ","page_number":362},
  {"content":"\r\n\r\n( 1 ) در اين هنگام جبرئيل نازل شد و گفت : خدايت سلام مىرساند و ميفرمايد :\r\nعلى در نزد تو به منزله هارون از موسى است ، و نام پسر هارون را روى فرزندت بگذار .\r\nحضرت رسول صلى اللَّه عليه و آله فرمود نام پسر هارون چيست ؟ .\r\nگفت شبير .\r\nحضرت رسول فرمود :\r\nزبان من عربى است .\r\nجبرئيل گفت او را حسين نام گذار .\r\nروز هفتم پيغمبر اكرم دو قوچ براى امام حسين عليه السلام عقيقه كردند يك ران آن را با يك دينار به قابله دادند ، سپس سرش را تراشيده و به وزن موى سرش طلا صدقه دادند ، و سرش را نيز عطر ماليدند و فرمودند ماليدن خون از اعمال جاهليت است .\r\n( 2 ) 90 - حضرت رضا عليه السلام از پدرانش روايت كرده كه حضرت رسول صلى اللَّه عليه و آله فرمود :\r\nفرزند مانند دسته‌ى گل مىباشد ، و دو ريحانه من حسن و حسين عليهما السلام هستند .\r\n( 3 ) 91 - حضرت رضا عليه السلام از پدرانش از حسن بن على عليهم السلام روايت كرده كه حضرت رسول امام حسن را در روز هفتم نامگذارى كرد و از اسم حسن حسين را مشتق فرمود .\r\nو نيز گفت كه بين حسنين عليهما السلام فقط يك حمل فاصله بوده است .\r\n( 4 ) 92 - حضرت سجاد عليه السلام فرمود حضرت رسول صلى اللَّه عليه و آله روز\r\n\r\n","description":"","footnote":"","page_name":" 363 ","page_number":363},
  {"content":"\r\n\r\nتولد امام حسن عليه السلام اذان نماز در كوشش خواندند .\r\n( 1 ) 93 - حضرت رضا عليه السلام از پدرانش روايت كرده كه حضرت رسول صلى اللَّه عليه و آله فرمود :\r\nقاتل حسين بن على عليهما السلام در تابوتى از آتش قرار دارد ، نصف عذاب اهل دنيا را خواهد چشيد ، دست و پاى او در زنجيرهاى آتش بسته خواهد شد ، و بارو در آتش خواهند افكند تا در قعر دوزخ جاى گيرد ، از وى بوئى برميآيد كه اهل جهنم از شدت بوى او به خداوند شكايت خواهند كرد .\r\nقاتل حسين بن على همواره در دوزخ بسر خواهد برد ، و عذاب دردناكى خواهد داشت ، و كسانى كه در قتل او شركت كردند آنان نيز معذب هستند ، هر گاه پوست آنها سوخته شود خداوند متعال پوست ديگرى را در جاى آن قرار خواهد داد تا عذاب دردناك را بچشند .\r\nعذاب هرگز از آنان منفك نميگردد ، و از آب گرم جهنم خواهند نوشيد ، واى بر آنها از عذابى كه بر آنها مسلط خواهد شد .\r\n( 2 ) 94 - حضرت رضا عليه السلام روايت كرده كه حضرت رسول صلى اللَّه عليه و آله فرمود :\r\nموسى بن عمران عليه السلام از خداوند عز و جل درخواست كرد بار خدايا برادرم هارون مرده او را بيامرز .\r\nخداوند متعال براى موسى وحى فرستاد اگر در بارهء گذشتگان و آيندگان از من بخواهى اجابت ميكنم ، فقط در مورد قاتلان حسين بن على عليهما السلام گذشت نخواهم كرد و از آنان انتقام خواهم گرفت .\r\n( 3 ) 95 - حضرت رضا عليه السلام از على بن ابى طالب سلام اللَّه عليه روايت\r\n\r\n","description":"","footnote":"","page_name":" 364 ","page_number":364},
  {"content":"\r\n\r\nكرده كه فرمود ( 1 ) گويا مشاهده ميكنم كه قصرها در اطراف قبر حسين بنا شده ، و مىبينم محمل‌ها را كه از كوفه بيرون شده و به طرف قبر حسين ميروند ، شب و روزى چند نخواهد گذشت تا آنگاه كه از اطراف و اكناف جمعيت در آن جا اجتماع كند ، و اين در هنگامى خواهد بود كه سلطنت بنى مروان منقطع گردد .\r\n( 2 ) 96 - حضرت رسول صلى اللَّه عليه فرمود حسن و حسين بعد از پدرشان بهترين اهل زمين هستند ، و مادر آنها نيز بهترين زنان روى زمين مىباشد .\r\n( 3 ) 97 - على عليه السلام فرمود حضرت رسول صلى اللَّه عليه و آله فرمودند بدترين امت حسين را خواهد كشت ، و كسانى كه به من ايمان نياورده‌اند از فرزندان او برائت ميجويند .\r\n( 4 ) 98 - محمد بن يعقوب بلخى گويد : از حضرت رضا عليه السلام پرسيدم چرا امامت در فرزندان امام حسين عليه السلام قرار داده شد ، و فرزندان امام حسن عليه السلام از آن محروم شدند .\r\nفرمودند خداوند متعال چنين اراده فرموده و خداوند از آنچه انجام ميدهد بازخواست نميگردد .\r\n\r\n( 5 ) مناقب حضرت موسى بن جعفر عليهما السلام\r\n( 6 ) 99 - على بن اسباط گويد : به حضرت رضا عليه السلام عرض كردم : مردى به برادرت ابراهيم گفت : پدرت در حيات است ، و تو ميدانى اين موضوع از چه قرار است .\r\nامام رضا عليه السلام فرمود : سبحان اللَّه ! پيغمبر خدا از دنيا ميرود و ليكن\r\n\r\n","description":"","footnote":"","page_name":" 365 ","page_number":365},
  {"content":"\r\n\r\nموسى بن جعفر در دنيا باقى ميماند ، ( 1 ) به خداوند سوگند موسى بن جعفر عليهما - السلام از دنيا رفت ، همانطور كه حضرت رسول صلى اللَّه عليه و آله جهان را وداع گفت .\r\nخداوند متعال از روزى كه پيغمبرش از دنيا رفته است تا امروز اين دين را به فرزندان عجم‌ها تقويت كرده و به آنان منت گذاشته است ، و خويشاوندان پيغمبر را از آن دور داشته است .\r\nخداوند در اين مورد به اولاد عجم‌ها بخشيده آنچه را كه از غير آنان منع كرده است .\r\nمن در ماه ذى حجه هزار دينار قرض پدرم را دادم ، و زنانش را طلاق گفتم و بردگانش را آزاد كردم ، به من از برادران رسيد آنچه از برادران يوسف به او رسيد .\r\n( 2 ) 100 - مسافر گويد : حضرت موسى بن جعفر عليهما السلام در هنگامى كه او را به طرف عراق ميبردند فرزندش ابو الحسن را امر كرد تا شبها در دهليز خانه بخوابد ، تا هنگامى كه از پدرش خبرى برسد .\r\nراوى گويد : ما شب‌ها در دهليز خانه براى او رخت خواب پهن ميكرديم ، و بعد از عشاء مىآمد و در آنجا ميخوابيد ، پس از اينكه صبح مىشد به منزلش ميرفت .\r\nمسافر گويد : اين جريان چهار سال ادامه داشت ، يكى از شبها حضرت رضا عليه السلام تاخير كرد ، ما براى او بستر خواب پهن كرديم و او در موقع معين نيامد .\r\nدر اين هنگام اعضاء خاندان موسى بن جعفر نگران شدند ، و ما را وحشتى\r\n\r\n","description":"","footnote":"","page_name":" 366 ","page_number":366},
  {"content":"\r\n\r\nبزرگ فرا گرفت ، ( 1 ) پس از اينكه صبح شد تشريف آوردند و نزد اهل و عيال رفتند ، و با ام احمد گفتگو كردند .\r\nامام رضا عليه السلام به ام احمد فرمودند ودائع پدرم را بياور .\r\nدر اين هنگام ام احمد فريادى كشيد و دست بر چهره خود زد و گريبان چاك نمود ، و گفت : به خداوند سوگند كه سيد من درگذشت .\r\nحضرت رضا عليه السلام او را از گريه كردن بازداشت ، و فرمود : از اين موضوع سخن نگو و چيزى اظهار مكن ، تا آنگاه كه خبر از طرف والى منتشر گردد .\r\nام احمد كيسه‌اى بيرون آورد كه در او دو هزار و يا چهار هزار دينار بود و آن كيسه را به حضرت رضا تسليم كرد .\r\nام احمد گفت : هنگامى كه موسى بن جعفر را از مدينه بيرون بردند ، آن حضرت كيسه‌اى به من دادند ، و فرمودند : اين را نگهدارى كنيد ، و كسى را از آن اطلاع ندهيد ، تا آنگاه كه از دنيا بروم ، هر گاه از دنيا رفتم هر يك از فرزندان من كه اين كيسه را از تو طلب كردند كيسه را به او بده و بدان كه من مرده‌ام .\r\nاينك به خداوند سوگند علامت‌هاى سيد من آشكار شد و معلوم شد كه وى وفات كرده است .\r\nحضرت رضا عليه السلام امانت را از وى گرفت و گفت : در اين مورد سكوت كنيد تا خبر وارد شود .\r\nامام عليه السلام از منزل بيرون شد و ديگر براى خواب آنجا نيامد .\r\nچند روز از اين قضيه گذشت كه خبر مرگ آن حضرت به مدينه رسيد ، و\r\n\r\n","description":"","footnote":"","page_name":" 367 ","page_number":367},
  {"content":"\r\n\r\nمعلوم شد همان روزى كه امام رضا آمد وديعه‌ها را گرفت همان روز موسى بن جعفر وفات كرده بود ، و آن جناب طبق معمول از خوابيدن در منزل پدرش خوددارى كرد .\r\n( 1 ) 101 - در كتاب مواليد الائمه عليهم السلام از حضرت رضا عليه السلام روايت شده كه فرمود :\r\nموسى بن جعفر عليهما السلام در سن پنجاه و چهار سالگى در سال يك صد و هفتاد و سه وفات كردند ، و ولادت آن جناب در سال يك صد و بيست و نه واقع شد ، وى با پدرش نوزده سال و پس از پدرش سى و پنج سال زندگى كرد .\r\n( 2 ) 102 - على بن رباط گويد : به حضرت رضا عليه السلام عرض كردم : مردى در نزد ما هست و مىگويد : پدرت زنده است ! و تو مىدانى قضيه چيست .\r\nحضرت فرمود : سبحان اللَّه ! پيغمبر خدا از دنيا رفته و ليكن موسى بن جعفر زنده است ، آرى به خداوند سوگند موسى بن جعفر درگذشت اموالش تقسيم شد و كنيزانش هم شوهر كردند .\r\n( 3 ) 103 - احمد بن حماد گويد : عثمان بن عيسى رواسبى كه يكى از كارگزاران موسى بن جعفر عليهما السلام بود و در مصر اقامت داشت ، اموال زيادى با شش كنيز در نزد او بود .\r\nحضرت رضا عليه السلام براى او سفارش كردند در مورد اموال و كنيزان كه در نزد او هست وظيفه خود را انجام دهد .\r\nعثمان بن عيسى گفت : پدرت نمرده است ، راوى گويد : حضرت رضا عليه السلام براى او نوشت :\r\nپدرم درگذشت و ما ميراث او را تقسيم كرديم ، و اخبار موت او به تواتر\r\n\r\n","description":"","footnote":"","page_name":" 368 ","page_number":368},
  {"content":"\r\n\r\nرسيده است ، و حضرت رضا با او احتجاج كردند .\r\n( 1 ) وى در پاسخ نوشت اگر پدرت نمرده است كه تو حقى به اين اموال ندارى ، و اگر چنانچه مرده باشد او به من نگفته است تا اموال را به تو بدهم ، من اينك كنيزان را آزاد كردم و آنها هم شوهر كرده‌اند .\r\n( 2 ) 104 - ابو عاصم گويد : حضرت رضا عليه السلام فرمود : موسى بن جعفر عليهما السلام روزى در نزد پدرش سخن مىگفت و بسيار نيكو سخن گفت ، پدرش فرمود : سپاس خداوندى را كه تو را جانشين پدران و موجب خوشحالى فرزندان قرار داد .\r\n( 3 ) 105 - حسن بن جهم گويد : در خدمت حضرت رضا عليه السلام از پدرش سخن بميان آمد ، فرمود : هيچ عقلى به عقل او نميرسيد ، وى گاهى با سياهان مشورت ميكرد ، اعتراض ميكردند چرا با سياهان مشورت ميكنيد ؟ .\r\nفرمود : خداوند متعال گاهى سخن حقى بر زبان آنها جارى مىكند .\r\nحضرت رضا فرمود : گاهى سياهان در امر زراعت و باغدارى پيشنهادى مىكردند و موسى بن جعفر پيشنهاد آنها را عمل ميكرد .\r\n\r\n( 4 ) دلالات و خوارق عادات حضرت رضا عليه السلام\r\n( 5 ) 106 - محمد بن عبد الله گويد : در خدمت حضرت رضا عليه السلام بودم ، تشنگى مرا فرا گرفت ، من دوست نداشتم در مجلس آن حضرت آب طلب كنم .\r\nدر اين هنگام امام عليه السلام آب خواست و مقدارى از آن را نوشيد و بقيه را به من مرحمت كرد و فرمود : اى محمد بخور كه آب سردى است ، من آب را گرفته و خوردم .\r\n\r\n","description":"","footnote":"","page_name":" 369 ","page_number":369},
  {"content":"\r\n\r\n( 1 ) 107 - محمد بن فضيل گويد : خدمت حضرت رضا عليه السلام رسيدم و از چيزهائى از او پرسيدم ، و غفلت كردم در مورد « سلاح » از وى سؤالى بكنم ، از مجلس آن حضرت بيرون شدم و نزد ابو الحسن بن بشير رفتم .\r\nناگهان غلام امام رضا عليه السلام آمد و نامه‌اى از آن حضرت به من داد ، در نامه به من نوشته بود : من مانند پدرم هستم و از پدرم ارث ميبرم ، هر چه در نزد او بود نزد من هم هست .\r\n( 2 ) 108 - عبد الرحمن بن ابى نجران گويد : در نامه حضرت رضا عليه السلام كه بيكى از اصحاب خود نوشته بود خواندم :\r\nما هر گاه شخصى را مشاهده كنيم حقيقت ايمان و يا حقيقت نفاق را در او مشاهده مينمائيم .\r\n( 3 ) 109 - عمر بن يزيد گويد : به حضرت رضا عليه السلام عرض كردم : من از پدرت مسأله‌اى پرسيدم و اينك در نظر دارم همان مسأله را از شما هم بپرسم .\r\nفرمود : چه ميخواهى به پرسى ؟ گويد : گفتم : علم رسول خدا صلى اللَّه عليه و آله در نزد تو هست ؟ و آيا تو داراى علم اوصياء و كتب آنها هستى ؟ .\r\nفرمود : آرى هر چه در نظر دارى بپرس .\r\n( 4 ) 110 - ريان بن الصلت گويد : در خراسان در خانه حضرت رضا عليه السلام بودم ، به معمر گفتم : ميخواهم از سيد من بخواهى يك دست لباس از لباسهاى خود را به من مرحمت كند و از درهم‌هائى كه به نام او سكه زده شده به من بدهد .\r\nمعمر گفت : من پس از سؤال شما خدمت آن حضرت رسيدم قبل از اينكه در باره شما آغاز سخن كنم فرمود :\r\nاى معمر آيا ريان ميل ندارد ما از جامه‌هاى خود او را بپوشيم و از دراهم خود به او بدهيم ؟ !\r\n\r\n","description":"","footnote":"","page_name":" 370 ","page_number":370},
  {"content":"\r\n\r\n( 1 ) گويد : گفتم : سبحان اللَّه او چند لحظه پيش همين درخواست را از من ميكرد ، حضرت رضا عليه السلام خنده‌اش گرفت و فرمود : مؤمن موفق است ، بگو نزد ما بيايد .\r\nريان گويد : معمر مرا خدمت آن جناب برد ، من سلام كردم حضرت جواب سلام مرا داد ، سپس دو جامه از جامه‌هايش به من مرحمت فرمود ، هنگامى كه از محضرش برخاستم سى درهم در دستم گذاشت .\r\n( 2 ) 111 - ابو نصر بزنطى گويد : با حضرت رضا عليه السلام در مسجد محله معاويه وعده گذاشته بوديم ، حضرت به مسجد تشريف آوردند و بر حاضرين سلام كردند ، سپس فرمودند :\r\nهنگامى كه حضرت رسول صلى اللَّه عليه و آله از دنيا رحلت كردند مردم خواستند نور خدا را خاموش كنند ، و ليكن خداوند توطئه آنها را در هم كوبيد و نور خود را تمام كرد ، و حجت خود را آشكار ساخت .\r\nاكنون على بن ابى حمزه ميخواهد نور خدا را خاموش كند و از وفات ابو الحسن كاظم عليه السلام سوء استفاده نمايد ، و ليكن خداوند توطئه‌هاى او را از بين ميبرد و حجت خود را به آخر مىرساند .\r\nخداوند شما را به موضوعى راهنمائى كرده كه ديگران آن را درك نكردند اينك خداوند را سپاسگزار باشيد جعفر ميگفت : ايمان يا ثابت است ، و يا عاريه .\r\n( 3 ) 112 - عبد اللَّه بن مغيره گويد : من از واقفيه بودم و در همين حال عازم حج شدم ، هنگامى كه وارد مكه شدم در دلم اضطرابى پديد آمد ، به ركن ملتزم ملتجى شدم و از خداوند متعال درخواستم كه مرا به بهترين اديان رهنمائى كند .\r\nدر اين هنگام در خاطرم افتاد كه خدمت حضرت رضا عليه السلام بروم ، عازم\r\n\r\n","description":"","footnote":"","page_name":" 371 ","page_number":371},
  {"content":"\r\n\r\nمدينه شدم و خود را به در منزل آن حضرت رسانيدم .\r\n( 1 ) غلام امام رضا در خانه بود گفتم : به مولايت بگو مردى از اهل عراق در خانه است .\r\nدر اين هنگام فرياد او را شنيدم كه ميگفت : اى عبد اللَّه بن مغيره وارد شويد ، من وارد منزل شدم هنگامى كه چشمش به من افتاد فرمود : خداوند متعال دعاى تو را مستجاب كرد و تو را به طرف دين خود هدايت فرمود .\r\nمن پس از شنيدن اين سخنان گفتم : گواهى مىدهم تو حجت و امين خدا هستى .\r\n( 2 ) 113 - صفوان بن يحيى گويد هنگامى كه ابو ابراهيم درگذشت و ابو الحسن عليه السلام سخن گفت ، ما از اين موضوع ناراحت شديم و ترسيديم كه زيانى از ناحيه حكومت متوجه آن جناب گردد .\r\nبه حضرت رضا عليه السلام گفته شد تو اقدام خطرناكى كردى و ما ترسناك هستيم كه اين مرد سركش و ظالم زيانى به تو برساند .\r\nحضرت رضا عليه السلام فرمود وى هر كارى ميخواهد بكند و ضررى از او به من نخواهد رسيد .\r\n( 3 ) 114 - غفارى گويد مردى از اولاد ابو رافع غلام حضرت رسول صلى اللَّه عليه و آله بنام « طيس » از من طلب كار بود ، وى طلب خود را از من ميخواست و بسيار اصرار ميكرد و مردم هم از وى حمايت ميكردند .\r\nچون جريان را ابن چنين مشاهده كردم نماز صبح را در مسجد حضرت رسول خواندم و به طرف امام رضا كه در آن هنگام در عريض اقامت داشت روانه شدم .\r\n\r\n","description":"","footnote":"","page_name":" 372 ","page_number":372},
  {"content":"\r\n\r\n( 1 ) هنگامى كه در منزل آن حضرت رسيدم ديدم امام رضا عليه السلام در حالى كه پيراهن سفيدى پوشيده و بر الاغى سوار بود از در بيرون شد .\r\nچون چشمم بر وى افتاد خجالت كشيدم از او سؤالى بكنم ، وقتى كه از نزديك من گذشت ايستاد و به من نگاه كرد ، من سلام كردم ، و گفتم : قربانت گردم غلامت « طيس » از من طلب كار است ، و به هرجا رسيده از اين موضوع سخن گفته و آبروى مرا برده است .\r\nمن گمان كردم حضرت رضا عليه السلام به او سفارش خواهد كرد تا وى از من دست بكشد ، و مقدار طلب را به آن جناب نگفتم .\r\nامام امر كرد من در منزل بنشينم تا وى مراجعت كند ، من در خانه نشستم تا آنگاه كه مغرب شد من نماز مغرب را خواندم ، ماه رمضان بود و من روزه داشتم ، دلم تنك شد و قصد كردم منصرف شوم و به مدينه باز گردم .\r\nدر اين هنگام حضرت وارد شد و مردم اطراف او را گرفته بودند ، و از وى سؤال ميكردند ، و او هم از صدقات به آنها ميداد .\r\nحضرت از جاى خود حركت كرد و داخل اطاقى شد سپس بيرون شد و مرا نزد خود فراخواند ، من نزديك رفتم و با او داخل اطاق شدم ، او نشست و من هم نشستم ، من از ابن مسيب فرماندار مدينه كه با او در اين مورد بسيار گفتگو ميكردم مطالبى گفتم .\r\nهنگامى كه از سخن گفتن فارغ شدم ، فرمود : مثل اينكه افطار نكرده‌اى ، گفتم همين طور است .\r\nدستور دادند براى من طعام آوردند ، يكى از غلامان خود را امر كرد با من غذا بخورد .\r\n\r\n","description":"","footnote":"","page_name":" 373 ","page_number":373},
  {"content":"\r\n\r\n( 1 ) چون از افطار فارغ شدم فرمود : متكا را بلند كن و هر چه در زير آن هست بردار ، من متكا را برداشته ديدم چند دينار در آن جا هست ، آنها را برداشته در آستين خود گذاشتم .\r\nسپس دستور داد چهار نفر از غلامانش با من همراهى كنند و مرا تا منزلم برسانند .\r\nگويد : عرض كردم كه شب گردان ابن مسيب ممكن است مرا با غلامان تو مشاهده كنند و اذيت و آزارم نمايند ، فرمود حق گفتى خداوند تو را به طرف حق هدايت كند هر گاه خواستى آنان را برگردان .\r\nچون نزديك منزلم رسيدم و مطمئن شدم غلامان آن حضرت را برگردانيدم .\r\nهنگامى كه به منزل خود رسيدم چراغ خواستم ، و چون به دينارها نگاه كردم مشاهده نمودم چهل و هشت دينار است و بيست و هشت دينار به آن مرد بدهكار بودم .\r\nدر آن ميان دينارى بود كه ميدرخشيد ، او را گرفته نزديك چراغ بردم و ديدم در آن نوشته شده بيست و هشت دينار قرض شما است ، و بقيه هم مال خودت باشد ، در اين هنگام خداوند را سپاسگزارى كردم .\r\n( 2 ) 115 - مسافر گويد : هنگامى كه هارون بن مسيب خواست با محمد بن جعفر جنك كند ، حضرت رضا عليه السلام به من گفت : نزد محمد برو و به او بگو فردا خروج نكن ، و اگر فردا جنگ را شروع كنى هزيمت خواهى كرد و يارانت هم كشته خواهند شد ، اگر از تو پرسيد اين مطلب را از كجا ميگوئى بگو در خواب ديدم .\r\nمسافر گويد : آمدم و جريان را به محمد گفتم ، گفت از كجا ميگوئى گفتم :\r\n\r\n","description":"","footnote":"","page_name":" 374 ","page_number":374},
  {"content":"\r\n\r\n( 1 ) در خواب ديدم .\r\nمحمد بن جعفر گفت بنده‌اى مقعد خود را نشسته و اينك اين سخنان را ميگويد .\r\nراوى گويد محمد گوش نداد و خروج كرد و شكست خورد و يارانش كشته شدند .\r\nو نيز مسافر گويد در منى خدمت حضرت رضا عليه السلام بوديم ، در اين هنگام يحيى بن خالد عبور كردند سرش را پوشانيده بود تا گرد و غبار او را اذيت نكند .\r\nامام رضا عليه السلام فرمود : بيچارگان نميدانند كه در اين سال بر آنها چه خواهد گذشت ، عجيب‌تر از اين من و هارون هستيم در اين هنگام دو انگشتانش را به هم چسبانيد .\r\nمسافر گويد معنى اين جمله را هنگامى دريافتم كه او را در كنار هارون دفن كرديم .\r\n( 2 ) 116 - محمد بن سنان گويد به حضرت رضا عليه السلام گفتم اينك هارون حكومت مىكند ، و خود را بعنوان امامت مشهور كرده‌اى و در جاى پدرت نشسته‌اى .\r\nميدانى كه از شمشير هارون خون ميچكد .\r\nامام رضا فرمود گفته پيغمبر مرا جرأت داده كه اگر ابو جهل يك مو از سر من برداشت من پيغمبر نيستم ، و اينك ميگويم اگر هارون يك مو از سرم كم كرد من امام نيستم .\r\n( 3 ) 117 - سام بن نوح بن دراج گويد : در نزد غسان قاضى بودم كه مردى از اهل خراسان بر او وارد شد ، وى مردى بزرگ و از اصحاب حديث بشمار ميرفت .\r\n\r\n","description":"","footnote":"","page_name":" 375 ","page_number":375},
  {"content":"\r\n\r\n( 1 ) قاضى از وى تعظيم كرد و با او به گفتگو پرداخت ، مرد خراسانى گفت :\r\nمن از هارون شنيدم ميگفت : امسال به مكه ميروم و على بن موسى را دستگير ميكنم و او را به سرنوشت پدرش مبتلا ميكنم .\r\nمرد خراسانى گفت : من براى تقرب به خدا و رسول صلى اللَّه عليه و آله به مكه خواهم رفت و على بن موسى را از تصميم هارون مطلع ميكنم ، وى به طرف مكه رفتم و جريان را به آن حضرت گفتم ، و او را از نيت شوم هارون خبردار كردم .\r\nعلى بن موسى در بارهء من دعاى خير كردند و فرمودند هارون نخواهد توانست به من ضرر و زيانى برساند من و او مانند اين دو انگشت هستيم .\r\n( 2 ) 118 - صفوان بن يحيى گويد : پس از اينكه ابو ابراهيم عليه السلام وفات كرد ابو الحسن رضا عليه السلام به جاى پدرش جلوس فرمود و آغاز سخن كرد و مردم از آن جناب سؤالاتى ميكردند و او هم پاسخ ميداد ، ما ترسيديم از طرف حكومت به وى آزارى برسد ، گفتيم : تو كار بزرگى را شروع كرده‌اى و ممكن است از طرف اين ظالم سركش به تو زيانى برسد .\r\nفرمود : او هر كارى ميخواهد بكند از وى به من ضررى نخواهد رسيد .\r\n( 3 ) 119 - موسى بن مهران گويد : حضرت رضا عليه السلام را ديدم در حالى كه به هرثمة بن اعين نگاه ميكرد ، فرمود : مينگرم اين مرد را به مرو مىبرند و در آن جا گردنش را ميزنند ، و همين طور هم شد .\r\n( 4 ) 120 - و نيز گويد : خدمت حضرت رضا عليه السلام نوشتم براى فرزند بيمارم دعا كنيد .\r\nحضرت در پاسخ من نوشت : خداوند به شما فرزند شايسته‌اى عطا خواهد\r\n\r\n","description":"","footnote":"","page_name":" 376 ","page_number":376},
  {"content":"\r\n\r\nكرد ، فرزند بيمار او درگذشت ، و فرزند صالح ديگرى از وى پديد آمد .\r\n( 1 ) 121 - محمد بن فضيل گويد : در سالى كه هارون جعفر بن يحيى را كشت ، و يحيى بن خالد و فرزندش فضل را بزندان افكند و برامكه را تار و مار نمود حضرت رضا عليه السلام در عرفات بودند .\r\nامام در عرفات مشغول دعا بود ، سپس سر خود را پائين آورد به اندازه‌اى كه نزديك بود پيشانيش به قدم‌هاى مردم بخورد ، بار ديگر سر خود را بالا برد پرسيدند اين چه عملى بود انجام داديد ؟ .\r\nفرمود : من امروز در حق برمكيان نفرين ميكردم ، آن‌ها انجام دادند آنچه را ميخواستند انجام دهند ، خداوند متعال دعاى مرا مستجاب كرد .\r\nراوى گويد : ما از عرفات برگشتيم چند روزى گذشت كه خبر رسيد هارون در باره برمكيان غضب كرده و آنان را كشته و يا بزندان افكنده است .\r\nبرمكيان چنان تار و مار شدند كه ديگر سر برنياوردند و كسى از آنها داراى عنوانى نشد .\r\n( 2 ) 122 - موسى بن مهران گويد : حضرت رضا عليه السلام را در مسجد مدينه ديدم در حالى كه هارون گمراه و ظالم سخن ميگفت ، امام رضا فرمود : او و مرا خواهى ديد كه در يك اطاق كنار هم دفن‌شده‌ايم ، و ميدانى كه از خاندان بنى عباس بعد از هارون كسى موفق به زيارت بيت اللَّه نخواهد شد .\r\n( 3 ) 123 - حسين بن بشار گويد امام رضا عليه السلام به من گفت عبد اللَّه برادرش محمد را خواهد كشت .\r\nعرض كردم عبد اللَّه رفيق طاهر و هرثمه كه اينك در خراسان است پسر زبيده\r\n\r\n","description":"","footnote":"","page_name":" 377 ","page_number":377},
  {"content":"\r\n\r\nرا كه اينك در بغداد است خواهد كشت ؟ .\r\nفرمود آرى همين است ، و مطلب همين طور شد كه فرمود .\r\n( 1 ) 124 - گروهى از اصحاب حضرت رضا عليه السلام روايت كرده‌اند كه آن جناب فرمود :\r\nهنگامى كه خواستم از مدينه بيرون شوم خاندانم را جمع كردم تا براى من گريه كنند و من فرياد آنها را بشنوم ، سپس دوازده هزار دينار در ميان آنها تقسيم كردم و ميدانستم كه ديگر نزد آنها مراجعت نخواهم كرد .\r\nراوى گويد سپس دست فرزندش ابو جعفر را گرفت و او را كنار قبر پيغمبر آورد و دستش را روى ديوار قبر گذاشت و فرزندش را به رسول خدا صلى اللَّه عليه و آله سپرد .\r\nابو جعفر گفت اى پدر به خداوند سوگند تو به طرف خداوند ميروى ، سپس حضرت رضا عليه السلام به همه وكلايش توصيه كرد از وى اطاعت كنند و مخالفت ننمايند ، و امامت او را در نزد ثقات اصحاب خود تصريح فرمود و گفت او بعد از وفاتش امام آنها مىباشد ، سپس از طريق بصره عازم خراسان شد همانطور كه مأمون خواسته بود .\r\n( 2 ) 125 - ابو حبيب نباجى گويد در خواب ديدم كه حضرت رسول صلى اللَّه عليه و آله به نباج تشريف آورده‌اند و در مسجدى كه حجاج در آن فرود مىآيند منزل كرده‌اند ، من خدمت آن حضرت رسيدم و سلام كردم .\r\nدر مقابل پيغمبر يك طبق خرما از خرماهاى مدينه كه به آن صيحانى ميگفتند قرار داشت ، حضرت رسول يك مشت از آن خرماها را به من دادند ، من شمردم\r\n\r\n","description":"","footnote":"","page_name":" 378 ","page_number":378},
  {"content":"\r\n\r\nهيجده دانه بود .\r\n( 1 ) در روايت ديگرى آمده كه بيست و يك دانه بود ، من از خواب بيدار شدم ، و خواب خود را اين طور تأويل كردم كه من بيست و يك سال عمر خواهم كرد .\r\nيكى از روزها در مزرعه خود بودم و كارگران من مشغول زراعت بودند ، در اين هنگام شخصى نزد من آمد و گفت ابو الحسن رضا عليه السلام از مدينه مىآيند و در مسجد نباج نزول فرموده‌اند و مردم دسته دسته بديدن او ميروند .\r\nمن هم از جاى خود برخاسته به طرف مسجد رفتم مشاهده كردم حضرت در همان جايى جلوس كرده كه حضرت رسول صلى اللَّه عليه و آله در آن جا جلوس كرده بودند .\r\nامام رضا مانند حضرت رسول روى حصيرى نشسته و يك طبق خرماى صيحانى در مقابلش گذاشته بودند ، من بر آن جناب سلام كردم جواب سلام مرا دادند و مرا نزديك خود فراخواندند و يك مشت از آن خرماها را به من مرحمت فرمودند .\r\nمن خرماها را شمردم به همان عددى بود كه پيغمبر به من مرحمت كرده بودند عرض كردم يا ابن رسول اللَّه زيادتر مرحمت فرمائيد .\r\nفرمود اگر جدم زياد داده بود من هم زياد ميدادم ، وى يك روز در نباج اقامت فرمود و سپس از راه بصره و اهواز و فارس و كرمان بخراسان رفت .\r\n( 2 ) 126 - ريان بن صلت گويد : هنگامى كه خواستم از خراسان به طرف عراق حركت كنم ، تصميم گرفتم از حضرت رضا عليه السلام خداحافظى كنم ، با خود فكر كردم وقتى كه با او وداع نمودم يكى از پيراهن‌هائى كه پوشيده از وى بگيرم و او را براى خود كفن نمايم ، و چند درهم نيز از وى گرفته و براى دخترانم انگشتر\r\n\r\n","description":"","footnote":"","page_name":" 379 ","page_number":379},
  {"content":"\r\n\r\nدرست كنم .\r\n( 1 ) هنگامى كه خواستم او را وداع نمايم ، گريه مرا گرفت و از مفارقت بسيار متأسف و اندوهناك شدم و فراموش كردم از وى پيراهن و درهم بخواهم .\r\nپس از وداع و خداحافظى فرياد زد : اى ريان باز گرد ، من بازگشتم .\r\nفرمود : آيا دوست ندارى يكى از پيراهن‌هاى خود را به تو دهم تا او را براى خود كفن درست كنى ، آيا ميل ندارى چند درهم داشته باشى تا براى دخترانت از آن انگشترى درست كنى .\r\nعرض كردم آرى ميخواستم اين‌ها را از شما درخواست كنم و ليكن اندوه مفارقت تو ما را فراموشانيد ، متكا را يك طرف برگردانيد و از زير آن پيراهنى در آورد و از زير مصلى نيز سى درهم بيرون آورد و به من مرحمت فرمود .\r\n( 2 ) 127 - حسن بن على وشاء گويد : به طرف خراسان حركت كردم و با خود مقدارى مال التجاره داشتم ، هنگامى كه وارد شهر مرو شدم ، و پس از موسى بن جعفر عليهما السلام به امامت ديگرى اعتقاد نداشتم ناگهان غلام سياهى در محل فرود آمدن من پيدا شد و گفت : سيد من ميگويد : يكى از مواليان ما مرده است آن بردى را كه با خوددارى بدهيد تا ميت خود را در آن كفن كنيم .\r\nگفتم سيد تو كيست ؟ .\r\nگفت : على بن موسى .\r\nگفتم : من برد و پارچه‌اى كه در آن ميتى كفن شود ندارم ، و در بين راه پارچه‌هاى خود را فروخته‌ام .\r\nوى رفت و بار ديگر مراجعت كرد و گفت بر در آن فروخته‌اى و در ميان بساط\r\n\r\n","description":"","footnote":"","page_name":" 380 ","page_number":380},
  {"content":"\r\n\r\nتو موجود است .\r\n( 1 ) وى سوگند ياد كرد كه هم چه پارچه‌اى در نزد او نيست .\r\nغلام رفت و بار سوم برگشت و گفت : اين برد مورد نظر مادر فلان عدل موجود است .\r\nوشاء گويد با خود گفتم اگر اين درست باشد معلوم است كه وى امام مىباشد و اين خود گواه بزرگى بر امامت او هست ، دخترم يك برد را به من داد و گفت اين را به فروش و از خراسان برايم فيروزه بياور ، من فراموش كرده بودم كه اين برد را با خود دارم ، به غلام خود گفتم آن عدل را بياور .\r\nغلام عدل را آورد و باز كرد ديدم برد در ميان پارچه‌ها قرار دارد ، برد را به غلام او دادم و گفتم از بابت آن چيزى نميگيرم .\r\nغلام رفت و برگشت و گفت چيزى كه مال تو نيست هديه ميكنى ، اين برد را دخترت داده كه بفروشى و براى او فيروزه بخرى ، اينك از محل فروش آن فيروزه براى دخترت تهيه كن ، و قيمت معمولى برد را تسليم كرد .\r\nوشاء گويد من از اين جريان بسيار تعجب كردم ، گفتم به خداوند سوگند مسائلى كه در آن شك دارم از وى خواهم پرسيد و او را امتحان خواهم كرد .\r\nمسائل مورد نظر را ياد داشت كردم و با يكى از دوستانم كه به امامت او اعتقاد نداشت در منزل او رفتم .\r\nهنگامى كه درب منزل على بن موسى عليهما السلام رسيدم مشاهده كردم رجال كشور و بزرگان و مردم عادى به منزل او رفت و آمد دارند ، من در گوشه‌اى جلوس كردم و با خود فكر كردم من چه وقت ميتوانم خود را به او برسانم ، انتظار من به طول انجاميد و تصميم گرفتم از منزل بيرون بروم .\r\n\r\n","description":"","footnote":"","page_name":" 381 ","page_number":381},
  {"content":"\r\n\r\n( 1 ) در اين هنگام يكى از خدام بيرون شد و چهره‌هاى مردم را نگاه ميكرد ، و گفت پسر دختر الياس صيرفى كجا است ؟ .\r\nگفتم من هستم ، وى از آستين خود نوشته‌اى بيرون كرد و گفت اين‌ها پاسخ مسائل تو مىباشد .\r\nمن آن نوشته را گشودم مشاهده كردم همه پرسشهاى مرا پاسخ گفته و تفسير كرده است ، گفتم گواهى مىدهم كه خداوند يكى است ، و محمد رسول اوست و تو هم حجت خدا هستى ، و از گذشته‌ها استغفار كردم و بازگشت نمودم .\r\nبلافاصله از جاى خود برخاستم و برفيق خود گفتم حاجت من روا شد ، و من بار ديگر براى ملاقات او خواهم آمد .\r\n( 2 ) 128 - عبد السلام هروى گويد هنگامى كه حضرت رضا عليه السلام به طرف مامون ميرفت ، نزديك ده سرخ رسيد ، گفته شد يا ابن رسول اللَّه ظهر شده و وقت نماز فرا رسيده است .\r\nامام عليه السلام از مركب پائين آمده و فرمودند براى من آب بياوريد ، گفته شد آب همراه نداريم .\r\nحضرت رضا با دست خود زمين را حفر كردند و آب از زمين برآمد ، خود و همراهان وضوء گرفتند و اثر آن آب تا امروز باقى است .\r\nپس از آن به حركت خود ادامه دادند تا به سناباد رسيدند ، در سناباد نزديك كوهى كه از آن ديك ميتراشيدند رفتند و به كوه تكيه دادند ، و فرمودند خداوندا مردم را از اين كوه منتفع گردان و در غذاهائى كه در ديك‌هاى اين كوه پخته مىشود بركت قرار داده .\r\nسپس فرمودند : چند ديك هم براى آن جناب بتراشند ، و دستور دادند از\r\n\r\n","description":"","footnote":"","page_name":" 382 ","page_number":382},
  {"content":"\r\n\r\nآن روز در آن ديك‌ها براى وى طعام طبخ كنند .\r\n( 1 ) حضرت رضا عليه السلام اندك غذا ميخوردند ، و مردم از آن روز به اين ديك‌ها رغبت بيشترى نشان دادند ، و از دعاى آن جناب بركت پيدا كرد .\r\nسپس وارد خانه حميد بن قحطبه شدند و در گنبدى كه قبر هارون الرشيد در آن بود وارد شدند ، و در كنار آن خطى كشيدند و فرمودند اين جا محل قبر من خواهد بود و به زودى اين محل جاى رفت آمد زوار و شيعيان و دوستان من خواهد بود .\r\nهر كس در اين جا مرا زيارت كند و بر من سلام نمايد ، سزاوار رحمت خداوند متعال خواهد شد و در روز قيامت به شفاعت ما اهل بيت خواهد رسيد .\r\nسپس به طرف قبله رفت و چهار ركعت نماز گذارد و بعد دعا خواند ، هنگامى كه از نماز و دعا فارغ شد سجده طولانى به جاى آورد ، و پانصد مرتبه سبحان اللَّه گفت ، و بعد از زير گنبد بيرون شد .\r\n( 2 ) 129 - عمير بن يزيد گويد : خدمت حضرت رضا عليه السلام بودم كه از محمد ابن جعفر عليه السلام سخن بميان آورد و فرمود من با خود عهد كرده‌ام كه در زير يك سقف با وى جلوس نكنم .\r\nراوى گويد من با خود گفتم اين شخص ما را به نيكى كردن به ارحام امر مىكند و خود با عمويش چنين رفتارى دارد .\r\nدر اين هنگام امام عليه السلام به من نگريست و فرمود : اين قطع ارتباط خود صله ارحام است ، محمد هر گاه نزد من بيايد مردم او را تصديق خواهند كرد ، و هر گاه نزد من نيايد و من نزد او نروم مردم گفته‌هاى او را نخواهند پذيرفت .\r\n( 3 ) 130 - ابو الحسن صائغ از عمويش روايت مىكند كه گفت : با حضرت\r\n\r\n","description":"","footnote":"","page_name":" 383 ","page_number":383},
  {"content":"\r\n\r\nرضا عليه السلام به طرف خراسان رفتيم ، ( 1 ) و در بين راه در بارهء كشتن رجاء بن ابى الضحاك با او مشورت كردم .\r\nحضرت مرا از اين نيت منصرف ساخت و نهيم فرمود و گفت : آيا ميخواهى به جاى يك كافر مؤمنى كشته شود .\r\nهنگامى كه به اهواز رسيد به مردم اهواز فرمود : براى من يك شاخه نيشكر بياوريد ، در اين هنگام يكى از اهوازيان كه عقل درستى نداشت گفت : يك عرب بيابانى است و نميداند كه در تابستان نيشكر نيست .\r\nگفتند : اى سيد ما نيشكر در اين وقت بدست نميآيد و در زمستان حاصل مىشود .\r\nامام عليه السلام فرمود : شما جستجو كنيد بدست خواهيد آورد ، اسحاق ابن ابراهيم گفت : به خداوند سوگند كه سيد من چيزى غير موجود طلب نميكند .\r\nقاصد به نواحى فرستادند تا نيشكر پيدا كنند ، اجاره‌كاران اسحاق آمدند و گفتند : در نزد ما مقدارى نيشكر هست كه براى بذر ذخيره كرده بوديم ، و اين يكى از دلائل امامت آن حضرت بود .\r\nپس از آن در قريه‌اى فرود آمد و شنيدم در هنگام سجده ميگفت :\r\nلك الحمد ان اطعتك ، و لا حجة لى ان عصيتك ، و لا صنع لى و لا لغيرى في احسانك ، و لا عذر لى ان أسأت ، ما أصابنى من حسنة فمنك ، يا كريم اغفر لمن في مشارق الارض و مغاربها من المؤمنين و المؤمنات .\r\nراوى گويد : ما چند ماه پشت سر آن حضرت نماز گزارديم ، در نمازهاى واجب هميشه در ركعت اول سورهء حمد و انا انزلناه و در ركعت دوم و سوم سوره حمد و قل هو اللَّه احد را قرائت ميكردند .\r\n\r\n","description":"","footnote":"","page_name":" 384 ","page_number":384},
  {"content":"\r\n\r\n( 1 ) 131 - يحيى بن محمد بن جعفر گويد : پدرم مريض شد و حضرت رضا عليه السلام بعيادت او آمد ، عمويم اسحاق نشسته بود و بسيار بىتابى ميكرد .\r\nيحيى گويد : امام رضا عليه السلام متوجه من شد و فرمود : چرا عمويت گريه مىكند ؟ گفتم از وضع برادرش گريه مىكند ، فرمود : اندوهگين نباش ، اسحاق قبل از او خواهد مرد .\r\nيحيى گويد : پدرم از مرض بهبودى حاصل كرد و اسحاق قبل از آن درگذشت .\r\n( 2 ) 132 - اسحاق بن موسى گويد : عمويم محمد بن جعفر در مكه خروج كرد و مردم را به امامت خود فراخواند ، و خود را به امير المؤمنين ملقب ساخت و گروهى بعنوان خلافت با او بيعت كردند .\r\nحضرت رضا عليه السلام در حالى كه من هم با او بودم به محمد فرمود : اى عم پدرت و برادرت را تكذيب نكن ، اين وضعى كه در پيش گرفته‌اى به آخر نخواهد رسيد .\r\nمحمد بن جعفر به سخنان آن حضرت توجهى نكرد ، و ما به اتفاق به طرف مدينه حركت كرديم ، مدت كمى گذشت كه جلودى وارد شد و با او جنگ كرد و محمد فرار نمود .\r\nپس از آن محمد را تامين دادند و او لباس سياه پوشيد و بالاى منبر رفت و خود را از خلافت خلع ساخت و گفت : خلافت حق مامون است و من در آن حقى ندارم ، سپس او را به طرف خراسان بردند و در جرجان درگذشت .\r\n( 3 ) 133 - محمد بن اثرم رئيس شرطه محمد بن سليمان علوى در مدينه گويد :\r\nدر هنگامى كه ابو السرايا قيام كرده بود ، خويشاوندان محمد بن سليمان و گروهى از مردم مدينه با او بيعت كردند ، و گفتند : اگر بفرستى ابو الحسن الرضا عليه السلام\r\n\r\n","description":"","footnote":"","page_name":" 385 ","page_number":385},
  {"content":"\r\n\r\nبيايد و با ما همكارى كند ما پيروز خواهيم شد .\r\n( 1 ) محمد بن سليمان به محمد بن اثرم گفت : نزد على بن موسى برويد و سلام مرا به او برسانيد و بگوئيد اهل بيت تو اجتماع كرده‌اند و دوست دارند تو هم با آنها باشى .\r\nمحمد بن اثرم گويد : من در حمراء خدمت آن جناب رسيدم و سخنان محمد ابن سليمان را با او در ميان گذاشتم .\r\nفرمود : سلام مرا به او برسان و بگو بعد از بيست روز نزد تو خواهم آمد ، گفت برگشتم و سخنان حضرت رضا را به او رسانيدم هيجده روز از اين روز گذشت كه ورقاء يكى از فرماندهان لشكر جلودى آمد و با ما جنگ كرد و من فرار كردم و به طرف هورين رفتم .\r\nدر اين هنگام شنيدم كسى فرياد ميز نداى اثرم . برگشتم متوجه شدم ابو الحسن عليه السلام است و ميفرمايد : بيست روز گذشت يا خير ! .\r\n( 2 ) 134 - حسين بن موسى علوى گويد : ما با عده‌اى از جوانان بنى هاشم در اطراف حضرت رضا عليه السلام بوديم در اين هنگام جعفر بن عمر علوى با هيئت ژوليده‌اى از نزد ما گذشت ، ما به همديگر نگاه كرديم و خنده نموديم .\r\nحضرت رضا فرمود در همين نزديكيها او را ثروت‌مند خواهى ديد و او پيروان زيادى پيدا خواهد كرد ، از اين قضيه يك ماه گذشت كه وى والى مدينه شد ، و حالش دگرگون گرديد .\r\nوى هنگامى كه از منزلش بيرون ميشد غلامان و نوكران زيادى با او همراهى ميكردند و با جاه و جلال حركت مينمود .\r\n( 3 ) 135 - حسين بن قياما كه يكى از رؤساى واقفيه بود ، از عبد الرحمن بن\r\n\r\n","description":"","footnote":"","page_name":" 386 ","page_number":386},
  {"content":"\r\n\r\nابى نجران و صفوان بن يحيى درخواست كرد كه از حضرت رضا عليه السلام براى او اذن ورود بخواهند ، ( 1 ) ما هم براى وى اذن خواستيم و حضرت اذن دادند و او وارد شد .\r\nهنگامى كه در مقابل امام عليه السلام قرار گرفت گفت تو امام هستى ! فرمود آرى من امام ميباشم .\r\nگفت من خداوند را گواه ميگيرم كه تو امام نيستى ! .\r\nراوى گويد امام رضا عليه السلام مدتى سرش را پائين انداخت ، و سپس سرش را بلند كرد و فرمود از كجا دانستى كه من امام نيستم ؟\r\nگفت از حضرت صادق عليه السلام روايت شده كه امام عقيم نميگردد ، و تو اينك به اين سن و سال رسيده‌اى و فرزندى ندارى .\r\nراوى گفت : بار ديگر امام رضا سرش را پائين انداخت و پس از مدتى سرش را بالا آورد و در جواب او فرمود :\r\nمن خداوند را گواه ميگيرم كه پس از گذشت چند شب و روز خداوند متعال به من فرزندى عطا خواهد كرد .\r\nعبد الرحمن بن ابى نجران گويد ما از آن روز تاريخ گذاشتيم و در كمتر از يك سال خداوند ابو جعفر جواد عليه السلام را به آن حضرت عطا كرد .\r\nوى گفت حسين بن قياما در طواف ايستاده بود ، حضرت موسى بن جعفر سلام اللَّه عليهما به او نگريست و فرمود خداوند تو را سرگردان كند در چه فكر ميكنى و بعد از اين دعا او مذهب واقفيه را اختيار كرد و به امامت حضرت رضا عليه السلام اعتقادى پيدا ننمود .\r\n( 2 ) 136 - عبد اللَّه صفوانى گويد : قافله‌اى از خراسان به طرف كرمان حركت\r\n\r\n","description":"","footnote":"","page_name":" 387 ","page_number":387},
  {"content":"\r\n\r\nكرد ، ( 1 ) در بين راه دزدان بر كاروان زدند و از ميان آنها مردى كه متهم به كثرت مال و منال بود با خود بردند .\r\nآن مرد چندى در نزد آن دزدان ماند و دزدان او را معذب داشتند تا او پول زيادى كه مورد خواسته آنها بود بدهد و خود را از دست آنان نجات دهد .\r\nدزدان او را در ميان برف گذاشته و دهانش را نيز پر از برف مىكردند .\r\nدر اين هنگام يكى از زنان متعلق به دزدان بر وى ترحم كرد و او را از چنگ دزدان نجات داد و او فرار كرد ، زبان و دهان آن مرد فاسد شده و قدرت سخن گفتن را نداشت .\r\nوى بعد از اينكه وارد خراسان شد شنيد حضرت رضا عليه السلام در نيشابور است ، او در خواب ديد كه شخصى به او مىگويد : فرزند پيغمبر در خراسان است ، از او شفاى مرض خود را بخواه .\r\nوى گويد : در خواب خدمت آن جناب رسيدم و او دواى دردم را گفت .\r\nپس از اينكه از خواب بيدار شدم خود را به نيشابور رسانيدم ، گفته شد كه امام رضا از نيشابور بيرون شده و اكنون در رباط سعد است .\r\nاز نيشابور به طرف رباط سعد حركت كرد و پس از ورود به رباط خدمت حضرت رضا رسيد ، و جريان خود را عرض كرد .\r\nامام عليه السلام دوائي به او تعليم كرد و او استعمال نمود و بهبودى يافت .\r\nعبد اللَّه صفوانى گويد : من اين مرد را ملاقات كردم و اين قصه را از وى شنيدم .\r\n( 2 ) 137 - ابو نصر بزنطى گويد : من در امامت ابو الحسن رضا عليه السلام شك داشتم ، و نامه‌اى براى آن حضرت نوشتم و خواستم اجازه دهد حضورش برسم ، و\r\n\r\n","description":"","footnote":"","page_name":" 388 ","page_number":388},
  {"content":"\r\n\r\nبا خود عهد كرده بودم اگر خدمتش رسيدم تفسير سه آيه از قرآن مجيد را از او بپرسم .\r\n( 1 ) جواب رسيد و فرمود : آمدن در اين روزها بسيار مشكل است ، و مامورين حكومت مترصد هستند كه چه كسانى نزد من مىآيند ، اكنون وقت ملاقات نيست ، و در آينده ملاقات خواهد شد .\r\nدر ضمن نامه خود آيات مورد نظرم را كه در نامه خود به آن اشاره نكرده بودم تفسير كرده بود ، و من از اين موضوع در شگفت شدم ، و من از معنى آن آيات آگاهى يافتم .\r\n( 2 ) 138 - ابو نصر بزنطى گويد : حضرت رضا عليه السلام براى من دراز گوشى فرستاد و من سوار شده خدمت آن جناب رفتم ، تا پاسى از شب گذشته خدمت حضرت بودم .\r\nهنگامى كه برخاست برود فرمود : در اين هنگام نميتوانى به مدينه به روى .\r\nگفتم : آرى همين طور است ، فرمود : امشب در نزد ما بخواب و با بركت صبح كن .\r\nگفتم : در اينجا خواهم ماند ، امام عليه السلام فرمود : براى او بستر مخصوصش را پهن كنند تا در آن آرام گيرد .\r\nبزنطى گويد : با خود گفتم : كسى به اندازه من اين مقام را پيدا نكرده ، امام عليه السلام مركب براى من فرستاده ، و از من پذيرائى كرده و اينك در بستر مخصوص خود جاى داده و من در بالش او تكيه داده‌ام ، و هيچ يك از ياران او اين اختصاص را پيدا نكرده‌اند .\r\n\r\n","description":"","footnote":"","page_name":" 389 ","page_number":389},
  {"content":"\r\n\r\n( 1 ) هنگامى كه اين مطالب از خواطرم مىگذشت وى كنار من نشسته بود ، در اين وقت فرمود : اى احمد امير المؤمنين عليه السلام به عيادت زيد بن صوحان رفت و او از اين عيادت به ديگران افتخار مىكرد فرمود : افتخار نكن و در پيشگاه خداوند خود را ذليل و ناتوان بدان .\r\n( 2 ) 139 - ابو مسروق گويد : گروهى از واقفيه مانند : على بن ابى حمزه ، محمد بن اسحاق بن عمار ، حسين بن مهران ، و حسن بن ابى سعيد مكارى خدمت حضرت رضا عليه السلام رسيدند ، على بن ابى حمزه گفت : قربانت گردم از حال پدرت ما را مطلع كن .\r\nفرمود : پدرم درگذشت ، گفت : امامت را در اختيار چه كسى قرار داد ؟\r\nفرمود : امامت را در اختيار من گذاشت .\r\nگفت : تو چيزى مىگوئى كه هيچ يك از پدرانت آن را نگفته‌اند .\r\nحضرت رضا عليه السلام فرمود : بهترين پدران من كه حضرت رسول باشد آن مطلب را گفته است ، گفت از عمال اين حكومت نميترسى .\r\nگفت : اگر بترسم كمك كار آنها خواهم بود ، ابو لهب خدمت حضرت رسول صلى اللَّه عليه و آله آمد و گفت : از كارهايش دست بكشد و تهديد كرد .\r\nفرمود : اگر از تو خدشه‌اى به من برسد بدان كه من در ادعاى خود راستگو نيستم ، و اين اولين معجزه‌اى بود كه از پيغمبر ظاهر شد ، و من مىگويم : اگر از هارون به من خدشه‌اى وارد شد من هم راستگو نخواهم بود .\r\nحسن بن مهران گفت : مطلوب ما همين است كه تو امامت خود را آشكار كنى .\r\nامام عليه السلام فرمود : تو از من چه ميخواهى ؟ آيا قصد دارى من نزد هارون\r\n\r\n","description":"","footnote":"","page_name":" 390 ","page_number":390},
  {"content":"\r\n\r\nبروم و به او بگويم تو امام نيستى و من امام هستم .\r\n( 1 ) پيغمبر در آغاز امر خود چنين كارى نكرد ، و فقط به خويشان و دوستان و اشخاص مورد اعتمادش مقصود خود را اظهار كرد .\r\nشما به امامت پدران من معتقد هستيد ، و نميگوئيد كه على بن موسى از روى تقيه نميگويد : پدرم زنده است ، من از اظهار امامت خود تقيه نميكنم و ليكن از اعتقاد به زنده بودن پدرم تقيه دارم .\r\n( 2 ) 140 - جعفر بن محمد نوفلى گويد : در سر پل اربق خدمت حضرت رضا عليه السلام رسيدم و سلام كردم و در خدمت آن جناب نشستم ، و عرض كردم قربانت گردم گروهى معتقدند پدرت زنده است .\r\nفرمود : خداوند آنان را لعنت كند در اين دروغى كه ميگويند ، اگر پدرم زنده بود زنان او شوهر انتخاب نميكردند و ميراث او تقسيم نميشد .\r\nبه خداوند سوگند موسى بن جعفر طعم مرگ را چشيد همان گونه كه على بن ابى طالب طعم آن را چشيد .\r\nگويد : عرض كردم : پس تكليف من چيست ؟ فرمود : پس از من به محمد فرزندم چنك بزن ، و من از اين راهى كه اكنون ميروم ديگر مراجعت نخواهم كرد ، مبارك آن قبرى كه در طوس و آن دو قبرى كه در بغداد هستند .\r\nگويد گفتم قربانت گردم ما قبر اول را شناختيم پس قبر دوم كجا است ، فرمود قبر من و هارون به هم چسبيده است .\r\n( 3 ) 141 - حمزة بن جعفر ارجانى گويد هارون رشيد از يك در مسجد الحرام بيرون شد و حضرت رضا عليه السلام از ديگرى برآمد ، و از روى عبرت به هارون توجه كرد و فرمود :\r\n\r\n","description":"","footnote":"","page_name":" 391 ","page_number":391},
  {"content":"\r\n\r\nنزديك است كه در يك خانه دورى در طوس با هم ملاقات كنيم ، اى طوس به همين زودى مرا با او در يك جا جمع ميكنى .\r\n( 1 ) 142 - يكى از غلامان موسى بن جعفر ميگفت : با گروهى در خدمت حضرت رضا عليه السلام بوديم ، و در بيابانى بىآب و علف راه‌پيمائى ميكرديم ، در اين هنگام تشنگى شديدى ما را فرا گرفت و نزديك بود خود و چهارپايان هلاك شويم .\r\nحضرت رضا جايى را نشان دادند و فرمودند در آن جا آب هست ، گفت ما رفتيم و در آن جا آب پيدا كرديم ، خود و چهار پايان از آن آب نوشيديم و سيراب شديم .\r\nسپس از آن سرزمين گذشتيم امام عليه السلام ما را فرستادند تا بار ديگر آن چشمه را مشاهده كنيم ، ما هر چه تفحص كرديم از چشمه اثرى نديديم ، و فقط مدفوع شتران را در آن جا ديديم .\r\nاين حديث را براى مردى از اولاد قنبر كه يك صد و بيست سال از عمر آن ميگذشت نقل كرديم ، و او نيز اين جريان را تاييد كرد و گفت من نيز در آن سفر بودم و حضرت رضا در آن هنگام به طرف خراسان ميرفت .\r\n( 2 ) 143 - محول سجستانى گويد هنگامى كه قاصد مامون به مدينه آمد و در نظر گرفتند حضرت رضا عليه السلام را به طرف خراسان ببرند . من در مدينه بودم ، حضرت به مسجد رسول خدا صلى اللَّه عليه و آله آمد و در نظر داشت با جدش وداع كند ، در هنگام وداع با فرياد بلند گريه ميكرد و چند بار قبر را ترك كرد و بار ديگر مراجعت نمود .\r\nمن خدمتش رسيدم و سلام كردم و او جواب سلام مرا داد ، من او را دلدارى دادم ، فرمود مرا واگذار من اينك از جوار جدم بيرون ميروم و در زمين غربت دور\r\n\r\n","description":"","footnote":"","page_name":" 392 ","page_number":392},
  {"content":"\r\n\r\nاز اهل بيت خود از دنيا ميروم ، و در كنار هارون دفن ميشوم .\r\nراوى گويد من نيز از دنبال او روان شدم و او را دنبال كردم ، تا آن گاه كه در طوس وفات كرد ، و در كنار قبر هارون رشيد دفن شد .\r\n( 1 ) 144 - ابو محمد غفارى گويد قرض سنگينى مرا فراگرفت و بسيار اندوهگين شدم ، و براى اداء اين دين جز على بن موسى ديگران را سراغ نداشتم كه اين حاجت را روا كند .\r\nدر يكى از روزها صبح زود خدمت آن جناب رسيدم و پس از گرفتن اذن ورود حضورش مشرف شدم .\r\nابتداء فرمود اى ابو محمد ما از حاجت تو اطلاع داريم ، و ما بايد قرض تو را بپردازيم ، هنگامى كه شب فرا رسيد غلامش افطار آورد و ما افطار كرديم .\r\nفرمود اى ابو محمد شب در اينجا مىخوابى و يا مىروى ؟ .\r\nعرض كردم اى سيد و سرور من اگر نيازمندى مرا رفع كنى و من بروم بهتر است .\r\nدر اين هنگام دست خود را زير فرش برد و مشتى از آن برآورد و به من داد ، من از منزل آن حضرت بيرون شدم و نزديك چراغى رفتم و به آن چه مرحمت فرموده بود نگاه كردم ، معلوم شد كه آن‌ها دينارهاى سرخ و زرد هستند ، اولين دينارى كه به نظرم رسيد در آن نوشته بود :\r\nاى ابو محمد اين پنجاه دينار است بيست و شش دينار آن براى قرضت ، و بيست و چهار دينار براى مخارج خاندانت مىباشد ، چون صبح شد از آن دينار مخصوص اثرى نبود .\r\n( 2 ) 145 - موسى بن عمر بن بزيع گويد : من دو كنيز داشتم كه هر دو حامله بودند ،\r\n\r\n","description":"","footnote":"","page_name":" 393 ","page_number":393},
  {"content":"\r\n\r\nبراى حضرت رضا عليه السلام نوشتم ( 1 ) و از وى درخواست كردم كه از خداوند بخواهد كه از اين دو كنيز دو پسر به من عطا كند .\r\nدر پاسخ من نوشت ان شاء اللَّه براى شما دعا ميكنم ، در نامه ديگرى نوشته بود خداوند به من و شما بهترين عافيت را عطا كند و در دنيا و آخرت ما را مشمول عواطف خود قرار دهد .\r\nهمه امور در دست خداوند عز و جل است ، و با تقديرات خود كارها را انجام ميدهد ، براى تو از آن دو كنيز يك پسر و يك دختر متولد ميگردد ، پسر را محمد و دختر را فاطمه نام بگذار .\r\nوى گفت : يك پسر و دختر از آن‌ها متولد شد همان طورى كه حضرت رضا عليه السلام فرموده بود .\r\n( 2 ) 146 - داود بن وزين گويد : حضرت موسى بن جعفر عليهما السلام نزد من مالى داشت ، مقدارى از آن را از من گرفته بود و مقدارى در نزد من باقى بود ، و فرمود : هر كس بعد از من آن مال را از تو طلب كرد وى امام تو مىباشد .\r\nپس از وفات موسى عليه السلام فرزندش على براى من پيغام فرستاد و بقيه آن آن مال را طلب كرد ، من هم مال را براى او روانه كردم .\r\n( 3 ) 147 - حسين بن على وشاء گويد : عباس بن جعفر از من درخواست كرد كه به حضرت رضا عليه السلام عرض كنم نامه‌هاى او را بسوزاند ، تا بدست ديگران قرار نگيرد .\r\nوشاء گويد : قبل از اينكه من در اين مورد با وى گفتگو كنم خود حضرت فرمود : من نامه‌هاى او را بعد از خواندن ميسوزانم .\r\n( 4 ) 148 - هشام عباسى گويد : خدمت حضرت رضا عليه السلام رسيدم و ميخواستم\r\n\r\n","description":"","footnote":"","page_name":" 394 ","page_number":394},
  {"content":"\r\n\r\nاز وى تعويذى براى سر دردم بگيرم ، ( 1 ) و همچنين دو جامه از جامه‌هاى او را براى احرام طلب كنم .\r\nهنگامى كه در مجلسى قرار گرفتم مسائلى را پرسيدم و او جواب داد ، و ليكن از مطرح كردن حوائج خود فراموش كردم .\r\nچون خواستم از مجلس او بيرون گردم فرمود : بنشين ، در مقابلش نشستم و او دست خود را بر سرم گذاشت و دعا خواند .\r\nپس از اين دو جامه از جامه‌هاى خود را طلب كرد و به من بخشيد و فرمود : در اين لباس‌ها احرام ببند .\r\nعباسى گويد : در مكه دو جامه مصرى طلب كردم كه يكى از آنها براى پسرم باشد ، در مكه از اين نوع لباس‌ها نديدم .\r\nبعد از آنكه از مكه وارد مدينه شدم ، نزد حضرت رضا عليه السلام رفتم ، پس از اينكه خواستم با او وداع كنم دو جامه مورد نظرم را مرحمت كرد .\r\n( 2 ) 149 - حسين بن موسى گويد : با امام رضا عليه السلام از مدينه بيرون شديم و در نظر داشتيم به يكى از املاك آن حضرت برويم ، در آن روز آسمان صاف بود و در نظر داشتيم به يكى از املاك آن حضرت برويم ، در آن روز آسمان صاف بود و ابرى در فضا ديده نميشد ، پس از اينكه از شهر بيرون شديم ، فرمود : شما لباس بارانى با خود برداشته‌ايد .\r\nگفتيم : برنداشته‌ايم ، و امروز كه هوا صاف است احتياج به بارانى نيست .\r\nفرمود : من بارانى برداشته‌ام و به زودى باران خواهد آمد ، چند لحظه راه‌پيمائى كرديم كه باران باريدن گرفت ، و ما همه تر شديم .\r\n( 3 ) 150 - موسى بن مهران گويد : براى حضرت رضا عليه السلام نوشتم : از خداوند بخواه براى من فرزند شايسته‌اى متولد شود ، در جواب من نوشت :\r\n\r\n","description":"","footnote":"","page_name":" 395 ","page_number":395},
  {"content":"\r\n\r\nخداوند به تو فرزند صالحى عطا خواهد كرد .\r\nدر اين هنگام فرزند موجودش درگذشت و فرزند ديگرى خداوند به او عطا فرمود .\r\n( 1 ) 151 - ابو محمد مصرى گويد به حضرت رضا عليه السلام نوشتم و از وى اجازه خواستم به طرف مصر براى تجارت بروم .\r\nفرمود تا هر گاه خداوند بخواهد اقامت كن ، گويد دو سال اقامت كردم ، بار ديگر براى او نوشتم اجازه دهيد از اين شهر بيرون روم .\r\nفرمود اينك بيرون شويد خداوند به شما بركت مىدهد و اوضاع و احوال تغيير مىكند .\r\nوى گفت من از شهر بيرون شدم و به طرف مصر رفتم و در آن جا مال فراوانى بدست آوردم .\r\nدر اين هنگام در بغداد آشوب و فتنه پديد آمد و من از آن هرج و مرج‌ها آسوده شدم .\r\n( 2 ) 152 - احمد بن كرخى گويد بيش از ده نفر از اولاد من بعد از تولد مردند و من فرزندى نداشتم ، در يكى از سالها به حج رفتم و خدمت حضرت رضا عليه السلام رسيدم ، و سلام كردم و دستش را بوسيدم ، و از وى چند مسأله پرسيدم و از وى در مورد مرگ فرزندانم چاره خواستم .\r\nراوى گويد حضرت رضا مدتى سر خود را پائين انداخت و دعا مىكرد .\r\nسپس فرمود اميدوارم بعد از مراجعت خداوند به تو فرزندانى عنايت كند و در ايام زندگى از آنان بهره‌مند گردى ، خداوند هر گاه اراده كند دعاى بنده‌اى را اجابت كند قدرت بر انجام آن را دارد .\r\n\r\n","description":"","footnote":"","page_name":" 396 ","page_number":396},
  {"content":"\r\n\r\n( 1 ) 153 - سعد بن سعد گويد : حضرت رضا عليه السلام به مردى نگاه كرد و فرمود : اى بنده خدا وصيت كن ، و براى مرگ خود را آماده ساز ، و اين مرد بعد از سه روز درگذشت .\r\n( 2 ) 154 - عيسى بن جعفر در هنگامى كه هارون از رقه به طرف مكه حركت كرد گفت :\r\nتو سوگند ياد كرده بودى كه اگر يكى از فرزندان ابو طالب بعد از موسى بن جعفر ادعاى امامت كند گردنش را بزنى و اينك فرزندش على مدعى امامت شده و مردم او را مانند پدرش امام ميدانند .\r\nهارون با خشم با او نگريست و گفت : نظرت چيست ؟ ميخواهى همهء آنها را بكشم .\r\nموسى بن مهران گويد : هنگامى كه اين مطلب را شنيدم خدمت امام رضا - سلام اللَّه عليه رفتم و جريان را عرض كردم ، فرمود مرا به آنها كارى نيست و او نميتواند با من كارى بكند .\r\n( 3 ) 155 - موسى بن سيار گويد در خدمت حضرت رضا عليه السلام بودم هنگامى كه وارد طوس شدند ، در اين هنگام فريادى به گوشم رسيد ناگهان متوجه شدم جنازه‌اى را تشييع ميكنند .\r\nامام عليه السلام بلافاصله پاى خود را از ركاب برآورد و از مركب پائين شد و به طرف جنازه آمد و زير آن قرار گرفت و مانند مادر مهربانى كه از كودكش دلجوئى مىكند به آن ميت اظهار محبت ميكرد .\r\nسپس متوجه من شد و فرمود اى موسى بن سيار هر كس جنازه يكى از دوستان ما را مشايعت كند ، از گناهان بيرون ميگردد مانند روزى كه از مادرش متولد شده باشد .\r\n\r\n","description":"","footnote":"","page_name":" 397 ","page_number":397},
  {"content":"\r\n\r\n( 1 ) هنگامى كه آن ميت را در كنار قبرش گذاشتند ، مشاهده كردم امام رضا نزديك قبر آمد و مردم راه را براى او باز كردند ، و او نزديك ميت آمد و دست خود را بر سينه او گذاشت ، و فرمود اى فلان مژده باد تو را به بهشت ، و بعد از اين ساعت هيچ ترس و باكى براى تو نيست .\r\nراوى گويد عرض كردم قربانت گردم اين شخص را ميشناسى ؟ به خداوند سوگند تو تاكنون به اين ناحيه قدم نگذاشته‌اى .\r\nفرمود اى موسى بن سيار آيا نميدانى كه ما گروه امامان اعمال و كردار شيعيانمان در صبح و شام بر ما عرضه ميگردد ، اگر در كردارهاى آنها گناهى باشد از خداوند درخواست ميكنيم از آن‌ها درگذرد ، و اگر داراى اعمال حسنه باشند از آن تقدير ميكنيم .\r\n( 2 ) 156 - حاكم ابو عبد اللَّه نيشابورى گويد حضرت رضا عليه السلام وارد نيشابور شد و در محله فور كه يكى از محله‌هاى معروف نيشابور است در خانه‌اى كه به آن « پسنديده » ميگويند نازل شد ، اين منزل را از اين جهت پسنديده گويند كه امام رضا آن جا را پسنديد .\r\nامام عليه السلام هنگام اقامت در اين منزل در گوشه‌اى از اين خانه درختى غرس كردند و اين درخت بعدا بزرگ شد و بارور گرديد ، اشخاص عليل مىآمدند و از ميوه اين درخت استشفاء ميكردند و كوران و صاحبان امراض صعب العلاج از بركت آن درخت بهبودى حاصل كردند .\r\nمدتى از اين جريان گذشت تا اين درخت خشك شد ، و حمدان آمد شاخه‌هاى او را قطع كرد ، بعد از چندى پسر حمدان كه او را ابو عمرو ميگفتند درخت را از بن كند ، و در نتيجه ثروتش را از دست داد .\r\n\r\n","description":"","footnote":"","page_name":" 398 ","page_number":398},
  {"content":"\r\n\r\nوى را دو پسر بود كه به يكى ابو القاسم و به ديگرى ابو صادق ميگفتند ، آنها تصميم گرفتند آن خانه را آباد كنند ، و بيست هزار درهم در آن خرج كردند و ريشه درخت را برآوردند و در مدت يك سال هر دو برادر درگذشتند .\r\n( 1 ) 157 - على بن حسين بن يحيى گويد : برادرم عبد اللَّه از طرفداران مرجئه بود و همواره بر ما خورده ميگرفت و مذهب ما را نكوهش ميكرد .\r\nبراى حضرت رضا عليه السلام نامه‌اى نوشتم و از وى شكايت كردم و درخواست نمودم كه در اين مورد دعا كند .\r\nحضرت در پاسخ من نوشت : او به زودى از عقيده خود دست ميكشد و با تو هم عقيده مىشود ، و به دين حق خواهد مرد ، و كودكى نيز از ام ولدش متولد خواهد شد .\r\nعلى بن حسين گويد : هنوز يك سال از اين جريان نگذشته بود كه وى به مذهب حق رجوع كرد ، و او امروز يكى از بهترين افراد خانواده ما مىباشد ، و بعد از چندى يكى از كنيزانش پسرى به دنيا آورد .\r\n( 2 ) 158 - احمد بن عمره گويد : خدمت حضرت رضا عليه السلام رسيدم و عرض كردم : خانواده‌ام حامل است ، از خداوند بخواهيد پسرى براى من بياورد .\r\nفرمود : زنت پسر خواهد آورد و پس از تولد او را عمر نام گذار .\r\nگفت : من در نظر دارد او را على نام گذارم و به خانواده‌ام گفته‌ام نام او را على بگذارند .\r\nفرمود : او را عمر نام بگذار ، پس از اينكه وارد كوفه شدم پسرم متولد شده بود و او را على نام گذاشته بودند ، من نام او را تغيير داده عمر گذاشتم .\r\nهمسايگان من گفتند : ما در بارهء تو سخنانى شنيده بوديم ، من از اين دستور حضرت رضا عليه السلام فهميدم وى منظورى داشته است از اينكه من نام فرزندم را عمر بگذارم .\r\n\r\n","description":"","footnote":"","page_name":" 399 ","page_number":399},
  {"content":"\r\n\r\n( 1 ) 159 - بكر بن صالح گويد : خدمت امام رضا عليه السلام رسيدم و عرض كردم : زنم كه خواهر محمد بن سنان است باردار مىباشد دعا كنيد از وى پسرى متولد شود .\r\nفرمود : زنت دو كودك در شكم دارد ، با خود گفتم : پس يكى را محمد و ديگرى را على نام‌گذارى ميكنم .\r\nامام عليه السلام مرا نزديك خود فراخواند و فرمود : يكى از آنها را على و ديگرى را ام عمرو نام بگذار .\r\nمن از مدينه بيرون شدم و به طرف كوفه حركت كردم پس از اينكه وارد كوفه شدم زنم يك دختر و يك پسر آورده بود ، من آن كودكان را طبق دستور آن جناب نام‌گذارى كردم .\r\nبه مادرم گفتم : معنى ام عمرو چيست ؟ گفت : مادرم اين نام را داشت .\r\n( 2 ) 160 - ابن شهر آشوب گويد : هنگامى كه حضرت رضا عليه السلام وارد نيشابور شد در آن جا حمامى بنا كرد ، و قناتى حفر نمود ، و در بالاى قنات حوضى ساخت و مصلى ترتيب داد .\r\nدر آن قنات خود را شستشو ميداد و در آن مسجد نماز ميگذارد ، پس از آن حضرت اين روش ادامه پيدا كرد و به صورت سنت درآمد ، و مردم نيشابور آن را گرمابه رضا و يا آب رضا و همچنين حوض كاهلان ميگفتند .\r\nمعنى حوض كاهلان اين بود كه مردى در آن حوض غسل كرد و هميان خود را كه در يك طاق در آن جا گذاشته بود فراموش كرد و به مكه رفت .\r\nپس از اينكه از مكه مراجعت كرد بار ديگر سر آن حوض رفت و ديد هميانش\r\n\r\n","description":"","footnote":"","page_name":" 400 ","page_number":400},
  {"content":"\r\n\r\nهم چنان سربسته در آن جا هست ، ( 1 ) مردم را از اين جريان متوجه كرد و علت وجود هميان را كه تا اين وقت در آنجا مانده بود جستجو كرد .\r\nگفتند : مارى بزرگ در آن جا منزل كرد و كسى را جرأت آن نبود كه به آنجا دستى بزند ، مرد صاحب هميان از اين جريان تعجب كرد و اين واقعه را از معجزات امام دانست .\r\nدر اين هنگام مردم به هم نگاه كردند و گفتند : شما عجب مرد كاهلى بوديد كه در اين مدت متوجه اين هميان نشده‌ايد ، از آن روز حوض را « حوض كاهلان » گفتند .\r\n( 2 ) 161 - على بن عيسى اربلى از محمد بن طلحه روايت كرده كه يكى از مناقب حضرت رضا عليه السلام اين بود .\r\nدر هنگامى كه مأمون آن حضرت را وليعهد خود قرار داد ، و او را بعد از خود بعنوان خليفه معرفى كرد ، در اطراف مأمون گروهى بودند كه از اين وضع ناراحت به نظر ميرسيدند ، و ميترسيدند خلافت از خاندان بنى عباس خارج شده و در خاندان فرزندان على عليه السلام قرار گيرد .\r\nاين گروه از اين جهت از حضرت رضا عليه السلام نفرت داشتند .\r\nعادت امام رضا اين بود هر گاه ميخواست نزد مامون بيايد از اطراف و نواحى بر آن جناب سلام ميكردند و پرده‌ها را براى او بلند كرده تا وارد مجلس مامون مىشد .\r\nپس از اينكه اين جماعت با حضرت رضا عليه السلام كينه كردند با همديگر قرار گذاشتند هر گاه آن جناب وارد مجلس مامون شد از وى روى بگردانند و پرده را براى او بالا نزنند .\r\n\r\n","description":"","footnote":"","page_name":" 401 ","page_number":401},
  {"content":"\r\n\r\n( 1 ) هنگامى كه آن گروه مخالف جلوس كرده بودند ، امام رضا عليه السلام وارد مجلس شد ، و طبق عادت به طرف جايگاه خود رفت .\r\nآن جماعت بدون اختيار بر آن حضرت سلام كردند و بار ديگر پرده‌ها را بالا زدند تا امام وارد مجلس شود .\r\nبعد از اينكه حضرت در جاى خود قرار گرفت ، آن جماعت همديگر را ملامت كردند و گفتند : در مرتبه بعد كه خواهد آمد از جاى خود حركت نخواهيم كرد و پرده‌ها را بالا نخواهيم زد .\r\nروز بعد كه امام رضا عليه السلام وارد شد برخاستند و سلام كردند و ليكن پرده‌ها را بالا نزدند ، در اين هنگام خداوند باد را فرستاد و پرده بالا رفت .\r\nپس از اينكه حضرت رضا عليه السلام داخل شد باد فرو نشست ، و پس از اينكه از مجلس برخاست بار ديگر باد آمد و پرده‌ها را بالا زد و امام عليه السلام از مجلس بيرون شد .\r\nپس از اينكه امام رضا عليه السلام از مجلس بيرون شد آنان به هم نگاه كردند و گفتند : اين وضع را مشاهده كرديد ، گفتند : آرى .\r\nيكى از آنها گفت : اين مرد در نزد خداوند قرب و منزلتى دارد ، آيا نديديد هنگامى كه وارد شد و شما پرده‌ها را بالا نزديد چگونه باد پرده‌ها را بالا زد ، و باد را مسخر او كرده همانطور كه براى حضرت سليمان مسخر كرده بود ، اينك تا ميتوانيد به او خدمت كنيد ، آن جماعت به آن حضرت اعتقاد پيدا كردند و دست از نفاق برداشتند .\r\n( 2 ) 162 - سليمان جعفرى گويد : حضرت رضا عليه السلام فرمود : براى من كنيزى خريدارى كن ، و صفاتى را كه بايد اين كنيز دارا باشد براى من ذكر كرد .\r\n\r\n","description":"","footnote":"","page_name":" 402 ","page_number":402},
  {"content":"\r\n\r\n( 1 ) من در نزد يكنفر از اهل مدينه كنيزى به آن صفات ديدم و براى آن جناب خريدم .\r\nهنگامى كه كنيز مورد نظر را مشاهده كرد از وى خوشش آمد ، آن كنيز چند روز در نزد حضرت رضا عليه السلام ماند .\r\nو پس از چند روز صاحب اولى آن گفت : من نميتوانم مفارقت آن كنيز را تحمل كنم و اينك پول على بن موسى را پس مىدهم و او كنيز مرا برگرداند .\r\nسليمان گويد گفتم : مگر ديوانه‌شده‌اى ، من جرأت ميكنم چنين پيشنهادى به او بكنم ، و يا او كنيز را به تو برگرداند .\r\nوى گفت : من روزى خدمت حضرت رضا عليه السلام رسيدم قبل از اينكه آغاز سخن كنم فرمود اى سليمان صاحب جاريه نظر دارد ما كنيز را به او بر گردانيم ؟ .\r\nعرض كردم آرى به خداوند سوگند وى از من همين سؤال را كرده است .\r\nفرمود كنيز را به صاحب او برگردان و بهاى او را از وى بگير .\r\nسليمان گويد : پس از چند روز بار ديگر آن مرد را ملاقات كردم ، گفت :\r\nقربانت گردم از ابو الحسن بخواه كنيز را قبول كند ، من ديگر از وى سودى نميبرم و قدرت ندارم به آن نزديك گردم .\r\nگفتم : من نميتوانم اين خواهش را از وى بكنم .\r\nراوى گويد : روزى نزد آن جناب رفتم ، فرمود صاحب جاريه ميخواهد من\r\n\r\n","description":"","footnote":"","page_name":" 403 ","page_number":403},
  {"content":"\r\n\r\nكنيز را بار ديگر از وى قبول كنم ، اينك بهاى آن را بدهيد و كنيز را بياوريد .\r\n( 1 ) 163 - عباس بن نجاشى گويد : از حضرت رضا عليه السلام پرسيدم تو صاحب امر هستى .\r\nفرمود : آرى به خداوند سوگند من امام جن و انس هستم .\r\n( 2 ) 164 - بزنطى گويد : براى حضرت رضا عليه السلام نوشتم قربانت گردم من از اين جهت در فوت پدرت تسليت نگفتم ، كه در دلم از سخنان اين گروه چيزى جاى گرفته و برايم شبهه‌اى پيش آمده بود ، و ليكن اكنون يقين پيدا كرده‌ام كه پدرت در گذشته است ، خداوند متعال تو را در اين مصيبت اجر و صبر مرحمت كند ، و بهترين عطاها را به تو عطا فرمايد .\r\nمن اينك گواهى مىدهم كه خداوند يكى است و محمد بنده و فرستاده اوست و سپس امامان را يك يك برشمردم تا به او رسيدم .\r\nحضرت رضا عليه السلام در جواب من نوشت : حضرت باقر عليه السلام فرمود :\r\nبنده‌اى به كمال ايمان نميرسد تا آنگاه كه بفهمد امامان همه مانند هم هستند و در اطاعت با هم مساوى بوده و حجت و برهان آنها يكى است ، و در حلال و حرام با هم يكسان ميباشند ، و در اين ميان فقط محمد و على عليهما السلام بر ديگران فضل دارند .\r\nحضرت رسول صلى اللَّه عليه و آله فرمود : هر كس بميرد و امام زنده را نشناسد در نادانى مرده است .\r\nحضرت باقر فرمود : حجت خداوند بر مردم تمام نيست تا آنگاه كه امام زنده‌اى در ميان آنها باشد و مردم آن امام را بشناسند .\r\nو نيز فرمود : هر كس مىخواهد بين او و خداوند حجابى نباشد و او به خداوند\r\n\r\n","description":"","footnote":"","page_name":" 404 ","page_number":404},
  {"content":"\r\n\r\nنگريسته و خداوند هم به او بنگرد بايد آل محمد عليهم السلام را دوست داشته باشد و از دشمنانشان بيزارى جويد و به امام آل محمد معتقد گردد .\r\n( 1 ) 165 - حسن بن على وشاء گويد : ما در مرو نزد مردى بوديم و با ما يكنفر از واقفيه بود .\r\nمن به او گفتم : اى مرد من هم مانند تو بودم ، و ليكن خداوند دلم را روشن كرد ، اينك چهار شنبه و پنجشنبه و جمعه را روزه بگير ، سپس غسل كن و دو ركعت نماز بگذار و از خداوند بخواه در خواب تو را راهنمائى كند .\r\nمن هنگامى كه به خانه برگشتم نامه امام رضا عليه السلام رسيده بود و دستور داده بودند من اين مرد را به امامت آن حضرت دعوت كنم .\r\nمن نزد آن مرد رفتم و جريان را به او گفتم ، و مطلب اول را بار ديگر به او تذكر دادم كه روزه بگيرد و دعا بخواند .\r\nوى روز شنبه نزد من آمد و گفت : گواهى مىدهم كه او امام واجب الاطاعه مىباشد .\r\nگفتم : مطلب از چه قرار است گفت : ابو الحسن عليه السلام را شب گذشته در خواب ديدم ، و گفت : اى مرد بايد به مذهب حق مراجعت كنى ، و او عقيده داشت جز خداوند كسى از نيت من آگاه نبود .\r\n( 2 ) 166 - محمد بن فضل هاشمى گويد : هنگامى كه موسى بن جعفر عليهما السلام درگذشت به مدينه رفتم و خدمت حضرت رضا عليه السلام رسيدم ، و مقدارى از مال بصره كه در نزد من بود به آن حضرت رسانيدم ، و گفتم : من در نظر دارم به بصره مراجعت كنم ، و ميدانى كه مردم در آنجا اختلاف كرده‌اند ، و خبر درگذشت موسى\r\n\r\n","description":"","footnote":"","page_name":" 405 ","page_number":405},
  {"content":"\r\n\r\nابن جعفر نيز در آن جا اعلام شده است ، ( 1 ) و من يقين دارم كه آنها از من راجع به امام سؤال خواهند كرد ، اگر مطلبى داريد بفرمائيد .\r\nامام رضا عليه السلام فرمود : از اين موضوع اندوهناك نباش و ترس به خود راه نده ، به دوستان ابلاغ كن ما به زودى به بصره خواهيم آمد ، سپس براى من ودايع پيغمبر و پدرانش را كه در نزد او بود بيرون آورد و من آنها را ديدم .\r\nگفتم در چه وقت بصره خواهيد آمد فرمود : سه روز بعد از ورود تو به بصره در آنجا خواهم بود .\r\nهنگامى كه وارد بصره شدم از من از اوضاع و احوال پرسيدند .\r\nگفتم : من يك روز قبل از وفات موسى بن جعفر خدمتش رسيدم ، امام عليه السلام فرمود : من در اين نزديكىها وفات خواهم كرد ، هر گاه مرا در قبر گذاشتيد در اينجا اقامت نكن و به زودى به مدينه برو و ودايع مرا به فرزندم على برسان ، زيرا او وصى و صاحب امر بعد از من مىباشد .\r\nمنهم وصيت‌هاى او را عمل كردم ، و اينك على بن موسى پس از سه روز اينجا خواهد آمد ، و شما هر چه مىخواهيد از وى سؤال كنيد .\r\nدر اين هنگام عمر و بن هداب كه ناصبى بود و به زيديه تمايل داشت آغاز سخن كرد و گفت : اى محمد حسن بن محمد مردى است از فضلاى اهل بيت و داراى زهد و ورع و عامل به سنت ، و او مانند رضا جوان نيست ، و اگر از رضا از مشكلات پرسيده شود سرگردان ميگردد .\r\nحسن بن محمد كه در مجلس حاضر بود گفت : اى عمرو اين چنين سخن نگو على بن موسى همانطور است كه بيان شد .\r\n\r\n","description":"","footnote":"","page_name":" 406 ","page_number":406},
  {"content":"\r\n\r\n( 1 ) اينك محمد بن فضل از مدينه آمده و ميگويد : وى چند روز ديگر وارد بصره ميگردد و تو در آن روز موضوع را از نزديك بررسى خواهى كرد .\r\nروز سوم حضرت رضا عليه السلام وارد بصره شد و در منزل حسن بن محمد وارد شد .\r\nحسن منزل خود را خالى كرد و در اختيار او قرار داد و خود در مقابل امام قرار گرفت و از اوامر و نواهى او اطاعت ميكرد .\r\nفرمود : اى حسن اشخاصى كه در منزل محمد بن فضل بودند با ساير شيعيان ما و جاثليق نصارى در مجلس حاضر كن .\r\n\r\n( 2 ) مناقب حضرت جواد عليه السلام\r\n( 3 ) 167 - ابو نصر بزنطى گويد : حضرت رضا عليه السلام فرمود : با فرزندم ابو جعفر سخن بگو و او را به سخن آور .\r\nيكى از روزها به او گفتم : كدام يك از عموهايت بيشتر به تو مهربان هستند فرمود : حسين .\r\nدر اين هنگام پدرش فرمود : به خداوند سوگند راست ميگويد ، او از همگان به او مهربانتر و خيرخواه‌تر است .\r\n( 4 ) 168 - ابن قياما گويد : خدمت حضرت رضا عليه السلام رسيدم در هنگامى كه ابو جعفر عليه السلام متولد شده بود فرمود : خداوند به من بخشيد كسى را كه وارث من و آل داود خواهد بود .\r\n( 5 ) 169 - محمد بن عمرو زيات گويد : در معنى خدمت حضرت رضا عليه السلام\r\n\r\n","description":"","footnote":"","page_name":" 407 ","page_number":407},
  {"content":"\r\n\r\nرسيدم در حالى كه ابو جعفر عليه السلام را در روى زانوى خود گذاشته بود و موز به او ميخورانيد .\r\n( 1 ) 170 - صفوان بن يحيى گويد : به حضرت رضا عليه السلام عرض كردم : ما قبل از تولد ابو جعفر عليه السلام از شما در مورد امام بعد سؤال ميكرديم ، و شما ميفرموديد : خداوند به من پسرى عطا خواهد كرد ، و اينك كه فرزند شما متولد شده است بفرمائيد امام بعد از شما چه كسى خواهد بود ، و اگر حادثه‌اى براى شما پيش آمد كه خداوند آن را پيش نياورد ما به كجا مراجعت كنيم .\r\nدر اين هنگام حضرت رضا سلام اللَّه عليه به طرف فرزندش ابو جعفر عليه السلام كه در مقابلش ايستاده بود ، اشاره فرمود .\r\nصفوان گفت : قربانت گردم وى اينك سه سال دارد ، فرمود : چه مانعى دارد ، در صورتى كه عيسى عليه السلام در سن سه سالگى به نبوت مبعوث شد .\r\n( 2 ) 171 - خيرانى از پدرش روايت كرده كه در خراسان خدمت حضرت رضا عليه السلام بودم ، مردى از وى پرسيد اگر حادثه‌اى براى شما پيش آمد به كجا رجوع كنيم .\r\nفرمود : امام بعد از من فرزندم ابو جعفر است ، ظاهرا سئوال‌كننده از سن امام جواد كه هنوز كودك بود تعجب كرد .\r\nحضرت رضا فرمود : خداوند متعال عيسى بن مريم عليهما السلام را در سنى كوچكتر از فرزندم به رسالت مبعوث فرمود .\r\n( 3 ) 172 - يحيى بن حبيب زيات گويد : كسى كه در خدمت امام رضا عليه السلام بود به من گفت مادر خدمت آن جناب بوديم هنگامى كه مردم از نزد آن حضرت\r\n\r\n","description":"","footnote":"","page_name":" 408 ","page_number":408},
  {"content":"\r\n\r\nبيرون شدند فرمود : ( 1 ) ابو جعفر را ملاقات كنيد و به او سلام كرده و تجديد عهد نمائيد .\r\nپس از اينكه مردم بيرون رفتند فرمود خداوند مفضل را رحمت كند كه به اين سخنان احتياجى نداشت .\r\n( 2 ) 173 - معمر بن خلاد گويد : از حضرت رضا عليه السلام مطلبى شنيدم و سپس فرمود شما چه احتياجى به اين‌ها داريد اينك ابو جعفر را در جاى خود نشانيده‌ام و فرمود ما اهل بيتى هستيم كه كوچك‌ها از بزرگان ارث مىبرند .\r\n( 3 ) 174 - ابن قياما براى حضرت رضا عليه السلام نوشت تو چه گونه امامى هستى كه فرزند ندارى ؟ .\r\nامام رضا در جواب او نوشت تو از كجا ميداني كه من فرزندى نخواهم داشت ، به خداوند سوگند ايام چندى نخواهد گذشت كه خداوند به من فرزندى عطا خواهد كرد و حق را از باطل جدا خواهد نمود .\r\n( 4 ) 175 - ابو نصر بزنطى گويد پسر نجاشى از من پرسيد بعد از صاحب تو چه كسى امام است ؟ .\r\nمن تصميم گرفتم اين موضوع را از امام رضا عليه السلام بپرسم ، پس از اينكه خدمتش رسيدم و موضوع را مطرح كردم فرمود : امام بعد از من فرزندم هست ، آيا كسى جرأت مىكند بگويد : فرزندم امام است ، و او فرزندى نداشته باشد ؟ .\r\n( 5 ) 176 - ابن قياما گويد نزد حضرت رضا عليه السلام رفتم و گفتم آيا در\r\n\r\n","description":"","footnote":"","page_name":" 409 ","page_number":409},
  {"content":"\r\n\r\nزمين دو امام ميباشند ؟ .\r\n( 1 ) فرمود خير مگر اينكه يكى از آنها صامت باشد و سخن نگويد .\r\nفرمود پس تو كه امام ناطق هستى و امام صامت ندارى ؟ و هنوز ابو جعفر متولد نشده بود .\r\nامام رضا به من گفت :\r\nبه خدا سوگند از من متولد خواهد شد كسى كه حق را ثابت كند و باطل را از بين ببرد .\r\nراوى گويد يك سال بعد از اين ابو جعفر عليه السلام متولد شد ، اين قياما از پيروان مذهب واقفه بود .\r\n( 2 ) 177 - حسن بن جهم گويد در محضر حضرت رضا عليه السلام بودم كه فرزند خود ابو جعفر را طلبيد و او را در دامنم گذاشت ، و فرمود پيراهنش را بيرون بياور ، من پيراهن او را درآوردم .\r\nفرمود بين شانه‌هايش را بنگر ، من نگاه كردم در بين شانه‌هايش شبيه مهرى بود كه در گوشت فرو رفته بود .\r\nفرمود اين را مشاهده ميكنى ، همچنين چيزى در ميان كتف پدرم نيز مشاهده مىشد .\r\n( 3 ) 178 - ابو يحيى صنعانى گويد در نزد حضرت رضا عليه السلام بودم كه فرزندش ابو جعفر را در حالى كه كودك بود آوردند .\r\nفرمود اين فرزندى است كه مانند او پر بركت براى شيعيان ما متولد نشده است .\r\n\r\n","description":"","footnote":"","page_name":" 410 ","page_number":410},
  {"content":"\r\n\r\n( 1 ) 179 - اسماعيل بن ابراهيم بن حضرت رضا عليه السلام عرض كرد در زبان فرزندم گرفتگى هست ، من فردا صبح او را نزد شما خواهم فرستاد دست خود را بر سر او بگذاريد و دعا كنيد ، فرزندم دوستدار شما است .\r\nفرمود او را نزد ابو جعفر بفرستيد كه به او تعلق داد .\r\n( 2 ) 180 - محمد بن اسماعيل بن بزيع از حضرت رضا عليه السلام پرسيد آيا امامت در دست عمو و يا دائى امامى قرار ميگيرد ؟ .\r\nفرمود چنين نيست .\r\nگفتم پس در برادر قرار ميگيرد ؟ .\r\nفرمود خير .\r\nعرض كردم پس امام بعد از شما كيست ؟ .\r\nفرمود فرزندم ، و در اين هنگام هنوز فرزندش متولد نشده بود .\r\n( 3 ) 181 - دعبل بن على گويد : خدمت حضرت رضا عليه السلام رسيدم ، حضرت چيزى به من مرحمت كردند من گرفتم و شكر خداوند را به جاى نياوردم .\r\nوى گفت : حضرت رضا فرمود : چرا شكر خداوند را به جاى نياوردى ؟\r\nدعبل گويد : سپس نزد حضرت ابو جعفر عليه السلام رفتم و امر كرد چيزى به من دادند گفتم : الحمد للَّه .\r\nفرمود : حالا مؤدب شدى .\r\n( 4 ) 182 - حسن بن بشار واسطى گويد : حسن بن قياما صيرفى گفت : از امام رضا عليه السلام براى من اذن ورود بگير من هم براى او اذن گرفتم ، هنگامى كه در مقابل آن جناب قرار گرفت گفت : تو امام هستى ؟ .\r\n\r\n","description":"","footnote":"","page_name":" 411 ","page_number":411},
  {"content":"\r\n\r\n( 1 ) فرمود : آرى امام هستم .\r\nگفت : من گواهى مىدهم كه تو امام نيستى ! گفت : از كجا ميگوئى كه من امام نيستم ؟\r\nگفت : از حضرت صادق عليه السلام روايت شده كه فرمود : امام عقيم نميگردد و تو اكنون به اين سن و سال رسيده‌اى و فرزند ندارى .\r\nدر اين هنگام حضرت رضا عليه السلام سرش را به طرف آسمان بلند كرد و گفت : بار خدايا من گواهم كه تو پس از گذشت چند شب و روز فرزندى به من عطا خواهى كرد كه زمين را از عدل و داد پر خواهد كرد پس از اينكه پر از ظلم و ستم شده باشد .\r\nراوى گويد : ما آن روز را شماره گذاشتيم و پس از نه ماه ابو جعفر عليه السلام متولد شد .\r\n( 2 ) 183 - زكريا بن آدم گويد : در خدمت امام رضا عليه السلام بودم كه ابو جعفر سلام اللَّه عليه را نزد او آوردند ، و حدود چهار سال از عمرش ميگذشت .\r\nوى دست خود را بر زمين كوبيد و سرش را به طرف آسمان بلند كرد و مدتى در فكر فرو رفت ، امام رضا پرسيد در چه فكر ميكردى ؟ .\r\nگفت : در بارهء ظلمى كه به مادرم فاطمه وارد شد ، به خداوند سوگند آنها را از قبر خارج ميكنم و آنها را از هم پراكنده ميكنم .\r\nحضرت رضا عليه السلام او را به طرف خود فرا خواند و پيشانيش را بوسيد و فرمود : پدر و مادرم فدايت باد ، تو شايسته آن مقام يعنى امامت هستى .\r\n( 3 ) 184 - حنان بن سدير گويد به حضرت رضا عليه السلام عرض كردم : امامى\r\n\r\n","description":"","footnote":"","page_name":" 412 ","page_number":412},
  {"content":"\r\n\r\nهست كه فرزندى نداشته باشد ؟ ( 1 ) فرمود : از من بيش از يك فرزند متولد نخواهد شد ، و ليكن خداوند متعال فرزندان زيادى از وى پديد خواهد آورد .\r\nحضرت جواد عليه السلام با كمى سن و سال خود امور پدرش را در مدينه اداره ميكرد ، و مواليان خود را امر و نهى مينمود ، و كسى با او مخالفت نميكرد .\r\n( 2 ) 185 - حسن بن جهم گويد : خدمت حضرت رضا عليه السلام رسيدم و ابو جعفر در حالى كه كودك بود در مقابلش قرار داشت امام عليه السلام بعد از سخنانى كه بين ما رد و بدل شد فرمود اى حسن اگر بگويم اين كودك امام است چه ميگوئى ؟\r\nگويد گفتم قربانت گردم هر چه بفرمائى همان را ميگويم .\r\nفرمود سخن حقى گفتى ، سپس شانه‌هاى ابو جعفر را باز كرد و مرا از نشانه‌اى كه مانند دو انگشت در روى كتف او بود مطلع ساخت ، و فرمود مانند اين در روى شانه پدرم نيز مشاهده ميشد .\r\n( 3 ) 186 - ابو نصر بزنطى گويد در نامه‌اى كه حضرت رضا عليه السلام براى ابو جعفر نوشته بود خواندم :\r\nاى ابو جعفر به من خبر رسيده كه هر گاه اراده ميكنى سوار شوى غلامان تو را از در كوچك بيرون مىآورند ، آنها اين كار را از روى بخل انجام ميدهند و در نظر دارند خير تو به كسى نرسد ، اينك به حقى كه من در گردن تو دارم ، بايد ورود و خروج تو از درب بزرگ باشد .\r\nهنگامى كه از منزل بيرون ميروى بايد مقدارى درهم و دينار همراه داشته\r\n\r\n","description":"","footnote":"","page_name":" 413 ","page_number":413},
  {"content":"\r\n\r\nناشى ، ( 1 ) و هر كس از تو چيزى خواست ، و حاجتى داشت بايد در انجام حوائج و خواسته‌هاى مردم باشى ، و اگر يكى از اعمام تو چيزى طلب كرد بايد كمتر از پنجاه دينار ندهى و اگر زياده دادى بهتر است و اگر يكى از عمه‌هايت چيزى خواست بايد كمتر از بيست و پنج دينار ندهى و اگر زياد دادى مختار هستى .\r\nمن ميخواهم خداوند مقامت را بالا برد ، اينك انفاق كن و از فقر وفاقه واهمه نكن .\r\n( 2 ) 187 - عون بن محمد بن عباد كه براى حضرت رضا عليه السلام كتابت ميكرد و حسن بن سهل او را به اين كار واداشته بود گويد :\r\nامام رضا عليه السلام هر گاه فرزندش محمد را ياد ميكرد او را به كنيه نام ميبرد و ميگفت ابو جعفر برايم چنين نوشته و يا نامه ابو جعفر به من رسيده است ، در حالى كه ابو جعفر كودك بود و در مدينه اقامت داشت ، و كتاب ابو جعفر در نهايت بلاغت و فصاحت بود ، و ميگفت ابو جعفر وصى و جانشين من پس از من خواهد بود .\r\n( 3 ) 188 - محمد بن ميمون گويد در مكه خدمت حضرت رضا عليه السلام رسيدم قبل از اينكه به طرف خراسان حركت كنند عرض كردم در نظر دارم مدينه بروم نامه به من بده تا براى ابو جعفر ببرم .\r\nامام رضا عليه السلام تبسم كردند و نامه‌اى نوشتند ، به طرف مدينه حركت كردم در حالى كه ديدگانم فروغ و نورى نداشت ، پس از اينكه وارد مدينه شدم حضور ابو جعفر جواد سلام اللَّه عليه رسيدم .\r\nيكى از غلامان ابو جعفر جواد را نزد من آورد و من نامه را به آن جناب دادم ، به موفق خادم گفت : نامه را باز كن .\r\nوى نامه را باز كرد ، و حضرت جواد به آن نگريست ، و گفت : اى محمد\r\n\r\n","description":"","footnote":"","page_name":" 414 ","page_number":414},
  {"content":"\r\n\r\nچشمت چگونه است ؟ .\r\n( 1 ) گفتم : يا ابن رسول اللَّه چشم من ناراحتى پيدا كرد و همانطور كه مشاهده ميكنى كور شد .\r\nفرمود : نزديك من بيا ، من نزديك رفتم ، دست خود را به آن كشيد و خوب شد و من پس از اينكه دست و پاى او را بوسيدم با ديده بينا بيرون شدم .\r\n\r\n( 2 ) غيبت حضرت مهدى عليه السلام\r\n( 3 ) 189 - ابو نصر بزنطى گويد : حضرت رضا عليه السلام فرمود : چه اندازه صبر و انتظار فرج نيكو است ، آيا نشنيده‌اى كه بنده صالح گفت : ناظر اعمال همديگر باشيد و من نيز با شما مراقب هستم ، و انتظار بكشيد من نيز با شما از منتظرين ميباشم .\r\nهمواره صبر را پيشه كنيد و صبر فرج و گشايش امور را دنبال خود دارد ، و امت‌هائى كه قبل از شما در اين جهان زندگى ميكردند بيشتر از شما صابر بودند .\r\nحضرت باقر عليه السلام فرمود : به خداوند سوگند حوادثيكه در امت‌هاى گذشته روى داده در اين امت نيز روى خواهد داد ، و هر چه بر سر آنها آمده به سر شما نيز خواهد آمد ، و اگر بر امرى اتفاق كرديد اين بر خلاف سنت و روش گذشتگان است .\r\nو اگر چنانچه علماء مييافتند كسانى از شما را كه حديث ميگفتند ، و اسرار آنها را حفظ ميكردند با شما سخن ميگفتند و حكمت و دانش را بيان مينمودند ، و ليكن شما چون اسرار را حفظ نميكنيد خداوند شما را گرفتار و مبتلا مىكند .\r\nشما مردمانى هستيد كه ما را در دل خود دوست داريد ، و با فعل و كردار خود\r\n\r\n","description":"","footnote":"","page_name":" 415 ","page_number":415},
  {"content":"\r\n\r\nبا ما مخالفت ميكنيد .\r\n( 1 ) به خداوند سوگند اختلاف اصحاب و ياران تو با هم مساوى نيست ، چرا شما نفس خود را در اختيار نميگيريد و صبر نميكنيد تا خداوند آنچه را اراده كرده‌ايد بياورد اين امر به اراده مردم نيست ، بلكه خداوند متعال هر گاه اراده فرمايد ، امر خود را ظاهر كند .\r\n( 2 ) 190 - ريان بن الصلت گويد : از حضرت رضا عليه السلام شنيدم ميفرمود قائم شخصش ديده نميشود و نامش برده نميگردد .\r\n( 3 ) 191 - ايوب بن نوح گويد خدمت حضرت رضا عليه السلام عرض كردم اميدوارم صاحب الامر موعود شما باشى ، و خداوند ولايت و خلافت را بدون شمشير و لشكركشى نصيب شما بگرداند ، و اينك مردم به تو بيعت كرده و درهم و دينار بنامت سكه زده شده است .\r\nامام عليه السلام فرمود به ما خانواده همواره نامه‌ها و رد و بدل شده و مشار با لبنان هستيم ، و مردم از ما مسائل حلال و حرام ميپرسند و اموال خود را براى ما حمل ميكنند ، و در نتيجه يا بطور ناگهان كشته شده و يا در بستر خود وفات ميكنند .\r\nخداوند هنگامى كه اراده‌اش تعلق گرفت جوانى از ما را براى خلافت و امامت برانگيخته مىكند ، كه در مولد و منشأ مخفى و ليكن در نسب معروف است ( 4 ) 192 - ايوب بن نوح گويد حضرت رضا عليه السلام فرمود هر گاه پشت سر شما علمها برافراشته شد در اين هنگام منتظر فرج باشيد .\r\n( 5 ) 193 - معمر بن خلاد گويد در محضر حضرت رضا عليه السلام از قائم عليه السلام\r\n\r\n","description":"","footnote":"","page_name":" 416 ","page_number":416},
  {"content":"\r\n\r\nگفتگو شد ، ( 1 ) فرمود شما امروز راحت‌تر از هنگام ظهور قائم خواهيد بود ، عرض كردند چرا چنين خواهد شد ؟\r\nفرمودند در آن روز در زحمت و مشقت خواهيد بود ، و مردم بايد همواره بر زين اسبان شوند و جهاد كنند ، لباس قائم درشت و خشن و غذايش خشك خواهد بود .\r\n( 2 ) 194 - عبد السلام بن صالح هروى گويد خدمت حضرت رضا عليه السلام عرض كردم از حضرت صادق سلام اللَّه عليه روايت شده كه هر گاه قائم عليه السلام ظهور كند ذرارى كشندگان امام حسين عليه السلام را ميكشد و آنها را به جاى پدرانشان ميگيرد .\r\nامام رضا عليه السلام فرمود مطلب همين طور است ، گويد عرض كردم خداوند ميفرمايد  وَ لا تَزِرُ وازِرَةٌ وِزْرَ أُخْرى *  پس معنى اين آيه چيست ؟ .\r\nفرمود در همه اقوالش راستگو است ، و ليكن فرزندان قاتلين امام حسين عليه السلام به افعال پدران خود رضايت دارند و افتخار ميكنند ، و هر كسى از عمل قومى راضى باشد با آنها محشور ميگردد .\r\nاگر مردى در مشرق آدم بكشد و مردى ديگر در مغرب از آن عمل رضايت داشته باشد در قتل شريك است ، و اگر حضرت قائم آنها را ميكشد به همين جهت است .\r\nگويد گفتم هر گاه قيام كند از كجا شروع مينمايد ؟\r\nفرمود از بنى شيبه شروع مىكند و دست‌هاى آنها را قطع ميسازد ، زيرا آنان دزدان خانه خدا هستند .\r\n( 3 ) 195 - حسن بن على بن فضال از حضرت رضا عليه السلام روايت كرده كه\r\n\r\n","description":"","footnote":"","page_name":" 417 ","page_number":417},
  {"content":"\r\n\r\nفرمود ( 1 ) گويا مينگرم كه شيعيان پس از درگذشت فرزند سوم من حيران و سرگردان شده‌اند گفتم يا ابن رسول اللَّه چرا شيعيان چنين وضعى خواهند داشت فرمود : براى اينكه امام آنها غائب خواهد شد گفتم چرا غائب ميگردد ، فرمود براى اينكه هنگام ظهور بيعت كسى را در گردن نداشته باشد .\r\n( 2 ) 196 - حسين بن خالد از حضرت رضا عليه السلام از پدرانش از حضرت رسول صلى اللَّه عليه و آله روايت كرده كه فرمود :\r\nمن سيد و سرور مخلوقات خداوند هستم ، من از جبرئيل و ميكائيل و اسرافيل و حاملان عرش خداوند و همه فرشتگان و پيامبران بهتر و مهتر هستم .\r\nمن روز قيامت شفاعت كرده و صاحب حوض ميباشم ، من و على دو پدر اين ملت هستيم .\r\nهر كس ما را شناخت خداوند را شناخته ، و هر كس ما را نشناخت پروردگار را نشناخته است ، و از على دو سبط امت و دو آقا و سرور اهل بهشت حسن و حسين پديد خواهند آمد ، و از حسين نه نفر امامان متولد خواهند شد .\r\nاطاعت از آنها اطاعت من و معصيت و نافرمانى آنان معصيت و نافرمانى من مىباشد نفر نهم از فرزندان حسين قائم و مهدى آنها مىباشد .\r\n( 3 ) 197 - حسين بن خالد از حضرت رضا عليه السلام از پدرانش از امير المؤمنين عليهم السلام روايت كرده كه فرمود :\r\nنهمين فرزند تو اى حسين قائم به حق مىباشد و دين را آشكار ميگرداند ، و عدل در بسيط زمين پهن مىكند .\r\nامام حسين عليه السلام فرمود : يا امير المؤمنين اين چنين خواهد شد ؟ .\r\n\r\n","description":"","footnote":"","page_name":" 418 ","page_number":418},
  {"content":"\r\n\r\n( 1 ) فرمود : آرى سوگند به خدائى كه محمد صلى اللَّه عليه و آله را براستى بر - انگيخت و او را بر مردمان برگزيد .\r\nخداوند متعال پس از مدتى حيرانى و سرگردانى او را ظاهر خواهد كرد ، و جز افراد مؤمن خالص كه داراى روح يقين ميباشند در عقيده خود ثابت قدم نخواهند بود .\r\nخداوند از اين افراد به ولايت ما پيمان گرفته ، و ايمان را در دلهاى آنان ثابت كرده و آنان را با نيروى خود توانا ساخته است .\r\n( 2 ) 198 - حسن بن محبوب از حضرت رضا عليه السلام روايت كرده كه فرمود :\r\nفتنه و آشوبى پديد خواهد آمد كه گروهى در آن هلاك خواهند شد ، و اين در هنگامى خواهد بود كه شيعيان فرزند سوم مرا از دست بدهند ، اهل آسمان و زمين بر او گريه خواهند كرد .\r\nبعد از اين امام رضا عليه السلام فرمود : پدرم و مادرم فداى آن كسى باد كه همنام جدم رسول خدا صلى اللَّه عليه و آله مىباشد و شبيه من و موسى بن عمران است نور و روشنائى از آن هويدا و از پرتو مقدس پروردگار نورش فروزان است ، از مرگ او اهل زمين و آسمان محزون و اهل ايمان متأسف ميباشند .\r\nگويا مشاهده ميكنم كه مردم در حالى كه مايوس ميباشند فريادى از دور ميشنوند همانطور كه از نزديك استماع ميكنند ، اين فرياد براى مؤمنين رحمت و براى كافرين عذاب است .\r\n( 3 ) 199 - حسين بن خالد گويد : حضرت رضا عليه السلام فرمود : دين ندارد كسى كه پرهيزكارى ندارد ، ايمان ندارد كسى كه تقيه ندارد ، گراميترين شما در\r\n\r\n","description":"","footnote":"","page_name":" 419 ","page_number":419},
  {"content":"\r\n\r\nنزد خداوند آن كسى است كه به تقيه عمل كند .\r\n( 1 ) گفته شد : يا ابن رسول اللَّه تا چه وقت تقيه لازم است ؟ .\r\nفرمود : تا روز معلوم كه روز خروج قائم ما اهل بيت باشد ، و هر كس قبل از خروج مهدى ترك تقيه كند از ما نيست .\r\nگفته شد : قائم شما اهل بيت كيست ؟ .\r\nحضرت رضا عليه السلام فرمود : چهارمين فرزند من كه فرزند سيده كنيزان است .\r\nخداوند متعال به وسيله او زمين را از جور و ظلم پاك مىكند و از ستم منزه ميسازد ، و او همان است كه مردم در ولادت او شك ميكنند ، و او قبل از ظهورش مدتى از ديدگان پنهان مىباشد ، و هر گاه ظهور كند زمين را روشن مىكند و ميزان عدل را در جامعه برپا ميسازد .\r\nمهدى همان است كه زمين براى او درهم پيچيده ميگردد ، و او را سايه نيست و منادى مردم را به طرف او دعوت مىكند و همه اهل زمين دعوت منادى را استماع مىكنند .\r\nمنادى ميگويد : حجت خداوند در زمين ظاهر شده او را متابعت كنيد كه حق با او است و در متابعت او ، و خداوند متعال در اين باره فرمود :  « إِنْ نَشَأْ نُنَزِّلْ عَلَيْهِمْ مِنَ السَّماءِ آيَةً فَظَلَّتْ أَعْناقُهُمْ لَها خاضِعِينَ »  .\r\n( 2 ) 200 - عبد السلام بن صالح ابو الصلت هروى گويد : از دعبل شنيدم ميگفت : هنگامى كه خدمت حضرت رضا عليه السلام رسيدم و قصيده خود را كه اول آن :\r\n\r\n","description":"","footnote":"","page_name":" 420 ","page_number":420},
  {"content":"\r\n\r\n( 1 )\r\n مدارس آيات خلت من تلاوة * و منزل وحى مقفر العرصات \r\nبراى امام عليه السلام خواندم ، و هنگامى كه به اين جا رسيدم :\r\n خروج امام لا محالة خارج * يقوم على اسم اللَّه و البركات\r\nيميزفينا كل حق و باطل * و يجزى على النعماء و النقمات \r\nدر اين هنگام حضرت رضا عليه السلام سخت بگريه افتاد ، و سپس سر مبارك خود را بلند كرد و فرمود : اى خزاعى روح القدس اين دو بيت را در زبانت جارى كرد .\r\nآيا ميدانى اين امام كيست و چه وقت قيام مىكند ؟ .\r\nعرض كردم نميدانم جز اينكه شنيده‌ام امامى از شما قيام و ظهور مىكند و زمين را پر از عدل و داد كرده پس از اينكه پر از ظلم و جور شده باشد .\r\nامام رضا عليه السلام فرمود : اى دعبل امام بعد از من فرزندم محمد است ، و پس از او فرزندش على خواهد بود ، و پس از وى فرزندش حسن ، و سپس فرزند او حجت قائم و منتظر در غيبت ، كه در هنگام ظهورش مورد اطاعت مردم قرار خواهد گرفت .\r\nو اگر چنانچه از دنيا نماند مگر يك روز خداوند آن روز را طولانى مىكند ، تا آن حضرت ظهور كند و جهان را پر از عدل و داد نمايد .\r\nاما وقت ظهور و قيام او مانند روز قيامت وقتش معلوم نيست و علم آن نزد خداوند مىباشد ، پدرم از پدرانش از حضرت رسول صلى اللَّه عليه و آله روايت كرده كه از آن جناب پرسيده شد قائم چه وقت ظهور مىكند .\r\nفرمود : قيام او مانند روز قيامت است كه خداوند ميفرمايد :  لا يُجَلِّيها لِوَقْتِها \r\n\r\n","description":"","footnote":"","page_name":" 421 ","page_number":421},
  {"content":"\r\n\r\n إِلَّا هُوَ ثَقُلَتْ فِي السَّماواتِ وَ الْأَرْضِ لا تَأْتِيكُمْ إِلَّا بَغْتَةً  .\r\n( 1 ) 201 - ريان بن الصلت گويد : خدمت حضرت رضا عليه السلام عرض كردم :\r\nتو صاحب الامر هستى ؟ .\r\nفرمود : من صاحب امر ميباشم ، و ليكن آن صاحب امرى كه جهان را پر از عدل و داد كرده پس از آنكه پر از ظلم و ستم شده باشد نيستم ، من چگونه با اين ضعف بدن و ناتوانى خود صاحب امر باشم .\r\nقائم و صاحب امر هنگامى كه خروج كند در سن پيرمردان و هيكل و منظر جوانان خواهد بود .\r\nقائم و صاحب امر از نظر بدن و جسم بسيار قوى و نيرومند است ، و اگر بخواهد يك درخت تنومند را از جاى برميكند و اگر چنانچه در ميان دره‌ها فرياد زند كوه‌ها از هم پراكنده ميگردد .\r\nعصاى موسى و انگشتر سليمان با او خواهد بود ، و او چهارمين فرزند من است كه خداوند او را از انظار مخفى مىكند و هر گاه اراده فرمايد او را ظاهر كرده و جهان را پر از عدل و داد ميسازد پس از آنكه پر از جور و ستم شده باشد .\r\n( 2 ) 202 - ابو الصلت هروى گويد : به حضرت رضا عليه السلام عرض كردم :\r\nعلامت و نشانه‌هاى قائم شما چيست ؟ .\r\nفرمود : در عمر پيرمردان و منظر جوانان است ، هر گاه كسى او را مشاهده كند خيال مىكند چهل ساله است ، و يا كمتر ، و يكى از علامات او اينست كه با مرور شب و روز پير نميشود تا آنگاه كه اجلش فرا رسد .\r\n( 3 ) 203 - حسن بن عبد اللَّه قمى گويد : حضرت رضا عليه السلام از امير المؤمنين\r\n\r\n","description":"","footnote":"","page_name":" 422 ","page_number":422},
  {"content":"\r\n\r\nسلام اللَّه عليه روايت مىكند كه حضرت رسول صلى اللَّه عليه و آله فرمود : ( 1 ) قيامت برپا نميشود تا آنگاه كه قائم ما قيام كند ، و اين در هنگامى است كه خداوند به او اذن ظهور بدهد ، هر كس از او پيروى كند رستگار ميگردد و هر كس او را ترك گويد هلاك مىشود .\r\nاى بندگان خدا از خداوند بترسيد او را يارى كنيد و دعوت وى را لبيك بگوئيد و لو از آسمان برف بيايد ، او جانشين خداوند و جانشين من در روى زمين مىباشد .\r\n( 2 ) 204 - حضرت رضا از امير المؤمنين عليهما السلام روايت كرده كه حضرت رسول صلى اللَّه عليه و آله فرمود :\r\nجهان به آخر نميرسد تا آنگاه كه مردى از فرزندان حسين قيام كند و دنيا را پر از عدل و داد سازد ، پس از اينكه پر از جور و ظلم شده باشد .\r\n( 3 ) 205 - ابو الصلت هروى از حضرت رضا عليه السلام از پدرانش از على - عليهم السلام روايت كرده كه حضرت رسول صلى اللَّه عليه و آله فرمود :\r\nسوگند به خداوندى كه مرا براستى برانگيخت ، فرزندم قائم با عهد و پيمانى كه خداوند با من بسته است غيبت مىكند ، تا جايى كه اكثر مردم ميگويند خداوند نيازى به آل محمد عليهم السلام ندارد ، و گروهى نيز در ولادت او شك ميكنند .\r\nهر كسى زمان او را درك كند بايد بدين و مذهب او چنگ زند ، و براى شيطان راه تسلط به خودش نشان ندهد ، و در باره او شكى به خود راه ندهد ، و اگر به شك و ترديد گرفتار شود از دين و ملت من بيرون ميگردد ، هم چنان كه شيطان پدر آنها را از بهشت بيرون كرد ، و خداوند شيطان را دوستان افراد بىايمان قرار داده است .\r\n\r\n","description":"","footnote":"","page_name":" 423 ","page_number":423},
  {"content":"\r\n\r\n\r\n( 1 ) رواياتى در بارهء بنى هاشم\r\n( 2 ) 206 - سليمان بن جعفر گويد : از حضرت رضا عليه السلام شنيدم ميفرمود :\r\nعلى بن عبيد اللَّه بن حسين بن على بن حسين بن على بن ابى طالب عليهم السلام و زن و فرزندانش از اهل بهشت هستند ، سپس فرمود : هر كس از فرزندان على و فاطمه عليهما السلام كه معتقد به ولايت اهل بيت باشند مانند مردم نيستند .\r\n( 3 ) 207 - احمد بن عمر حلال گويد : به حضرت رضا عليه السلام عرض كردم :\r\nاگر يكى از اولاد فاطمه عليها السلام به ولايت شما عقيده نداشته باشد و يا با شما دشمنى كند آيا او مانند ساير مردمان است ؟ و عقاب او با مردم يكى مىباشد ؟ .\r\nفرمود : على بن حسين عليهما السلام ميفرمود : عقاب اين گونه افراد دو برابر است .\r\n( 4 ) 208 - ابو نصر بزنطى گويد : از حضرت رضا عليه السلام پرسيدم منكرين ولايت از خاندان شما و يا غير آن كه به امامت شما عقيده ندارند با هم مساوى هستند ؟ .\r\nفرمود : منكرين خاندان ما دو عذاب دارند و معتقدين دو ثواب مىبرند .\r\n( 5 ) 209 - ابو نصر بزنطى گويد : از امام رضا عليه السلام پرسيدم آيا صدقه براى بنى هاشم رواست و آنان مىتوانند از صدقه استفاده كنند ؟ .\r\nفرمود : بنى هاشم مىتوانند از صدقات يك ديگر استفاده كنند و گرفتن صدقهء ديگران براى آنها روا نيست .\r\n( 6 ) 210 - ريان بن الصلت گويد : گروهى در خراسان خدمت امام رضا عليه السلام رسيدند و گفتند : جماعتى از اهل بيت شما مرتكب كارهاى ناشايست ميشوند ، شما\r\n\r\n","description":"","footnote":"","page_name":" 424 ","page_number":424},
  {"content":"\r\n\r\nآنها را نهى كنيد .\r\nفرمود : من به آنها كارى ندارم ، گفته شد : چرا ؟ فرمود : از پدرم شنيدم ميفرمود : پند و نصيحت درشتى مىآورد .\r\n( 1 ) 211 - حسين بن خالد از حضرت رضا عليه السلام روايت كرده كه فرمود :\r\nنظر كردن به ذريه ما عبادت است .\r\nعرض كردند : يا ابن رسول اللَّه نگاه كردن به صورت همه ذريهء پيغمبر عبادت است ؟ .\r\nفرمود : آرى .\r\n( 2 ) 212 - و در روايت ديگرى آمده است كه ذريه پيغمبر هنگامى كه راه و روش آن حضرت را گرفته و از جاده حق منحرف نشده‌اند و گرد معاصى و منهيات نرفته‌اند نگاه كردن به چهره آنها عبادت است .\r\n( 3 ) 213 - ابو عبدون گويد : هنگامى كه زيد بن موسى برادر حضرت رضا عليه السلام را نزد مامون آوردند ، و اين در وقتى بود كه زيد در بصره قيام كرده و منازل آل عباس را آتش زده بود و از اين جهت او را زيد النار ميگفتند .\r\nمامون گفت : اى زيد تو در بصره خروج كردى و به جاى اينكه منازل بنى اميه و ثقيف و باهله و آل زياد را خراب كنى خانه پسر عموهايت را خراب كردى و آتش زدى .\r\nرواى گويد : زيد بن موسى مرد مزاحى بود در جواب مامون گفت : يا امير المؤمنين در اين گفته‌ها خطا كردى و اگر بار ديگر به طرف بصره برگردم از دشمنان\r\n\r\n","description":"","footnote":"","page_name":" 425 ","page_number":425},
  {"content":"\r\n\r\nخودمان شروع ميكنم .\r\n( 1 ) در اين هنگام مامون خنده‌اش گرفت و او را نزد برادرش امام رضا عليه السلام فرستاد و گفت : به خاطر شما از تقصيرات او گذشتم .\r\nهنگامى كه چشم حضرت رضا عليه السلام به زيد افتاد او را ملامت كرد و آزادش ساخت و سوگند ياد كرد تا زنده است با او سخن نگويد .\r\n( 2 ) 214 - ياسر گويد : هنگامى كه زيد بن موسى در مدينه خروج كرد و خانه‌ها و منازل گروهى را آتش زد و عده‌اى را نيز از دم شمشير گذرانيد ، از اين رو او را زيد النار گفتند ، مامون گروهى از لشكريانش را فرستاد و او را اسير كرده به خراسان نزد مامون بردند .\r\nمامون امر كرد او را نزد حضرت رضا عليه السلام بردند ، ياسر گويد هنگامى كه زيد را نزد آن جناب بردند فرمود :\r\nاى زيد از گفتهء مردم عوام كوفه گول خورده‌اى و خيال كرده‌اى كه اولاد حضرت زهرا عليها السلام بر آتش جهنم حرام شده‌اند ، فقط حسن و حسين عليهما السلام از اين امتياز برخوردار هستند .\r\nتو خيال ميكنى كه معصيت و نافرمانى خداوند را بكنى و داخل بهشت گردى و موسى بن جعفر عليهما السلام نيز اطاعت خداوند را بكند و داخل بهشت شود ، پس بنا بر اين تو در نزد خداوند از موسى بن جعفر گرامىتر هستى .\r\nبه خداوند سوگند هيچ كس بدون اطاعت مقامى در نزد خداوند پيدا نخواهد كرد ، و اگر خيال بكنى كه با معصيت مقام پيدا ميكنى در اشتباه هستى .\r\n\r\n","description":"","footnote":"","page_name":" 426 ","page_number":426},
  {"content":"\r\n\r\n( 1 ) زيد گفت : من برادر و فرزند پدرت هستم .\r\nامام عليه السلام فرمود : تو برادرم هستى مادامى كه از خداوند اطاعت داشته باشى .\r\nحضرت نوح عليه السلام گفت : خداوندا فرزند من از خاندان من است ، و تو وعده دادى كه افراد خاندانم را هلاك نكنى ، اينك به وعده خود وفا كن .\r\nخداوند متعال فرمود : اى نوح فرزندت از خاندانت بريده و او دنبال كارهاى ناشايست رفته است .\r\nپروردگار به خاطر اعمال زشت او را از فرزندى نوح بيرون كرد .\r\n( 2 ) 215 - حضرت رضا عليه السلام از پدرش روايت كرده كه اسماعيل به حضرت صادق عليه السلام عرض كرد اى پدرم در باره گناهكاران اهل بيت و غير آنها چه ميفرمائيد ؟ .\r\nامام صادق عليه السلام فرمود  « لَيْسَ بِأَمانِيِّكُمْ وَ لا أَمانِيِّ أَهْلِ الْكِتابِ مَنْ يَعْمَلْ سُوءاً يُجْزَ بِهِ »  .\r\n( 3 ) 216 - حسن بن جهم گويد خدمت حضرت رضا عليه السلام بودم در حالى كه زيد بن موسى برادرش هم حضور داشت ، امام رضا عليه السلام فرمود :\r\nاى زيد از خداوند بترس فقط متقين در نزد ما ارزش دارند ، هر كس از خداوند نترسد و مراقب افعال و اعمال خود نباشد از ما نيست .\r\nاى زيد هيچ وقت به شيعيان ظلم و ستم نكن كه نور و بهائت از بين مىرود .\r\n\r\n","description":"","footnote":"","page_name":" 427 ","page_number":427},
  {"content":"\r\n\r\n( 1 ) اى زيد مردم از اين جهت شيعيان ما را دشمن مىدارند و خون آنها را مباح مىشمارند و اموال آنها را حلال مىدانند كه آنها دوستان ما هستند و به ولايت ما اعتقاد دارند ، و اگر به شيعيان ما بدى كنى و به آنان ستم نمائى از حقوق خود در نزد ما استفاده نخواهى كرد .\r\nحسن بن جهم گويد : حضرت رضا عليه السلام پس از اين متوجه من شد و فرمود :\r\nاى فرزند جهم هر كسى با دين خداوند مخالفت كند من از او بيزارى ميجويم و هر كس ميخواهد باشد و به هر قبيله و خاندانى كه ميخواهد منسوب گردد .\r\nاى حسن بن جهم هر كس با خداوند دشمنى كند تو او را دوست نگير .\r\nگويد : عرض كردم : يا ابن رسول اللَّه چه اشخاص با خداوند دشمن هستند .\r\nفرمود كسانى كه معصيت خداوند را انجام ميدهند .\r\n( 2 ) 217 - ابراهيم بن محمد همدانى گويد از امام رضا عليه السلام شنيدم ميفرمود هر كس معصيت كارى را دوست بگيرد معصيت كرده ، و هر كس بنده فرمان‌بردارى را اطاعت كند و دوست بدارد ، او نيز فرمان بردار است .\r\nهر كس ستمكارى را كمك كند او خود ستمكار است ، و هر كس عادلى را ترك گويد ظالم است .\r\nهيچ كس با خداوند نسبتى ندارد ، و كسى به دوستى پروردگار نميرسد مگر به اطاعت و فرمانبردارى .\r\nحضرت رسول صلى اللَّه عليه و آله فرمود اى بنى عبد المطلب با اعمال و\r\n\r\n","description":"","footnote":"","page_name":" 428 ","page_number":428},
  {"content":"\r\n\r\nافعال خود به من نزديك شويد ، نه به حسب و نسب .\r\n( 1 ) خداوند متعال ميفرمايد    فَإِذا نُفِخَ فِي الصُّورِ فَلا أَنْسابَ بَيْنَهُمْ يَوْمَئِذٍ ، وَ لا - يَتَساءَلُونَ ، فَمَنْ ثَقُلَتْ مَوازِينُهُ فَأُولئِكَ هُمُ الْمُفْلِحُونَ ، وَ مَنْ خَفَّتْ مَوازِينُهُ فَأُولئِكَ الَّذِينَ خَسِرُوا أَنْفُسَهُمْ فِي جَهَنَّمَ خالِدُونَ    .\r\n\r\n","description":"","footnote":"","page_name":" 429 ","page_number":429},
  {"content":"\r\n\r\n\r\n( 1 ) از كتاب ايمان و كفر\r\n( 2 ) 1 - بزنطى گويد : از حضرت رضا عليه السلام شنيدم ميفرمود : ايمان داراى چهار ركن است : توكل بر خداوند متعال و راضى شدن به قضاء و قدر پروردگار و تسليم در برابر فرمان خداوند ، و واگذاردن كارهاى خود به او .\r\nيكى از بندگان شايسته پروردگار گفته است :  وَ أُفَوِّضُ أَمْرِي إِلَى اللَّهِ  . . ،  فَوَقاهُ اللَّهُ سَيِّئاتِ ما مَكَرُوا  » .\r\n( 3 ) 2 - و نيز بزنطى گويد : از آن حضرت شنيدم ميفرمود :\r\nايمان از اسلام يك درجه برتر است ، و تقوى از ايمان يك درجه برتر است ، و يقين از تقوى يك درجه برتر است ، و در ميان بنى آدم چيزى بهتر و برتر از يقين تقسيم نشده است .\r\n( 4 ) 3 - بزنطى گويد از حضرت رضا عليه السلام شنيدم ميفرمود :\r\nقلم تقدير از جانب خداوند براى مؤمنين و متقين به سعادت جارى شده براى مكذبين و معصيت‌كاران به شقاوت و بدبختى نوشته شده است .\r\n( 5 ) 4 - ابو نصر بزنطى گويد حضرت امام رضا عليه السلام فرمود :\r\n\r\n","description":"","footnote":"","page_name":" 430 ","page_number":430},
  {"content":"\r\n\r\n( 1 ) خداوند تبارك و تعالى شما را هدايت و راهنمائى كرد و دل شما را روشن ساخت .\r\nحضرت صادق عليه السلام ميفرمود ايمان يا ثابت است و يا عاريه ، آيا شما قدرت داريد كسى را كه خداوند گمراه كرده است هدايت كنيد .\r\n( 2 ) 5 - سليمان جعفرى گويد حضرت رضا عليه السلام به من فرمود .\r\nاى سليمان خداوند متعال مؤمن را از نور خود آفريد و به رحمت خود آنان را شست و شو داد ، و براى ما از آنها پيمان ولايت گرفت ، پس مؤمن برادر ابوينى مؤمن است ، پدرش نور و مادرش رحمت است ، از فراست مؤمن بترسيد كه او با نور خدا مينگرد .\r\n( 3 ) 6 - حارث بن دلهاث غلام حضرت رضا عليه السلام گفت از آن جناب شنيدم ميفرمود :\r\nمؤمن داراى ايمان نخواهد بود تا آنگاه كه در او سه خصلت باشد يكى از خدا و ديگرى از پيغمبر و سوم از امام .\r\nاما سنت خداوند پوشيدن اسرار است ، پروردگار ميفرمايد   عالِمُ الْغَيْبِ فَلا يُظْهِرُ عَلى غَيْبِهِ أَحَداً إِلَّا مَنِ ارْتَضى مِنْ رَسُولٍ   .\r\nو اما سنت پيغمبر مدارا كردن با مردم است ، زيرا خداوند متعال پيغمبر خود را به مدارا كردن با مردم امر كرده و فرموده خذ العفو و امر بالعرف .\r\nو اما سنت امام صبر و شكيبائى در مشكلات است .\r\n( 4 ) 7 - يونس گويد از امام رضا عليه السلام از ايمان و اسلام پرسيدم .\r\nفرمود حضرت باقر عليه السلام فرمودند ايمان همان اسلام است ، و ليكن\r\n\r\n","description":"","footnote":"","page_name":" 431 ","page_number":431},
  {"content":"\r\n\r\nيك درجه از اسلام برتر است ، ( 1 ) و تقوى يك درجه از ايمان برتر و يقين يك درجه از آن بالاتر است ، و چيزى مانند يقين در ميان مردم تقسيم نشده است .\r\nگويد عرض كردم يقين چيست ؟ .\r\nفرمود توكل بر خداوند و تسليم امور به او و به حكم و قضاء خداوند راضى شدن و واگذارى امور به وى .\r\nگفتم تفسير اين كلمات چيست ؟ فرمودند حضرت باقر اين چنين فرموده‌اند .\r\n( 2 ) 8 - حسن بن على وشاء گويد حضرت رضا عليه السلام فرمود هر كس دل مؤمنى را شاد كند و اندوه او را بر طرف گرداند خداوند روز قيامت دل او را شاد مىكند .\r\n( 3 ) 9 - محمد بن عبد اللَّه بن طاهر گويد در نزد پدرم ، بودم ، در اين هنگام ابو الصلت هروى و اسحاق بن راهويه و احمد بن محمد بن حنبل هم حضور داشتند .\r\nپدرم گفت يكى از شما برايم حديثى نقل كند .\r\nابو الصلت هروى گفت :\r\nعلى بن موسى از پدرانش از على عليهم السلام روايت ميكرد كه حضرت رسول صلى اللَّه عليه و آله فرمود ايمان اقرار به زبان و عمل به اركان است .\r\nراوى گويد هنگامى كه از مجلس بيرون شديم احمد بن محمد بن حنبل گفت اين حديث با اين سند چيست ؟ .\r\nپدرم گفت اين داروى ديوانگان است ، هر گاه اين سند را بر ديوانگان بخوانند آنان از جنون بهبودى حاصل ميكنند .\r\n( 4 ) 10 - ابو الصلت هروى از حضرت رضا عليه السلام روايت مىكند كه حضرت\r\n\r\n","description":"","footnote":"","page_name":" 432 ","page_number":432},
  {"content":"\r\n\r\nرسول صلى اللَّه عليه و آله فرمود ايمان شناختن به دل ، و اقرار به زبان ، و عمل به اركان است .\r\n( 1 ) 11 - و نيز ابو الصلت گويد از امام رضا عليه السلام پرسيدم ايمان چيست ؟\r\nفرمود : ايمان داراى سه ركن است پيوند قلبى ، و تلفظ به زبان ، و عمل به اعضاء و جوارح ، ايمان بدون اين‌ها تحقق نميپذيرد .\r\n( 2 ) 12 - داود بن سليمان از حضرت رضا عليه السلام روايت كرده كه حضرت صادق فرمود : خداوند متعال براى داود پيغمبر وحى فرستاد كه بنده‌اى از بندگانم با كارهاى شايسته خود را به من نزديك مىكند و من هم او را داخل بهشت ميكنم .\r\nداود گفت : بار خدايا آن كار شايسته چيست ؟ .\r\nفرمود : اندوه دل مؤمن را بر طرف مىكند اگر چه بوسيله يك دانه خرما باشد .\r\nداود عرض كرد : حق است بر كسى كه تو را شناخت اميد خود را از تو قطع نكند .\r\n( 3 ) 13 - عبيد بن هلال گويد از حضرت رضا عليه السلام شنيدم ميفرمود من دوست دارم كه مؤمن محدث باشد .\r\nگويد عرض كردم :\r\nمحدث چيست ؟ .\r\nفرمود يعنى فهميده .\r\n( 4 ) 14 - ابراهيم بن ابى محمود گويد حضرت امام رضا عليه السلام فرمود مؤمن كسى است كه هر گاه كار خوبى كرد خوشحال مىشود ، و هر گاه مرتكب كار زشتى شد استغفار\r\n\r\n","description":"","footnote":"","page_name":" 433 ","page_number":433},
  {"content":"\r\n\r\nمىكند ، و مسلمان كسى است كه مسلمانان از زبان و دست او در امان باشند ، از ما نيست كسى كه همسايگانش از وى در امان نباشند .\r\n( 1 ) 15 - احمد طائى از حضرت رضا عليه السلام از پدرانش از على عليهم السلام روايت كرده كه حضرت رسول صلى اللَّه عليه و آله فرمود :\r\nمؤمن در آسمان‌ها شناخته شده همانطور كه مردى اهل و عيال و فرزندانش را ميشناسد و مؤمن در نزد پروردگار از فرشته مقرب هم گرامىتر است .\r\n( 2 ) 16 - و نيز امام رضا عليه السلام از حضرت رسول صلى اللَّه عليه و آله روايت كرده كه فرمود :\r\nكسى كه به مؤمن بهتان بزند و يا در بارهء او سخنان ناروائى بگويد ، پروردگار روز قيامت او را روى تلى از آتش قرار خواهد داد تا از تهمت و افترائى كه به او زده است خارج گردد .\r\n( 3 ) 17 - حضرت رضا عليه السلام فرمود : رسول خدا صلى اللَّه عليه و آله فرمود :\r\nاى على از الطاف خداوند نسبت به مؤمن اينست كه براى مرگ وقت معين قرار نداده است ، تا آنگاه كه به گناهى اقدام كند ، و هر گاه مرتكب گناهى شد او را قبض روح مىكند .\r\nامام رضا عليه السلام فرمود : حضرت صادق سلام اللَّه عليه فرمودند : از ارتكاب گناهان خوددارى كنيد تا بر طول عمر شما افزوده شود .\r\n( 4 ) 18 - حسن بن عبد اللَّه رازى از امام رضا عليه السلام از پدرانش از على - عليهم السلام روايت كرده كه حضرت رسول صلى اللَّه عليه و آله فرمود : مؤمن با نور\r\n\r\n","description":"","footnote":"","page_name":" 434 ","page_number":434},
  {"content":"\r\n\r\nخداوند به امور مينگرد .\r\n( 1 ) 19 - دارم به قبيصه از حضرت رضا عليه السلام از پدرانش از على عليه السلام روايت كرده كه حضرت رسول صلى اللَّه عليه و آله فرمود .\r\nهر كس مؤمنى را خوار بدارد ، و يا او را كوچك بدارد و به جهت فقر و تنكدستى او را تحقير كند خداوند متعال روز قيامت اين چنين شخصى را روى پل جهنم نگاه ميدارد و به مردم معرفى مىكند .\r\n( 2 ) 20 - محمد بن سنان از حضرت رضا عليه السلام روايت كرده كه فرمود .\r\nناخوشى براى مؤمن رحمت و پاك شدن از گناهان است ، و براى كافر عذاب و نفرين است ، مرض همواره با مؤمن هست تا آنگاه كه همه گناهان او پاك گردد .\r\n( 3 ) 21 - ابو نصر بزنطى گويد : حضرت رضا عليه السلام فرمود : حضرت باقر ( ع ) فرمودند .\r\nهيچ بنده‌اى در ايمان به كمال نميرسد مگر اينكه بشناسد ائمه اطهار عليهم السلام همه مانند هم هستند و مردم بايد در مسائل حلال و حرام به آنها رجوع كنند .\r\n( 4 ) 22 - ابو الصلت هروى گويد : هنگامى كه حضرت رضا عليه السلام وارد نيشابور شد و بر مركب مخصوص سوار بود من نيز در خدمت آن جناب بودم .\r\nعلماء و محدثين شهر بزرگ نيشابور مانند ياسين بن النضر و احمد بن حرب و يحيى بن يحيى و گروهى ديگر پيرامون او را گرفتند و گفتند به حق پدران پاكت براى ما حديثى نقل كن .\r\nحضرت رضا عليه السلام از پدرانش از على عليهم السلام روايت كردند كه فرمود : از حضرت رسول صلى اللَّه عليه و آله پرسيدم ايمان چيست ؟ .\r\n\r\n","description":"","footnote":"","page_name":" 435 ","page_number":435},
  {"content":"\r\n\r\n( 1 ) فرمود : شناخت به قلب ، و اقرار به زبان ، و عمل به اركان .\r\nابو على انصارى كه اين حديث را از ابو الصلت نقل كرده گفت : احمد بن حنبل ميگفت : اگر اين اسناد را به ديوانه‌اى قرائت كنى از جنون نجات پيدا مىكند ، عيب اين حديث فقط صحت سندش مىباشد .\r\n( 2 ) 23 - حضرت جواد عليه السلام فرمود : يكى از اصحاب امام رضا عليه السلام مريض شد ، امام از وى عيادت كرد و فرمود : حالت چگونه است ؟ .\r\nگفت : بعد از تو حالم به شد و مرگ را مشاهده كردم ، مقصودش شدت ناخوشى بود .\r\nامام رضا سلام اللَّه عليه فرمود مرگ را چگونه يافتى ؟ .\r\nگفت : بسيار سخت و آزار دهنده .\r\nفرمود تو مرگ را مشاهده نكردى بلكه آثار و علائم او را ديدى .\r\nمردم دو دسته هستند دسته‌اى بوسيله مرگ راحت ميشوند و از رنج و محنت دنيا آسوده ميگردند ، دسته‌اى هم مرگ موجبات آسايش آنها را بر هم مىزند و گرفتار عقوبت اخروى ميگرداند .\r\nايمان خود را به خداوند و ولايت اهل بيت تجديد كن و راحت باش .\r\nمرد ناخوش دستور حضرت رضا عليه السلام را به كار بست و بعد گفت يا ابن رسول اللَّه اينك فرشتگان پروردگار با درود و هدايا حاضر شده و در مقابل تو قرار گرفته و اجازه جلوس ميخواهند .\r\nامام رضا عليه السلام فرمود آيا فرشتگان پروردگارم حاضر شده‌اند ؟ سپس به مريض فرمودند : از آنها بپرس آيا فرمان داده شده‌اند كه در حضور من قيام\r\n\r\n","description":"","footnote":"","page_name":" 436 ","page_number":436},
  {"content":"\r\n\r\nكنند .\r\n( 1 ) مريض گفت من از آنها پرسيدم و آنها گمان ميكنند كه اگر همه فرشتگان در اين جا حاضر گردند مامورند قيام كنند و بدون اجازه و اذن شما جلوس نخواهند كرد .\r\nسپس آن مرد چشم‌هاى خود را روى هم گذاشت و گفت السلام عليك يا ابن رسول اللَّه و اينك حضرت رسول و ائمه اطهار در اين جا حاضرند ، و آن مرد چند لحظه بعد درگذشت .\r\n\r\n( 2 ) سكوت و حفظ اسرار\r\n( 3 ) 24 - ابو نصر بزنطى گويد حضرت رضا عليه السلام فرمود از علامات فقه حلم و بردبارى و علم و دانش و سكوت و دم فرو بستن و حفظ اسرار است .\r\nسكوت يكى از درهاى حكمت بوده و ايجاد محبت مىكند و به همه نيكىها رهنما است .\r\n( 4 ) 25 - وشاء گويد : از حضرت رضا عليه السلام شنيدم ميفرمود : هر گاه مردى از بنى اسرائيل ميخواست به عبادت پردازد مدت ده سال سكوت ميكرد و سپس به پرستش خداوند مىپرداخت .\r\n( 5 ) 26 - عباس غلام حضرت رضا عليه السلام گفت : از آن جناب شنيدم ميفرمود :\r\nكسى كه كارهاى نيك انجام دهد و كارهاى خود را از انظار مردم مخفى بدارد پروردگار هفتاد برابر به او حسنه ميدهد ، و هر كس مرتكب گناه گردد و گناه خود را بازگو كند خداوند او را از درگاه خود ميراند ، و هر كس گناه خود را از\r\n\r\n","description":"","footnote":"","page_name":" 437 ","page_number":437},
  {"content":"\r\n\r\nمردم مخفى كرد پروردگار او را مورد رحمت خود قرار ميدهد .\r\n( 1 ) 27 - عبد اللَّه بن جعفر حميرى گويد : حضرت رضا عليه السلام فرمود : از نشانه‌هاى فقه و بصيرت حلم و بردبارى و سكوت است .\r\nسكوت يكى از درهاى حكمت است ، و ايجاد محبت كرده و راهنمائى به سوى خيرات مىباشد .\r\nسپس فرمود : حضرت باقر عليه السلام ميفرمود : به خداوند سوگند شما به مقصود و آرزوى خود نخواهيد رسيد تا آنگاه كه آزمايش شويد و هر ده نفر يكى از آزمايش بيرون نخواهد شد ، سپس اين آيه شريفه را قرائت كردند .\r\n أَمْ حَسِبْتُمْ أَنْ تَدْخُلُوا الْجَنَّةَ وَ لَمَّا يَعْلَمِ اللَّهُ الَّذِينَ جاهَدُوا مِنْكُمْ وَ يَعْلَمَ الصَّابِرِينَ  .\r\n( 2 ) 28 - اسماعيل بن هام گويد : امام رضا عليه السلام فرمود : بنده‌اى كه خداوند را در نهان بخواند و عرض حاجت كند مانند اين است كه هفتاد مرتبه در آشكارا دعا كند .\r\n( 3 ) 29 - احمد طائى از حضرت رضا عليه السلام روايت كرده كه على عليه السلام فرمود : از گنجهاى نيكوكارى پنهان انجام دادن عمل ، و شكيبائى در گرفتاريها و مصيبت‌ها و آشكار نكردن مشكلات و ناراحتيها است .\r\n( 4 ) 30 - طبرسى به اسناد خود از حضرت رضا عليه السلام روايت كرده كه آن جناب به يكى از اهالى فرمود :\r\nاز خداوند بترسيد و سكوت را پيشه كنيد ، صابر و شكيبا و حليم و بردبار باشيد ، هيچ مردى عابد نخواهد شد تا وقتى كه حليم باشد ، و كسى به عقل و خرد نخواهد\r\n\r\n","description":"","footnote":"","page_name":" 438 ","page_number":438},
  {"content":"\r\n\r\nرسيد مگر اينكه حليم گردد .\r\n( 1 ) 31 - شيخ مفيد به اسناد خود از حضرت رضا عليه السلام روايت كرده كه فرمود : سكوت و خاموشى و حفظ اسرار بسيار زيبا است و اشخاص پر حرف همواره در لغزش هستند .\r\n( 2 ) 32 - على بن شعبه حرانى روايت كرده كه حضرت رضا عليه السلام فرمود :\r\nاشخاص پرحرف همواره نيازمند هستند كه باز پرحرفى كنند و از سخن ، سخن ديگرى برميخيزد .\r\n\r\n( 3 ) صله ارحام و رفت آمد با خويشاوندان\r\n( 4 ) 33 - محمد بن عبيد اللَّه گويد : حضرت رضا عليه السلام فرمود :\r\nاگر مردى از عمرش سه سال مانده باشد و او صله رحم انجام دهد خداوند عمر سه ساله او را به سى سال تبديل مىكند و مشيت خود را به كار مىبندد .\r\n( 5 ) 34 - ابو نصر بزنطى از حضرت رضا عليه السلام روايت كرده كه حضرت صادق عليه السلام فرمود :\r\nبا ارحام خود محبت و مهربانى كنيد و لو به شربت آبى باشد ، و بهترين نوع صله ارحام رفع آزار و اذيت نسبت به آنان است .\r\nصله رحم مرگ را به تاخير انداخته و موجبات محبت را در ميان خانواده افزايش ميدهد .\r\n( 6 ) 35 - حسن بن على وشاء از حضرت رضا عليه السلام روايت كرده كه امام جعفر صادق سلام اللَّه عليه فرمود :\r\nما نميدانيم چيزى مانند صله ارحام موجبات طول عمر را فراهم كند ، تا\r\n\r\n","description":"","footnote":"","page_name":" 439 ","page_number":439},
  {"content":"\r\n\r\nآنگاه كه اگر مردى سه سال از عمرش باقى مانده باشد ، و او صله ارحام كند عمرش سى سال به طول انجامد ، و اگر كسى سى و سه سال از عمرش باقى باشد و او قطع رحم كند عمرش به سه سال ميرسد .\r\n( 1 ) 36 - محمد بن فضيل صيرفى گويد : حضرت رضا عليه السلام فرمودند :\r\nرحم آل محمد عليهم السلام به عرش پروردگار بستگى دارد ، و ميگويد :\r\nبار خدايا هر كس با من ارتباط برقرار كند تو با او ارتباط برقرار كن ، و هر كس با من قطع رابطه كند تو با او قطع رابطه كن ، سپس همين روش در ارحام مؤمنين نيز برقرار است و سپس اين آيه شريفه را قرائت فرمودند :   وَ اتَّقُوا اللَّهَ الَّذِي تَسائَلُونَ بِهِ وَ الْأَرْحامَ   .\r\n( 2 ) 37 - طائى از حضرت رضا عليه السلام روايت كرده كه حضرت رسول صلى اللَّه عليه و آله فرمود :\r\nهر كس انجام يك عمل را براى من تضمين كند ، من انجام چهار عمل را براى او ضمانت ميكنم ، با ارحام خود رفت و آمد كند تا خداوند او را دوست بدارد ، و روزيش را زياد كند ، و عمرش را طولانى گرداند ، و او را داخل بهشت نمايد .\r\n( 3 ) 38 - و نيز حضرت رضا عليه السلام از پدرانش از امام حسين عليه السلام روايت مىكند كه فرمود :\r\nهر كسى دوست دارد مرگش بتاخير افتد و روزيش زياد گردد بايد صله رحم به جاى آورد .\r\n( 4 ) 39 - حسن بن على وشاء از حضرت رضا عليه السلام از پدرانش از على ( ع ) روايت مىكند كه حضرت رسول صلى اللَّه عليه و آله فرمود :\r\nهنگامى كه در شب معراج به آسمان‌ها رسيدم مشاهده كردم چند خويشاوندى\r\n\r\n","description":"","footnote":"","page_name":" 440 ","page_number":440},
  {"content":"\r\n\r\nبه عرش پروردگار آويزان شده و از خويشاوندان خود شكايت ميكنند ، از آنها پرسيدم بين شما و آنها چند پدر فاصله دارد ؟ گفتند : ما در پدر چهلم به هم ميرسيم .\r\n( 1 ) 40 - بزنطى گويد حضرت رضا عليه السلام فرمود امام جعفر صادق سلام اللَّه عليه فرمودند :\r\nصله ارحام مرگ را تاخير انداخته و موجب زياد شدن مال و محبت خويشاوندان مىباشد .\r\n( 2 ) 41 - على بن شعبه حرانى گويد حضرت رضا عليه السلام فرمود با خويشانت ارتباط برقرار كن و رفت و آمد نما و لو به شربت آبى باشد ، و بهترين نوع صله رحم بر طرف ساختن آزار و اذيت از آنها است .\r\nو فرمود در كتاب خداوند آمده است  لا تُبْطِلُوا صَدَقاتِكُمْ بِالْمَنِّ وَ الْأَذى  .\r\n( 3 ) 42 - محمد بن فضيل از حضرت رضا از پدرانش از حسين بن على عليهم السلام روايت كرده كه مردى خدمت حضرت رسول صلى اللَّه عليه و آله عرض كرد عملى به من تعليم فرما كه بين او و بهشت فاصله نباشد .\r\nحضرت رسول فرمود هرگز غضب نكن ، و از مردم چيزى طلب منما ، براى مردم به پسند آنچه را براى خود مىپسندى .\r\nگفت يا رسول اللَّه بيش از اين مرا موعظه فرما .\r\nحضرت رسول صلى اللَّه عليه و آله فرمود هر گاه نماز عصر را خواندى هفتاد مرتبه استغفار كن ، اين عمل موجب ميگردد گناه هفتاد و هفت سال تو آمرزيده گردد .\r\nگفت من هفتاد و هفت سال ندارم ، فرمود آن عمل را براى خود و پدرت\r\n\r\n","description":"","footnote":"","page_name":" 441 ","page_number":441},
  {"content":"\r\n\r\nانجام بده .\r\n( 1 ) بار ديگر عرض كرد من و پدرم اين اندازه عمر نداريم .\r\nحضرت رسول فرمود آن استغفار را براى خود و پدر و مادرت قرار بده .\r\nوى بار ديگر گفت پدر و مادرم نيز اين قدر عمر ندارند .\r\nپيغمبر فرمود براى خود و پدر و مادر و خويشاوندانت حساب كن .\r\n\r\n( 2 ) نيكى و احسان به پدر و مادر\r\n( 3 ) 43 - معمر بن خلاد گويد خدمت حضرت رضا عليه السلام عرض كردم براى پدر و مادرم كه معتقد به حق نميباشند دعاى خير انجام دهم .\r\nفرمود براى آنها دعا كن و صدقه بده ، و اگر زنده هستند و حق را نميشناسند با آنها مدارا كن ، زيرا رسول خدا صلى اللَّه عليه و آله فرمود خداوند مرا به رحمت مبعوث فرمود نه به ترك حقوق خويشاوندان و دشمنى با آنها .\r\n( 4 ) 44 - حارث بن دلهاث از حضرت رضا عليه السلام روايت كرده كه فرمود :\r\nخداوند متعال مرا به انجام سه چيز امر كرده و سه چيز ديگر را با آن مقرون ساخته است .\r\nخداوند امر به صلاة و زكات كرده و هر كسى نماز بخواند و زكات ندهد خداوند نماز او را قبول نميكند .\r\nو نيز امر كرده كه شكر او و پدر و مادرش را انجام دهد ، و هر كسى شكر والدين خود را بجاى نياورد شكر خدا را نيز بجاى نياورده است .\r\n\r\n","description":"","footnote":"","page_name":" 442 ","page_number":442},
  {"content":"\r\n\r\nو فرمان داده كه از خدا بترسند و صله ارحام بجاى آورند ، و هر كس صله ارحام بجاى نياورد از خداوند نترسيده است .\r\n( 1 ) 45 - محمد بن سنان گويد حضرت رضا عليه السلام در جواب مسائل او نوشت :\r\nخداوند متعال عقوق والدين را حرام كرده ، و اين به جهت خروج از اطاعت خداوند و تعظيم والدين و دورى از كفران نعمت و ابطال شكر و سپاسگزارى است .\r\nو اگر چنانچه عقوق والدين حرام نشده بود قطع نسل پيش مىآمد و احترام پدر و مادر از بين ميرفت و كسى حقوق آنها را نميشناخت ، و در نتيجه قطع رحم ميشد و پدر و مادر اولاد خود را ترك ميكردند ، و فرزندان هم از نيكى به آنها خوددارى مينمودند .\r\n\r\n( 2 ) صبر و قناعت\r\n( 3 ) 46 - محمد بن عرفه گويد حضرت رضا عليه السلام فرمود :\r\nهر كس به روزى كم قناعت نكند و همواره در صدد ازدياد اموال و ثروت برآيد ، بايد همواره در كار هم بيشتر فعاليت داشته باشد و هر كس به روزى كم قانع باشد در كارها هم كمتر فعاليت خواهد كرد .\r\n( 4 ) 47 - ابو نصر بزنطى گويد خدمت حضرت رضا عليه السلام عرض كردم قربانت گردم براى اسماعيل بن داود كاتب بنويس شايد از وى چيزى به من برسد .\r\nفرمود من دوست ندارم از او و امثالش چيزى طلب كنى اينك از اموال خود تو را بىنياز ميكنم .\r\n\r\n","description":"","footnote":"","page_name":" 443 ","page_number":443},
  {"content":"\r\n\r\n( 1 ) 48 - احمد بن عمر گويد : خدمت حضرت رضا عليه السلام رسيدم و حسين ابن ثوير هم با ما بود ، عرض كردم قربانت گردم ما در زندگى راحتى بسر ميبرديم و روزى فراوانى داشتيم ، ناگهان اوضاع و احوال برگشت و روزگار تغيير كرد ، اينك از خداوند بخواهيد اموال ما را بار ديگر به ما برگرداند .\r\nحضرت رضا عليه السلام فرمود شما چه ميخواهيد ؟ قصد داريد مانند پادشاهان زندگى كنيد و دوست داريد مانند طاهر و هرثمه باشيد و از هر طريقى كه شد اموال جمع كنيد ؟\r\nگويد : گفتم : نه به خداوند سوگند اگر همه دنيا از طلا و نقره باشد و بخواهند عقيده‌ام را تغيير دهند و آن طلاها را به من بدهند ، از عقيده و روش خود دست نخواهم كشيد .\r\nراوى گويد : حضرت رضا عليه السلام فرمود :\r\nهر كس از شما دستش بازتر بود بايد خداوند را شكر و سپاس گويد .\r\nپروردگار متعال مىفرمايد : اگر در برابر نعمت شكرگزار باشيد بر نعمت شما خواهم افزود ، و نيز فرموده : اى آل داود شكرگزار باشيد و گروه اندكى از بندگانم سپاسگزارند ، اينك به خداوند حسن ظن داشته باشيد .\r\nحضرت صادق عليه السلام فرمود : هر كس به خداوند حسن ظن داشته باشد خداوند نيز به حسن ظن او رفتار مىكند .\r\nهر كس به روزى اندك قناعت كند خداوند نيز اعمال اندك او را مىپذيرد ، و هر كس به اندكى از حلال راضى باشد زندگى خود را به آرامى خواهد گذرانيد ، و خاندانش در تنعم زندگى خواهند كرد ، و خداوند او را به درد و دواى دنيا بينا خواهد\r\n\r\n","description":"","footnote":"","page_name":" 444 ","page_number":444},
  {"content":"\r\n\r\nكرد ، و او را از جهان سالم بيرون خواهد برد و در دار السلام جاى خواهد داد .\r\nالحديث .\r\n( 1 ) 49 - شيخ صدوق به اسناد خود از حضرت رضا عليه السلام روايت كرده كه فرمود : هر كس صبح كند در حالى كه بدنش سالم باشد ، و امنيت داشته و قوت روزش فراهم باشد مانند اين است كه همه دنيا را دارد .\r\n( 2 ) 50 - فضل بن كثير گويد : حضرت رضا عليه السلام فرمود : هر كس با فقير مسلمانى برخورد كند و بر او مانند يكنفر غنى و مالدار سلام نكند روز قيامت مورد غضب خداوند قرار خواهد گرفت .\r\n( 3 ) 51 - حضرت رضا عليه السلام از پدرش روايت كرده كه امام صادق فرمود :\r\nزاهد كسى است كه حلال دنيا را ترك كند براى ترسيدن از حساب ، و حرام را ترك كند براى ترسيدن از عقاب و عذاب اخروى .\r\n( 4 ) 52 - احمد طائى گويد : حضرت رضا عليه السلام از پدرانش از على عليه السلام روايت كرده كه حضرت رسول صلى اللَّه عليه و آله فرمود :\r\nفرشته‌اى نزد من آمد و گفت : اى محمد خداوند عز و جل تو را سلام مىرساند و مىفرمايد : اگر بخواهى دره‌هاى مكه را برايت پر از طلا خواهم كرد .\r\nدر اين هنگام حضرت رسول اكرم سر خود را به طرف آسمان بلند كرد و گفت :\r\nخداوندا من يك روز سير خواهم بود و تو را سپاس خواهم گفت ، و يك روز گرسنگى خواهم كشيد و از تو سؤال خواهم كرد .\r\n( 5 ) 53 - و نيز حضرت رضا عليه السلام از على عليه السلام روايت كرده كه ابو جحيفه خدمت حضرت رسول صلى اللَّه عليه و آله آمد در حالى كه از پرخورى مرتبا\r\n\r\n","description":"","footnote":"","page_name":" 445 ","page_number":445},
  {"content":"\r\n\r\nآروغ مىزد .\r\n( 1 ) حضرت فرمود : اى ابا جحيفه پرخورى نكن ، زيرا بيشتر پرخورهاى دنيا در آخرت گرسنگى خواهند ديد ، سپس فرمود : ابو جحيفه پس از اين هرگز سير غذا نخورد تا از جهان رفت .\r\n( 2 ) 54 - على بن شعبه روايت مىكند كه حضرت رضا عليه السلام در پاسخ مردى كه گفت : من امروز با يك دانه خرما و مقدارى تربت قبر سيد الشهداء افطار كردم فرمود تو امروز سنت و بركت را در يك جا انجام دادى .\r\n( 3 ) 55 - داود بن سليمان غازى از حضرت رضا از پدرانش از على عليهم السلام روايت كرده كه فرموده :\r\nاگر مردى مشاهده ميكرد كه مرگ با چه سرعتى او را تعقيب مىكند هر آينه كار را مبغوض ميداشت و دنيا را ترك ميكرد .\r\n( 4 ) 56 - شهاب الدين نويرى از حضرت رضا عليه السلام روايت كرده كه فرمود :\r\nقناعت ، نفس آدمى را از خطا و لغزش نگاه مىدارد ، و موجب مىشود كه انسان در جمع ثروت و مال و اندوختن منال نپردازد ، و خود را در نزد اهل دنيا خاضع و خاشع نكند .\r\nراه قناعت را فقط دو نفر اتخاذ ميكنند ، كسى كه دنبال آخرت را گرفته و به مال اندك جهان اكتفاء مىكند و يا شخص كريمى كه نميتواند و نميخواهد خود را به كثافات دنيا آلوده سازد .\r\n( 5 ) 57 - ابو محمد كوفى گويد : خدمت حضرت رضا عليه السلام رسيدم و بر او سلام كردم حضرت متوجه من شد و با من به گفتگو پرداخت و من هم از وى چند\r\n\r\n","description":"","footnote":"","page_name":" 446 ","page_number":446},
  {"content":"\r\n\r\nروايت پرسيدم .\r\n( 1 ) در اين هنگام فرمود : يا ابا محمد هيچ مؤمنى به بليه‌اى گرفتار نميشود و در آن صبر كند جز اينكه خداوند در برابر آن صبر و شكيبائى اجر هزار شهيد به او خواهد داد .\r\n\r\n( 2 ) حسن ظن\r\n( 3 ) 58 - محمد بن اسماعيل بن بزيع گويد : حضرت رضا عليه السلام فرمود :\r\nبه خداوند حسن ظن داشته باشيد زيرا خداوند ميفرمايد : من در نزد گمان بنده مؤمن خود هستم ، اگر گمان او خير باشد پاداش او هم خير خواهد بود ، و اگر گمان او شر باشد پاداش او هم شر خواهد بود .\r\n\r\n( 4 ) تواضع و بردبارى و توكل در امور\r\n( 5 ) 59 - محمد بن عبد اللَّه گويد : از حضرت رضا عليه السلام شنيدم ميفرمود :\r\nهيچ مردى عابد نخواهد شد مگر اينكه حليم و بردبار باشد ، در بنى اسرائيل هر گاه مردى ميخواست در زمره عباد قرار گيرد قبل از آن مدت ده سال سكوت مىكرد .\r\n( 6 ) 60 - حسن بن جهم گويد : حضرت رضا عليه السلام فرمود : تواضع اين است كه به مردم حق دهى همانطور كه انتظار دارى مردم به تو حق دهند .\r\n( 7 ) 61 - در حديث ديگرى آمده است كه راوى گفت : عرض كردم : تعريف تواضع چيست ؟ و به چه كسى متواضع ميگويند ؟ .\r\nفرمود : تواضع درجاتى دارد ، يكى از آنها اين است كه مرد قدر خود را بشناسد و دلش آرام گيرد و با مردم آن طور عمل كند كه انتظار دارد مردم با او معامله\r\n\r\n","description":"","footnote":"","page_name":" 447 ","page_number":447},
  {"content":"\r\n\r\nكنند ، اگر از كسى بدى ديد با نيكى او را جبران كند ، خشم خود را فرو برد و از مردم درگذرد ، و خداوند نيكوكاران را دوست دارد .\r\n( 1 ) 62 - حسن بن جهم گويد : از حضرت رضا عليه السلام پرسيدم و گفتم :\r\nقربانت گردم توكل را برايم تعريف كنيد .\r\nفرمود : در برابر خداوند از كسى نترسى ، گويد : گفتم : معنى تواضع چيست ؟ .\r\nفرمود : حق مردم را بده همانطور كه انتظار دارى مردم حق تو را بدهند .\r\nگويد : عرض كردم : ميخواهم بدانم موقعيت من در نزد شما چگونه است ؟ .\r\nفرمود : بنگر موقعيت من در نزد شما چگونه است .\r\n( 2 ) 63 - حسن بن بنت الياس گويد : حضرت رضا عليه السلام از پدرانش از على عليه السلام روايت مىكند كه حضرت رسول صلى اللَّه عليه و آله فرمود :\r\nاز مشاجره با مردم پرهيز كنيد ، زيرا از وى نادانى و جهل ظاهر مىشود و عزت و غيرت را دفن مىكند .\r\n\r\n( 3 ) اداء امانت\r\n( 4 ) 64 - حضرت رضا عليه السلام از پدرانش از حضرت رسول صلى اللَّه عليه و آله روايت مىكند كه فرمود :\r\nبه كثرت صلاة و صيام و حج كسى گول نخوريد ، و كثرت عبادت و شب‌زنده‌دارى كسى شما را فريب ندهد ، بنگريد به راستگوئى و اداء امانت او و اگر كسى داراى اين صفات شد قابل اعتماد است .\r\n\r\n","description":"","footnote":"","page_name":" 448 ","page_number":448},
  {"content":"\r\n\r\n( 1 ) 65 - شيخ مفيد به اسناد خود از حضرت رضا از پدرانش از على عليهم السلام روايت كرده كه حضرت رسول صلى اللَّه عليه و آله فرمود :\r\nخداوند متعال ميفرمايد : شما را به ورع و پرهيزكارى و اجتهاد و اداء امانت و راستگوئى و طول سجود و ركوع و نماز شب . و طعام و سلام امر ميكنم .\r\n\r\n( 2 ) حب جاه و حسد و رياء\r\n( 3 ) 66 - محمد بن عرفه گويد : حضرت رضا عليه السلام فرمود :\r\nواى بر تو اى فرزند عرفه بدون رياء و ريبه كار كنيد ، و بدان كه هر كسى عملى براى غير خداوند انجام دهد خداوند آن عمل را نخواهد پذيرفت و كارش را به او واگذار خواهد كرد اگر آن عمل خير باشد جزايش را خواهد ديد و اگر شر باشد باز هم پاداش خواهد يافت .\r\n( 4 ) 67 - معمر بن خلاد گويد : حضرت رضا عليه السلام متذكر مردى شدند و فرمودند : او طالب رياست است ، و سپس فرمود :\r\nاگر دو گرگ درنده به گوسفندانى حمله كنند و چوپانى هم نباشد كه آن‌ها را از گوسفندان دور كند ضرر اين كمتر است از حب رياست براى مسلمان متدين .\r\n( 5 ) 68 - حسن بن على بن فضال گويد : حضرت رضا عليه السلام از پدرانش از على عليهم السلام روايت مىكند كه حضرت رسول صلى اللَّه عليه و آله فرمود :\r\nامراض ملت‌هاى قبل به شما روى آورده است و آن مرض كينه و بغض به همديگر است .\r\n( 6 ) 69 - احمد طائى از حضرت رضا و او از پدرانش از على عليهم السلام روايت كرده كه فرمود : كسى كه از مخلوق اطاعت كند و معصيت پروردگار را انجام دهد\r\n\r\n","description":"","footnote":"","page_name":" 449 ","page_number":449},
  {"content":"\r\n\r\nدين ندارد .\r\n( 1 ) 70 - حسن بن سليمان ملطى گويد : حضرت رضا عليه السلام از پدرش از على عليه السلام روايت مىكند كه حضرت رسول صلى اللَّه عليه و آله فرمود : نزديك بود حسد از قضاء و قدر پيشى گيرد .\r\n\r\n( 2 ) گناهان كبيره و صغيره\r\n( 3 ) 71 - حسين بن خالد گويد : خدمت حضرت رضا عليه السلام عرض كردم براى ما از حضرت رسول صلى اللَّه عليه و آله روايتى نقل شده كه آن جناب فرمود :\r\nهر كس شراب بنوشد چهل روز نماز او قبول نميشود ، فرمود : راست ميگويند .\r\nگفتم : چگونه نماز او در كمتر از اين مدت و يا بيشتر قبول نميگردد ؟ .\r\nحضرت رضا عليه السلام فرمود : خداوند متعال خلقت انسان را اندازه گرفت ، مدت چهل روز او را در حال نطفه قرار داد ، و چهل روز علقه بود ، و پس از اين مدت چهل روز مانند گوشت كوبيده بود ، و هر گاه كسى شراب خورد تا چهل روز اثر آن در بدن شارب خواهد ماند .\r\n( 4 ) 72 - معمر بن خلاد از حضرت رضا عليه السلام روايت كرده كه از حضرت رسول صلى اللَّه عليه و آله پرسيده شد :\r\nمؤمن ترسو هست ؟ .\r\nفرمود : آرى .\r\nگفته شد بخيل هم هست ؟ .\r\nفرمود : آرى .\r\n\r\n","description":"","footnote":"","page_name":" 450 ","page_number":450},
  {"content":"\r\n\r\nگفته شد دروغ هم ميگويد ؟ .\r\nفرمود مؤمن دروغگو نيست .\r\n( 1 ) 73 - على بن اسباط گويد : حضرت رضا عليه السلام از امير المؤمنين سلام اللَّه عليه روايت مىكند كه فرمود .\r\nجبين شكسته خود را ظاهر نكن در حالى كه مرتكب كارهاى زشتى شده‌اى ، شب‌ها راحت نباش در حالى كه گناهان زيادى انجام داده‌اى .\r\n( 2 ) 74 - عباس بن هلال شامى غلام حضرت موسى بن جعفر عليهما السلام گويد از امام رضا ( ع ) شنيدم ميفرمود :\r\nهر گاه بندگان گناهانى احداث كنند و ندانند عاقبت آنها چه خواهد شد ، خداوند متعال نيز بلاها و گرفتاريها را براى آنها ايجاد خواهد كرد كه آنها هرگز از آن بلاها اطلاعى نداشتند و نميدانستند چنين بلاهائى در دنيا هست .\r\n( 3 ) 75 - ابن عرفه گويد حضرت ابو الحسن عليه السلام فرمود :\r\nاز طرف خداوند متعال در هر شب و روز يك منادى فرياد مىزند :\r\nاى بندگان خداوند اندكى از معصيت خداوند دست بكشيد ، و اگر چهار - پايان چرنده و كودكان شيرخوار ، و پيران در حال ركوع نبودند بر شما عذاب فرود مىآمد و از هم متلاشى ميشديد .\r\n( 4 ) 76 - حضرت جواد عليه السلام از پدرش امام رضا سلام اللَّه عليه روايت كرده عمرو بن عبيد خدمت امام جعفر صادق عليه السلام رسيد ، پس از سلام در محضر آن بزرگوار نشست و آيه شريفه  الَّذِينَ يَجْتَنِبُونَ كَبائِرَ الْإِثْمِ وَ الْفَواحِشَ *  را قرائت كرد ، پس از خواندن آيه سكوت نمود .\r\n\r\n","description":"","footnote":"","page_name":" 451 ","page_number":451},
  {"content":"\r\n\r\n( 1 ) حضرت صادق عليه السلام فرمود چرا سكوت كردى ؟ .\r\nعرض كرد ميل دارم گناهان كبيره را در قرآن بشناسم .\r\nامام صادق در اين هنگام گناهان كبيره را براى او تشريح كرده و فرمودند :\r\n1 - بزرگترين گناهان شرك به خداوند است ، و در قرآن فرموده هر كس براى خدا شريكى قائل شود پروردگار بهشت را بر او حرام خواهد ساخت .\r\n2 - از گناهان بزرگ نوميدى از رحمت خداوند است زيرا كه فرموده از رحمت پروردگار نوميد نميگردند مگر كافران .\r\n3 - از گناهان كبيره راحت بودن از مكر خداوند است يعنى انسان به عذاب و غضب خداوند اعتناء نكند ، و با كمال آسايش به معصيت و نافرمانى پروردگار خود را مشغول كند ، خداوند ميفرمايد از عذاب و مكر خداوند ايمن نخواهند بود مگر زيانكاران .\r\n4 - يكى از معاصى كبيره نافرمانى پدر و مادر است ، خداوند سبحان ميفرمايد كسانى كه از فرمان پدر و مادر سرپيچى كنند بدبخت و ستمكار هستند .\r\n5 - از گناهان بزرگ كشتن نفسى است كه خداوند ريختن خون او را حرام كرده ، مگر اشخاصى كه به دستور حاكم شرع قتل آنها صادر شده باشد .\r\nخداوند متعال ميفرمايد جزاى كسى كه خون مؤمنى را بريزد دوزخ است و او همواره در آن جا معذب خواهد بود .\r\n6 - از معاصى كبيره نسبت دادن زن و مرد مسلمان بزنا است ، و بطور كلى نسبت\r\n\r\n","description":"","footnote":"","page_name":" 452 ","page_number":452},
  {"content":"\r\n\r\nهر عمل زشت و فعل حرام را به مسلمان دادن از گناهان بزرگ است .\r\n( 1 ) خداوند در قرآن فرموده : اشخاصى كه مسلمانان را به اعمال زشت و حرام نسبت ميدهند در دنيا و آخرت از رحمت و آمرزش پروردگار دور هستند و براى آنان عذاب بزرگى آماده است .\r\n7 - از گناهان بزرگ خوردن مال ايتام و تصرف غير مشروع در اموال آنان است .\r\nخداوند ميفرمايد : كسانى كه مال ايتام را ميخورند مانند اين است كه آتش ميخورند و زود است كه به آتش دوزخ برسند .\r\n8 - از معصيت‌هاى بزرگ فرار نمودن از جهاد و دورى از اجتماع مسلمين در جنگ با كفار است .\r\nخداوند ميفرمايد : هر كس از مسلمانان در روز جهاد با دشمن فرار كند و پشت به جنگ نمايد مشمول غضب خداوند شده و در جهنم منزل خواهد كرد ، مگر اشخاصى كه از جبهه برگردند و خود را براى حمله بعدى آماده كنند ، و يا سربازانى كه از عده‌اى فرار كرده و خود را به دسته‌اى ديگر از مجاهدين برسانند .\r\n9 - از گناهان بزرگ خوردن ربا و گرفتن بهره و منفعت است .\r\nخداوند ميفرمايد : كسانى كه ربا ميخورند روز قيامت به پا برنخيزند مگر مانند آن كس كه شيطان او را آسيب رسانيده و ديوانه شده باشد - رباخواران روز رستاخيز مانند ديوانگان عقل و شعور خود را از دست ميدهند ، و در آن وادى هولناك حيران و سرگردان بوده و راه به جايى نخواهند برد .\r\n10 - از گناهان بزرگ سحر و جادوئى است .\r\n\r\n","description":"","footnote":"","page_name":" 453 ","page_number":453},
  {"content":"\r\n\r\n( 1 ) خداوند متعال ميفرمايد : همانا دانستند آن كس كه سحر و جادوئى را بخرد و فرا گيرد ، براى او در آخرت بهره و نصيبى نخواهد بود .\r\n11 - از گناهان بزرگ زنا كردن و زنا دادن است .\r\nپروردگار ميفرمايد : هر كس مرتكب اين كار زشت گردد به گناه و حرام خواهد پيوست و مرتكب اين فعل قبيح و شنيع روز قيامت عذاب دو چندان خواهد چشيد ، و در آتش دوزخ به خوارى و سرافكندگى جاودان خواهد ماند .\r\n12 - يكى از معاصى كبيره دروغى است كه صاحبش را در زشتى و بدكارى فرو برد .\r\nخداوند فرموده : كسانى كه ميخرند به عهده خدا و سوگندهاى خود بهاى اندكى را - يعنى با قسم دروغ منافع خود را در نظر ميگيرند - اين مردم در آخرت بهره و فائده‌اى نخواهند داشت .\r\n13 - از گناهان بزرگ خيانت در امانت و اموال مسلمين است .\r\nخداوند متعال ميفرمايد : هر كس خيانت ورزد و اموال مردم را كه در نزد وى امانت شده حيف و ميل نمايد ، با همان خيانت و كار زشتى كه انجام داده در محضر پروردگار حاضر خواهد گرديد .\r\n14 - از معاصى كبيره ندادن زكات واجب است .\r\nخداوند ميفرمايد : بوسيله پولهاى اندوخته - طلا و نقره مسكوكه ، كه در سابق رايج بود - كه حقوق واجبه آنها پرداخت نشده باشد چهره‌ها و پهلوها و پشت‌هاى صاحبان آنها داغ خواهد شد .\r\n\r\n","description":"","footnote":"","page_name":" 454 ","page_number":454},
  {"content":"\r\n\r\nمقصود جمع كردن اموال است از طريق غير مشروع و يا اموالى كه حقوق شرعى آنها داده نشود ، چه آنها پولها كه اندوخته و حقوق آنها را نپرداخته طلا و نقره باشد كه سابقا در دسترس بوده و يا كاغذها و اسكناسها كه اكنون در دست مردم است و مورد معامله مىباشد .\r\n( 1 ) 15 - از گناهان بزرگ گواهى دادن به دروغ است و يا تزوير و كتمان شهادت در هنگامى كه به آن احتياج پيدا شود .\r\nخداوند ميفرمايد : هر كس در وقت احتياج به شهادت گواهى ندهد ، دلش آلوده و معصيت‌كار است .\r\n16 - از معاصى كبيره نوشيدن شراب و استعمال مسكرات است .\r\nخداوند متعال از خوردن شراب نهى كرده هم چنان كه از پرستش بتان جلوگيرى فرموده است .\r\n17 - از گناهان بزرگ ترك نماز از روى تعمد است ، و يا هر عملى كه خداوند واجب كرده ترك شود .\r\nخداوند ميفرمايد : هر كس نماز را از روى تعمد ترك كند از ذمه پروردگار و پيغمبرش بيرون خواهد شد .\r\n18 - از گناهان بزرگ پيمان‌شكنى و قطع رحم است .\r\nخداوند ميفرمايد : اين گونه از مردمان كه گرفتار اين صفت مذموم شوند مشمول لعنت خداوند خواهند شد و براى آنان عاقبت بدى خواهد بود .\r\nحضرت على بن موسى بن جعفر عليهم السلام فرمود : در اين هنگام عمرو بن عبيد از\r\n\r\n","description":"","footnote":"","page_name":" 455 ","page_number":455},
  {"content":"\r\n\r\nمحضر حضرت صادق عليه السلام بيرون شد در حالى كه گريه‌اش بلند بود و ميگفت :\r\nهلاك گرديد كسى كه از نزد خود مطلبى گفت ، و با شما در علم و فضيلت خصومت ورزيد .\r\n( 1 ) مؤلف گويد :\r\nما اين حديث را با ترجمه و شرح آن در مسند حضرت عبد العظيم حسنى كه مزار مبارك آن در شهر رى معروف و مشهور است ذكر كرده‌ايم ، جويندگان به صفحه 113 مراجعه كنند .\r\n( 2 ) 77 - احمد بن عامر طائى از حضرت رضا عليه السلام از پدرانش از على عليهم السلام روايت كرده كه حضرت رسول صلى اللَّه عليه و آله فرمود :\r\nخداوند متعال ميفرمايد اى فرزند آدم با انصاف با من رفتار نكردى ، من از نعمت‌هاى خود با كمال محبت به تو مىدهم و تو در مقابل معصيت مرا انجام ميدهى نيكىها از جانب من براى تو فرود مىآيد و در عوض شرهاى تو به آسمان‌ها مىرسد .\r\n( يكى از فرشتگان مقرب همواره در شب و روز اعمال زشت تو را به من مىرساند ) .\r\n( 3 ) 78 - حضرت رضا عليه السلام از پدرانش روايت كرده كه حضرت رسول صلى اللَّه عليه و آله فرمود :\r\nاز ما نيست كسى كه با مسلمانان غل و غش كند ، و يا به آنان ضرر برساند و يا مكر و خدعه نمايد .\r\n( 4 ) 79 - حضرت رضا عليه السلام از پدرانش روايت كرده كه حضرت رسول\r\n\r\n","description":"","footnote":"","page_name":" 456 ","page_number":456},
  {"content":"\r\n\r\nصلى اللَّه عليه و آله فرمود : ( 1 ) خداوند متعال مىفرمايد :\r\nاى فرزند آدم گناهان مردم تو را مغرور نكند و از ارتكاب گناه بازت ندارد ، و نعمت مردم تو را از نعمت خدا فراموش نسازد .\r\nمردم را از رحمت خداوند نااميد نكن در حالى كه خود برحمت خداوند اميدوار هستى .\r\n( 2 ) 80 - و نيز از پدرانش عليهم السلام روايت كرده كه حضرت رسول صلى اللَّه عليه و آله فرمود :\r\nپس از خود از سه چيز در بارهء امت خود نگران هستم ، گمراهى پس از معرفت ، فتنه‌ها و حوادث گمراه‌كننده و شهوت دامن و شكم .\r\n( 3 ) 81 - عبد اللَّه تميمى از حضرت رضا عليه السلام از پدرانش از على عليهم السلام روايت كرده كه فرمود :\r\nخداوند متعال كسانى را كه در دين او مجادله مىكنند لعنت كرده ، و آنها به زبان رسول خدا نيز لعنت شده‌اند .\r\n( 4 ) 82 - دارم بن قبيصه از حضرت رضا عليه السلام از پدرانش از على عليه السلام روايت كرده كه حضرت رسول صلى اللَّه عليه و آله فرمود :\r\nكسى كه از گناه توبه كند مانند اين است كه هرگز مرتكب گناه نشده است .\r\n( 5 ) 83 - شيخ مفيد بسند خود از حضرت رضا عليه السلام روايت كرده كه فرمود :\r\nهر كس شرم و حياء را از خود دور كرد و هر چه دلش خواست انجام داد\r\n\r\n","description":"","footnote":"","page_name":" 457 ","page_number":457},
  {"content":"\r\n\r\nغيبت ندارد .\r\n( 1 ) 84 - ياسر خادم از حضرت رضا عليه السلام روايت كرده كه فرمود :\r\nهر گاه واليان دروغ بگويند باران قطع مىگردد ، و هر گاه زمامداران ستم كنند حكومت از نظرها خواهد افتاد ، و هر گاه زكات اموال پرداخت نشود گوسفندان خواهند مرد .\r\n\r\n( 2 ) چند حديث در مواعظ و نصايح\r\n( 3 ) 85 - ابو الصلت هروى گويد : حضرت رضا عليه السلام از پدرانش از على عليه السلام روايت مىكند كه حضرت رسول صلى اللَّه عليه و آله فرمود :\r\nكفران نعمت از همه گناهان زودتر انسان را گرفتار عقوبت مىكند .\r\n( 4 ) 86 - و نيز ابو الصلت گويد حضرت رضا عليه السلام از پدرانش روايت ميكرد كه حضرت رسول صلى اللَّه عليه و آله فرمود :\r\nروز قيامت يكى از بندگان را در پيشگاه عدل پروردگار حاضر ميكنند ، خداوند فرمان ميدهد او را به طرف دوزخ ببرند .\r\nآن مرد ميگويد : بار خدايا فرمان دادى مرا به طرف جهنم ببرند در حالى كه من قرآن خوان بودم .\r\nپروردگار ميفرمايد : اى بندهء من تو را از نعمت خود بهره‌مند كردم تو شكر نعمت مرا نكردى و كفران ورزيدى .\r\nآن بنده ميگويد : فلان نعمت را به من دادى و من هم در برابر آن شكر كردم ، و او هم چنان نعمت‌هاى خداوند را شمارش كرد و شكر و سپاس خود را در برابر آنها گفت .\r\n\r\n","description":"","footnote":"","page_name":" 458 ","page_number":458},
  {"content":"\r\n\r\n( 1 ) در اين هنگام خداوند متعال بنده خود را مورد خطاب قرار داد و فرمود :\r\nاى بندهء من تو راست ميگوئى ، و ليكن تو ميبايست از كسى كه نعمت مرا به تو رسانيد سپاسگزارى ميكردى ، و من سوگند ياد كرده‌ام كه شكر هيچ بنده‌اى را قبول نكنم مگر اينكه از اشخاصى كه وسيله رسانيدن نعمت من شده‌اند سپاسگزارى شود .\r\n( 2 ) 87 - عبد السلام بن صالح ابو الصلت هروى گويد : حضرت رضا عليه السلام فرمود : حياء از ايمان است كسى كه حياء و شرم ندارد در حقيقت ايمان ندارد .\r\n( 3 ) 88 - داود بن سليمان غازى از حضرت رضا عليه السلام از پدرانش از على عليه السلام روايت مىكند كه فرمود :\r\nهمه جهان در جهل و نادانى است ، مگر جاهائى كه در آن نور علم باشد ، و علم حجت و برهان است ، مگر آن اندازه كه به آن عمل شود ، و عمل نيز در معرض رياء و تظاهر است ، مگر آن عملى كه از روى اخلاص باشد ، و اخلاص هم در معرض خطر است تا آنگاه كه عاقبت كارها معلوم گردد و انسان ببيند در پايان ، كارش به كجا خواهد رسيد .\r\n( 4 ) 89 - حسين بن خالد از حضرت رضا عليه السلام از پدرش از حضرت صادق عليهما السلام روايت كرده كه فرمود :\r\nخداوند متعال خانه‌اى كه در آن گوشت باشد دشمن مىدارد ، يكى از اصحاب گفت : يا ابن رسول اللَّه ما همه گوشت را دوست داريم و در منازل ما هميشه گوشت هست ، پس ما چكار كنيم ؟\r\nامام عليه السلام فرمود :\r\nمطلب آن طور كه تو درك كردى نيست ، مقصود از آن خانه‌اى است كه در آن\r\n\r\n","description":"","footnote":"","page_name":" 459 ","page_number":459},
  {"content":"\r\n\r\nگوشت مردم را ميخورند و غيبت همديگر را مىكنند ، و مقصود از گوشت فربه و پر چربى نيز مردمان متكبر مىباشند .\r\n( 1 ) 90 - احمد عامر طائى از امام رضا عليه السلام از پدرانش از على عليه السلام روايت مىكند كه حضرت رسول صلى اللَّه عليه و آله فرمود :\r\nبهترين اعمال در نزد خداوند ايمانى است كه در آن شك نباشد ، و جهادى است كه در آن غش و فريب نباشد ، و حجى كه مورد قبول خداوند قرار گيرد .\r\nنخستين كسى كه وارد بهشت مىگردد شهيد است و همچنين بنده‌اى كه عبادت خداوند را انجام داده و از مولايش اطاعت كرده باشد و مرديكه در زندگى عفت داشته و عيال خود را در كمال عفت اداره كند .\r\nو نخستين فردى كه وارد دوزخ مىشود زمامدارى است كه با زور و قلدرى بر مردم مسلط گردد و در جامعه عدل و داد نداشته باشد ، و همچنين ثروت‌مندى كه حقوق متعلق به مال را پرداخت نكند ، و فقيرى كه فخر و مباهات داشته باشد .\r\n( 2 ) 91 - احمد بن عامر از حضرت رضا از پدرانش از رسول خدا صلى اللَّه عليه و آله روايت مىكند كه فرمود :\r\nهنگامى كه روز قيامت فرا رسد خداوند متعال براى بنده مؤمنش متجلى ميگردد و همه گناهان او را يكى بعد از ديگرى ميشمارد ، و سپس گناهان او را مىآمرزد ، و هيچ فرشته مقربى و پيغمبر مرسلى را از گناهان او مطلع نميكند ، و همه لغزشهاى او را پنهان نگه ميدارد ، و سيئات او را به حسنات تبديل مىكند .\r\n( 3 ) 92 - علي بن اسباط گويد : از حضرت رضا عليه السلام شنيدم از پدرانش از\r\n\r\n","description":"","footnote":"","page_name":" 460 ","page_number":460},
  {"content":"\r\n\r\nحضرت رسول صلى اللَّه عليه و آله روايت ميكرد كه فرمود :\r\nاز امثال انبياء چيزى نمانده جز آنكه مردم مىگويند : هر گاه حياء نداشته باشى هر كار دلت مىخواهد انجام بده .\r\n( 1 ) 93 - عباس بن هلال از حضرت رضا عليه السلام روايت كرده كه فرمود :\r\nكسى كه نيكى كند و قصد تظاهر نداشته باشد خداوند هفتاد برابر به آن حسنه مىدهد و كسى كه آشكارا معصيت كند از رانده‌شدگان محسوب است ، و كسى كه معصيت را از مردم مخفى كند خداوند او را مىآمرزد .\r\n( 2 ) 94 - حسن بن بنت الياس گويد حضرت رضا عليه السلام گفت : رسول خدا صلى اللَّه عليه و آله فرمودند :\r\nخداوند لعنت كند كسى را كه بدعت گذارد ، و يا بدعت‌گذارى را جاى دهد .\r\nگويد عرض كردم مقصود از بدعت چيست ؟\r\nفرمود كسى كه مردى را به ناحق بكشد .\r\n( 3 ) 95 - ياسر خادم گويد از حضرت رضا عليه السلام شنيدم مىفرمود مردم در سه جا بيش از همه وقت در وحشت مىباشند ، روزى كه از مادر متولد شده و ديدگانش متوجه دنيا ميگردد ، و روزى كه از جهان برود و آخرت را با اهلش مشاهده كند ، و روزى كه مبعوث گردد و احكامى را دريابد كه در دنيا مانند آن را نديده است .\r\nخداوند متعال در اين سه جا به حضرت يحيى عليه السلام سلام فرستاده و وحشت و خوف او را بر طرف كرده است .\r\n\r\n","description":"","footnote":"","page_name":" 461 ","page_number":461},
  {"content":"\r\n\r\n( 1 ) در قرآن مجيد فرموده  وَ سَلامٌ عَلَيْهِ يَوْمَ وُلِدَ وَ يَوْمَ يَمُوتُ ، وَ يَوْمَ يُبْعَثُ حَيًّا  سلام بر يحيى روزى كه به جهان آمد ، و روزى كه جهان را وداع گفت و روزى كه مبعوث گردد .\r\nو حضرت عيسى عليه السلام نيز در همين ايام بر خود سلام فرستاد و فرمود :\r\n وَ السَّلامُ عَلَيَّ يَوْمَ وُلِدْتُ وَ يَوْمَ أَمُوتُ وَ يَوْمَ أُبْعَثُ حَيًّا  .\r\n( 2 ) 96 - احمد بن عامر طائى از حضرت رضا از پدرانش از على عليهم السلام روايت كرده كه حضرت رسول صلى اللَّه عليه و آله فرمود :\r\nهر كس با مردم در حين معامله ستم نكند ، و در محاورات با آنها دروغ نگويد و در وعده‌ها خلف نداشته باشد اين چنين كسى در مردانگى كامل ، و در عدالت مسلم است ، در اين صورت برادرى او لازم شده و غيبت وى حرام است .\r\n( 3 ) 97 - ايوب بن نوح گويد : حضرت رضا عليه السلام فرمود :\r\nانجام هفت چيز بدون در نظر گرفتن هفت چيز ديگر مسخره كردن هفت چيز اول است .\r\nهر كس با زبان استغفار كند و قلبش پشيمانى نداشته باشد خود را استهزاء كرده است .\r\nهر كس از خداوند توفيق بخواهد و در انجام اعمال سعى و كوشش نداشته باشد خود را ريشخند كرده است .\r\nهر كس احتياط پيشه كند و در كار حزم را مراعات كند ، ولى بدون پروا و ترس\r\n\r\n","description":"","footnote":"","page_name":" 462 ","page_number":462},
  {"content":"\r\n\r\nاز عاقبت آن كار را انجام دهد خود را مسخره نموده است .\r\n( 1 ) هر كس از خداوند بهشت را آرزو كند و در سختيها شكيبائى نداشته باشد خود را مسخره كرده است .\r\nو هر كس از آتش به خداوند پناه برد و از شهوات دست نكشد خود را استهزاء نموده است .\r\n( 2 ) 98 - ايوب بن نوح گويد : حضرت رضا عليه السلام از پدرش و او از پدرانش از حضرت رسول صلى اللَّه عليه و آله روايت كرده كه فرمود :\r\nپنج نفرند كه آتش آنها خاموش نشده و بدنهاى آنان نخواهد مرد .\r\nمرديكه به خداوند شرك آورد ، و مرديكه پدر و مادرش را عاق كند ، و مرديكه از برادرش نزد حاكم سعايت كند و حاكم او را بكشد .\r\nو مرديكه شخصى را بناحق بكشد ، و مرديكه مرتكب گناه شود و گناه خود را به گردن خدا اندازد .\r\n( 3 ) 99 - فضيل بن يسار گويد : از حضرت رضا عليه السلام پرسيدم آيا افعال بندگان مخلوق است و يا غير مخلوق ؟ .\r\nفرمود : به خداوند سوگند مخلوق است ، مقصود خلق تقدير است نه خلق تكوين .\r\nسپس فرمود : ايمان از اسلام يك درجه افضل است ، و تقوى از ايمان يك درجه افضل است ، و چيزى مانند يقين به بنى آدم داده نشد .\r\n( 4 ) 100 - على بن حسن بن شعبه حرانى از حضرت رضا مرسلا نقل كرده است\r\n\r\n","description":"","footnote":"","page_name":" 463 ","page_number":463},
  {"content":"\r\n\r\nكه آن حضرت فرمود : ( 1 ) اگر در شخص پنج خصلت نباشد در امور دنيا و آخرت از او انتظارى نداشته باشيد .\r\nكسى كه در مردانگى مورد اعتماد نباشد ، و در طبيعت خود كرم نداشته باشد ، و در اخلاق و صفات شايسته نباشد ، و در شخصيت خود فضل و كمال نداشته باشد ، و از خداوند خود نترسد .\r\n( 2 ) 101 - حضرت رضا عليه السلام فرمود : ما اهل بيتى هستيم كه وعده‌هاى خود را به منزله دين ميدانيم ، و حضرت رسول صلى اللَّه عليه و آله نيز همين طور رفتار ميكرد .\r\n( 3 ) 102 - از حضرت رضا عليه السلام پرسيده شد بهترين بندگان چه اشخاصى هستند ؟ .\r\nفرمود : كسانى كه كارهاى خوب بكنند و از كرده‌هاى خود خوشحال باشند ، و هر گاه مرتكب معصيت گردند استغفار كنند ، و هر گاه چيزى به آنها داده شد سپاسگزار باشند ، و هر گاه گرفتار مصيبت شدند شكيبا باشند ، و هر گاه بر كسى خشم گرفتند درگذرند .\r\n( 4 ) 103 - و نيز از آن حضرت پرسيده شد معنى توكل چيست ؟ .\r\nفرمود : از هيچ كس جز خداوند نترسى .\r\n( 5 ) 104 - حضرت رضا عليه السلام فرمود : ايمان داراى چهار ركن است ، توكل بر خداوند ، و خوشنودى از قضاء او و تسليم امور به خداوند و واگذارى كارها به او .\r\n\r\n","description":"","footnote":"","page_name":" 464 ","page_number":464},
  {"content":"\r\n\r\n( 1 ) 105 - به حضرت رضا عليه السلام گفته شد : چگونه صبح كردى ؟ .\r\nفرمود : صبح كردم در حالى كه مدت زندگانيم معلوم نيست ، و همه اعمالم محفوظ است ، و مرگ در انتظار ، و آتش در دنبال ، و نميدانيم بر ما چه خواهد گذشت .\r\n( 2 ) 106 - حضرت رضا عليه السلام فرمود : هر گاه دو گروه به هم رسيدند يكى از آنها پيروز خواهند شد ، و ليكن بزرگتر آنها آن دسته‌اى است كه از مغلوب درگذرد .\r\n( 3 ) 107 - و نيز فرمود : زمانى بر مردم خواهد آمد كه عافيت در آن زمان ده قسمت خواهد شد ، و نه قسمت آن در كناره‌گيرى از مردم و يك قسمت در سكوت خواهد بود .\r\n( 4 ) 108 - و نيز فرمود : كسى كه نعمت و تمكن دارد بايد به اهل و عيالش به خوبى رسيدگى كند .\r\n( 5 ) 109 - فرمود : دوستى با مردم نصف عقل است .\r\n( 6 ) 110 - حضرت رضا عليه السلام فرمود : هيچ بنده‌اى در ايمان به كمال نميرسد مگر اينكه در او سه خصلت باشد ، فهميدن و درك كردن مسائل شرعى ، و تنظيم برنامه‌هاى زندگى با بهترين روش ، و شكيبائى در گرفتاريها .\r\n( 7 ) 111 - و نيز فرمود : خداوند گفتگوهاى مجادله‌آميز ، و ضايع ساختن اموال و كثرت سؤال را مبغوض ميدارد .\r\n( 8 ) 112 - از حضرت رضا عليه السلام پرسيده شد مردمان پست چه اشخاصى هستند ؟ فرمود : كسى كه در نزد او چيزى باشد كه او را از خدا غافل كند .\r\n\r\n","description":"","footnote":"","page_name":" 465 ","page_number":465},
  {"content":"\r\n\r\n( 1 ) 113 - و نيز فرمود : هر گاه خداوند ارادهء كارى بكند عقول مردم را سلب مىكند ، پس از اينكه امر خود را جارى كرد و اراده‌اش تمام شد ، بار ديگر عقل آنها را برميگرداند ، و ميفرمايد اين عقل از كجا آمد و يا كجا رفت .\r\n( 2 ) 114 - و نيز فرمود : عقل هيچ مرد مسلمانى به كمال نميرسد مگر اينكه در وى ده خصلت باشد .\r\nاز وى هميشه آرزوى خير داشته باشند ، و از شرش در امان باشند خير ديگران در نظرش زياد جلوه كند ، و خير خودش را اندك شمارد .\r\nاگر از وى هر حاجتى بخواهند خسته نباشد ، و از طلب علم در حال حيات افسرده نگردد ، نيازمندى در راه خدا از بىنيازى در نزد او محبوب‌تر باشد ، و ذلت و خوارى در راه خدا از عزت بدست آوردن در نزد دشمنان خدا نزد او گرامىتر باشد ، گمنامى نزد او گواراتر باشد از شهرت .\r\nسپس فرمود : دهم و نميدانى دهم چيست ؟ .\r\nگفته شد : آن چيست ؟ .\r\nفرمود : آن كسى است كه هر كس را مشاهده كند ميگويد : او از من بهتر و پرهيزكارتر است ، در اين مورد مردم از دو دسته خارج نيستند يا از آن بهتر و پرهيزكارترند و يا از وى بدتر و پست‌ترند .\r\nهر گاه ملاقات كند آن كس را كه از وى بدتر و پست‌تر است گويد : خير اين مرد آشكار نيست و او از برايش بهتر است ، و خير من ظاهر است و اين برايم شر است و هر گاه كسى را كه بهتر از او هست مشاهده كرد براى او تواضع مىكند تا خود را به او برساند .\r\n\r\n","description":"","footnote":"","page_name":" 466 ","page_number":466},
  {"content":"\r\n\r\nهر گاه شخصى به اين درجه از كمال رسيد مقامش بلند شده و خيرش همه جا را فرا خواهد گرفت ، و نام نيكش در همه جا خواهد پيچيد ، و بر مردم حكومت خواهد كرد .\r\n( 1 ) 115 - احمد بن نجم از حضرت رضا عليه السلام پرسيد آن خودنمائى كه اعمال را فاسد مىكند چيست ؟ .\r\nفرمود : خودنمائى مراتبى دارد : يكى از آنها اين است كه انسان اعمال زشت خود را نيكو مشاهده كند و پندارد كه كارهاى نيكى انجام ميدهد ، و دوم اينكه بنده‌اى بر خداوند منت گذارد در صورتى كه خداوند بر بندگان منت دارد .\r\n( 2 ) 116 - فضل بن شاذان گويد : خدمت حضرت رضا عليه السلام عرض كردم يونس بن عبد الرحمن گمان مىكند كه معرفت اكتسابى است .\r\nفرمود : عقيدهء او درست نيست ، خداوند متعال به هر كس هر چه خواست ميدهد ، بعضى از مردم داراى ايمان مستقر و ثابت و گروهى ايمان عاريه دارند ، و اما ايمان مستقر را خداوند از مؤمن سلب نميكند و ليكن ايمان عاريه را از صاحبش سلب مىكند .\r\n( 3 ) 117 - صفوان بن يحيى گويد : از امام رضا عليه السلام پرسيدم آيا مردم در معرفت اختيارى دارند ؟ .\r\nفرمود خير گفتم آنان در معرفت اجر و مزدى دارند ؟ .\r\nفرمود آرى خداوند در معرفت هم احسان مىكند و در صواب هم احسان مىنمايد .\r\n\r\n","description":"","footnote":"","page_name":" 467 ","page_number":467},
  {"content":"\r\n\r\n( 1 ) 118 - على بن شعيب گويد خدمت حضرت رضا عليه السلام رسيدم فرمود اى على با چهارپايان به خوبى رفتار كنيد زيرا آنها وحشى هستند و اگر به خاطر عدم محبت از گروهى دور شدند ديگر برنميگردند .\r\n( 2 ) 119 - و نيز فرمود : اى علي بدترين مردم آن كس است كه مردم را از عطاهاى خود دور كند ، و به تنهائى غذا بخورد ، و بنده خود را تازيانه بزند .\r\n( 3 ) 120 - و نيز فرمود : هيچ مردى دست مردى را نبوسد ، زيرا بوسيدن دست كسى مثل اين است كه او را سجده كرده باشد .\r\n( 4 ) 121 - و نيز فرمود : بخيل راحتى ، و حسود لذت ، و پادشاهان وفاء و دروغگو مردانگى ندارند .\r\n( 5 ) 122 - در جامع الاخبار از حضرت رضا عليه السلام روايت كرده كه فرمود :\r\nكسى كه ورع ندارد مسلمان نيست ، و كسى كه تقيه را مراعات نكند ايمان ندارد .\r\n( 6 ) 123 - حضرت رضا عليه السلام فرمود :\r\nهر دو نفرى كه در راه خدا با هم برادر باشند در لباس و هيئت بايد مثل هم باشند و آنها همچنين شناخته ميشوند تا به اتفاق در جوار رحمت حق قرار گيرند .\r\nخداوند متعال ميفرمايد :\r\nمرحبا به بندگان و آفريدگان و زيارت‌كنندگان من كه با يك ديگر محبت كردند و براى خاطر من همديگر را دوست داشتند و اينك در محل شريف و محترمى كه براى آنها مقرر داشته‌ام منزل كرده‌اند .\r\nاى فرشتگان به آنان طعام و شراب دهيد و لباسهاى فاخر بر آنها بپوشانيد .\r\nدر اين هنگام از هفتاد تا هفتصد هزار حله براى آنها آماده ميكنند ، كه هيچ يك\r\n\r\n","description":"","footnote":"","page_name":" 468 ","page_number":468},
  {"content":"\r\n\r\nاز آنها شبيه هم نيستند .\r\n( 1 ) بار ديگر خداوند به آنها خوش آمد ميگويد ، و فرمان ميدهد به آنها احسان كنند و عطرهاى خوشبو بر آنها بپاشند و در زير سايه‌هاى عرش جاى دهند و در ظروف طلا و نقره براى آنها طعام بياورند .\r\n( 2 ) 124 - حضرت رضا عليه السلام از امام جعفر صادق سلام اللَّه عليه روايت مىكند كه فرمود :\r\nدر زير ديوار يكى از شهرها لوحى پيدا شد كه در آن نوشته شده بود :\r\nلا إله الا اللَّه محمد رسول اللَّه تعجب دارم از كسى كه يقين به مرگ دارد چگونه خوشحال ميگردد ، و عجب دارم از كسى كه يقين به دوزخ دارد چگونه ميخندد ، و عجب دارم از كسى كه يقين به قدر دارد باز محزون ميگردد ، و تعجب دارم از كسى كه جهان را امتحان كرده و ميداند چگونه دنيا با مردم بازى مىكند باز هم به دنيا مطمئن است ، و تعجب دارم كسى كه يقين به حساب روز قيامت دارد چگونه مرتكب گناه ميگردد .\r\n( 3 ) 125 - محمد بن اسماعيل بن بزيع گويد : از حضرت رضا عليه السلام شنيدم ميفرمود :\r\nثروت جمع نميگردد مگر به پنج خصلت :\r\nبخل شديد ، آرزوى دراز ، حرص زياد ، قطع با ارحام ، و اختيار كردن دنيا بر آخرت .\r\n( 4 ) 126 - دارم بن قبيصه از حضرت رضا عليه السلام از پدرانش از على ( ع ) روايت كرده كه رسول خدا صلى اللَّه عليه و آله فرمود :\r\n\r\n","description":"","footnote":"","page_name":" 469 ","page_number":469},
  {"content":"\r\n\r\nاز زيبارويان همواره طلب خير كنيد ، زيرا زيبائى صورت نشانه آن است كه افعال آنها هم نيكو باشد .\r\n( 1 ) 127 - احمد بن عامر طائى از حضرت رضا از پدرانش از على عليهم السلام روايت مىكند كه فرمود سخت‌ترين اعمال سه چيز است ، از حق خود نسبت به ديگران گذشت كردن ، در هر حال به ياد خدا بودن ، و در مال و ثروت با برادر دينى مواسات داشتن .\r\n( 2 ) 128 - فاطمه دختر حضرت رضا عليه السلام از پدرانش از على عليه السلام روايت مىكند كه فرمود روا نيست مسلمانى مسلمان ديگرى را بترساند .\r\n( 3 ) 129 - داود بن قاسم جعفرى گويد از حضرت رضا عليه السلام شنيدم مىفرمود على عليه السلام به كميل بن زياد فرمودند اى كميل دين تو برادرت هست ، و اينك هرطور مىخواهى براى دينت كار كن .\r\n( 4 ) 130 - حضرت رضا عليه السلام از پدرانش از حضرت سجاد عليه السلام روايت كرده كه امير المؤمنين عليه السلام در يكى از خطبه‌هايش فرمود اى مردم دنيا خانه فانى است و آخرت منزل جاودانى ، پس از دنيا كه محل عبور و مرور است براى آخرت كه جايگاه هميشگى شما است توشه برگيريد ، در نزد كسى كه همه اسرار شما را مىداند خود را رسوا نكنيد .\r\nاى مردم دلهاى خود را از دنيا بيرون كنيد قبل از اينكه بدن‌هاى شما را از آن بيرون برند ، شما اگر چه در دنيا زندگى كرديد و ليكن براى آخرت خلق شديد .\r\nدنيا مانند سم است مردم آن را ميخورند و نميدانند كه زهر است ، هر گاه\r\n\r\n","description":"","footnote":"","page_name":" 470 ","page_number":470},
  {"content":"\r\n\r\nيكى از بندگان خدا درگذرد ( 1 ) فرشتگان ميگويند چه با خود برده و ليكن مردم گويند :\r\nچه از خود گذاشته است .\r\nپس اكنون چيزى براى خود مقدم داريد و به آن جهان بفرستيد ، و اين كار را تاخير نياندازيد كه بعدها حسرت خواهيد خورد .\r\nمحروم كسى است كه از اموال خود استفاده نكند و مغبوط كسى است كه با صدقات و خيرات ميزان خود را سنگين كند و در بهشت جايگاه خود را مهيا كند و راه خود را در صراط هموار نمايد .\r\n( 2 ) 131 - ابو الصلت هروى گويد : از حضرت رضا عليه السلام شنيدم ميفرمود :\r\nهر گاه ظالمى پس از ظالمى به حكومت برسد حق نصف ميگردد ، و اگر عادلى پس از عادلى والى شود حق به اعتدال ميرسد ، و هر گاه عادلى پس ظالمى حاكم شود حق راحت ميگردد ، و اگر عبدى پس از آزاد والى شود حق به رقيت مىآيد .\r\n( 3 ) 132 - احمد بن عامر از امام رضا عليه السلام از پدرانش از على عليه السلام روايت كرده كه حضرت رسول صلى اللَّه عليه و آله فرمود .\r\nبهشت را بر دوزخ اختيار كنيد ، اعمال خود را باطل نكنيد كه در آتش برو افكنده خواهيد شد و در آن جاودان خواهيد ماند .\r\n( 4 ) 133 - حضرت رضا عليه السلام از پدرانش از على عليه السلام روايت كرده كه حضرت رسول صلى اللَّه عليه و آله فرمود .\r\nخداوند متعال هر گناهى را مىآمرزد مگر كسى كه دينى و مذهبى احداث كند ، و يا حق اجيرى را غصب نمايد ، و يا مرديكه يك مرد آزاد را بفروشد .\r\n( 5 ) 134 - و نيز از حضرت سجاد روايت كرده كه آن جناب هر گاه مريضى را كه\r\n\r\n","description":"","footnote":"","page_name":" 471 ","page_number":471},
  {"content":"\r\n\r\nبهبود يافته مشاهده ميكرد ميفرمود : پاكى از گناهان بر تو گوارا باد .\r\n( 1 ) 135 - حضرت رضا عليه السلام از پدرانش از امام سجاد عليه السلام روايت كرده كه فرمود :\r\nمردم سه چيز را از سه نفر اخذ كردند ، صبر را از ايوب ، شكر را از نوح ، و حسد را از فرزندان يعقوب .\r\n( 2 ) 136 - احمد بن عامر از حضرت رضا عليه السلام از پدرانش از على عليه السلام روايت كرده كه حضرت رسول صلى اللَّه عليه و آله فرمود :\r\nهر كس مسلمانى را در مشورت فريب دهد از وى بيزارى ميجويم .\r\n( 3 ) 137 - دارم بن قبيصه از حضرت رضا عليه السلام از پدرانش از على عليهم السلام روايت مىكند كه حضرت رسول صلى اللَّه عليه و آله فرمود :\r\nهر كس به خاطر رضايت حاكم و سلطانى خداوند را به خشم آورد از دين خدا بيرون است .\r\n( 4 ) 138 - و نيز از حضرت رضا از پدرانش از على عليهم السلام روايت مىكند كه حضرت رسول صلى اللَّه عليه و آله فرمود :\r\nهر بنده‌اى كه براى رضاى خدا چهل روز عبادت كند چشمه‌هاى حكمت از دلش بر زبانش جارى مىشود .\r\n( 5 ) 139 - و نيز از حضرت رضا از پدرانش از على عليهم السلام روايت كرده كه حضرت رسول صلى اللَّه عليه و آله فرمود :\r\nابرار را از اين جهت ابرار گفتند كه آنها به پدران و مادران و برادران نيكى كردند .\r\n\r\n","description":"","footnote":"","page_name":" 472 ","page_number":472},
  {"content":"\r\n\r\n( 1 ) 140 - ابراهيم بن عباس از حضرت رضا عليه السلام روايت كرده كه فرمود :\r\nگناهان كوچك براى گناهان بزرگ راه باز ميكنند ، و اگر كسى در معصيت‌هاى كوچك از خداوند نترسيد در معصيت‌هاى بزرگ هم نخواهد ترسيد ، و اگر مردم از جنت و نار هم نميترسيدند باز لازم بود معصيت نكنند .\r\nزيرا خداوند همواره بر آنها تفضل و احسان كرده و از نعمت خود به آنها ارزانى داشته است .\r\n\r\n","description":"","footnote":"","page_name":" 473 ","page_number":473},
  {"content":"\r\n\r\n\r\n( 1 ) از كتاب آداب و مواعظ\r\n( 2 ) 1 - احمد بن عامر طائى از حضرت رضا عليه السلام از پدرانش از على عليه السلام روايت كرده كه مردى از على عليه السلام دعوت كرد كه به منزلش برود .\r\nعلى ( ع ) فرمود : من دعوت شما را ميپذيرم در صورتى كه چيزى از بيرون تهيه نكنى ، و آن چه در منزل دارى براى ما بياورى ، و نسبت به اهل و عيال سخت‌گيرى نه كنى .\r\nآن مرد همه شرائط را پذيرفت و على عليه السلام به منزل او رفت .\r\n( 3 ) 2 - و نيز حضرت رضا عليه السلام از پدرانش از على عليه السلام روايت كرده كه حضرت رسول صلى اللَّه عليه و آله فرمود .\r\nشش خصلت از جوان مردى است : سه خصلت در سفر و سه خصلت در حضر ، و اما خصلت‌هائى كه در حضر بايد در انسان باشد .\r\nتلاوت كتاب خدا ، و برپا داشتن مساجد ، و برادرى با هم در راه خدا و اما آن سه خصلت كه در سفر بايد باشد : بذل زاد و توشه ، حسن خلق ، و بذله‌گوئى و شوخى در غير معصيت .\r\n( 4 ) 3 - حسن بن جهم از حضرت رضا عليه السلام روايت كرده كه امير المؤمنين ( ع ) فرمود .\r\n\r\n","description":"","footnote":"","page_name":" 474 ","page_number":474},
  {"content":"\r\n\r\n( 1 ) رد احسان نميكند مگر الاغ ! .\r\nپرسيده شد : معنى اين سخن چيست ؟ .\r\nفرمود : در مجالس همديگر را جاى دادن ، و قبول عطر و چيزهاى خوشبو از هم نمودن .\r\n( 2 ) 4 - و در حديث ديگرى كه از ابو زيد مكى روايت شده حضرت ابو الحسن - عليه السلام فرمود .\r\nرد احسان نميكند مگر الاغ ! مقصود آن حضرت اين بود كه اگر در مجالس عطر و يا متكائى به كسى داده شد رد نكند .\r\n( 3 ) 5 - احمد بن عامر طائى از حضرت رضا ( ع ) از پدرانش از على عليهم السلام روايت كرده كه حضرت رسول صلى اللَّه عليه و آله فرمود .\r\nاز انجام كارهاى خير با كسانى كه اهليت آن را دارند و يا ندارند خوددارى نكنيد ، و اگر اهليت خير نداشته باشند خود اهليت آن كار را دارى .\r\n( 4 ) 6 - عبد العظيم حسنى از حضرت جواد از پدرش امام رضا از پدرانش از على عليهم السلام روايت كرده كه فرمود .\r\nمردم همواره در خير هستند تا آن وقت كه با يك ديگر تفاوت داشته باشند ، هر گاه با هم مساوى شدند از بين خواهند رفت .\r\nعرض كردم : بيش از اين بفرمائيد .\r\nفرمودند : امير المؤمنين عليه السلام فرمود : شما هرگز نميتوانيد مردم را بوسيله ثروت و مالى كه در دست داريد به خود متوجه سازيد ، بلكه آنان را بوسيله اخلاق و روش صحيح به خود نزديك كنيد .\r\n\r\n","description":"","footnote":"","page_name":" 475 ","page_number":475},
  {"content":"\r\n\r\n( 1 ) حضرت عبد العظيم گويد : عرض كردم زياده از اين بيان فرمائيد .\r\nفرمود : امير المؤمنين عليه السلام گفتند : كسى كه به زمان خود خشمگين شد ناراحتى او زياد به طول خواهد انجاميد .\r\nگفتم : زيادتر بفرمائيد .\r\nفرمود : امير المؤمنين عليه السلام فرمودند : هم‌نشينى با بدان موجب بدبينى نسبت بنيكان است .\r\nگفتم : زياد بفرمائيد .\r\nگفتند : امير المؤمنين فرمود دشمنى كردن با بندگان خداوند بدترين زاد و توشه براى روز قيامت است .\r\nگويد عرض كردم بيشتر بفرمائيد .\r\nگفتند امير المؤمنين عليه السلام فرمود ارزش هر انسانى بسته به كارهائى است كه انجام ميدهد و موجب نيكنامى او ميگردد ، عرض كردم باز هم بفرمائيد .\r\nگفتند : امير المؤمنين عليه السلام فرمود : مردم در زير زبان خود مستور هستند مقصود اين است كه تا انسان سخن نگويد قدر و اندازه‌اش معلوم نميگردد ، گفتم : باز هم بيان فرمائيد .\r\nامام عليه السلام فرمود : امير المؤمنين گفتند : مردمانى كه اندازه و ارزش خود را بدانند هيچ گاه از بين نخواهند رفت .\r\nگويد عرض كردم : باز هم بفرمائيد اظهار داشت : امير المؤمنين فرمود :\r\nپيش از اينكه به كارى شروع كنى در اطراف آن نيك تامل كن تا شما را از پشيمانى نگهدارى كند .\r\n\r\n","description":"","footnote":"","page_name":" 476 ","page_number":476},
  {"content":"\r\n\r\n( 1 ) گفتم بيشتر بفرمائيد گفتند امير المؤمنين فرمود هر كسى به زمان خود اعتماد بورزد با پشت به زمين خواهد افتاد .\r\nگويد : عرض كردم زيادتر از اين بيان كنيد .\r\nفرمود : امير المؤمنين فرمود : كسى كه خويشتن را بىنياز دانست ، خود را به مخاطره و هلاكت خواهد افكند .\r\nعرض كردم : بيشتر بيان كنيد .\r\nگفت : امير المؤمنين عليه السلام فرمود :\r\nيكى از راحتى و آسايش قلت اهل و عيال است .\r\nگويد : گفتم : زيادتر بيان كنيد ، فرمود : امير المؤمنين عليه السلام فرمودند :\r\nهر كس گرفتار خودبينى گردد هلاك خواهد شد .\r\nگويد : عرض كردم اى فرزند پيغمبر ، بيشتر بيان كنيد .\r\nفرمود امير المؤمنين فرمودند كسى كه يقين داشته باشد اعمال و افعال او پس از مرگ به او خواهد رسيد در بذل و بخشش و احسان به همنوعان خود كوتاهى نخواهد كرد .\r\nگويد : گفتم : باز هم بفرمائيد .\r\nاظهار داشت امير المؤمنين عليه السلام فرمود :\r\nهر كس با درگذشت از زيردستان خوشنود گردد از اذيت و آزار ما فوق خود در آرامش و سلامتى خواهد بود .\r\nعبد العظيم حسنى گويد در اين هنگام به حضرت جواد عليه السلام عرض كردم از اين فرمايشات شما كمال استفاده را بردم و همين اندازه براى من بس\r\n\r\n","description":"","footnote":"","page_name":" 477 ","page_number":477},
  {"content":"\r\n\r\nاست .\r\n( 1 ) 7 - نعيم بن صالح طبرى از حضرت رضا از پدرانش از على عليهم السلام روايت كرده كه حضرت رسول صلى اللَّه عليه و آله فرمود يكى از چيزهاى خوب هديه است ، و هديه مفتاح نيكيها است .\r\n( 2 ) 8 - و نيز حضرت رضا عليه السلام فرمود على عليه السلام از حضرت رسول ( ص ) روايت كرده كه فرمود : هديه كينه‌ها را از دل بيرون كند .\r\n( 3 ) 9 - شيخ مفيد از حضرت رضا عليه السلام روايت كرده كه فرمود : با علماء مراء و جدال نكنيد كه شما را ترك خواهند كرد ، و با جهال نيز ستيز نكنيد كه شما را نسبت به جهل خواهند داد .\r\n( 4 ) 10 - عبد العظيم حسنى از حضرت رضا عليه السلام روايت كرده كه آن جناب فرمود :\r\nاى عبد العظيم دوستان مرا از من سلام برسان و به آنان بگو در دلهاى خود از براى شيطان راهى باز نكنند ، و آنان را امر كن براستگوئى در گفتار و اداء امانت و سكوت و ترك منازعه و جدال در كارهاى بيهوده ، و امر كن كه با يك ديگر آميزش و رفت و آمد نمايند ، و اين عمل آنها موجب نزديكى به من مىشود .\r\nدوستان من نبايد اوقات خود را به مخالفت و دشمنى با يك ديگر مشغول سازند .\r\nمن با خويشتن پيمان بسته‌ام كه هر كسى مرتكب اين گونه كارها شود ، و يا يكى از دوستانم را مورد خشم و غضب قرار دهد ، از خداوند بخواهم تا وى را در دنيا به سخت‌ترين عذاب گرفتار كند .\r\nاين نوع اشخاص در آخرت از زيانكاران خواهند بود .\r\n\r\n","description":"","footnote":"","page_name":" 478 ","page_number":478},
  {"content":"\r\n\r\n( 1 ) دوستان مرا متوجه كن كه خداوند نيكوكاران آنها را آمرزيده و از بدكاران آنان در گذشته ، مگر كسانى كه مشرك شده و يا يكى از دوستان مرا رنجانيده‌اند ، و يا در دل خود نسبت به وى كينه و عداوتى دارند .\r\nپروردگار از اين گروه نخواهد گذشت و آنها را نمىبخشد ، مگر اينكه از نيت خود برگردند .\r\nاگر از اين كار زشت خود برگشت مورد آمرزش خداوند متعال قرار خواهد گرفت ، و اگر در اين عمل باقى ماند ، خداوند روح ايمان را از دل او خارج خواهد ساخت و از ولايت من نيز بيرون ميرود ، و از دوستى ما اهل بيت نيز بهره‌اى نخواهد برد ، و من به خداوند از اين زلات پناه ميبرم .\r\nمؤلف گويد :\r\nحضرت عبد العظيم عليه السلام يكى از محدثين جليل القدر و عظيم الشأن است و مزار مبارك وى در شهر رى معروف و مشهور است .\r\nما روايات و اخبار او را كه از ائمه اهل بيت عليهم السلام نقل كرده در يك مجلد مخصوص تأليف كرده‌ايم ، و چند سال قبل منتشر نموده‌ايم .\r\nتنها همين روايت را عبد العظيم بطور مستقيم و بدون واسطه از امام رضا ( ع ) نقل كرده است ، و اين خود حاكى از موقعيت عظيم و شخصيت بزرگ اوست ، و ما در كتاب مسند حضرت عبد العظيم با دلائل و شواهد چندى ثابت كرديم كه عبد العظيم حسنى محضر حضرت رضا عليه السلام را درك كرده و در اين حديث ارسالى نيست .\r\n\r\n( 2 ) در سخاوت و جوان‌مردى\r\n( 3 ) 11 - ياسر خادم از حضرت ابو الحسن عليه السلام روايت كرده كه فرمود :\r\n\r\n","description":"","footnote":"","page_name":" 479 ","page_number":479},
  {"content":"\r\n\r\nسخى و جوان‌مرد از غذاى مردم مىخورد تا مردم نيز از غذاهاى او بخورند .\r\n( 1 ) 12 - و نيز ياسر گويد :\r\nحضرت رضا عليه السلام فرمود :\r\nسخى از غذاى مردم مىخورد تا مردم هم در سر سفره او حاضر شوند و از غذاهاى او بخورند ، و ليكن بخيل براى اينكه مردم از طعام او نخورند از خوردن طعام ديگران خوددارى مىكند .\r\n( 2 ) 13 - حسن بن على وشاء از حضرت رضا عليه السلام روايت كرده كه فرمود :\r\nمرد سخى به خداوند و بهشت و مردم نزديك بوده و از جهنم دور است ، و بخيل از بهشت و مردم دو رو به جهنم نزديك است .\r\nراوى گويد : از آن حضرت شنيدم ميفرمود :\r\nسخاوت درختى است در بهشت كه شاخه‌هاى او در دنيا است ، و هر كس به شاخه‌هاى آن دست بزند داخل بهشت ميگردد .\r\n( 3 ) 14 - حماد بن عيسى از حضرت رضا از پدرش عليهما السلام روايت كرده كه حضرت صادق عليه السلام فرمود :\r\nمردى از من تقاضاى حاجت مىكند و من به جهت اينكه وى بىنياز شود حاجت او را زودتر روا ميكنم .\r\n( 4 ) 15 - على بن عقبه از حضرت رضا عليه السلام روايت كرده كه حضرت باقر عليه السلام فرمود :\r\nاى اسماعيل آيا كسى نزد شما هست كه عبائى نداشته باشد ، و يكى از برادرانش يك عبادى زيادى داشته باشد و آن عبا را به او بدهد .\r\n\r\n","description":"","footnote":"","page_name":" 480 ","page_number":480},
  {"content":"\r\n\r\n( 1 ) گويد : عرض كردم خير .\r\nفرمود : اگر يك پيراهن زياد داشته باشد ميتواند پيراهن خود را براى كسى كه پيراهن ندارد بفرستد .\r\nگفتم : هم چه كسى سراغ ندارم .\r\nدر اين هنگام حضرت باقر فرمود : پس اينان برادر هم نيستند .\r\n\r\n( 2 ) در حسن خلق و گشاده‌روئى\r\n( 3 ) 16 - داود بن سليمان فراء و ديگران از حضرت رضا عليه السلام از پدرانش از على عليه السلام روايت كرده كه حضرت رسول صلى اللَّه عليه و آله فرمود :\r\nهمواره خوش اخلاق باشيد كه صاحب اخلاق خوب جايش در بهشت است ، و از اخلاق بد دورى كنيد كه صاحب خلق بد در دوزخ است .\r\n( 4 ) 17 - و نيز راوى مذكور از امام رضا عليه السلام از پدرانش از على عليه السلام روايت كرده كه حضرت رسول صلى اللَّه عليه و آله فرمود :\r\nاخلاق بد اعمال آدمى را تباه مىكند همانطور كه سركه عسل را فاسد مىسازد ( 5 ) 18 - و نيز حضرت رسول صلى اللَّه عليه و آله فرمود بنده‌اى با داشتن خلق نيكو ثواب مرد روزه‌گير و متهجدى را دريافت مىكند .\r\n( 6 ) 19 - حضرت رسول صلى اللَّه عليه و آله فرمود در ميزان عدل روز قيامت چيزى سنگين‌تر از اخلاق نيكو نيست .\r\n( 7 ) 20 - حضرت امير المؤمنين عليه السلام فرمود كاملترين شما از نظر ايمان كسى است كه داراى خلق كامل باشد .\r\n\r\n","description":"","footnote":"","page_name":" 481 ","page_number":481},
  {"content":"\r\n\r\n( 1 ) 21 - و نيز على عليه السلام فرمود حسن خلق بهترين رفيق است .\r\n( 2 ) 22 - على عليه السلام فرمود : از رسول اكرم صلى اللَّه عليه و آله پرسيده شد كدام اعمال بيشتر موجب ميگردد كه آدمى در اثر انجام آن داخل بهشت شود .\r\nفرمود ترس از خداوند و خوش خلقى ، و نيز پرسيده شد كدام عمل آدمى را وارد دوزخ مىكند ، فرمود شكم و دامن .\r\n( 3 ) 23 - حضرت رسول صلى اللَّه عليه و آله فرمود روز قيامت كسانى به من نزديك‌تر هستند كه از همگان خلق نيكوتر داشته و با خويشاوندانش مهربان باشند .\r\n( 4 ) 24 - و نيز حضرت رسول صلى اللَّه عليه و آله فرمود بهترين مردم از نظر ايمان بهترين آنها از جهت اخلاق و مهربان با خويشاوندان است ، و من از همه شما با خويشان خودم مهربان‌تر هستم .\r\n( 5 ) 25 - حسين بن خالد از حضرت رضا از پدرانش از على عليهم السلام روايت كرده كه حضرت رسول صلى اللَّه عليه و آله فرمود هر كس مسلمان است ، بايد مكر و خدعه نكند و من از جبرئيل شنيدم ميگفت مكر و خدعه در آتش است ، و سپس فرمود از ما نيست كسى كه با مسلمانى غش كند و او را بفريبد ، و از ما نيست كسى كه به مسلمانى خيانت كند .\r\nبعد از اين حضرت رسول صلى اللَّه عليه و آله فرمودند : كه جبرئيل بر من فرود\r\n\r\n","description":"","footnote":"","page_name":" 482 ","page_number":482},
  {"content":"\r\n\r\nآمد ، و گفت : ( 1 ) اى محمد حسن خلق را مراعات كن و همواره با مردم با نيكى و گشاده‌روئى گفتگو نما ، زيرا كه بدخلقى خير دنيا و آخرت را ميبرد .\r\nآگاه باشيد كه شبيه‌ترين شما به من كسانى هستند كه خلق نيكو دارند .\r\n( 2 ) 26 - فاطمه دختر حضرت رضا عليه السلام از پدرش امام رضا روايت كرده كه آن حضرت از پدرانش از على عليه السلام روايت كرده كه حضرت رسول ( ص ) فرمود :\r\nهر كس خشم خود را فرو برد خداوند او را از عذاب خود ايمن مينمايد ، و هر كس خوى خود را نيكو كند پروردگار ثواب روزه‌دار متهجد را به او مىدهد .\r\n( 3 ) 27 - در جامع الاخبار از حضرت رضا از پدرانش از على عليهم السلام روايت كرده كه حضرت رسول صلى اللَّه عليه و آله فرمود :\r\nكامل‌ترين مؤمنان كسانى هستند كه داراى اخلاقى نيكو باشند ، و مسلمان كسى است كه ساير مسلمانان از دست و زبان او در آسايش باشند .\r\n( 4 ) 28 - دارم و نعيم بن صالح طبرى از حضرت رضا و او از پدرانش از على - عليهم السلام روايت كرده كه حضرت رسول ( ص ) فرمود :\r\nاز حقوق مهمان اينست كه با او همراهى كنى و او را تا درب منزل مشايعت نمائى .\r\n\r\n","description":"","footnote":"","page_name":" 483 ","page_number":483},
  {"content":"\r\n\r\n\r\n( 1 ) در سپاسگزارى از نعمت‌ها\r\n( 2 ) 29 - محمود بن ابى البلاد گويد : از حضرت رضا عليه السلام شنيدم ميفرمود :\r\nهر كسى از منعم سپاسگزارى نكند از خداوند متعال سپاسگزارى نكرده است .\r\n\r\n( 3 ) در سلام دادن به يك ديگر\r\n( 4 ) 30 - محمد بن عرفه از حضرت رضا عليه السلام روايت كرده كه به حضرت صادق سلام اللَّه عليه گفته شد : چگونه براى نصرانى و يهودى دعا كنيم ؟ .\r\nفرمود : بگوئيد : خداوند در دنيا به شما بركت دهد .\r\n( 5 ) 31 - فضل بن كثير از حضرت رضا عليه السلام روايت كرده كه فرمود :\r\nهر كس با مسلمانى فقير برخورد كند و با او سلام كند غير از سلام و برخوردى كه با يك نفر غنى و مالدار مىكند ، اين شخص خداوند را در حالى كه بر وى خشمگين است ملاقات خواهد كرد .\r\n\r\n( 6 ) در برادرى با يك ديگر\r\n( 7 ) 32 - محمد بن زيد از حضرت رضا عليه السلام روايت مىكند كه از آن حضرت شنيدم ميفرمود :\r\nهر كس براى رضاى خداوند برادرى براى خود اختيار كند ، پروردگار خانه‌اى در بهشت براى او برميگزيند .\r\n\r\n","description":"","footnote":"","page_name":" 484 ","page_number":484},
  {"content":"\r\n\r\n\r\n( 1 ) در خنده‌روئى\r\n( 2 ) 33 - معمر بن خلاد گويد : از حضرت رضا عليه السلام پرسيدم و گفتم :\r\nقربانت گردم مردى در ميان گروهى زندگى مىكند و در ميان سخنانى رد و بدل ميگردد كه از آن سخن تفريح و خنده ميكنند ؟ .\r\nفرمود : مانعى ندارد مادامى كه . . . ! .\r\nراوى گويد : من گمان كردم مقصودش اينست مادامى كه به فحش و ناسزا نرسد .\r\nسپس فرمود : عرب‌هاى بيابان‌گرد خدمت حضرت رسول صلى اللَّه عليه و آله ميرسيدند و حضرت به آنان هديه‌اى مرحمت ميكردند و سپس ميفرمودند : قيمت هديهء ما را بدهيد و در اين هنگام خنده ميكردند ، و هر گاه از موضوعى مهموم ميشدند ميفرمودند آن اعرابى كجا است ، كاش نزد ما آمده بود .\r\n\r\n( 3 ) در عطسه كردن\r\n( 4 ) 34 - صفوان بن يحيى گويد : خدمت حضرت رضا عليه السلام بودم كه آن حضرت عطسه كردند .\r\nگفتم : صلى اللَّه عليك بار ديگر عطسه كردند ، باز همين جمله را گفتم ، و سپس عرض كردم : قربانت گردم هر گاه كسى مانند شما عطسه كرد آيا بايد همانطور كه در بين ما معمول است « يرحمك اللَّه » بگوئيم و يا همانطور كه اينك گفتم .\r\nفرمود : آرى همانطور كه اينك گفتيد بگوئيد .\r\n\r\n","description":"","footnote":"","page_name":" 485 ","page_number":485},
  {"content":"\r\n\r\n( 1 ) 35 - ابو نصر بزنطى گويد : از حضرت رضا عليه السلام شنيدم ميفرمود :\r\nآروغ زدن از شيطان است ، و عطسه كردن از خداوند متعال مىباشد .\r\n\r\n( 2 ) چند حديث در آداب و معاشرت با مردم\r\n( 3 ) 36 - حسن بن جهم گويد : خدمت حضرت رضا عليه السلام عرض كردم :\r\nمرا از دعا فراموش نكنيد .\r\nحضرت فرمود : آيا گمان دارى كه من تو را فراموش ميكنم ؟ .\r\nراوى گويد : من با خود انديشيدم و گفتم : آن جناب براى شيعيان خود دعا مىكند و من هم يكى از شيعيان او هستم ، گفتم شما مرا فراموش نميكنيد .\r\nفرمود : از كجا دانستى ؟ عرض كردم من از شيعيان تو هستم و تو آنها را دعا ميكنى ، فرمود آيا غير از اين چيز ديگرى به خاطرت رسيد ؟ .\r\nگفتم خير ، فرمود هر گاه خواستى بدانى در نزد من چگونه هستى ، بنگر من در نزد تو چگونه هستم .\r\n( 4 ) 37 - صفوان بن يحيى از حضرت رضا عليه السلام روايت كرده كه حضرت رسول صلى اللَّه عليه و آله نهى فرمود در هنگامى كه مردى در بيت الخلاء است با ديگران سخن بگويد ، و تا قضاء حاجت نكرده بايد سخن نگويد .\r\n( 5 ) 38 - ابراهيم بن ابى محمود گويد در محضر حضرت رضا عليه السلام از شستن دست قبل از خوردن طعام گفتگو شد .\r\nفرمود اين عمل را پادشاهان ابداع كرده‌اند .\r\n\r\n","description":"","footnote":"","page_name":" 486 ","page_number":486},
  {"content":"\r\n\r\n\r\n( 1 ) در مواعظ و نصايح\r\n( 2 ) 39 - عباس بن مامون از پدرش روايت كرده كه حضرت رضا عليه السلام به من فرمود سه چيز بر سه چيز ديگر موكل ميباشند ، استيلاء روزگار بر صاحبان قدرت ، و تسلط محروميت بر متخصصين و محققين ، و دشمنى عوام با اهل علم و معرفت .\r\n( 3 ) 40 - محمد بن عرفه گويد : خدمت حضرت رضا عليه السلام رسيدم و آن حضرت دنبال صالح بن سعيد فرستاد و ما به اتفاق او نزد آن جناب رفتيم .\r\nحضرت ما را موعظه كرد و سپس فرمود در بنى اسرائيل هر كس ميخواست در زمرهء عباد قرار گيرد ميبايست مدت ده سال سكوت كند و دم فروبندد ، سپس فرمود :\r\nحضرت ابو جعفر عليه السلام فرمودند : پيوسته دنبال كارهاى نيك را بگير و از بدى دورى كن ، و مانند برگى باش كه در آن خارى نباشد بعد از اين فرمود : بنى اسرائيل سخت‌گيرى كردند و خداوند هم بر آنان سخت گرفت ، موسى عليه السلام به آنان گفت يك گاو بكشيد ، آنان گفتند رنگ آن چگونه باشد ؟\r\nآنها همچنان از خصوصيات آن گاو پرسيدند تا وقتى كه مامور شدند كه يك گاو را كشته و پوست آن را پر از طلا كنند سپس فرمود على عليه السلام فرمودند حكما حكمت را ضايع كردند آنگاه كه حكمت را به غير اهلش ياد دادند .\r\n\r\n","description":"","footnote":"","page_name":" 487 ","page_number":487},
  {"content":"\r\n\r\n( 1 ) 41 - در تذكره ابن حمدون روايت كرده كه حضرت رضا عليه السلام فرمود هر كس از خداوند به روزى اندك قناعت كند پروردگار به عمل قليل او راضى مىشود .\r\n( 2 ) 42 - در كتاب ذخيره از حضرت رضا عليه السلام روايت كرده كه فرمود هر كس با خود حسابش را رسيدگى كند سود ميبرد ، و هر كس از حساب خود غفلت كند زيان ميبيند ، و هر كس نفس خويشتن را از عواقب كارها بترساند در آسايش خواهد بود ، و هر كس از كارها عبرت بگيرد در كارها بينا ميگردد ، و هر كس بينا باشد عواقب كارها را در مييابد ، و هر كس فهمش زياد شد عالم مىشود .\r\nدوست جاهل همواره در سختى و مشقت است .\r\nبهترين مالها آن مالى است كه آبرو و حيثيت بوسيله آن محفوظ باشد ، و بهترين عقل آن است كه آدمى نفس خود را بوسيله آن بشناسد .\r\nمؤمن هر گاه غضب كند غضبش او را از راه حق منحرف نميكند ، و هر گاه از چيزى خوشش بيايد او را به باطل نكشاند ، و هر گاه قدرت پيدا كرد بيش از حق چيزى نگيرد .\r\n( 3 ) 43 - حضرت رضا عليه السلام فرمود : سر و صداى عوام و تعصبات جاهلانه آنها موجبات كشته شدن پيامبران را فراهم آورد .\r\nعامه اسمى است كه از عوام مشتق شده است ، خداوند متعال مردم عوام را به چهارپايان تشبيه كرده و فرموده است :  بَلْ هُمْ أَضَلُّ سَبِيلًا  .\r\n( 4 ) 44 - حضرت امام رضا عليه السلام فرمود : هر كس نيكيهايش زياد گردد\r\n\r\n","description":"","footnote":"","page_name":" 488 ","page_number":488},
  {"content":"\r\n\r\nمورد مدح و ستايش مردم قرار ميگيرد .\r\n( 1 ) هر كس خداوند متعال را به مخلوقاتش تشبيه كند مشرك است و هر كس به خداوند نسبت دهد آنچه را كه نهى كرده است كافر مىباشد .\r\nهر كس رأى و نظريه تو را در صلاح و مصلحت خود قبول نكرد ، تو هم به نظريات او گوش نده ، و در انتظار باش كه شرى او را اصلاح كند ، و هر كس كارى را از راهش طلب كند لغزش پيدا نميكند ، و اگر لغزش پيدا كرد راه چاره بر او بسته نمىگردد .\r\nهيچ كس شرى را معدوم نميكند در صورتى كه به كسى سودى نرساند ، و هر كس ستمگرى را پيشه كند از عقوبت در امان نخواهد بود .\r\nمردم دو دسته‌اند كسى كه به ثروت و مقام رسيده و به آنچه دست آورده اكتفاء نميكند ، و ديگرى هر چه در طلب مقام و مال كوشش مىكند به آن نميرسد .\r\nخوشا به حال آن كس كه قلب خود را با شكرگزارى از نعمت‌هاى خداوند مشغول سازد .\r\nبا حاكم و زمامدار در آغاز كار و هنگامى كه هنوز وضع او روشن نشده و بر كارها تسلط پيدا نكرده رفت و آمد و همكارى نكنيد .\r\nقناعت آدمى را از هر لغزش نگه مىدارد ، عزت و قدرت در اين است كه انسانى از زياده روى و افزايش و فراهم آوردن بيش از آنچه احتياج دارد خوددارى كند ، و در نزد اهل دنيا خضوع و خشوع نكند .\r\nطريق قناعت را دو نفر در دنيا پيشه كردند ، مرديكه اهل عبادت و پرستش است\r\n\r\n","description":"","footnote":"","page_name":" 489 ","page_number":489},
  {"content":"\r\n\r\n( 1 ) و از قناعت فقط اراده پاداش آخرت را مىكند ، و يا مرد بزرگوارى كه خود را از مردان لئيم و پست فطرت نگه مىدارد ، كسى كه با سخن‌چينى از ديگران مىخواهد تو را نصيحت كند ، در پايان كارش گرفتار عقوبت خواهد شد و از حسابرسى سالم بيرون نخواهد شد .\r\n( 2 ) 45 - حضرت رضا عليه السلام به حسن بن سهل فرمود : تهنيت به ثواب آينده سزاوارتر است از تعزيت و تسليت به مصيبت كه زود مىرسد .\r\n( 3 ) 46 - حضرت رضا عليه السلام در صفت زهاد فرمود : با نداشتن قوت قناعت كند ، و براى روز مرگش خود را آماده سازد ، و در زندگى خود را به مشقت اندازد .\r\n( 4 ) 47 - هر كس با مردم براستى سخن گويد ، مردم او را از خود مىدانند ، فقر و نادارى كليد رنج و محنت است .\r\nدلها اقبال و ادبار و نشاط و سستى دارند ، هر گاه دل اقبال كند در او فهم و بصيرت پيدا مىگردد .\r\nو هر گاه پشت نمايد خسته و ملول ميگردد ، پس از دل خود در هنگام اقبال استفاده كنيد ، و در وقت سستى و خستگى ترك گوئيد ، در كارهاى نيك هنگامى كه بىاعتبار شود خيرى نيست .\r\nگروهى از صوفيه خدمت آن حضرت رسيدند و گفتند : اكنون كه مامون امور خلافت را به تو واگذار كرده است و تو از همگان به اين امر شايسته هستى ، اينك بايد لباس پشمى بپوشى و جامه‌هاى خشن در بركنى .\r\nامام عليه السلام فرمود : از امام عدل و داد مورد انتظار است ، امام هر گاه سخن\r\n\r\n","description":"","footnote":"","page_name":" 490 ","page_number":490},
  {"content":"\r\n\r\nگفت راست بگويد ، ( 1 ) و هر گاه حكم كرد عدالت داشته باشد ، و هر گاه وعده كرد به وعدهء خود عمل كند .\r\nخداوند متعال ميفرمايد :  قُلْ مَنْ حَرَّمَ زِينَةَ اللَّهِ الَّتِي أَخْرَجَ لِعِبادِهِ وَ الطَّيِّباتِ مِنَ الرِّزْقِ  .\r\nيوسف صديق عليه السلام لباسهاى زيبا و گرانبها ميپوشيد و بر مخده‌ها و كرسيهاى فرعون تكيه ميكرد .\r\n( 2 ) 48 - امام رضا عليه السلام فرمود : با حاكم و سلطان با بيم و هراس رفت و آمد كنيد ، و با دوستان با فروتنى زندگى نمائيد و با دشمنان با احتياط رفتار كنيد ، و با عموم مردم با گشاده‌روئى ملاقات نمائيد .\r\n( 3 ) 49 - حضرت رضا عليه السلام فرمود :\r\nمرگ آفت عمل است جود و بخشش ذخيره جاودانى است احسان و نيكى غنيمت اشخاص با احتياط است تجاوز و تعدى مصيبت صاحبان قدرت و زورمندان است .\r\nبخل عرض و آبروى آدمى را پاره مىكند ، دوست داشتن آدمى را به كارهاى ناپسند واميدارد .\r\nبهترين و گراميترين مردم آن كسى است كه كارهاى نيك انجام دهد و از درماندگان و ناتوانان حمايت كند و به آنان كمك و مساعدت نمايد ، و كوشش داشته باشد حوائج مستمندان و نياز تهىدستان را برآورد ، و هر چه بتواند در ايام زندگى خود دوستان متعددى بدست آورد و بعد از درگذشت دوستان براى آنها\r\n\r\n","description":"","footnote":"","page_name":" 491 ","page_number":491},
  {"content":"\r\n\r\nطلب مغفرت كند .\r\n( 1 ) 50 - در كتاب در از حضرت رضا عليه السلام روايت كرده كه فرمود :\r\nاى مردم از خداوند بترسيد و از نعمت‌هاى خداوند سپاسگزارى كنيد ، و با نافرمانىهاى خود موجبات تغيير نعمت را فراهم نكنيد ، بلكه با شكر و طاعت و سپاس خود از خداوند بخواهيد تا نعمت‌هاى خود را از شما دريغ ندارد و بر احسان و انعام خود افزوده كند .\r\nاينك بدانيد پس از ايمان به خداوند و تصديق رسالت رسول صلى اللَّه عليه و آله و اعتراف به حقوق اهل بيت عليهم السلام چيزى بهتر از معاونت و دستگيرى به برادران ايمانى نيست .\r\nهر كس به حقوق برادران دينى خود برسد و حوائج آنان را برآورد ، خداوند او را به خود نزديك مىكند و او را گرامى ميدارد .\r\nهر كس حساب به حقوق برادران دينى خود برسد و حوائج آنان را بر آورد ، خداوند او را به خود نزديك مىكند و او را گرامى ميدارد .\r\nهر كس حساب خود را برسد سود ميبرد ، و هر كس از حساب خود غفلت كند زيان مينمايد .\r\nهر كس از كارها عبرت گيرد بينا مىشود ، و هر كس در امور بينا شد عقل و فهمش زياد ميگردد .\r\nدوستى با جاهل آدمى را در رنج و زحمت وارد مىكند .\r\nبهترين مال و ثروت آن مالى است كه آبروى آدمى را نگهدارد ، بهترين عقل آن است كه انسان خود را بشناسد .\r\nمؤمن هر گاه غضب كند غضب او را از راه حق خارج نميكند ، و هر گاه از چيزى راضى شد رضايت او را به باطل نكشاند ، و هر گاه قدرت پيدا كرد بيشتر از\r\n\r\n","description":"","footnote":"","page_name":" 492 ","page_number":492},
  {"content":"\r\n\r\nحقش نگيرد .\r\n( 1 ) دوست انسان عقل اوست و جهلش دشمن او ، عقل از عطاياى خداوند است ، و ادب با مشقت و سختى بدست مىآيد هر كس خود را به مشقت اندازد به ادب دست پيدا مىكند و ليكن با تكلف عقل بدست نميآيد .\r\nتواضع درجاتى دارد يكى از آن درجات اين است كه انسان قدر و منزلت خود را بشناسد ، و به اندازه مقام و موقعيت خود قدم بردارد .\r\nاز مردم به همان اندازه انتظار داشته باشد كه مردم از او انتظار دارند ، اگر كسى به او بدى كرد او در عوض نيكى كند ، خشم خود را فرو برد و از مردم درگذرد كه خداوند نيكوكاران را دوست ميدارد .\r\n( 2 ) 51 - مردى را نزد مامون آوردند و او در نظر داشت آن مرد را بكشد ، حضرت رضا عليه السلام هم در مجلس حاضر بود .\r\nمامون گفت : اى ابو الحسن در اين مورد چه نظرى داريد ؟ فرمود : خداوند با عفو تو را عزت دهد ، مامون هم از آن مرد درگذشت .\r\n( 3 ) 52 - حضرت رضا از پدرانش از على عليهم السلام روايت مىكند كه آن حضرت فرمود :\r\nترس آدمى را مايوس مىكند و اشخاص ترسو دنبال هيچ كارى نميروند ، فرصت‌ها را دريابيد كه در فرصت‌ها منافع زيادى هست .\r\nدانش گمشدهء مؤمن است ، دانش را فرا گيريد و لو در نزد مشرك باشد ، در اين جا شما شايسته‌تر از آن هستيد .\r\n( 4 ) 53 - احمد بن عامر از حضرت رضا از پدرانش از على عليه السلام روايت مىكند\r\n\r\n","description":"","footnote":"","page_name":" 493 ","page_number":493},
  {"content":"\r\n\r\nكه حضرت رسول صلى اللَّه عليه و آله فرمود : ( 1 ) امت من همواره در خير و خوشى هستند مادامى كه با همديگر دوست باشند و رفت و آمد كنند و امانت‌ها را اداء نمايند ، و از حرام دورى كنند ، و از مهمانان پذيرائى نمايند ، و نماز بپادارند ، و زكات بدهند ، و هر گاه از اين اعمال خوددارى كنند به قحط و غلا مبتلا ميگردند .\r\n\r\n","description":"","footnote":"","page_name":" 494 ","page_number":494},
  {"content":"\r\n\r\n\r\n( 1 ) از كتاب تفسير قرآن\r\n\r\n( 2 ) در فضل قرآن\r\n( 3 ) 1 - ياسر خادم از حضرت رضا عليه السلام روايت كرده كه از آن حضرت در بارهء قرآن سؤالى شد فرمود :\r\nخداوند مرجئه و ابو عيينه را لعنت كند ، قرآن كلام خداوند است و مخلوق نيست .\r\n( 4 ) 2 - و نيز ياسر گويد : حضرت رضا عليه السلام فرمود مجادله و مراء در بارهء كتاب خداوند كفر است .\r\n( 5 ) 3 - حسين بن خالد گويد : خدمت حضرت رضا عليه السلام عرض كردم قرآن خالق است و يا مخلوق .\r\nفرمود : نه خالق است و نه مخلوق بلكه كلام خداوند متعال است .\r\n( 6 ) 4 - ريان بن صلت گويد : خدمت حضرت رضا عليه السلام عرض كردم : در بارهء قرآن چه ميفرمائيد .\r\nفرمود : قرآن كلام خداوند است و از اين تجاوز نكنيد ، و جز اين چيزى نگوئيد كه گمراه خواهيد شد .\r\n\r\n","description":"","footnote":"","page_name":" 495 ","page_number":495},
  {"content":"\r\n\r\n( 1 ) 5 - ابو حميون غلام حضرت رضا عليه السلام روايت مىكند كه حضرت رضا ( ع ) فرمود : هر كس متشابهات قرآن را به محكمش برگرداند به طريق مستقيم هدايت شده است .\r\nسپس فرمود : در اخبار ما هم مانند قرآن متشابهات و محكمات هست و شما همواره متشابهات را با محكمات با هم بسنجيد و تنها از متشابهات پيروى نكنيد كه گمراه خواهيد شد .\r\n( 2 ) 6 - حسين بن خالد گويد از حضرت رضا شنيدم ميفرمود : از پدرم شنيدم از پدرش روايت ميكرد نخستين سوره‌اى كه از قرآن فرود آمد سورهء   اقْرَأْ بِاسْمِ رَبِّكَ   بود و آخرين سوره‌اى كه فرود آمد   إِذا جاءَ نَصْرُ اللَّهِ وَ الْفَتْحُ   بود .\r\n( 3 ) 7 - احمد بن عامر طائى از حضرت رضا از پدرانش از على عليه السلام روايت مىكند كه حضرت رسول ( ص ) فرمود :\r\nهر كس سورهء   إِذا زُلْزِلَتِ   را چهار بار بخواند مانند اين است كه همه قرآن را قرائت كرده باشد .\r\n( 4 ) 8 - و نيز حضرت رضا عليه السلام از پدرانش از على عليه السلام روايت كرده كه فرمود :\r\nهر جا در قرآن  يا أَيُّهَا الَّذِينَ آمَنُوا *  هست در تورات « يا أيها الناس » آمده و در روايت ديگرى آمده كه « يا ايها المساكين » بوده است .\r\n( 5 ) 9 - حضرت رضا از پدرانش از على عليهم السلام روايت كرده كه فرمود :\r\nاز رسول خدا صلى اللَّه عليه و آله شنيدم فرمود :\r\nمن مىترسم شما دين را سبك بشماريد و احكام را بفروشيد و قطع رحم كنيد و قرآن را در آلات موسيقى بخوانيد ، و كسى را كه نسبت به شما فضيلت ندارد\r\n\r\n","description":"","footnote":"","page_name":" 496 ","page_number":496},
  {"content":"\r\n\r\nبر خود مقدم داريد .\r\n( 1 ) 10 - دارم بن قبيصه گويد : از حضرت رضا عليه السلام شنيدم مىفرمود :\r\nپدرم از پدرش از على عليه السلام روايت ميكرد كه حضرت رسول صلى اللَّه عليه و آله فرمود :\r\nقرآن را با صداهاى خود آرايش دهيد .\r\n( 2 ) 11 - ابراهيم بن عباس از حضرت رضا عليه السلام روايت كرده كه از پدرم شنيدم ميفرمود :\r\nمردى از حضرت صادق عليه السلام پرسيد چرا قرآن در هنگام درس و تفسير همواره تازه است و هر كس به اندازه خود در هر زمانى استفاده مىكند ؟ .\r\nفرمود : براى اينكه قرآن را خداوند براى زمان معين و مردمان خاصى فرود نياورده است ، و از اين رو در هر زمانى و در نزد هر ملت و قومى تازه است ، و تا روز قيامت اين تازگى در او هست .\r\n( 3 ) 12 - محمد بن موسى رازى از پدرش روايت كرده كه يكى از روزها در محضر حضرت رضا عليه السلام سخن از قرآن بميان آمد ، امام عليه السلام در بارهء نظم قرآن و اعجاز و حجت آن با اهميت سخن گفت و سپس فرمود :\r\nقرآن ريسمان محكم خداوند و رشته استوار او در ميان بندگان است ، قرآن بندگان را به راه راست هدايت كرده و به بهشت ميكشاند و از دوزخ دور مىكند .\r\nقرآن در اثر گذشت زمان كهنه نشده و در زبان‌ها و يا از كثرت قرائت اثرش را از دست نمىدهد .\r\nزيرا قرآن براى همه زمان‌ها است ، بلكه قرآن حجت و برهان براى\r\n\r\n","description":"","footnote":"","page_name":" 497 ","page_number":497},
  {"content":"\r\n\r\nهمه انسانها در طول زندگى مىباشد  لا يَأْتِيهِ الْباطِلُ مِنْ بَيْنِ يَدَيْهِ وَ لا مِنْ خَلْفِهِ تَنْزِيلٌ مِنْ حَكِيمٍ حَمِيدٍ  .\r\n( 1 ) 13 - طبرسى به سند خود از حضرت رضا عليه السلام روايت كرده كه فرمود :\r\nهر گاه از چيزى ترسيدى صد آيه از قرآن مجيد را از هر جا كه خواستى قرائت كن ، و سپس سه مرتبه بگو : « اللهم اكشف عنى البلاء » .\r\n( 2 ) 14 - و نيز از حضرت رضا عليه السلام روايت كرده كه حضرت رسول صلى اللَّه عليه و آله فرمود :\r\nهر گاه يكى از شما را درد سر و يا عارضه ديگرى پيش آمد دست خود را بر آن موضع گذارد و سوره فاتحة الكتاب و قل هو اللَّه احد و معوّذتين را بخواند و سپس دست خود را به صورت خود كشد خداوند درد او را زائل مىكند .\r\n\r\n( 3 ) در معنى بِسْمِ اللَّهِ الرَّحْمنِ الرَّحِيمِ و فضيلت آن\r\n( 4 ) 15 - اسماعيل بن مهران از حضرت رضا عليه السلام روايت كرده كه فرمود :\r\n« بسم اللَّه » نزديك‌تر است به اسم اعظم از سياهى چشم به سفيدى .\r\n( 5 ) 16 - سليمان جعفرى گويد : از حضرت رضا عليه السلام شنيدم مىفرمود :\r\nهر گاه يكى از شما اراده كرد با اهلش هم‌بستر گردد بايد قبل از عمل مدتى با همسرش ملاطفت و بازى كند تا دل او را نرم كند و او را براى انجام عمل جنسى آماده سازد و با ميل و رغبت خود را در اختيار قرار دهد .\r\nو هر گاه خواست نزديكى كند و عمل لقاح را انجام دهد سه بار بسم اللَّه بگويد\r\n\r\n","description":"","footnote":"","page_name":" 498 ","page_number":498},
  {"content":"\r\n\r\n( 1 ) و اگر توانست يك آيه از قرآن را بخواند و اگر نتوانست همان تسميه كفايت مىكند .\r\nمردى از حاضران گفت : اگر تنها بسم اللَّه را گفت كفايت مىكند ؟\r\nفرمود : آرى .\r\nگفت : كدام آيه بزرگتر است در قرآن ؟ فرمود :  بِسْمِ اللَّهِ الرَّحْمنِ الرَّحِيمِ  .\r\n\r\n( 2 ) تفسير سوره فاتحة الكتاب\r\n( 3 ) 17 - مردى خدمت حضرت رضا عليه السلام آمد و عرض كرد : يا ابن رسول اللَّه  الْحَمْدُ لِلَّهِ رَبِّ الْعالَمِينَ  را برايم تفسير كن .\r\nفرمود : پدرم از جدم روايت ميكرد كه مردى خدمت حضرت امير المؤمنين على عليه السلام آمد و عرض كرد :  الْحَمْدُ لِلَّهِ رَبِّ الْعالَمِينَ  را براى من تفسير كن ، على عليه السلام فرمود :\r\nخداوند متعال بندگان خود را از بعضى نعمت‌هاى خود آگاه ساخت ، زيرا مردم قدرت ندارند همه نعمت‌هاى پروردگار را بشناسند و يا دريابند ، زيرا نعمت‌هاى خداوند بسيار زياد است و قابل شمارش نيست .\r\nخداوند متعال در اين هنگام فرمود : بگوئيد : سپاس خداوندى را سزاست كه بر ما انواع نعمت‌ها را ارزانى داشت و آن خدا پرورش دهندهء جهانيان است .\r\nمقصود از « عالمين » همه مخلوقات از جماد و حيوان هستند ، اما حيوانات را خداوند با قدرت خود در آن‌ها تغيير و تبديل ايجاد كرده و آن‌ها را روزى داده و در تحت حمايت خود آنان را حفظ نموده و هر كدام را با مصلحت خود نگهدارى\r\n\r\n","description":"","footnote":"","page_name":" 499 ","page_number":499},
  {"content":"\r\n\r\nمىكند .\r\n( 1 ) اما جمادات خداوند با قدرت خود آنها را نگه مىدارد و نميگذارد به همديگر برخورد كنند و يا به هم به‌چسبند ، و آسمان را نگهداشته و نميگذارد بر زمين اصابت كند و زمين را از فرو رفتن حفظ كرده و خداوند به همه بندگان خود مهربان است .\r\nسپس فرمود :  « رَبِّ الْعالَمِينَ »  يعنى مالك و خالق آنها ، كه روزى را به طرف آنها ميكشاند از جاهائى كه ميدانند و يا نميدانند .\r\nروزى از طرف خداوند متعال براى همه ميرسد و همه بندگان از آن استفاده ميكنند ، نه تقواى متقين چيزى بر آن ميافزايد و نه معصيت معصيت‌كاران از آن مىكاهد .\r\nبين ما و روزى همواره يك پوششى هست ، در حالى كه روزى صاحب خود را طلب مىكند ، و اگر يكى از شما از روزى خود فرار كند روزى او را تعقيب مىكند ، همانطور كه مرگ او را جستجو مىكند .\r\nخداوند متعال فرمود : بگوئيد : سپاس خداوندى را سزاست كه ما را به نعمت ارزانى داشت و آنچه را كه در كتب گذشتگان اختيار كرده بود براى ما متذكر شد و در اين جا مراعات محمد و آل محمد عليهم السلام و شيعيان آنها را كرد كه تا خداوند را در برابر فضيلتى كه به آنها داده سپاسگزار باشند .\r\nحضرت رسول صلى اللَّه عليه و آله فرمود : هنگامى كه خداوند متعال موسى بن عمران عليه السلام را مبعوث فرمودند ، و او را به سخن گفتن با خود برگزيد ، و دريا را براى او شكافت و بنى اسرائيل را نجات داد و به موسى تورات و الواح را عطا\r\n\r\n","description":"","footnote":"","page_name":" 500 ","page_number":500},
  {"content":"\r\n\r\nكرد ، ( 1 ) و مقام خود را در نزد خداوند يافت ، گفت : خداوندا مرا آن طور گرامى داشتى كه هيچ كس را قبل از من آن طور گرامى نداشتى .\r\nخداوند متعال فرمود : اى موسى مگر نميدانى كه محمد در نزد من از همه فرشتگان و مخلوقات افضل است ؟ .\r\nموسى گفت : بار خدايا اگر محمد در نزد تو از همه مخلوقات گرامىتر است آيا در آل پيامبران كسى گرامىتر از آل من هست ؟ .\r\nفرمود : اى موسى مگر نميدانى آل محمد عليهم السلام از همه اهل بيت پيامبران افضل هستند ؟ .\r\nموسى عليه السلام عرض كرد : بار خدايا اگر آل محمد عليهم السلام از همه افضل‌اند ، آيا در ميان امت‌هاى انبياء امتى از امت من افضل هست ؟ .\r\nدر صورتى كه تو امت مرا گرامى داشتى و فرمان دادى ابرها بر آنها سايه افكندند و در بيابان براى آنان از آسمان غذاهاى گوناگون فرستادى ، و دريا را براى آنها شكافتى ؟ .\r\nخداوند متعال فرمود : اى موسى آيا نميدانى كه فضيلت امت محمد صلى اللَّه عليه و آله مانند فضيلت او بر همه مخلوقات من است ، موسى عرض كرد : بار خدايا امت او را به من بنما خداوند وحى فرستاد كه تو آن‌ها را نخواهى ديد و اكنون وقت ظهور آنها نيست ( تا آخر حديث ) ( 2 ) 18 - حضرت رضا عليه السلام از پدرش از حضرت صادق عليه السلام روايت كرده كه در تفسير  اهْدِنَا الصِّراطَ الْمُسْتَقِيمَ  فرمود : خداوند ميفرمايد :\r\n\r\n","description":"","footnote":"","page_name":" 501 ","page_number":501},
  {"content":"\r\n\r\n( 1 ) « ارشدنا الى الطريق المستقيم » يعنى ما را راهنمائى كن تا راهى كه ما را به محبت تو مىرساند هدايت كند و ما را به دينت رهنمون گردد ، و ما را منع كند تا دنبال هوى و هوسهاى خود نرويم تا هلاك شويم ، و يا به آراء و نظريات خود عمل كنيم و در نتيجه هلاك گرديم .\r\n\r\n( 2 ) تفسير چند آيه از سوره بقره .\r\n( 3 ) 19 - صفوان بن يحيى گويد : از حضرت رضا عليه السلام پرسيدم ابراهيم عليه السلام از خداوند پرسيد به من بنمايان چگونه مردگان را زنده ميكنى ؟\r\nخداوند فرمود : مگر ايمان نياورده‌اى گفت : چرا ميخواهم دلم اطمينان پيدا كند .\r\nمگر ابراهيم شك داشت كه خداوند مردگان را زنده مىكند ؟ فرمود :\r\nابراهيم شكى نداشت بلكه ميخواست يقينش زياد شود .\r\n( 4 ) 20 - حسن بن على گويد : در كتابى كه ابو الاسد براى حضرت رضا عليه السلام نوشته و جوابى كه امام عليه السلام به خط خود براى او نوشته بود خواندم .\r\nسائل پرسيده بود تفسير  وَ لا تَأْكُلُوا أَمْوالَكُمْ بَيْنَكُمْ بِالْباطِلِ وَ تُدْلُوا بِها إِلَى الْحُكَّامِ  را بيان فرمائيد .\r\nامام رضا در جواب آن فرمود : مقصود از « حكام » در آيه شريفه قضاة هستند ، و در زير نوشته بودند مردى خود ميداند كه ظلم و ستم مىكند و در دعوى حقى ندارد و ليكن با دادن رشوه حكم را به نفع خود اخذ مىكند و حقوق ديگران را پامال مينمايد .\r\n( 5 ) 21 - معمر بن خلاد از حضرت رضا عليه السلام روايت مىكند كه فرمود مردم\r\n\r\n","description":"","footnote":"","page_name":" 502 ","page_number":502},
  {"content":"\r\n\r\nدر بارهء نزديكى كردن با زنان از دبر چه نظرى دارند ؟ .\r\n( 1 ) گويد عرض كردم اهل مدينه در اين باره اشكالى مشاهده نميكنند .\r\nفرمود يهوديان ميگفتند هر گاه مردى از دبر با زنش نزديكى كند فرزندش احول متولد ميگردد ، در اين هنگام خداوند متعال آيه  نِساؤُكُمْ حَرْثٌ لَكُمْ فَأْتُوا حَرْثَكُمْ أَنَّى شِئْتُمْ  را نازل فرمودند مقصود اين است از عقب و يا جلو ، و اين بر خلاف قول يهوديان است ، و مقصودش نزديكى از دبر نيست .\r\n( 2 ) 22 - ابو القاسم فارسى از حضرت رضا عليه السلام روايت كرده و گويد :\r\nخدمت آن حضرت عرض كردم : قربانت گردم . خداوند متعال مىفرمايد :\r\n فَإِمْساكٌ بِمَعْرُوفٍ أَوْ تَسْرِيحٌ بِإِحْسانٍ  مقصودش چيست ؟ .\r\nفرمود : اما امساك به معروف آن است كه از آزار و اذيت كردن زن خوددارى كند و نفقه او را بدهد ، و اما تسريح به احسان اين است كه او را طبق دستور خداوند طلاق دهد .\r\n( 3 ) 23 - عمر بن سليمان از مردى از اهل جزيره روايت كرده كه گفت : مردى از حضرت رضا عليه السلام پرسيد و گفت قربانت گردم : خداوند متعال مىفرمايد  « فَنَظِرَةٌ إِلى مَيْسَرَةٍ »  مرا از اين « نظرة » مطلع فرما .\r\nآيا براى آن وقت معين هست كه بايد مديون تا آن وقت مؤاخذه نشود ، مردى از كسى قرض گرفته ، در صورتى كه نه باغ و ملكى دارد كه منتظر محصول آن باشد ، و نه از كسى طلبى دارد كه وصول شود .\r\nامام عليه السلام فرمود : منتظر ميشوند تا خبر وضع مديون تنگدست به امام برسد ، و هر گاه در نزد امام ثابت شد كه وى قدرت پرداخت وام را ندارد ، از\r\n\r\n","description":"","footnote":"","page_name":" 503 ","page_number":503},
  {"content":"\r\n\r\nمحل سهم غارمين كه در بيت المال هست قرض او را ميدهند .\r\n( 1 ) اگر آن وام را در اطاعت خداوند مصرف كرده امام ميپردازد ، و اگر در معصيت و نافرمانى پروردگار مصرف كرده باشد امام از پرداخت آن دين خوددارى مىكند .\r\nراوى گويد : عرض كردم : پس تقصير اين مردى كه وى را امين دانسته و قرض به او داده چيست و از كجا ميدانست كه وى مال را در طريق معصيت خرج مىكند و يا در اطاعت خداوند مصرف مينمايد ؟ .\r\nحضرت رضا عليه السلام فرمود : كوشش مىكند از مديون چيزى بدست آورد و از او بگيرد .\r\n( 2 ) 24 - ابن فضيل گويد : از حضرت رضا عليه السلام پرسيدم تفسير  إِذا حَضَرَ أَحَدَكُمُ الْمَوْتُ حِينَ الْوَصِيَّةِ اثْنانِ ذَوا عَدْلٍ مِنْكُمْ أَوْ آخَرانِ مِنْ غَيْرِكُمْ  را بيان فرمائيد .\r\nفرمود : دو نفر از مسلمانان و دو نفر از اهل كتاب ، و اگر از اهل كتاب كسى پيدا نشد از مجوس بايد باشد ، زيرا رسول خدا صلى اللَّه عليه و آله با مجوس مانند اهل كتاب رفتار ميكرد .\r\nموضوع اين آيه شريفه از اين قرار است كه هر گاه مرد مسلمانى در سرزمين غربت درگذرد بايد در هنگام مرگ دو نفر مسلمان را در وصيت خود گواه بگيرد ، و اگر چنانچه در آن منطقه مسلمانى پيدا نشد ، دو نفر از اهل كتاب را به شهادت ميطلبد .\r\n( 3 ) 25 - حسن بن على بن فضال گويد : از حضرت رضا عليه السلام از تفسير آيه  اللَّهُ يَسْتَهْزِئُ بِهِمْ  و  مَكَرُوا وَ مَكَرَ اللَّهُ  و  يُخادِعُونَ اللَّهَ وَ هُوَ خادِعُهُمْ  سؤال كردم .\r\n\r\n","description":"","footnote":"","page_name":" 504 ","page_number":504},
  {"content":"\r\n\r\n( 1 ) فرمود : خداوند متعال كسى را مسخره نميكند و ريشخند نمينمايد و مكر و خدعه ندارد ، و ليكن پاداش مسخره‌كنندگان و مكر و خديعه را ميدهد ، و پروردگار منزه است از اينكه اهل مكر و خدعه و نيرنگ و فريب باشد .\r\n( 2 ) 26 - ابراهيم بن ابى محمود گويد : از حضرت رضا عليه السلام تفسير آيه شريفه  وَ تَرَكَهُمْ فِي ظُلُماتٍ لا يُبْصِرُونَ  را سؤال كردم .\r\nفرمود : خداوند به صفت « ترك » موصوف نميشود همانطور كه مخلوقات به اين صفت متصف ميباشند ، ليكن چون خداوند به بواطن بندگان آگاهست و ميداند كه آنها از كفر و الحاد و گمراهى برنخواهند گشت از اين جهت لطف خود را از آنها گرفته و آنها را مختار فرموده است .\r\nراوى گويد : از آن حضرت معنى  خَتَمَ اللَّهُ عَلى قُلُوبِهِمْ وَ عَلى سَمْعِهِمْ  را پرسيدم .\r\nفرمود : « ختم » مهر زدن به دل كافران است از جهت عقوبت بر كفران آنها ، همانطور كه خداوند فرموده :  بَلْ طَبَعَ اللَّهُ عَلَيْها بِكُفْرِهِمْ فَلا يُؤْمِنُونَ إِلَّا قَلِيلًا  پروردگار بر دل آنها مهر زده به جهت كفرى كه در نهاد آنها است ، و جز عدهء اندكى از آنها ايمان نخواهند آورد .\r\nراوى گفت : از آن جناب پرسيدم آيا خداوند بندگان خود را به معصيت مجبور مىكند ؟ .\r\nفرمود : خداوند بندگان خود را مخير ساخته و آنها را مهلت داده تا وقتى كه توبه كنند ، و به سوى او باز گردند .\r\nراوى گويد : گفتم آيا خداوند بندگان را به كارهائى كه از طاقت آنها خارج\r\n\r\n","description":"","footnote":"","page_name":" 505 ","page_number":505},
  {"content":"\r\n\r\nاست تكليف مىكند ؟ .\r\n( 1 ) فرمود پروردگار چگونه اين كار را خواهد كرد در صورتى كه فرموده  وَ ما رَبُّكَ بِظَلَّامٍ لِلْعَبِيدِ  خداوند متعال هرگز ظلم نميكند ، سپس حضرت فرمود : پدرم از پدرش روايت كرد كه ميگفت :\r\nهر كس گمان كند كه پروردگار بندگانش را به معصيت مجبور مىكند ، و يا آنها را به كارهائى كه از طاقت آنها بيرون است تكليف مىنمايد از ذبيحهء او نخوريد و شهادت او را قبول نكنيد ، و پشت سر او نماز نگذاريد ، و از دادن زكات به او خوددارى نمائيد .\r\n( 2 ) 27 - ابو محمد رازى از حضرت رضا عليه السلام روايت كرده كه آن جناب فرمود : آيه شريفهء  الَّذِينَ يُنْفِقُونَ أَمْوالَهُمْ بِاللَّيْلِ وَ النَّهارِ سِرًّا وَ عَلانِيَةً  در شأن على عليه السلام فرود آمد .\r\n\r\n( 3 ) تفسير چند آيه از آل عمران\r\n( 4 ) 28 - حسين بن خالد روايت مىكند حضرت رضا عليه السلام در تفسير آيه شريفه  اصْبِرُوا وَ صابِرُوا وَ رابِطُوا  فرمودند :\r\nهر گاه روز قيامت برپا شود منادى فرياد مىزند صابران كجا هستند ، در اين هنگام گروهى از مردم قيام مىكنند ، بار ديگر فرياد مىزند متصبران كجا هستند باز گروهى از جاى خود برمىخيزند .\r\nراوى گويد عرض كردم صابرين كيانند ؟\r\n\r\n","description":"","footnote":"","page_name":" 506 ","page_number":506},
  {"content":"\r\n\r\nفرمود كسانى هستند كه در اداء واجبات صبر داشته باشند و از اجتناب محرمات خود را نگهدارند .\r\n( 1 ) 29 - مرزبان قمى گويد از حضرت رضا عليه السلام پرسيدم معنى  شَهِدَ اللَّهُ أَنَّهُ لا إِلهَ إِلَّا هُوَ وَ الْمَلائِكَةُ وَ أُولُوا الْعِلْمِ قائِماً بِالْقِسْطِ  چيست ؟\r\nفرمود يعنى امام .\r\n( 2 ) 30 - اسماعيل بن همام از حضرت رضا عليه السلام روايت كرده كه آن جناب در تفسير « مسومين » فرمودند :\r\nيعنى عمامه‌هائى كه پيغمبر اكرم صلى اللَّه عليه و آله بر سر مىگذاشتند و طرفين آن را روى سينه و پشت سر خود مىانداختند .\r\n( 3 ) 31 - و نيز اسماعيل بن همام گويد حضرت رضا عليه السلام در تفسير  هُمْ دَرَجاتٌ عِنْدَ اللَّهِ  فرمودند :\r\nدرجه ما بين زمين و آسمان است .\r\n\r\n( 4 ) چند آيه از سوره نساء\r\n( 5 ) 32 - حسن بن محبوب گويد از حضرت رضا عليه السلام از تفسير آيه شريفه  وَ لِكُلٍّ جَعَلْنا مَوالِيَ مِمَّا تَرَكَ الْوالِدانِ وَ الْأَقْرَبُونَ وَ الَّذِينَ عَقَدَتْ أَيْمانُكُمْ  پرسيدم .\r\nفرمود مقصود از اين آيه مباركه ائمه اطهار عليهم السلام هستند ، كه خداوند بوسيله آنها پيمان و عهدهاى شما را منعقد كرده است .\r\n( 6 ) 33 - عباس بن هلال از حضرت رضا عليه السلام روايت كرده كه آن جناب\r\n\r\n","description":"","footnote":"","page_name":" 507 ","page_number":507},
  {"content":"\r\n\r\nدر تفسير آيه شريفه  إِنْ تَجْتَنِبُوا كَبائِرَ ما تُنْهَوْنَ عَنْهُ  فرمودند :\r\nبت‌پرستى و شرب خمر ، و قتل نفس ، و اذيت كردن پدر و مادر و قذف زنان پارسا ، و فرار از جنگ و جهاد و خوردن مال يتيم از كبائر است .\r\n( 1 ) 34 - محمد بن الفضيل گويد : حضرت رضا عليه السلام در تفسير آيه شريفه  أَنْ تُؤَدُّوا الْأَماناتِ إِلى أَهْلِها  فرمود :\r\nمقصود آل محمد عليهم السلام هستند كه هر امامى امامت را بعد از خود به ديگرى تفويض مىكند ، و به ديگران نمىدهد و امامت را از اهلش دريغ نمىدارد .\r\n( 2 ) 35 - ابان گويد : خدمت حضرت رضا عليه السلام رسيدم و پرسيدم معنى  يا أَيُّهَا الَّذِينَ آمَنُوا أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ  چيست ؟ .\r\nفرمود : على بن ابى طالب عليه السلام سپس سكوت فرمود ، چون سكوتش به طول انجاميد گفتم : بعد از آن كيست ؟ .\r\nفرمود : حسن ، بار ديگر سكوت كرد ، پرسيدم بعد از آن كدام است .\r\nفرمود : حسين ، راوى گويد : وى هم چنان سكوت ميكرد و من سؤال مىكردم تا آنگاه كه همه أئمه را نام بردند .\r\n( 3 ) 36 - محمد بن فضيل گويد : حضرت رضا عليه السلام در تفسير آيه شريفه  وَ قَدْ نَزَّلَ عَلَيْكُمْ فِي الْكِتابِ أَنْ إِذا سَمِعْتُمْ آياتِ اللَّهِ  - تا -  إِنَّكُمْ إِذاً مِثْلُهُمْ  فرمودند :\r\nهر گاه شنيدى مردى حق را انكار مىكند و يا تكذيب مينمايد و يا اهل حق را دشنام ميدهد از نزد او برخيز و با او مجالست مكن .\r\n\r\n","description":"","footnote":"","page_name":" 508 ","page_number":508},
  {"content":"\r\n\r\n( 1 ) 37 - حسين بن خالد از حضرت رضا عليه السلام روايت كرده كه آن جناب فرمود از پدرم شنيدم از پدرش روايت مىكرد كه معنى  اتَّخَذَ اللَّهُ إِبْراهِيمَ خَلِيلًا  اينست كه وى از هيچ كس چيزى نخواست و نزد كسى نرفت و جز از خداوند از ديگرى سؤال نكرد .\r\n\r\n( 2 ) از سورهء مائده\r\n( 3 ) 38 - صفوان بن يحيى گويد از حضرت رضا عليه السلام پرسيدم معنى  فَاغْسِلُوا وُجُوهَكُمْ وَ أَيْدِيَكُمْ إِلَى الْمَرافِقِ وَ امْسَحُوا بِرُؤُسِكُمْ وَ أَرْجُلَكُمْ إِلَى الْكَعْبَيْنِ  چيست ؟ .\r\nفرمود مردى از ابو الحسن عليه السلام معنى اين آيه را پرسيد آن حضرت فرمود سوره مائده تو را كفايت مىكند ، مقصودش اين بود كه مسح بر سر و پا مىباشد .\r\nراوى گويد : عرض كردم : آيه ميگويد :  « فَاغْسِلُوا »  پس غسل چگونه است ؟ .\r\nفرمود با دست راست خود آب بردارد و به دست چپ بريزد و تا مرفق برساند و سپس تا سر انگشتان مسح كند .\r\nگفتم يك بار اين كار را بكند ؟ .\r\nفرمود ابو الحسن دو مرتبه اين عمل را انجام ميداد .\r\nگويد گفتم موى خود را در هنگام مسح رد مىكرد ؟ .\r\nفرمود هر گاه كسى در نزد او بود موى خود را رد ميكرد و هر گاه تنها بود\r\n\r\n","description":"","footnote":"","page_name":" 509 ","page_number":509},
  {"content":"\r\n\r\nرد نميكرد .\r\n( 1 ) 39 - ابو اسحاق مدائنى گويد نزد حضرت رضا ( ع ) بودم كه مردى نزد آن جناب آمد و گفت قربانت گردم خداوند متعال ميفرمايد  إِنَّما جَزاءُ الَّذِينَ يُحارِبُونَ اللَّهَ وَ رَسُولَهُ  تا آخر آيه .\r\nامام رضا فرمود خداوند همين طور فرموده است .\r\nوى گفت قربانت گردم كدام يك از اين فعل‌ها را اگر كسى بجا آورد مستحق يكى از اين چهار عقوبت ميگردد .\r\nحضرت رضا عليه السلام فرمود هر گاه مرتكب چهار معصيت شد به چهار عقوبت مؤاخذه مىشود .\r\nاگر با خدا و رسولش جنگ كرد و در زمين فتنه و فساد برپا نمود و مرتكب قتل شد كشته مىشود .\r\nو اگر كسى را كشت و مال او را هم ضبط كرد كشته مىگردد و مصلوب مىشود .\r\nو اگر چنانچه مال كسى را به زور گرفت و ليكن مرتكب قتل نشد دست و پايش قطع ميگردد .\r\nو اگر با خداوند و رسول جنگ كرد و راه فساد پيش گرفت و ليكن كسى را نكشت و مال احدى را هم ضبط نكرد در اين صورت تبعيد مىگردد .\r\nراوى گفت : قربانت گردم تبعيد او چگونه است ؟ .\r\n\r\n","description":"","footnote":"","page_name":" 510 ","page_number":510},
  {"content":"\r\n\r\n( 1 ) فرمود : او را از شهر و ديارش به جاى ديگرى تبعيد مىكنند و براى مردم آن شهر مينويسند كه به مردم اطلاع دهند آن مرد تبعيدى است كسى با وى رفت و آمد نكند و با او غذا نخورد و زن به او ندهد .\r\nو اگر از آن شهر به جاى ديگرى رفت باز هم مردم را از گرايش و ارتباط با او باز مىدارند و تا مدت يك سال با وى اين رفتار را ميكنند تا توبه كند و به احكام خداوند تن در دهد .\r\nراوى گويد : اگر وى تصميم گرفت از كشور اسلام خارج شود و در كشور مشركين زندگى كند ، فرمود : هر گاه خواست اين كار را بكند گردنش را بايد بزنند .\r\n( 2 ) 40 - احمد بن محمد گويد : حضرت رضا عليه السلام براى من نوشت :\r\nشما چرا زياد سؤال مىكنيد ، و نمىخواهيد از كثرت سؤال دست بكشيد ، گروهى قبل از شما براى سؤالات زياد هلاك و نابود شدند ، خداوند متعال نيز فرمود :  يا أَيُّهَا الَّذِينَ آمَنُوا لا تَسْئَلُوا عَنْ أَشْياءَ  .\r\n( 3 ) 41 - عبد اللَّه بن قيس گويد : از امام رضا عليه السلام شنيدم ميفرمود :  بَلْ يَداهُ مَبْسُوطَتانِ  .\r\nعرض كردم : خداوند مانند ما دو دست دارد ؟ .\r\nفرمود : خير اگر چنين بود كه از مخلوقات بشمار ميرفت .\r\n( 4 ) 42 - طائى از حضرت رضا عليه السلام از پدرانش از على عليه السلام روايت مىكند كه آن حضرت در تفسير آيهء  أَكَّالُونَ لِلسُّحْتِ  فرمود :\r\n\r\n","description":"","footnote":"","page_name":" 511 ","page_number":511},
  {"content":"\r\n\r\nآن مردى است كه حاجت برادر دينى خود را روا مىكند و سپس هديه او را هم مىپذيرد .\r\n\r\n( 1 ) از سوره انعام\r\n( 2 ) 43 - حسين بن خالد گويد : از حضرت رضا عليه السلام پرسيدم تفسير آيه  وَ ما تَسْقُطُ مِنْ وَرَقَةٍ إِلَّا يَعْلَمُها وَ لا حَبَّةٍ فِي ظُلُماتِ الْأَرْضِ وَ لا رَطْبٍ وَ لا يابِسٍ إِلَّا فِي كِتابٍ مُبِينٍ  چيست ؟ .\r\nفرمود : « ورقه » كودكى است كه از شكم مادرش سقط شده باشد و در هنگام سقط فريادى نكند گفتم :  « وَ لا حَبَّةٍ »  چيست ؟ .\r\nفرمود : فرزندى است كه در شكم مادرش باشد و قبل از اينكه موعدش باشد سقط كند و در هنگام سقط فرياد برآورد .\r\nراوى گويد : عرض كردم :  « وَ لا رَطْبٍ »  چه معنى دارد ؟ .\r\nفرمود : « مضغه » است ، و اين در هنگامى است كه نطفه در رحم جاى گيرد قبل از اينكه هيكل بچه به كمال برسد ، گويد :  « وَ لا يابِسٍ »  چه معنى دارد ؟ .\r\nفرمود : كودكى كه به كمال رسيده باشد و تمام اعضاء و جوارح او پيدا باشد ، گويد : گفتم :  « فِي كِتابٍ مُبِينٍ »  چيست ؟ .\r\nفرمود : يعنى در نزد امام مبين است .\r\n( 3 ) 44 - محمد بن فضيل از حضرت رضا عليه السلام روايت كرده كه آن جناب در تفسير آيه شريفه  وَ هُوَ الَّذِي أَنْشَأَكُمْ مِنْ نَفْسٍ واحِدَةٍ فَمُسْتَقَرٌّ وَ مُسْتَوْدَعٌ  فرمود :\r\n\r\n","description":"","footnote":"","page_name":" 512 ","page_number":512},
  {"content":"\r\n\r\nهر كس داراى ايمان ثابت باشد اين ايمان تا روز قيامت مستقر خواهد بود ، و اگر ايمان عاريه باشد خداوند قبل از مرگ آن را از صاحبش خواهد گرفت .\r\n( 1 ) 45 - ابو نصر بزنطى از حضرت رضا ( ع ) روايت كرده كه آن حضرت در تفسير آيه مباركه  وَ آتُوا حَقَّهُ يَوْمَ حَصادِهِ  فرمود :\r\nاگر كسى با دو كف خود صدقه بدهد اسراف كرده است ، پدرم هنگامى كه وقت چيدن زراعت ميشد چون ميديد يكى از غلامانش با دو كف دست خود به فقراء گندم ميدهد فرياد ميزد : با يك دست بدهيد و مشت خود را پر كنيد و به مستحقين برسانيد ، و اگر ميخواستند گندم را همانطور كه در سنبل بود بدهند ميفرمود مشت مشت بدهند .\r\nو در روايت ديگرى آمده كه سعد بن سعد از حضرت رضا پرسيد اگر در روز چيدن و درو كردن محصولات مستحقين نباشند بايد چه كار كرد ؟ .\r\nفرمود : بر گردن آنها چيزى نيست .\r\n( 2 ) 46 - حمدان بن سليمان نيشابورى گويد : از حضرت رضا عليه السلام پرسيدم تفسير آيه شريفه  فَمَنْ يُرِدِ اللَّهُ أَنْ يَهْدِيَهُ يَشْرَحْ صَدْرَهُ لِلْإِسْلامِ  را بيان فرمائيد .\r\nفرمود : هر كس را خداوند متعال بخواهد بوسيله ايمانش در دنيا به طرف بهشت در آخرت هدايت كند به او شرح صدر ميدهد تا تسليم اوامر خداوند متعال بشود و به پروردگار اعتماد داشته باشد و به ثوابى كه خداوند به او وعده كرده مطمئن گردد .\r\nو هر كس را بخواهد گمراه كند و او را از بهشت خود دور گرداند براى آن است كه وى در دنيا كفران ورزيده است و در نتيجه دلش تنگ شده به اندازه‌اى كه در كفر خود شك مىكند و در معتقدات خود مضطرب ميگردد ، كارش به جايى ميرسد كه\r\n\r\n","description":"","footnote":"","page_name":" 513 ","page_number":513},
  {"content":"\r\n\r\nگويا از آسمان فرو افكنده مىشود .\r\nبراى همين جهت خداوند پليدى را بر كسانى كه ايمان نياورده‌اند برقرار كرده است .\r\n\r\n( 1 ) از سورهء اعراف\r\n( 2 ) 47 - محمد بن فضيل از حضرت رضا عليه السلام روايت كرده كه آن جناب در تفسير آيه شريفه  فَأَذَّنَ مُؤَذِّنٌ بَيْنَهُمْ أَنْ لَعْنَةُ اللَّهِ عَلَى الظَّالِمِينَ  فرمود :\r\nمقصود از « مؤذن » امير المؤمنين عليه السلام مىباشد كه در روز قيامت اذانى ميگويد كه همه مردمان آن را ميشنوند .\r\nدليل اين مطلب آيه شريفه  وَ أَذانٌ مِنَ اللَّهِ وَ رَسُولِهِ  در سورهء برائه است ، على عليه السلام فرمود : اذان در ميان مردم ، من بودم .\r\n( 3 ) 48 - و نيز محمد بن فضيل از حضرت رضا عليه السلام روايت كرده كه در تفسير آيه شريفه  خُذُوا زِينَتَكُمْ عِنْدَ كُلِّ مَسْجِدٍ  فرمود : مقصود از زينت جامه است .\r\n( 4 ) 49 - وشاء از حضرت رضا عليه السلام روايت كرده كه فرمود : حضرت سجاد عليه السلام لباسهاى خز ميپوشيد و جامه‌هاى گرانبها در بر ميكرد و گاهى لباسهاى فاخر را ميفروخت و صدقه ميداد ، و ميفرمود :\r\n قُلْ مَنْ حَرَّمَ زِينَةَ اللَّهِ الَّتِي أَخْرَجَ لِعِبادِهِ وَ الطَّيِّباتِ مِنَ الرِّزْقِ  .\r\n( 5 ) 50 - محمد بن ابى زيد رازى از مردى از حضرت رضا عليه السلام روايت كرده كه فرمود : هر گاه براى شما سختى و مشكلى پيش آمد از ما استعانت بجوئيد و بوسيله ما از خداوند رفع مشكلات خود را بخواهيد .\r\n\r\n","description":"","footnote":"","page_name":" 514 ","page_number":514},
  {"content":"\r\n\r\nخداوند متعال ميفرمايد :  وَ لِلَّهِ الْأَسْماءُ الْحُسْنى فَادْعُوهُ بِها  حضرت صادق عليه السلام فرمود : به خداوند سوگند ما اسماء حسنى هستيم خداوند عمل كسى را قبول نميكند مگر به معرفت ما .\r\n\r\n( 1 ) از سورهء انفال\r\n( 2 ) 51 - بزنطى گويد : از آن حضرت پرسيدم آيه شريفه  وَ اعْلَمُوا أَنَّما غَنِمْتُمْ مِنْ شَيْءٍ فَأَنَّ لِلَّهِ خُمُسَهُ وَ لِلرَّسُولِ وَ لِذِي الْقُرْبى وَ الْيَتامى وَ الْمَساكِينِ  را براى من بيان فرمائيد .\r\nيكى از حاضران گفت : اگر يكى از اين دسته‌ها از ديگر كمتر و يا بيشتر باشد چه بايد كرد ؟ .\r\nامام عليه السلام فرمود : همانطور كه حضرت رسول صلى اللَّه عليه و آله عمل ميكرد امام هم مانند او عمل مىكند .\r\n( 3 ) 52 - على بن اسباط از حضرت رضا عليه السلام روايت مىكند كه حضرت صادق عليه السلام فرمود :\r\nمقدارى مال خدمت حضرت رسول صلى اللَّه عليه و آله آوردند ، پيغمبر به عباس فرمود : رداء خود را پهن كن و مقدارى از اين اموال را بردار .\r\nامام فرمود : حضرت رسول در اين هنگام فرمود : خداوند ميفرمايد :  يا أَيُّهَا النَّبِيُّ قُلْ لِمَنْ فِي أَيْدِيكُمْ مِنَ الْأَسْرى إِنْ يَعْلَمِ اللَّهُ فِي قُلُوبِكُمْ خَيْراً يُؤْتِكُمْ خَيْراً مِمَّا أُخِذَ مِنْكُمْ \r\n\r\n( 4 ) از سورهء توبه\r\n( 5 ) 53 - محمد بن فضيل گويد : از حضرت رضا عليه السلام از تفسير آيه  فَسَيَرَى اللَّهُ عَمَلَكُمْ وَ رَسُولُهُ وَ الْمُؤْمِنُونَ  پرسيدم .\r\n\r\n","description":"","footnote":"","page_name":" 515 ","page_number":515},
  {"content":"\r\n\r\n( 1 ) فرمود : اعمال امت به حضرت رسول صلى اللَّه عليه و آله در هر بامدادى عرضه مىشود ، در اين باره نيكان و بدان هر چه انجام دهند به آن جناب ميرسد ، اينك از خدا بترسيد و گرد معاصى نرويد .\r\n( 2 ) 54 - ابو نصر بزنطى گويد : از حضرت رضا عليه السلام پرسيدند معنى  يا أَيُّهَا الَّذِينَ آمَنُوا اتَّقُوا اللَّهَ وَ كُونُوا مَعَ الصَّادِقِينَ  چيست ؟ .\r\nفرمود « صادقون » أئمه هستند ، و صديقين هم كسانى هستند كه از آنها اطاعت كنند .\r\n( 3 ) 55 - عبد اللَّه بن ابان زيات كه در نزد حضرت رضا عليه السلام موقعيت بزرگ داشت ، از آن جناب درخواست كرد كه براى او و اهل بيتش دعا كند .\r\nحضرت فرمود آيا من اين كار را نميكنم ؟ به خداوند سوگند اعمال شما در هر شب و روزى به من عرضه ميگردد .\r\nراوى گويد من اين سخن را بزرگ شمردم ، امام در اين هنگام آيه شريفه  قُلِ اعْمَلُوا فَسَيَرَى اللَّهُ عَمَلَكُمْ وَ رَسُولُهُ وَ الْمُؤْمِنُونَ  را قرائت كردند .\r\n( 4 ) 56 - عبد العزيز بن مسلم گويد : از حضرت رضا عليه السلام تفسير  نَسُوا اللَّهَ فَنَسِيَهُمْ  را پرسيدم ، فرمود :\r\nخداوند متعال نسيان و سهو ندارد ، و مخلوق حادث گرفتار سهو و نسيان ميگردد ، مگر نشنيده‌اى كه خداوند متعال فرموده :  وَ ما كانَ رَبُّكَ نَسِيًّا  بلكه خداوند پاداش كسانى را كه او را فراموش كرده و روز قيامت را از ياد برده‌اند ميدهد به اينكه مردم را از خويشتن فراموش ميسازد .\r\n\r\n","description":"","footnote":"","page_name":" 516 ","page_number":516},
  {"content":"\r\n\r\n( 1 ) در قرآن مجيد فرموده  وَ لا تَكُونُوا كَالَّذِينَ نَسُوا اللَّهَ فَأَنْساهُمْ أَنْفُسَهُمْ أُولئِكَ هُمُ الْفاسِقُونَ  نباشيد مانند افرادى كه خداوند را فراموش كردند و خداوند هم آنان را گرفتار فراموشى كرد كه حتى خود را از ياد بردند ، آن گروه فاسق هستند .\r\nو نيز فرموده  فَالْيَوْمَ نَنْساهُمْ كَما نَسُوا لِقاءَ يَوْمِهِمْ هذا  يعنى خداوند آنان را به حال خود واگذاشت همانطور كه آنها روز ملاقات خداوند را فراموش كردند\r\n\r\n( 2 ) از سوره يونس\r\n( 3 ) 57 - وشاء از حضرت رضا عليه السلام روايت كرده كه از آن جناب پرسيدم معنى  عَلاماتٍ وَ بِالنَّجْمِ هُمْ يَهْتَدُونَ  چيست ؟ .\r\nفرمود علامات ما هستيم و نجم هم رسول خدا صلى اللَّه عليه و آله مىباشد .\r\n( 4 ) 58 - محمد بن فضيل گويد از حضرت رضا عليه السلام پرسيدم تفسير  قُلْ بِفَضْلِ اللَّهِ وَ بِرَحْمَتِهِ فَبِذلِكَ فَلْيَفْرَحُوا هُوَ خَيْرٌ مِمَّا يَجْمَعُونَ  را بيان فرمائيد .\r\nفرمود به ولايت محمد و آل محمد عليهم السلام بهترين خيرها را مردم در دنيا بدست خواهند آورد .\r\n( 5 ) 59 - احمد بن محمد گويد از حضرت رضا عليه السلام شنيدم ميفرمود چه اندازه نيكو است صبر و انتظار فرج آيا نشنيده‌اى كه بنده صالح گفت  فَانْتَظِرُوا إِنِّي مَعَكُمْ مِنَ الْمُنْتَظِرِينَ *  .\r\n( 6 ) 60 - ابراهيم بن محمد همدانى گفت به حضرت رضا عليه السلام عرض كردم چرا خداوند فرعون را غرق كرد در حالى كه به او ايمان آورده و به توحيد معتقد شده بود .\r\n\r\n","description":"","footnote":"","page_name":" 517 ","page_number":517},
  {"content":"\r\n\r\n( 1 ) فرمود وى هنگام مشاهده عذاب و ترس از مرگ ايمان آورد و از اين رو ايمان او پذيرفته نشد ، و خداوند در گذشتگان و آيندگان اين حكم را مقرر كرده است ، و فرموده :   فَلَمَّا رَأَوْا بَأْسَنا قالُوا آمَنَّا بِاللَّهِ وَحْدَهُ وَ كَفَرْنا بِما كُنَّا بِهِ مُشْرِكِينَ فَلَمْ يَكُ يَنْفَعُهُمْ إِيمانُهُمْ لَمَّا رَأَوْا بَأْسَنا   .\r\nو نيز خداوند متعال فرمود  يَوْمَ يَأْتِي بَعْضُ آياتِ رَبِّكَ لا يَنْفَعُ نَفْساً إِيمانُها لَمْ تَكُنْ آمَنَتْ مِنْ قَبْلُ أَوْ كَسَبَتْ فِي إِيمانِها خَيْراً  و همين طور است كه هنگام غرق گفت خداوند ايمان آوردم به آنچه كه بنى اسرائيل ايمان آورده‌اند و من اينك تسليم اوامر تو هستم .\r\nدر اين هنگام گفته شد حالا ايمان آوردى در صورتى كه قبل از اين در زمين فساد مىكردى ، ما اينك بدن تو را از دريا بيرون خواهيم افكند تا براى آيندگان درس عبرتى باشد ، در اين هنگام فرعون از سر تا پايش در آهن بود .\r\nپس از اينكه فرعون غرق شد خداوند او را با همان لباسهاى آهنى از آب بيرون افكند ، در صورتى كه چيز سنگين در آب فرو ميرود و روى آب قرار نميگيرد ، و اين براى عبرت مردم بود .\r\nعلت ديگر آن بود كه فرعون در هنگام غرق شدن به موسى متوسل شد و از خداوند نجات خود را نخواست ، خداوند فرمود : اى موسى تو كه فرعون را خلق نكرده بودى اگر نجات خود را از من خواسته بود نجاتش ميدادم .\r\n\r\n( 2 ) از سورهء هود\r\n( 3 ) 61 - ابو نصر بزنطى گويد : حضرت رضا عليه السلام فرمودند : خداوند در بارهء قوم نوح فرمود :  وَ لا يَنْفَعُكُمْ نُصْحِي إِنْ أَرَدْتُ أَنْ أَنْصَحَ لَكُمْ إِنْ كانَ اللَّهُ \r\n\r\n","description":"","footnote":"","page_name":" 518 ","page_number":518},
  {"content":"\r\n\r\n يُرِيدُ أَنْ يُغْوِيَكُمْ  .\r\nفرمود : كارها در دست خداوند است ، هر كس را بخواهد هدايت مىكند و هر كس را بخواهد گمراه ميسازد .\r\n( 1 ) 62 - محمد بن فضيل گويد : از حضرت رضا عليه السلام پرسيدم انتظار فرج چيست ؟ .\r\nفرمود : مگر نميدانى انتظار فرج خود فرج است ، سپس فرمود : خداوند متعال ميفرمايد :  وَ ارْتَقِبُوا إِنِّي مَعَكُمْ رَقِيبٌ  .\r\n( 2 ) 63 - ابو الصلت هروى گويد : مامون از امام رضا عليه السلام پرسيد تفسير آيه شريفه  وَ هُوَ الَّذِي خَلَقَ السَّماواتِ وَ الْأَرْضَ فِي سِتَّةِ أَيَّامٍ وَ كانَ عَرْشُهُ عَلَى الْماءِ لِيَبْلُوَكُمْ أَيُّكُمْ أَحْسَنُ عَمَلًا  چيست ؟\r\nحضرت فرمود : خداوند متعال عرش ، آب و فرشتگان را قبل از آسمان و زمين آفريد ، و فرشتگان به وسيله خود و عرش و آب به خداوند متعال راه پيدا كردند .\r\nپس از اين خداوند عرش خود را روى آب قرار داد تا قدرت خود را به فرشتگان نشان دهد ، و آنها بدانند كه پروردگار به همه چيز قدرت و توانائى دارد .\r\nسپس عرش را با قدرت خود برداشت و آن را بالاى آسمان‌هاى هفت‌گانه قرار داد . و زمين و آسمان را در شش روز آفريد و بر عرش استيلاء پيدا كرد ، در صورتى كه قدرت داشت آسمان و زمين را در يك چشم به هم زدن خلق كند .\r\nخداوند متعال به اين طريق خواست به فرشتگان بفهماند كه وى مخلوقات را به تدريج خلق مىكند ، خداوند عرش را براى احتياج به آن خلق نكرد زيرا او از عرش و همه مخلوقات بىنياز است ، و خداوند روى عرش جلوس نميكند زيرا او\r\n\r\n","description":"","footnote":"","page_name":" 519 ","page_number":519},
  {"content":"\r\n\r\nجسم نيست و از صفات مخلوقات خود منزه است .\r\n( 1 ) اما قول خداوند كه فرمود :  لِيَبْلُوَكُمْ أَيُّكُمْ أَحْسَنُ عَمَلًا  تفسيرش اينست كه مخلوقات را آفريد و آنها را به انجام تكاليف عبادات و طاعات آزمايش كرد ، نه از اين جهت كه خواست آنها را بيازمايد زيرا خداوند متعال به پايان هر چيز آگاه است و آزمايش و امتحان در دستگاه او راه ندارد .\r\nمامون گفت : اى ابو الحسن مرا از ناراحتى رها كردى خداوند تو را برهاند .\r\n( 2 ) 64 - در حديث ديگرى آمده كه مامون گفت : يا ابن رسول اللَّه تفسير   وَ لَوْ شاءَ رَبُّكَ لَآمَنَ مَنْ فِي الْأَرْضِ كُلُّهُمْ جَمِيعاً أَ فَأَنْتَ تُكْرِهُ النَّاسَ حَتَّى يَكُونُوا مُؤْمِنِينَ ، وَ ما كانَ لِنَفْسٍ أَنْ تُؤْمِنَ إِلَّا بِإِذْنِ اللَّهِ   را بيان فرمائيد .\r\nامام رضا عليه السلام فرمود : پدرم از پدرش از على عليهم السلام روايت كرده كه فرمود : مسلمانان به حضرت رسول صلى اللَّه عليه و آله گفتند : يا رسول اللَّه ما دشمن زياد داريم اگر مردم را با اكراه وارد اسلام كنيد بر دشمنان خود پيروز خواهيم شد .\r\nحضرت رسول صلى اللَّه عليه و آله فرمود : من از نزد خود بدعتى نمىگذارم و خود را به مشقت و سختى گرفتار نميكنم .\r\nدر اين هنگام خداوند متعال فرمود : اگر پروردگار بخواهد همه مردم روى زمين ايمان خواهند آورد ، و مردم به ايمان مضطر خواهند شد همانطور كه در هنگام معاينه مرگ و عذاب از روى اضطرار ايمان مىآورند .\r\nو اگر از روى جبر و اضطرار ايمان بياورند ثواب و پاداش نخواهند داشت ، و ليكن اراده فرمود مردم با طوع و رغبت ايمان آورند تا به الطاف و عنايات و بهشت خداوند برسند و به پيغمبر خود فرمود : آيا مردم را اجبار ميكنى كه اسلام بياورند .\r\n\r\n","description":"","footnote":"","page_name":" 520 ","page_number":520},
  {"content":"\r\n\r\n( 1 ) اما آيه مباركهء  وَ ما كانَ لِنَفْسٍ أَنْ تُؤْمِنَ إِلَّا بِإِذْنِ اللَّهِ  مقصود اين نيست كه خداوند ايمان را بر آنها حرام كرده باشد ، معنى آيه اين است كه هيچ كس بدون اذن خداوند نمىتواند ايمان بياورد ، و اذن خداوند همان است كه مردم را مكلف كرده به دستورات و اوامرش ايمان بياورند ، و اگر تكليف و تعبد نبود خداوند مردم را به ايمان اجبار ميكرد .\r\nمامون گفت : اى ابو الحسن مشكل ما را حل كردى خداوند مشكلات شما را حل كند ، اينك بفرمائيد ، آيهء شريفه  الَّذِينَ كانَتْ أَعْيُنُهُمْ فِي غِطاءٍ عَنْ ذِكْرِي وَ كانُوا لا يَسْتَطِيعُونَ سَمْعاً  چه معنى دارد ؟\r\nامام عليه السلام فرمود كورى چشم مانع ياد كردن خداوند نيست ، و تذكر به چشم ارتباطى ندارد ، و ليكن خداوند متعال كافرين به ولايت على عليه السلام را به كوران تشبيه كرده ، زيرا گفته‌هاى پيغمبر در بارهء على بر آنها گران مىآمد ، و استطاعت شنيدن آن را نداشتند .\r\nمامون گفت مشكل ما را حل كردى خداوند مشكلات شما را حل كند .\r\n\r\n( 2 ) از سورهء يوسف\r\n( 3 ) 65 - بزنطى گويد حضرت رضا عليه السلام در تفسير  وَ شَرَوْهُ بِثَمَنٍ بَخْسٍ دَراهِمَ مَعْدُودَةٍ  فرمود مقصود بيست درهم است .\r\n« بخس » يعنى ناقص ، و اين قيمت يك سگ شكارى است ، هر گاه كشته شود بيست درهم ارزش دارد كه بايد از طرف قاتل به صاحبش پرداخت گردد .\r\n( 4 ) 66 - عباس بن هلا گويد حضرت رضا عليه السلام فرمود زندان بان به يوسف عليه السلام گفت من تو را دوست دارم ، يوسف گفت هر چه بر سرم آمد از همين دوستى بود .\r\n\r\n","description":"","footnote":"","page_name":" 521 ","page_number":521},
  {"content":"\r\n\r\n( 1 ) خاله‌ام مرا دوست داشت و در نتيجه مرا دزديد ، پدرم مرا دوست داشت برادرانم بر من حسد بردند ، زن عزيز مرا دوست داشت ، مرا بزندان افكند .\r\nپس از اين حضرت رضا عليه السلام فرمودند يوسف در زندان شكايت كرد و گفت بار خدايا زندان چرا نصيبم شد ، و من در اين جا گرفتار شدم ؟ .\r\nخداوند متعال فرمود : تو خود زندان را اختيار كردى و گفتى خداوندا زندان را دوست‌تر دارم از پيشنهادى كه به من ميكنند ، و اگر گفته بودى من عافيت را دوست دارم تو را گرفتار زندان نميكردم .\r\n( 2 ) 67 - احمد بن محمد بن ابى نصر گويد : از حضرت رضا عليه السلام پرسيدم معناى  وَ جِئْنا بِبِضاعَةٍ مُزْجاةٍ  چيست ؟ فرمود : يعنى تنگدستى .\r\nفرمود در ولايت آنها در آن سال فقر و فاقه و خشكسالى بود ، و فرزندان يعقوب در تنگى معيشت قرار داشتند .\r\n( 3 ) 68 - احمد بن عامر طائى از حضرت رضا عليه السلام از پدرانش از حسين بن على عليهم السلام روايت كرده كه آن جناب در تفسير آيه شريفه  لَوْ لا أَنْ رَأى بُرْهانَ رَبِّهِ  فرمود :\r\nزن عزيز برخاست و جامه‌اى را روى بت انداخت ، يوسف گفت اين چه كارى بود كردى ؟ گفت از بت شرم دارم .\r\nيوسف گفت تو از يك جماد شرم ميكنى كه نه گوش دارد و نه چشم ، پس من چگونه از خداوندى كه آدميان را آفريده شرم نداشته باشم .\r\n\r\n( 4 ) از سورهء رعد\r\n( 5 ) 69 - احمد بن عمر از حضرت رضا عليه السلام روايت كرده كه آن جناب در\r\n\r\n","description":"","footnote":"","page_name":" 522 ","page_number":522},
  {"content":"\r\n\r\nمعنى آيه شريفه  قُلْ كَفى بِاللَّهِ شَهِيداً بَيْنِي وَ بَيْنَكُمْ وَ مَنْ عِنْدَهُ عِلْمُ الْكِتابِ  فرمود مقصود على عليه السلام است .\r\n( 1 ) 70 - حسن بن فضال از حضرت رضا عليه السلام روايت كرده كه آن جناب در تفسير آيه  هُوَ الَّذِي يُرِيكُمُ الْبَرْقَ خَوْفاً وَ طَمَعاً  فرمود خوف براى مسافر است ، و طمع براى مقيم .\r\n( 2 ) 71 - ابراهيم بن عباس گويد در محضر حضرت رضا عليه السلام بوديم ، و سخن از گناهان كبيره بميان آمد و عقيدهء معتزله مورد بحث قرار گرفت ، كه آنها گفته‌اند گناهان كبيره مورد آمرزش قرار نميگيرند .\r\nامام رضا عليه السلام فرمودند حضرت صادق فرموده قرآن بر خلاف عقيده معتزله نازل شده است كه  وَ إِنَّ رَبَّكَ لَذُو مَغْفِرَةٍ لِلنَّاسِ عَلى ظُلْمِهِمْ \r\n\r\n( 3 ) از سورهء حجر\r\n( 4 ) 72 - بزنطى گويد مردى از حضرت رضا عليه السلام پرسيد « جزء » چه اندازه است ؟ و جزئى از يك چيز يعنى چه ؟ .\r\nفرمود جزء يك هفتم است ، خداوند متعال ميفرمايد  لَها سَبْعَةُ أَبْوابٍ لِكُلِّ بابٍ مِنْهُمْ جُزْءٌ مَقْسُومٌ  .\r\n( 5 ) 73 - حسن بن فضال گويد حضرت رضا عليه السلام در تفسير آيه شريفه  فَاصْفَحِ الصَّفْحَ الْجَمِيلَ  فرمود درگذشت و عفو بدون منت را « صفح جميل » گويند .\r\n( 6 ) 74 - اسماعيل بن همام گويد حضرت رضا عليه السلام در بارهء مردى كه وصيت كرده بود يك « جزء » از مالش را انفاق كنند ، فرمود جزء يك هفتم است و\r\n\r\n","description":"","footnote":"","page_name":" 523 ","page_number":523},
  {"content":"\r\n\r\nسپس فرمود خداوند در قرآن فرموده  لَها سَبْعَةُ أَبْوابٍ لِكُلِّ بابٍ مِنْهُمْ جُزْءٌ مَقْسُومٌ \r\n\r\n( 1 ) از سورهء نحل\r\n( 2 ) 75 - وشاء گويد : از حضرت رضا عليه السلام پرسيدم و گفتم : قربانت گردم  فَسْئَلُوا أَهْلَ الذِّكْرِ إِنْ كُنْتُمْ لا تَعْلَمُونَ *  را بيان فرمائيد .\r\nفرمود : اهل ذكر ما هستيم ، و بايد مردم از ما سؤال كنند ، گفتم : پس ما سئوال‌كننده و شما سؤال شده هستيد ؟ .\r\nفرمود : آرى .\r\nبار ديگر عرض كردم : لازم است كه ما از شما بپرسيم ؟ .\r\nفرمود : آرى .\r\nگفتم : لازم است كه شما جواب ما را بدهيد ، گفت خير آن ديگر به ما ارتباط دارد اگر خواستيم جواب مىدهيم ، و اگر خواستيم سكوت ميكنيم .\r\nمگر نميدانى خداوند متعال ميفرمايد :  هذا عَطاؤُنا فَامْنُنْ أَوْ أَمْسِكْ بِغَيْرِ حِسابٍ  .\r\n( 3 ) 76 - صفوان بن يحيى گويد حضرت رضا عليه السلام در تفسير آيه شريفه  فَسْئَلُوا أَهْلَ الذِّكْرِ *  فرمودند :\r\nمقصود از اهل ذكر ائمه هستند ، اگر نميدانند بايد از آنها به‌پرسند ، و لازم نيست آن‌ها جواب دهند ، اگر خواستند پاسخ ميدهند و اگر خواستند سكوت مىكنند .\r\n\r\n( 4 ) از سورهء اسراء\r\n( 5 ) 77 - محمد بن فضيل گويد از حضرت رضا عليه السلام پرسيدم تفسير آيه\r\n\r\n","description":"","footnote":"","page_name":" 524 ","page_number":524},
  {"content":"\r\n\r\nشريفه  وَ مَنْ كانَ فِي هذِهِ أَعْمى فَهُوَ فِي الْآخِرَةِ أَعْمى وَ أَضَلُّ سَبِيلًا  را بيان كنيد .\r\n( 1 ) فرمود آن كسى است كه انجام مناسك حج را به تاخير اندازد ، و بگويد امسال حج بجا خواهم آورد و سال ديگر بگويد امسال به مكه خواهم رفت ، وى همين طور حج را عقب مىاندازد تا از جهان درگذرد .\r\n( 2 ) 78 - احمد بن عامر طائى از حضرت رضا عليه السلام از پدرانش از على ( ع ) روايت كرده كه حضرت رسول ( ص ) فرمود :\r\nمعنى آيه شريفه  يَوْمَ نَدْعُوا كُلَّ أُناسٍ بِإِمامِهِمْ  اين است كه هر قومى را بوسيله امام زمانش ميخوانند ، و از كتاب خداوند و سنت پيغمبرش سؤال مىكنند .\r\n( 3 ) 79 - حسن بن فضال از حضرت رضا عليه السلام روايت كرده كه آن جناب در تفسير  إِنْ أَحْسَنْتُمْ أَحْسَنْتُمْ لِأَنْفُسِكُمْ وَ إِنْ أَسَأْتُمْ فَلَها  فرمودند : اگر نيكى كنيد نيكى به خودتان عايد مىگردد ، و اگر بدى كرديد خداوند آن بدىها را مىآمرزد .\r\n( 4 ) 80 - ابن شهر آشوب از حضرت رضا عليه السلام روايت كرده كه حضرت رسول صلى اللَّه عليه و آله هنگامى كه آيه شريفه  إِنَّ السَّمْعَ وَ الْبَصَرَ وَ الْفُؤادَ كُلُّ أُولئِكَ كانَ عَنْهُ مَسْؤُلًا  را قرائت ميكردند ، از آن حضرت پرسيده شد فرمود :\r\nمقصود آن سه نفر هستند و در مورد وصى من على بن ابى طالب عليه السلام از آنها بازخواست خواهد شد .\r\nسپس فرمود به خداوند سوگند همه امت مرا روز قيامت متوقف خواهند\r\n\r\n","description":"","footnote":"","page_name":" 525 ","page_number":525},
  {"content":"\r\n\r\nساخت و از ولايت على از آن‌ها پرسش خواهند كرد ، و اين است معنى آيه شريفه  وَ قِفُوهُمْ إِنَّهُمْ مَسْؤُلُونَ  .\r\n\r\n( 1 ) از سوره كهف\r\n( 2 ) 81 - يونس و هشام بن ابراهيم در مورد عالمى كه با حضرت موسى عليه السلام رفيق شد اختلاف كردند ، و گفتند :\r\nآيا كسى ميتواند با موسى كه در زمان خود حجت خداوند بود برابرى كند و يا از وى داناتر باشد ؟ .\r\nآنها در اين باره براى حضرت رضا ( ع ) نوشتند و حقيقت موضوع را از آن جناب خواستند .\r\nامام عليه السلام در جواب آنها نوشت : موسى عليه السلام در يكى از جزيره‌ها نزد آن عالم رسيد و او را در حال نشسته مشاهده كرد ، و سلام نمود ، آن عالم جواب سلام را نداد زيرا در آن جزيره سلام معمول نبود ، سپس گفت شما از كجا آمده‌اى و كيستى ؟ .\r\nموسى گفت من موسى بن عمران هستم ، گفت تو همان موسى هستى كه خداوند با او سخن گفت .\r\nفرمود آرى من همان هستم .\r\nگفت حاجت شما چيست ؟ گفت آمده‌ام تا از علوم شما استفاده برم و راه رستگارى را دريابم .\r\nگفت من كارهائى دارم كه تو طاقت آنها را ندارى ، هم چنان كه تو كارهائى انجام ميدهى كه من طاقت آنها را ندارم ، سپس آن عالم از مصائب آل محمد عليهم السلام\r\n\r\n","description":"","footnote":"","page_name":" 526 ","page_number":526},
  {"content":"\r\n\r\nو گرفتاريهائى كه براى آنها پيش خواهد آمد سخن گفت ، ( 1 ) و هر دو از شدت مصائب گريه كردند ، و بعد از فضائل آل محمد عليهم السلام گفتگو كرد ، تا آنجائى كه موسى گفت :\r\nكاش من از آل محمد بودم ، سپس از مبعث حضرت رسول صلى اللَّه عليه و آله و زحماتى كه از قومش متحمل شد و از افرادى كه پيرامون آن حضرت بودند به تفصيل سخن گفت و حتى نام آن سه نفر را هم بر زبان جارى كرد .\r\nموسى عليه السلام گفت اجازه ميدهيد با شما همراهى كنم تا از علوم و فضائل شما استفاده كنم ؟ .\r\nخضر گفت تو قدرت ندارى در برابر كارهاى من صبر كنى ، و چه طور ميتوانى از آنچه خبر ندارى صبر داشته باشى .\r\nموسى گفت اجازه دهيد با شما همراهى كنم ان شاء الله صبر خواهم كرد ، و نافرمانى شما را نخواهم نمود .\r\nخضر گفت اگر با من بيائى از كارهائى كه انجام مىدهم سؤال نكن ، و بر من اعتراضى نداشته باش تا من شما را از عاقبت كار مطلع كنم .\r\nموسى گفت مانعى ندارد ، آن سه نفر به طرف ساحل حركت كردند ، هنگامى كه به ساحل رسيدند يك كشتى آمادهء حركت بود ، يكى از كشتيرانان گفت اين سه نفر را با خود ميبريم زيرا اينها مردان شايسته‌اى ميباشند .\r\nآن‌ها را سوار كشتى كردند و كشتى به حركت خود ادامه داد ، پس از اينكه كشتى در وسط دريا قرار گرفت . خضر از جاى خود حركت كرد و به گوشه كشتى رفت و آن را سوراخ كرد و مقدارى پارچه و گل آن جا فرو نمود .\r\n\r\n","description":"","footnote":"","page_name":" 527 ","page_number":527},
  {"content":"\r\n\r\n( 1 ) در اين هنگام موسى ( ع ) خشمگين شد و گفت كشتى را سوراخ كردى تا مسافران غرق شوند ، اين كار عجيب و زشتى بود كه انجام دادى ؟ ! خضر عليه السلام گفت آيا من به شما نگفتم قدرت ندارى در برابر كارهاى من صبر پيشه كنى و به افعال من اعتراض نداشته باشى .\r\nموسى گفت من سفارش شما را فراموش كردم ، و اينك در برابر اين امر مشكل بر من سخت‌گيرى نكن .\r\nآن‌ها از كشتى پياده شدند ، در اين هنگام چشم خضر عليه السلام به جوانى كه در آن حدود بين كودكان بازى مىكرد افتاد ، آن كودك بسيار زيبا بود و چهره‌اش مانند ماه تابان ميدرخشيد ، و در گوشهايش دو گوشواره بود .\r\nخضر آن كودك را مورد نظر قرار داد ، و سپس او را كشت ، در اين هنگام موسى خضر را گرفت و بر زمين كوبيد و گفت آيا بدون جهت ، نفس پاكى را ميكشى و بسيار كار زشتى بجاى آوردى .\r\nخضر گفت : مگر نگفتم تو قدرت ندارى در برابر كارهاى من صبر كنى .\r\nموسى گفت : اگر بعد از اين از كارهائى كه انجام ميدهى جستجو كنم رفاقت خود را با من قطع كن و ديگر عذرى براى من نخواهد بود .\r\nآنها از آن محل گذشتند و به دهكده‌اى رسيدند كه آن را « ناصريه » ميگفتند ، شب هنگام بود كه موسى و خضر وارد اين قريه شدند و از اهل قريه خواستند شب آنها را جاى دهند .\r\nاهالى قريه به آنها جا ندادند و از پذيرائى خوددارى كردند ، در اين هنگام خضر متوجه شد كه يكى از ديوارهاى قريه كج شده و مشرف بر خرابى است ، خضر\r\n\r\n","description":"","footnote":"","page_name":" 528 ","page_number":528},
  {"content":"\r\n\r\nدست خود را روى ديوار گذاشت و گفت : ( 1 ) برخيز اين ديوار را راست كنيم .\r\nموسى گفت : بايد اهل قريه ما را طعام و غذا بدهند سپس ما اين ديوار را اصلاح كنيم .\r\nخضر گفت : از اين جا ديگر رفاقت و مصاحبت ما قطع شد و اينك سر كارهاى خود را براى تو روشن ميكنم .\r\nاما موضوع كشتى از اين قرار بود كه آن متعلق به گروهى از مساكين بود ، كه بوسيله آن ارتزاق ميكردند ، و چون يكى از پادشاهان در نظر داشت آن را غصب كند من آن را معيوب كردم تا از دستبرد آن پادشاه مصون باشد ، و آنان مىتوانند با همان كشتى معيوب امرار معاش كنند .\r\nاما آن كودك را كه ديدى كشتم ، پدر و مادر او از اهل ايمان هستند ، و من در چهره آن كودك علامت كفر ديدم و دانستم كه آن كودك پس از اينكه بزرگ شد پدر و مادر خود را به كفر ميكشاند ، از اين رو آن را كشتم و خداوند به جاى آن كودك فرزند مؤمن و مهربانى به آنها خواهد داد ، و خداوند به جاى آن پسر يك دخترى به آنها ميدهد كه از آن هفتاد پيغمبر متولد خواهد شد .\r\nاما ديوارى كه من آن را راست كردم و از خرابى و انهدام آن جلوگيرى نمودم متعلق به دو كودك يتيم بود كه در آن شهر زندگى ميكردند ، در زير آن ديوار گنجى است كه به آن دو كودك تعلق دارد ، پدر كودكان مرد صالحى بود و آن گنج را براى فرزندانش ذخيره كرده بود ، و ما با راست كردن ديوار گنج را از دست برد حفظ كرديم و كودكان پس از اينكه بزرگ شدند از گنج استفاده خواهند كرد .\r\nاين بود سر كارهائى كه من كردم و تو نتوانستى صبر كنى .\r\n\r\n","description":"","footnote":"","page_name":" 529 ","page_number":529},
  {"content":"\r\n\r\n( 1 ) 82 - على بن اسباط از حضرت رضا عليه السلام روايت كرده كه آن جناب در تفسير  وَ كانَ تَحْتَهُ كَنْزٌ لَهُما  فرمود : آن گنج لوحى از طلا بود كه در آن نوشته شده بود .\r\nبسم اللَّه الرحمن الرحيم محمد رسول خداست ، تعجب دارم از كسى كه يقين به مرگ دارد چگونه خوشحال مىگردد ، و تعجب دارم از كسى كه به قضاء و قدر معتقد است چگونه محزون مىشود ، تعجب دارم از كسى كه دنيا و تغييرات آن را مشاهده مىكند چگونه به آن دلبستگى پيدا مىنمايد .\r\nسزاوار است كسى كه با عقل و خرد خداوند را شناخته ، او را در قضاء و قدرش متهم نكند ، و او را در روزى دادن بىتوجه تصور نكند .\r\n( 2 ) 83 - ابن شهر آشوب از حضرت رضا عليه السلام روايت كرده كه در تفسير آيه شريفه  لِيُنْذِرَ بَأْساً شَدِيداً مِنْ لَدُنْهُ  .\r\nفرمود : بأس شديد على بن ابى طالب است كه با حضرت رسول صلى اللَّه عليه و آله با دشمنانش جهاد ميكرد .\r\n\r\n( 3 ) از سورهء مريم\r\n( 4 ) 84 - ياسر خادم از حضرت رضا عليه السلام روايت كرده كه فرمود : انسان در سه جا گرفتار وحشت و اضطراب مىگردد روزى كه متولد مىشود و دنيا را مشاهده مىكند ، روزى كه جهان را وداع مىكند و آخرت را مىنگرد ، و روزى كه مبعوث ميگردد و چيزهائى مشاهده مىنمايد كه در دنيا نديده بود .\r\nخداوند متعال در اين سه جا به يحيى بن زكريا سلام فرستاده و فرمود :  وَ سَلامٌ عَلَيْهِ يَوْمَ وُلِدَ وَ يَوْمَ يَمُوتُ وَ يَوْمَ يُبْعَثُ حَيًّا  .\r\n\r\n","description":"","footnote":"","page_name":" 530 ","page_number":530},
  {"content":"\r\n\r\nعيسى بن مريم عليه السلام نيز در اين سه جا بر خود سلام فرستاده و گفته :  وَ السَّلامُ عَلَيَّ يَوْمَ وُلِدْتُ وَ يَوْمَ أَمُوتُ وَ يَوْمَ أُبْعَثُ حَيًّا  .\r\n\r\n( 1 ) از سورهء حج\r\n( 2 ) 85 - بزنطى گويد : از حضرت رضا عليه السلام پرسيدم تفسير آيه مباركه  لْيَقْضُوا تَفَثَهُمْ وَ لْيُوفُوا نُذُورَهُمْ  چيست ؟\r\nفرمود : ناخن چيدن ، و بر طرف كردن چرك و كثافت ، و بيرون شدن از احرام است ، و در تفسير  وَ لْيَطَّوَّفُوا بِالْبَيْتِ الْعَتِيقِ  فرمودند : مقصود طواف واجب است .\r\n\r\n( 3 ) از سورهء مؤمنون\r\n( 4 ) 86 - حسن بن عبد اللَّه رازى گويد : حضرت رضا عليه السلام از پدرانش از على عليهم السلام روايت كرده كه در تفسير آيه شريفه   أُولئِكَ هُمُ الْوارِثُونَ الَّذِينَ يَرِثُونَ الْفِرْدَوْسَ هُمْ فِيها خالِدُونَ   فرمود : اين آيه مباركه در بارهء من نازل شده است .\r\n\r\n( 5 ) از سورهء نور\r\n( 6 ) 87 - عبد اللَّه بن جندب گويد : براى حضرت رضا عليه السلام نوشتم تفسير آيه  فِي بُيُوتٍ أَذِنَ اللَّهُ أَنْ تُرْفَعَ وَ يُذْكَرَ فِيهَا اسْمُهُ  را برايم بيان فرمائيد .\r\nامام رضا در جواب من نوشت : اما بعد محمد در ميان مردم امين خداوند بود پس از اينكه پيغمبر از جهان رفت ما اهل بيت وارث او ميباشيم ، پس ما اكنون امناى پروردگار در روى زمين هستيم ، علم منايا و بلايا و انساب عرب در نزد ما قرار دارد ،\r\n\r\n","description":"","footnote":"","page_name":" 531 ","page_number":531},
  {"content":"\r\n\r\nو ما ميدانيم چه اشخاصى بر فطرت اسلام متولد شده‌اند ، و حقيقت ايمان هر كس را ميدانيم .\r\n( 1 ) ما هر گاه مردى را مشاهده كنيم حقيقت ايمان و نفاق را در چهره او مشاهده ميكنيم ، شيعيان ما و پدران آنها با نام و نشان در كتاب مخصوص نوشته شده‌اند ، خداوند از ما و آنها پيمان گرفته است ، آن‌ها با ما در يك جا وارد ميشوند و منزل مىكنند .\r\nما و شيعيان ، مسلمان حقيقى و واقعى هستيم و تا روز قيامت مسلمان حقيقى ما و شيعيان ما ميباشند .\r\nما به ريسمان محكم پيغمبر چنگ مىزنيم ، و پيغمبر به ريسمان محكم خداوند چنگ مىزند ، و شيعيان ما هم به ريسمان ما چنگ خواهند زد ، هر كس از ما مفارقت كند هلاك ميگردد ، و هر كس از ما پيروى كند نجات پيدا مىكند .\r\nكسانى كه از ما جدا شوند و ولايت ما را انكار نمايند كافرند ، و هر كس از ما و يا پيروان ما متابعت كند مؤمن است ، كافر ما را دوست نميدارد و مؤمن ما را دشمن نمىگردد .\r\nهر كس بميرد در حالى كه ما را دوست داشته باشد خداوند او را با ما مبعوث مىكند ، ما براى پيروان خود نورى هستيم كه با آن نور راه پيدا مىكنند و هدايت مىشوند .\r\nهر كس بخواهد هدايت يابد بوسيله ما هدايت مىشود ، هر كس با ما نباشد مسلمان نخواهد بود .\r\nدين را خداوند بوسيله ما افتتاح كرد و در ما هم ختم خواهد فرمود ، خداوند بوسيله ما شما را از طعام و غذاى دنيا سير كرد و بوسيله ما از آسمان باران فرستاد\r\n\r\n","description":"","footnote":"","page_name":" 532 ","page_number":532},
  {"content":"\r\n\r\n( 1 ) خداوند متعال به جهت ما شما را از غرق شدن در دريا و فرو رفتن در زمين حفظ كرده است ، و خداوند به وسيله ما شما را در دنيا و در قبر ، در محشر ، در صراط در نزد ميزان ، و در هنگام دخول بهشت نفع مىرساند .\r\nمثل ما در كتاب خداوند مانند مشكاتى است كه در قنديل باشد ، مشكاة ما هستيم ، و مصباح محمد رسول خدا صلى اللَّه عليه و آله است كه در ميان آبگينه مانند ستاره فروزان ميدرخشد .\r\nقرآن نوريست بالاى نورى ، و خداوند با نور هدايت خود هر كس را بخواهد هدايت مىكند .\r\nپروردگار براى مردم مثل‌ها مىزند و او بر هر چيزى قادر است ، پس نور ، على عليه السلام است ، و خداوند به ولايت ما هر كس را بخواهد هدايت مينمايد ، و بر خداوند است كه دوست ما را با چهره نورانى مبعوث كند و حجت وى را به او نشان دهد ، و خداوند دوستان ما را از پرهيزكاران قرار ميدهد و آنان را در زمره صديقان و شهيدان و صالحان بشمار مىآورد .\r\nشهيدان ما بر ساير شهداء برترى دارند و شهداى شيعيان ما نيز بر ساير شهيدان برترى دارند ، ما برگزيدگان و فرزندان پيامبران هستيم ، و در كتاب خداوند ما را معصوم معرفى كرده و ما از همه مردم برسول خدا سزاواريم .\r\nو ما كسانى هستيم كه خداوند براى آنها دين خود را تشريع كرده است ، و در كتاب خود فرموده :  شَرَعَ لَكُمْ مِنَ الدِّينِ ما وَصَّى بِهِ نُوحاً وَ الَّذِي أَوْحَيْنا إِلَيْكَ وَ ما وَصَّيْنا بِهِ إِبْراهِيمَ  و اسماعيل و اسحاق و يعقوب ! .\r\nما شريعت را فرا گرفتيم و رسانيديم آن چه را فرا گرفته بوديم ، علوم پيامبران را خداوند در نزد ما وديعه گذاشت .\r\n\r\n","description":"","footnote":"","page_name":" 533 ","page_number":533},
  {"content":"\r\n\r\n( 1 ) ما وراث پيغمبران و ورثه صاحبان علم و پيامبران اولو العزم ميباشيم ، اينك دين را به پا داريد همانطور كه خداوند فرموده : از همديگر پراكنده نگرديد بر مشركين بسيار سنگين است كه شما آنها را به ولايت على عليه السلام دعوت مىكنيد .\r\nاى محمد خداوند هدايت مىكند كسانى كه تو را در مورد ولايت على عليه السلام اجابت مىكنند .\r\nاى محمد من كتابى را براى تو نازل كردم ، در آن كتاب تدبر كن و تامل نما كه در آن شفا و نور هست ، دليل بر اين مطلب آيه شريفه  فِي بُيُوتٍ أَذِنَ اللَّهُ أَنْ تُرْفَعَ وَ يُذْكَرَ فِيهَا اسْمُهُ يُسَبِّحُ لَهُ فِيها بِالْغُدُوِّ وَ الْآصالِ  سپس خداوند متعال مثلى زد براى كسانى كه با آنها منازعه كردند و فرمود :  وَ الَّذِينَ كَفَرُوا أَعْمالُهُمْ كَسَرابٍ بِقِيعَةٍ  .\r\nسراب آن چيزى است كه در بيابان و كويرها از دور ميدرخشد ، و آدم تشنه خيال مىكند آن آب است ، هنگامى كه خود را به آن رسانيد چيزى مشاهده نمىكند .\r\n( 2 ) 88 - عباس بن هلال گويد : از حضرت رضا عليه السلام از آيه شريفه  اللَّهُ نُورُ السَّماواتِ وَ الْأَرْضِ  سؤال كردم فرمود : خداوند اهل آسمان و زمين را هدايت مىكند .\r\n\r\n( 3 ) از سوره فرقان\r\n( 4 ) 89 - ابو الصلت هروى از حضرت رضا عليه السلام و او از پدرانش على عليهم السلام روايت مىكند كه مردى از اشراف بنى تميم سه روز قبل از شهادت على عليه السلام خدمت آن حضرت رسيد و گفت : يا امير المؤمنين آمده‌ام تا مرا از اخبار اصحاب\r\n\r\n","description":"","footnote":"","page_name":" 534 ","page_number":534},
  {"content":"\r\n\r\nرس كه در چه زمانى بوده و در كجا زندگى ميكرده‌اند و پادشاه آنها چه كسى بوده مطلعم كنيد .\r\n( 1 ) و نيز بفرمائيد آيا خداوند پيغمبرى براى آنها فرستاد يا خير ، و چرا آن ملت هلاك شدند ؟ من در قرآن مجيد نام آنها را ميخوانم و از اخبار آنان اطلاعى ندارم .\r\nعلى عليه السلام فرمود : از من مطلبى پرسيدى كه كسى قبل از تو آن را نپرسيده است ، و كسى غير از من هم پاسخ اين را نميتواند بدهد .\r\nدر كتاب خداوند آيه‌اى نيست مگر اينكه من تفسير آن را ميدانم ، و محل فرود آن را كه در كجا بر حضرت رسول صلى اللَّه عليه و آله فرود آمد در شب و روز همه اينها را ميدانم ، و در اين سينه علوم فراوانى هست و ليكن طلاب و جويندهء آن را مشاهده نميكنم ، و به همين زودى كه مرا از دست دادند پشيمان خواهند شد .\r\nاينك بدان داستان اصحاب رس از اين قرار است آنها گروهى بودند كه درخت صنوبر را ميپرستيدند ، و آن درخت را « شاه درخت » مىگفتند .\r\nيافث بن نوح آن درخت را كنار چشمه‌اى غرس كرده بود كه آن چشمه را « روشاب » ميگفتند ، و آن درخت بعد از طوفان براى نوح روئيد ، و آن جماعت را از اين جهت « اصحاب رس » گفتند كه آنان پيغمبر خود را در زمين فرو نمودند .\r\nاين قضيه بعد از حضرت سليمان عليه السلام اتفاق افتاد ، آنها دوازده قريه داشتند كه در كنار رود رس كه يكى از نهرهاى مشرق است قرار گرفته بود ، و اين نهر را از اين جهت « رس » ميگفتند ، كه در آن ايام نهرى پر پرآب‌تر و شيرين‌تر از آن نبود .\r\nدر اطراف آن نهر ، آباديهاى فراوان و قراء و قصبات زيادى وجود داشت و\r\n\r\n","description":"","footnote":"","page_name":" 535 ","page_number":535},
  {"content":"\r\n\r\nاز جهت كشاورزى و عمران نيز بسيار با رونق بود .\r\n( 1 ) دوازده قريه مزبور را آبان ، آذر ، دى ، بهمن ، اسفندار ، فروردين ، ارديبهشت خرداد ، تير ، مرداد ، شهريور ، و مهر ميگفتند ، و شهر بزرگ آنها اسفندار بود ، و در همين محل پادشاه آنان زندگى ميكرد ، كه به آن تركوذ بن غابور بن يارش بن سارن ابن نمرود بن كنعان فرعون ابراهيم عليه السلام مىگفتند ، و چشمه با درخت صنوبر در آن جا بود .\r\nآن جماعت در هر دهكده‌اى يك شاخه از آن درخت صنوبر را غرس كرده بودند ، و آن شاخه خود يك درخت بزرگى شده بود .\r\nآنها آب آن نهر را بر خود حرام كرده بودند ، خود و چهارپايان از آن نميخوردند ، و هر كس مرتكب خلاف ميشد و از آن آب مىخورد او را ميكشتند ، و ميگفتند خدايان ما به اين آب بستگى دارند ، و كسى حق ندارد رشته حيات آنها را قطع كند ، و آنها از نهر بزرگ رس آب ميخوردند .\r\nاصحاب رس در يكى از ماه‌هاى سال در يكى از دهكده‌ها عيد داشتند و در آن دهكده اجتماع ميكردند و بر شاخه‌هاى درخت صنوبر مقدارى حرير آويزان مينمودند كه در آن نقش‌ها و صورت‌هاى گوناگونى بود .\r\nسپس گوسفند و گاوى چند در كنار آن درخت ذبح ميكردند ، و آتش روشن مينمودند ، هنگامى كه دود آتش و گوشت‌ها به آسمان ميرفت و آن‌ها در اثر تراكم دود آسمان را مشاهده نميكردند ، با چهره‌هاى خود بر زمين افتاده و درخت‌ها را سجده ميكردند ، و با گريه و فرياد ميخواستند درخت از آن‌ها راضى شود .\r\nشيطان مىآمد و برگ‌هاى درخت را حركت ميداد ، و مانند كودكان فرياد ميزد\r\n\r\n","description":"","footnote":"","page_name":" 536 ","page_number":536},
  {"content":"\r\n\r\nو ميگفت : ( 1 ) من از شما راضى شدم ، اينك ناراحت نباشيد و آسوده خاطر به منازل و سر و كار خود برويد .\r\nآنان در اين هنگام سرهاى خود را از زمين بلند ميكردند و شراب ميخوردند و مشغول نواختن ساز و آواز ميشدند ، و آن‌ها در آن شب و روز به عيش و نوش و خوشگذرانى مشغول بودند .\r\nعجم‌ها از اين جهت اسامى ماه‌هاى خود را آبان ماه ، و آذر ماه گذاشته‌اند و اين نامها را از اسامى آن دهكده‌ها اختيار كرده‌اند ، و همچنين هر سال در يك ده اين مراسم برگزار ميگردد ، تا وقتى كه ، نوبت قريه بزرگ فرا ميرسد .\r\nهنگام عيد در قريه بزرگ ، همه مردم از كوچك و بزرگ در آن جا اجتماع ميكنند و در كنار درخت صنوبر يك سراپرده بزرگ از ديبا كه در آن انواع نقوش و صور مىباشد ، برافراشته ميكنند .\r\nآن سرا پرده بزرگ دوازده در دارد ، و اهالى هر ده از يك در وارد ميگردند و هنگام نزديك شدن به درخت صنوبر آن را سجده ميكردند و قربانىهاى خود را تقديم ميكردند .\r\nقربانىهائى كه در اين جا تقديم ميشد بيشتر از آن قربانيهائى كه سال‌هاى پيش ميدادند بود .\r\nدر اين هنگام شيطان مىآمد و درخت صنوبر را حركت ميداد و از داخل آن با فرياد بلند سخن ميگفت ، و آنان را وعده ميداد ، و آن‌ها نيز سرهاى خود را از زمين برداشته با حال نشاط به شرب خمر و لهويات مشغول ميشدند و اين نشاط و خوشحالى دوازده روز طول ميكشيد .\r\nچون كفر و طغيان اين قوم به طول انجاميد خداوند متعال پيغمبرى به طرف آنها\r\n\r\n","description":"","footnote":"","page_name":" 537 ","page_number":537},
  {"content":"\r\n\r\nفرستاد ، ( 1 ) و آن پيغمبر از اولاد يعقوب بود وى مدتى در ميان آنها زندگى كرد و آنان را به عبادت خداوند واحد و ترك شرك دعوت كرد ، و ليكن آنان به سخن‌هاى او توجهى نكردند و بر كفر و سركشى و طغيان خود افزودند ، و سخنهاى او را نپذيرفتند .\r\nپيغمبر مزبور در عيد بزرگ آنها كه در قريهء بزرگ تشكيل شده بود شركت كرد ، و گفت : بار خدايا بندگان تو گفته‌هاى مرا قبول نكردند و مرا تكذيب نمودند و بر كفر خود افزودند ، و اينك درختى را عبادت ميكنند كه براى آنها نفع و ضررى ندارد و اكنون قدرت خود را به آنان ظاهر كن و درخت آنها را خشك نما .\r\nآن گروه شب را آرام گرفتند و چون صبح از خواب بيدار شدند مشاهده كردند درخت خشك شده است .\r\nاصحاب رس بسيار مضطرب و ناراحت شدند ، گروهى گفتند : اين مرد خدايان ما را سحر كرده و او گمان مىكند كه رسول خداست و از آسمان براى او وحى ميرسد ، و او در نظر دارد شما را از خدايان خودتان برگرداند و متوجه خداى خود كند .\r\nگروهى ديگر گفتند : چنين نيست بلكه خدايان شما از اين مرد خشمگين شده‌اند ، چون اين مرد نسبت به آنها سخنانى ميگفت و شما را دعوت ميكرد كه از عبادت آنها دست برداريد .\r\nاينك درخت غضب كرده و خرمى و شادابى خود را از شما دريغ داشته است و شما بايد اكنون از خدايان خود دفاع كنيد .\r\nآن جماعت اجماع كردند كه آن پيغمبر را بكشند ، لوله‌اى را تعبيه كردند و آن را در ميان رود فرو بردند ، و آب و گل ميان لوله را بيرون كشيدند و چندين ذرع لوله‌ها را در زمين فرو بردند .\r\n\r\n","description":"","footnote":"","page_name":" 538 ","page_number":538},
  {"content":"\r\n\r\n( 1 ) سپس آن پيغمبر را در ميان آن لوله انداختند ، و بعد سنگى را روى وى انداختند ، و سپس آن لوله‌ها را از آب و گل بيرون كشيدند ، و آن پيغمبر در اعماق زمين فرو ماند ورود بزرگ بار ديگر از روى آن جارى گرديد .\r\nپس از اينكه پيغمبر را به اين صورت كشتند گفتند : اينك خدايان ما راضى شدند چون مشاهده كردند ما بدگوى آنها را كشتيم ، و او را در زير آب و گل دفن كرديم ، و اينك بار ديگر طراوت درخت صنوبر عود خواهد كرد و برگ خواهد داد .\r\nآن جماعت در تمام آن روز فرياد و ناله پيغمبر را مىشنيدند و او ميگفت :\r\nخداوندا مشاهده ميكنى كه من در جاى تنگى قرار گرفته‌ام و چاره‌اى ندارم ، اينك جان مرا بگير و زود مرا نجات بده .\r\nدر اين هنگام خداوند متعال به جبرئيل گفت : آيا اين بندگان كه از حلم من سوء استفاده ميكنند و از عذاب من خود را در امان مىبينند ، و ديگرى غير از مرا عبادت مينمايند ، و پيغمبران مرا ميكشند ، اينك خيال ميكنند در آسايش خواهند بود و يا از زير سلطه من خارج خواهند شد ؟ من اكنون از آنها انتقام خواهم گرفت تا آنها براى آيندگان عبرت باشند .\r\nناگهان در همين روز باد شديدى وزيدن گرفت و آن جماعت حيران و سرگردان شدند و از شدت وحشت نتوانستند كارى انجام دهند ، زمين زير آنها مانند سنگ كبريت سرخ شد و ابر سياهى از آسمان بر آنها سايه افكند ، و همگان را ذوب كرد همانطور كه سنگ آب ميگردد .\r\nما از عذاب خداوند به او پناه ميبريم ، و لا حول و لا قوة الا باللَّه العلى العظيم .\r\n( 2 ) 90 - محمد بن ابى عباد كه مشهور به شنيدن لهويات و شرب نبيذ بود گويد :\r\n\r\n","description":"","footnote":"","page_name":" 539 ","page_number":539},
  {"content":"\r\n\r\n( 1 ) از حضرت رضا عليه السلام پرسيدم نظر شما در بارهء سماع چيست ؟ و آيا جايز است كه به ساز و آواز گوش داد ؟ .\r\nفرمود : اهل حجاز در اين باره رأى باطلى دارند ، مگر نشنيده‌اى كه خداوند متعال ميفرمايد :  وَ إِذا مَرُّوا بِاللَّغْوِ مَرُّوا كِراماً  .\r\n( 2 ) 91 - عباسى ميگويد : از حضرت رضا عليه السلام اذن گرفتم اجازه دهند به خاندان خود انفاق كنم .\r\nفرمود : مواظب باش كه مرتكب دو مكروه نشوى گويد : عرض كردم : من اين موضوع را درك نميكنم .\r\nفرمود : خداوند اسراف و زياده‌روى را در انفاق كراهت دارد همانطور كه خوددارى و عدم انفاق را نيز مكروه شمرده است ، و در قرآن مجيد فرمود :\r\n وَ الَّذِينَ إِذا أَنْفَقُوا لَمْ يُسْرِفُوا وَ لَمْ يَقْتُرُوا وَ كانَ بَيْنَ ذلِكَ قَواماً  .\r\n\r\n( 3 ) از سوره نمل\r\n( 4 ) 92 - سليمان غازى از حضرت رضا عليه السلام روايت كرده كه حضرت صادق عليه السلام در تفسير آيه شريفه  فَتَبَسَّمَ ضاحِكاً مِنْ قَوْلِها  فرمود :\r\nهنگامى كه مورچه گفت : اى مورچگان در منازل خود ساكن شويد كه سليمان و لشكريانش از اينجا ميگذرند و از روى عدم توجه شما را پايمال ميكنند ، باد ، اين گفته مورچه را براى حضرت سليمان عليه السلام برد و او در اين هنگام در آسمان پرواز ميكرد .\r\nحضرت سليمان متوقف شد و فرمود : مورچه را حاضر كردند ، هنگامى كه در برابر سليمان قرار گرفت ، گفت : اى مورچه مگر نميدانى كه من پيامبر هستم و به كسى ستم روا نميدارم .\r\n\r\n","description":"","footnote":"","page_name":" 540 ","page_number":540},
  {"content":"\r\n\r\n( 1 ) مورچه گفت : مطلب همين است كه فرمودى .\r\nسليمان گفت : پس چرا آنها را از من ترسانيدى .\r\nمورچه گفت : ترسيدم جلال و شكوه تو را مشاهده كنند و مفتون شوند ، و غير خداوند را عبادت نمايند .\r\n\r\n( 2 ) از سوره عنكبوت\r\n( 3 ) 93 - محمد بن فضيل گويد : از حضرت رضا عليه السلام پرسيدم تفسير آيه شريفه  بَلْ هُوَ آياتٌ بَيِّناتٌ فِي صُدُورِ الَّذِينَ أُوتُوا الْعِلْمَ  چيست ؟ .\r\nفرمود : مقصود ائمه عليهم السلام هستند .\r\n\r\n( 4 ) از سوره روم\r\n( 5 ) 94 - هيثم بن عبد اللَّه رمانى از حضرت رضا عليه السلام از امام باقر عليه السلام روايت كرد كه آن جناب در تفسير آيه مباركه  فِطْرَتَ اللَّهِ الَّتِي فَطَرَ النَّاسَ عَلَيْها  فرمود مقصود لا اللَّه الا اللَّه ، محمد رسول اللَّه على امير المؤمنين ولى اللَّه مىباشد و اين‌ها از لوازم توحيد هستند .\r\n\r\n( 6 ) از سوره احزاب\r\n( 7 ) 95 - حسين بن خالد گويد : از حضرت رضا عليه السلام تفسير  إِنَّا عَرَضْنَا الْأَمانَةَ عَلَى السَّماواتِ وَ الْأَرْضِ وَ الْجِبالِ فَأَبَيْنَ أَنْ يَحْمِلْنَها  را پرسيدم ، فرمود :\r\nمقصود از امانت ولايت است كه هر كس بدون استحقاق آن را قبول كند كافر است .\r\n( 8 ) 96 - محمد بن سنان گويد : از حضرت رضا عليه السلام پرسيدم آيه شريفه\r\n\r\n","description":"","footnote":"","page_name":" 541 ","page_number":541},
  {"content":"\r\n\r\n( 1 )  ادْعُوهُمْ لِآبائِهِمْ هُوَ أَقْسَطُ عِنْدَ اللَّهِ  و با گفتار حضرت رسول صلى اللَّه عليه و آله كه فرمود : أنت و مالك لابيك چه معنى دارد ، و چرا در اين جا از حقوق ما در گفتگو به ميان نيامده است ، و مادر نميتواند بدون اذن فرزندش از مال او استفاده كند .\r\nحضرت رضا عليه السلام فرمود : مادر از مال فرزندش نميتواند بردارد مگر با اجازه پسرش ، زيرا پسر در صورت تنگدستى واجب النفقه پدر است ، و مادرش لازم نيست نفقه فرزندش را بپردازد ، و از اين جهت پدر ميتواند از مال فرزند براى امرار معاش و رفع تنگدستى استفاده كند .\r\n\r\n( 2 ) از سورهء فاطر\r\n( 3 ) 97 - احمد بن عمر گويد : از حضرت رضا عليه السلام پرسيدم تفسير  ثُمَّ أَوْرَثْنَا الْكِتابَ الَّذِينَ اصْطَفَيْنا مِنْ عِبادِنا  چيست ؟\r\nفرمود : فرزندان فاطمه سلام اللَّه عليها هستند ،  « سابِقٌ بِالْخَيْراتِ »  امام است « منهم  مُقْتَصِدٌ  » كسى است كه امام را بشناسد ، « و  ظالِمٌ لِنَفْسِهِ  » كسى است كه امام را نميشناسد .\r\n( 4 ) 98 - عباس بن هلال از حضرت رضا عليه السلام روايت كرده كه فرمود :\r\nپدرم گفت : هر كس هنگام خواب آيه شريفه  إِنَّ اللَّهَ يُمْسِكُ السَّماواتِ وَ الْأَرْضَ أَنْ تَزُولا وَ لَئِنْ زالَتا إِنْ أَمْسَكَهُما مِنْ أَحَدٍ مِنْ بَعْدِهِ إِنَّهُ كانَ حَلِيماً غَفُوراً  را بخواند در امان خواهد بود .\r\n\r\n( 5 ) از سورهء يس\r\n( 6 ) 99 - ابو سعيد مكارى خدمت حضرت رضا عليه السلام رسيد و گفت : كارت به جايى رسيده كه مدعى مقام پدرت شده‌اى ؟ !\r\n\r\n","description":"","footnote":"","page_name":" 542 ","page_number":542},
  {"content":"\r\n\r\n( 1 ) امام رضا گفت : چه ميگوئى خداوند نور تو را خاموش كند ، و فقر و تنگدستى را وارد منزلت نمايد ، مگر نميدانى كه خداوند متعال به عمران وحى فرستاد كه من به تو فرزند پسرى خواهم داد ، سپس دخترى عنايت كرد و از آن دختر عيسى متولد شد ، پس عيسى و مريم از يك ديگر هستند ، من و پدرم نيز از همديگر هستيم .\r\nابو سعيد گفت : مىخواهم از شما مسأله‌اى بپرسم ، فرمود : من گمان نميكنم از من قبول كنى زيرا در گروه من نيستى و ليكن آنچه در نظر گرفته‌اى سؤال كن .\r\nگفت : چه مىگوئى در بارهء مردى كه در هنگام مرگ مىگويد : همه غلامان قديمى من در راه خدا آزاد هستند .\r\nفرمود : آرى هر غلامى كه شش ماه از خريداريش گذشته باشد بايد طبق وصيت آزاد گردد .\r\nخداوند متعال در قرآن مجيد فرموده :  وَ الْقَمَرَ قَدَّرْناهُ مَنازِلَ حَتَّى عادَ كَالْعُرْجُونِ الْقَدِيمِ  و هر چه از آن شش ماه گذشت آن را قديم ميگويند .\r\nراوى گويد : ابو سعيد از نزد آن حضرت بيرون شد و بعد از چندى فقر و تنگدستى گريبانش را گرفت و ديدگانش نيز كور گرديد .\r\n\r\n( 2 ) از سورهء و الصافات\r\n( 3 ) 100 - حسن بن عبد اللَّه رازى گويد : حضرت رضا از پدرش و او از پدرانش از على عليهم السلام روايت كرده كه حضرت رسول صلى اللَّه عليه و آله در تفسير آيه شريفه  وَ قِفُوهُمْ إِنَّهُمْ مَسْؤُلُونَ  فرمود يعنى آنها را از ولايت على عليه السلام بازخواست مىكنند .\r\n\r\n","description":"","footnote":"","page_name":" 543 ","page_number":543},
  {"content":"\r\n\r\n\r\n( 1 ) از سورهء ص\r\n( 2 ) 101 - محمد بن عبيده گويد از حضرت رضا عليه السلام پرسيدم تفسير آيه شريفه  ما مَنَعَكَ أَنْ تَسْجُدَ لِما خَلَقْتُ بِيَدَيَّ أَسْتَكْبَرْتَ  چيست ؟ فرمود يعنى به قدرت و نيروى من .\r\n\r\n( 3 ) از سورهء زمر\r\n( 4 ) 102 - على سائى گويد از حضرت رضا عليه السلام پرسيدم معنى آيه شريفه  أَنْ تَقُولَ نَفْسٌ يا حَسْرَتى عَلى ما فَرَّطْتُ فِي جَنْبِ اللَّهِ وَ إِنْ كُنْتُ لَمِنَ السَّاخِرِينَ  چيست ؟ .\r\nفرمود « جنب اللَّه » امير المؤمنين است و همچنين اوصياء بعد از آن حضرت ميباشند ، يكى بعد از ديگرى تا آخرين نفر از آنها ، و بعد از آنان خداوند داناتر است چه خواهد شد .\r\n( 5 ) 103 - احمد بن عامر طائى از حضرت رضا عليه السلام از پدرانش از على عليهم السلام روايت كرده كه حضرت رسول صلى اللَّه عليه و آله هنگامى كه آيه شريفه  إِنَّكَ مَيِّتٌ وَ إِنَّهُمْ مَيِّتُونَ  فرود آمد .\r\nفرمود بار خدايا مگر همه مردمان خواهند مرد و پيامبران باقى خواهند بود ، سپس آيه شريفه فرود آمد  كُلُّ نَفْسٍ ذائِقَةُ الْمَوْتِ ثُمَّ إِلَيْنا تُرْجَعُونَ  .\r\n\r\n( 6 ) از سورهء شورى\r\n( 7 ) 104 - محمد بن سنان گويد حضرت رضا عليه السلام در جواب مسائل من نوشت .\r\nعلت اين كه مال فرزند براى پدر حلال است و پدر ميتواند بدون اذن و اجازه\r\n\r\n","description":"","footnote":"","page_name":" 544 ","page_number":544},
  {"content":"\r\n\r\nفرزند از مال او استفاده كند ، ( 1 ) و ليكن فرزند نميتواند بدون اذن پدر در مال او تصرف كند ، اين است كه فرزند از طرف خداوند به پدر هبه شده و فرموده  يَهَبُ لِمَنْ يَشاءُ إِناثاً وَ يَهَبُ لِمَنْ يَشاءُ الذُّكُورَ  و نيز به خاطر اين كه پدر در مورد فرزندش همواره مسئوليت دارد و نفقه‌اش بر او واجب است .\r\n\r\n( 2 ) از سورهء زخرف\r\n( 3 ) 105 - صفوان بن يحيى گويد حضرت رضا عليه السلام در تفسير آيه شريفه  وَ إِنَّهُ لَذِكْرٌ لَكَ وَ لِقَوْمِكَ وَ سَوْفَ تُسْئَلُونَ  فرمودند مقصود از آن ما هستيم .\r\n\r\n( 4 ) از سورهء جاثيه\r\n( 5 ) 106 - حسين بن بشار گويد از حضرت رضا عليه السلام پرسيدم آيا خداوند متعال چيزى كه هنوز واقع نشده مىداند ، و اگر مىداند چگونه مىداند ؟\r\nفرمود خداوند به اشياء عالم است قبل از اينكه وجود پيدا كنند ، خداوند متعال مىفرمايد :\r\n إِنَّا كُنَّا نَسْتَنْسِخُ ما كُنْتُمْ تَعْمَلُونَ  و به اهل دوزخ فرمودند  وَ لَوْ رُدُّوا لَعادُوا لِما نُهُوا عَنْهُ وَ إِنَّهُمْ لَكاذِبُونَ  و خداوند مىدانست اگر آنها به دنيا برگردند بار ديگر مرتكب فساد مىگردند .\r\nپروردگار به فرشتگان در هنگامى كه گفتند  أَ تَجْعَلُ فِيها مَنْ يُفْسِدُ فِيها وَ يَسْفِكُ الدِّماءَ وَ نَحْنُ نُسَبِّحُ بِحَمْدِكَ وَ نُقَدِّسُ لَكَ  فرمود  إِنِّي أَعْلَمُ ما لا تَعْلَمُونَ  پس خداوند متعال همواره علمش به اشياء هست قبل از اينكه آن اشياء را خلق كند .\r\n\r\n( 6 ) از سورهء احقاف\r\n( 7 ) 107 - حسن بن فضال گويد حضرت رضا عليه السلام فرمود « اولو العزم »\r\n\r\n","description":"","footnote":"","page_name":" 545 ","page_number":545},
  {"content":"\r\n\r\nرا از اين جهت اولو العزم گفتند ، كه داراى شريعت بودند .\r\n( 1 ) مطلب از اين قرار است كه پيغمبران بعد از نوح عليه السلام به شريعت و كتاب او عمل مىكردند ، تا هنگامى كه ابراهيم عليه السلام مبعوث شده پس از آن همه پيغمبران تابع شريعت و كتاب او بودند تا وقتى كه موسى عليه السلام برانگيخته شد .\r\nپس از موسى پيامبران از شريعت و كتاب او متابعت مىكردند تا حضرت عيسى عليه السلام مبعوث شد ، و پيغمبران بعد از او به كتاب و شريعت او كار مىكردند تا آنگاه كه حضرت رسول صلى اللَّه عليه و آله مبعوث گرديد .\r\nاين پنج نفر پيامبران اولو العزم هستند ، و آنان افضل انبياء مىباشند ، شريعت محمد صلى اللَّه عليه و آله تا روز قيامت منسوخ نميگردد ، و هر كس بعد از شريعت و بعد از قرآن كتابى بياورد خونش هدر است .\r\n\r\n( 2 ) از سورهء الذاريات\r\n( 3 ) 108 - شيخ صدوق به سند خود از حضرت رضا عليه السلام روايت كرده كه آن حضرت در تفسير آيه  فَالْمُقَسِّماتِ أَمْراً  فرمود فرشتگان روزى بنى آدم را بين طلوع فجر و طلوع آفتاب تقسيم مىكنند ، هر كسى بين اين دو طلوع بخوابد از رزقش محروم مىگردد .\r\n\r\n( 4 ) از سوره ق و طور\r\n( 5 ) 109 - بزنطى از حضرت رضا عليه السلام روايت كرده كه آن جناب فرمود :\r\n « أَدْبارَ السُّجُودِ »  يعنى چهار ركعت بعد از مغرب ، و  « إِدْبارَ النُّجُومِ »  دو ركعت است .\r\n\r\n( 6 ) از سوره الرحمن\r\n( 7 ) 110 - حسين بن خالد گويد : از حضرت رضا عليه السلام پرسيدم تفسير\r\n\r\n","description":"","footnote":"","page_name":" 546 ","page_number":546},
  {"content":"\r\n\r\n   الرَّحْمنُ عَلَّمَ الْقُرْآنَ    چيست ؟ .\r\n( 1 ) فرمود : خداوند قرآن را تعليم فرمود :\r\nگفتم   خَلَقَ الْإِنْسانَ عَلَّمَهُ الْبَيانَ   چه معنى دارد ؟ .\r\nفرمود : آن امير المؤمنين عليه السلام است كه بيان هر شىء و هر مطلبى كه بشر به آن احتياج دارد به او تعليم فرموده است .\r\n( 2 ) 111 - حسن بن عبد اللَّه رازى از حضرت رضا از پدرانش از على عليهم السلام روايت كرده كه آن جناب در تفسير آيه شريفه  وَ لَهُ الْجَوارِ الْمُنْشَآتُ  فرمود :\r\nيعنى كشتيها .\r\n\r\n( 3 ) از سوره واقعه\r\n( 4 ) 112 - حسن بن عبد اللَّه رازى از حضرت رضا عليه السلام از پدرانش از على ( ع ) روايت كرده كه فرمود :\r\nآيه شريفه  وَ السَّابِقُونَ  در بارهء من نازل شد .\r\n\r\n( 5 ) از سوره حشر\r\n( 6 ) 113 - اسماعيل بن على از حضرت رضا از پدرانش از على عليه السلام روايت كرده كه فرمود : حضرت رسول صلى اللَّه عليه و آله آيه شريفه  لا يَسْتَوِي أَصْحابُ النَّارِ وَ أَصْحابُ الْجَنَّةِ أَصْحابُ الْجَنَّةِ هُمُ الْفائِزُونَ  قرائت فرمودند و سپس گفتند :\r\nاصحاب جنت كسانى هستند كه از من اطاعت كنند ، و پس از من تسليم على ابن ابى طالب عليه السلام شوند و به ولايت او اقرار و اعتراف داشته باشند ، و اصحاب دوزخ كسانى ميباشند كه از ولايت او گريزان شده و نقض عهد كنند و با او\r\n\r\n","description":"","footnote":"","page_name":" 547 ","page_number":547},
  {"content":"\r\n\r\nجنگ نمايند .\r\n( 1 ) 114 - ياسر خادم گويد : از حضرت رضا ( ع ) پرسيدم در بارهء تفويض چه مىفرمائيد ؟ .\r\nفرمود : خداوند متعال امور دينش را به حضرت رسول اكرم صلى اللَّه عليه و آله واگذاشته و فرمود :  ما آتاكُمُ الرَّسُولُ فَخُذُوهُ وَ ما نَهاكُمْ عَنْهُ فَانْتَهُوا  .\r\nو اما خلق و آفرينش و دادن روزى را مخصوص خود قرار داده و فرموده :\r\n اللَّهُ خالِقُ كُلِّ شَيْءٍ *  و نيز گفته :  اللَّهُ الَّذِي خَلَقَكُمْ ثُمَّ رَزَقَكُمْ ، ثُمَّ يُمِيتُكُمْ ، ثُمَّ يُحْيِيكُمْ هَلْ مِنْ شُرَكائِكُمْ مَنْ يَفْعَلُ مِنْ ذلِكُمْ مِنْ شَيْءٍ سُبْحانَهُ وَ تَعالى عَمَّا يُشْرِكُونَ  .\r\n\r\n( 2 ) از سوره جمعه\r\n( 3 ) 115 - احمد بن عامر طائى از حضرت رضا عليه السلام روايت مىكند كه حضرت صادق عليه السلام فرمود :\r\nروز شنبه مخصوص شيعيان ما است ، و دوشنبه روز بنى اميه و شيعيان آنها است ، روز چهارشنبه مخصوص بنى عباس است روز پنجشنبه براى شيعيان آنها است ، و روز جمعه متعلق به ساير مردم است و در آن روز نبايد به سفر رفت .\r\nسپس اين آيه شريفه را قرائت كردند :  فَإِذا قُضِيَتِ الصَّلاةُ فَانْتَشِرُوا فِي الْأَرْضِ وَ ابْتَغُوا مِنْ فَضْلِ اللَّهِ  يعنى روز شنبه .\r\n\r\n( 4 ) از سوره طلاق\r\n( 5 ) 116 - حسن بن على بن شعبه حرانى به سند خود از حضرت رضا عليه السلام\r\n\r\n","description":"","footnote":"","page_name":" 548 ","page_number":548},
  {"content":"\r\n\r\nروايت كرده كه آن جناب در تفسير آيه شريفه  وَ مَنْ يَتَوَكَّلْ عَلَى اللَّهِ فَهُوَ حَسْبُهُ  فرمود : ( 1 ) توكل داراى چند مرتبه است :\r\nنخست اينكه هر كارى متوجه تو شد اعتماد و اطمينان خود را از دست ندهى و از آنچه برايت پيش آمد راضى باش ، و بدان آنچه برايت پيش آمده خير است .\r\nبر خداوند در كارهاى خود توكل داشته باش و همه امورت را به او واگذار ، و يكى از موارد توكل واگذاردن كارهائى كه از عواقب آن اطلاعى در دست نيست مىباشد ، و بايد با توكل بر خداوند دنبال همه كارهاى نيك را گرفت و از وى كمك و استعانت خواست تا در آن كارها پيروز و موفق شد .\r\n\r\n( 2 ) از سوره ملك\r\n( 3 ) 117 - فضالة بن ايوب گويد : از حضرت رضا عليه السلام تفسير آيه شريفه  قُلْ أَ رَأَيْتُمْ إِنْ أَصْبَحَ ماؤُكُمْ غَوْراً فَمَنْ يَأْتِيكُمْ بِماءٍ مَعِينٍ  پرسيده شد .\r\nفرمود : مقصود از « مائكم » ائمه اطهار عليهم السلام هستند كه ابواب خداوند بين او و خلقش ميباشند « و ماء معين » هم علم امامت است .\r\n\r\n( 4 ) از سوره قلم\r\n( 5 ) 118 - حسن بن سعيد از حضرت رضا عليه السلام روايت كرده كه آن جناب در تفسير آيه  يَوْمَ يُكْشَفُ عَنْ ساقٍ وَ يُدْعَوْنَ إِلَى السُّجُودِ  فرمود :\r\nحجابى از نور بالا ميرود و اهل ايمان در اين هنگام به سجده مىآيند ، و ليكن\r\n\r\n","description":"","footnote":"","page_name":" 549 ","page_number":549},
  {"content":"\r\n\r\nرگهاى منافقين خشك مىگردد و قدرت ندارند سجده كنند .\r\n\r\n( 1 ) از سوره الحاقه\r\n( 2 ) 119 - حسن بن عبد اللَّه رازى از حضرت رضا عليه السلام از پدرانش از على عليه السلام روايت كرده كه حضرت رسول صلى اللَّه عليه و آله در معنى  وَ تَعِيَها أُذُنٌ واعِيَةٌ  فرمود : اى على من از خداوند خواستم آن را گوش تو قرار دهد .\r\n\r\n( 3 ) از سوره جن\r\n( 4 ) 120 - حسين بن خالد از حضرت رضا ( ع ) روايت كرده كه فرمود : مقصود از « المساجد » ائمه اطهار عليهم السلام ميباشند .\r\n\r\n( 5 ) از سوره قيامت\r\n( 6 ) 121 - ابراهيم بن ابى محمود گويد : حضرت رضا عليه السلام در تفسير آيه شريفه   وُجُوهٌ يَوْمَئِذٍ ناضِرَةٌ إِلى رَبِّها ناظِرَةٌ   فرمود : يعنى آن چهره‌ها نورانى هستند و در انتظار ثواب خداوند ميباشند .\r\n\r\n( 7 ) از سوره انسان\r\n( 8 ) 122 - معمر بن خلاد از حضرت رضا ( ع ) روايت كرده كه آن جناب در تفسير آيه  وَ يُطْعِمُونَ الطَّعامَ عَلى حُبِّهِ مِسْكِيناً  فرمود : مقصود حب طعام است .\r\n\r\n( 9 ) از سوره نبأ\r\n( 10 ) 123 - حسين بن خالد گويد حضرت رضا عليه السلام فرمود : مقصود از     عَمَّ يَتَساءَلُونَ عَنِ النَّبَإِ الْعَظِيمِ الَّذِي هُمْ فِيهِ مُخْتَلِفُونَ     امير المؤمنين على عليه السلام است كه فرمود :\r\n\r\n","description":"","footnote":"","page_name":" 550 ","page_number":550},
  {"content":"\r\n\r\n( 1 ) خداوند خبرى و آيه‌اى بزرگتر از من ندارد .\r\nفضل من بر ساير ملت‌ها و امت‌ها عرضه شد و آنان به فضل من اعتراف نكردند ، و در تفسير  أَ لَمْ نَجْعَلِ الْأَرْضَ مِهاداً  فرمود : در زمين انسان آرامش پيدا مىكند و ساكن ميگردد .\r\nدر تفسير  وَ الْجِبالَ أَوْتاداً  فرمود : يعنى كوههاى زمين را مانند ميخ قرار داديم كه زمين به وسيله آن محكم و استوار گردد ، و در تفسير  وَ جَعَلْنَا اللَّيْلَ لِباساً  فرمود :\r\nشب روز را ميپوشاند .\r\nدر معنى  وَ جَعَلْنا سِراجاً وَهَّاجاً  گفت : يعنى آفتاب جهان تاب و درخشنده كه تاريكيها را از هم ميشكافد ، و در تفسير  وَ أَنْزَلْنا مِنَ الْمُعْصِراتِ  فرمود : يعنى از ابرها باران رحمت ميفرستيم .\r\nدر تفسير  ماءً ثَجَّاجاً  فرمود : يعنى باران‌هاى پياپى ، و در تفسير  وَ جَنَّاتٍ أَلْفافاً  فرمود : يعنى باغهائى كه درختهاى آن انبوه و زياد و درهم فرو رفته باشند ، در تفسير  وَ فُتِحَتِ السَّماءُ فَكانَتْ أَبْواباً  فرمود يعنى درهاى بهشت باز ميشوند .\r\nدر تفسير  وَ سُيِّرَتِ الْجِبالُ فَكانَتْ سَراباً  فرمود : كوه‌ها مانند سرابى كه در بيابان‌ها ميدرخشد از جلو ديدگان مردم عبور ميكنند .\r\nدر تفسير  إِنَّ جَهَنَّمَ كانَتْ مِرْصاداً  فرمود : يعنى دوزخ ايستاده و در انتظار دوزخيان است ، و در تفسير  لِلطَّاغِينَ مَآباً  فرمود : دوزخ جاى بدكاران است .\r\nو در تفسير  لابِثِينَ فِيها أَحْقاباً  فرمود : احقاب يعنى سالها ، و حقب به معنى\r\n\r\n","description":"","footnote":"","page_name":" 551 ","page_number":551},
  {"content":"\r\n\r\nيك سال است و هر سالى سيصد و شصت روز ، و هر روزى مانند هزار سال است .\r\n( 1 ) 124 - ابن شهر آشوب مازندرانى در مناقب گويد : حضرت رضا عليه السلام از على بن ابى طالب سلام اللَّه عليه روايت كرده كه آن حضرت فرمود : از من خبرى بزرگتر در نزد خداوند نيست .\r\n\r\n( 2 ) از سورهء عبس\r\n( 3 ) 125 - احمد بن عامر طائى از حضرت رضا از پدرانش از حسين بن على عليهم السلام روايت كرده كه على عليه السلام در مسجد جامع كوفه بودند ، در اين هنگام مردى از اهل شام برخاست و مسائلى از آن حضرت پرسيد ، و در ضمن مسائل خود گفت : آيه شريفه    يَوْمَ يَفِرُّ الْمَرْءُ مِنْ أَخِيهِ وَ أُمِّهِ وَ أَبِيهِ وَ صاحِبَتِهِ وَ بَنِيهِ    چه معنى دارد ؟ و آن‌ها كدام افراد ميباشند .\r\nفرمود : آن كس كه از برادرش فرار مىكند قابيل است . و آن كسى كه از مادرش فرار مىكند موسى است ، و آن كسى كه از پدرش فرار مىكند ابراهيم است و آن كس كه از همسرش فرار مىكند لوط است ، و آن كسى كه از فرزندش فرار مىكند نوح است .\r\n\r\n( 4 ) از سورهء مطففين\r\n( 5 ) 126 - حسن بن على بن فضال گويد : از حضرت رضا عليه السلام پرسيدم آيه شريفه  كَلَّا إِنَّهُمْ عَنْ رَبِّهِمْ يَوْمَئِذٍ لَمَحْجُوبُونَ  را بيان فرمائيد .\r\nامام عليه السلام فرمود : خداوند متعال مكانى ندارد كه در آن جاى بگيرد و بندگانش را اجازه ورود ندهد ، و لكن معنى آيه اينست كه آنها از ثواب و رحمت خداوند دور هستند .\r\n\r\n","description":"","footnote":"","page_name":" 552 ","page_number":552},
  {"content":"\r\n\r\n\r\n( 1 ) از سورهء غاشيه\r\n( 2 ) 127 - ابن شهر آشوب گويد : حضرت رضا عليه السلام در تفسير آيه شريفه  وَ إِلَى الْجِبالِ كَيْفَ نُصِبَتْ  فرمود : يعنى اوصياء .\r\n\r\n( 3 ) از سورهء فجر\r\n( 4 ) 128 - حسن بن على فضال گويد : از حضرت رضا عليه السلام پرسيدم :\r\nتفسير آيه  وَ جاءَ رَبُّكَ وَ الْمَلَكُ صَفًّا صَفًّا  چيست ؟ .\r\nفرمود : خداوند جسم نيست كه از مكانى به مكان ديگر برود ، مقصود اين است كه اوامر خداوند متعال فرود مىآيد و فرشتگان براى انجام آن صف ميكشند .\r\n\r\n( 5 ) از سورهء بلد\r\n( 6 ) 129 - معمر بن خلاد گويد : حضرت عليه السلام هر گاه اراده ميكرد غذا بخورد يك كاسه مىآوردند و در سر سفره مىگذاشتند حضرت رضا از هر غذائى مقدارى در آن كاسه ميگذاشتند و ميفرمودند آن را به فقراء بدهند و سپس اين آيه شريفه را قرائت ميكردند  فَلَا اقْتَحَمَ الْعَقَبَةَ  .\r\nسپس ميفرمودند چون خداوند متعال ميدانست هر كس قدرت ندارد يك بنده را بخرد و آزاد كند ، براى اينكه آنان راه بهشت را دريابند دستور داد اطعام كنند .\r\n\r\n( 7 ) از سورهء و الليل\r\n( 8 ) 130 - بزنطى گويد از حضرت رضا عليه السلام شنيدم در تفسير   وَ اللَّيْلِ إِذا يَغْشى   ميفرمود يكى از انصار در باغى يك درخت خرما داشت ، و به جهت اين درخت مردم را آزار و اذيت ميكرد ، از آن مرد نزد حضرت رسول صلى اللَّه عليه\r\n\r\n","description":"","footnote":"","page_name":" 553 ","page_number":553},
  {"content":"\r\n\r\nو آله شكايت كردند .\r\n( 1 ) پيغمبر دستور داد آن مرد را احضار كنند ، پس از اينكه صاحب درخت در خدمت آن جناب حاضر شد فرمود درخت خود را به من ببخش من يك درخت در بهشت به تو خواهم داد .\r\nآن مرد از دادن درخت خود امتناع كرد ، اين قضيه به گوش مردى از انصار رسيد و آن مرد نامش ابو الدحداح بود ، رفت پيش آن صاحب درخت گفت : درخت خود را در برابر باغى كه دارم به من به فروش .\r\nوى هم درخت خود را به ابو الدحداح فروخت ، ابو الدحداح نزد حضرت رسول صلى اللَّه عليه و آله رفت و عرض كرد من درخت را خريدم و اينك در اختيار شما هست .\r\nحضرت رسول صلى اللَّه عليه و آله فرمود : خداوند در برابر آن يك درخت درختى به شما در بهشت خواهد داد .\r\nدر اين هنگام اين آيه شريفه نازل شد    وَ ما خَلَقَ الذَّكَرَ وَ الْأُنْثى إِنَّ سَعْيَكُمْ لَشَتَّى فَأَمَّا مَنْ أَعْطى    يعنى درخت خرما را بخشيد   وَ اتَّقى وَ صَدَّقَ بِالْحُسْنى   وعده حضرت رسول را تصديق كرده       فَسَنُيَسِّرُهُ لِلْيُسْرى وَ أَمَّا مَنْ بَخِلَ وَ اسْتَغْنى وَ كَذَّبَ بِالْحُسْنى فَسَنُيَسِّرُهُ لِلْعُسْرى وَ ما يُغْنِي عَنْهُ مالُهُ إِذا تَرَدَّى إِنَّ عَلَيْنا لَلْهُدى       .\r\nراوى گويد : عرض كردم : معنى  إِنَّ عَلَيْنا لَلْهُدى  چيست ؟\r\nفرمود : هدايت و ضلالت در دست خداوند است .\r\nگويد : گفتم : اصحاب ما خيال مىكنند كه معرفت و خداشناسى اكتسابى است ، و هر گاه از روى دقت تحقيق كنند حقيقت را درك مىكنند .\r\n\r\n","description":"","footnote":"","page_name":" 554 ","page_number":554},
  {"content":"\r\n\r\n( 1 ) امام عليه السلام فرمودند اين عقيده درست نيست .\r\nسپس فرمود : مردم دوست دارند كه از يك ديگر بهتر باشند ، اينك شما مىدانيد كه بنى هاشم در اسلام داراى چه موقعيتى هستند ، و از همگان به رسول خدا نزديك‌تر مىباشند ، آنها سزاوارترند كه در امر امامت دقت كنند و حقيقت را دريابند .\r\nآيا شما گمان مىكنيد ، كه آنها در باره خود دقت نمىكنند ، در صورتى كه شما حق را دريافته‌ايد و آنان حقيقت را درك نكرده‌اند .\r\nحضرت باقر عليه السلام فرمود : اگر مردم استطاعت داشتند ما را دوست خود مىگرفتند .\r\n\r\n( 2 ) از سورهء تين\r\n( 3 ) 131 - محمد بن فضل گويد : خدمت حضرت رضا عليه السلام عرض كردم :\r\nتفسير سورهء   وَ التِّينِ وَ الزَّيْتُونِ   را براى من بيان فرمائيد .\r\nامام عليه السلام فرمود : تين و زيتون حسن و حسين عليهما السلام مىباشند ،  طُورِ سِينِينَ  يعنى طور سيناء مقصود امير المؤمنين است ،  وَ هذَا الْبَلَدِ الْأَمِينِ  رسول خدا صلى اللَّه عليه و آله مىباشد كه مردم با اطاعت از او از آتش دوزخ نجات پيدا مىكنند .\r\nدر تفسير  لَقَدْ خَلَقْنَا الْإِنْسانَ فِي أَحْسَنِ تَقْوِيمٍ  فرمود : مقصود از آن انسان « ابو فصيل » است كه خداوند از او براى خود به خداوندى و براى محمد ( ص ) به نبوت ، و براى اوصياء او به ولايت پيمان گرفت . او هم اقرار و اعتراف كرد .\r\n ثُمَّ رَدَدْناهُ أَسْفَلَ سافِلِينَ  يعنى ابو فصيل نقض عهد كرد و به آل محمد عليهم السلام ظلم و ستم روا داشت و در نتيجه گرفتار عذاب شد .\r\n\r\n","description":"","footnote":"","page_name":" 555 ","page_number":555},
  {"content":"\r\n\r\n( 1 ) در تفسير  إِلَّا الَّذِينَ آمَنُوا وَ عَمِلُوا الصَّالِحاتِ  فرمود : به خداوند سوگند مقصود امير المؤمنين و شيعيان آن حضرت مىباشند  فَلَهُمْ أَجْرٌ غَيْرُ مَمْنُونٍ  كه براى آنان پاداش بدون منت هست .\r\nدر تفسير  فَما يُكَذِّبُكَ بَعْدُ بِالدِّينِ  فرمود : يعنى و من يكذبك بعد بالدين ، دين در اين جا امير المؤمنين عليه السلام است .\r\n\r\n( 2 ) از سورهء بينه\r\n( 3 ) 132 - بزنطى گويد : حضرت رضا عليه السلام قرآنى به من مرحمت كرد و فرمود در آن نگاه نكن ، من هنگام قرائت سورهء   لَمْ يَكُنِ الَّذِينَ كَفَرُوا   در آن مصحف نام هفتاد نفر از قريش را مشاهده كردم ، پس از چندى فرمودند قرآن را برايم بفرستيد و من هم فرستادم .\r\n\r\n( 4 ) از سورهء تكاثر\r\n( 5 ) 133 - ابراهيم بن عباس صولى كاتب در سال دويست و بيست و هفت در اهواز گفت يكى از روزها در محضر حضرت رضا عليه السلام بوديم ، فرمود در دنيا نعمت حقيقى و واقعى هرگز وجود ندارد .\r\nيكى از فقهاء گفت خداوند متعال مىفرمايد  ثُمَّ لَتُسْئَلُنَّ يَوْمَئِذٍ عَنِ النَّعِيمِ  مقصود از اين نعمت آب سرد و گواراست .\r\nدر اين هنگام حضرت رضا عليه السلام فرمود شما اين طور تفسير كرده‌ايد و در اين باره اختلاف نموده‌ايد ، گروهى گفته‌اند : آن آب سرد است ، و دسته‌اى گفته‌اند : غذاى پاك مىباشد ، جماعتى گفته‌اند : خواب خوش است .\r\n\r\n","description":"","footnote":"","page_name":" 556 ","page_number":556},
  {"content":"\r\n\r\n( 1 ) سپس فرمود : پدرم از پدرش حضرت صادق عليه السلام روايت مىكرد كه روزى همين گفتگوها در محضر آن جناب پيش آمد و آيه مورد بحث قرار گرفت .\r\nامام صادق عليه السلام از اين گفتگو و تفسيرها ناراحت شد و فرمود : خداوند از نعمت‌هائى كه به بندگانش مرحمت كرده سؤال نمىكند و منت نمىگذارد ، منت نهادن براى بندگان مذموم است تا چه رسد به خداوند ، و ليكن مقصود از نعمت در اين آيه محبت ما اهل بيت است كه خداوند متعال بعد از توحيد و نبوت مردم را از آن بازخواست مىكند ، زيرا بنده‌اى هر گاه به اين مورد عمل كرد راه بهشت و نعيم آن را پيدا مىكند .\r\nفرمود : پدرم از پدرش از پدرانش از على عليه السلام روايت كرده كه حضرت رسول صلى اللَّه عليه و آله فرمود : اى على نخستين پرسشى كه بعد از مرگ از انسان مىشود توحيد و نبوت من و ولايت تو مىباشد ، و هر كسى اقرار كند و اعتراف نمايد ، در نعمتى كه هرگز زايل نمىگردد وارد مىگردد .\r\n\r\n","description":"","footnote":"","page_name":" 557 ","page_number":557},
  {"content":"\r\n\r\n\r\n( 1 ) از كتاب دعاء\r\n( 2 ) 1 - شيخ صدوق رضوان اللَّه عليه به سند خود از حضرت رضا عليه السلام از پدرانش روايت مىكند كه حضرت رسول ( ص ) فرمود :\r\nدعا سلاح مؤمن و ستون دين و روشنائى آسمان و زمين است .\r\n\r\n( 3 ) فضيلت صلوات برسول خدا\r\n( 4 ) 2 - ابن فضال گويد : حضرت رضا عليه السلام فرمود : هر كس قدرت ندارد كفاره گناهان خود را بدهد ، بايد بر محمد و آل او عليهم السلام صلوات بفرستد ، كه صلوات گناهان را از بين ميبرد .\r\nو نيز فرمود : صلوات بر محمد و آل او در نزد خداوند ثواب تكبير و تهليل را دارد .\r\n( 5 ) 3 - عبد اللَّه بن المغيره گويد : از حضرت رضا عليه السلام شنيدم مىفرمود :\r\nهر كس بعد از نماز صبح و مغرب قبل از اينكه از جاى خود حركت كند و يا با كسى سخن بگويد بر حضرت رسول صلى اللَّه عليه و آله صلوات بفرستد و بگويد :  « إِنَّ اللَّهَ وَ مَلائِكَتَهُ يُصَلُّونَ عَلَى النَّبِيِّ يا أَيُّهَا الَّذِينَ آمَنُوا صَلُّوا عَلَيْهِ وَ سَلِّمُوا تَسْلِيماً  ، اللهم صل على محمد النبى و ذريته » خداوند متعال صد حاجت او را روا مىكند هفتاد حاجت در دنيا و سى حاجت در آخرت .\r\n\r\n","description":"","footnote":"","page_name":" 558 ","page_number":558},
  {"content":"\r\n\r\n( 1 ) حضرت رضا فرمود : صلوات از جانب خداوند رحمت ، و از طرف فرشتگان تحيت و پاكى ، و از طرف مؤمنين دعاء است ، و هر كس ميخواهد آل محمد عليهم السلام را خوشحال كند بگويد : « اللهم صل على محمد و آل في الاولين و صل على محمد و آل محمد في الآخرين » تا آخر .\r\nهر كس اين صلوات را بخواند گناهانش محو شده و لغزش‌هايش پوشيده ميگردد ، خوشحاليش دائم و دعايش مستجاب مىشود ، به آرزوى خود ميرسد و رزقش زياد ميگردد ، و بر دشمنانش پيروز شده و همه خيرات و نيكيها به او روى آورده و در بهشت با حضرت رسول هم‌نشين مىشود .\r\n\r\n( 2 ) فضيلت شب جمعه\r\n( 3 ) 4 - ابو نصر بزنطى از حضرت رضا عليه السلام روايت كرده كه رسول خدا ( ص ) فرمود :\r\nروز جمعه سيد روزها مىباشد و خداوند در آن روز حسنات را مضاعف مىكند و گناهان را محو ميگرداند ، و درجات را بالا ميبرد ، و دعاها را مستجاب ميگرداند ، و اندوه‌ها را بر طرف ميسازد ، و حاجت‌هاى بزرگ را برآورده مىكند .\r\nروز جمعه پروردگار گروهى را آزاد مىكند ، هر كس روز جمعه را احترام كند و حقش را مراعات نمايد ، بر خداوند لازم است كه او را از آتش دوزخ نجات دهد ، و اگر آن شخص در روز جمعه و يا شب آن درگذرد شهيد مرده است و در روز قيامت در امن و آرامش خواهد بود .\r\nهر كس پاس حرمت روز جمعه را ندارد و حق او را ضايع كند خداوند او را وارد دوزخ خواهد كرد مگر اينكه توبه كند .\r\n( 4 ) 5 - محمد بن اسماعيل بن بزيع گويد : به حضرت رضا عرض كردم شنيده‌ام\r\n\r\n","description":"","footnote":"","page_name":" 559 ","page_number":559},
  {"content":"\r\n\r\nكه روز جمعه از ساير روزها كوتاه‌تر است ؟ .\r\n( 1 ) فرمود : مطلب همين طور است ، گويد : عرض كردم قربانت گردم : بيان فرمائيد علت كوتاهى روز جمعه چيست ؟ .\r\nفرمود : خداوند متعال ارواح مشركين را زير چشمه خورشيد جمع مىكند ، هنگامى كه خورشيد به وسط آسمان رسيد خداوند ارواح مشركين را عذاب مىكند ، و در روز جمعه خداوند به جهت فضيلت جمعه آن‌ها را عذاب نمىكند ، و بنا بر اين خورشيد در اين روز سكون و ركودى ندارد .\r\n( 2 ) 6 - حميرى به سند خود از حضرت رضا عليه السلام روايت كرده كه فرمود :\r\nدر شب جمعه در نماز خود سورهء جمعه و سبح اسم ربك الاعلى بخوانيد ، و در صبح جمعه سورهء جمعه و قل هو اللَّه أحد را قرائت كنيد ، و در نماز جمعه نيز سورهء جمعه و منافقون بخوانيد ، و قنوت در ركعت اول قبل از ركوع انجام دهيد .\r\n( 3 ) 7 - ابراهيم بن ابى محمود گويد : از حضرت رضا عليه السلام پرسيدم حديثى از حضرت رسول ( ص ) رسيده كه خداوند در شب‌هاى جمعه به آسمان دنيا نزول مىكند ، در اين مورد چه ميفرمائيد ؟ .\r\nامام عليه السلام فرمود : خداوند لعنت كند كسانى را كه كلمات را تحريف و تبديل مىكنند ، و به خداوند سوگند پيغمبر چنين سخنانى نگفته است .\r\nحضرت رسول صلى اللَّه عليه و آله فرمودند : خداوند متعال در ثلث آخر شب‌ها و در شب جمعه فرشته‌اى را به آسمان دنيا ميفرستد و فرياد مىزند آيا كسى هست كه از خداوند چيزى بخواهد ، و يا توبه‌كننده‌اى هست كه از گناهانش بازگشت كند تا خداوند او را بيامرزد .\r\nاى كسى كه جوياى خير هستى روى آور ، و اى كسى كه در طلب شر هستى كوتاه\r\n\r\n","description":"","footnote":"","page_name":" 560 ","page_number":560},
  {"content":"\r\n\r\nبيا ، آن فرشته هم چنان ندا مىكند تا فجر طلوع مىكند ، پس از آن به جايگاه خود در آسمان ميرود .\r\n\r\n( 1 ) در فضيلت لا إله الا اللَّه\r\n( 2 ) 7 - احمد بن عبد اللَّه جويبارى از حضرت رضا ( ع ) از پدرانش على ( ع ) روايت كرده كه فرمود حضرت رسول ( ص ) فرمودند :\r\nكلمه « لا إله الا اللَّه » در نزد خداوند بسيار قرب و منزلت دارد ، هر كس از روى اخلاص آن را بر زبان جارى كند سزاوار بهشت ميگردد ، و هر كس به دروغ بر زبان جارى سازد مال و جانش در امان بوده و سرانجام به دوزخ رهسپار خواهد شد .\r\n( 3 ) 8 - راوى نامبرده از حضرت رضا از پدرش از على عليهم السلام روايت كرده كه حضرت رسول ( ص ) فرمود :\r\nخداوند ستونى از ياقوت دارد كه سر آن زير عرش و پائين آن در زير آسمان هفتم است ، هر گاه بنده‌اى كلمه مباركه « لا إله الا اللَّه » را بر زبان جارى كند عرش مىلرزد و آن ستون حركت مينمايد ، در اين هنگام خداوند متعال مىفرمايد :\r\nاى عرش آرام بگير ، عرش ميگويد : چگونه آرام بگيرم كه تو گوينده آن را نيامرزيده‌اى ، در اين هنگام خداوند ميفرمايد : اى ساكنان آسمان‌ها گواه باشيد كه من او را آمرزيدم .\r\n( 4 ) 9 - و نيز حضرت رضا عليه السلام از پدرانش روايت كرده كه حضرت رسول ( ص ) فرمود :\r\nهر كس در هنگام ورود به بازار بگويد : « سبحان اللَّه و الحمد للَّه ، و لا إله الا اللَّه\r\n\r\n","description":"","footnote":"","page_name":" 561 ","page_number":561},
  {"content":"\r\n\r\nوحده لا شريك له ، له الملك و له الحمد ، يحيى و يميت و هو حى لا يموت ، بيده الخير و هو على كل شىء قدير » خداوند به عدد همه مخلوقاتش به او اجر ميدهد .\r\n( 1 ) 10 - احمد بن عامر طائى از حضرت رضا از پدرانش از على عليهم السلام روايت كرده حضرت رسول ( ص ) فرمود :\r\nهر كس در هر روزى صد مرتبه بگويد : « لا إله الا اللَّه الملك الحق المبين » خداوند به او مال و ثروت ميدهد و فقر و فلاكت را از وى دور مىكند ، و آتش جهنم را از او دور كرده و راه بهشت را براى وى باز ميگرداند .\r\n\r\n( 2 ) در فضيلت لا حول و لا قوة الا باللَّه\r\n( 3 ) 11 - حضرت رضا عليه السلام از پدرش از حضرت سجاد سلام اللَّه عليه و او از پدرش از على عليهم السلام روايت كرده كه حضرت رسول صلى اللَّه عليه و آله فرمود :\r\nهر گاه خداوند بر كسى نعمتى داد بايد خداوند را حمد كند ، و هر گاه روزيش تنگ شد بايد طلب مغفرت نمايد ، و هر گاه محزون شد بايد « لا حول و لا قوة الا باللَّه » بگويد .\r\n( 4 ) 12 - حضرت رضا ( ع ) فرمود : پدرم ميگفت :\r\nهر كس بگويد : « لا حول و لا قوة الا باللَّه » خداوند نود و نه بلاء را از وى دفع مىكند كه آسانتر آن‌ها خناق است .\r\n( 5 ) 13 - اسماعيل بن همام از حضرت رضا عليه السلام روايت كرده كه على ( ع ) فرمود :\r\n\r\n","description":"","footnote":"","page_name":" 562 ","page_number":562},
  {"content":"\r\n\r\n( 1 ) هر كس هفت بار بعد از نماز مغرب و صبح پيش از تكلم بگويد : بسم اللَّه الرحمن الرحيم لا حول و لا قوة الا باللَّه العلى العظيم » خداوند متعال هفتاد نوع بلاء را از وى دفع مىكند ، كه آسانترين آنها جذام ، برص ، جور سلطان و اغواى شيطان باشد .\r\n\r\n( 2 ) در فضيلت ماه رجب\r\n( 3 ) 14 - حضرت رضا عليه السلام روايت مىكند كه حضرت رسول صلى اللَّه عليه و آله فرمود :\r\nرجب ماه خدا است و در آن رحمت پروردگار بر بندگان ريزش مىكند و در ماه شعبان خيرات پراكنده و تقسيم مىگردد ، و در شب اول ماه رمضان شياطين در بند گرفتار ميگردند و در هر شب خداوند هفتاد هزار نفر را مىآمرزد ، و در شب قدر به اندازه ماه رجب و شعبان آمرزيده ميسازد مگر كسى كه با برادر دينى خود بغض و عداوت داشته باشد .\r\nخداوند ميفرمايند بنگريد هر گاه اين‌ها با هم صلح كردند من آن‌ها را خواهم آمرزيد .\r\n( 4 ) 15 - بزنطى گويد : از حضرت رضا ( ع ) پرسيدم كه در كدام ماه امام حسين ( ع ) را زيارت كنيم .\r\nفرمود : در نيمه رجب و شعبان ، و مستحب است كه در هنگام زيارت غسل كند و دعاء ام داود را بخواند ، و هر گاه خواست اين اعمال را انجام دهد بايد روز سيزده و چهارده و پانزدهم را روزه گيرد ، و در هنگام ظهر روز پانزده غسل كند ، و پس از اينكه نماز ظهر و عصر را به جاى آورد در جاى خلوتى قرار گيرد و رو به قبله\r\n\r\n","description":"","footnote":"","page_name":" 563 ","page_number":563},
  {"content":"\r\n\r\nبه نشيند .\r\n( 1 ) صد بار سوره حمد ، و قل هو اللَّه أحد ، و آية الكرسى را ده بار بخواند و سپس سورهء انعام ، بنى اسرائيل ، كهف ، لقمان ، يس ، صافات ، حم السجده ، حم عسق ، دخان ، فتح ، واقعه ، ملك ، ن و اذ السماء انشقت تا آخر قرآن را قرائت كند .\r\nهر گاه از قرائت فارغ شد رو به قبله بنشيند و بگويد : صدق اللَّه العظيم الذى لا إله الا هو الحى القيوم » تا آخر دعا .\r\n\r\n( 2 ) در فضيلت ماه شعبان\r\n( 3 ) 16 - حسن بن على بن فضال گويد : از حضرت رضا عليه السلام شنيدم ميفرمود :\r\nهر كس در روزهاى ماه شعبان هفتاد بار استغفار كند خداوند گناهان او را مىآمرزد و اگر چه به اندازه ستارگان باشد .\r\n( 4 ) 17 - حسن بن على بن فضال گويد : از حضرت رضا ( ع ) در بارهء شب نيمه شعبان پرسيدم .\r\nفرمود : در اين شب خداوند گروهى را از جهنم آزاد مىكند و گناهان بزرگ را مىآمرزد ، گويد : عرض كردم : آيا در اين شب نمازى غير از نماز ساير شب‌ها هست ؟ .\r\nفرمود : دعا و صلاة مخصوصى براى اين شب نيست ، و اگر بخواهى نماز مستحبى در اين شب بخوانى نماز جعفر بن ابى طالب بخوان و بسيار ذكر خداوند\r\n\r\n","description":"","footnote":"","page_name":" 564 ","page_number":564},
  {"content":"\r\n\r\nرا داشته باش و استغفار كن ، پدرم مىگفت : دعا در اين شب مستجاب است .\r\n( 1 ) 18 - سعد بن سعد گويد : حضرت رضا ( ع ) فرمود :\r\nعلى بن ابى طالب عليه السلام در سه شب به خواب نميرفت ، شب بيست و سوم ماه رمضان و شب فطر ، و شب نيمه ماه شعبان . در اين سه شب ارزاق تقسيم ميگردند ، و اجل‌ها تعيين ميشوند و همه حوادث و وقايع سال مورد تصويب قرار ميگيرند .\r\n( 2 ) 19 - عبد السلام بن صالح هروى گويد : خدمت حضرت رضا ( ع ) رفتم در هنگامى كه ماه شعبان به آخر رسيده بود ، فرمود :\r\nماه شعبان گذشت و اينك روز جمعه آخر ماه است ، و در اين چند روزى كه از ماه باقى مانده تلافى گذشته‌ها را بكن و آنچه در نظر دارى انجام بده ، و قرآن تلاوت كن ، و استغفار نما ، و از گناهانى كه مرتكب‌شده‌اى استغفار كن ، و با قلب پاكى خود را به ماه رمضان برسان .\r\nاگر امانتى بر گردن دارى اداء كن ، اگر از مؤمنى كينه‌اى در دل دارى آن كينه را از دل خود بزداى ، و اگر گناهى انجام داده‌اى از خداوند بخواه از تو درگذرد ، اينك بر خداوند توكل داشته باش و از او بترس ، هر كس به خداوند در كارها توكل داشته باشد خداوند او را كفايت مىكند و او را به مقصودش مىرساند ، و خداوند براى هر چيز اندازه‌اى قرار داده است ، و در روزهائى كه از اين ماه باقى مانده است بسيار بگو : « اللهم ان لم تكن غفرت لنا فيما مضى من شعبان فاغفر لنا فيما بقى منه » و خداوند براى احترام اين ماه گروهى را از آتش نجات مىدهد .\r\n\r\n","description":"","footnote":"","page_name":" 565 ","page_number":565},
  {"content":"\r\n\r\n\r\n( 1 ) در فضيلت ماه رمضان\r\n( 2 ) 20 - ايوب بن يقطين براى حضرت رضا ( ع ) نوشت كه اين دعا را برايم تصحيح بفرمائيد ، امام عليه السلام براى او نوشتند كه اين دعاى حضرت باقر عليه السلام است كه در سحرهاى ماه رمضان مىخواندند ، پدرم از امام باقر روايت مىكرد كه فرمود :\r\nاگر مردم ميدانستند كه اين مسائل چه اندازه نزد خداوند ارج و اعتبار دارد و خواسته‌هاى خواننده را برميآورد ، با يك ديگر در باره اين دعا جنگ ميكردند ، و خداوند اشخاصى را به رحمت خود اختصاص ميدهد . . .\r\nحضرت باقر عليه السلام فرمود : اگر ميخواستم آشكار مىكردم كه اسم اعظم خداوند در اين دعا نهفته است ، هر گاه اين دعا را قرائت كرديد در انجام درخواست خود كوشش داشته باشيد كه او از علوم خفيه است ، و از كسانى كه اهليت ندارد مكتوم كنيد .\r\nمنافقان ، دروغگويان ، و منكران ، اهليت اين دعا را ندارند ، و او دعاء مباهله است و متن آن از قرار ذيل است كه ميگوئى « اللهم انى أسألك من بهائك بأبهاه و كل بهائك بهى » تا آخر .\r\n\r\n( 3 ) در فضيلت روز غدير\r\n( 4 ) 21 - حضرت رضا عليه السلام فرمود : هنگامى كه روز قيامت برپا شود ، چهار روز را زينت ميدهند همانطور كه عروس را آرايش ، ميكنند ، گفته شد : اين چهار روز كدام ايام هستند ؟ .\r\nفرمود : روز عيد قربان ، روز فطر ، روز جمعه ، و روز غدير ، اما روز غدير\r\n\r\n","description":"","footnote":"","page_name":" 566 ","page_number":566},
  {"content":"\r\n\r\nدر بين اضحى و فطر و روز جمعه مانند ماه در بين ستارگان است ، ( 1 ) و آن روزيست كه ابراهيم عليه السلام از آتش نجات پيدا كرد و براى شكرگزارى آن روز را روزه گرفت .\r\nروز عيد غدير همان روزيست كه خداوند دين را كامل گردانيد و حضرت رسول صلى اللَّه عليه و آله على عليه السلام را بعنوان خلافت و حكومت براى مردم برگزيد ، و فضيلت و وصايت او را آشكار كرد ، و آن روز را روزه مىگرفت .\r\nروز غدير را روز كمال ميگويند ، و روزى كه شياطين رانده ميشوند ، روزى كه در آن اعمال شيعيان و دوستان آل محمد پذيرفته ميگردد ، و آن روزى است كه در آن خداوند اعمال مخالفين را رد مىكند و آن‌ها را ناچيز ميشمارد .\r\nروز عيد غدير روزى است كه جبرئيل عليه السلام كرسى مخصوصى را كه خداوند كرامت كرده در مقابل بيت المعمور قرار ميدهد و بالاى آن ميرود ، و فرشتگان پيرامون وى را فرا ميگيرند و بر محمد درود و تهنيت ميفرستند و براى شيعيان على و اولاد او عليهم السلام و دوستان آنها استغفار ميكنند .\r\nغدير روزى است كه خداوند كاتبان اعمال مردم را فرمان ميدهد كه از نوشتن اعمال دوستان اهل بيت و شيعيان آنها خوددارى كنند ، و به احترام محمد و على از آنان درگذرند .\r\nغدير روزيست كه خداوند آن را براى محمد و آل او مخصوص گردانيده و كسانى كه در آن روز عبادت كنند و يا بر اهل و عيال خود انفاق نمايند و به دوستان خود نيكى كنند مورد لطف و احسان پروردگار قرار ميگيرند ، خداوند در آن روز سعى و كوشش شيعيان را تقدير مىكند و گناهان آنها را مىآمرزد ، و اعمال آنها را قبول مىكند .\r\n\r\n","description":"","footnote":"","page_name":" 567 ","page_number":567},
  {"content":"\r\n\r\n( 1 ) آن روزى است كه اندوه‌ها در آن بر طرف مىشود و گناهان فرو ميريزد ، و روزى است كه در آن عطاها و بخششها داده مىشود .\r\nغدير روزى است كه در آن علم و فضيلت نشر ميگردد ، و روز مژده و بشارت و عيد اكبر است ، و در آن دعا مستجاب است .\r\nغدير روزى است كه در آن بايد جامهء نيكو پوشيد و لباسهاى سياه را از بدن دور كرد ، و آن روزى است كه غمها در آن زدوده مىشود ، و گناهان شيعيان امير المؤمنين عليه السلام آمرزيده مىشود .\r\nغدير روزى است كه در آن نسبت به كارهاى خير بايد سبقت گرفت ، و روزى است كه در آن بايد به محمد و آل محمد بسيار صلوات فرستاد .\r\nغدير روزى است كه خداوند در آن روز دين اسلام را كامل كرد و آن را پسنديد ، و روز عيد آل محمد عليهم السلام مىباشد ، و روز قبول اعمال و استراحت مؤمنين است ، و روزى است كه بايد از خداوند درخواست‌هاى زيادى كرد ، و با يك ديگر داد و ستد نمود .\r\nروز غدير روز دوستى و رسيدن به رحمت خداوند است .\r\nغدير روز پاكى و ترك گناهان بوده و روزى است كه در آن بايد خداوند را عبادت كرد و روزه‌داران را افطار داد ، هر كسى در روز غدير روزه‌دار مؤمنى را افطار دهد مانند اين است كه گروهى را افطار داده باشد .\r\nغدير روز تبريك و تهنيت است كه گروهى را تبريك ميگويند و هر گاه مؤمنى برادرش را ملاقات كند ميگويد : الحمد للَّه الذى جعلنا من المتمسكين بولاية امير المؤمنين و الائمة عليهم السلام » .\r\n\r\n","description":"","footnote":"","page_name":" 568 ","page_number":568},
  {"content":"\r\n\r\n( 1 ) روز غدير بايد در چهره‌هاى مردم تبسم كرد و با مؤمنين با روى گشاده گفتگو نمود ، هر كس روز غدير با برادران ايمانى خود با چهره خندان روبرو شود خداوند نيز روز قيامت با نظر رحمت به وى نگاه خواهد كرد ، و هزار حاجت او را روا خواهد نمود ، و براى او در بهشت قصرى از لؤلؤ سفيد خواهد ساخت ، و چهره‌اش را نورانى مىكند .\r\nغدير روز زينت است ، هر كس روز غدير خود را زينت كند خداوند گناهان او را مىآمرزد ، و فرشتگان را مبعوث مىكند تا براى او حسنات بنويسند ، و درجات او را بالا برند ، و اگر در آن سال بميرد شهيد مرده است ، و اگر زنده بماند خوشبخت مىشود .\r\nاگر در روز غدير مؤمنى را اطعام كند مانند اين است كه همه پيامبران و صديقان را اطعام كرده باشد ، و اگر به زيارت برادر ايمانى خود رود ، خداوند هفتاد نور در قبر او روشن مىكند و گورش را وسعت ميدهد روزى هفتاد هزار فرشته او را زيارت كرده و به بهشت مژده‌اش مىدهند .\r\nدر روز غدير خداوند ولايت را بر اهل آسمانها عرضه كرد و اهل آسمان هفتم در اين امر پيشدستى كردند ، و خداوند به وسيله عرش آن را زينت داد ، سپس آسمان چهارم پذيرفت خداوند به وسيله بيت المعمور آن را زينت داد ، پس از آن آسمان دنيا اين امر را پذيرفت خداوند آن را بوسيله ستارگان زينت داد .\r\nبعد از اين ولايت را بر زمين عرضه داشت ، مكه نخست منطقه‌اى بود كه پذيرفت و خداوند به وسيله كعبه آن را بر ديگر مناطق برترى داد .\r\nسپس مدينه پذيرفت و آن را به مصطفى محمد صلى اللَّه عليه و آله برترى داد ، بعد از آن كوفه قبول كرد و آن را به امير المؤمنين عليه السلام زينت داد .\r\n\r\n","description":"","footnote":"","page_name":" 569 ","page_number":569},
  {"content":"\r\n\r\n( 1 ) بعد از آن بر كوه‌ها عرضه داشت نخست سه كوه از ميان كوهها آن را قبول كردند : كوه عقيق ، كوه فيروزه و كوه ياقوت از اين جهت آن‌ها بهترين كوه شناخته شدند .\r\nسپس كوه‌هاى ديگرى قبول كردند كه در آن‌ها معادن طلا و نقره پديد آمد ، و هر كوهى كه اقرار نكرد از معادن و منافع خالى ماند و چيزى در آن نروئيد ، سپس بر آبها عرضه شد ، هر آبى كه پذيرفت شيرين و گوارا شد ، و هر آبى كه قبول نكرد تلخ و بىمزه شد .\r\nبعد از اين بر گياهان عرضه شد ، هر گياهى كه قبول كرد شيرين و خوشمزه شد ، و آن كه نپذيرفت تلخ گرديد ، سپس بر پرندگان عرضه شد هر كدام از آنها كه قبول كردند فصيح شدند ، و هر كدام كه نپذيرفتند گنگ گرديدند .\r\nكسانى كه ولايت على ( ع ) را پذيرفتند مانند آن‌هائى هستند كه آدم را سجده كردند ، و كسانى كه ولايت على را قبول نكردند مانند شيطان هستند ، و در اين روز نازل شد :  الْيَوْمَ أَكْمَلْتُ لَكُمْ دِينَكُمْ  خداوند همه پيامبران را در روزى مانند غدير مبعوث فرمود .\r\nحرمت غدير در نزد خداوند همين بس كه براى پيغمبر خود در اين روز جانشين انتخاب كرد .\r\n( 2 ) 22 - ابو نصر بزنطى در يك حديث مفصلى از حضرت رضا ( ع ) روايت مىكند كه آن جناب فرمود : اى فرزند ابو نصر روز غدير هر جا هستى خود را نزد قبر امير المؤمنين برسان .\r\nخداوند متعال گناهان شصت ساله مؤمنين را در آن روز بيامرزد و دو چندان\r\n\r\n","description":"","footnote":"","page_name":" 570 ","page_number":570},
  {"content":"\r\n\r\nنفر را كه در ماه رمضان و شب قدر و فطر بخشيده است در اين روز مىبخشد ، ( 1 ) اگر در آن روز يك درهم به مستحق بدهد مانند اين است كه هزار درهم داده است ، در اين روز به برادران ايمانى خود كمك كن و همه را خوشحال ساز .\r\nسپس فرمود : اى اهل كوفه شما خير بسيارى در دست داريد و قدر آن را بدانيد ، شما از آن‌هائى هستيد كه خداوند قلب آن‌ها را در معرض امتحان قرار داده است .\r\nشما را از هر طرف اذيت مىكنند و بلاياى زيادى بر شما فرود مىآورند ، و ليكن بدانيد كه خداوند همه اين بلاها را از شما دفع مىكند .\r\nبه خداوند سوگند اگر مردم قدر و منزلت روز غدير را مىدانستند فرشتگان روزى ده بار با آنها مصافحه مىكردند و اگر نبود كه از تطويل كلام كراهت دارم از فضائل امروز بسيار سخن مىگفتم .\r\n\r\n( 2 ) خطبه امير المؤمنين در روز غدير\r\n( 3 ) 23 - فياض بن محمد بن عمر طوسى گويد : در روز غدير در محضر حضرت رضا ( ع ) بوديم و گروهى از خواص آن جناب نيز بودند .\r\nامام رضا براى آنها افطار تهيه ديده بود و به منازلشان نيز غذا و خوراك و پوشاك حتى كفش و انگشترى فرستاده بودند و در آن روز اوضاع و احوال خيلى خصوصى و خودمانى بود و از تشريفات و رسوم معموله كاسته بودند .\r\nحضرت رضا ( ع ) از فضائل روز غدير سخن مىگفتند ، و در ضمن سخنان خود فرمودند : پدرم از پدرش از حضرت باقر و او از پدرش امام سجاد عليهم السلام\r\n\r\n","description":"","footnote":"","page_name":" 571 ","page_number":571},
  {"content":"\r\n\r\nروايت كرد امام حسين ( ع ) فرمود : ( 1 ) كه در يكى از سالهاى ايام خلافت على ( ع ) ، غدير و جمعه مصادف شدند .\r\nعلى ( ع ) پنج ساعت از روز بالا آمده بالاى منبر رفتند و چنان حمد و ستايش به جاى آوردند كه تا آن روز از آن حضرت شنيده نشده بود .\r\n( 2 ) مؤلف گويد :\r\nاين خطبه بسيار فصيح و بليغ و مفصل است و ما اينك آنچه مربوط به روز غدير است ذكر مىكنيم .\r\nخداوند متعال براى شما گروه مؤمنان در اين روز دو عيد بزرگ را جمع كرده كه يكى از آنها بدون ديگرى قوام ندارد ، پروردگار به اين جهت خواسته است شما را هدايت كند و بطريق رشد و سعادت رهنمون گردد ، و راه خود را به شما نشان دهد ، و از عطايا و بخشش‌هاى خود شما را بهره‌مند كند .\r\nجمعه را براى شما روز اجتماع قرار داد ، تا شما دلهاى خود را كه از كثافات پر شده پاك كنيد ، و سر و تن خود را از آلودگيهاى ظاهرى بشوئيد .\r\nپروردگار در روز غدير مقصود و هدف خود را براى حضرت رسول ( ص ) نازل كرد ، و رسول خود را فرمان داد تا فرمان او را به مردم برساند ، و از اهل مكر و نفاق نترسد و تضمين كرد كه جان آن حضرت را در برابر مكاران و منافقان حفظ كند .\r\nنيات شوم اهل نفاق در آن روز آشكار شد ، و معلوم گرديد گروهى هستند كه در نظر دارند حضرت رسول اكرم را اذيت كنند و به وجود مقدسش آسيب برسانند .\r\n\r\n","description":"","footnote":"","page_name":" 572 ","page_number":572},
  {"content":"\r\n\r\n( 1 ) آنان كه اهل حق بودند ثابت ماندند ، و كسانى كه اهل نفاق و كفر بودند بر جهالت خود افزودند ، و دندانهاى خود را به هم فشار دادند ، سخنان و گفتگوهائى آغاز كردند و بانك و فرياد برآوردند و بر كفر خود افزودند .\r\nگروهى نيز در آن روز با زبان خود اقرار و اعتراف كردند در حالى كه دلهاى آنها هرگز يقين و ايمان نداشت ، و جماعتى هم با دل و زبان تصديق كردند و اذعان نمودند .\r\n\r\n( 2 ) در فضيلت محرم و عاشوراء\r\n( 3 ) 24 - حسين بن فضال گويد : حضرت رضا ( ع ) فرمود : هر كس حوائج خود را در روز عاشورا ترك كند خداوند حوائج دنيا و آخرت او را روا مىكند ، هر كس روز عاشورا را روز مصيبت و حزن خود قرار دهد خداوند او را روز قيامت خوشحال و شادمان مىكند و در بهشت با ديدن ما ديدگانش روشن مىگردد .\r\nو اگر كسى روز عاشورا را روز فعاليت كند و براى خود اندوخته تهيه نمايد از آن ذخائر استفاده نخواهد كرد ، و در روز قيامت با يزيد و عبيد اللَّه و عمر بن سعد عليهم اللعنة محشور خواهد شد .\r\n( 4 ) 25 - ابراهيم بن ابى محمود گويد : حضرت رضا ( ع ) فرمود : مردمان جاهلى در محرم جنگ را حرام مىدانستند ، و ليكن خون ما در آن ماه حلال شد و احترام ما هتك گرديد ، و فرزندان و زنان ما در آن اسير شدند ، و خيمه‌هاى ما را در آن آتش زدند ، و اموال ما را در آن غارت كردند ، و حرمت رسول خدا صلى اللَّه عليه و آله را نگاه نداشتند .\r\nروز حسين عليه السلام ديدگان ما را زخم كرد و اشكهاى ما را جارى ساخت و عزيزان ما را خوار نمود ، اى زمين كربلا براى ما محنت و غم و بلا باقى گذاشتى ، و\r\n\r\n","description":"","footnote":"","page_name":" 573 ","page_number":573},
  {"content":"\r\n\r\nتا روز قيامت بايد گريه‌كنندگان بگريند .\r\n( 1 ) گريه كردن براى سيد الشهداء گناهان بزرگ را محو مىكند ، سپس فرمود پدرم صلوات اللَّه عليه هنگامى كه محرم داخل مىشد خندان ديده نمىشد ، و محزون بود تا روز عاشوراء ، در روز عاشوراء گريه ميكرد و مىفرمود : در اين روز حسين ( ع ) كشته شد .\r\n( 2 ) 26 - ريان بن شبيب گويد : در روز اول محرم خدمت حضرت رضا ( ع ) رسيدم ، فرمود : اى فرزند شبيب آيا روزه هستى ؟ گفتم : روزه ندارم .\r\nفرمود : در اين روز زكريا ( ع ) دعا كرد و از خداوند خواست تا به او فرزندى بدهد ، خداوند دعاى او را اجابت فرمود و به فرشتگان امر كرد تا هنگامى كه زكريا در محراب مشغول عبادت است وى را مژده دهند كه خداوند به او فرزندى خواهد داد ، اينك هر كس امروز روزه داشته باشد و از خداوند هر چه بخواهد مورد اجابت قرار خواهد گرفت همانطور كه دعاى زكريا مستجاب شد .\r\nاى فرزند شبيب اگر مىخواهى بر كسى گريه كنى بر حسين بن على گريه كن كه او را مانند گوسفند سر بريدند ، و هيجده نفر از خاندان او را كه مانند آن‌ها در زمين نبود با وى كشته شدند ، آسمان و زمين براى كشته شدن او گريه كردند .\r\nچهار هزار فرشته براى يارى كردن او فرود آمدند و او را كشته يافتند ، و آنها محزون و غبار آلود در كنار قبر او ميباشند تا وقتى كه قائم قيام كند ، در هنگام ظهور قائم آن فرشتگان وى را يارى مىكنند و شعار آنان « يا آل ثارات الحسين » عليه السلام مىباشد . در آن هنگام از آسمان خاك و خون خواهد باريد .\r\nاى فرزند شبيب اگر گريه كنى بر حسين بن على عليهما السلام گريه كن تا اشكهايت بر گونه‌هايت جارى شود ، خداوند همه گناهان تو را مىآمرزد ، بزرگ باشد يا كوچك ،\r\n\r\n","description":"","footnote":"","page_name":" 574 ","page_number":574},
  {"content":"\r\n\r\nاندك باشد يا زياد .\r\n( 1 ) اى فرزند شبيب اگر ميخواهى خداوند را ملاقات كنى در حالى كه گناه نداشته باشى حسين عليه السلام را زيارت كن .\r\nاى فرزند شبيب اگر ميخواهى در بهشت جاى گيرى و با محمد و آلش هم‌نشين گردى قاتلان حسين عليه السلام را لعنت كن .\r\nاى فرزند شبيب اگر ميخواهى ثواب شهداى كربلا را داشته باشى ، هر گاه ياد آنها را كردى بگو :  « يا لَيْتَنِي كُنْتُ مَعَهُمْ فَأَفُوزَ فَوْزاً عَظِيماً »  .\r\nاى فرزند شبيب اگر ميخواهى با ما در درجات بلند قرار گيرى ، در هنگام اندوه ما اندوهگين باش ، و در وقت خوشحالى ما خوشحالى كن ، اكنون به ولايت ما چنگ زن و بدان اگر كسى سنگى را دوست داشته باشد خداوند روز قيامت او را با همان سنگ محشور مىكند .\r\n( 2 ) 27 - محمد بن فضيل صيرفى از حضرت رضا عليه السلام از پدرش و او از پدرانش عليهم السلام روايت ميكرد كه حضرت رسول ( ص ) روز اول محرم دو ركعت نماز ميگذارد ، و هنگامى كه از نماز فارغ ميشد دست خود را به طرف آسمان بلند ميكرد و اين دعا را سه بار مىخواند :\r\n« اللهم أنت الا له القديم و هذه سنة جديدة » تا آخر .\r\n\r\n( 3 ) در فضيلت بِسْمِ اللَّهِ الرَّحْمنِ الرَّحِيمِ\r\n( 4 ) 28 - محمد بن سنان گويد : حضرت رضا ( ع ) فرمود : بسم اللَّه الرحمن الرحيم نزديك‌تر است به اسم اعظم خداوند از سياهى چشم به سپيدى آن ، سپس فرمود :\r\nپدرم هر گاه ميخواست از منزل بيرون شود ميفرمود :\r\n\r\n","description":"","footnote":"","page_name":" 575 ","page_number":575},
  {"content":"\r\n\r\n«  بِسْمِ اللَّهِ الرَّحْمنِ الرَّحِيمِ  خرجت بحول اللَّه و قوته لا بحولى و قوتى بل بحولك و قوتك يا رب متعرضا به لرزقك ، فإنني به في عافية » .\r\n( 1 ) 29 - حضرت رضا از پدرانش روايت كرده كه امير المؤمنين عليه السلام فرمود :\r\nبسم اللَّه يكى از آيات « فاتحة الكتاب » است ، از حضرت رسول ( ص ) شنيدم ميفرمود : كه خداوند متعال به من فرمود : اى محمد ما به تو فاتحة الكتاب و قرآن را بخشيديم ، و بر من منت گذاشت و او را در مقابل قرآن قرار داد و فرمود :\r\n « وَ لَقَدْ آتَيْناكَ سَبْعاً مِنَ الْمَثانِي وَ الْقُرْآنَ الْعَظِيمَ »  ، و در ميان سوره قرآن تنها از آن نام برد .\r\nخداوند متعال محمد صلى اللَّه عليه و آله را به بسم اللَّه مخصوص گردانيد و از پيغمبران خود كسى را در اين باره با وى شريك قرار نداد ، فقط به حضرت سليمان عليه السلام عطا فرمود ، و در داستان بلقيس در قرآن مجيد فرمود :   أُلْقِيَ إِلَيَّ كِتابٌ كَرِيمٌ إِنَّهُ مِنْ سُلَيْمانَ وَ إِنَّهُ بِسْمِ اللَّهِ الرَّحْمنِ الرَّحِيمِ   .\r\nاگر كسى آن را بخواند و معتقد به ولايت آل محمد باشد و از اوامر آنها اطاعت كند و به ظاهر و باطن آن آيه شريفه عمل كند خداوند به هر حرفى از آن يك حسنه به او ميدهد ، كه هر يك از آنها از همه خيرات دنيا و اموال آن بهتر است .\r\nهر كس گوش فرا دهد به كسى كه بسم اللَّه را قرائت مىكند ، خداوند به همان اندازه كه به قارى ثواب ميدهد به گوش دهنده نيز عطا مىكند .\r\nاينك از اين ثواب و خير كثير بهره گيريد و خود را از اين نعمتى كه به شما روى آورده محروم نكنيد ، و از اين غنيمت هر چه مىخواهيد استفاده نمائيد كه بعد از\r\n\r\n","description":"","footnote":"","page_name":" 576 ","page_number":576},
  {"content":"\r\n\r\nاين حسرت آن در دل شما خواهد ماند .\r\n\r\n( 1 ) در فضيلت فاتحة الكتاب\r\n( 2 ) 30 - حضرت رضا عليه السلام از پدرانش از على عليهم السلام روايت كرده كه حضرت رسول ( ص ) فرمود :\r\nخداوند متعال ميفرمايد : من فاتحة الكتاب را بين خود و بندگانم تقسيم كرده‌ام ، نصف آن مال من و نصف ديگر به بنده‌ام تعلق دارد و بندهء من هر چه ميخواهد از من سؤال كند .\r\nهر گاه بنده‌اى بگويد : بسم اللَّه الرحمن الرحيم خداوند ميفرمايد : بندهء من به نامم آغاز كرد و بر من لازم است كه كارهاى او را انجام دهم و او را نفع برسانم .\r\nهنگامى كه ميگويد :  « الْحَمْدُ لِلَّهِ رَبِّ الْعالَمِينَ »  خداوند ميفرمايد : بنده‌ام مرا ستايش كرد و دانست كه نعمت‌هائى كه در دست اوست از من است و من با فضل و احسان خود بلاها را از او دفع كردم .\r\nاينك گواه باشيد كه من هم چنان كه نعمت‌هاى دنيا را به او داده‌ام نعمت‌هاى آخرت را هم به او خواهم ، داد و بلاهاى آخرت را از او دفع ميكنم همانطور كه بلاهاى دنيا را از وى دفع كردم .\r\nهنگامى كه بگويد :  « الرَّحْمنِ الرَّحِيمِ »  خداوند ميفرمايد : بنده من گواهى داد كه من رحمان و رحيم هستم ، اكنون شما را گواه ميگيرم كه از رحمت خود به او زياد عطا خواهم كرد و از عطاياى خود او را بهره‌مند خواهم ساخت .\r\nهر گاه بگويد :  « مالِكِ يَوْمِ الدِّينِ »  خداوند متعال ميفرمايد : گواه باشيد كه\r\n\r\n","description":"","footnote":"","page_name":" 577 ","page_number":577},
  {"content":"\r\n\r\nوى اعتراف كرد كه من مالك روز قيامت هستم ، ( 1 ) من نيز حساب او را در قيامت آسان خواهم كرد و از گناهان او ميگذرم .\r\nهنگامى كه بنده‌اى ميگويد :  « إِيَّاكَ نَعْبُدُ »  خداوند ميفرمايد : بنده من راست ميگويد ، وى مرا عبادت مىكند ، اينك گواه باشيد كه من به عبادت او پاداش دهم تا كسانى كه مرا عبادت نكرده‌اند غبطه او را بخورند .\r\nهر گاه بگويد :  « إِيَّاكَ نَسْتَعِينُ »  پروردگار ميفرمايد : بنده‌ام به من استعانت پيدا كرد و به من پناه آورد ، اكنون گواه باشيد كه در همه امور از وى استعانت ميكنم و در سختيها و شدائد و مكاره او را كمك خواهم كرد .\r\nهنگامى كه ميگويد :  « اهْدِنَا الصِّراطَ الْمُسْتَقِيمَ »  خداوند ميفرمايد : اين حق بنده من است و او هر چه دلش ميخواهد بايد از من سؤال كند ، من اينك خواسته‌هاى او را برآوردم و آرزوهاى وى را انجام دادم و از آنچه ترس داشت در آسايش قرار دادم .\r\nدر اين هنگام از امير المؤمنين عليه السلام سؤال شد آيا بسم اللَّه از فاتحة الكتاب مىباشد ؟ .\r\nفرمود : آرى . حضرت رسول صلى اللَّه عليه و آله بسم اللَّه را يك آيه از فاتحة الكتاب ميدانست .\r\n\r\n( 2 ) در فضيلت سجود\r\n( 3 ) 31 - حسن بن على وشاء گويد : از حضرت رضا عليه السلام شنيدم ميفرمود هر گاه بنده در سجده به خواب رود خداوند متعال ميفرمايد : بنده خود را در حالى كه به اطاعت من مشغول بود قبض روحش كردم .\r\n( 4 ) 32 - حسن بن على بن فضال گويد : حضرت رضا عليه السلام فرمود :\r\n\r\n","description":"","footnote":"","page_name":" 578 ","page_number":578},
  {"content":"\r\n\r\n( 1 ) سجده بعد از نماز فريضه سپاسگزارى خداوند است كه بنده‌اش را موفق به عبادت كرد ، و سه مرتبه بايد گفت : « شكرا للَّه شكرا للَّه » راوى گويد گفتم معنى شكرا للَّه چيست ؟ .\r\nفرمود : يعنى شكر ميكنم خداوندى را كه مرا توفيق عبادت و بندگى داد و من توانستم فرائض او را به جاى آورم .\r\nشكر موجب زياد شدن ثواب است ، و اگر ثواب عبادت با نوافل كامل نشود با سجده شكر كامل ميگردد .\r\n( 2 ) 33 - سليمان جعفرى گويد : حضرت رضا عليه السلام فرمود : باد شديدى وزيدن گرفت و من در سجده بودم ، هر كسى دنبال جايى بود كه خود را از باد در امان نگهدارد ، و ليكن من هم چنان در حال سجده بودم تا باد فرو نشست .\r\n( 3 ) 34 - سليمان بن حفص مروزى گويد : حضرت رضا عليه السلام براى من نوشت در سجده شكر صد بار بگو « شكرا شكرا » و اگر خواستى بگو : « عفوا عفوا » .\r\n\r\n( 4 ) دعاء در هنگام ديدن ماه نو\r\n( 5 ) 35 - دارم بن قبيصه گويد حضرت رضا عليه السلام از پدرانش از على عليهم السلام روايت كرده كه حضرت رسول صلى اللَّه عليه و آله هنگام مشاهده ماه ميفرمود :\r\n« أيها الخلق المطيع الدائب ، السريع المتصرف في ملكوت الجبروت بالتقدير ربى و ربك الله ، اللهم أهله علينا بالامن و الايمان و السلامة و الاسلام و الاحسان و كما بلغتنا او له فبلغنا آخره و اجعله شهرا مباركا تمحو فيه السيئات ، و تثبت لنا فيه الحسنات و ترفع لنا فيه الدرجات يا عظيم الخيرات » .\r\n\r\n","description":"","footnote":"","page_name":" 579 ","page_number":579},
  {"content":"\r\n\r\n\r\n( 1 ) در فضيلت صلاة شب\r\n( 2 ) 36 - اسماعيل بن موسى گويد : برادرم حضرت رضا از پدرش از جدش عليهم السلام روايت كرده كه از حضرت سجاد عليه السلام پرسيدند چرا شب‌زنده‌داران سپيد چهره و نورانى هستند .\r\nفرمود : آنان با خداوند خلوت ميكنند و خداوند هم از نور خود آنها را منور ميگرداند .\r\n( 3 ) 37 - محمد بن على بن ابى عبد اللَّه از امام ابو الحسن عليه السلام در تفسير آيه شريفه  وَ رَهْبانِيَّةً ابْتَدَعُوها ما كَتَبْناها عَلَيْهِمْ إِلَّا ابْتِغاءَ رِضْوانِ اللَّهِ  فرمود مقصود نماز شب است .\r\n\r\n( 4 ) دعاء هنگام شنيدن اذان\r\n( 5 ) 38 - عباس غلام حضرت رضا عليه السلام از آن جناب از پدرش روايت كرده كه حضرت صادق ( ع ) فرمود :\r\nهر كس هنگام شنيدن صداى اذان صبح اين دعا را بخواند : « اللهم انى أسألك باقبال نهارك و ادبار ليلك و حضور صلاتك ، و أصوات دعائك ، أن تتوب على ، انك انت التواب الرحيم » .\r\nو همين طور در وقت شنيدن اذان مغرب بگويد ، سپس در آن روز و يا در آن شب بميرد ، تائب از دنيا رفته باشد .\r\n\r\n( 6 ) دعاء در هنگام پوشيدن لباس نو\r\n( 7 ) 39 - ياسر خادم از حضرت رضا ( ع ) روايت كرده كه آن جناب لباس را از طرف راست مىپوشيد ، و هر گاه مىخواست لباس نو در بر كند يك ظرف آب طلب\r\n\r\n","description":"","footnote":"","page_name":" 580 ","page_number":580},
  {"content":"\r\n\r\nمىكرد ( 1 ) و در آن ده بار سوره انا أنزلناه ، و ده بار قل هو اللَّه أحد ، و ده بار قل يا أيها الكافرون قرائت مىكرد ، و بعد آن آب را بر لباسهاى خود مىپاشانيد ، و سپس مىفرمود :\r\nهر كس در وقت پوشيدن لباس نو اين اعمال را انجام دهد همواره در خير و خوشى خواهد بود ، تا آنگاه كه آن لباس را در برداشته باشد .\r\n\r\n( 2 ) دعاء براى صاحب الامر\r\n( 3 ) 40 - يونس بن عبد الرحمن گويد : حضرت رضا ( ع ) امر كردند براى حضرت صاحب الامر اين دعا را بخوانند ، « اللهم ادفع عن وليك و خليفتك » تا آخر .\r\n\r\n( 4 ) دعاء فرج\r\n( 5 ) 41 - ريان بن الصلت گويد : از حضرت رضا ( ع ) شنيدم كلماتى بر زبان جارى مىكرد ، و ما آن كلمات را حفظ كرديم ، و در هر سختى و شدتى كه آن را خوانده‌ام خداوند فرج داده و گشايش حاصل شده است ، و آن دعا اينست .\r\n« اللهم أنت ثقتى في كل كرب و أنت رجائى في كل شدة » تا آخر .\r\n\r\n( 6 ) دعاء عافيت\r\n( 7 ) 42 - سعد بن سعد از حضرت رضا عليه السلام روايت كرده كه فرمود : اين است دعاء عافيت .\r\n« يا اللَّه ، يا ولى العافية و المنان بالعافية ، و رازق العافية ، و المنعم بالعافية ، و المتفضل بالعافية على و على جميع خلقه ، و رحمان الدنيا و الآخرة و رحيمهما ، صل على محمد و آل محمد ، و عجل لنا فرجا و مخرجا ، و ارزقنى العافية ، و دوام العافية في الدنيا و الآخرة ، يا أرحم الراحمين »\r\n\r\n","description":"","footnote":"","page_name":" 581 ","page_number":581},
  {"content":"\r\n\r\n( 1 ) 43 - سيد بن طاوس - رضوان اللَّه عليه - دعاى بسيار مفصلى در اين باب از حضرت رضا ( ع ) نقل كرده است و ما از ذكر آن خوددارى نموديم .\r\n\r\n( 2 ) در فضيلت آية الكرسى و تسبيح حضرت زهرا عليها السلام\r\n( 3 ) 44 - حضرت رضا عليه السلام از پدرانش از على ( ع ) روايت كرده كه حضرت رسول ( ص ) فرمود :\r\nهر كس آية الكرسى را صد مرتبه قرائت كند مانند كسى است كه در همه عمر خداوند را عبادت كرده باشد .\r\n( 4 ) 45 - ابراهيم بن مهزم از مردى روايت كرده كه حضرت رضا ( ع ) فرمود هر كس در هنگام خوابيدن آية الكرسى را بخواند از فلج در امان خواهد بود ، و هر كس بعد از هر نماز آن را قرائت كند هيچ گزنده او را آزار نخواهد رسانيد .\r\n( 5 ) 46 - حضرت رضا ( ع ) فرمود : دو برادر نزد حضرت رسول ( ص ) آمدند و گفتند : يا رسول اللَّه ما در نظر داريم براى تجارت به شام برويم ، دعائى به ما تعليم فرما .\r\nنبى اكرم فرمود : هر گاه در منزلى فرود آمديد و نماز عشاء را قرائت كرديد و خواستيد بخوابيد تسبيح زهراء و آية الكرسى را بخوانيد ، و از هر گزندى محفوظ خواهيد بود .\r\nهنگامى كه آنها از مدينه بيرون شدند چند نفر دزد دنبال آنان روان شدند ، پس از اينكه در منزلى فرود آمدند ، دزدان كودكى را فرستادند تا بنگرند آن دو جوان بازرگان در چه حال هستند .\r\nكودك رفت و جريان آن دو نفر را كه در كجا خوابيده‌اند مشخص كرد و بازگشت\r\n\r\n","description":"","footnote":"","page_name":" 582 ","page_number":582},
  {"content":"\r\n\r\nو براى دزدان تعريف كردم .\r\n( 1 ) آن دو بازرگان پس از اينكه نماز خواندند تسبيح حضرت زهراء و آية الكرسى را قرائت كردند و خوابيدند ، غلام بار ديگر برگشت و آمد كه بازرگانان را به دزدان نشان دهد و ليكن مشاهده كرد يك ديوارى دور آنها كشيده شده است .\r\nغلام بار ديگر نزد دزدان آمد و گفت : ديوارى بر آنها كشيده شده است و دسترسى به آنان نيست .\r\nدزدان گفتند : خداوند تو را رسوا كند از ترس دروغ ميگوئى ، دزدان از جاى خود برخاستند و آمدند و ليكن با ديوارى بلند روبرو شدند ، و كسى را در آنجا مشاهده نكردند .\r\nروز بعد در هنگام صبح دزدان نزد آنها آمدند ، و گفتند : شما ديشب كجا بوديد .\r\nگفتند : ما در همين جا بوديم و از جاى خود حركت نكرده‌ايم .\r\nدزدان گفتند : ما آمديم و در اينجا يك ديوار بلند مشاهده كرديم ، اينك داستان خود را براى ما بازگو كنيد ، آن دو بازرگان گفتند : ما نزد حضرت رسول ( ص ) رفتيم ، آن جناب تسبيح زهراء و آية الكرسى را به ما تعليم فرمود و ما هم طبق فرمان آن حضرت عمل كرديم .\r\nدزدان گفتند : شما آسوده باشيد به خداوند سوگند ديگر شما را تعقيب نميكنيم و هيچ دزدى قدرت ندارد به شما دستبرد بزند .\r\n\r\n( 2 ) در نمازهاى حاجت\r\n( 3 ) 47 - مقاتل بن مقاتل گويد : خدمت حضرت رضا ( ع ) عرض كردم قربانت\r\n\r\n","description":"","footnote":"","page_name":" 583 ","page_number":583},
  {"content":"\r\n\r\nگردم دعائى براى قضاء حوائج به من تعليم فرما .\r\n( 1 ) فرمود : هر گاه حاجت مهمى از خداوند خواستى ، غسل كن و لباسهاى پاكيزه‌ات را در بر كن ، و مقدارى بوى خوش استعمال نما ، سپس زير آسمان برو و دو ركعت نماز بجاى آور ، در ركعت اول سورهء حمد و پانزده مرتبه قل هو اللَّه احد را قرائت كن .\r\nپس از آن به ركوع برو ، و بار ديگر برخيز و ركعت دوم را نيز مانند ركعت اول انجام ده و مانند نماز صبح در دو ركعتى سلام بده ، پس از سلام بار ديگر پانزده بار قل هو اللَّه أحد را قرائت كن ، سپس به سجده برو و در سجده بگو :\r\n« اللهم ان كل معبود من لدن عرشك الى قرار أرضك فهو باطل سواك فانك أنت اللَّه الحق المبين اقض الى حاجة كذا و كذا الساعة الساعة » و بعد در برآوردن حاجت خود از خداوند اصرار داشته باش .\r\n( 2 ) 48 - حضرت رضا عليه السلام فرمود : هر كس حاجتى دارد دو ركعت نماز بگذارد ، و در هر ركعت يك بار سورهء حمد و سيزده بار سورهء انا أنزلناه را قرائت كند ، و هر گاه از نماز فارغ شد سجده كند و در سجده بگويد :\r\n« اللهم يا فارج الهم ، و يا كاشف الغم ، و مجيب دعوة المضطرين ، و رحمان الدنيا و رحيم الآخرة صل على محمد و آل محمد ، و ارحمنى رحمة تطفىء بها عنى غضبك و سخطك ، و تغنينى بها عن سواك » .\r\nبعد از اين صورت راست خود را بر زمين بگذارد و بگويد ، « يا مذل كل جبار عنيد ، و يا معز كل ذليل و حقك قد بلغ المجهود منى في أمر كذا ففرج عنى » سپس طرف چپ صورت خود را بر زمين گذارد و دعاى فوق را بخواند ، و بار ديگر پيشانى بر زمين گذارد و همان دعا را بخواند ، خداوند متعال حوائج او را برميآورد\r\n\r\n","description":"","footnote":"","page_name":" 584 ","page_number":584},
  {"content":"\r\n\r\nو مشكلات او را بر طرف مىكند .\r\n( 1 ) 49 - شيخ ابو جعفر طوسى رضوان اللَّه عليه از حضرت رضا ( ع ) روايت كرده كه هر كس گرفتار مشكلى شود و دلش تنگ گردد ، آن حاجت را بر خداوند متعال عرضه كند .\r\nراوى گفت : چگونه حاجت خود را به خداوند عرضه كند ؟ .\r\nفرمود : روز چهارشنبه و پنجشنبه و جمعه را روزه بگيرد ، و روز جمعه سرش را با خطمى بشويد ، و پاكيزه‌ترين لباسهاى خود را بپوشد ، و خود را خوشبو سازد .\r\nبعد از اين به يك نفر مسلمان صدقه دهد ، سپس در زير آسمان رو به قبله بنشيند و دو ركعت نماز به جاى آورد در ركعت اول سورهء حمد و قل هو اللَّه را پانزده بار بخواند در ركوع پانزده بار و بعد از سر برداشتن از ركوع ، و در سجده و بعد از سر برداشتن از سجده و بعد از سلام در هر كدام پانزده بار قل هو اللَّه بخواند ، بعد سجده كند و پانزده بار بخواند ، و سپس طرف راست صورت و بعد طرف چپ را بر زمين گذارد و پانزده بار قرائت كند .\r\nبار ديگر به سجده رود و در حال گريه بگويد : « يا جواد ، يا ماجد ، يا واحد ، يا أحد ، يا صمد ، يا من   لَمْ يَلِدْ وَ لَمْ يُولَدْ وَ لَمْ يَكُنْ لَهُ كُفُواً أَحَدٌ   ، يا من هو هكذا و لا هكذا غيره ، أشهد أن كل معبود من لدن عرشك الى قرار أرضك باطل الا وجهك ، جل جلالك ، يا معز كل ذليل ، و يا مذل كل عزيز ، تعلم كربتى فصل على محمد و آل محمد و فرج عنى » .\r\nبعد طرف راست صورت خود را بر زمين گذارد و سه بار دعاى مزبور را بخواند ، و بعد طرف چپ را بر زمين گذارد و همان دعا را بخواند .\r\nهر گاه اين كارها را بكند خداوند حاجت او را روا مىكند ، و در هنگام درخواست خود از خداوند به محمد و آل او عليهم السلام متوسل گردد و از آنها\r\n\r\n","description":"","footnote":"","page_name":" 585 ","page_number":585},
  {"content":"\r\n\r\nنام ببرد .\r\n\r\n( 1 ) دعاء خنازير\r\n( 2 ) طبرسى و سيد بن طاوس رضوان اللَّه عليهما در اين باب رواياتى و دعاهائى كوتاه و مفصل نقل كرده‌اند و چون نقل همه آنها به طول مىانجاميد از آوردن آنها خوددارى شد .\r\n\r\n( 3 ) دعا براى رفع سحر و جادو\r\n( 4 ) 50 - محمد بن عيسى گويد : از حضرت رضا ( ع ) پرسيدم سحر چيست ؟\r\nفرمود : سحر و جادوگرى حقيقت دارد و او ضرر و زيان مىرساند ، هر گاه گرفتار سحر شدى دست خود را مقابل صورتت قرار بده و بگو : « باسم اللَّه العظيم ، باسم اللَّه العظيم ، رب العرش العظيم ، الا ذهبت و انقرضت » .\r\nراوى گويد : از آن حضرت پرسيدم چشم زخم واقعيت دارد ؟\r\nفرمود : آرى هر گاه تو را چشم زنند كف دستت را مقابل صورتت قرار ده و سوره « حمد » و « قل هو اللَّه أحد و معوّذتين » را قرائت كن ، و هر دو كف را به صورتت بكش خداوند تو را از گزند آن حفظ مىكند .\r\n\r\n( 5 ) در احراز و عوذات\r\n( 6 ) 51 - ياسر خادم گويد : هنگامى كه حضرت رضا ( ع ) وارد قصر حميد بن قحطبه شد لباسهاى خود را كند و به حميد داد ، حميد هم آن لباسها را به يكى از خدمت‌كاران خود داد كه آن را بشويد .\r\nپس از چند لحظه خدمت كار برگشت و رقعه‌اى را به حميد داد و گفت : من اين را در جيب ابو الحسن يافتم .\r\n\r\n","description":"","footnote":"","page_name":" 586 ","page_number":586},
  {"content":"\r\n\r\n( 1 ) حميد گويد : عرض كردم قربانت گردم خدمت‌كار رقعه‌اى را در جيب پيراهنت پيدا كرده است ، اين رقعه چيست ؟ .\r\nفرمود : اى حميد اين يك « عوذه » است كه ما هميشه با خود داريم ، گويد :\r\nگفتم : آن را به من مرحمت كن .\r\nفرمود : هر كس اين حرز را در جيب خود نگهدارد از بلاها محفوظ مىماند و شيطان بر او تسلط پيدا نمىكند ، و سلطان هم نمىتواند او را آزار و اذيت كند .\r\n\r\n( 2 ) دعا در هنگام سفر\r\n( 3 ) 52 - محمد بن سنان گويد : حضرت رضا ( ع ) فرمود : پدرم هنگامى كه از منزلش بيرون ميشد ميفرمود :\r\nبسم اللَّه الرحمن الرحيم خرجت بحول اللَّه و قوته ، لا بحول منى و لا بقوة بل بحولك و قوتك يا رب متعرضا لرزقى فأتنى به في عافية » .\r\n( 4 ) 53 - حضرت امام رضا ( ع ) فرمود : هر گاه از منزلت بيرون شدى بگو :\r\nبسم اللَّه آمنت باللَّه توكلت على اللَّه ، ما شاء اللَّه ، لا حول و لا قوة الا باللَّه » .\r\nاگر شيطان راه را بر او بگيرد ، فرشتگان او را از آن مرد دفع ميكنند و ميگويند تو را بر اين كسى راهى نيست ، و او نام خدا را بر زبان جارى كرد و ايمان آورد و بر پروردگار توكل نمود ، و گفت :  « ما شاءَ اللَّهُ لا قُوَّةَ إِلَّا بِاللَّهِ »  .\r\n( 5 ) 54 - امام رضا ( ع ) فرمود : هر گاه كسى سوار مركب شود و در هنگام سوار شدن بسم اللَّه بگويد ، فرشته‌اى از وى محافظت مىكند تا از مركب به زير آيد .\r\nو اگر بسم اللَّه نگويد ، شيطانى با وى همراهى مىكند و ميگويد : آواز بخوان و اگر وى از خواندن آواز خوددارى كند ، ميگويد : پس آرزو داشته باش ، وى هم\r\n\r\n","description":"","footnote":"","page_name":" 587 ","page_number":587},
  {"content":"\r\n\r\nچنان در آرزوهاى دور و دراز خواهد بود تا از مركب به زير آيد .\r\n( 1 ) 55 - حضرت رضا ( ع ) فرمود : هر كس هنگام سوار شدن بگويد : « بسم اللَّه و لا قوة الا باللَّه ، الحمد للَّه  الَّذِي سَخَّرَ لَنا هذا وَ ما كُنَّا لَهُ مُقْرِنِينَ  » جان او و مركبش در امان خواهد بود تا آنگاه كه فرود آيد .\r\n\r\n( 2 ) دعاهاى حضرت رضا ( ع )\r\n( 3 ) 56 - بزنطى گويد : هنگامى كه حضرت رضا ( ع ) به شهادت رسيدند تعويذى در بدن آن جناب مشاهده شد .\r\nحضرت ميفرمود : كه پدران من اين تعويذ را از على ( ع ) نقل كرده‌اند ، كه آن حضرت اين تعويذ را براى دفع دشمنان همواره با خود داشت ، و با فرزندان خود شرط كرده بود كه اين تعويذ را بر عليه كسى نخوانند .\r\nزيرا هر كس اين دعا را بخواند خداوند خواسته‌هاى او را قبول مىكند و دعا اينست « اللهم بك استفتح و بك استنجح ، و بمحمد صلى اللَّه عليه و آله أتوجه » تا آخر .\r\n( 4 ) 57 - يونس بن بكير گويد : از حضرت رضا ( ع ) سؤال كردم دعائى به من تعليم كند كه در سختيها و شدائد آن را بخوانم .\r\nفرمود : اى يونس آنچه برايت مينويسم حفظ كن و در هنگام سختى و مشكلات آن را بخوان ، و هر چه خواستى خداوند به تو عطا مىكند .\r\nامام رضا ( ع ) نوشت : «  بِسْمِ اللَّهِ الرَّحْمنِ الرَّحِيمِ *  اللهم ان ذنوبى و كثرتها قد أخلقت وجهى » تا آخر .\r\n\r\n","description":"","footnote":"","page_name":" 588 ","page_number":588},
  {"content":"\r\n\r\n( 1 ) 58 - سعد بن عبد اللَّه از حضرت امام رضا عليه السلام روايت مىكند كه يكى از صحابه يك صفحه‌اى را يافت و آن را خدمت حضرت رسول ( ص ) برد ، پيغمبر فرمود : تا بانك صلاة جامعه را در مدينه اعلام كردند ، همه مردم از زن و مرد در مسجد اجتماع كردند .\r\nحضرت بالاى منبر قرار گرفت و فرمود : اين كتاب يوشع بن نون وصى حضرت موسى ( ع ) مىباشد و در آن نوشته شده بود : «  بِسْمِ اللَّهِ الرَّحْمنِ الرَّحِيمِ *   إِنَّ رَبَّكُمْ لَرَؤُفٌ رَحِيمٌ *  » تا آخر .\r\n( 2 ) 59 - وشاء از حضرت رضا عليه السلام روايت مىكند كه فرمود پدرم را در خواب ديدم فرمود :\r\nاى فرزندم هر گاه مشكلى برايت پيش آمد بسيار بگو : « يا رؤف ، يا رحيم » .\r\n( 3 ) 60 - فضل بن شاذان گويد : از حضرت رضا ( ع ) شنيدم در دعاى خود مىفرمود :\r\n« سبحان من خلق الخلق بقدرته ، و أتقن ما خلق بحكمته ، و وضع كل شىء منه موضعه بعلمه ، سبحان من  يَعْلَمُ خائِنَةَ الْأَعْيُنِ وَ ما تُخْفِي الصُّدُورُ  ، و  لَيْسَ كَمِثْلِهِ شَيْءٌ وَ هُوَ السَّمِيعُ الْبَصِيرُ  » .\r\n\r\n( 4 ) دعاهاى متفرقه\r\n( 5 ) 61 - بزنطى گويد : حضرت رضا عليه السلام فرمود : امام سجاد سلام اللَّه عليه هنگامى كه با خداوند مناجات ميكرد ، ميگفت : « اللهم انما قويت على معاصيك بنعمك » .\r\n\r\n","description":"","footnote":"","page_name":" 589 ","page_number":589},
  {"content":"\r\n\r\n( 1 ) 62 - اسماعيل بن همام گويد : حضرت رضا عليه السلام فرمود : اگر بنده‌اى در نهان دعا كند ، بهتر از اينست كه هفتاد بار بطور آشكار و علنى دعا كند .\r\n( 2 ) 63 - داود بن سليمان فراء از حضرت رضا ( ع ) از پدرانش از على ( ع ) روايت مىكند كه حضرت رسول ( ص ) فرمود :\r\nموسى بن عمران عليه السلام گفت : بار خدايا آيا تو دور هستى كه فرياد بزنم ، و يا نزديك ميباشى كه مناجات نمايم ؟ خداوند فرمود : من هم‌نشين كسانى هستم كه در ياد من باشند .\r\nموسى عرض كرد : خداوندا من گاهى در حالى قرار دارم كه بزرگى تو مرا منع مىكند كه با تو سخن گويم .\r\nفرمود اى موسى در هر حال با من سخن بگو و در ياد من باش .\r\n( 3 ) 64 - حسن بن على بن فضال گويد حضرت رضا عليه السلام را در هنگامى كه ميخواست قبر حضرت رسول صلى اللَّه عليه و آله را وداع كند و براى عمره به طرف مكه حركت نمايد مشاهده كردم ، امام رضا از طرف بالا سرى مبارك حضرت رسول وارد روضه مطهره شد ، پس از اينكه سلام كرد و خود را به قبر چسبانيد ، برگشت و در كنار آن به نماز ، پرداخت ، بار ديگر برخاست و شانه چپ خود را به قبر چسبانيد و در نزديك سر مبارك شش ركعت و يا هشت ركعت نماز گذارد .\r\nدر ركوع و سجود سه بار و يا بيشتر تسبيح گفت ، و سپس نماز خود را پايان داد و به سجده رفت و سجده را طول داد ، به اندازه‌اى كه از عرقش زمين تر شد ، يكى از اصحابش كه در خدمت آن جناب بود ميگفت وى صورتش را بر زمين مسجد گذاشته بود .\r\n\r\n","description":"","footnote":"","page_name":" 590 ","page_number":590},
  {"content":"\r\n\r\n( 1 ) 65 - معمر بن خلاد گويد از حضرت رضا ( ع ) شنيدم ميفرمود : سزاوار است كه مردم بعد از نماز صبح پنجاه آيه از قرآن مجيد را تلاوت كنند .\r\n( 2 ) 66 - حضرت رضا عليه السلام به اصحاب خود ميفرمود از سلاح پيامبران استفاده كنيد ، گفته شد سلاح پيامبران چيست ؟ .\r\nفرمود دعاء ( 3 ) 67 - امام رضا عليه السلام فرمود هر گاه خواستيد به دشمنان خود نفرين كنيد بگوئيد :\r\n« اللهم اطرقه بلية لا اخت لها ، و أبح حريمه ، يا من يكفى من كل شىء و لا يكفى منه شىء ، صل على محمد و آل محمد ، و اكفنى مئونته بلا مئونة » .\r\n( 4 ) 67 - حضرت رضا ( ع ) فرمود هر گاه از مردى ترسيدى بگو :\r\n«  حَسْبِيَ اللَّهُ لا إِلهَ إِلَّا هُوَ عَلَيْهِ تَوَكَّلْتُ وَ هُوَ رَبُّ الْعَرْشِ الْعَظِيمِ  ، امتنع بحول اللَّه و قوته من حولهم و قوتهم و امتنع    بِرَبِّ الْفَلَقِ مِنْ شَرِّ ما خَلَقَ     ما شاءَ اللَّهُ لا قُوَّةَ إِلَّا بِاللَّهِ  » .\r\n( 5 ) 69 - امام رضا ( ع ) فرمود مردى خدمت حضرت صادق عليه السلام رفت و از فقر و تنگدستى شكايت نمود امام صادق سلام اللَّه عليه فرمود هر گاه صداى اذان شنيدى اذان بگو .\r\n( 6 ) 70 - حضرت رضا عليه السلام فرمود هر گاه يكى از شما مريض شد ، اجازه دهيد مردم از وى عيادت كنند زيرا در اثر دعاى مستجاب يكى از آنها خداوند او را شفا ميدهد .\r\n( 7 ) 71 - و نيز آن حضرت فرمود : يكى از كنيزان من مريض شد ، در خواب كسى\r\n\r\n","description":"","footnote":"","page_name":" 591 ","page_number":591},
  {"content":"\r\n\r\nبه من گفت : ( 1 ) به آن كنيز بگوئيد بگويد :\r\n« يا رباه ، يا سيداه ، صل على محمد و أهل بيته و اكشف عنى ما أجد » زيرا يكى از اشخاص با خواندن اين دعا از آتش نجات پيدا كرد .\r\n\r\n","description":"","footnote":"","page_name":" 592 ","page_number":592},
  {"content":"\r\n\r\n\r\n( 1 ) از كتاب احتجاجات\r\n\r\n( 2 ) احتجاج حضرت رضا ( ع ) با زنادقه و اهل اديان\r\n( 3 ) 1 - محمد بن عبد اللَّه خراسانى خادم حضرت رضا ( ع ) گويد يكى از زنادقه خدمت امام رضا آمد در حالى كه گروهى نزد آن جناب بودند .\r\nامام عليه السلام فرمود اى مرد اگر قضيه آن طور است كه شما ميگوئيد و اين جهان صانعى ندارد و مردم مكلف نيستند ( در صورتى كه چنين نيست جهان آفريننده دارد ، و مردم هم مكلف هستند ) ما با شما مساوى هستيم ، و نماز و روزه‌اى كه انجام داده‌ايم و تكاليفى كه به آن عمل كرده‌ايم به ما ضرر و زيانى نخواهد رسانيد ، آن مرد سكوت كرد و چيزى نگفت .\r\nبار ديگر حضرت رضا ( ع ) فرمود : اگر عقيده ما درست باشد و خدائى وجود داشته باشد و مردم موظفند تكاليفى انجام دهند ، و قطعا همين طور است و خدائى وجود دارد ، و بهشت و دوزخى هست ، و ثواب و عقابى وجود دارد ، و حساب و كتابى مىباشد ، در اين صورت ما نجات پيدا ميكنيم ، و شما به هلاكت خواهيد رسيد .\r\nمرد زنديق گفت : خداوند چگونه است و در كجا هست ؟ .\r\nامام عليه السلام فرمود واى بر تو اين چه سخنى است كه ميگوئى ، خداوند مكان و كيفيت را خلق كرده و او به زمان و مكان شناخته نميگردد ، و با حواس ظاهرى\r\n\r\n","description":"","footnote":"","page_name":" 593 ","page_number":593},
  {"content":"\r\n\r\nو قياس قابل تعريف نيست ( 1 ) گفت پس حالا كه با حواس و قواى ظاهرى شناخته نميشود و قابل درك هم نيست پس اصلا وجود خارجى ندارد .\r\nحضرت رضا ( ع ) فرمود : واى بر تو چون با قواى ظاهرى او را درك نميكنى منكر وجودش ميگردى ، ما هر گاه با ديده ظاهر و حواس حيوانى از درك آن عاجز باشيم يقين ميكنيم كه او خداوند ما هست و با ساير اشياء فرق دارد .\r\nآن مرد گفت : خداوند در چه زمانى بوده فرمود : بگو در چه زمانى نبوده است تا من بگويم در چه زمانى بوده است .\r\nگفت : دليل بر مطلب شما چيست ؟ .\r\nفرمود : هنگامى كه بدن خود را مشاهده ميكنم و قدرت ندارم بر آن چيزى بيفزايم و يا از آن چيزى كم كنم ، و يا نفع و ضرر را از خود دفع كنم ، ميدانم كه اين بدن را يك خداى عالم و قدير از روى علم و بصيرت ساخته است ، و اين فلك را با نيروى خود آفريده و آن را بگردش واداشته است ، و ابرها را ايجاد كرده و باد را فرمان ميدهد تا ابرها را پراكنده كند .\r\nخداوندى كه آفتاب و ماه و ستارگان را خلق كرده و هر كدام در يك مسير معين حركت ميكنند و براى يك ديگر مزاحمت ايجاد نكرده‌اند ، و اين آيات شگفت انگيز كه در زمين و آسمان و درياها است و با نيروى علم و قدرت چنان محكم آفريده شده كه از هم متلاشى نميگردند .\r\nما از اين آيات و نشانه‌ها درك ميكنيم و ميدانيم كه اين مصنوعات صانع و آفريدگار دارند ، گفت : پس چرا خداوند خود را مخفى داشته است .\r\nامام رضا عليه السلام فرمود : چون مردم معصيت كار و اهل گناه و فساد هستند از اين رو خداوند خود را از آنها مخفى داشته است ، در صورتى كه تمام اعمال مردم\r\n\r\n","description":"","footnote":"","page_name":" 594 ","page_number":594},
  {"content":"\r\n\r\nدر شب و روز از وى مخفى نيست .\r\n( 1 ) گفت : پس چرا با چشم ظاهر نميتوان خداوند را مشاهده كرد ؟ .\r\nفرمود : براى اينكه ميان او و مخلوقاتش فرق باشد ، چون مخلوقات او با چشم ظاهر قابل رؤيت ميباشند ، علاوه بر اينكه وى بزرگتر از اين است كه با عقل و وهم قابل درك باشد .\r\nگفت : خداوند را براى من تعريف كنيد ، فرمود : خداوند قابل تعريف نيست .\r\nگفت : چرا ؟ .\r\nفرمود : براى اينكه هر محدودى به حدى منتهى مىشود ، و هر گاه احتمال تحديد رفت ، احتمال زيادت هم ميرود ، و در صورت احتمال زيادت احتمال نقصان هم ميرود ، در صورتى كه خداوند نه محدود به زمان و مكان است ، و نه داراى دست و پا و اعضاء و جوارح است و نه نقصان و تجزى در آن راه دارد ، و نه به او هم و گمان مىشود او را دريافت و تصور كرد .\r\nآن مرد ملحد گفت : شما ميگوئيد : خداوند لطيف ، سميع ، بصير ، عليم و حكيم است ، آيا مىشود بدون گوش و چشم چيزى را ديد ؟ ! و لطيف نيز به كسى ميگويند كه با دست خود چيزى ساخته باشد و حكيم را نيز با صنعتش ميشناسند .\r\nامام رضا عليه السلام فرمود خداوند را از اين جهت لطيف ميگويند كه مخلوقات لطيفى را آفريده ، و در حيوانات جان را با جسم مركب كرده و هر جنسى از مخلوقات خود را به صورت‌هاى گوناگون خلق كرده كه يكى با ديگرى فرق دارد .\r\nخداوند را از اين جهت لطيف گفتند كه با علم و بصيرت اين صورت‌ها را\r\n\r\n","description":"","footnote":"","page_name":" 595 ","page_number":595},
  {"content":"\r\n\r\nبه هم پيوند داد ، ( 1 ) هنگامى كه به درختان و ميوه‌هاى گوناگون آن مينگريم ميگوئيم خداوند لطيف است كه اين ميوه ماكول و غير ماكول را خلق كرده است .\r\nو اگر ميگوئيم خداوند شنوا است ، مقصود اين است كه اصوات همه مخلوقات خود را از عرش تا فرش در درياها و بيابانها ميشنود و لغات متعدد و زبان‌هاى گوناگون را درك مىكند و در اين جا نيازى به گوش ندارد .\r\nاگر ميگوئيم خداوند بصير است و همه چيز را مشاهده مىكند مقصود اين نيست كه وى مانند بشر و حيوانات اشياء را مينگرد ، خداوند ذره سياه را در شب تاريك روى سنگ سياه مشاهده مينمايد ، و حركت مورچه را در شب سياه مينگرد ، و نفع و ضرر و تخم‌ريزى و نسل مورچه را مىبيند .\r\nما ميگوئيم خداوند اشياء را مشاهده مىكند نه مانند بندگانش كه با چشم سر اشياء را مينگرند . راوى ميگويد آن مرد ملحد پس از اين گفتگوها مسلمان شد .\r\n\r\nاحتجاج حضرت رضا عليه السلام با يك مرد ثنوى .\r\n( 2 ) 2 - فضل بن شاذان گويد يك مرد ثنوى خدمت حضرت رضا عليه السلام آمد و گفت من عقيده دارم عالم را دو خدا آفريده‌اند ، شما چه دليل داريد كه صانع آن يك خدا بوده است ؟ حضرت فرمود اينكه ميگوئى دو خداوند خود دليل است بر آنكه يك خدا بوده است ، زيرا تو مدعىشده‌اى دو خدا بوده و يك خدا را اثبات كرد ، پس خداى واحد اجماعى است ، و بيشتر مورد اختلاف است .\r\n\r\nاحتجاج حضرت رضا عليه السلام در مجلس مامون با رؤساى اديان\r\n( 3 ) 3 - حسن بن محمد نوفل هاشمى گويد هنگامى كه حضرت رضا سلام اللَّه عليه نزد مامون رسيد ، وى به فضل بن سهل فرمان داد كه رؤساى اديان را مانند\r\n\r\n","description":"","footnote":"","page_name":" 596 ","page_number":596},
  {"content":"\r\n\r\nجاثليق نصارى ، و رأس الجالوت و رؤساى صائبين و هربذ اكبر ، و اصحاب زردشت و قسطاس رومى و متكلمين را جمع كند ، تا وى سخنان آن‌ها را بشنود .\r\n( 1 ) فضل بن سهل طبق فرمان مامون همه رؤسا را جمع كرد ، و سپس به مامون گفت آنها را در يك جا گرد آورده‌ام گفت همه آنها را در مجلس من حاضر كن ، او نيز همه را در نزد او حاضر كرد و مامون از وى خوشش آمد و او را تحسين و تكريم نمود .\r\nمامون گفت من شما را براى كار خيرى در اين جا جمع كرده‌ام ، و دوست دارم با پسر عموى من كه تازه از مدينه وارد شده گفتگو كنيد .\r\nاينك فردا همه شما در اين جا حاضر شويد ، و از مجلس من تخلف نكنيد .\r\nگفتند ما گوش بفرمان تو هستيم هر چه اراده كنى انجام ميدهيم ، و فردا صبح در اين جا گردهم خواهيم بود .\r\nحسن بن محمد نوفلى گفت ما در خدمت حضرت رضا عليه السلام بوديم كه ناگهان ياسر خادم وارد شد و گفت اى سيد من امير المؤمنين مامون تو را سلام مىرساند و ميفرمايد جانم فدايت باد ، اكنون اصحاب مقالات و اهل اديان و متكلمين در اين جا اجتماع كرده‌اند ، اگر ميل داريد صبح فردا در اين اجتماع شركت كنيد ، و اگر ميل داريد ما خدمت شما خواهيم رسيد .\r\nحضرت رضا عليه السلام فرمود : سلام مرا به او برسانيد و بگوئيد ما از نيت شما مطلع شديم و در وقت معينى در مجلس حاضر خواهيم شد ، پس از اينكه ياسر رفت حضرت رضا عليه السلام متوجه ما شد و فرمود : اى نوفلى تو عراقى هستى و عراقى ميانه‌رو هست ، شما در بارهء اين اجتماع چه نظرى دارى ؟ و پسر عمت چه\r\n\r\n","description":"","footnote":"","page_name":" 597 ","page_number":597},
  {"content":"\r\n\r\nكارى ميخواهد انجام دهد .\r\n( 1 ) گفتم : قربانت گردم وى در نظر دارد شما را بيازمايد و علم و كمال شما را امتحان كند ، و ليكن او فكر خوبى نكرده و در اين باره شكست خواهد خورد .\r\nفرمود : نظر او در اين باب چيست ؟ .\r\nگفتم : اصحاب مقالات و اهل بدعت بر خلاف علماء هستند كه هر چيزى را انكار نكنند ، آنها نسبت به هر چيزى بدبين هستند و منكر بسيارى از معتقدات ما هستند .\r\nاگر تو احتجاج كنى كه خداوند يكى است گويند دليل وحدانيت او را بيان كن ، و اگر بگوئى محمد ( ص ) رسول خدا مىباشد باز گويند : رسالت او را ثابت كن ، و بعد مغالطه و مجادله مىكنند و خلط مبحث مىنمايند ، شما از آن‌ها حذر كنيد .\r\nحضرت رضا ( ع ) تبسم كرد و بعد فرمود : اى نوفلى آيا گمان ميكنى كه آن‌ها برهان مرا رد كنند و مرا در محاورات از ميدان بيرون نمايند .\r\nگفت : به خداوند سوگند هرگز چنين گمانى در بارهء شما ندارم ، و اميدوارم خداوند شما را بر آنها پيروزى دهد .\r\nفرمود : اى نوفلى دوست دارى بدانى كه مامون در چه وقت پشيمان خواهد شد ؟ .\r\nگفتم : آرى فرمود : هنگامى كه با اهل تورات و انجيل و زبور و صائبين و هرابذه احتجاج كنم و آنان را مجاب نمايم ، در اين هنگام مامون خواهد فهميد كه كار درستى انجام\r\n\r\n","description":"","footnote":"","page_name":" 598 ","page_number":598},
  {"content":"\r\n\r\nنداده و پشيمان خواهد شد .\r\n( 1 ) هنگام صبح فضل بن سهل آمد و گفت : قربانت گردم پسر عمت در انتظار شما است ، و همه در انتظار شما هستند ، نظر شما در اين باره چيست ؟ .\r\nفرمود : شما برويد ما هم به زودى در مجلس شما شركت خواهيم كرد ، سپس وضوء گرفت و مقدارى سويق ميل فرمود و به ما نيز از آن خورانيد ، بعد بيرون شد و ما نيز با وى بيرون شديم ، تا در مجلس مامون قرار گرفتيم .\r\nمجلس بسيار با ابهت بود و همه بزرگان و فضلاء و رجال حاضر بودند .\r\nهنگامى كه حضرت رضا عليه السلام وارد شد مامون و محمد بن جعفر و بنى هاشم از جاى خود برخاستند ، و حضرت در كنار مامون نشست ، و ليكن مردم همچنين در حال قيام بودند تا آنگاه كه مامون اجازه داد هر كس در جاى خود جلوس كند .\r\nمامون مدتى با آن جناب به گفتگو پرداخت ، و سپس روى خود را به طرف جاثليق كرد و گفت : اين پسر عم من على بن موسى بن جعفر است و از فرزندان فاطمه دختر پيغمبر ما و على بن ابى طالب مىباشد ، اينك دوست دارم با وى گفتگو كنى و در صحبت خود طريق انصاف را مراعات كنى .\r\nجاثليق گفت : يا امير المؤمنين من چگونه با مردى احتجاج كنم كه وى با مردى و كتابى كه من آن‌ها را قبول ندارم محاجه مىكند .\r\n\r\nاحتجاج حضرت رضا ( ع ) با جاثليق\r\n( 2 ) حضرت رضا ( ع ) فرمود : اى نصرانى اگر به انجيل تو با شما احتجاج كنم به نبوت حضرت رسول اقرار ميكنى ؟ .\r\n\r\n","description":"","footnote":"","page_name":" 599 ","page_number":599},
  {"content":"\r\n\r\n( 1 ) گفت : مگر من ميتوانم مطالب انجيل را منكر شوم و يا آن را رد كنم ، به خداوند سوگند هر چه در انجيل باشد قبول خواهم كرد و لو به ضرر من هم باشد .\r\nامام رضا عليه السلام فرمود : اينك هر چه دلت ميخواهد بپرس و جواب آن را بشنو ، جاثليق گفت راجع به نبوت عيسى چه ميگوئى و در باره كتاب او چه نظرى دارى .\r\nحضرت رضا عليه السلام فرمود : من به نبوت عيسى و كتاب او اعتراف دارم ، و از آنچه به ملت خود مژده داد و به مطالبى كه حواريون آن حضرت ايمان و اقرار كردند ايمان دارم ، و به نبوت هر عيسى كه نبوت محمد صلى اللَّه عليه و آله و كتاب او را انكار كند كافر هستم .\r\nجاثليق گفت : مگر احكام را در حضور دو شاهد عدل نبايد القاء كرد و به آن قطع پيدا نمود .\r\nفرمود : چرا چنين است .\r\nجاثليق گفت : پس اينك دو شاهد عادل از غير ملت خود را انتخاب كن ، اين منتخبين را بايد ملت نصارى بشناسند ، و دو نفر نيز از طرف ما كه نصرانى نباشند در اين مورد داورى كنند ، و ناظر بر گفته‌هاى ما باشند .\r\nامام رضا عليه السلام فرمود : اكنون با انصاف سخن گفتى ، آيا مرد عادلى كه در نزد عيسى از همگان مقدم بود از طرف من به عنوان شاهد قبول ميكنى ؟ جاثليق گفت :\r\nآن كيست ؟ .\r\nامام رضا عليه السلام فرمود : در بارهء يوحنا ديلمى نظرت چيست ؟ .\r\nعرض كرد : به به از نزديكترين دوستان مسيح سخن بميان آوردى .\r\n\r\n","description":"","footnote":"","page_name":" 600 ","page_number":600},
  {"content":"\r\n\r\n( 1 ) فرمود : اكنون تو را سوگند مىدهم كه يوحنا نگفت عيسى مرا به دين محمد عربى اطلاع داده و مرا مژده فرمود كه محمد بعد از وى ظهور مىكند ، و اين مطلب را به حواريون خود نيز گفت ، و آنها به محمد ايمان آوردند .\r\nجاثليق گفت : يوحنا اين مطلب را از مسيح نقل كرده و به نبوت يك مردى مژده داده است ، و از اهل بيت و وصى آن پيغمبر نيز خبر داده ، و ليكن وقت ظهور و خصوصيات ديگر او را بيان نكرده تا ما آن را بشناسيم .\r\nحضرت رضا عليه السلام فرمود : اگر كسى را بياوريم و انجيل را بخواند و ذكر محمد و اهل بيت و امت او را در انجيل به شما نشان دهد ايمان مىآوريد ؟ .\r\nجاثليق گفت آرى .\r\nامام رضا سلام اللَّه عليه به قسطاس رومى گفت سفر ثالث انجيل را حفظ دارى ؟ .\r\nگفت حفظ نكرده‌ام ، در اين هنگام متوجه رأس الجالوت شد و فرمود انجيل را ميتوانى بخوانى ؟ .\r\nگفت آرى به جان خودم سوگند فرمود پس سفر سوم آن را قرائت كن ، و اگر در آن ذكر محمد و اهل بيت و امت او هست گواهى دهيد و اگر چنانچه گفته‌هاى من در آنجا نباشد گواهى ندهيد .\r\nدر اين هنگام حضرت رضا ( ع ) خودش سفر ثالث انجيل را قرائت كرد تا آنگاه كه به نام حضرت رسول صلى اللَّه عليه و آله رسيد توقف كرد و فرمود اى نصرانى به حق مسيح و مادرش تو را سوگند مىدهم من عالم به انجيل هستم يا نه ؟\r\nگفت آرى .\r\n\r\n","description":"","footnote":"","page_name":" 601 ","page_number":601},
  {"content":"\r\n\r\n( 1 ) سپس مطالب مربوط به حضرت رسول و اهل بيت و امتش را قرائت كرد ، و فرمود اى نصرانى در برابر قول مسيح چه ميگوئى .\r\nاگر انجيل را قبول نكنى عيسى و موسى عليهما السلام را تكذيب كرده‌اى ، و اگر منكر اين دو شوى واجب القتل هستى ، زيرا در اين صورت پيغمبر و كتاب او را با خداوندى كه او را مبعوث كرده كافرشده‌اى .\r\nجاثليق گفت من به مطالب واضح انجيل ايمان دارم .\r\nامام رضا فرمود شما گواه باشيد كه وى به انجيل اقرار و اعتراف كرد ، سپس روى خود را به طرف جاثليق كرد و فرمود اينك تو سؤال كن .\r\nجاثليق گفت بفرمائيد حواريون عيسى ( ع ) چند نفر بوده‌اند ، و دانايان انجيل چند نفر ميباشند ؟ .\r\nامام رضا عليه السلام فرمود « على الخبير سقطت » حواريون عيسى دوازده نفر بودند كه افضل و اعلم آنها « لوقا » بود . و اما علماى نصارى سه نفر بودند : يوحنا اكبر دراج يوحنا در قرقيسا ، و يوحنا ديلمى در زجان ، و نام حضرت رسول و اهل بيت او و امتش در نزد او بوده است ، و او امت عيسى عليه السلام را به ظهور آن حضرت مژده داد .\r\nسپس فرمود : اى نصرانى به خداوند سوگند ما به آن عيسى ايمان داريم كه به محمد صلى اللَّه عليه و آله ايمان آورده باشد ، و به عيسى شما از جهت ضعفى كه در عبادت و روزه و نماز داشت اعتراض داريم .\r\nجاثليق گفت : علم و دانش خود را در مورد عيسى تباه كردى و خود را ناتوان در مورد عيسى نشان دادى ، و من گمان ميكردم امروز در ميان ملت اسلام داناتر از شما\r\n\r\n","description":"","footnote":"","page_name":" 602 ","page_number":602},
  {"content":"\r\n\r\nكسى نيست .\r\n( 1 ) حضرت رضا ( ع ) فرمود : منظور چيست ؟ .\r\nجاثليق گفت : تو گفتى عيسى مردى ضعيف بود و قدرت نداشت روزه بگيرد و نماز بخواند ، در صورتى كه عيسى همواره روزه داشت و شب هرگز به خواب نميرفت ، او همواره صائم الدهر و قائم الليل بود .\r\nامام رضا عليه السلام فرمود : اگر مطلب اين طور است پس عيسى براى كه روزه ميگرفت و نماز ميخواند .\r\nراوى گويد : در اين هنگام جاثليق دم فرو بست و نتوانست سخن بگويد .\r\nحضرت رضا ( ع ) فرمود : اى نصرانى اكنون از شما سؤالى ميكنم ، گفت :\r\nسؤال كنيد ، اگر دانستم جواب مىدهم امام ( ع ) فرمود : من مرده زنده كردن عيسى را منكر نشدم ، و او به اذن خداوند مردگان را زنده ميكرد .\r\nجاثليق گفت : تو قبلا اين موضوع را منكر شدى و فرمودى : كسى كه مرده زنده كند و يا كر و كور و مبروص را شفا دهد شايسته عبادت است چون اين نوع كارها از افعال خداوند است .\r\nحضرت رضا ( ع ) فرمود : اليسع نيز مانند عيسى روى آب ميرفت و مردگان را زنده ميكرد و كوران را شفا ميداد و امت او هرگز او را خداى خود نگرفتند و مورد پرستش قرار ندادند .\r\nو حزقيل نيز همين افعال را بجا مىآورد و سى و پنج هزار نفر را در يك روز بعد از آنكه مرده بودند زنده كرد ، فاصله بين زنده شدن تا روز مرگ آنها شصت سال طول كشيده بود .\r\n\r\n","description":"","footnote":"","page_name":" 603 ","page_number":603},
  {"content":"\r\n\r\n\r\nگفتگوى حضرت رضا عليه السلام با رأس الجالوت\r\n( 1 ) در اين هنگام امام رضا عليه السلام متوجه رأس الجالوت شد و فرمود : اى رأس الجالوت آيا در تورات نيست كه بخت نصر هنگامى كه در بيت المقدس جنگ ميكرد گروهى از جوانان بنى اسرائيل را اسير كرد و آنان را به بابل برد ، و آن جوان‌ها در آنجا زندگى را بدرود گفتند ، سپس خداوند متعال حزقيل را فرستاد و آنها را زنده كرد ، اين مطلب در تورات هست و جز كافران كسى منكر آن نيست .\r\nرأس الجالوت گفت : درست است .\r\nسپس فرمود : اى يهودى اينك چند آيه از تورات را در اين مورد ميخوانم حضرت شروع كرد يكى از اسفار تورات را خواند .\r\nآن مرد يهودى از قرائت آن جناب تعجب ميكرد ، سپس متوجه نصرانى شد و فرمود اى نصرانى آيا اينان قبل از عيسى بودند و يا عيسى قبل از آنها بوده است ؟\r\nنصرانى گفت بلكه آنها قبل از عيسى بوده‌اند ، امام رضا فرمودند قريش نزد حضرت رسول صلى اللَّه عليه و آله اجتماع كردند و گفتند مردگان ما را زنده كنيد .\r\nپيغمبر اكرم على بن ابى طالب را خواستند و فرمودند به طرف جبانه حركت كنيد ، و اشخاصى كه اينان نام مىبرند از آنها نام بر و بگو محمد ميگويد به اذن خداوند از جاى خود حركت كنيد ، آنان سر از خاك برداشتند ، و قريش از آنها سؤالاتى كردند و گفتند محمد بعنوان رسالت مبعوث شده است ، و ما دوست داشتيم او را درك كنيم و به او ايمان آوريم ، رسول اكرم نيز بيماران و ديوانگان را شفا ميداد و با چهار پايان سخن ميگفت و با پرندگان و جن و شياطين تكلم ميكرد .\r\nبا همه اينها ما مسلمانان او را خداى خود نگرفتيم ، و فضل و مقام و شرافت انبياء\r\n\r\n","description":"","footnote":"","page_name":" 604 ","page_number":604},
  {"content":"\r\n\r\nرا نيز منكر نشديم ، ( 1 ) شما از كجا عيسى را به عنوان معبود قبول كرديد در صورتى كه ساير پيامبران نيز مانند او كارهائى انجام داده‌اند .\r\nگروهى از بنى اسرائيل از شهر و ديار خود به جهت ظهور طاعون فرار كردند خداوند آنان را در يك ساعت هلاك كرد ، اهالى جمع شدند و يك گودالى حفر كردند و آن مردم را در آن گودال دفن كردند ، و استخوان آنها پوسيده شد .\r\nدر اين هنگام يكى از انبياء بنى اسرائيل از آنجا عبور كرد ، و از كثرت استخوان‌هاى پوسيده در شگفت ماند ، خداوند متعال براى او وحى فرستاد دوست دارى آن‌ها را زنده كنم ، تا از عواقب كارشان بيم دهى ؟ .\r\nعرض كرد آرى .\r\nخداوند متعال فرمود با صداى بلند آن‌ها را بخوان ، آن پيغمبر گفت اى استخوان‌هاى پوسيده به اذن خداوند از جاى خود برخيزيد ، آنها همگان به پا خواستند و خاك را از سر و صورت خود پاك كردند .\r\nابراهيم خليل عليه السلام چند پرنده را گرفت و آن‌ها را قطعه قطعه كرد ، و سپس هر قطعه‌اى از آنها را بالاى كوهى قرار داد ، و بعد آن‌ها را به طرف خود فراخواند و آن مرغان با شتاب خود را به او رسانيدند .\r\nموسى بن عمران عليه السلام از ميان ياران خود هفتاد نفر را انتخاب كرد و با خود به كوه طور برد ، ياران برگزيده او گفتند خداوند را به ما نشان ده همانطور كه او را ديده‌اى .\r\nموسى عليه السلام گفت من خداوند را نديده‌ام ، گفتند ما به تو ايمان نخواهيم آورد تا آنگاه كه خداوند را آشكارا مشاهده كنيم ، در اثر اين درخواست نابجا صاعقه\r\n\r\n","description":"","footnote":"","page_name":" 605 ","page_number":605},
  {"content":"\r\n\r\nآمد و آنها را هلاك كرد و موسى تنها ماند .\r\n( 1 ) گفت بار خدايا من هفتاد نفر از بنى اسرائيل را برگزيدم و با خود به اين جا آوردم ، اينك تنها برگردم و چگونه جريان را به آنها اطلاع دهم ، اگر ميخواستى قبلا آن‌ها را هلاك ميكردى ، ما را به افعال چند نفر سفيه مؤاخذه نكن ، و خداوند همه آنها را زنده كرد .\r\nاين داستان‌ها را از اين جهت نقل كردم كه تو نتوانى آن را رد كنى ، زيرا در تورات و انجيل و زبور و فرقان همه آنها نقل شده است .\r\nآيا هر كسى كه مرده زنده كرد بايد پرستش شود ؟ و اگر چنين است همه اين پيغمبران بايد عبادت شوند ، در اين مورد چه ميگوئى ؟\r\nجاثليق گفت حق به جانب تو است و خدائى جز خداى واحد نيست .\r\nدر اين هنگام حضرت رضا عليه السلام متوجه رأس الجالوت شد و فرمود اى يهودى به طرف من توجه كن ، من اينك به حق آن ده آيه كه بر حضرت موسى عليه السلام فرود آمد از تو مىپرسم آيا در تورات خبر محمد صلى اللَّه عليه و آله را ديده‌اى .\r\nو در تورات راجع به امت آن حضرت گفته شده هر گاه امت متاخر كه از شتر سوار پيروى ميكنند آمدند ، و از روى ميل و علاقه خداوند را تسبيح مينمايند و در معابد جديد خداوند را عبادت ميكنند ، بايد بنى اسرائيل از آن پيغمبر پيروى كنند ، پيروان آن پيغمبر با شمشيرهائى كه در دست دارند ملت‌هاى كافر را ميكشند ، مگر همين طور در تورات نوشته نشده است .\r\nرأس الجالوت گفت : آرى ما در تورات آن را مشاهده ميكنيم ، سپس به جاثليق فرمود : اى نصرانى از كتاب شعيا چه اطلاعى دارى ؟ .\r\nگفت او را كلمه به كلمه ميشناسم .\r\n\r\n","description":"","footnote":"","page_name":" 606 ","page_number":606},
  {"content":"\r\n\r\n( 1 ) امام ( ع ) فرمود : آيا اين كلام او را كه گفت : اى قوم من صورت آن كسى كه بر الاغ سوار شده و جامه‌هائى از نور پوشيده مشاهده ميكنم ، و آن شتر سوار را كه چهره‌اش مانند ماه تابان است مىبينم ، گفتند : شعيا راست گفته است .\r\nحضرت رضا عليه السلام فرمود : اى نصرانى آيا در انجيل گفتار عيسى را كه فرمود : من به زودى نزد خداى خود و شما خواهم رفت و فارقليطا خواهد آمد ، و او به حقانيت من گواهى ميدهد همانطور كه من به حقانيت او گواهى مىدهم ، و اوست كه همه چيز را براى شما تفسير خواهد كرد ، و رسوائيهاى ملت‌ها را آشكار مىكند و ستون كفر را ميشكند .\r\nجاثليق گفت : هر چه در انجيل باشد ما به او اعتراف داريم .\r\nامام رضا سلام اللَّه عليه فرمود : آيا اين سخنان در انجيل هست ؟ .\r\nجاثليق گفت : آرى ، حضرت رضا فرمود اى جاثليق به من بگوئيد آن انجيلى را كه گم كرديد در كجا او را يافتيد ، و اين انجيل را چه كسى براى شما وضع كرد ؟ .\r\nگفت ما فقط يك روز انجيل را گم كرديم و بار ديگر او را تر و تازه و بدون كم و كاست پيدا كرديم ، و اين انجيل را يوحنا و متى براى ما فراهم آورده ، و ما اين انجيل فعلى را از آن دو نفر داريم .\r\nحضرت رضا ( ع ) فرمود شناسائى تو نسبت به انجيل بسيار كم است ، و اگر مطلب اين طور است كه بيان ميكنيد پس چرا در اناجيل اختلاف كرده‌ايد ؟ و همين انجيلى كه امروز در دست شما هست مورد خلاف است ، و اگر آن همان انجيل نخستين بود كه در آن اختلاف نميكرديد .\r\nمن اكنون در اين باره شما را روشن ميكنم تا درك كنى كه مطلب از چه قرار\r\n\r\n","description":"","footnote":"","page_name":" 607 ","page_number":607},
  {"content":"\r\n\r\nاست و جريان اناجيل از چه قرار بوده است .\r\n( 1 ) اكنون بدان هنگامى كه انجيل اول گم شد ، نصارى اجتماع كردند و گفتند عيسى بن مريم كشته شد و انجيل مفقود شد اينك شما علماء نصارى در اين باره چه مىكنيد .\r\nلوقاء و مرقابوس گفتند انجيل در سينه ما محفوظ است ، و ما همه اسفار آن را براى شما خواهيم نوشت ، اينك اندوهگين نباشيد و كنائس را خالى نگذاريد ، ما به همين زودى همه انجيل را براى شما جمع‌آورى خواهيم كرد .\r\nلوقاء ، مرقابوس ، يوحنا و متى دور هم جمع شدند و اين اناجيل را وضع كردند ، در صورتى كه اين چهار نفر شاگردان شاگردان حواريون بودند .\r\nدر اين هنگام امام رضا ( ع ) به جاثليق گفتند مطلب را فهميدى و دانستى كه اناجيل چگونه جمع شده‌اند ؟ .\r\nگفت من اين موضوع را تاكنون نميدانستم و اكنون متوجه شدم كه هم چه سخنانى در بين بوده است ، و براى من روشن شد كه شما از انجيل بطور كامل اطلاع داريد ، و اكنون چيزهائى شنيدم و دانستم كه آنها حق است . و بر فهم و علم من افزوده شد .\r\nامام رضا ( ع ) فرمود شهادت اين گروه در نزد شما چگونه است ؟ گفت اينان علماء انجيل هستند و هر چه گفتند حق است .\r\nحضرت رضا در اين موقع متوجه مامون و ساير كسانى كه در مجلس بودند شد و فرمود شاهد هستيد كه اين مرد چه مىگويد ؟ .\r\nگفتند ما سخنان او را شنيديم و به آنچه شنيده‌ايم گواهى ميدهيم ، سپس متوجه\r\n\r\n","description":"","footnote":"","page_name":" 608 ","page_number":608},
  {"content":"\r\n\r\nجاثليق شد ( 1 ) و فرمود به حق فرزند و مادرش آيا ميدانى كه متى گفت : مسيح فرزند داود بن ابراهيم بن اسحاق بن يعقوب است ، و مرقابوس گفت وى كلمه خداوند است كه خداوند او را در جسد آدمى حلول كرده است ، و سپس به صورت انسانى در آمده و لوقا گفت : عيسى و مادرش دو انسان بودند از گوشت و خون و روح القدس در آن داخل شد .\r\nشما مىگوئيد كه عيسى گفت اى حواريون هر كسى به آسمان بالا رود از آنجا فرود نخواهد آمد ، مگر خاتم پيغمبران كه به آسمان ميرود و بار ديگر به زمين باز مىگردد ، آيا اين مطلب درست است ؟ .\r\nجاثليق گفت مطلب همين طور است و ما آن را از عيسى روايت مىكنيم ، فرمود در بارهء شهادت لوقاء ، مرقابوس و متى راجع به عيسى چه ميگوئيد ؟ گفت آن‌ها دروغ گفته‌اند .\r\nامام رضا ( ع ) فرمود اى گروه مردم مگر جاثليق قبلا اين افراد را تصديق نكرد ، و گفته‌هاى آنان را درست نخواند ، و گواهى نداد كه آنها علماء انجيل هستند و گفتار آنان حق است .\r\nجاثليق گفت اى عالم مسلمانان دوست دارم مرا در اين مورد و از گفتگو در باره اين اشخاص معاف بداريد و از اين بحث درگذريد .\r\nفرمود ما از اين گذشتيم اينك هر چه در نظر دارى سؤال كن ، گفت ديگرى سؤالات خود را مطرح كند به مسيح سوگند در ميان علماء مسلمانان مانند شما كسى نيست .\r\n\r\nاحتجاج حضرت رضا با راس الجالوت\r\n( 2 ) بعد از اين حضرت رضا ( ع ) متوجه رأس الجالوت شد و فرمود تو از من\r\n\r\n","description":"","footnote":"","page_name":" 609 ","page_number":609},
  {"content":"\r\n\r\nسؤال مىكنى يا من از تو بپرسم ؟ .\r\n( 1 ) گفت من از شما سؤال خواهم كرد و جواب مرا بايد از تورات و يا انجيل بدهيد ، و يا از زبور داود و صحف ابراهيم و موسى با من صحبت كنيد .\r\nفرمود اگر من جز از تورات موسى ، و انجيل عيسى ، و زبور داود براى شما برهانى اقامه كردم از من قبول نكنيد ، راس الجالوت گفت نبوت محمد را از كجا اثبات مىكنيد ؟ .\r\nامام رضا ( ع ) فرمود موسى بن عمران و عيسى بن مريم به نبوت او شهادت داده‌اند ، و داود خليفه خداوند در روى زمين به پيغمبرى او گواهى داده است .\r\nگفت موسى در كجا گفته است ؟ .\r\nفرمود مگر نميدانى كه موسى به بنى اسرائيل وصيت كرد و گفت به همين زودى پيغمبرى از برادران شما خواهد آمد او را تصديق كنيد ، و سخن وى را بشنويد آيا ميدانى كه بنى اسرائيل برادرانى غير از فرزندان اسماعيل ندارند ، اگر قرابت اسرائيل را از اسماعيل بدانيد و نسبى كه بين آن دو از طرف ابراهيم مىباشد مطلب را درك خواهيد كرد .\r\nرأس الجالوت گفت اين سخن موسى ( ع ) است و ما آن را رد نميكنيم .\r\nحضرت رضا ( ع ) فرمود آيا از برادران بنى اسرائيل پيغمبرى جز محمد ( ص ) آمده است ؟ .\r\nگفت : خير فرمود : آيا شما اين مطلب را قبول نداريد ؟ گفت : دوست دارم آن را از تورات بيان كنيد .\r\nامام رضا فرمود مگر در تورات نيامده است كه نور از كوه طور سيناء آمد ، و از كوه ساعير براى ما روشنى آمد ، و از كوه فاران بر ما آشكار گرديد .\r\n\r\n","description":"","footnote":"","page_name":" 610 ","page_number":610},
  {"content":"\r\n\r\n( 1 ) رأس الجالوت گفت اين‌ها را ميدانم و ليكن تفسير آن را نميدانم .\r\nامام رضا ( ع ) فرمود من اينك براى شما مطلب را بيان مىكنم ، اما ظهور نور در « طور سيناء » آن وحى خداوند به موسى بن عمران است ، و روشنى « كوه ساعير » مقصود وحى پروردگار براى عيسى بن مريم است ، و اما « جبل فاران » مقصود يكى از كوه‌هاى اطراف مكه است كه حضرت رسول در آن جا به رسالت مبعوث شد .\r\nدر توراتى كه اينك هست از قول شعياى پيغمبر نقل شده است كه وى گفت دو نفر سوار را مشاهده كردم كه زمين براى آنها روشن شد ، يكى از آنها بر الاغى سوار بود و ديگرى بر شترى .\r\nامام رضا فرمود الاغ سوار كيست و شتر سوار كدام است ؟ رأس الجالوت گفت من آنها را نميشناسم برايم بيان كنيد .\r\nفرمود راكب الحمار عيسى بن مريم ، و راكب الجمل محمد ( ص ) مىباشد .\r\nآيا اين مطلب تورات را انكار ميكنى ؟ .\r\nگفت : انكار نمىكنم ، بعد از اين فرمود آيا حيقوق پيغمبر را ميشناسى ؟\r\nگفت آرى من او را نيكو ميشناسم .\r\nحضرت رضا ( ع ) فرمود همانطور كه كتاب شما از قول او نقل مىكند او گفته « جاء اللَّه بالبيان من جبل فاران » آسمان‌ها از تسبيح احمد پر شده ، سواران او در دريا رفت و آمد ميكنند ، همانطور كه در خشكى رفت و آمد دارند ، بعد از خراب شدن بيت المقدس كتاب جديدى خواهد آورد - يعنى قرآن - آيا مىشناسى محمد را و به او ايمان مىآورى ؟ .\r\nرأس الجالوت گفت : حيقوق اين سخنان را گفته و ما منكر آن نيستيم .\r\nامام عليه السلام فرمود : داود عليه السلام در زبور خود گويد و تو نيز آن را\r\n\r\n","description":"","footnote":"","page_name":" 611 ","page_number":611},
  {"content":"\r\n\r\nخوانده‌اى ( 1 ) « اللهم ابعث مقيم السنة بعد الفترة » آيا پيغمبرى غير از محمد ( ص ) ميشناسى كه بعد از فترت سنت را احيا كرده باشد .\r\nرأس الجالوت گفت : اين سخن داود است و ما او را ميشناسيم ، و ليكن مقصود او عيسى عليه السلام بوده و مقصود از فترت ايام او بوده است .\r\nفرمود : از روى جهل سخن گفتى ، عيسى عليه السلام مخالفت با سنت نكرد بلكه وى موافق تورات بوده ، تا آنگاه كه خداوند او را به آسمان برد .\r\nدر انجيل نوشته شده : فرزند زن نيكوكار خواهد رفت ، و فارقليطا بعد از او خواهد آمد ، و او آن شخصى است كه بار سنگين را از دوش ملت برميدارد و كارها را آسان مىكند ، و براى شما همه چيز را تفسير مينمايد و مطالب مشكله را حل ميسازد ، و به نبوت من گواهى مىدهد همانطور كه من به نبوت او گواهى دادم ، من براى شما امثال آوردم ، و او براى شما امثال را تأويل مىكند ، آيا به اين مطالب انجيل ايمان دارى ؟ .\r\nگفت : آرى منكر آن نيستم .\r\nحضرت رضا عليه السلام فرمود : اى رأس الجالوت من ميخواهم راجع به پيغمبرت موسى از شما سؤال كنم ، گفت : بپرس .\r\nفرمود : دليل بر اثبات نبوت موسى ( ع ) چيست ؟ .\r\nيهودى گفت : آن جناب چيزى آورد كه هيچ يك از پيغمبران قبل از وى نياوردند .\r\nفرمود : آن چه بود ؟ .\r\nيهودى گفت : شكافتن دريا ، اژدها شدن عصا ، جارى شدن آب از سنگ در\r\n\r\n","description":"","footnote":"","page_name":" 612 ","page_number":612},
  {"content":"\r\n\r\nاثر زدن عصا ، ( 1 ) انتشار نور از انگشتانش ، و چيزهاى ديگرى كه از آن حضرت بظهور رسيد .\r\nامام رضا فرمود راست گفتى ، و هر گاه اين اعمال براى نبوت حضرت موسى عليه السلام حجت باشد ، پس بنا بر اين هر كسى ادعاى نبوت كند و سپس كارهائى انجام دهد كه ديگران از آوردن آن عاجز باشند لازم است مردم نبوت او را تصديق كنند .\r\nگفت : چنين نيست ، زيرا موسى در نزد خداوند چنان قرب و منزلتى داشت كه كسى نميتوانست با او برابرى كند ، و لازم نيست ما ادعاى هر كسى را در اين مورد قبول كنيم .\r\nحضرت رضا ( ع ) فرمود : شما چگونه به انبياء قبل از موسى اقرار كرده‌ايد ، در صورتى كه آنان مانند موسى يد و بيضاء نداشته و عصائى كه اژدها ميشد در دست ايشان نبوده است .\r\nيهودى گفت : من قبلا گفتم : كه هر گاه كسى مدعى نبوت شود ، و سپس كارهائى بكند كه از ديگران امكان ندارد او را بايد پيغمبر دانست ، و اگر چيزى آورده بودند غير از آنكه موسى آورده تصديق آنها واجب است .\r\nامام رضا عليه السلام فرمود : اى رأس الجالوت پس چرا به عيسى بن مريم ايمان نياورديد ، در صورتى كه وى مرده زنده كرد و بيماران سخت را شفا داد ، و از گل پرنده ميساخت و در آن‌ها مىدميد و آن‌ها پرواز ميكردند .\r\nرأس الجالوت گفت : ما اين‌ها را شنيده‌ايم و ليكن مشاهده نكرده‌ايم .\r\nفرمود : شما آيات موسى را نيز نديده‌ايد بلكه آن را از ياران وى شنيده‌ايد .\r\n\r\n","description":"","footnote":"","page_name":" 613 ","page_number":613},
  {"content":"\r\n\r\n( 1 ) گفت : آرى ، فرمود : همين طور اصحاب عيسى اين اخبار را نقل كرده‌اند پس چگونه آن را تصديق و اين را تكذيب ميكنيد .\r\nرأس الجالوت سكوت كرد و دم نزد .\r\nحضرت رضا فرمود : همين طور است وضع محمد صلى اللَّه عليه و آله و همه پيامبران ، محمد كودكى يتيم بود ، و براى كارهاى چوپانى اجير شده و ازين راه امرار معاش ميكرد ، هيچ كتابى نخواند و در نزد هيچ معلمى درس فرا نگرفت ، سپس قرآنى آورد كه در آن اخبار پيامبران و گذشتگان و اخبار آيندگان تا روز قيامت هست .\r\nحضرت رسول ( ص ) از اسرار مردم خبر ميداد و هر چه در منازل خود انجام ميدادند آنها را ميدانست .\r\nرسول اكرم معجزات و آيات زيادى داشت كه قابل شمارش نيست .\r\nرأس الجالوت گفت : اخبار محمد و عيسى در نزد ما ثابت نيست ، و ما به آنچه كه علم نداريم اقرار و اعتراف نميكنيم .\r\nامام رضا فرمود : پس آن كس كه به نبوت عيسى و محمد شهادت داده شاهد زور است .\r\nيهودى در اين هنگام سكوت كرد .\r\n\r\nاحتجاج حضرت رضا ( ع ) با هربذ اكبر\r\n( 2 ) حضرت رضا ( ع ) هربذ اكبر پيشواى زردشتيان را نزد خود خواند و فرمود :\r\nبرهان شما بر صحت مذهبت چيست ؟ .\r\nگفت وى چيزهائى آورد كه ديگران از آوردن او عاجز بودند ، و ليكن ما\r\n\r\n","description":"","footnote":"","page_name":" 614 ","page_number":614},
  {"content":"\r\n\r\nآنها را نديديم و اخبار مذهبى ما بر اين امر دلالت مىكند ، ( 1 ) و ما از اين رو از وى پيروى كرديم .\r\nامام رضا ( ع ) فرمود شما به جهت اخبارى كه رسيده به زردشت ايمان آورده‌ايد .\r\nگفت آرى ، فرمود امت‌هاى گذشته با شنيدن اخبار به پيامبران خود ايمان آوردند ، محمد ، موسى و عيسى عليهم السلام نيز آياتى آوردند ، پس چرا شما به آنها اقرار و اعتراف نكرديد ، همانطور كه زردشت را قبول كرديد .\r\nهربذ جوابى نداد و سكوت كرد .\r\n\r\nاحتجاج حضرت رضا ( ع ) با على بن محمد بن جهم\r\n( 2 ) 4 - ابو الصلت هروى گويد : مامون اهل مقالات از مسلمانان را با پيشوايان ساير اديان جمع كرد تا با حضرت رضا ( ع ) گفتگو كنند ، در آن ميان على بن محمد ابن جهم برخاست و گفت : يا ابن رسول اللَّه شما به عصمت انبياء اعتقاد داريد ؟\r\nفرمود آرى ، گفت : پس آيه شريفه  وَ عَصى آدَمُ رَبَّهُ فَغَوى  و يا آيه  وَ ذَا النُّونِ إِذْ ذَهَبَ مُغاضِباً فَظَنَّ أَنْ لَنْ نَقْدِرَ عَلَيْهِ  و يا آيه  وَ لَقَدْ هَمَّتْ بِهِ وَ هَمَّ بِها  ، و يا آيه  وَ ظَنَّ داوُدُ أَنَّما فَتَنَّاهُ  و يا آيه شريفه  وَ تُخْفِي فِي نَفْسِكَ مَا اللَّهُ مُبْدِيهِ وَ تَخْشَى النَّاسَ وَ اللَّهُ أَحَقُّ أَنْ تَخْشاهُ  چه معنى دارد ؟\r\nحضرت رضا ( ع ) فرمود : واى بر تو اى على از خداوند بترس و به پيامبران خداوند نسبت‌هاى زشت نده ، و كتاب خداوند را با رأى خود تفسير نكن ، زيرا خداوند متعال ميفرمايد : تاويل قرآن را جز خداوند و راسخين در علم كسى نمىداند .\r\n\r\n","description":"","footnote":"","page_name":" 615 ","page_number":615},
  {"content":"\r\n\r\n( 1 ) معنى  « وَ عَصى آدَمُ رَبَّهُ فَغَوى »  اين است ، كه خداوند او را در زمين حجت و خليفه خود قرار داد ، و او را براى بهشت خلق نكرده بود ، و معصيت آدم در بهشت بود نه در زمين ، و نافرمانى او براى اين بود كه قضاء و قدر خداوند جريان پيدا كند .\r\nپس از اينكه آدم به زمين فرود آمد ، و حجت و خليفه خداوند قرار گرفت از خطا و لغزش مصون شد و خداوند ميفرمايد :  إِنَّ اللَّهَ اصْطَفى آدَمَ وَ نُوحاً وَ آلَ إِبْراهِيمَ وَ آلَ عِمْرانَ عَلَى الْعالَمِينَ » . \r\nو اما تفسير آيه  وَ ذَا النُّونِ إِذْ ذَهَبَ مُغاضِباً فَظَنَّ أَنْ لَنْ نَقْدِرَ  ، اين است كه وى دانست خداوند روزى را بر او تنك نخواهد كرد ، و اگر معنى آن بود كه وى مىدانست خداوند قدرت ندارد روزى او را بدهد كافر ميشد .\r\nدر قرآن مجيد كلمه « قدر » به معنى ضعيف آمده و در آيه شريفه است كه  وَ أَمَّا إِذا مَا ابْتَلاهُ فَقَدَرَ عَلَيْهِ رِزْقَهُ  يعنى روزى را بر او تنگ كرد .\r\nاما در قضيه حضرت يوسف معنى آن اينست كه زليخا همت گماشت بر معصيت و يوسف همت گماشت بر كشتن او ، و يوسف در نظر داشت اگر وى را به فحشاء و ارتكاب معصيت و حرام مجبور كند وى را بكشد ، و ليكن خداوند او را هم از فحشاء و هم از قتل نگهدارى كرد .\r\nخداوند متعال مىفرمايد  كَذلِكَ لِنَصْرِفَ عَنْهُ السُّوءَ  - يعنى كشتن -  وَ الْفَحْشاءَ  يعنى زنا و اما داود نظر پيشينيان شما در اين باره چيست ؟\r\nعلى بن جهم گفت : ميگويند داود در محراب خود نماز ميخواند ، شيطان به صورت يك پرنده زيبائى خود را به او نشان داد ، داود نماز خود را قطع كرد و خواست آن پرنده را بگيرد ، پرنده از اطاق به حيات پريد ، داود ، به حيات آمد .\r\n\r\n","description":"","footnote":"","page_name":" 616 ","page_number":616},
  {"content":"\r\n\r\n( 1 ) پرنده از وسط حيات به روى بام پريد ، داود براى گرفتن او بالاى بام رفت پرنده از بالاى بام به حيات اورياء بن حنان پريد ، داود بار ديگر دنبال پرنده روان شد .\r\nدر اين هنگام چشم داود بر زن اورياء افتاد و او در وسط منزل غسل ميكرد ، داود با ديدن زن اورياء شيفته جمال او شد ، اورياء در اين وقت در شهر نبود و با گروهى از لشكريان با دشمن جنگ ميكردند ، داود براى فرمانده لشكر نوشت كه اورياء را در صف اول قرار دهد تا وى در جنگ كشته گردد و او بتواند با زن او ازدواج كند .\r\nفرمانده لشكر طبق فرمان داود اورياء را جلو دشمن فرستاد و او پيروز شد و داود از اين جهت ناراحت گرديد ، بار ديگر دستور داد او را جلو تابوت قرار بده ، و در اين بار اورياء كشته شد و داود زن او را گرفت حضرت رضا ( ع ) پس از شنيدن اين سخن ناراحت شد و دست خود را بر پيشانيش زد ، و فرمود شما يكى از پيامبران خداوند را به خوار داشتن نماز و سهل انگارى نسبت داديد .\r\nپيغمبرى نماز خود را قطع مىكند ، و عاشق زنى مىشود ، و بعد با نقشه و فريب شوهرش را مىكشد و زن او را تصرف مىكند .\r\nراوى گويد : على بن جهم عرض كرد : يا ابن رسول اللَّه پس تقصير داود چه بود ؟\r\nامام رضا ( ع ) فرمود : داود گمان مىكرد كه در روى زمين كسى از وى داناتر نيست ، خداوند متعال دو فرشته را فرستاد و آنها را از بالاى ديوار محراب نزد او رفتند ، و گفتند : ما با هم در موردى نزاع داريم ، اكنون بين ما با حق و عدالت حكم كن و از راه راست منحرف نشويد .\r\n\r\n","description":"","footnote":"","page_name":" 617 ","page_number":617},
  {"content":"\r\n\r\n( 1 ) داود در حكم خود عجله كرد و گفت : آنكه گوسفند بسيار دارد ظلم كرده است و بدون شاهد و بينه فورا حكم كرد و نگذاشت مدعى عليه حرف بزند .\r\nاين بود خطائى كه از وى سر زد نه آنكه شما گفتيد ، مگر نشنيده‌اى كه خداوند متعال فرموده :  يا داوُدُ إِنَّا جَعَلْناكَ خَلِيفَةً فِي الْأَرْضِ فَاحْكُمْ بَيْنَ النَّاسِ بِالْحَقِّ  .\r\nگويد : عرض كردم : پس داستان او با اورياء چيست ؟ .\r\nفرمود : در زمان داود هر گاه مردى مىمرد و يا كشته مىشد زنش هرگز شوهر نمىكرد ، نخستين زنى كه بعد از كشتن شوهرش با مرد ديگرى ازدواجش مباح شد زنى بود كه با داود ازدواج كرد ، و اين موضوع بر اوريا بسيار گران آمد .\r\nاما در مورد حضرت رسول ( ص ) كه فرمود :  وَ تُخْفِي فِي نَفْسِكَ مَا اللَّهُ مُبْدِيهِ وَ تَخْشَى النَّاسَ وَ اللَّهُ أَحَقُّ أَنْ تَخْشاهُ  تفسيرش اين است كه خداوند متعال : نام‌هاى زوجات حضرت رسول ( ص ) را براى آن جناب فاش كرده بود ، يكى از آنها زينب بنت جحش بود كه در آن روز زوجه زيد بن حارثه بود .\r\nحضرت رسول نام او را در نزد خود مخفى كرده بود و براى كسى نقل نكرده بود ، براى اينكه منافقين نگويند وى به يك زنى كه در منزل شوهرش زندگى مىكند چشم دارد ، و از منافقين ميترسيد از اين رو خداوند فرمود تو نبايد از مردم بترسى و بايد از خداوند ترس داشته باشى ، خداوند هيچ زنى را به مردى تزويج نكرد ، مگر تزويج حواء به آدم ، و تزويج زينب به حضرت رسول ، و تزويج زهراء به على .\r\nدر اين هنگام على بن جهم گريه كرد و گفت يا ابن رسول اللَّه من از گفته‌هاى خود توبه كردم و ديگر در بارهء پيغمبران از اين گونه سخنان نخواهم گفت .\r\n\r\n","description":"","footnote":"","page_name":" 618 ","page_number":618},
  {"content":"\r\n\r\n\r\nاحتجاج امام رضا با ابو قره\r\n( 1 ) 5 - صفوان بن يحيى گويد ابو قره دوست جاثليق از من خواست او را خدمت حضرت رضا ( ع ) ببرم ، از حضرت اذن گرفتم و او اجازه داد .\r\nهنگامى كه ابو قره خدمت امام سلام اللَّه عليه رسيد و مقابل آن جناب قرار گرفت زمين را بوسيد ، و گفت در دين ما چنين آمده كه در برابر بزرگان و اشراف اين طور تعظيم كنيم .\r\nسپس گفت : خداوند شما را حفظ كند فرقه‌اى ادعائى دارند و گروهى ديگر ادعاى آنها را تصديق ميكنند ، در اين باره چه نظرى داريد ؟ .\r\nفرمود ادعاى آنها درست است ، بار ديگر پرسيد گروهى ديگر نيز ادعائى دارند و كسى ادعاى آنان را تصديق نميكند ، در اين باره چه ميفرمائيد ؟ فرمودند :\r\nبراى اين دسته چيزى نيست .\r\nابو قره گفت ما مدعى هستيم كه عيسى روح خداوند و كلمه ايست كه از طرف او القاء شده ، و مسلمانان نيز در اين باره با ما موافق هستند ، و از طرف ديگر مسلمانان مدعى ميباشند كه محمد صلى اللَّه عليه و آله پيغمبر خداوند است ، و ليكن ما با آنها موافقت نكرده‌ايم و ادعاى آنها را قبول نداريم ، مورد موافقت طرفين بهتر است از ادعاى يك طرف و عدم پذيرش از طرف ديگر حضرت رضا عليه السلام فرمود : اسم شما چيست ؟ گفت : يوحنا ، فرمود اى يوحنا ما به آن عيسى ايمان داريم و او را روح اللَّه و كلمه خداوند ميدانيم كه به محمد صلى اللَّه عليه و آله ايمان آورده باشد و به نبوت او مژده داده ، و معترف باشد كه بنده خداوند است ، و اگر عيسى غير از اين باشد و يا آن طور كه شما به آن معتقد\r\n\r\n","description":"","footnote":"","page_name":" 619 ","page_number":619},
  {"content":"\r\n\r\nهستيد ، و او را خدا ميدانيد ( 1 ) ما از همچه عيسى بيزارى ميجوئيم و او را قبول نداريم و هرگز شما را تصديق نميكنيم .\r\nدر اين هنگام ابو قره متوجه صفوان شد و گفت : برخيز برويم ما از اين مجلس سودى نبرديم .\r\n\r\nاحتجاج حضرت رضا با ابو اسماعيل سندى\r\n( 2 ) 6 - ابو اسماعيل سندى گويد : در سند شنيدم مردى در ميان عرب هست كه او را حجت خداوند ميدانند ، من از سند بيرون شدم و در طلب او برآمدم تا نزد او رسيدم ، چون زبان عربى نميدانستم با او به زبان سندى مراسم سلام و احوال پرسى را انجام دادم ، و او با زبان سندى جواب مرا داد ، و سپس با زبان سندى به گفتگو پرداختيم .\r\nگفتم : در سند شنيدم در ميان عرب مردى هست كه او را حجت خداوند ميدانند و من در طلب او برآمدم .\r\nامام عليه السلام فرمود : آن حجت من هستم ، اينك هر چه دلت ميخواهد بپرس گفت : من هر چه در نظر داشتم از وى پرسيدم هنگامى كه خواستم از نزد وى بيرون گردم عرض كردم من زبان عربى نميدانم از خداوند بخواهيد آن زبان را به من الهام كند تا با اهل آن زبان گفتگو كنم .\r\nدر اين هنگام دست خود را به لب‌هاى من كشيد ، و من زبان عربى را ياد گرفتم .\r\nدر مجلس حضرت رضا ( ع ) گروهى از رؤساى اديان و علماى زيديه و معتزله\r\n\r\n","description":"","footnote":"","page_name":" 620 ","page_number":620},
  {"content":"\r\n\r\nهم بودند ، در آن ميان گفتگوهائى شد و مسائلى مطرح گرديد ، ( 1 ) در آغاز عمرو بن هذاب گفت : محمد بن فضل هاشمى مطالبى از شما نقل مىكرد كه عقل آنها را قبول نمىكند .\r\nحضرت فرمود : آن مطالب چه بود ؟ گفت : محمد بن فضل نقل ميكرد كه شما همه زبانها را مىدانيد و از تمام كتب آسمانى اطلاع داريد .\r\nامام رضا عليه السلام فرمود : محمد بن فضل راست گفته است ، و من اكنون به شما خواهم فهمانيد كه وى به دروغ سخن نگفته است ، اينك هر چه مىخواهيد بپرسيد .\r\nگفتند : در اين مجلس هندى ، رومى ، فارسى ، و تركى هست اكنون همه آنها را نزد شما حاضر ميكنيم و با آنها سخن بگوئيد .\r\nآنان را در خدمت آن حضرت حاضر كردند و هر كدام مسأله‌اى به زبان خود پرسيدند و امام رضا سلام اللَّه عليه پاسخ آنها را به زبان خودشان دادند ، و همگان تعجب كردند .\r\nبعد از اين متوجه ابن هذاب شدند و فرمودند : من به شما اطلاع مىدهم كه شما در همين ايام گرفتار يكى از ارحام خود خواهى شد ، و سپس مرا تصديق خواهيد كرد .\r\nگفت : علم غيب را فقط خدا ميداند .\r\nامام رضا فرمود : خداوند متعال در قرآن فرموده :   عالِمُ الْغَيْبِ فَلا يُظْهِرُ عَلى غَيْبِهِ أَحَداً إِلَّا مَنِ ارْتَضى مِنْ رَسُولٍ   پس رسول خدا از كسانى است كه علم غيب را ميداند و ما هم ورثه آن رسول ميباشيم و اخبار آينده را تا روز قيامت مىدانيم .\r\n\r\n","description":"","footnote":"","page_name":" 621 ","page_number":621},
  {"content":"\r\n\r\n( 1 ) اى فرزند هذاب حادثه‌اى كه براى شما گفتم چند روز بعد پيش خواهد آمد تا پنج روز ديگر به شما خواهد رسيد - و اگر چنانچه در اين مدت نرسيد بدان من دروغگو هستم ، و اگر درست از كار درآمد ، بدان كه تو خدا و رسولش را تكذيب كرده‌اى ، و حادثه‌اى ديگر برايت پيش خواهد آمد و چشمت نابينا خواهد شد و جايى را مشاهده نخواهيد كرد ، حادثه‌اى ديگر اينست كه قسم دروغى مىخوريد و گرفتار برص خواهيد شد .\r\nمحمد بن فضل گويد به خداوند سوگند همه اين گرفتاريها براى ابن هذاب پيش آمد ، به او گفته شد رضا عليه السلام راست گفت و يا دروغ .\r\nابن هذاب گفت همان وقتى كه اين پيش‌آمدها را برايم تعريف ميكرد ميدانستم اين حوادث پيش خواهد آمد و من مبتلا خواهم شد و ليكن از شدت تعصب قبول نمىكردم .\r\n\r\nاحتجاج حضرت رضا عليه السلام با نصارى\r\n( 2 ) بعد از اين حضرت رضا عليه السلام متوجه جاثليق شد و فرمود آيا انجيل مردم را به نبوت حضرت رسول محمد صلى اللَّه عليه و آله دلالت نكرده است ؟\r\nجاثليق گفت اگر دلالت كرده بود ما آن را انكار نميكرديم ، امام فرمود معنى « سكينه » در سفر ثالث چيست ؟\r\nجاثليق گفت او يكى از نامهاى خداوند است كه ما نميتوانيم آن را اظهار كنيم حضرت رضا عليه السلام فرمود اگر من روشن كردم كه او نام محمد است و عيسى نيز به آن اقرار كرده و بنى اسرائيل به وى مژده داده است اقرار مىكنى و منكر نمىگردى ؟\r\nجاثليق گفت اگر ثابت كنى اقرار مىكنم ، زيرا من نمىتوانم انجيل را رد كنم ؟\r\n\r\n","description":"","footnote":"","page_name":" 622 ","page_number":622},
  {"content":"\r\n\r\n( 1 ) امام رضا فرمود اينك سفر ثالث انجيل را كه در آن نام و ذكر محمد ( ص ) آمده بگير تا مطلب بر تو روشن گردد و حق آشكار شود .\r\nدر اين هنگام امام عليه السلام سفر ثالث را خواندند تا به نام محمد ( ص ) رسيدند ، و فرمودند اى جاثليق اين پيغمبر با اين وصف در اين جا كيست ؟\r\nجاثليق گفت صفت او را بيان كنيد ، فرمود من او را وصف مىكنم همانطور كه خداوند وصف كرده است ، و او صاحب ناقه ، و عصا ، و كساء است ، و هم او پيغمبرى است كه در توراة و انجيل نام او آمده .\r\nآن پيغمبر پيروان تورات و انجيل را امر به معروف و نهى از منكر مىكند ، و چيزهاى گوارا و طيب و طاهر را براى آنها حلال و خبائث و پليديها را براى آن جماعت حرام مىكند ، و سنگينيها و بدعت‌ها را از آن‌ها دفع مىكند ، و آنچه را كه خود اختراع كرده و از نزد خود تشريع نموده‌اند باطل مىسازد ، و يهود و نصارى را به راه راست و طريق مستقيم هدايت و ارشاد مينمايد .\r\nاى جاثليق تو را به حق عيسى روح اللَّه سوگند مىدهم آيا اين صفات را در انجيل براى اين پيغمبر مشاهده مىكنى .\r\nجاثليق در فكر فرو رفت و سر خود را پائين انداخت ، و ميدانست اگر مطالب انجيل را منكر شود كافر است .\r\nگفت : آرى اين صفات در انجيل هست ، و عيسى به اين پيغمبر تصريح كرده و من اقرار دارم كه اين صفات بر محمد منطبق است .\r\nسپس فرمود : اينك سفر دوم را بگيريد تا من صفات وصى او و دخترش فاطمه و حسن و حسين عليهم السلام را براى شما بيان كنم .\r\nهنگامى كه جاثليق و رأس الجالوت اين كلمات را شنيدند يقين كردند كه آن جناب به تورات و انجيل عالم است .\r\nگفتند : به خداوند سوگند مطالبى ذكر كرد كه ما قدرت نداريم آن را رد كنيم ،\r\n\r\n","description":"","footnote":"","page_name":" 623 ","page_number":623},
  {"content":"\r\n\r\n( 1 ) مگر اينكه انجيل را منكر گرديم و يا تورات و زبور را رد كنيم ، و موسى و عيسى به نبوت محمد مژده داده‌اند .\r\nجاثليق گفت : ما نميتوانيم به نبوت محمد اقرار كنيم ، زيرا شك داريم كه آن محمد شما باشد .\r\nحضرت رضا فرمود : به شك و ترديد احتجاج ميكنيد ، آيا خداوند قبل از عيسى و يا بعد از او از فرزندان آدم كسى را به نام محمد بعنوان رسالت برگزيده است ؟ و آيا غير از محمد ما پيغمبر ديگرى مبعوث شده كه شما در آن شك و ترديد داشته باشيد ؟ .\r\nجاثليق و هم‌فكران او از پاسخ فروماندند ، و گفتند : ما نميتوانيم به گفته‌هاى شما معتقد گرديم و اگر قبول كنيم از روى كراهت در اسلام داخل‌شده‌ايم .\r\nحضرت رضا ( ع ) فرمود : اى جاثليق تو در امان هستى و اگر مسلمان گردى در پناه خدا و رسولش ميباشى ، و از ما به شما صدمه و ناراحتى نخواهد رسيد ، و در آسايش زندگى خواهيد كرد .\r\nجاثليق گفت : پس اكنون كه ما را تامين كرديد بدانيد كه نام محمد و وصيش على ، و دخترش فاطمه ، و فرزندانش حسن و حسين در انجيل و تورات و زبور آمده است .\r\nحضرت رضا عليه السلام فرمود : اين مطلبى كه از تورات و انجيل و زبور نقل كردى و اسم اين پيغمبر و وصى و دختر و دو نفر فرزند را بردى راست است و يا دروغ ؟ .\r\nگفت : راست است ، و خداوند جز حق چيزى نميگويد ، پس از اينكه از جاثليق اقرار گرفت متوجه رأس الجالوت شد و فرمود : اكنون فلان سفر را از زبور داود گوش بده .\r\n\r\n","description":"","footnote":"","page_name":" 624 ","page_number":624},
  {"content":"\r\n\r\n( 1 ) رأس الجالوت گفت : قرائت كن خداوند به تو و فرزندان بركت دهد .\r\nحضرت رضا ( ع ) سفر اول از زبور را قرائت كردند ، تا آنگاه كه بنام محمد على ، فاطمه و حسن و حسين رسيدند و سپس فرمودند :\r\nاى رأس الجالوت تو را به خداوند سوگند مىدهم آيا اين مطلب در زبور نيست ، و همانطور كه به جاثليق امنيت دادم به تو هم خواهم داد و اگر راست بگوئى در پناه من هستى .\r\nرأس الجالوت گفت : آرى مطلب شما همين طور در زبور هست ، و آنان با نام ذكر شده‌اند .\r\nامام ( ع ) فرمودند : به حق آيات ده‌گانه‌اى كه خداوند متعال بر موسى ( ع ) در تورات نازل كرد ، آيا صفت محمد ، على فاطمه و حسنين را در تورات ديده‌اى ؟ كه خداوند آنان را به فضيلت و عدل ستوده است .\r\nگفت : آرى هر كس منكر اين حقيقت شود كافر است ، فرمود : پس اكنون فلان سفر تورات را گوش دهيد .\r\nدر اين هنگام حضرت رضا عليه السلام شروع به خواندن تورات كردند ، و رأس الجالوت تعجب مىكرد كه چگونه آن جناب با فصاحت و بلاغت آن را قرائت مىكند ، امام تورات را خواند تا به نام حضرت رسول ( ص ) رسيد .\r\nرأس الجالوت گفت : اين احماد ، و دختر احماد ، و ايليا ، و شبر ، و شبير كه در تورات هست ، تفسيرش به زبان عربى محمد ، على ، فاطمه ، حسن و حسين عليهم السلام هستند .\r\nامام رضا عليه السلام آن سفر را تا آخر قرائت كرد ، پس از قرائت رأس الجالوت گفت : اى فرزند محمد به خداوند سوگند اگر رياستى كه اكنون در ميان يهود دارم نبود به احماد ايمان مىآوردم ، و از فرمان تو اطاعت ميكردم ، به خداوندى كه تورات را بر موسى و زبور را بر داود نازل كرد كسى را نديدم مانند تو تورات و انجيل\r\n\r\n","description":"","footnote":"","page_name":" 625 ","page_number":625},
  {"content":"\r\n\r\nو زبور را قرائت كند ، ( 1 ) و بيانى شيرين‌تر و تفسيرى روشن‌تر از بيان و كلام شما را نديدم .\r\nحضرت رضا ( ع ) با آنها تا هنگام ظهر گفتگو كرد ، چون ظهر رسيد فرمود : من اينك نماز ميخوانم و سپس عازم مدينه ميباشم و با والى مدينه وعده ملاقات دارم ، و فردا صبح بار ديگر در اين جا حاضر خواهم شد .\r\nراوى گويد عبد اللَّه بن سليمان اذان و اقامه گفت و امام رضا نماز خواند و رفت روز بعد بار ديگر در مجلس شركت كرد ، در اين هنگام يك كنيز رومى را به مجلس آوردند و حضرت با وى به زبان رومى گفتگو فرمود و جاثليق نيز گوش مىداد .\r\nامام رضا به آن كنيز گفت محمد را بيشتر دوست دارى يا عيسى را ؟\r\nگفت قبل از اين عيسى را بيشتر دوست داشتم ولى اكنون كه محمد را شناخته‌ام او را بيشتر دوست دارم .\r\nجاثليق گفت اگر دين محمد را پذيرفته‌اى چرا عيسى را مورد بغض قرار مىدهى ؟ .\r\nكنيز گفت از اين گفتارت به خدا پناه مىبرم ، من عيسى را هم دوست دارم و به او مؤمن هستم ، ولى محمد را بيشتر دوست دارم .\r\n\r\n( 2 ) احتجاج حضرت رضا عليه السلام با مخالفان شيعه در مجلس مامون\r\n( 3 ) 7 - على بن حسن بن شعبه حرانى در تحف العقول از حضرت رضا عليه السلام احتجاجات مفصلى نقل كرده و آن اينست كه مأمون علماء عراق و خراسان را در مجلس خود گرد آورده بود ، و از آنان پرسيد معنى اين آيه شريفه  ثُمَّ أَوْرَثْنَا الْكِتابَ الَّذِينَ اصْطَفَيْنا مِنْ عِبادِنا  چيست ؟ .\r\nعلماء حاضر در مجلس گفتند مقصود همه امت ميباشند ، مامون گفت يا ابا الحسن نظر شما در اين باره چيست ؟ .\r\n\r\n","description":"","footnote":"","page_name":" 626 ","page_number":626},
  {"content":"\r\n\r\n( 1 ) حضرت رضا عليه السلام فرمود من نظر آنها را قبول ندارم ، عقيده من اين است كه خداوند متعال در اين آيهء شريفه عترت طاهره عليهم السلام را در نظر گرفته است .\r\nمأمون گفت چگونه عترت را منظور داشته و امت را قصد نكرده است .\r\nفرمود اگر امت را در نظر گرفته بود بايد همه آنها در بهشت باشند ، زيرا خداوند بعد از اين فرمود  فَمِنْهُمْ ظالِمٌ لِنَفْسِهِ وَ مِنْهُمْ مُقْتَصِدٌ وَ مِنْهُمْ سابِقٌ بِالْخَيْراتِ بِإِذْنِ اللَّهِ ذلِكَ هُوَ الْفَضْلُ الْكَبِيرُ  .\r\nسپس بهشت را براى آنها مقرر كرد و فرمود  جَنَّاتُ عَدْنٍ يَدْخُلُونَها  و وراثت را براى عترت طاهره قرار داد نه براى غير آنان ، بعد فرمود عترت طاهره همانها هستند كه در كتاب خود آنها را وصف كرده و فرموده  إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً  و حضرت رسول صلى اللَّه عليه و آله فرمود :\r\n« انى مخلف فيكم الثقلين كتاب اللَّه و عترتى أهل بيتى ، لن يفترقا حتى يردا على الحوض » انظروا كيف تخلفونى فيهما ، يا أيها الناس لا تعلموهم فإنهم أعلم منكم » .\r\nعلماء گفتند يا أبا الحسن عترت را به ما معرفى كن ، مقصود از آن آل پيغمبر و يا غير آل او هستند ؟ امام رضا عليه السلام فرمود مقصود از عترت آل پيغمبر مىباشند .\r\nعلماء گفتند از حضرت رسول صلى اللَّه عليه و آله وارد شده كه فرمود امت من آل من هستند ، و اصحاب آن حضرت نيز در يك روايت مستفيض نقل ميكنند كه فرمود « آل محمد امته » .\r\nامام رضا عليه السلام فرمود به من بگوئيد آيا صدقه بر آل محمد عليهم السلام حرام است ؟ .\r\nگفتند آرى ، فرمود : آيا بر امت هم حرام است گفتند خير حرام نيست .\r\n\r\n","description":"","footnote":"","page_name":" 627 ","page_number":627},
  {"content":"\r\n\r\n( 1 ) حضرت رضا عليه السلام فرمود اين است فرق بين آل و غير آل ، واى بر شما شما كجا ميرويد ؟ آيا از قرآن روگردان شده‌ايد ؟ مگر نميدانيد كه ظاهر روايت نيز مختص است به كسانى كه برگزيده و هدايت شده‌اند ، و ديگران در اين آيه شريفه عنوانى ندارند .\r\nعلماء گفتند : اين مطلب را از كجا ميگوئيد ؟ فرمود : خداوند متعال ميفرمايد :\r\n لَقَدْ أَرْسَلْنا نُوحاً وَ إِبْراهِيمَ وَ جَعَلْنا فِي ذُرِّيَّتِهِمَا النُّبُوَّةَ وَ الْكِتابَ فَمِنْهُمْ مُهْتَدٍ وَ كَثِيرٌ مِنْهُمْ فاسِقُونَ  .\r\nطبق نص اين آيه شريفه وراث انبياء و كتب بايد افراد متقى و هدايت شده باشند نه فساق و تبه‌كاران مگر نميدانيد كه نوح عليه السلام از خداوند متعال درخواست كرد و گفت : بار خدايا فرزندم جزء خاندانم هست و تو وعده دادى كه خاندانم را نجات دهى .\r\nخداوند متعال فرمود : آن فرزند از خاندانت نيست و او دنبال كارهاى ناشايست ميرود و از آنچه علم ندارى از من نپرس ، اينك تو را پند مىدهم كه از آنچه نميدانى سؤال نكنى .\r\nدر اين هنگام مامون پرسيد آيا خداوند عترت را بر ساير مردم فضيلتى داده است ؟\r\nحضرت رضا سلام اللَّه عليه فرمود : خداوند متعال عترت پيغمبر را بر ساير مردمان برترى داده و در قرآن مجيد به اين موضوع اشاره فرموده است .\r\nمأمون گفت : در كجاى قرآن به اين امر اشاره كرده فرمود : در آنجا كه گفته :\r\n  إِنَّ اللَّهَ اصْطَفى آدَمَ وَ نُوحاً وَ آلَ إِبْراهِيمَ وَ آلَ عِمْرانَ عَلَى الْعالَمِينَ ذُرِّيَّةً بَعْضُها مِنْ بَعْضٍ   در آيهء ديگرى نيز فرموده :  أَمْ يَحْسُدُونَ النَّاسَ عَلى ما آتاهُمُ اللَّهُ مِنْ فَضْلِهِ فَقَدْ آتَيْنا آلَ إِبْراهِيمَ الْكِتابَ وَ الْحِكْمَةَ وَ آتَيْناهُمْ مُلْكاً عَظِيماً  بعد از اين به همه اهل ايمان خطاب كرد و فرمود :  يا أَيُّهَا الَّذِينَ آمَنُوا أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ \r\n\r\n","description":"","footnote":"","page_name":" 628 ","page_number":628},
  {"content":"\r\n\r\n( 1 ) يعنى كسانى كه كتاب و حكمت را به آنان ارث داد و از اين جهت مورد حسد مردم قرار گرفتند و خداوند در اين باره فرمود :  أَمْ يَحْسُدُونَ النَّاسَ عَلى ما آتاهُمُ اللَّهُ  تا آخر آيه كه مقصود اطاعت از برگزيدگان پاك مىباشد و مقصود از « ملك » هم در اين آيه شريفه اطاعت از آن مصطفين مىباشد .\r\nعلماء گفتند : آيا خداوند متعال « اصطفاء » را در قرآن تفسير كرده است :\r\nامام رضا عليه السلام فرمود : خداوند در دوازده جاى قرآن بطور آشكار معنى و تفسير فرموده است .\r\nاول در آيه شريفه  وَ أَنْذِرْ عَشِيرَتَكَ الْأَقْرَبِينَ  و رهطك المخلصين كه در قرائت ابى بن كعب و در مصحف عبد اللَّه بن مسعود چنين آمده بود ، و در هنگام جمع‌آورى قرآن به دستور عثمان به وسيله زيد بن ثابت به اين صورت درآمد ، و اين منزلت بزرگ و شرف و فضيلت عظيم را خداوند مخصوص آل پيغمبر فرمودند .\r\nآيه دوم در بارهء اصطفاء اين است :  إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً  در اين فضيلتها هست ، كه هيچ معاندى نميتواند آن را انكار كند ، زيرا در اين جا فضيلت بسيار روشن و آشكار است .\r\nآيه سوم هنگامى است كه خداوند متعال خواست آل پاك پيغمبر را از ديگران تميز دهد ، از اين رو به آن حضرت امر كرد تا در مباهله با نصارى نجران بگويد :\r\n تَعالَوْا : نَدْعُ أَبْناءَنا وَ أَبْناءَكُمْ وَ نِساءَنا وَ نِساءَكُمْ وَ أَنْفُسَنا وَ أَنْفُسَكُمْ ثُمَّ نَبْتَهِلْ فَنَجْعَلْ لَعْنَتَ اللَّهِ عَلَى الْكاذِبِينَ  در اين هنگام حضرت رسول صلى اللَّه عليه و آله على و فاطمه و حسنين عليهم السلام را با خود برداشت و در مباهله حضور پيدا كرد .\r\nپيغمبر اكرم در اين جا نفس خود را با آنان قرين هم قرار داد ميدانيد مقصودش از أنفسنا و أنفسكم چه بود ؟ علماء گفتند مقصود خودش بود .\r\nامام رضا عليه السلام فرمود : اشتباه ميكنيد ، مقصودش على عليه السلام بود ، دليل بر اين سخن اينست كه فرمود : لينتهين بنو وليعة أو لأبعثن اليهم رجلا كنفسى\r\n\r\n","description":"","footnote":"","page_name":" 629 ","page_number":629},
  {"content":"\r\n\r\n( 1 ) كه در اين جا على عليه السلام منظورش بود ، اين خصوصيتى بود كه در آن حضرت بود و ديگران در آن دخالتى نداشتند .\r\nچهارم : حضرت رسول صلى اللَّه عليه و آله همه اصحاب و ياران خود را از مسجد بيرون كرد جز على عليه السلام را ، در اين هنگام عباس عموى آن جناب آمد و گفت يا رسول اللَّه ما را از مسجد بيرون كردى و على را در نزد خود نگهداشتى .\r\nپيغمبر فرمود : من شما را از مسجد بيرون نكردم و على را در نزد خود نگه نداشتم ، بلكه خداوند متعال دستور داد و شما را بيرون كرده و على را نگاه داشته است ، و اين بيان گفته حضرت رسول است كه فرمود : « أنت منى بمنزلة هارون من موسى » علماء گفتند : راجع به اين گفتارت از قرآن شاهدى دارى ؟ .\r\nحضرت رضا عليه السلام فرمود : من اكنون در اين مورد آيه‌اى از قرآن را تلاوت ميكنم ، گفتند : بخوانيد فرمود : خداوند ميفرمايد :  وَ أَوْحَيْنا إِلى مُوسى وَ أَخِيهِ أَنْ تَبَوَّءا لِقَوْمِكُما بِمِصْرَ بُيُوتاً وَ اجْعَلُوا بُيُوتَكُمْ قِبْلَةً  در اين آيه منزلت هارون در نزد موسى معلوم شده و از اين جا منزلت على در نزد حضرت رسول صلى اللَّه عليه و آله معلوم ميگردد .\r\nبا همه اينها دليل واضح ديگرى نيز هست ، و آن اينست كه نبى اكرم فرمود : « ان هذا المسجد لا يحل لجنب و لا لحائض الا لمحمد و آله » علماء اهل سنت گفتند : اين شرح و بيان فقط در نزد شما اهل بيت هست و ما از آن بىاطلاع هستيم .\r\nحضرت رضا عليه السلام فرمود : كدام كسى ميتواند منكر ما شود ، در صورتى كه رسول خدا صلى اللَّه عليه و آله فرموده : « أنا مدينة العلم و على بابها فمن أراد مدينة العلم فليأتها من بابها » پس در شرح و بسطى كه من دادم فضيلت و شرف و سابقه و پاكى على عليه السلام و برگزيدگى آن جناب معلوم و مشخص گرديد ، و جز معاندين و منكرين كسى نميتواند آن را رد كند ، و ما خداوند را سپاسگزاريم كه اين فضيلت را به ما بخشيده است .\r\n\r\n","description":"","footnote":"","page_name":" 630 ","page_number":630},
  {"content":"\r\n\r\n( 1 ) اما پنجم خداوند متعال ميفرمايد  وَ آتِ ذَا الْقُرْبى حَقَّهُ  اين خصوصيتى است كه خداوند آل پيغمبر را به آن مخصوص گردانيده و آنان را بر ساير مردم برگزيده است ، هنگامى كه اين آيهء شريفه فرود آمد پيغمبر اكرم صلى اللَّه عليه و آله فرمود :\r\nفاطمه را بگوئيد نزد من بيايد ، فاطمه سلام اللَّه عليها نزد حضرت رسول آمد فرمود اى فاطمه فدك به دون لشكركشى و جنگ به دست آمده است ، و آن متعلق به من مىباشد ، و اينك به شما ميبخشم و خداوند فدك را به شما و فرزندانت داده است .\r\nاما ششم خداوند متعال ميفرمايد  قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى  اين خصوصيت براى پيغمبر اكرم مىباشد و ساير پيامبران در آن شركت ندارند ، و همچنين براى آل پيغمبر نيز فضيلتى است كه ديگران در آن سهمى ندارند .\r\nخداوند متعال در داستان نوح عليه السلام ميفرمايد :  يا قَوْمِ لا أَسْئَلُكُمْ عَلَيْهِ مالًا إِنْ أَجرِيَ إِلَّا عَلَى اللَّهِ وَ ما أَنَا بِطارِدِ الَّذِينَ آمَنُوا إِنَّهُمْ مُلاقُوا رَبِّهِمْ وَ لكِنِّي أَراكُمْ قَوْماً تَجْهَلُونَ  در داستان هود عليه السلام فرموده :  لا أَسْئَلُكُمْ عَلَيْهِ أَجْراً إِنْ أَجْرِيَ إِلَّا عَلَى الَّذِي فَطَرَنِي أَ فَلا تَعْقِلُونَ  و ليكن در بارهء پيغمبر صلى اللَّه عليه و آله فرمود :  قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى  .\r\nخداوند متعال محبت آنها را از اين جهت واجب گردانيد كه ميدانست آنان هرگز از دين برنميگردند و گمراه نميشوند .\r\nهنگامى كه اين آيه بر حضرت رسول اكرم نازل شد ، در ميان مردم خطبه خواند و پس از حمد و ثناى خداوند فرمود : اى مردم خداوند بر شما امرى را واجب گردانيده آيا ميتوانيد امر پروردگار را انجام دهيد ؟\r\nدر اين هنگام مردم سكوت كردند و جواب آن حضرت را ندادند ، پيغمبر اكرم روز بعد بار ديگر سخن خود را تكرار كرد و كسى جواب نداد ، روز سوم نيز خطبه خواند و فرمود شما بايد امر خداوند را اطاعت كنيد ، مردم باز سكوت كردند ،\r\n\r\n","description":"","footnote":"","page_name":" 631 ","page_number":631},
  {"content":"\r\n\r\n( 1 ) پيغمبر فرمود : خداوند متعال از شما طلا و نقره و يا ماكول و مشروب نخواسته است ، گفتند : پس در اين صورت قبول كرديم ، و ليكن اكثر آنها به گفته خود وفا نكردند .\r\nبعد از آن حضرت رضا عليه السلام فرمود : پدرم از پدرش و او از پدرانش از امام حسين بن على روايت كرده كه مهاجرين و انصار خدمت حضرت رسول صلى اللَّه عليه و آله آمدند و گفتند : يا رسول اللَّه شما اكنون در مدينه هستيد و مردم با شما رفت و آمد دارند و گاهى براى شما مهمان ميرسد و نمايندگان قبائل از اطراف و اكناف براى شما ميرسند و شما به مخارجى احتياج داريد ، اينك اموال ما در اختيار شما است هر چه ميخواهيد برداريد و خرج كنيد .\r\nدر اين هنگام جبرئيل امين از طرف خداوند فرود آمد و گفت :  قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى  اى مردم بعد از من خويشاوندان مرا اذيت نكنيد ، گروهى از مردم برخاستند و گفتند : وى از اين جهت گفته ما را قبول نكرد كه خويشاوندان خود را بر ما تحميل كند ، و اين سخن را از نزد خود ميگويد .\r\nوقتى كه اين سخن بسيار ناروا از آنها شنيده شد اين آيه فرود آمد :  أَمْ يَقُولُونَ افْتَراهُ قُلْ إِنِ افْتَرَيْتُهُ فَلا تَمْلِكُونَ لِي مِنَ اللَّهِ شَيْئاً ، هُوَ أَعْلَمُ بِما تُفِيضُونَ فِيهِ كَفى بِهِ شَهِيداً بَيْنِي وَ بَيْنَكُمْ وَ هُوَ الْغَفُورُ الرَّحِيمُ  .\r\nحضرت رسول صلى اللَّه عليه و آله فرستاد آن جماعت در مجلس شركت كردند ، سپس فرمود : مطلب تازه‌اى پيش آمده است ؟\r\nگفتند : آرى يا رسول اللَّه بعضى از ما سخنان ناروائى گفته‌اند و ما از گفته‌هاى آنها ناراحت شديم ، پيغمبر اكرم آيه را بر آنها تلاوت كردند و آنها سخت بگريه افتادند ، بعد از اين آيه نازل شد :  وَ هُوَ الَّذِي يَقْبَلُ التَّوْبَةَ عَنْ عِبادِهِ وَ يَعْفُوا عَنِ السَّيِّئاتِ وَ يَعْلَمُ ما تَفْعَلُونَ  اما آيه هفتم خداوند متعال مىفرمايد :  إِنَّ اللَّهَ وَ مَلائِكَتَهُ يُصَلُّونَ عَلَى النَّبِيِّ يا أَيُّهَا الَّذِينَ آمَنُوا صَلُّوا عَلَيْهِ وَ سَلِّمُوا تَسْلِيماً  معاندان پس از نزول اين آيه شريفه\r\n\r\n","description":"","footnote":"","page_name":" 632 ","page_number":632},
  {"content":"\r\n\r\nگفتند : ( 1 ) يا رسول اللَّه سلام بر شما را دانستيم چگونه است ، و ليكن صلوات را براى ما بيان فرمائيد كه آن چگونه است ؟ .\r\nفرمود : ميگوئيد « اللهم صل على محمد و آل محمد كما صليت على ابراهيم و آل ابراهيم انك حميد مجيد » اى مردم شما در دين اختلافى داريد ؟ گفتند : نداريم ، مامون گفت : در دين اختلافى نيست آيا در نزد شما مطلبى روشن‌تر از قرآن هست .\r\nحضرت رضا عليه السلام فرمود : تفسير آيه شريفه    يس وَ الْقُرْآنِ الْحَكِيمِ    چيست ؟ .\r\nعلماء گفتند : مقصود از   « يس »   محمد است ، و در آن شكى نيست ، امام رضا فرمود : خداوند متعال به محمد و آل او فضيلتى داده كه به هيچ كس عطا نكرده است و آن فضيلت اين است كه خداوند جز بر انبياء به ديگرى سلام نكرده است ، و در قرآن فرموده :  سَلامٌ عَلى نُوحٍ فِي الْعالَمِينَ  و نيز گفته :  سَلامٌ عَلى إِبْراهِيمَ  و يا  سَلامٌ عَلى مُوسى وَ هارُونَ  .\r\nخداوند متعال نفرمود : سلام بر آل نوح و يا سلام بر آل ابراهيم و يا سلام بر آل موسى و هارون ، و ليكن فرموده : و سلام على آل يس يعنى آل محمد ، مأمون گفت : من ميدانستم در معدن نبوت شرح و تفسير اين هست .\r\nاما آيه هشتم خداوند متعال فرموده :  وَ اعْلَمُوا أَنَّما غَنِمْتُمْ مِنْ شَيْءٍ فَأَنَّ لِلَّهِ خُمُسَهُ وَ لِلرَّسُولِ وَ لِذِي الْقُرْبى  در اين آيه شريفه پروردگار متعال سهم خويشاوندان پيغمبر را با سهم آن جناب نزديك قرار داده است ، و به اين وسيله بين آنها و امت فرق گذاشته است .\r\nزيرا در اين آيه ذوى القربى را در يك طرف و ساير مردم را در طرف ديگر قرار داده است ، و آنچه را خداوند براى خود برگزيده براى آنها نيز اختيار كرده است .\r\n\r\n","description":"","footnote":"","page_name":" 633 ","page_number":633},
  {"content":"\r\n\r\n( 1 ) اين دستور مؤكد براى آنها تا روز قيامت هست و در كتاب ناطق به آن تصريح شده است ، و اما قول خداوند متعال كه فرمود :  وَ الْيَتامى وَ الْمَساكِينِ  يتيم هر گاه دورهء يتيميش پايان يابد ديگر از غنائم به او نمىدهند ، و ليكن ذوى القربى تا روز قيامت سهم آنها محفوظ است ، و غنى و فقير در آن سهيم هستند ، خداوند براى خود سهمى و براى رسولش نيز سهمى اختيار كرده است ، و براى ذوى القربى نيز مانند خود و رسولش سهمى برگزيده است .\r\nو در غنائم و فىء نيز براى آنان سهمى معين كرده و در اطاعت خود و رسولش نيز ذوى القربى را شركت داده و فرموده :  يا أَيُّهَا الَّذِينَ آمَنُوا أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ  و همچنين در آيه شريفه :  إِنَّما وَلِيُّكُمُ اللَّهُ وَ رَسُولُهُ وَ الَّذِينَ آمَنُوا  ولايت خود را با رسولش و آل او قرين ساخته است ، همانطور كه در فىء و انفال با خود شريك و سهيم كرده است .\r\nاما در آيه صدقات ، بيان ديگرى دارد در آن جا خداوند متعال فرموده :  إِنَّمَا الصَّدَقاتُ لِلْفُقَراءِ وَ الْمَساكِينِ وَ الْعامِلِينَ عَلَيْها وَ الْمُؤَلَّفَةِ قُلُوبُهُمْ وَ فِي الرِّقابِ وَ الْغارِمِينَ وَ فِي سَبِيلِ اللَّهِ وَ ابْنِ السَّبِيلِ فَرِيضَةً مِنَ اللَّهِ  .\r\nمشاهده ميكنيد كه در اين آيه مباركه كه خداوند براى خود و رسول و ذوى القربى سهمى معين نكرده است ، زيرا خداوند خود و رسول و اهل بيتش را از گرفتن صدقه منزه نموده است ، زيرا صدقه بر آنها حرام است ، و چون صدقه از بابت كفاره پرداخت مىگردد و اهل بيت پاك هستند از اين رو گرفتن صدقه بر آنها حرام شده است .\r\nاما آيه نهم خداوند متعال مىفرمايد :  فَسْئَلُوا أَهْلَ الذِّكْرِ إِنْ كُنْتُمْ لا تَعْلَمُونَ *  مقصود از اهل ذكر در اين آيه شريفه ما هستيم .\r\nعلماء گفتند : مقصود از اهل ذكر در اين جا يهود و نصارى ميباشند ، حضرت رضا عليه السلام فرمود : آيا ما مىتوانيم در صورتى كه آنان ما را به دين خود\r\n\r\n","description":"","footnote":"","page_name":" 634 ","page_number":634},
  {"content":"\r\n\r\nدعوت كنند و بگويند دين ما از اسلام افضل است ما اين دعوت آنان را قبول كنيم ؟ .\r\n( 1 ) مامون گفت : آيا در اين مورد دليل روشنى كه بتواند آنها را محكوم كند داريد ؟ .\r\nحضرت رضا ( ع ) عليه السلام فرمود : آرى مقصود از « ذكر » رسول خدا صلى اللَّه عليه و آله مىباشد و « اهل الذكر » هم ما ميباشيم ، و در قرآن مجيد در اين مورد تصريح شده است ، و آن اينست كه خداوند فرموده   فَاتَّقُوا اللَّهَ يا أُولِي الْأَلْبابِ الَّذِينَ آمَنُوا قَدْ أَنْزَلَ اللَّهُ إِلَيْكُمْ ذِكْراً رَسُولًا يَتْلُوا عَلَيْكُمْ آياتِ اللَّهِ مُبَيِّناتٍ   و ذكر در اين جا رسول خدا ( ص ) بوده و اهل ذكر هم ما هستيم .\r\nاما آيه دهم خداوند متعال فرموده :  حُرِّمَتْ عَلَيْكُمْ أُمَّهاتُكُمْ وَ بَناتُكُمْ وَ أَخَواتُكُمْ  تا آخر آيه ، اينك جواب دهيد اگر رسول خدا ( ص ) زنده بود ميتوانست دختر و يا دخترزاده‌ام را بگيرد .\r\nگفتند : خير نميتوانست ، بار ديگر فرمود : آيا ميتوانست دختر يكى از شما را بگيرد ؟ .\r\nگفتند : آرى ، فرمود : پس از اين جا معلوم شد كه من از آل او هستم و شما نيستيد ، پس شما از امت او هستيد ، اين است فرق بين امت و آل .\r\nاما آيه يازدهم خداوند متعال در سورهء مؤمن فرمود :  وَ قالَ رَجُلٌ مُؤْمِنٌ مِنْ آلِ فِرْعَوْنَ يَكْتُمُ إِيمانَهُ أَ تَقْتُلُونَ رَجُلًا أَنْ يَقُولَ رَبِّيَ اللَّهُ وَ قَدْ جاءَكُمْ بِالْبَيِّناتِ مِنْ رَبِّكُمْ  آن مرد پسر دائى فرعون بود .\r\nخداوند در اين آيه شريفه او را به فرعون نسبت داد و به دين او اضافه نكرد ، همين طور ما را به آل مخصوص گردانيد زيرا ما از آن جناب متولدشده‌ايم و ليكن ساير مردم به دين او نسبت داده شده‌اند ، و اين است فرق بين آل و امت .\r\n\r\n","description":"","footnote":"","page_name":" 635 ","page_number":635},
  {"content":"\r\n\r\n( 1 ) آيه دوازدهم اين است كه خداوند فرمود :  وَ أْمُرْ أَهْلَكَ بِالصَّلاةِ وَ اصْطَبِرْ عَلَيْها  خداوند متعال ما را به اين خصوصيت معرفى كرد و ساير مردم را از اين خصوصيت برخوردار نكرد .\r\nحضرت رسول صلى اللَّه عليه و آله درب خانه على و فاطمه عليهما السلام مىآمد و آنها را براى نماز و حضور در مسجد آماده مىكرد و ميگفت : « الصلاة يرحمكم اللَّه » خداوند متعال هيچ يك از فرزندان پيغمبران را مانند ما گرامى نداشت .\r\n\r\nاحتجاج حضرت رضا با مامون\r\n( 2 ) 8 - على بن محمد بن جهم گويد : يكى از روزها در مجلس مامون حاضر شدم و حضرت رضا ( ع ) نيز در آن جا بودند .\r\nمأمون گفت : يا ابن رسول اللَّه شما ميگوئيد پيامبران معصوم هستند ، فرمود :\r\nآرى گفت : پس معنى آيه شريفه  وَ عَصى آدَمُ رَبَّهُ فَغَوى  چيست ؟ .\r\nفرمود : خداوند متعال به آدم عليه السلام فرمود :  اسْكُنْ أَنْتَ وَ زَوْجُكَ الْجَنَّةَ وَ كُلا مِنْها رَغَداً حَيْثُ شِئْتُما وَ لا تَقْرَبا هذِهِ الشَّجَرَةَ فَتَكُونا مِنَ الظَّالِمِينَ  .\r\nخداوند متعال آنان را از خوردن درخت گندم بازداشت و فرمود : به آن درخت نزديك نگرديد ، شيطان آن‌ها را وسوسه كرد و گفت : خداوند شما را از نزديك شدن به درخت نهى كرده نه از خوردن آن ، شما اگر از آن درخت ميل كنيد دو فرشته خواهيد شد و در بهشت جاودان خواهيد ماند ، و شيطان سوگند ياد كرد كه من شما را نصيحت ميكنم و قصد فريب شما را ندارم .\r\nآدم و حواء نديده بودند تا آن روز كسى به دروغ قسم ياد كند و آنان در اثر اعتماد به سوگند او از آن درخت خوردند .\r\nاين عمل آدم و فريب خوردن او قبل از اين بود كه وى به نبوت برسد ، و اين عملش گناه بزرگى نبود ، كه با ارتكاب آن سزاوار دوزخ باشد ، اين از گناهان\r\n\r\n","description":"","footnote":"","page_name":" 636 ","page_number":636},
  {"content":"\r\n\r\nصغيره بود كه انبياء قبل از نزول وحى مرتكب آن ميشدند ، ( 1 ) و ليكن پس از نبوت و نزول وحى معصوم از هر گناه و خطا شد و خداوند او را برگزيد ، و پس از اين گناه صغيره و كبيره از او سر نزد ، و لذا فرمود :   وَ عَصى آدَمُ رَبَّهُ فَغَوى ثُمَّ اجْتَباهُ رَبُّهُ فَتابَ عَلَيْهِ وَ هَدى   .\r\nخداوند متعال فرموده :  إِنَّ اللَّهَ اصْطَفى آدَمَ وَ نُوحاً وَ آلَ إِبْراهِيمَ وَ آلَ عِمْرانَ عَلَى الْعالَمِينَ  مامون گفت : پس معنى آيه شريفه  فَلَمَّا آتاهُما صالِحاً جَعَلا لَهُ شُرَكاءَ فِيما آتاهُما . \r\nحضرت رضا عليه السلام فرمود : حواء براى آدم پانصد شكم زائيد ، آدم و حواء با خداوند پيمان بستند و گفتند : اگر به ما كودكان شايسته‌اى مرحمت كنى ما سپاسگزار خواهيم بود ، پروردگار خواسته‌هاى آنان را اجابت فرمود ، و فرزندان سالمى به آنان مرحمت كرد .\r\nفرزندان آدم و حواء دختر و پسر بودند ، و آنها مانند پدر و مادر خود خداوند را سپاسگزارى نميكردند و مقصود از  « جَعَلا لَهُ شُرَكاءَ »  اين دو دسته از فرزندان آدم و حواء ميباشند .\r\nمامون گفت : گواهى مىدهم كه تو فرزند رسول خدا صلى اللَّه عليه و آله هستى ، و اينك معنى آيه شريفه :  فَلَمَّا جَنَّ عَلَيْهِ اللَّيْلُ رَأى كَوْكَباً قالَ هذا رَبِّي  را بيان كنيد .\r\nحضرت رضا عليه السلام فرمود : در زمان حضرت ابراهيم سلام اللَّه عليه سه دسته وجود داشتند ، گروهى از مردم زهره را عبادت ميكردند و گروهى ماه را و دسته‌اى آفتاب را ، ابراهيم هنگامى كه از مخفيگاه خود بيرون شد و شب هنگام زهره را ديد گفت : اين خداى من است ؟\r\nاين مطلب را بطور استنكار و استخبار گفت ، پس از اينكه زهره در افق ناپديد شد فرمود : اين غروب كرد و من خدائى را كه غروب كند دوست ندارم .\r\n\r\n","description":"","footnote":"","page_name":" 637 ","page_number":637},
  {"content":"\r\n\r\n( 1 ) بعد از اين حضرت ابراهيم عليه السلام نظرش به ماه افتاد و گفت : اين خداى من است ! و چون ماه نيز در افق ناپديد شد فرمود : اگر خداوند مرا هدايت نكند از گروه گمراهان خواهم شد .\r\nهنگام بامداد آفتاب تابان را مشاهده كرد و گفت اين است خداى من ؟ البته اين از زهره و ماه بزرگتر است ، پس از اينكه آفتاب هم غروب كرد به پرستندگان زهره و ماه و آفتاب گفت :\r\nاى گره مردم من از معبودهاى شما بيزار هستم و فقط خداوندى كه زمين و آسمان‌ها را خلق كرده مورد توجه و پرستش من مىباشد و من از مشركين نيستم .\r\nحضرت ابراهيم عليه السلام در اين جا ميخواست بطلان عقيدهء مشركين را بيان كند ، و ثابت نمايد كه زهره و ماه و آفتاب با آن خصوصيات قابل عبادت و پرستش نيستند و بايد مردم خالق و آفريننده آنها را عبادت كنند ، و اين گونه برهان و احتجاج را خداوند به آن حضرت تعليم كرده بود و در قرآن مجيد ميفرمايد :  وَ تِلْكَ حُجَّتُنا آتَيْناها إِبْراهِيمَ عَلى قَوْمِهِ  .\r\nمامون بار ديگر گفت : يا ابن رسول اللَّه تفسير آيه شريفه  رَبِّ أَرِنِي كَيْفَ تُحْيِ الْمَوْتى قالَ أَ وَ لَمْ تُؤْمِنْ قالَ بَلى وَ لكِنْ لِيَطْمَئِنَّ قَلْبِي  چيست ؟\r\nحضرت رضا عليه السلام فرمود : خداوند متعال براى ابراهيم وحى فرستاد كه من ميخواهم يكى از بندگانم را دوست خود بگيرم و اگر وى از من زنده كردن مردگان را هم بخواهد براى او انجام مىدهم .\r\nدر اين هنگام حضرت ابراهيم آرزو كرد خداوند او را دوست خود بگيرد ، و از اين جهت گفت : خداوندا به من نشان ده چگونه مردگان را زنده ميكنى ؟\r\nتا آخر آيه .\r\nخداوند متعال فرمود چهار پرنده را بگير ، و آن‌ها را درهم بكوب و مخلوط\r\n\r\n","description":"","footnote":"","page_name":" 638 ","page_number":638},
  {"content":"\r\n\r\nساز ( 1 ) و سپس هر جزئى از آن را بالاى كوهى قرار بده ، سپس آن پرندگان را به طرف خود دعوت كن و آنها با شتاب به سوى تو خواهند آمد .\r\nابراهيم عليه السلام يك عقاب و يك طاوس و يك خروس و يك اردك را گرفت و آن‌ها را قطعه قطعه كرد و به هم درآميخت ، سپس هر جزئى از آن مرغان را بالاى كوهى قرار داد ، و منقارهاى آنان را در دست خود نگه داشت .\r\nابراهيم عليه السلام آن پرندگان را يك يك صدا زدند ، و اجزاء پراكنده آنها هر كدام در بالاى كوهى آمدند و به منقارها پيوسته و بعد از چند لحظه بار ديگر به صورت اول درآمدند .\r\nابراهيم منقارها را از دستش رها كرد و آن پرندگان پرواز كردند ، و از دانه‌هائى كه ابراهيم براى آنها ريخته بود خوردند و از آبى كه در نزد آنها بود آشاميدند ، و گفتند : اى پيغمبر خدا ما را زنده كردى خداوند تو را زنده كند .\r\nابراهيم عليه السلام فرمود : خداوند شما را زنده كرد ، و مرگ و حيات در دست اوست ، خداوند است كه بر همه چيز قدرت دارد .\r\nمأمون گفت : خداوند تو را بركت دهد اى ابو الحسن اينك تفسير آيه شريفه  فَوَكَزَهُ مُوسى فَقَضى عَلَيْهِ  را بيان كنيد .\r\nحضرت رضا عليه السلام فرمود : موسى عليه السلام وارد يكى از شهرهاى فرعون شد و از مردم آن شهر غفلت داشت . و اين در وقت شب بود .\r\nموسى عليه السلام مشاهده كرد ديد دو نفر كه يكى از آنها از پيروان او و ديگرى از دشمنان او با همديگر جنگ ميكردند ، آن مرد طرفدار موسى از وى يارى و كمك خواست تا بر دشمن خود پيروز گردد .\r\nموسى بر دشمن او حمله آورد و با حكم و فرمان خداوند او را از پاى درآورد و او در دم جان سپرد .\r\n\r\n","description":"","footnote":"","page_name":" 639 ","page_number":639},
  {"content":"\r\n\r\n( 1 ) موسى گفت : اين جنگ و جدال شما در نتيجه تحريك شيطان بود نه اينكه كار موسى از ناحيه شيطان بوده است .\r\nمامون گفت : پس قول موسى عليه السلام كه گفت :  رَبِّ إِنِّي ظَلَمْتُ نَفْسِي فَاغْفِرْ لِي  چه معنى دارد ؟\r\nحضرت رضا عليه السلام فرمود : موسى گفت : من بدون احتياط وارد اين شهر وارد شدم و در اين گير و دار گرفتار شدم ، خداوندا مرا بيامرز يعنى بار خدايا مرا از انظار اين مردم مخفى و پنهان بدار تا آنها مرا نكشند ، خداوند هم او را از گزند آنها مصون و محفوظ داشت .\r\nموسى عليه السلام گفت : خداوندا تو به من نيرو دادى و مردى را كه با من دشمن بود كشتم ، و اينك با دشمنان تو جنگ ميكنم و پشتيبان گناهكاران و ستمكاران نخواهم شد .\r\nموسى شب را ، در اين شهر ماند و روز بعد هنگام صبح در حالى كه ترس بر او مستولى شده بود در شهر حركت ميكرد ، ناگهان مشاهده كرد آن مرديكه ديروز از وى يارى ميخواست بار ديگر با مردى گلاويز شده و از موسى طلب نصرت و يارى مىكند .\r\nموسى عليه السلام ناراحت شد و فرمود : تو مردى گمراه و ستمگرى هستى ، تو ديروز با مردى جنگ كردى و امروز با ديگرى در حال ستيز هستى ، اينك بايد با تو نزاع كنم و تصميم گرفت به او حمله كند .\r\nمامون گفت : يا ابن رسول اللَّه تفسير آيه شريفه  وَ لَمَّا جاءَ مُوسى لِمِيقاتِنا وَ كَلَّمَهُ رَبُّهُ قالَ رَبِّ أَرِنِي  را بيان كنيد ، چگونه موسى عليه السلام با خداوند سخن ميگفت ، و ليكن نميدانست كه خداوند قابل رؤيت نيست و كسى نميتواند پروردگار را مشاهده كند .\r\nحضرت رضا عليه السلام فرمود : موسى بن عمران عليه السلام ميدانست كه\r\n\r\n","description":"","footnote":"","page_name":" 640 ","page_number":640},
  {"content":"\r\n\r\nخداوند متعال قابل رؤيت نيست ( 1 ) هنگامى كه موسى عليه السلام با خداوند سخن گفت و مناجات كرد به طرف قومش رفت و گفت : خداوند با من سخن گفت و مرا به خود نزديك كرد ، گفتند ما به تو ايمان نخواهيم آورد تا آنگاه كه پروردگار را مشاهده كنيم ، قوم موسى در اين هنگام هفتصد هزار نفر بودند ، و موسى در ميان آنها هفتاد هزار نفر و سپس از آن ميان هفت هزار و سپس هفتصد نفر و بعد هفتاد نفر را برگزيد و آنان را به طرف كوه طور محل مناجات برد .\r\nموسى عليه السلام آن هفتاد نفر را در كنار كوه طور نگهداشت و خود بالاى كوه رفت و از خداوند درخواست كرد با وى سخن بگويد و مكالمات را به گوش آن هفتاد نفر برساند ، خداوند با موسى عليه السلام گفتگو كرد و آن‌ها صداى او را شنيدند .\r\nخداوند صدائى در درخت ايجاد كرد و آن هفتاد نفر از آن درخت صداها را استماع ميكردند ، و چنان پنداشتند كه صدا از هر طرف مىآيد ، آنان گفتند ما تا خداوند را با ديدگان خود مشاهده نكنيم ايمان نخواهيم آورد .\r\nهنگامى كه اين ادعاى بزرگ را كردند و با عناد و سركشى درخواست خود را تكرار نمودند ، پروردگار صاعقه‌اى از آسمان فرستاد و آنها را هلاك كرد .\r\nموسى گفت : خداوندا با هلاك شدن آنها من جواب بنى اسرائيل را چه دهم ؟\r\nو آن‌ها خواهند گفت : تو آنان را بردى و هلاك كردى ، و اصلا ادعاى تو از اول دروغ بوده و خداوند هرگز با تو سخن نگفته است ، و اينك آن جماعت را زنده كن و خداوند آن‌ها را زنده كرد .\r\nآن جماعت بار ديگر گفتند : اى موسى از خداوند طلب كن خود را به تو نشان دهد و در آن صورت خداوند را خواهى ديد و ما را از چگونگى خداوند مطلع خواهى كرد .\r\nموسى گفت : اى مردم خداوند قابل رؤيت نيست ، و با چشم ظاهر ديده نميگردد خداوند را بايد به آيات و نشانه‌هايش شناخت ، گفتند : ما هرگز به تو ايمان\r\n\r\n","description":"","footnote":"","page_name":" 641 ","page_number":641},
  {"content":"\r\n\r\nنخواهيم آورد ، مگر اينكه خداوند خود را به شما نشان دهد .\r\n( 1 ) در اين هنگام موسى گفت : خداوندا گفته‌هاى اين قوم را شنيدى و اينك هر چه مصلحت ميدانى رفتار كن .\r\nخداوند متعال فرمود : اى موسى درخواست خود را بكن ، و من تو را در جهل آنها مؤاخذه نخواهم كرد ، موسى گفت : بار خدايا خود را به من نشان ده ، پروردگار فرمود : اى موسى مرا هرگز نخواهى ديد اينك بنگر اگر اين كوه از ديدن من مقاومت كرد تو نيز مرا خواهى ديد .\r\nهنگامى كه پروردگار بر كوه تجلى كرد و يكى از آيات خود را آشكار نمود كوه را از هم متلاشى ساخت و موسى عليه السلام بيهوش شد و بر زمين افتاد .\r\nپس از اينكه به هوش آمد گفت : خداوندا تو منزه هستى و من از خواسته خود بازگشت ميكنم ، و از نادانى قوم خود كه مرا وادار به اين پرسش كردند توبه مينمايم ، و من نخستين كسى از آنان هستم كه ايمان دارم تو هرگز قابل رؤيت و مشاهده نيستى .\r\nمامون گفت : يا ابا الحسن آيه شريفه  وَ لَقَدْ هَمَّتْ بِهِ وَ هَمَّ بِها لَوْ لا أَنْ رَأى بُرْهانَ رَبِّهِ  را براى من تفسير فرمائيد .\r\nحضرت رضا عليه السلام فرمود : زن عزيز مصر خود را آماده ساخت كه از يوسف كام دل برگيرد ، و اگر يوسف برهان و حجت خداوند را نديده بود او هم به طرف زليخا ميرفت ، و ليكن چون يوسف معصوم بود اقدام به معصيت نميكرد ، و مرتكب گناه نميشد .\r\nپدرم از پدرش روايت كرد كه حضرت صادق عليه السلام فرمود : يوسف صديق تصميم گرفت كه مرتكب گناه نشود و به طرف زن عزيز نرود .\r\nمامون گفت : تفسير آيه شريفه :  وَ ذَا النُّونِ إِذْ ذَهَبَ مُغاضِباً فَظَنَّ أَنْ لَنْ نَقْدِرَ \r\n\r\n","description":"","footnote":"","page_name":" 642 ","page_number":642},
  {"content":"\r\n\r\n عَلَيْهِ  را بيان فرمائيد .\r\n( 1 ) حضرت رضا عليه السلام فرمود : آن يونس بن متا بود كه بر قومش خشمگين شد ، و يقين كرد كه ما روزى را براى او تنگ نخواهيم كرد ، و در تاريكى شب و تاريكى شكم ماهى فرياد زد : خداوندى جز تو نيست و تو پاك و منزه هستى و من از ستمكاران هستم كه در اين محل فارغ در شكم ماهى تو را عبادت نكنم .\r\nخداوند متعال فرمود : اگر او از جمله عبادت‌كنندگان نبود تا روز قيامت بايد در شكم ماهى بسر ميبرد .\r\nبار ديگر مامون پرسيد يا ابا الحسن آيه شريفه  حَتَّى إِذَا اسْتَيْأَسَ الرُّسُلُ وَ ظَنُّوا أَنَّهُمْ قَدْ كُذِبُوا جاءَهُمْ نَصْرُنا  را براى ما تفسير كنيد .\r\nحضرت رضا عليه السلام فرمود : خداوند متعال ميفرمايد : هنگامى كه پيامبران از قوم خود مايوس گردند ، و قوم آنها گمان كنند كه آنان دروغ ميگويند در اين هنگام نصرت ما به آنها ميرسد .\r\nمامون گفت : تفسير آيه شريفه  لِيَغْفِرَ لَكَ اللَّهُ ما تَقَدَّمَ مِنْ ذَنْبِكَ وَ ما تَأَخَّرَ  را بيان كنيد .\r\nحضرت رضا عليه السلام فرمود : مشركين مكه كسى را گناهكارتر از رسول خدا صلى اللَّه عليه و آله نميدانستند ، زيرا مشركين سيصد و شصت بت را عبادت مىكردند .\r\nهنگامى كه حضرت رسول مبعوث شدند به آنان فرمود : بايد دست از اين خدايان برداريد و خداى واحد را پرستش كنيد ، اين سخن پيغمبر براى آنها بسيار گران آمد .\r\nمشركين گفتند : آيا محمد همه خدايان را ترك گفته و ما را به طرف يك خدا دعوت مىكند ، اين داستان بسيار شگفت‌آور است .\r\n\r\n","description":"","footnote":"","page_name":" 643 ","page_number":643},
  {"content":"\r\n\r\n( 1 ) اشراف و بزرگان مكه گفتند : شما دست از خدايان خود برنداريد و صبر داشته باشيد ، اين درخواست محمد قابل پذيرش نيست . و ما هم چه چيزى از ملت خود تاكنون نشنيده‌ايم ، و اين سخن تازه را محمد از نزد خود آورده و نبايد به سخنان او توجه كرد و گفته‌هاى او را پذيرفت .\r\nپس از اينكه خداوند متعال مكه را براى آن حضرت فتح كرد فرمود : اى محمد ما براى تو فتح آشكارى كرديم ، تا خداوند گناهانى كه مشركين مكه در باره تو تصور ميكردند بيامرزد ، و آن‌ها نتوانند توحيد را منكر شوند .\r\nپس از اينكه حضرت رسول صلى اللَّه عليه و آله بر آنها پيروز شد گناهان مورد نظر آنها در باره پيغمبر آمرزيده شد .\r\nمامون گفت : يا ابا الحسن آيه شريفه  عَفَا اللَّهُ عَنْكَ لِمَ أَذِنْتَ لَهُمْ  را براى ما تفسير و بيان كنيد .\r\nحضرت رضا عليه السلام فرمود : خداوند متعال در اين جا پيغمبر خود را مخاطب قرار داده و ليكن در حقيقت امت او را در نظر گرفته است ، و همين طور است آيه شريفه  لَئِنْ أَشْرَكْتَ لَيَحْبَطَنَّ عَمَلُكَ وَ لَتَكُونَنَّ مِنَ الْخاسِرِينَ  و همچنين آيه مباركه  وَ لَوْ لا أَنْ ثَبَّتْناكَ لَقَدْ كِدْتَ تَرْكَنُ إِلَيْهِمْ شَيْئاً قَلِيلًا  .\r\nمامون گفت : تفسير آيه شريفه  وَ إِذْ تَقُولُ لِلَّذِي أَنْعَمَ اللَّهُ عَلَيْهِ وَ أَنْعَمْتَ عَلَيْهِ أَمْسِكْ عَلَيْكَ زَوْجَكَ وَ اتَّقِ اللَّهَ وَ تُخْفِي فِي نَفْسِكَ مَا اللَّهُ مُبْدِيهِ وَ تَخْشَى النَّاسَ وَ اللَّهُ أَحَقُّ أَنْ تَخْشاهُ  را بيان فرمائيد .\r\nامام رضا سلام اللَّه عليه فرمود : حضرت رسول صلى اللَّه عليه و آله به منزل زيد بن حارثه رفتند و با او كارى داشتند ، پيغمبر مشاهده فرمود كه زن او در حيات خود را مىشويد .\r\nهنگامى كه چشم حضرت رسول بر وى افتاد گفت : پاك و منزه است آن خداوندى كه تو را آفريد مقصودش تنزيه خداوند بود از اينكه مردم ميگفتند و گمان ميكردند\r\n\r\n","description":"","footnote":"","page_name":" 644 ","page_number":644},
  {"content":"\r\n\r\nفرشتگان دختران خداوند هستند ، ( 1 ) و پروردگار در قرآن فرموده :  أَ فَأَصْفاكُمْ رَبُّكُمْ بِالْبَنِينَ وَ اتَّخَذَ مِنَ الْمَلائِكَةِ إِناثاً إِنَّكُمْ لَتَقُولُونَ قَوْلًا عَظِيماً  .\r\nحضرت رسول صلى اللَّه عليه و آله چون چشمش بر زن زيد بن حارثه افتاد فرمود : خداوندى كه تو را خلق كرده منزه است از اينكه براى خود فرزندى اتخاذ كند كه به تطهير و شست و شو نيازمند باشد .\r\nپس از اينكه زيد وارد منزلش شد زنش گفت حضرت رسول صلى اللَّه عليه و آله به منزل آمدند ، و گفتند : « سبحان الذى خلقك » .\r\nزيد مقصود حضرت را درك نكرد و پنداشت كه پيغمبر از زيبائى او تعجب كرده و اين جمله را فرموده است ، زيد خدمت پيغمبر اكرم آمد و گفت : يا رسول اللَّه زنم بدخلق است و در نظر دارم او را طلاق دهم .\r\nپيغمبر اكرم به زيد گفت : زن خود را نگهدار و از خداوند بترس ، خداوند متعال تعداد ازواج آن حضرت را به وى گفته بود ، كه يكى از آنها همين زوجه زيد ابن حارثه بود ، و زيد پس از چندى زوجه‌اش را طلاق داد و وى عده‌اش را نگهداشت و پس از انقضاء عده حضرت رسول صلى اللَّه عليه و آله با وى ازدواج كرد ، و خداوند متعال در قرآن مجيد در اين باره فرمود :\r\n فَلَمَّا قَضى زَيْدٌ مِنْها وَطَراً ، زَوَّجْناكَها لِكَيْ لا يَكُونَ عَلَى الْمُؤْمِنِينَ حَرَجٌ فِي أَزْواجِ أَدْعِيائِهِمْ إِذا قَضَوْا مِنْهُنَّ وَطَراً وَ كانَ أَمْرُ اللَّهِ مَفْعُولًا  .\r\nعلى بن محمد بن جم گويد : مامون براى نماز از جاى خود برخاست و دست محمد بن جعفر را گرفت و از مجلس بيرون شدند من نيز دنبال آنها روان شدم .\r\nمامون گفت : برادرزاده‌ات امروز چگونه عمل كرد ، گفت : وى عالم است ، و ما نديديم كه او در نزد اهل علم تحصيل كند و يا درس فرا گيرد .\r\nمامون گفت : فرزند برادرت از اهل بيت پيغمبر است و در بارهء آنها حضرت\r\n\r\n","description":"","footnote":"","page_name":" 645 ","page_number":645},
  {"content":"\r\n\r\nرسول فرموده : ( 1 ) نيكان از عترت من و پاكان خاندان من در كوچكى حليم و بردبار و در بزرگى داناترين مردم ميباشند .\r\nشما مسلمانان نبايد به آنها چيزى ياد بدهيد زيرا آنان از شما داناترند ، آنها شما را بطريق هدايت ارشاد ميكنند ، و به راه ضلالت و گمراهى نميبرند ، امام رضا عليه السلام به منزلش تشريف فرما شدند .\r\nابن جهم گويد : روز بعد خدمت آن جناب رسيدم و گفته‌هاى مامون را براى او شرح دادم ، و سخن محمد بن جعفر را نيز به اطلاع آن حضرت رسانيدم .\r\nامام رضا از گفته‌هاى مامون خنده‌اش گرفت و فرمود : از سخنان او مغرور نباشيد كه او به همين زودى مرا خواهد كشت ، و خداوند انتقام مرا از او ميگيرد .\r\n( 2 ) 9 - ابو الصلت هروى گويد : يكى از روزها مامون به حضرت رضا عليه السلام گفت : چرا جدت امير المؤمنين عليه السلام را قسيم بهشت و دوزخ گفته‌اند ؟ و معنى اين حديث چيست ؟ و من هر چه فكر ميكنم حقيقت اين حديث را درك نميكنم .\r\nحضرت رضا عليه السلام فرمود : شما از پدرانت از ابن عباس روايت ميكنيد كه حضرت رسول صلى اللَّه عليه و آله فرمود : محبت على ايمان و بغض على كفر است .\r\nگفت : آرى ، حضرت بار ديگر فرمود : پس به اين معنى على قسيم بهشت و دوزخ مىباشد .\r\nمامون گفت : يا ابا لحسن خداوند مرا بعد از تو زنده نگذارد ، من اينك گواهى مىدهم كه تو وارث علم پيغمبر خدا هستى .\r\nابو صلت هروى گويد : پس از اينكه حضرت رضا به منزلش تشريف آوردند خدمت آن جناب رسيدم و عرض كردم يا ابن رسول اللَّه بسيار خوب به مامون جواب دادى .\r\n\r\n","description":"","footnote":"","page_name":" 646 ","page_number":646},
  {"content":"\r\n\r\n( 1 ) امام رضا فرمود : اى ابو صلت من طبق عقيده او سخن گفتم ، و ليكن از پدرم شنيدم كه از پدران خود از على عليه السلام روايت مىكرد كه حضرت رسول صلى اللَّه عليه و آله فرمود : اى على تو قسيم بهشت و دوزخ هستى ، به آتش ميگوئى اين را بگير و اين يكى را براى من واگذار .\r\n( 2 ) 10 - محمد بن اسحاق طالقانى گويد : مردى در خراسان سوگند ياد كرده بود كه زنم مطلقه است اگر معاويه از اصحاب رسول خدا باشد در اين مورد از فقهاء استفتاء كردند و نظر آنان را در اين مورد خواستند .\r\nفقهاء فتوى دادند كه زنش قابل طلاق گفتن نيست زيرا معاويه از اصحاب رسول خداست - راجع به اين قضيه از حضرت رضا سلام اللَّه عليه نيز سؤال كردند ، فرمود : آن زن را نبايد طلاق دهند .\r\nفقهاء نامه‌اى براى حضرت رضا عليه السلام نوشتند كه شما از كجا اين فتوى را مىدهيد ؟\r\nامام عليه السلام در پاسخ آنها نوشت من از روايت شما اين مسأله را استنباط مىكنم ، مگر شما از ابو سعيد خدرى روايت نكرده‌ايد كه حضرت رسول صلى اللَّه عليه و آله به مسلمانانى كه در روز فتح مكه اسلام اختيار كرده بودند فرمود : شماها خوب هستيد و اصحاب من هم خوب مىباشند ، و بعد از فتح مكه ديگر هجرتى نيست ، حضرت رسول در اين جا هجرت را باطل كرد و آن‌ها را بعنوان اصحاب ياد نكرد .\r\nراوى گويد : فقهاء در اين جا نظريه او را پذيرفتند .\r\n\r\nاحتجاج حضرت رضا عليه السلام با فقهاء و اهل كلام\r\n( 3 ) 11 - حسن بن جهم گويد : روزى در مجلس مامون بودم و على بن موسى\r\n\r\n","description":"","footnote":"","page_name":" 647 ","page_number":647},
  {"content":"\r\n\r\nالرضا هم در آنجا بودند ، ( 1 ) فقهاء و اهل كلام از فرق مختلف در آن مجلس گرد هم آمده و گفتگوها در آن مجلس انجام مىگرفت .\r\nيكى از حاضران گفت : يا ابن رسول اللَّه امامت به چه چيز ثابت مىگردد و مدعى آن را از كجا بايد شناخت ؟ حضرت رضا عليه السلام فرمود : با نص و دليل ، گفت : پس امام را از چه راه بايد شناخت ؟ .\r\nحضرت رضا عليه السلام فرمود : امام را با علم و استجابت دعايش بايد شناخت . گفت : شما اخبار آينده را از كجا ميدانيد ؟\r\nفرمود : ما از حضرت رسول صلى اللَّه عليه و آله علم به آينده را فرا گرفته‌ايم ، و اين علم را از يك ديگر به ارث مىبريم گفت ؟ پس شما مطالب و اخبارى كه در دلهاى مردم است از كجا ميتوانيد درك كنيد ، و نيات مردم را چگونه بدست مىآوريد و از آن اطلاع داريد .\r\nحضرت رضا عليه السلام فرمود : مگر گفته حضرت رسول صلى اللَّه عليه و آله را نشنيده‌اى كه فرموده : از فراست مؤمن بترسيد كه او به نور خداوند مينگرد .\r\nگفت آرى ما اين حديث را شنيده‌ايم فرمود : هيچ مؤمنى نيست مگر اينكه فراستى دارد و باندازهء ايمانش و بصيرت و دانائيش بامور توجه دارد .\r\nخداوند در ائمه اهل بيت آن نور را قرار داده و نورى كه در وجود آنان هست به اندازه تمام نورهائى كه در مؤمنين قرار داده مىباشد .\r\nخداوند متعال در قرآن مجيد فرموده :  إِنَّ فِي ذلِكَ لَآياتٍ لِلْمُتَوَسِّمِينَ  نخستين متوسم رسول خدا صلى اللَّه عليه و آله مىباشد و سپس امير المؤمنين و بعد حسن و حسين و امامان از فرزندان حسين عليهم السلام تا روز قيامت .\r\nراوى گويد : مامون به آن حضرت نگاه كرد و گفت : يا ابا الحسن از آنچه خداوند به اهل بيت داده ما را مطلع كنيد .\r\nامام رضا فرمود : خداوند متعال ما را با روح مقدس خود مؤيد ساخته است\r\n\r\n","description":"","footnote":"","page_name":" 648 ","page_number":648},
  {"content":"\r\n\r\n( 1 ) اين روح از فرشتگان نيست و جز با پيغمبر ما با پيغمبر ديگرى نبوده است ، و با ائمه اطهار نيز مىباشد و آنان را تاييد و توفيق ميدهد ، و آن روح عمودى از نور است كه بين ما و خداوند مىباشد .\r\nمامون بار ديگر گفت : يا ابا الحسن شنيده‌ام گروهى در باره شما غلو دارند و شما را از مقامى كه داريد تجاوز ميدهند .\r\nامام رضا عليه السلام فرمود : پدرم از پدرانش از على عليهم السلام روايت كرده كه گفت : حضرت رسول صلى اللَّه عليه و آله فرمودند : مرا از آنچه هستم بالاتر نبريد ، خداوند متعال را سالها بندگى كردم تا آنگاه كه مرا بعنوان نبوت انتخاب كرد و برگزيد ، پس من قبل از اينكه پيغمبر باشم بنده او هستم .\r\nخداوند متعال در قرآن مجيد فرمود :   ما كانَ لِبَشَرٍ أَنْ يُؤْتِيَهُ اللَّهُ الْكِتابَ وَ الْحُكْمَ وَ النُّبُوَّةَ ثُمَّ يَقُولَ لِلنَّاسِ كُونُوا عِباداً لِي مِنْ دُونِ اللَّهِ وَ لكِنْ كُونُوا رَبَّانِيِّينَ بِما كُنْتُمْ تُعَلِّمُونَ الْكِتابَ وَ بِما كُنْتُمْ تَدْرُسُونَ ، وَ لا يَأْمُرَكُمْ أَنْ تَتَّخِذُوا الْمَلائِكَةَ وَ النَّبِيِّينَ أَرْباباً أَ يَأْمُرُكُمْ بِالْكُفْرِ بَعْدَ إِذْ أَنْتُمْ مُسْلِمُونَ   .\r\nعلى عليه السلام فرمود : دو دسته در بارهء من به هلاكت خواهند افتاد و گمراه خواهند شد ، دوستى كه در دوستيش افراط كند و مرا از حد خود تجاوز دهد ، و دشمنى كه مرا مبغوض دارد و از مقامى كه خداوند براى من معين كرده پائين بياورد ، و من از اين هر دو فرقه بيزار هستم و به خداوند متعال از آنها شكايت دارم .\r\nما از كسانى كه در باره ما غلو كنند برائت داريم همانطور كه عيسى بن مريم عليه السلام از نصارى برائت دارد .\r\nخداوند متعال در قرآن مجيد فرمود :   وَ إِذْ قالَ اللَّهُ يا عِيسَى ابْنَ مَرْيَمَ أَ أَنْتَ قُلْتَ لِلنَّاسِ اتَّخِذُونِي وَ أُمِّي إِلهَيْنِ مِنْ دُونِ اللَّهِ قالَ سُبْحانَكَ ما يَكُونُ لِي أَنْ أَقُولَ ما لَيْسَ  \r\n\r\n","description":"","footnote":"","page_name":" 649 ","page_number":649},
  {"content":"\r\n\r\n  لِي بِحَقٍّ إِنْ كُنْتُ قُلْتُهُ فَقَدْ عَلِمْتَهُ تَعْلَمُ ما فِي نَفْسِي وَ لا أَعْلَمُ ما فِي نَفْسِكَ إِنَّكَ أَنْتَ عَلَّامُ الْغُيُوبِ ما قُلْتُ لَهُمْ إِلَّا ما أَمَرْتَنِي بِهِ أَنِ اعْبُدُوا اللَّهَ رَبِّي وَ رَبَّكُمْ وَ كُنْتُ عَلَيْهِمْ شَهِيداً ما دُمْتُ فِيهِمْ فَلَمَّا تَوَفَّيْتَنِي كُنْتَ أَنْتَ الرَّقِيبَ عَلَيْهِمْ وَ أَنْتَ عَلى كُلِّ شَيْءٍ شَهِيدٌ   .\r\n( 1 ) و نيز فرمود :  لَنْ يَسْتَنْكِفَ الْمَسِيحُ أَنْ يَكُونَ عَبْداً لِلَّهِ وَ لَا الْمَلائِكَةُ الْمُقَرَّبُونَ  و فرمود :  مَا الْمَسِيحُ ابْنُ مَرْيَمَ إِلَّا رَسُولٌ قَدْ خَلَتْ مِنْ قَبْلِهِ الرُّسُلُ وَ أُمُّهُ صِدِّيقَةٌ كانا يَأْكُلانِ الطَّعامَ  .\r\nمعنى آن اينست كه آن‌ها قضاء حاجت ميكردند و مانند ساير مردم از آنها بول و غائط دفع ميشد ، هر كس براى پيغمبران و امامان ادعاى خدائى كند و يا براى امامان ادعاى نبوت نمايد كافر است ، و اگر براى غير امامان نيز ادعاى امامت كند ما در دنيا و آخرت از آنها بيزار هستيم .\r\nمامون گفت : يا ابا الحسن عقيده شما در بارهء رجعت چيست ؟\r\nفرمود : رجعت حق است و در امت‌هاى گذشته نيز بوده است و در قرآن نيز آمده ، رسول خدا صلى اللَّه عليه و آله فرمود : هر چه در امت‌هاى گذشته روى داده در اين امت نيز روى خواهد داد .\r\nسپس فرمود : هر گاه مهدى كه از فرزندان من مىباشد ظهور كند عيسى عليه السلام با وى نماز خواهد گذارد .\r\nحضرت رسول صلى اللَّه عليه و آله فرمود : اسلام در آغاز غريب بود و بار ديگر غريب خواهد شد و خوشا به حال غرباء گفته شد يا رسول اللَّه بعد از آن چه خواهد شد فرمود : حق بحق‌دار خواهد رسيد .\r\nمامون پرسيد نظر شما در بارهء تناسخ چيست ؟\r\nفرمود : هر كس به تناسخ عقيده داشته باشد به خداوند بزرگ كافر شده است\r\n\r\n","description":"","footnote":"","page_name":" 650 ","page_number":650},
  {"content":"\r\n\r\nو بهشت و دوزخ را تكذيب كرده است .\r\n( 1 ) مامون گفت پس عقيده شما در بارهء مسوخات چيست ؟\r\nحضرت رضا عليه السلام فرمود : مسوخات گروهى بودند كه خداوند بر آنان غضب و آنها را مسخ نمود ، و آن قوم سه روز زندگى كردند و بعد مردند و از آنها نسلى هم باقى نمانده است ، اكنون هر چه بوزينه و خوك و غير آنان از حيواناتى كه مسخ شده‌اند گوشت آنها حرام و قابل خوردن نيست .\r\nمامون گفت : يا ابا الحسن خداوند مرا بعد از تو باقى نگذارد ، به خداوند سوگند علم درست در نزد شما اهل بيت مىباشد ، و علوم پدرانت اينك در دست تو مىباشد خداوند به تو از اسلام و مسلمانان جزاى نيك بدهد .\r\nحسن بن جهم گويد پس از اينكه حضرت رضا عليه السلام از مجلس مامون بيرون شدند و به منزل خود رفتند ، من نيز دنبال او رفتم و با وى وارد منزل شدم و گفتم : يا ابن رسول اللَّه سپاس خداوندى را سزاست كه گفتگوى شما امروز نتيجه خوبى داد و مامون از شما تجليل كرد و گفته‌هاى شما را پذيرفت و بر احترام و موقعيت شما افزود .\r\nحضرت رضا عليه السلام فرمود اى فرزند جهم از اين گفته‌ها مغرور نباش و فريب مامون را نخور ، اگر چه او امروز مرا مورد تكريم و احترام قرار داد و سخنان مرا گوش كرد ، و ليكن بدان او در همين نزديكىها مرا با زهر جفا خواهد كشت و به من ظلم و ستم روا خواهد داشت . و اين موضوع از پدرانم از رسول خدا صلى اللَّه عليه و آله روايت شده و شما اين حديث را از ديگران حفظ كن و جايى نقل و منتشر نساز .\r\nحسن بن جهم گويد من اين مطلب را در جايى نقل نكردم تا آن گاه كه در\r\n\r\n","description":"","footnote":"","page_name":" 651 ","page_number":651},
  {"content":"\r\n\r\nطوس درگذشت و با زهر جفا شهيد شد و در قصر حميد بن قحطبه در كنار قبر هارون دفن شد .\r\n\r\nاحتجاج حضرت رضا ( ع ) با يحيى بن ضحاك سمرقندى\r\n( 1 ) 12 - محمد بن يحيى صولى گويد از حضرت رضا عليه السلام خبرى نقل شده كه از نظر الفاظ با يك ديگر اختلاف دارند ، و من در اين مورد روايت درستى هم نديدم كه آن را مطابقت دهم و ليكن همين حديث را به اين طريقه كه اكنون در دست دارم نقل ميكنم . و آن اينست ؟ مأمون دوست داشت امام رضا را در مجالس بحث و مذاكره شكست دهد اگر چه در ظاهر خلاف اين را عمل ميكرد .\r\nيكى از روزها فقهاء و اهل كلام را جمع كرده بود كه با حضرت رضا در موضوع امامت گفتگو كنند در هنگامى كه امام در مجلس حاضر شد و گفتگو آغاز شد حضرت رضا عليه السلام فرمود يكى را از ميان خود انتخاب كنيد با من بحث و گفتگو كند .\r\nآنان يحيى بن ضحاك سمرقندى را كه در خراسان مانند او نبود برگزيدند تا با آن جناب گفتگو كند .\r\nحضرت رضا عليه السلام فرمود اى يحيى آنچه در نظر دارى بپرس .\r\nگفت : در موضوع امامت گفتگو ميكنيم ، يحيى گفت چگونه براى كسى كه مردم او را براى امامت قبول نكردند تو او را امام ميدانى و كسى كه از طرف مردم بعنوان امامت برگزيده شد ترك كردى ؟\r\nامام عليه السلام فرمود : اى يحيى خليفه اول گفت « وليتكم و لست بخيركم » و خليفه دوم هم گفت بيعت ابو بكر بطور ناگهانى و بدون مقدمه انجام گرفت و اگر كسى خواست مانند او از مردم بيعت بگيرد او را بكشيد .\r\nاگر ابو بكر راست گفت و او لياقت نداشت خليفه مسلمانان باشد ، و بيعت او\r\n\r\n","description":"","footnote":"","page_name":" 652 ","page_number":652},
  {"content":"\r\n\r\nبطور « فلته » انجام پذيرفت ( 1 ) پس چرا بار ديگر خلافت را به ديگرى واگذار كرد و اگر دروغ گفت دروغ‌گو شايسته خلافت نيست .\r\nبار ديگر در منبر گفت : شيطان بر من مسلط است كه مرا فريب ميدهد ، هر گاه راه خطا رفتم مرا هدايت كنيد ، پس اين دو نفر چه راست گفته باشند و چه دروغ شايسته امامت و خلافت نخواهند بود ، يحيى بن ضحاك نتوانست پاسخ آن حضرت را بدهد .\r\n\r\n","description":"","footnote":"","page_name":" 653 ","page_number":653},
  {"content":"\r\n\r\n\r\n( 1 ) از كتاب طهارت\r\n\r\nعلت غسل جنابت\r\n( 2 ) 1 - محمد بن سنان گويد : حضرت رضا عليه السلام در جواب مسائل من نوشت :\r\nعلت اينكه در شريعت مقدس اسلام غسل جنابت واجب شده اين است كه انسان بدنش را از چرك و كثافت پاك كند و نظيف و تميز باشد ، و چون جنابت از تمام بدنش حاصل شده از اين رو واجب گرديده كه همه بدنش را بشويد ، و ليكن در بول و غائط چون انسان همواره گرفتار آن دو هست از اين رو در خروج آن فقط به وضوء اكتفاء شده است ، و ليكن جنابت با لذت و اكراه در مردم توام مىباشد .\r\nعلت غسل عيدين - فطر واضحى - غسل روز جمعه و ساير اغسال براى تعظيم و تكريم خداوند است كه بندگان با بدن پاك و نظيف در برابر خداوند متعال قرار گيرند و عبادت كنند و براى خود طلب مغفرت نمايند .\r\nو چون روز عيد براى مسلمانان روز اجتماع بوده و در آن روز همديگر را ملاقات ميكنند و بطور دسته جمعى عبادت خداوند را انجام ميدهند از اين جهت غسل را براى بزرگداشت اين روز مقرر كردند و آن روزها بر ساير روزها فضيلت دارند .\r\n\r\n","description":"","footnote":"","page_name":" 654 ","page_number":654},
  {"content":"\r\n\r\nغسل روز جمعه موجب ميگردد كه آدمى تا جمعه ديگر هم چنان پاك و تميز باشد .\r\n\r\nعلت وضوء\r\n( 1 ) 2 - فضل بن شاذان در ضمن رواياتى كه از حضرت رضا عليه السلام روايت كرده گويد :\r\nاگر كسى بپرسد چرا مردم بايد وضوء بگيرند و براى چه اين امر در اسلام واجب شده است ؟\r\nدر جواب گفته مىشود : براى اينكه هر گاه بنده‌اى ميخواهد در مقابل خداوند قرار گيرد و با پروردگار مناجات كند بايد پاك و پاكيزه باشد ، و از چرك و كثافت خود را تميز كند ، و كسالت و سستى را از خود دور سازد ، و با دل پاك و آرام در برابر خداوند قرار گيرد .\r\nاگر كسى بگويد : چرا در وضوء شستن دست ، پا ، سر و صورت واجب شد .\r\nدر پاسخ او گفته مىشود : هر گاه بنده‌اى در برابر خداوند قرار گيرد اعضاء و جوارحى كه از وى ظاهر ميگردد همانها هستند كه در هنگام وضوء شسته شده‌اند .\r\nزيرا نمازگزار با چهره خود سجده مىكند و خضوع و خشوع مينمايد ، و با دست خود از خداوند چيزى طلب مىكند ، و با سرش به ركوع و سجود ميرود ، و با پاهايش برميخيزد و مىنشيند .\r\nاگر كسى بگويد : چرا شستن فقط مخصوص دست و صورت شده و به سر و پا مسح مقرر شده است ؟ و چرا نبايد همه اعضاء و جوارح را شست ، و يا همه را مسح كشيد .\r\nگفته مىشود اين دستورات روى علل و جهاتى انجام ميگيرد :\r\n\r\n","description":"","footnote":"","page_name":" 655 ","page_number":655},
  {"content":"\r\n\r\n( 1 ) يكى اينكه عبادت بزرگ ركوع و سجود است و ركوع و سجود با صورت و دست انجام ميگيرد ، و سر و پا در آن دخالت و ارتباطى ندارند ، از اين رو شستن آنها لازم نشده است .\r\nدوم اينكه مردم قدرت ندارند در هر وقت سر و پاهاى خود را بشويند ، و در هنگام سفر و يا سردى و يا كسالت و مرض بر آنها شستن بسيار سخت ميگردد و در شب و روز انجام آن مشكل مىباشد ، و ليكن شستن صورت و دست از آن سبك‌تر است .\r\nفرائض و واجبات به اندازه استعداد ضعيف‌ترين مردم تشريع شده است ، و بعد همه مردم از ضعيف و قوى و سالم و مريض بايد آن دستورات را به كار بندند و به آن عمل نمايند .\r\nسوم اينكه سر و پا هميشه اوقات مانند صورت و دست آشكار نيستند اگر كسى بگويد : چرا وضوء فقط در صورت خروج بول و غائط و يا خواب واجب شده و در ساير اشياء اين امر مقرر نگرديده است ؟\r\nگفته مىشود : كه نجاست از انسان فقط از اين دو محل خارج ميگردد و در انسان جاى ديگرى كه از آن نجاست بيرون گردد نيست ، از اين رو دستور داده شده كه هر گاه از انسان نجاست بيرون شد بايد وضوء گرفت .\r\nو در مورد خواب نيز از اين رو وضوء واجب شده كه هر گاه آدمى در خواب رود تمام اعضاء بدنش از اختيار او بيرون مىشوند ، و امكان دارد كه هنگام خواب از وى بادى بيرون گردد ، از اين رو براى كسى كه به خواب رفته بعد از بيدار شدن بايد وضوء بگيرد .\r\n\r\n","description":"","footnote":"","page_name":" 656 ","page_number":656},
  {"content":"\r\n\r\n\r\n( 1 ) از كتاب صلاة\r\n\r\n( 2 ) در فضيلت نماز\r\n( 3 ) 1 - محمد بن فضيل گويد : حضرت رضا عليه السلام فرمود : نماز وسيله تقرب هر فرد متقى به خداوند است ، و هر كس بخواهد به خداوند نزديك گردد بايد نماز بخواند .\r\n( 4 ) 2 - و نيز حضرت رضا عليه السلام فرمود : از نماز چهار هزار در گشوده مىگردد .\r\n( 5 ) 3 - محمد بن سنان گويد : حضرت رضا عليه السلام در جواب مسائل من نوشت :\r\nعلت تشريع نماز اين است كه مردم با خواندن نماز به وحدانيت خداوند اقرار كنند ، و دست از شرك و بت‌پرستى بردارند ، و در برابر خداوند با خضوع و خشوع حاضر گردند و به گناهان خود معترف شوند ، و از كرده‌هاى خود پشيمان گردند ، و براى بزرگ داشت پروردگار هر روز پيشانى خود را بر زمين بگذارند ، و همواره در ياد خداوند باشند و او را فراموش نكنند .\r\nنمازگزار بايد خاشع و فروتن باشد و از خداوند خير دنيا و آخرت را بخواهد ،\r\n\r\n","description":"","footnote":"","page_name":" 657 ","page_number":657},
  {"content":"\r\n\r\n( 1 ) و همواره در ياد خدا بوده و زبانش به ذكر پروردگار مشغول باشد و در شب و روز خدا را از ياد نبرد .\r\nنماز از اين جهت واجب شد كه بندگان سيد و سرور و خالق و مدبر خود را فراموش نكنند ، و در نتيجه گرفتار طغيان و سركشى نفس نگردند .\r\nنمازگزاران اگر از روى بصيرت در حضور خداوند قيام كنند گرد معاصى و فساد نخواهند رفت .\r\n( 2 ) 4 - احمد بن عامر طائى از حضرت رضا ( ع ) از پدرانش از على عليهم السلام روايت كرده كه حضرت رسول صلى اللَّه عليه و آله فرمود :\r\nشيطان از مؤمن دلتنگ است مادامى كه نمازهاى پنجگانه را به جاى آورد ، هر گاه نماز خود را ترك گفت شيطان بر او مسلط ميگردد و او را گرفتار گناه و فساد مىكند .\r\n( 3 ) 5 - حضرت رضا عليه السلام از پدرانش از على عليهم السلام روايت كرده كه حضرت رسول ( ص ) فرمود : هر كس يك نماز واجب را به جاى آورد در نزد خداوند يك دعاى مستجاب دارد .\r\n( 4 ) 6 - امام رضا عليه السلام از پدرانش از حضرت رسول صلى اللَّه عليه و آله روايت كرده كه فرمود :\r\nهنگامى كه روز قيامت برپا شود بندگان را در محكمه عدل خداوندى حاضر ميكنند و نخستين سؤالى كه از وى مىشود از نماز است ، اگر نماز خود را بطور كامل خوانده باشد ماجور است ، و اگر نماز را سهل گرفته باشد داخل دوزخ مىگردد .\r\n( 5 ) 7 - حضرت رضا عليه السلام از پدرانش از رسول خدا صلى اللَّه عليه و آله روايت\r\n\r\n","description":"","footnote":"","page_name":" 658 ","page_number":658},
  {"content":"\r\n\r\nكرده كه فرمود : ( 1 ) نمازهاى خود را ضايع نكنيد ، هر كس نماز را ضايع كند با قارون و هامان محشور ميگردد ، و بر خداوند لازم است او را وارد دوزخ كند و با منافقان هم‌نشين سازد .\r\nواى بر آن كسى كه نماز نگذارد و سنت پيغمبر را به جاى نياورد .\r\n( 2 ) 8 - ابو الصلت هروى از حضرت رضا ( ع ) از پدرانش از حضرت رسول ( ص ) روايت مىكند كه فرمود :\r\nهر كس قدرت ندارد ايستاده نماز بگذارد بايد نشسته اداء كند ، و هر كس قدرت ندارد نشسته بخواند به پشت بخوابد و نماز خود را اداء كند ، و در اين حال پاهاى خود را به طرف قبله دراز نمايد و با اشاره بخواند .\r\n\r\n( 3 ) در فضيلت اذان و اقامه\r\n( 4 ) 9 - عباس بن هلال از حضرت رضا ( ع ) روايت كرده كه فرمود : هر كس هنگام نماز اذان و اقامه بگويد ، دو صف از فرشتگان با وى نماز خواهند خواند ، و اگر اقامه بگويد يك فرشته طرف راست و يكى طرف چپ او نماز خواهند گذارد سپس فرمود : شما هر دو صف را از دست ندهيد .\r\n( 5 ) 10 - فضل بن شاذان از حضرت رضا عليه السلام روايت كرده كه آن جناب فرمود :\r\nمردم از چند جهت مامور شده‌اند كه اذان بگويند .\r\nنخست اينكه مردم به ياد نماز باشند ، و غافلين متوجه گردند و وقت نماز را بدانند .\r\n\r\n","description":"","footnote":"","page_name":" 659 ","page_number":659},
  {"content":"\r\n\r\n( 1 ) مؤذن بايد براى رضاى خداوند اذان بگويد و نظرش اين باشد كه مردم را ترغيب به نماز گزاردن بكند ، و مقصود او از اذان اعلام اسلام و اظهار ايمان و ياد آوردن هنگام نماز براى فراموشكاران باشد .\r\nمؤذن را از اين جهت مؤذن ميگويند كه مردم را به نماز دعوت مىكند ، اذان از اين جهت به تكبير شروع كرده و به تهليل ختم شده كه خداوند اراده فرموده اذان به نام او آغاز و انجام گيرد ، و كلمه « اللَّه » هم در اول اذان و هم در در آخر آن باشد .\r\nاذان را از اين جهت دو بار ميگويند كه تاكيدى براى نمازگزاران باشد و اگر بار اول او را فراموش كرد بار دوم در يادش باشد ، و چون نماز در اصل دو ركعت است از اين رو اذان را دو بار تكرار مىكنند .\r\nتكبير در اول اذان را چهار بار مقرر كرده‌اند ، چون اذان بطور ناگهانى شروع مىشود و قبل از او چيزى كه شنوندگان را متوجه نماز كند نيست از اين رو دو تكبير اول را براى آگاهانيدن شنوندگان معين نموده و دو تكبير دوم را براى اداء شهادت مقرر فرموده است .\r\nزيرا نخستين مرحله ايمان توحيد و اقرار به يگانگى خداوند و اعتقاد به رسالت حضرت رسول صلى اللَّه عليه و آله بوده و اصل ايمان همان اقرار به شهادتين است .\r\nشهادتين را نيز از اين جهت دو بار مقرر فرموده كه در ساير حقوق نيز دو شاهد لازم است ، هر گاه بنده‌اى به يگانگى خداوند متعال و رسالت حضرت رسول ( ص ) اقرار كرد همه مراحل ايمان و مراتب آن را پذيرفته است زيرا اصل ايمان همان\r\n\r\n","description":"","footnote":"","page_name":" 660 ","page_number":660},
  {"content":"\r\n\r\nشناختن خدا و رسول مىباشد .\r\n( 2 ) و علت اينكه بعد از شهادتين مردم را براى اداء نماز دعوت مىكنند از اين جهت است كه اذان براى دعوت مردم به طرف نماز تشريع شده است .\r\n\r\n","description":"","footnote":"","page_name":" 661 ","page_number":661},
  {"content":"\r\n\r\n\r\n( 1 ) از كتاب صوم\r\n\r\n( 2 ) در فضيلت ماه رمضان\r\n( 3 ) 1 - ابن فضال از حضرت رضا ( ع ) روايت كرده كه حضرت رسول ( ص ) فرمود :\r\nماه رمضان ماه بزرگى است ، خداوند در آن ماه نيكيها را دو چندان مىكند و گناهان را پاك ميسازد ، و درجات را بالا ميبرد .\r\nهر كس در اين ماه صدقه بدهد خداوند گناهان او را مىآمرزد ، و هر كس در اين ماه به زيردستان خود محبت و مهربانى كند خداوند نظر رحمت به او خواهد داشت .\r\nكسى كه در ماه رمضان اخلاق خود را نيكو سازد و خشم خود را فرو كشد و غضب نكند ، و موجبات رفت و آمد و ارتباط با ارحام و خويشاوندان را برقرار كند پروردگار او را مورد عنايت و محبت خود قرار ميدهد .\r\nسپس فرمود : اين ماه رمضان مانند ساير ماه‌ها نيست ، هر گاه ماه مبارك رمضان بيايد با خود خيرات و بركات مىآورد ، و هر گاه ماه رمضان پايان يابد گناهان شما\r\n\r\n","description":"","footnote":"","page_name":" 662 ","page_number":662},
  {"content":"\r\n\r\nرا نيز با خود ميبرد .\r\n( 1 ) در ماه رمضان ثواب كارهاى نيك مضاعف ميگردد ، و اعمال و افعال نيك در آن مورد پذيرش خداوند متعال قرار مىگيرد ، هر كس از شما در ماه مبارك رمضان دو ركعت نماز مستحبى بخواند خداوند متعال او را رحمت مىكند .\r\nسپس فرمود : بدبخت و بىتوفيق كسى است كه ماه رمضان بر او بگذرد و مورد آمرزش قرار نگيرد ، در آن هنگام كه نيكوكاران پاداش اعمال خود را بگيرند وى زيان خواهد ديد .\r\n( 2 ) 2 - حسن بن فضال از حضرت رضا عليه السلام و او از پدرانش روايت كرده كه حضرت رسول صلى اللَّه عليه و آله در يكى از روزها خطبه خواند و در اثناء خطبه خود فرمود :\r\nاى مردم اينك ماه خداوند با بركت و آمرزش به طرف شما روى آورده ، ماهى كه در نزد خداوند از همه ماه‌ها افضل است ، روزهاى آن بهترين روزها و شبهاى آن نيكوترين شبها و ساعات آن افضل ساعات مىباشد .\r\nاى مردم شما در اين ماه به ضيافت خداوند دعوت شده و نزد خداوند گرامى هستيد .\r\nنفس‌هاى شما در اين ماه تسبيح و خواب شما در آن عبادت ، و اعمال شما در آن مقبول و دعاى شما در آن مستجاب است اكنون با نيت پاك و قلبى صادق از خداوند بخواهيد كه شما را موفق بدارد روزه بگيريد و تلاوت قرآن مجيد كنيد .\r\nشقى و بدبخت و بدعاقبت آن كسى است كه در اين ماه از رحمت خداوند محروم گردد و از فيوضات اين ماه مقدس و مبارك بىبهره باشد .\r\n\r\n","description":"","footnote":"","page_name":" 663 ","page_number":663},
  {"content":"\r\n\r\n( 1 ) اى مردم با گرسنگى و تشنگى خود در اين ماه از گرسنگى و تشنگى خود در روز قيامت ياد كنيد ، اى مردم به فقراء و درماندگان خود احسان كنيد و نيكى نمائيد بزرگان خود را مورد احترام و تعظيم قرار دهيد ، و از كوچكان دلجوئى كنيد ، و از ارحام خود ديدن نمائيد و زبان خود را از گفتگوهاى بيهوده و سخنان ناروا حفظ كنيد ، ديدگان خود را از آنچه حلال نيست بپوشانيد و گوش‌هاى خود را از آنچه شنيدن آن روا نيست نگهداريد .\r\nاى مردم با يتيمان مردم محبت و نيكى داشته باشيد تا ديگران نسبت به يتيمان شما محبت داشته باشند ، از گناهان خود توبه كنيد و دست‌هاى خود را به طرف خداوند در هنگام نماز بلند كنيد و حاجت‌هاى خود را از او طلب نمائيد ، كه هنگام نماز بهترين لحظات و ساعات است .\r\nخداوند در اين وقت با نظر رحمت به بندگانش مينگرد ، هر گاه با او مناجات كنند جواب آنها را ميدهد و هر چه از وى بخواهند مرحمت مىكند ، و درخواست آنها را اجابت مينمايد .\r\nاى مردم جان‌هاى شما در گرو اعمال شما هست هر چه در دنيا انجام دهيد به آن خواهيد رسيد و پاداش آنها را دريافت خواهيد كرد ، تا ميتوانيد استغفار كنيد و جان‌هاى خود را از گرو كارهاى ناشايست نجات دهيد .\r\nاى مردم پشت‌هاى شما در اثر بارهاى معصيت و نافرمانى خداوند سنگين شده و با طول دادن سجده و عبادت خداوند متعال سنگينى پشت خود را بر طرف كنيد و بار خود را سبك سازيد .\r\nاى مردم بدانيد كه خداوند متعال بعزت و جلال خود سوگند ياد كرده كه نمازگزاران و سجده‌كنندگان را عذاب نكند ، و آنان را به آتش نترساند ، و در روز قيامت\r\n\r\n","description":"","footnote":"","page_name":" 664 ","page_number":664},
  {"content":"\r\n\r\nكه همه مردم در پيشگاه خداوند حاضر شوند آنان را در كنف حمايت و رحمت خود قرار دهد .\r\n( 1 ) اى مردم هر كس از شما روزه‌دار مؤمنى را افطار دهد مانند اين است كه يك بنده‌اى را آزاد كرده باشد ، و خداوند گناهان گذشته او را مىآمرزد .\r\nدر اين هنگام گفته شد : يا رسول اللَّه همه ما قدرت نداريم افطارى بدهيم ، حضرت رسول صلى اللَّه عليه و آله فرمود : از آتش دوزخ بترسيد و لو با انفاق يك دانه خرما و از آتش بترسيد و لو با دادن يك شربت آب .\r\nاى مردم هر كس از شما در اين ماه رمضان اخلاق خود را نيكو سازد و با روى گشاده با مردم سخن گويد ، روز قيامت كه همه قدم‌ها در آن ميلغزند خداوند مهربان قدمهاى او را در صراط ثابت قرار خواهد داد .\r\nهر كس در اين ماه از زيردستان خود سرپرستى كند و آن‌ها را مورد لطف و احسان خود قرار دهد پروردگار روز قيامت او را از گزند و عذاب حفظ خواهد كرد و ميزان سيآت او را سبك خواهد نمود .\r\nهر كس شر خود را از مردم باز دارد و مردم از زبان او آسوده باشند خداوند روز قيامت غضبش را از او نگاه خواهد داشت ، هر كس در اين ماه يتيمى را سرپرستى كند و از وى دلجوئى نمايد روز قيامت مورد احترام و تكريم خداوند قرار خواهد گرفت .\r\nهر كس در ماه رمضان با ارحام و خويشاوندانش ارتباط و رفت و آمد داشته باشد روز قيامت مشمول رحمت خداوند قرار ميگيرد ، و هر كس در اين ماه قطع رحم كند از رحمت خداوند در روز قيامت محروم خواهد شد .\r\n\r\n","description":"","footnote":"","page_name":" 665 ","page_number":665},
  {"content":"\r\n\r\n( 1 ) هر كس در اين ماه نمازهاى مستحبى بخواند خداوند براى آزادى او را از آتش صادر مىكند ، و هر كس در اين ماه واجبى به جاى آورد مانند اين است كه هفتاد عمل واجب را در ماه‌هاى ديگر به جاى آورده باشد .\r\nهر كس در اين ماه بر من صلوات بفرستد خداوند ميزان اعمال او را سنگين مىكند در روزى كه ميزان‌ها سبك خواهند شد ، و هر كس در ماه رمضان آيه‌اى از قرآن را تلاوت كند مانند اين است كه در ساير ماه‌ها يك ختم قرآن كرده باشد .\r\nاى مردم در اين ماه درهاى بهشت باز است ، از خداوند بخواهيد آن درها را به روى شما باز گذارد ، و درهاى آتش دوزخ در اين ماه بسته است از پروردگار بخواهيد آن‌ها را به روى شما باز نكند . شيطان‌ها در اين ماه در زنجيرند از خداوند بخواهيد آنها را بر شما مسلط نكند .\r\nامير المؤمنين عليه السلام گويد : من برخاستم و عرض كردم : يا رسول اللَّه بهترين اعمال در اين ماه چيست ؟\r\nفرمود يا أبا الحسن بهترين اعمال در اين ماه پرهيز كردن از حرام خداوند است ، سپس رسول خدا صلى اللَّه عليه و آله گريه كرد ، گفتم : يا رسول اللَّه چرا گريه ميكنيد .\r\nفرمود : اى على گريه‌ام براى اينست كه خون ترا در اين ماه خواهند ريخت گويا مينگرم در هنگامى كه نماز ميخوانى شقىترين اولين و آخرين برميخيزد و شمشير بر فرقت مىزند و محاسنت را از خونت رنگين مىكند .\r\nعلى عليه السلام فرمود : عرض كردم يا رسول اللَّه در آن روز دينم سالم خواهد بود .\r\nفرمود : آرى و سپس فرمود : اى على هر كس تو را بكشد مانند اين است كه مرا كشته است ، و هر كس تو را مبغوض دارد مثل اين است كه مرا مبغوض داشته است ، هر كس تو را فحش دهد مثل اينكه مرا فحش داده .\r\n\r\n","description":"","footnote":"","page_name":" 666 ","page_number":666},
  {"content":"\r\n\r\n( 1 ) زيرا جان تو از من و طينت تو از من است ، خداوند متعال مرا با تو خلق كرد و مرا با تو برگزيد مرا براى نبوت و تو را براى امامت اختيار كرد .\r\nهر كس امامت تو را انكار كند مانند اين است كه نبوت مرا انكار كرده باشد .\r\nاى على تو وصى و پدر فرزندان من هستى ، و همسر دخترم ميباشى ، و جانشين من در ميان امتم در حال حيات و ممات هستى ، فرمان تو فرمان من ، و نهى تو نهى من است .\r\nسوگند ميخورم به آن كس كه مرا بنبوت برگزيد و مرا بهترين مردم قرارداد تو حجت خدا و خليفه او و امينش در ميان مردم ميباشى .\r\n( 2 ) 3 - فضل بن شاذان از حضرت رضا عليه السلام روايت مىكند كه آن حضرت در ضمن مسائلى فرمودند : اگر كسى بپرسد كه چرا روزه فقط در ماه رمضان واجب شده و در ساير ماه‌ها واجب نگرديده است .\r\nدر پاسخ اين سائل گفته مىشود كه در ماه رمضان قرآن نازل شده ، و در آن بين ، باطل و حق را بيان كرده است و در قرآن مجيد آمده  شَهْرُ رَمَضانَ الَّذِي أُنْزِلَ فِيهِ الْقُرْآنُ هُدىً لِلنَّاسِ وَ بَيِّناتٍ مِنَ الْهُدى وَ الْفُرْقانِ  .\r\nنبوت حضرت رسول صلى اللَّه عليه و آله در آن ماه آغاز شد و شب قدر كه از هزار شب بهتر است در اين ماه مىباشد .\r\nدر شب قدر خداوند مقدرات و سرنوشت مردم را تعيين مىكند ، و ماه رمضان ماه اول سال است ، و تمام خير و شريك سال در اين ماه مقدر ميگردد ، و نفع و ضررها معين مىشود و روزىهاى مردم بر حسب امر پروردگار و مدت عمر بندگان تعيين ميگردد ، و براى همين جهت او را ليلة القدر ميگويند .\r\nاگر كسى بپرسد چرا مردم مامور شدند كه فقط ماه رمضان را روزه داشته\r\n\r\n","description":"","footnote":"","page_name":" 667 ","page_number":667},
  {"content":"\r\n\r\nباشند و كمتر و يا زيادتر از اين مدت خواسته نشد ؟ ( 1 ) در پاسخ گفته مىشود : اين مدتى است كه قوى و ضعيف مىتوانند در آن مدت عبادت كنند ، و خداوند متعال واجبات را طورى قرار داده كه قوى و ضعيف بتوانند انجام دهند ، و سپس ضعفاء را اجازه داده كه هر اندازه قدرت داشته باشند انجام دهند و مردم نيرومند را نيز ترغيب فرموده كه علاوه بر واجبات مستحبات هم انجام دهند .\r\nاگر خداوند متعال مصلحت ميدانست كه مردم قدرت ندارند بيش از اين روزه بگيرند و يا ميتوانستند بيشتر روزه داشته باشند خداوند مدت را كم و يا زياد ميكرد .\r\nاگر كسى بپرسد چرا زن در هنگام حيض نبايد روزه بگيرد و يا نماز بگذارد ؟\r\nدر پاسخ اين سائل گفته مىشود : كه زن در اين وقت در حال نجاست است ، و خداوند دوست دارد كه زن در هنگام پاكى او را عبادت كند ، و كسى كه نماز بر او واجب نيست روزه هم نبايد داشته باشد .\r\nاگر كسى سؤال كند چرا زن حائض روزه‌ها را بايد قضاء كند و ليكن قضاء نمازهاى فوت شده در هنگام حيض لازم نيست ؟\r\nدر پاسخ وى گفته مىشود : روزه زن را از خدمت شوهر و كارهاى مربوط به خودش و يا منزل باز نميدارد ، و ليكن نماز او را از اين كارها بازمىدارد ، زيرا نماز را بايد در شب و روز چند بار انجام داد و زن نميتواند آن‌ها را انجام دهد ، در صورتى كه روزه داشتن اين چنين نيست .\r\nديگر اينكه در نماز مشقت هست و اركان انسان در هنگام اداء آن مشغول است ، در صورتى كه روزه به بدن كارى ندارد ، و فقط روزه‌دار بايد از خوردن و آشاميدن خوددارى\r\n\r\n","description":"","footnote":"","page_name":" 668 ","page_number":668},
  {"content":"\r\n\r\nكند ، ( 1 ) و اشتغال اركان در آن راهى ندارد ، و نيز اينكه نماز در اوقات متعدده معينى بايد گذارده شود ، و هر گاه يك نماز را ادا كرد نماز ديگرى ميرسد و ليكن روزه چنين نيست و آن فقط در ساعات معلوم و معين مىباشد .\r\nاگر كسى بپرسد : چرا هر گاه شخصى در ماه رمضان مسافرت كرد و يا مريض شد ، و اگر تا ماه رمضان آينده از سفر برنگشت و يا مرضش بهبودى نيافت واجب است در او كفاره بدهد و قضاء ندارد ، و هر گاه در بين دو رمضان از ناخوشى بهبودى پيدا كرد و يا از سفر مراجعت كرد بايد قضاء كند و كفاره بدهد .\r\nدر پاسخ آن گفته مىشود : زيرا آن روزه در آن سال و در آن ماه بر وى واجب بود ، و ميبايست قضاء آن را به جاى آورد .\r\nاما آن كسى كه از مرض بهبودى پيدا نكرده و يك سال بر او گذشته است ، حكم او مانند مغمى عليه است ، اگر كسى بيهوش شد و يك شب و روز به هوش نيامد قضاء نمازهاى آن شب و روز بر او واجب نيست .\r\nحضرت صادق عليه السلام فرمود : هر بنده‌اى كه عقلش را از دست داد و مشاعرش كار نكرد معذور است ، زيرا آن مرد مريض در هنگام رسيدن ماه رمضان مريض بود و روزه داشتن بر او واجب نبود و در تمام دوران سال به علت استمرار ناخوشى نميتوانست روزه داشته باشد .\r\nدر اين صورت بايد فديه بدهد ، زيرا او مانند كسى است كه روزه بر او واجب شده و ليكن نتوانسته است روزه را بگيرد ، همانطور كه خداوند متعال در قرآن مجيد فرموده :  فَصِيامُ شَهْرَيْنِ مُتَتابِعَيْنِ  . . .  فَمَنْ لَمْ يَسْتَطِعْ فَإِطْعامُ سِتِّينَ مِسْكِيناً  و نيز فرموده :  فَفِدْيَةٌ مِنْ صِيامٍ أَوْ صَدَقَةٍ أَوْ نُسُكٍ \r\n\r\n","description":"","footnote":"","page_name":" 669 ","page_number":669},
  {"content":"\r\n\r\n( 1 ) در اين جا صدقه را به جاى روزه مقرر كرد در صورتى كه قدرت و استطاعت نداشته باشد روزه بگيرد .\r\nاگر كسى بپرسد اگر آن مريض در آن هنگام استطاعت نداشت اكنون كه استطاعت دارد ؟\r\nدر پاسخ او گفته مىشود : هنگامى كه رمضان ديگرى برسد واجب است كفاره ماه رمضان گذشته را بدهد زيرا وى مانند آن كسى است كه روزه كفاره بر او واجب شده و او قدرت نداشته روزه كفاره را بگيرد .\r\nدر اين صورت كفاره بر او واجب است ، و هر گاه كفاره واجب شد روزه ساقط است .\r\nاگر مريض در بين دو رمضان بهبودى حاصل كرد و روزه‌هاى قضاء شده را نگرفت ، واجب است كفاره بدهد ، زيرا وى در اين صورت به وظيفه خود عمل نكرده است و بايد قضاء روزه‌ها را هم بگيرد چون استطاعت دارد .\r\nاگر كسى بپرسد چرا روزه‌هاى مستحبى در شريعت مقدس اسلام مقرر شده است ، در جواب آن سائل گفته مىشود : خداوند متعال با تشريع روزه‌هاى استحبابى نظرش اين بود كه روزه‌هاى واجب را تكميل كند .\r\nاگر كسى بگويد : چرا در هر ماهى سه روز روزه و در هر ده روز يك روز روزه مستحب شده است ؟ .\r\nدر پاسخ وى گفته مىشود كه خداوند متعال فرموده :  مَنْ جاءَ بِالْحَسَنَةِ فَلَهُ عَشْرُ أَمْثالِها  هر كس در هر ده روز يك روزه را روزه بدارد مانند آن است كه همه عمرش را روزه داشته باشد .\r\n\r\n","description":"","footnote":"","page_name":" 670 ","page_number":670},
  {"content":"\r\n\r\n( 1 ) همانطور كه سلمان فارسى - رحمة اللَّه عليه - فرمود : روزه سه روز در ماه مانند روزه داشتن در تمام عمر است ، اگر كسى بپرسد : چرا در ميان روزهاى هفته فقط روز پنجشنبه در دهه اول و آخر روز چهار شنبه در ده وسط به روزه داشتن اختصاص يافته است .\r\nدر پاسخ او گفته مىشود :\r\nحضرت صادق عليه السلام فرموده : در روزهاى پنجشنبه اعمال بندگان بر خداوند متعال عرضه مىشود ، از اين رو دوست داشته در روزى كه اعمال مردم عرضه ميگردد آن‌ها را روزه داشته باشند .\r\nاگر كسى بپرسد چرا پنجشنبه آخر ماه به اين موضوع اختصاص يافته .\r\nدر پاسخ او گفته مىشود : اگر اعمال هشت روزه يك بنده بر خداوند عرضه شود افضل و اشرف است ، تا آنكه عمل دو روز بر وى عرضه گردد ، و در دههء وسط روز چهار شنبه را اختصاص دادند چون حضرت صادق عليه السلام فرمود : خداوند متعال دوزخ را در روز چهار شنبه خلق كرده و در آن روز امت‌هاى گذشته را هلاك كرده است ، و چهار شنبه روز نحسى است از اين رو دوست داشت بنده‌اش آن روز را روزه بدارد .\r\nاگر كسى بگويد : چرا در كفاره مقرر شده اگر كسى قدرت نداشت يك برده آزاد كند ، بايد روزه بگيرد ، و ليكن در حج و صلاة اين حكم جارى نشده است ؟\r\nدر پاسخ او گفته مىشود : صلاة و حج و ساير واجبات مانعند كه انسان بتواند براى امرار معاش و اصلاح كارهاى دنيائى خود فعاليت كند ، و پاسخ اين سؤال\r\n\r\n","description":"","footnote":"","page_name":" 671 ","page_number":671},
  {"content":"\r\n\r\nدر بارهء قضاء زن حائض كه چرا روزه را بايد قضاء كند و نماز را نبايد قضاء كند داده شد .\r\n( 1 ) اگر كسى بگويد : چرا اگر كسى يك روز روزه خود را از روى تعمد بخورد بايد دو ماه پشت سر هم روزه بگيرد ، و چرا نبايد يك ماه و يا سه ماه باشد ؟\r\nدر پاسخ گفته مىشود : خداوند متعال يك ماه روزه را واجب كرده و اگر كسى از روى عمد افطار كرد كفاره او مضاعف ميگردد و خداوند بر آن عبد خطاكار سخت ميگيرد .\r\nاگر گويند : چرا بايد دو ماه را پشت سر هم بايد روزه بگيرد .\r\nگفته مىشود براى اينكه روزه‌هاى واجب را خوار ندارد و سبك نشمارد ، و اگر قضاء را پراكنده انجام داد موضوع برايش آسان مىشود . و او بار ديگر تساهل و تكاهل مىكند .\r\n( 2 ) 4 - فضل بن شاذان نيشابورى از حضرت رضا عليه السلام روايت كرده كه فرمود : روز فطر از اين جهت روز عيد قرار گرفت كه مسلمانان در آن اجتماع كنند و در مورد كارهاى خود تصميم بگيرند . و در آن روز خداوند متعال را سپاسگزارى كنند و او را تمجيد و تكريم نمايند و نعمت‌هاى خداوند را به ياد آورده و شكر گذار باشند .\r\nپس روز فطر هم روز عيد و روز اجتماع ، و روز پاكى و طهارت ، و روز تضرع و ابتهال و روز دعا و رغبت مىباشد .\r\nروز عيد فطر روز اول سال است ، كه در آن خوردن و آشاميدن حلال ميگردد و مسلمانان پس از يك ماه در آن روز افطار ميكنند ، ماه رمضان در نزد اهل حق ماه اول سال است ، از اين رو خداوند دوست داشته كه مسلمانان در آن روز گرد\r\n\r\n","description":"","footnote":"","page_name":" 672 ","page_number":672},
  {"content":"\r\n\r\nهم آيند و او را سپاس گويند و تقديس و تمجيدش نمايند .\r\n( 1 ) در نماز عيد فطر چند تكبير بيش از تكبير نمازهاى ديگر مقرر شده است ، زيرا تكبير براى تعظيم و بزرگداشت خداوند مىباشد ، همانطور كه در قرآن مجيد فرموده :  وَ لِتُكَبِّرُوا اللَّهَ عَلى ما هَداكُمْ وَ لَعَلَّكُمْ تَشْكُرُونَ  .\r\n\r\n","description":"","footnote":"","page_name":" 673 ","page_number":673},
  {"content":"\r\n\r\n\r\n( 1 ) از كتاب زكات\r\n\r\n( 2 ) در علت تشريع زكات\r\n( 3 ) 1 - محمد بن سنان گويد : حضرت رضا عليه السلام در جواب مسائل من نوشت :\r\nعلت تشريع زكات به جهت معاش فقرا بوده است ، اگر اغنياء از مال خود حق فقراء را ندهند اموال آنها در معرض تلف و نابودى خواهد بود .\r\nخداوند متعال مردمان سالم را مكلف كرده كه به بيماران و عليلان و ناتوانان و گرفتاران رسيدگى كنند و در قرآن مجيد فرموده :  لَتُبْلَوُنَّ فِي أَمْوالِكُمْ وَ أَنْفُسِكُمْ  .\r\nخداوند متعال در اموال آنها حقوقى براى فقراء معين كرده و فرموده است بايد زكات مال خود را بپردازند ، و در مورد نفس نيز بايد در مشكلات صابر و شكيبا باشند ، و همواره خود را بردبار و حليم دارند و شكر و سپاس پروردگار را به جاى آورند ، و همواره در فكر فقراء و ضعفاء بوده و از اموال زيادى كه به دست مىآورند بايد در خيرات و مبرات انفاق كنند ، و با مساكين و درماندگان بايد نظر رأفت و رحمت داشته باشند .\r\nاغنياء بايد با اهل فقر و مسكنت مهربان باشند ، و با آنها مواساة و همراهى\r\n\r\n","description":"","footnote":"","page_name":" 674 ","page_number":674},
  {"content":"\r\n\r\nكنند ، ( 1 ) و در كمك و تقويت بيچارگان بكوشند ، و آنان را در امور دين يارى دهند .\r\nزكات پندى است براى مال‌داران و ثروت‌مندان كه بايد از آن پند گيرند و در فكر نيازمندان باشند و آنان بايد خداوند را سپاسگزار باشند كه به آنها نعمت و ثروت ارزانى داشته است ، اغنياء بايد همواره در تضرع باشند و از خداوند بترسند و حقوق واجبه خود را بدهند تا روزى مانند فقراء مستحق زكات نگردند .\r\n( 2 ) 2 - بزنطى گويد : خدمت حضرت رضا عليه السلام رسيدم و مطلبى براى آن جناب نقل كردم فرمود : صبر كن ان شاء اللَّه خداوند برايت فرجى حاصل مىكند .\r\nسپس فرمود : به خداوند سوگند اگر مؤمنى در اين دنيا دستش از مال كوتاه باشد خداوند در آن جهان وى را عزيز و محترم ميدارد ، به اندازه‌اى كه مال دنيا در نظر او كوچك و ناچيز جلوه مىكند .\r\nبعد از اين فرمود : صاحب مال و ثروت همواره در معرض خطر است ، وى بايد حقوق خداوند را از مالش جدا كند و به فقراء و مستمندان بدهد ، به خداوند سوگند من هر گاه مال و ثروتم افزون ميگردد در اضطراب هستم تا آنگاه كه حقوق فقراء را از مالم بيرون كنم ، و واجبات خود را پرداخت نمايم .\r\nگفتم : قربانت گردم شما هم از اين ميترسيد ؟ فرمود : آرى من هر گاه حقوق مال خود را پرداخت كنم خداوند را شكر ميكنم كه اين توفيق را مرحمت كرد .\r\n\r\n( 3 ) در فضيلت انفاق\r\n( 4 ) 3 - صفوان بن يحيى گويد : در خدمت حضرت رضا عليه السلام بودم كه يكى از غلامانش وارد شد ، امام رضا فرمود : امروز چيزى انفاق كردى ؟\r\nگفت : چيزى انفاق نكرده‌ام ، فرمود : پس خداوند چگونه به ما چيزى\r\n\r\n","description":"","footnote":"","page_name":" 675 ","page_number":675},
  {"content":"\r\n\r\nمرحمت كند ، انفاق كن اگر چه يك درهم باشد .\r\n( 1 ) 4 - محمد بن عمر بن يزيد گويد : به حضرت رضا عليه السلام عرض كردم دو كودك من درگذشتند و اينك يك كودك از من باقى مانده است .\r\nفرمود : از طرف او صدقه بدهيد ، هنگامى كه خواستم برخيزم فرمود : كودك را امر كن تا با دست خود صدقه بدهد اگر چه كم باشد ، هر چيزى كه براى رضاى خداوند داده شود اگر چه كم هم باشد در نزد خداوند بزرگ است .\r\n( 2 ) 5 - حضرت رضا عليه السلام از على عليه السلام روايت كرده كه حضرت رسول ( ص ) فرمود : بهترين مال مرد و اندوخته او صدقه مىباشد .\r\n( 3 ) 6 - امام رضا عليه السلام از حضرت رسول صلى اللَّه عليه و آله روايت مىكند كه فرمود : هر روز صبح قبل از هر چيز صدقه بدهيد ، هر كس صدقه بدهد دعايش مستجاب ميگردد .\r\n( 4 ) 7 - حضرت رضا عليه السلام فرمود : مرد سخى از مال مردم مىخورد كه مردم هم از مال او بخورند ، و مرد بخيل از مال كسى نميخورد كه مردم هم از مال او نخورند .\r\n\r\n","description":"","footnote":"","page_name":" 676 ","page_number":676},
  {"content":"\r\n\r\n\r\n( 1 ) از كتاب حج\r\n\r\n( 2 ) در فضيلت حج و عمره\r\n( 3 ) 1 - ابن فضال گويد : حضرت رضا عليه السلام فرمود : هر كس در كوههاى مكه توقف كند و دعا نمايد خداوند دعاى او را اجابت مىكند ، اما اهل ايمان دعاهاى آنها در بارهء آخرت مستجاب مىشود ، و اما كفار دعاهاى آنها در بارهء دنيا مستجاب مىگردد .\r\n( 4 ) 2 - محمد بن عبد اللَّه گويد : خدمت حضرت رضا عليه السلام عرض كردم : قربانت گردم پدرم از پدرانت عليهم السلام روايت كرده كه يك نفر خدمت يكى از آنها عرض كرد : در شهر ما محلى هست كه آن را قزوين ميگويند و دشمنى داريم كه آن را ديلم مينامند آيا ما ميتوانيم با آنها جهاد كنيم .\r\nفرمود : شما خانه خدا را ترك نكنيد ، وى بار ديگر سخن خود را تكرار كرد .\r\nامام عليه السلام فرمود : شما در خانه خود بنشينيد و منتظر امر ما باشيد ، حضرت رضا عليه السلام فرمود : پدرت راست گفته است .\r\n( 5 ) 3 - محمد بن سنان گويد حضرت رضا عليه السلام فرمود علت حج ، رسيدن\r\n\r\n","description":"","footnote":"","page_name":" 677 ","page_number":677},
  {"content":"\r\n\r\nبه حضور خداوند متعال و طلب رحمت و مغفرت و توبه كردن از گناهان مىباشد .\r\n( 1 ) كسى كه عازم بيت اللَّه الحرام ميگردد بايد از گناهان گذشته توبه كند و در آينده گرد معاصى و ملاهى نرود و همواره در طلب ثواب و عبادت باشد ، افرادى كه به حج ميروند مقدارى از اموال خود را خرج ميكنند و در سفر گرفتار رنج و مشقت مىشوند .\r\nكسانى كه به زيارت خانه خدا مشرف ميگردند بايد گرد هوسها و لذات جسمانى نروند ، و همواره اوقات خود را به عبادت و پرستش بگذرانند و موجبات نزديكى پروردگار را براى خود فراهم سازند ، و پيوسته بايد خضوع و خشوع داشته باشند .\r\nدر سرما و گرما در ياد خدا بوده و در هنگام ترس و خوف پروردگار را فراموش نكند و يا اظهار عدم رضايت از سفر نكند و با همراهان خود و ساير مردم با محبت و مهربانى رفتار كرده و ضرر و زيان به كسى نرساند و متوجه پروردگار باشد .\r\nيكى از مواردى كه بايد حجاج آن را مراعات كنند اين است كه در هنگام حج قساوت قلب نداشته باشند و با همه مردم مهربانى كنند ، و نيز بايد خسيس نباشد و اگر مشاهده كردند كه يك نفر احتياج دارد به او برسند و از ضعفاء حمايت كنند .\r\nحجاج بايد از همگان اميد خود را قطع كنند ، و آرزوهاى دور و دراز را از خود دور نمايند ، و خود را از گرايش به فساد باز دارند ، و حقوق همديگر را مراعات نمايند ، و منافع همه را در نظر بگيرند .\r\nحجاج بايد با تجار و بازرگانان و كسبه اصناف مكه به خوبى معامله كنند و به كسى ضرر و زيان نرسانند ، و تا قدرت دارند از حاجتمندان دستگيرى كنند و به مستمندان و فقراء رسيدگى نمايند ، تا از اين راه سودهاى بزرگ معنوى ببرند و خدا و رسول را از خود راضى سازند .\r\nحضرت رضا فرمود : علت اينكه خداوند يك بار حج را واجب كرده اين است\r\n\r\n","description":"","footnote":"","page_name":" 678 ","page_number":678},
  {"content":"\r\n\r\nكه خداوند واجبات را براى همه طبقات مسلمانان مقرر كرده است ، و يكى از آن واجبات يك بار زيارت خانه خدا مىباشد ، و بعد ثروتمندان مىتوانند بيش از يك بار هم زيارت كنند .\r\n( 1 ) 4 - حسين بن خالد گويد : خدمت حضرت رضا عليه السلام عرض كردم :\r\nچرا خداوند متعال گناه حاجيان را تا چهار ماه آمرزيده است ؟\r\nفرمود : براى اينكه خداوند حرم را براى مشركين مدت چهار ماه مباح كرد و فرمود :  فَسِيحُوا فِي الْأَرْضِ أَرْبَعَةَ أَشْهُرٍ  و از اين رو گناه حجاج مؤمن را مدت چهار ماه مىآمرزد و در نامه اعمال آنها نمينويسد .\r\n\r\n( 2 ) علت استلام حجر الاسود و طواف بيت\r\n( 3 ) 5 - محمد بن سنان گويد : حضرت رضا عليه السلام در پاسخ مسائل من نوشت علت استلام حجر الاسود اين است كه خداوند متعال هنگامى كه از بنى آدم عهد و پيمان گرفت آن‌ها را در حجر الاسود وديعه نهاد ، از اين رو مردم را مكلف كرد كه در هنگام طواف حجر را استلام كنند و در هنگام استلام بگويند : « امانتى اديتها و ميثاقى تعاهدته لتشهد لى بالموافاة » .\r\nو حديث سلمان فارسى نيز ناظر به همين معنى است كه فرمود : حجر الاسود روز قيامت مىآيد در حالى كه به بزرگى كوه ابو قبيس مىباشد و يك زبان و دو لب نيز دارد .\r\n( 4 ) 6 - محمد بن سنان گويد : حضرت رضا عليه السلام در پاسخ سؤالات من فرمود :\r\nعلت طواف بيت اين است كه خداوند متعال هنگامى كه به فرشتگان فرمود :\r\n\r\n","description":"","footnote":"","page_name":" 679 ","page_number":679},
  {"content":"\r\n\r\n( 1 ) ميخواهم در زمين خليفه‌اى بگذارم ، فرشتگان گفتند : ميخواهى در زمين كسانى را بگذارى كه فساد كنند و خون بريزند ، پروردگار گفته آنها را رد كرد و فرمود من ميدانم آنچه را كه شما نميدانيد .\r\nفرشتگان دريافتند كه آنها سخن ناروائى گفته‌اند از اين رو پشيمان شدند و بعرش پروردگار ملتجى شدند و استغفار كردند .\r\nخداوند متعال اراده فرمود كه در آسمان چهارم مقابل عرش خانه‌اى بسازد و همچنين در آسمان دنيا نيز خانه‌اى بنام بيت المعمور ساخت و سپس در روى زمين نيز كعبه را بنا كرد و به آدم امر كرد تا آن خانه را طواف كند ، و اين سنت در ميان فرزندان او تا روز قيامت باقى مانده است .\r\n\r\n","description":"","footnote":"","page_name":" 680 ","page_number":680},
  {"content":"\r\n\r\n\r\n( 1 ) از كتاب زيارت\r\n\r\n( 2 ) در زيارت حضرت رسول صلى اللَّه عليه و آله\r\n( 3 ) 1 - بزنطى گويد : از حضرت رضا ( ع ) پرسيدم چگونه بر حضرت رسول ( ص ) سلام بفرستم .\r\nفرمود : هر گاه نزد قبر آن جناب رسيديد بگوئيد :\r\n« السلام عليك يا رسول اللَّه السلام عليك يا حبيب اللَّه ، السلام عليك يا صفوة اللَّه السلام عليك يا أمين اللَّه اشهد أنك قد نصحت لامتك ، و جاهدت في سبيل اللَّه و عبدته حتى أتاك اليقين ، فجزاك أفضل ما جزى نبيا من امته ، اللهم صلى على محمد و آل محمد أفضل ما صليت على ابراهيم و آل ابراهيم انك حميد مجيد » .\r\n( 4 ) 2 - ابراهيم بن ابى البلاد گويد : حضرت رضا ( ع ) فرمود : شما چگونه بر رسول خدا ( ص ) سلام ميكنيد ؟ .\r\nگويد : عرض كردم همانطور كه شما ميدانيد و براى ما روايت كرده‌اند .\r\nفرمود : ميل دارى سلامى بهتر از اين را به شما تعليم دهم ، گفتم : آرى قربانت گردم .\r\n\r\n","description":"","footnote":"","page_name":" 681 ","page_number":681},
  {"content":"\r\n\r\n( 1 ) با خط خود برايم نوشت و سپس خودش قرائت فرمود و گفت : هنگامى كه نزديك قبر پيغمبر رسيدى بگو :\r\n« اشهد أن لا إله الا اللَّه وحده لا شريك له و أشهد أن محمدا عبده و رسوله » تا آخر زيارت .\r\n( 2 ) 3 - حسن بن جهم گويد : خدمت حضرت رضا عليه السلام عرض كردم : مردى به مكه ميرود و ليكن مدينه براى زيارت حضرت رسول صلى اللَّه عليه و آله نميرود ، و يا كسى به زيارت حضرت رسول ميرود و ليكن مكه نميرود ، كدام يك از اينها بهتر عمل ميكنند .\r\nامام رضا ( ع ) فرمود : شما چه ميگوئيد ؟ .\r\nگويد : گفتم : ما در مورد حسين عليه السلام معتقديم كه بايد زيارت آن حضرت ترك نشود ، اينك چگونه در بارهء رسول خدا صلى اللَّه عليه و آله خلاف آن را عقيده داشته باشيم .\r\nامام رضا عليه السلام فرمود : حالا كه عقيده شما اين است بدانيد كه حضرت صادق ( ع ) در يكى از اعياد كه در مدينه منوره بودند به زيارت حضرت رسول صلى اللَّه عليه و آله رفتند ، و بر آن جناب سلام كردند و به كسانى كه در پيرامونش بود فرمودند :\r\nما بر ساكنان همه شهرها فضيلت داريم و حتى بر مكه معظمه ، زيرا در جوار حضرت رسول اكرم ميباشيم و خدمت آن جناب سلام ميفرستيم .\r\n\r\n( 3 ) در زيارت على عليه السلام\r\n( 4 ) 4 - حسن بن جهم گويد : خدمت حضرت رضا عليه السلام عرض كردم يحيى\r\n\r\n","description":"","footnote":"","page_name":" 682 ","page_number":682},
  {"content":"\r\n\r\nابن موسى متعرض كسانى كه براى زيارت على ( ع ) ميروند مىشود ، ( 1 ) وى در جايى به نام « ثويه » منزل دارد و در آن جا گردش مىكند ، و قبر على عليه السلام هم اندكى بالاتر از ثويه مىباشد ، و آنجا همان مكانى است كه صفوان جمال در خدمت حضرت صادق سلام اللَّه عليه به آنجا رسيدند و امير المؤمنين را زيارت كردند و امام صادق محل قبر را براى او تعريف كردند .\r\nحضرت صادق عليه السلام به صفوان جمال فرمودند هنگامى كه پشت شهر كوفه به موضع « غرى » رسيدى متوجه طرف نجف باش و مقدارى به طرف دست راست حركت كن تا به سنگ‌هاى سفيد برسى ، پس از اينكه به سنگ سفيد رسيدى يك تپه مقابل خود خواهى ديد ، قبر امير المؤمنين عليه السلام در آنجا مىباشد ، و من مكرر به آنجا رفته‌ام .\r\nسپس راوى عرض كرد : گروهى از اصحاب ما روايت صفوان را قبول ندارند و ميگويند قبر آن حضرت در مسجد كوفه است .\r\nجماعتى هم عقيده دارند كه قبر مبارك آن حضرت در دار الاماره كوفه است ، و ليكن من اين را قبول ندارم ، زيرا خداوند متعال قبر على ( ع ) را در منازل ستمكاران قرار نخواهد داد و در مسجد هم دفن نكردند زيرا ميخواستند قبر آن حضرت مخفى باشد ، اينك بفرمائيد كدام يك از اين دو نظر درست است ، و على عليه السلام را در كجا دفن كرده‌اند ؟ .\r\nحضرت رضا ( ع ) فرمود : گفته تو درست‌تر از آنها مىباشد و با قول حضرت صادق عليه السلام درست مىآيد اى ابو محمد كسى از اصحاب ما در اين مورد با شما هم عقيده نيست .\r\nعرض كردم قربانت گردم اين عنايتى است كه خداوند به من فرموده گفت :\r\n\r\n","description":"","footnote":"","page_name":" 683 ","page_number":683},
  {"content":"\r\n\r\nآرى چنين است خداوند هر كس را بخواهد توفيق ميدهد ، و اينك به هدايت پروردگار عقيده خود را اظهار بدار ، و خداوند را شاكر و سپاسگزار باش .\r\n( 1 ) 5 - على بن صدقه رقى از حضرت رضا عليه السلام از پدرش روايت كرده كه حضرت سجاد زين العابدين ( ع ) قبر جدش امير المؤمنين سلام اللَّه عليه را زيارت كرد ، هنگامى كه كنار قبر رسيد توقف كرد و در حالى كه گريه ميكرد گفت :\r\n« السلام عليك يا أمير المؤمنين و رحمة اللَّه و بركاته ، السلام عليك يا أمين اللَّه في أرضه و حجته على عباده » تا آخر زيارت معروف به امين اللَّه .\r\n( 2 ) 6 - احمد بن محمد بن ابى نصر بزنطى گويد : در خدمت حضرت رضا ( ع ) بودم و گروهى از مردم در آنجا گرد آمده بودند ، در اين هنگام راجع بروز غدير گفتگوهائى پيش آمد ، بعضى از مردم حاضر در جلسه موضوع غدير را منكر شدند .\r\nحضرت رضا ( ع ) فرمود : پدرم از پدرش روايت ميكرد كه روز عيد غدير در آسمان‌ها مشهورتر از زمين است ، خداوند متعال در بهشت قصرى ساخته كه يك خشت آن از طلا و خشت ديگر از نقره است .\r\nدر آن قصر صد هزار قبه از ياقوت سرخ ، و صد هزار خيمه از ياقوت سبز مىباشد خاك آن از مشك و عنبر است ، و در آن كاخ چهار نهر جارى است ، و در اطراف آن نهرها درختان زيادى از انواع ميوه‌ها غرس شده و پرندگان در بالاى شاخه‌هاى آن درختان با صداهاى مختلف ميخوانند .\r\nهر گاه روز غدير فرا رسد أهل آسمان‌ها در اين قصر گرد مىآيند و خداوند را تسبيح و تقديس ميكنند ، پرندگان در آن نهرها غوطه ميخورند و بال و پر خود را در آن خاك‌ها كه از مشك و عنبر است ميكشانند ، در آخر روز از طرف فاطمه سلام اللَّه عليها\r\n\r\n","description":"","footnote":"","page_name":" 684 ","page_number":684},
  {"content":"\r\n\r\nهدايائى براى آن مردم نثار مىكنند .\r\n( 1 ) سپس فرمود : اى فرزند ابو نصر هر جا هستى روز غدير را در كنار قبر امير المؤمنين باش ، زيرا خداوند متعال گناهان شصت ساله مؤمنين را در آن روز مىآمرزد و دو برابر افرادى را كه در ماه رمضان آمرزيده بود مىآمرزد ، و انفاق يك درهم در آن روز مانند انفاق هزار درهم در روزهاى ديگر است .\r\nدر روز غدير به برادران ايمانى خود مساعدت و كمك كن ، و آنها را خوشحال ساز .\r\nبعد از اين فرمود : اى اهل كوفه به شما خيرهاى زيادى داده شده ، و شما كسانى هستيد كه مورد امتحان و آزمايش خداوند قرار گرفته‌ايد و دشمنان اهل بيت همواره شما را اذيت كرده‌اند ، و بلاها و مصيبت‌هاى زيادى بر سر شما آورده‌اند ، ولى خداوند اندوه شما را بر طرف مىكند .\r\nبه خداوند سوگند اگر مردم فضيلت اين روز را درك كنند فرشتگان با آنها مصافحه ميكنند ، و اگر سخن به طول نيانجامد بيش از اين گفتگو ميكردم .\r\n\r\n( 2 ) در فضيلت زيارت ائمه عليهم السلام\r\n( 3 ) 7 - حسن بن على وشاء از حضرت رضا ( ع ) روايت كرده كه فرمود : هر امامى در گردن دوستان و شيعيان خود حقى دارد و اگر كسى بخواهد عهد خود را به آخر برساند بايد به زيارت قبر آنها برود ، و اگر كسى در زيارت آنها رغبت نشان دهد و گفته‌هاى آنان را مورد عمل قرار دهد ائمه اطهار از آنها شفاعت ميكنند .\r\n\r\n( 4 ) در فضيلت زيارت امام حسين عليه السلام\r\n( 5 ) 8 - حضرت رضا ( ع ) از حضرت صادق سلام اللَّه عليه روايت مىكند كه از آن\r\n\r\n","description":"","footnote":"","page_name":" 685 ","page_number":685},
  {"content":"\r\n\r\nجناب در مورد زيارت امام حسين سؤال شد ، ( 1 ) فرمود : پدرم گفت : هر كس قبر سيد الشهداء را زيارت كند و عارف به حقش باشد خداوند او را در زمرهء مقربين خواهد نوشت .\r\nسپس فرمود : در اطراف قبر سيد الشهداء هفتاد هزار ملك غبار آلود و اندوهگين هستند و تا روز قيامت بر امام حسين عليه السلام گريه كنند .\r\n( 2 ) 9 - هيثم بن عبد اللَّه رمانى از حضرت رضا ( ع ) روايت كرده كه حضرت صادق عليه السلام فرمود : كسانى كه به زيارت حضرت سيد الشهداء ( ع ) ميروند ايام زيارت از عمر آنها محسوب نميگردد .\r\n( 3 ) 10 - محمد بن ابى جرير قمى از حضرت رضا ( ع ) روايت كرده كه آن جناب به پدرم ميگفت : هر كس امام حسين را زيارت كند و عارف به حق او باشد در عرش پروردگار با رحمت خداوند هم آغوش خواهد شد .\r\nسپس اين آيه شريفه را قرائت كرد :   إِنَّ الْمُتَّقِينَ فِي جَنَّاتٍ وَ نَهَرٍ فِي مَقْعَدِ صِدْقٍ عِنْدَ مَلِيكٍ مُقْتَدِرٍ   .\r\n( 4 ) 11 - حسين بن محمد قمى از حضرت رضا عليه السلام روايت كرده كه فرمود : هر كس قبر امام حسين عليه السلام را زيارت كند ، مانند كسى است كه خداوند را بالاى عرش زيارت كرده باشد .\r\n( 5 ) 12 - بزنطى گويد : يكى از اصحاب از حضرت رضا ( ع ) پرسيد زيارت حضرت سيد الشهداء سلام اللَّه عليه چه ثوابى دارد ؟ فرمود : ثواب يك عمره دارد .\r\n( 6 ) 13 - يونس بن عبد الرحمن از حضرت رضا عليه السلام روايت كرده كه فرمود : هر كس قبر امام حسين ( ع ) را زيارت كند مانند اين است كه يك حج و يك\r\n\r\n","description":"","footnote":"","page_name":" 686 ","page_number":686},
  {"content":"\r\n\r\nعمره بجا آورده باشد .\r\n( 1 ) گويد : گفتم : حجة الاسلام از وى ساقط است ، فرمود ساقط نيست ، زيارت آن جناب حج ضعفاء مىباشد ، هر گاه قوت پيدا كرد بايد حج خانه خدا را به جاى آورد .\r\nمگر نميدانى كه در هر روز هفتاد هزار فرشته خانه خدا را طواف ميكنند ، و هر گاه شب بيايد صعود ميكنند ، و بار ديگر دسته‌اى ديگر نازل ميشوند و كار آنها را انجام ميدهند ، و سيد الشهداء سلام اللَّه عليه در نزد خداوند گراميتر از بيت است ، و در هنگام هر نمازى هفتاد هزار ملك غبار آلود و اندوهگين فرمود مىآيند ، و بار ديگر صعود ميكنند و دسته‌اى ديگر مىآيند .\r\n( 2 ) 14 - بزنطى از حضرت رضا ( ع ) روايت كرده كه از آن حضرت پرسيدم در چه ماهى سيد الشهداء ( ع ) را زيارت كنيم ؟ فرمود در نيمه رجب و نيمه شعبان .\r\n( 3 ) 15 - على بن حسان گويد از حضرت رضا ( ع ) روايت كرده كه آن جناب فرمود از پدرم سؤال شد چگونه حضرت سيد الشهداء را زيارت كنيم .\r\nفرمود پس از اينكه او را زيارت كرديد در مساجد اطراف قبر آن جناب نماز بخوانيد ، و در هر جا باشيد اين زيارت را بخوانيد « السلام على أولياء اللَّه و أصفيائه السلام على امناء اللَّه و احبائه » تا آخر .\r\n\r\n( 4 ) در فضيلت زيارت موسى بن جعفر عليهما السلام\r\n( 5 ) 16 - حسين بن محمد قمى از حضرت رضا ( ع ) روايت كرده كه فرمود :\r\nهر كس قبر پدرم را در بغداد زيارت كند مانند كسى است كه قبر حضرت رسول ( ص ) و امير المؤمنين ( ع ) را زيارت كرده باشد ، با فضيلتى كه حضرت رسول و امير المؤمنين\r\n\r\n","description":"","footnote":"","page_name":" 687 ","page_number":687},
  {"content":"\r\n\r\nندارد .\r\n( 1 ) 17 - حسن بن على وشاء گويد از حضرت رضا ( ع ) پرسيدم فضيلت زيارت موسى بن جعفر عليهما السلام را بيان فرمائيد فرمود مانند كسى است كه حضرت سيد الشهداء ( ع ) را زيارت كرده باشد .\r\n( 2 ) 18 - حسين بن يسار واسطى گويد : از حضرت رضا ( ع ) پرسيدم فضيلت زيارت پدرت را بيان فرما .\r\nفرمود مانند كسى است كه قبر حضرت رسول صلى اللَّه عليه و آله را زيارت كرده باشد .\r\nگويد عرض كردم اگر از دشمن بترسم چه كنم ؟ فرمود از پشت ديوارها سلام كنيد .\r\n\r\n( 3 ) فضيلت زيارت حضرت فاطمه معصومه در قم\r\n( 4 ) 19 - سعد بن سعد گويد : از حضرت رضا عليه السلام پرسيدم زيارت حضرت فاطمه معصومه فضيلتى دارد ؟\r\nفرمود : هر كس قبر فاطمه را زيارت كند اهل بهشت خواهد بود .\r\n\r\n( 5 ) فضيلت زيارت قبور صالحان\r\n( 6 ) 20 - عمرو بن عثمان گويد از حضرت رضا عليه السلام شنيدم ميفرمود هر كس توانائى ندارد به زيارت ما بيايد ، بايد به زيارت دوستان صالح ما برود ، و خداوند ثواب زيارت ما را به او ميدهد .\r\n( 7 ) 21 - محمد بن احمد گويد با على بن بلال در فيد به زيارت محمد بن اسماعيل ابن بزيع رفتيم ، على بن بلال گفت با صاحب اين قبر نزد حضرت رضا عليه السلام\r\n\r\n","description":"","footnote":"","page_name":" 688 ","page_number":688},
  {"content":"\r\n\r\nرفتيم در ضمن گفتگو فرمود :\r\nهر كس قبر برادر مؤمن را زيارت كند و دست خود را روى قبر بگذارد و انا انزلناه را هفت بار قرائت كند از عذاب روز قيامت در امان خواهد بود .\r\n( 1 ) 22 - حضرت رضا ( ع ) فرمود هر بنده‌اى كه قبر برادر مؤمن خود را زيارت كند و هفت بار « انا انزلناه » را قرائت كند ، خداوند متعال گناه او و صاحب قبر را مىآمرزد .\r\n\r\n","description":"","footnote":"","page_name":" 689 ","page_number":689},
  {"content":"\r\n\r\n\r\n( 1 ) از كتاب نكاح\r\n\r\n( 2 ) در خصوصيات زنان\r\n( 3 ) 1 - معمر بن خلاد گويد : از حضرت رضا عليه السلام شنيدم ميفرمود :\r\nحضرت رسول صلى اللَّه عليه و آله به بنت جحش فرمودند : دائى تو حمزه كشته شد ، وى كلمه استرجاع بر زبان جارى كرد و گفت : او را در راه خدا حساب ميكنم .\r\nبار ديگر فرمود : برادرت كشته شد باز استرجاع گفت و اظهار داشت او را به حساب خداوند مىگذارم .\r\nمرتبه سوم فرمود : شوهرت كشته شد ، در اين هنگام دست خود را روى سرش گذاشت و گريه كرد .\r\nپيغمبر اكرم فرمود : هيچ كس در نزد زن به اندازه شوهر اهميت ندارد .\r\n( 4 ) 2 - سليمان جعفرى از حضرت رضا عليه السلام روايت كرده كه على عليه السلام فرمود : بهترين زنان شما آن زنى است كه خوش اخلاق و بردبار باشد ، هر گاه شوهرش بر وى خشمگين شد با نظر غضب به شوهرش نگاه نكند ، تا هنگامى كه از وى خوشنود گردد ، و هر گاه شوهرش از وى غائب شد حقوق شوهرى را حفظ كند .\r\nاين چنين زنى از اعمال خداوند است و عاملان خداوند از رحمت او نااميد نيستند .\r\n( 5 ) 3 - سليمان جعفرى از حضرت رضا عليه السلام روايت كرده كه حضرت\r\n\r\n","description":"","footnote":"","page_name":" 690 ","page_number":690},
  {"content":"\r\n\r\nرسول صلى اللَّه عليه و آله فرمود : ( 1 ) با زن سياه چهره‌اى كه بچه آور باشد ازدواج كنيد ، و با زن زيبائى كه عقيم باشد تزويج نكنيد .\r\nمن روز قيامت با شما در ميان امت‌هاى ديگر مباهات خواهم كرد ، مگر نميدانى كه بچه‌ها در زير عرش براى پدران خود استغفار ميكنند ، حضرت ابراهيم عليه السلام از آن‌ها سرپرستى كرده و ساره آنها را تربيت مينمايد .\r\n( 2 ) 4 - صفوان بن يحيى گويد : حضرت رضا عليه السلام فرمود : براى بندهء خدا چيزى سودمندتر از زن پارسا و شايسته نيست .\r\nهر گاه به زوجه‌اش نظر كند خوشحال گردد ، و هر گاه شوهر به مسافرت رود زن ناموس و مال او را حفظ كند .\r\n( 3 ) 5 - حسين بن بشار واسطى از حضرت رضا عليه السلام روايت كرده كه فرمود : زن داراى ده عورت است ، و هر گاه شوهر كرد يك عورت آن پوشيده مىگردد ، و هر گاه مرد تمام عوراتش با وى دفن مىشود .\r\n( 4 ) 6 - عبد اللَّه بن مغيره گويد : حضرت رضا عليه السلام فرمود : مردى خدمت حضرت باقر عليه السلام آمد ، امام به او فرمود : آيا تو زن دارى ؟ گفت : ندارم .\r\nفرمود من دوست ندارم شبى زن نداشته باشم در صورتى كه همه دنيا مال من باشد ، بعد حضرت فرمود : پدرم مىفرمود : دو ركعت نمازى كه مرد زن‌دار ميخواند بهتر از كسى است كه روزها را روزه داشته و شبها را به عبادت بگذراند در صورتى كه زن نداشته باشد .\r\n\r\n( 5 ) علت قرار دادن مهريه براى زنان\r\n( 6 ) 7 - محمد بن سنان گويد : حضرت رضا عليه السلام در جواب مسائل من\r\n\r\n","description":"","footnote":"","page_name":" 691 ","page_number":691},
  {"content":"\r\n\r\nنوشت : ( 1 ) علت وجوب مهر بر مردان و عدم وجوب آن بر زنان از اين جهت است كه هزينهء زندگى در گردن مردان است ، و نيز به جهت اين است كه زن در حقيقت خود را به مرد ميفروشد و مرد خريدار آن است ، و خريد و فروش بدون ثمن نميباشد ، علاوه بر اينكه زنان از معاملات و داد و ستد نيز ممنوع هستند .\r\n\r\n( 2 ) اطعام در هنگام ازدواج\r\n( 3 ) 8 - حسن بن على وشاء از حضرت رضا عليه السلام روايت كرده كه فرمود :\r\nنجاشى هنگامى كه آمنه دختر ابو سفيان را براى حضرت رسول صلى اللَّه عليه و آله خطبه كرد مردم را اطعام نمود ، و گفت : از سنت‌هاى پيامبران اطعام مردم در وقت نكاح است .\r\n( 4 ) 9 - على بن شعبه از حضرت رضا عليه السلام روايت كرده كه فرمود : اطعام طعام در هنگام تزويج از سنت است .\r\n\r\n( 5 ) تزويج ابكار\r\n( 6 ) 10 - ابو جويد غلام حضرت رضا عليه السلام گويد : امام عليه السلام فرمود : جبرئيل بر حضرت رسول صلى اللَّه عليه و آله فرود آمد و گفت : اى محمد خدايت سلام مىرساند : و مىفرمايد :\r\nدختران بكر در ميان زنان مانند ميوه درخت هستند ، هنگامى كه ميوه رسيد چاره جز چيدن آن نيست ، و اگر ميوه چيده نشد آفتاب او را فاسد مىكند و تغيير آب و هوا وزيدن بادها آن ميوه را از بين مىبرد و از انتفاع مياندازد .\r\nدختران و دوشيزگان هر گاه به حد رشد رسيدند دواء آنها شوهر كردن است\r\n\r\n","description":"","footnote":"","page_name":" 692 ","page_number":692},
  {"content":"\r\n\r\n( 1 ) و در صورتى كه از شوهر كردن خوددارى كنند گرفتار فساد خواهند شد ، در اين هنگام رسول اكرم صلى اللَّه عليه و آله بالاى منبر رفتند و براى مردم خطبه خواندند ، و او امر خداوند را به آنان رسانيدند .\r\nمردم از پيغمبر اكرم پرسيدند دختران خود را به چه افرادى تزويج كنيم ؟\r\nفرمود : به كسانى كه با آنها كفو هستند و سپس فرمود : مؤمنان با يك ديگر كفو هستند ، سپس در حالى كه بالاى منبر بود ضباعة دختر عموى خود را به مقداد تزويج فرمود .\r\n\r\n( 2 ) در احكام رضاع و حقوق اولاد\r\n( 3 ) 11 - سليمان جعفرى از حضرت رضا ( ع ) روايت كرده كه حضرت رسول ( ص ) فرمود : خداوند متعال به زنان مهربانتر از مردان است ، هر مردى كه به زنى از ارحامش محبت كند و موجبات خوشحالى او را فراهم سازد ، خداوند روز قيامت او را خوشحال مىكند .\r\n( 4 ) 12 - حسن بن سعيد و ابن ابى غيلان مدائنى گويند : خدمت حضرت رضا ( ع ) رسيديم ، ابن ابى غيلان گفت : شنيده‌ام هر كس فرزندى در شكم داشته باشد و قصد كند آن فرزند را محمد نام گذارد كودك پسر متولد ميگردد .\r\nفرمود : اگر نيت كند آن جنين را على هم نام گذارد آن كودك پسر متولد مىگردد سپس فرمود : على و محمد يكى هستند .\r\nراوى گويد : عرض كردم خداوند سلامتت بدارد من از منزل بيرون شدم در حالى كه زنم باردار بود ، اكنون از خداوند بخواهيد پسرى به من عطا كند .\r\nامام رضا ( ع ) سر مبارك خود را به طرف زمين انداخت و مدتى مكث كرد و بار ديگر سرش را بلند نمود ، و فرمود : او را على نام گذار كه خداوند عمر او را\r\n\r\n","description":"","footnote":"","page_name":" 693 ","page_number":693},
  {"content":"\r\n\r\nطولانى مىكند .\r\nگويد : هنگامى كه به مكه رسيديم ، نامه‌اى از مدائن رسيد و در آن نامه نوشته بودند كه خداوند به شما پسرى عطاء كرده است .\r\n( 1 ) 13 - سعد بن سعد گويد : از حضرت رضا ( ع ) پرسيدم يك مردى بعضى از فرزندانش را بر بعضى برترى ميدهد و يا يكى را از ديگرى بيشتر دوست مىدارد .\r\nفرمود : آرى حضرت صادق ( ع ) نيز اين طور رفتار ميكرد به محمد علاقه بيشترى نشان ميداد ، و حضرت موسى بن جعفر عليه السلام نيز به احمد علاقه داشت و او را بر ديگر فرزندانش فضيلت ميداد .\r\nهنگامى كه از جاى خود برخاستم عرض كردم قربانت گردم مردى دخترش را از پسرش بيشتر دوست دارد ؟ .\r\nفرمود دختر و پسر با هم مساوى هستند .\r\n( 2 ) 14 - سعد بن سعد از حضرت رضا ( ع ) از پدرانش روايت كرده كه حضرت رسول ( ص ) فرمود :\r\nفرزندان خود را روز هفتم تولد ختنه كنيد ، كه آنها رشد و نمو ميكنند و پاك و پاكيزه ميشوند .\r\n( 3 ) 15 - حضرت رضا ( ع ) از پدرانش از على ( ع ) روايت كرده كه حضرت رسول ( ص ) فرمود :\r\nزنان احمق را براى شيردان به كودكان خود اختيار نكنيد كه شير زن در بچه اثر ميگذارد .\r\n\r\n","description":"","footnote":"","page_name":" 694 ","page_number":694},
  {"content":"\r\n\r\n( 1 ) 16 - حضرت رضا از پدرانش عليهم السلام روايت كرده كه حضرت رسول ( ص ) فرمود :\r\nبراى كودك چيزى بهتر از شير مادرش نيست .\r\n( 2 ) 17 - حضرت رضا عليه السلام فرمود : حضرت رسول صلى اللَّه عليه و آله مىفرمايند :\r\nكودكان خود را از چرك و كثافت و چربى بشوئيد ، و اگر نشوئيد شيطان در آن تصرف مىكند .\r\n( 3 ) 18 - حضرت رضا ( ع ) فرمود : خداوند متعال هر گاه اراده كند به يكى از بندگان خود خيرى برساند ، او را از دنيا نميبرد مگر اينكه فرزندى به او عطاء مىكند .\r\n( 4 ) 19 - حضرت رضا عليه السلام روايت مىكند كه حضرت على بن الحسين فرمود :\r\nفاطمه سلام اللَّه عليها براى حسن و حسين عليهما السلام عقيقه كرد و يك ران گوسفند را با يك دينار به قابله داد .\r\n\r\n","description":"","footnote":"","page_name":" 695 ","page_number":695},
  {"content":"\r\n\r\n\r\n( 1 ) از كتاب طلاق\r\n( 2 ) 1 - محمد بن سنان گويد : حضرت رضا عليه السلام در پاسخ سؤالات من فرمود :\r\nعلت اينكه شهادت زنان در مورد رؤيت هلال و طلاق مورد پذيرش نيست از اين جهت است كه آنها در ديدن ماه دقت و توجه ندارند ، و در مورد طلاق نيز ممكن است از زنان طرفدارى كنند ، براى همين جهت شهادت آنها قبول نيست ، مگر در جاهائى كه ضرورت اقتضاء كند : مثل شهادت قابله كه مورد قبول است .\r\nو همچنين شهادت اهل كتاب در صورتى كه ديگرى براى شهادت نباشد ، در قرآن مجيد نيز آمده كه دو نفر عادل از شما مسلمانان و يا دو نفر ديگر از غير شما مسلمانان بايد در مورد محل اختلاف شهادت بدهند ، و همين طور است شهادت كودكان در موضوع قتل در صورتى كه كسى نباشد شهادت بدهد .\r\n( 3 ) 2 - و نيز محمد بن سنان گويد : حضرت رضا ( ع ) فرمود : علت اينكه سه طلاق مقرر شده اين است كه اگر مردى زن خود را بار اول طلاق داد ، ممكن است كه بار ديگر با هم سازش كنند و با هم زندگى مجددى برقرار كنند ، و گاهى مىشود كه مرد و زنى با همديگر نزاع دارند و در حال غضب از هم جدا ميگردند ، و بعد از چندى خشم و غضب آنها بر طرف شده و با هم آشتى ميكنند ، و باز براى اينكه زنان را وادار به اطاعت از شوهران كند و آنها را از معصيت باز دارد .\r\n\r\n","description":"","footnote":"","page_name":" 696 ","page_number":696},
  {"content":"\r\n\r\n( 1 ) 3 - حسن بن على بن فضال گويد : از حضرت رضا ( ع ) پرسيدم چرا زنى پس از سه طلاق گفتن نميتواند با شوهر خود ، ازدواج كند تا آنگاه كه با مرد ديگرى ازدواج نمايد .\r\nفرمود : خداوند متعال دو بار طلاق اذن داده و فرموده :  الطَّلاقُ مَرَّتانِ فَإِمْساكٌ بِمَعْرُوفٍ أَوْ تَسْرِيحٌ بِإِحْسانٍ  كه تسريح به احسان در طلاق سوم است ، و چون خداوند متعال طلاق را مكروه ميداند لذا در مرتبه سوم حرام فرموده و زن براى شوهر اول حلال نيست مگر اينكه با مرد ديگرى ازدواج كند ، تا مردم طلاق را سبك نشمارند و زنان را اذيت نكنند .\r\n\r\n","description":"","footnote":"","page_name":" 697 ","page_number":697},
  {"content":"\r\n\r\n\r\n( 1 ) از كتاب معيشت و تجارت\r\n\r\n( 2 ) در فضيلت كسب و كار\r\n( 3 ) 1 - بزنطى گويد : خدمت حضرت رضا ( ع ) عرض كردم قربانت گردم از خداوند بخواه روزى حلال قسمت من كند .\r\nفرمود : ميدانى روزى حلال چيست ؟ گفتم : مقصود ما از روزى حلال كسب حلال است .\r\nفرمود : امام سجاد عليه السلام مىگفت : روزى حلال خوراك برگزيدگان است ، و ليكن هنگام درخواست روزى از خداوند بخواهيد كه به شما روزى فراخ مرحمت كند .\r\n( 4 ) 2 - معمر بن خلاد از حضرت رضا عليه السلام روايت كرده كه فرمود :\r\nحضرت باقر عليه السلام مردى را ديدند كه ميگفت « اللهم انى أسألك من رزقك الحلال » امام عليه السلام فرمود تو از خداوند روزى پيامبران را درخواست ميكني ، بگو :\r\n« أللهم انى أسألك رزقا واسعا طيبا من رزقك » .\r\n( 5 ) 3 - حسن بن جهم گويد : از حضرت رضا ( ع ) شنيدم ميفرمود : مردم هر گاه غذاى يك سال خود را در منزل داشته باشند بار زندگى آنها آسان مىگردد و از نگرانىها آسوده مىشود .\r\nامام باقر و صادق ( ع ) مزرعه‌اى خريدارى نميكردند مگر اينكه دو سال هزينه زندگى آنها از آن مزرعه تامين ميشد .\r\n\r\n","description":"","footnote":"","page_name":" 698 ","page_number":698},
  {"content":"\r\n\r\n( 1 ) 4 - زكريا بن آدم از حضرت رضا ( ع ) روايت كرده كه فرمود : كسى كه براى زندگى زن و فرزند خود مشغول كسب و كار است ثوابش از مجاهدان راه خدا بزرگتر است .\r\n( 2 ) 5 - معمر بن خلاد از حضرت رضا ( ع ) پرسيد : مىشود غذاى يك سال را ذخيره كرد ؟ فرمود من اين كار را ميكنم ، مقصود اين بود كه خوار و بار يك سال را ذخيره ميكنم .\r\n( 3 ) 6 - سليمان جعفرى گويد : حضرت رضا از پدرانش عليهم السلام روايت مىكند كه حضرت رسول ( ص ) فرمود :\r\nسه خصلت را از كلاغ ياد بگيريد ، انجام دادن عمل لقاح بطور مخفيانه ، و بيرون شدن در طلب روزى در هنگام صبح ، و ترس و احتياط از دشمن .\r\n\r\n( 4 ) در مقاطعه با اجير\r\n( 5 ) 7 - سليمان جعفرى گويد : در خدمت حضرت رضا ( ع ) بودم ، هنگامى كه خواستم از وى جدا شوم و به منزل خود بروم فرمود : امشب نزد ما بيا و در همان جا بخواب ، من در خدمت آن حضرت روان شدم ، حضرت با معتسب وارد منزل شد و ديد غلامانش در محل چهارپايان مشغول گل كارى ميباشند ، و در ميان آنها يك مرد سياه هم هست .\r\nفرمود : اين مرد در اين جا چكار مىكند ، گفتند : وى با ما كار مىكند و ما چيزى به او ميدهيم .\r\nحضرت رضا ( ع ) فرمود : به اندازه كارش به او طعام بدهيد ، گفتند : ما هر چه به او بدهيم راضى است .\r\n\r\n","description":"","footnote":"","page_name":" 699 ","page_number":699},
  {"content":"\r\n\r\n( 1 ) امام عليه السلام از اين گفته بسيار ناراحت شد و با تازيانه بر سر آنها زد ، سليمان گفت : قربانت گردم شما از اين موضوع ناراحت نشويد .\r\nفرمود : من اين‌ها را مكرر نهى كرده‌ام كه با كارگر بطور مقاطعه معامله كنند ، و اجرت او را معين نمايند و سپس به كار بگمارند ، تا وى با اجرت و مزد معلومى كار كند .\r\nاى سليمان اگر كارگرى بدون مقاطعه براى شما كار كند ، و تو سه برابر كار كرد او مزد بدهى ، باز وى گمان مىكند كه تو حق او را اداء نكرده و مزد او را كامل نپرداخته‌اى ، و ليكن اگر با وى قرار داد بگزارى و مزدش را تعيين كنى ، و پس از كار مزدش را بطور كامل بدهى او سپاسگزارى خواهد كرد ، و اگر اندكى هم زيادتر از مزدش به او بدهى ميداند كه به او احسان و لطف و محبت كرده‌اى .\r\n\r\n( 2 ) در خريد و فروش برده\r\n( 3 ) 8 - زكريا بن آدم گويد : از حضرت رضا ( ع ) پرسيدم گروهى از دشمنان با مسلمانان صلح كردند ، و سپس نقض عهد نمودند و علت نقض عهد هم اين بود كه با آنها به عدالت رفتار نشد ، آيا جايز است از آنها برده گرفته شود .\r\nفرمود : اگر اشخاصى باشند كه عداوت آنان محرز شده خريد و فروش بردهء آنها مانعى ندارد ، و اگر چنانچه معلوم گردد آنها به علت ظلم نقض عهد كرده‌اند برده گرفتن آنها اشكال دارد .\r\nراوى گويد : پرسيدم گروهى از ديلميان يك ديگر را سرقت ميكنند و بعنوان برده ميفروشند ، و مسلمانان نيز بدون رهبر و امام بر آنها حمله ميكنند آيا جايز است از آنها برده گرفت .\r\nفرمود : هر گاه اسيران خود اقرار به بردگى كردند خريد و فروش آنها\r\n\r\n","description":"","footnote":"","page_name":" 700 ","page_number":700},
  {"content":"\r\n\r\nاشكالى ندارد .\r\n( 1 ) پرسيدم اگر مردى از اهل ذمه به علت گرسنگى فرزندش را به يك مسلمان بدهد و بگويد : اين كودك را به شما مىدهم و شما او را غذا و طعام بدهيد و او را برده خود بگيريد ، فرمود : جايز نيست و لو از اهل ذمه باشد .\r\n\r\n( 2 ) در حرمت ربا\r\n( 3 ) 9 - محمد بن سنان گويد : حضرت رضا عليه السلام در جواب مسائل من نوشت :\r\nعلت تحريم ربا و نهى خداوند از آن از اين جهت است كه خداوند متعال از فساد اموال جلوگيرى كرده و مردم را از مخلوط شدن مال آنها به حرام بازداشته است .\r\nهر گاه آدمى يك درهم را به دو درهم خريدارى كرد يك درهم آن مشروع و درهم ديگر باطل است و خريد و فروش ربوى در هر حال براى فروشنده و مشترى موجب ضرر و زيان است .\r\nپس خداوند متعال بنده خود را از ربا بازداشته تا صاحب مال گرفتار فساد و تباهى مال نگردد ، همانطور كه سفيه را از تصرف مالش منع كرده تا آنگاه كه سفاهت او بر طرف شده و قدر و قيمت مالش را بداند ، و از اين رو خريد و فروش يك درهم را به دو درهم حرام فرموده است .\r\nبعد از اينكه خداوند حرمت ربا را بيان كرده و در قرآن مجيد حكم آن را فرموده هر كس اين حرام را مرتكب شود و حكم خداوند را زير پا گذارد مرتكب كفر شده است .\r\nو علت ديگر آنكه اگر در جامعه اسلامى رباخوارى پديد آيد ، مردم خوبيها را فراموش مىكنند ، و براى رسيدن به مال زياد از هر گونه ظلم و اجحاف\r\n\r\n","description":"","footnote":"","page_name":" 701 ","page_number":701},
  {"content":"\r\n\r\nخوددارى نخواهند كرد ، و در نتيجه قرض الحسنه و اعمال نيك در جامعه از بين مىرود ، و فساد و تباهى و از بين رفتن اموال مردم و تلف شدن ثروت عمومى و انحصار آن پيش خواهد آمد .\r\n\r\n( 1 ) در حرمت مزد آوازه‌خوانان\r\n( 2 ) 10 - معمر بن خلاد گويد : حضرت رضا ( ع ) فرمود : من خواستم در بئر مأمون نزد داود بن على بروم ، و دو جامه درشت در برداشتم ، در اين هنگام يك پيره‌زن را ديدم كه دو كنيز همراه داشت .\r\nگفتم : اى پيره‌زن اين دو كنيز را ميفروشى ؟ گفت : مانند تو خريدار اين كنيزها نيستند گفتم : چرا ؟\r\nگفت : يكى از آنها آواز مىخواند و دومى هم لاغر است .\r\n( 3 ) 11 - حسن بن على وشاء گويد : از حضرت رضا ( ع ) سؤال شد كنيز آوازه خوان را مىشود خريد و فروش كرد ؟\r\nفرمود : مردى كنيزى دارد كه او را با آواز خود مشغول مىكند ، پولى كه از محل فروش آن بدست مىآيد مانند پولى است كه از فروش سگ بدست مىآيد حرام است و حرام هم در آتش است .\r\n\r\n( 4 ) در خوردن مال يتيم\r\n( 5 ) 12 - بزنطى گويد : از حضرت رضا ( ع ) پرسيدم در نزد مردى مقدارى از مال يتيم هست ، وى احتياج پيدا مىكند كه مقدارى از آن مال را بردارد و در يك كار ضرورى مصرف كند ، و نيت مىكند كه آن مال را بار ديگر سر جايش بگذارد .\r\nفرمود : وى بايد تجاوز نكند و به اندازه‌اى كه احتياج دارد بردارد ، و اگر قصدش اين باشد كه مال مزبور را برنگرداند مشمول آيه شريفه :  إِنَّ الَّذِينَ يَأْكُلُونَ \r\n\r\n","description":"","footnote":"","page_name":" 702 ","page_number":702},
  {"content":"\r\n\r\n أَمْوالَ الْيَتامى ظُلْماً  خواهد شد .\r\n\r\nشركت دادن ديگران در زندگى خود\r\n( 1 ) 13 - على بن شعيب گويد : خدمت حضرت رضا ( ع ) رسيدم ، پس از ورود فرمود : اى على كدام كس زندگيش از ديگران بهتر است ؟\r\nعرض كردم : قربانت گردم شما در اين مورد از من داناتريد ، فرمود هر كس ديگرى را در زندگى خود شركت دهد و از معاش خود به او برساند از همگان بهتر است .\r\nبار ديگر فرمود اى على بدترين مردم از نظر معاش كدام فرد است ؟ عرض كردم شما داناتريد ، فرمود كسى كه ديگرى را در زندگى خود شركت ندهد و به معاش او نرسد ، اى علي از نعمت‌ها سپاسگزار باشيد .\r\nاى على بدترين مردم آن كسى است كه ديگران را از عطاى خود محروم كند و تنها بخورد ، و زير دستان خود را خوار دارد .\r\n\r\n","description":"","footnote":"","page_name":" 703 ","page_number":703},
  {"content":"\r\n\r\n\r\n( 1 ) از كتاب اطعمه\r\n\r\n( 2 ) خوردن غذا و طعام در شب\r\n( 3 ) 1 - سعيد بن جناح از حضرت رضا ( ع ) روايت كرده كه فرمود : هر گاه مردى سنين عمرش از چهل سالگى تجاوز كرد بايد شب بدون خوردن شام نخوابد خوردن شام خواب را بر انسان گوارا مىكند و دهن را خوشبو مينمايد .\r\n( 4 ) 2 - سليمان جعفرى گويد : حضرت رضا ( ع ) فرمود : شب شام بخوريد و لو يك تكه نان باشد ، و ميفرمود : شب شام خوردن بدن را نيرو ميدهد و براى جماع آدمى را آماده مىكند .\r\n( 5 ) 3 - يكى از اهل اهواز از حضرت رضا ( ع ) روايت مىكند كه فرمود : در بدن آدمى رگى هست كه او را رگ عشا ميگويند ، اگر كسى شب شام نخورد و بدون شام خوابيد ، آن رگ تا صبح او را نفرين مىكند و ميگويد : خداوند تو را سير نكند همانطور كه مرا گرسنه نگاه داشتى ، و خداوند تو را سيراب نكند كه مرا تشنه گذاشتى ، اكنون هيچ يك از شما شام را ترك نكند و لو با خوردن مقدارى نان و يا شربتى از آب باشد .\r\n\r\n( 6 ) در فوائد نمك\r\n( 7 ) 4 - ابراهيم بن ابى محمود از حضرت رضا ( ع ) روايت كرده كه فرمود :\r\nكدام يك از غذاها گواراتر و مفيدتر است ؟\r\n\r\n","description":"","footnote":"","page_name":" 704 ","page_number":704},
  {"content":"\r\n\r\n( 1 ) بعضى گفتند : گوشت خوب است ، گروهى گفتند : زيتون بهتر است ، چند نفر گفتند : روغن از همه بهتر است .\r\nامام ( ع ) فرمود : نمك از همه لازم‌تر است ، ما از مدينه بيرون شديم و به يكى از باغهاى خود رفتيم ، غلامان ما نمك فراموش كرده بودند ، و ما آن روز از هيچ غذائى لذت نبرديم .\r\n( 2 ) 5 - حضرت رضا ( ع ) از پدرانش از على ( ع ) روايت كرده كه فرمود :\r\nحضرت رسول ( ص ) فرمودند : اى على نمك را فراموش نكن ، در نمك شفاء هفتاد مرض هست ، كه از آنها است مرض جذام ، برص و جنون .\r\n\r\n( 3 ) منافع خوردن گوشت\r\n( 4 ) 6 - سعد بن اشعرى گويد : خدمت حضرت رضا ( ع ) عرض كردم : خاندان من گوشت گوسفند نر را نميخورند فرمود : چرا ؟\r\nعرض كردم : ميگويند : گوشت گوسفند نر صفراء را تحريك مىكند و دردسر مىآورد ، و توليد درد در بدن مينمايد ، فرمود اى سعد اگر در نزد خداوند گرامىتر از گوسفند نر چيز ديگرى بود او را براى اسماعيل ميفرستاد .\r\n( 5 ) 7 - محمد بن اسماعيل گويد در خدمت حضرت رضا ( ع ) بوديم ، يكى از اصحاب ما از گوشت گفتگو كرد و گفت گوشتى گواراتر از گوشت گوسفند ماده نيست .\r\nدر اين هنگام امام رضا متوجه آن شخص شد و فرمود اگر خداوند متعال گوشتى گواراتر از گوشت گوسفند نر خلق ميكرد او را فداى اسماعيل مينمود .\r\n( 6 ) 8 - حسين بن خالد گويد خدمت حضرت رضا ( ع ) عرض كردم : مردم\r\n\r\n","description":"","footnote":"","page_name":" 705 ","page_number":705},
  {"content":"\r\n\r\nميگويند هر كس سه روز گوشت گوسفند نخورد اخلاقش بد ميگردد .\r\nفرمود دروغ ميگويند ، هر كس چهل روز گوشت نخورد اخلاقش تغيير مىكند و لاغر ميگردد .\r\n( 1 ) 9 - حضرت رضا ( ع ) از پدرانش از على ( ع ) روايت كرده كه حضرت رسول صلى اللَّه عليه و آله فرمود بهترين غذاهاى دنيا و آخرت گوشت است .\r\n( 2 ) 10 - حضرت رضا ( ع ) از پدرانش از على ( ع ) روايت كرده كه فرمود خوردن گوشت را فراموش نكنيد . زيرا خوردن گوشت گوشت بدن شما را زياد مىكند .\r\n( 3 ) 11 - امام رضا ( ع ) از على ( ع ) روايت كرده كه در محضر حضرت رسول صلى اللَّه عليه و آله از گوشت و چربى سخن بميان آمد .\r\nپيغمبر اكرم فرمود هر گاه يكى از آنها در معده قرار گرفت مرض‌ها را دفع مىكند و بيماريها را شفا ميدهد .\r\n( 4 ) 12 - حضرت رضا ( ع ) از امير المؤمنين سلام اللَّه عليه روايت كرده كه حضرت رسول ( ص ) فرمود :\r\nاى على هر گاه خواستيد چيزى طبخ كنيد آب آن را زياد كنيد ، و بعد براى همسايگان بفرستيد ، آنان اگر به گوشت نرسيدند از آب آن خواهند خورد .\r\n\r\nحيوانات حلال گوشت و حرام گوشت\r\n( 5 ) 13 - محمد بن سنان گويد حضرت رضا عليه السلام در جواب مسائل من فرمود :\r\nخداوند متعال از اين جهت گوشت گوسفندى را كه بدون بردن نام او ذبح\r\n\r\n","description":"","footnote":"","page_name":" 706 ","page_number":706},
  {"content":"\r\n\r\nشده باشد حرام كرده است ، ( 1 ) كه بندگان اقرار به وحدانيت او كرده و در هنگام ذبح نام او را بر زبان جارى كنند ، تا فرقى باشد بين اين ذبايح و ساير ذبايحى كه براى شياطين و بت‌ها انجام مىدادند .\r\nدر هنگام ذبح اگر نام خداوند برده شود اقرار به وحدانيت و ربوبيت خداوند است و ذكر خداوند متعال براى فرق بين حلال و حرام است .\r\nپروردگار متعال از اين جهت گوشت پرندگان و درندگان را حرام كرده كه آن‌ها كثافت ميخورند و از گوشت آدميان و مدفوع انسان تغذيه ميكنند ، و از اين رو خداوند براى پرندگان و درندگان حلال گوشت و حرام گوشت نشانه‌هائى گذاشتند كه از آن شناخته ميگردند .\r\nپدرم ميفرمود : هر حيوان صاحب نيشى و هر پرندهء منقاردارى گوشتش حرام مىباشد ، و نيز هر پرنده‌اى كه بالهاى خود را در هنگام پرواز حركت دهد گوشت آن حلال ، و هر پرنده‌اى كه بال خود را حركت ندهد حرام است .\r\nخداوند متعال گوشت خرگوش را حرام كرده و آن را به منزله گربه دانسته است ، و خرگوش مانند گربه نيش دارد و مانند درندگان است ، علاوه بر اينكه خرگوش كثافت دارد و از آن مانند زنها خون مىآيد ، و از مسوخات شمرده ميگردد .\r\nو نيز خداوند گوشت خوك را حرام كرده است ، خوك حيوانى كريه المنظر است ، پروردگار او را براى عبرت و پند گرفتن مردم خلق كرده و آن از مسوخات است ، علاوه بر اين غذاهاى او از كثافات است .\r\nپروردگار متعال گوشت بوزينه را حرام كرده براى اينكه بوزينه نيز مانند خوك از مسوخات است ، و آن را نيز عبرت و پند براى مردم قرار داده است ، و صورت او را مانند انسان قرار داده تا به مردم بفهماند او از كسانى است كه خداوند\r\n\r\n","description":"","footnote":"","page_name":" 707 ","page_number":707},
  {"content":"\r\n\r\nبر آنها غضب كرده است .\r\n( 1 ) خداوند گوشت مردار را از اين جهت حرام كرده كه در آن ناخوشى و امراض وجود دارد ، و براى مردم ضرر دارد .\r\nخداوند گوشت الاغ و استر اهلى را حرام كرده براى اينكه مردم نيازمندى دارند كه بارهاى خود را بوسيله آنها حمل كنند ، و اگر مردم گوشت آنها را ميخوردند نسل آنها منقرض ميشد ، و حرمت خوردن گوشت اين حيوانات براى كثافت گوشت آنها نيست .\r\nپروردگار طحال را حرام كرده براى اينكه خون در آن جمع مىشود ، علت حرمت آن مانند خون ، و ميته است .\r\nپروردگار متعال خون را مانند ميته حرام كرده زيرا در خون فساد هست و اگر كسى خون بخورد بدنش فاسد مىگردد ، و هر كس خون بخورد آب زرد در او پيدا مىشود ، و دهان را بدبو مىكند ، و اخلاق را بد مىنمايد ، و قساوت قلب مىآورد و مهربانى و محبت را از انسان زايل مىگرداند ، و كار انسان به جايى ميرسد كه در اثر عدم محبت و زشت خوئى پدر و يا دوستش را بكشد .\r\nخداوند متعال گوشت گاو و گوسفند و شتر را حلال كرده است چون تعداد آنها بيشتر و در همه جا وجود دارند و همچنين گوشت گاوهاى وحشى را نيز حلال فرموده است و ساير حيواناتى كه در بيابان هستند و گوشت آنها حلال است ، زيرا گوشت بعضى از اين حيوانات وحشى حرام و مكروه نيست ، و نه خوردن آن به انسان ضرر مىرساند .\r\n( 2 ) 14 - سعد بن سعد از حضرت رضا ( ع ) روايت كرده كه از آن حضرت پرسيدم\r\n\r\n","description":"","footnote":"","page_name":" 708 ","page_number":708},
  {"content":"\r\n\r\nخوردن گوشت اسب و استر و الاغ چه حكمى دارد ؟ فرمود : از گوشت آن حيوانات نخوريد .\r\n( 1 ) 15 - طبرسى از حضرت رضا ( ع ) روايت كرده كه فرمود : گوشت « حبارى » خوردنش مانعى ندارد ، زيرا خوردن آن براى بواسير مفيد است و درد كمر را نفع ميدهد ، و براى مجامعت آدمى را نيرو ميدهد .\r\n( 2 ) 16 - سليمان جعفرى گويد : حضرت رضا ( ع ) فرمود : گوشت طاوس و تخم او حرام است .\r\n( 3 ) 17 - ابو يحيى واسطى گويد : از حضرت رضا ( ع ) پرسيدند كلاغ سفيد و سياه گوشتش چه حكمى دارد ، فرمود : حرام است ، و سپس فرمود : كدام شخص گوشت كلاغ سياه را براى شما حلال كرده است .\r\n\r\n( 4 ) نان گندم و نان جو\r\n( 5 ) 18 - يعقوب بن يقطين گويد : حضرت رضا عليه السلام روايت ميكرد كه حضرت رسول ( ص ) فرمود :\r\nنان‌هاى خود را در هنگام پختن كوچك بگيريد ، كه در هر يك از نانها بركت هست .\r\nراوى گويد : حضرت رضا عليه السلام را ديدم كه نان را از بالا خورد ميكرد .\r\n( 6 ) 19 - يونس بن عبد الرحمن گويد : امام رضا عليه السلام ميفرمود : نان را با كارد نبريد و با دست آن را پاره كنيد ، و با عجم‌ها كه نان را با كارد مىبرند مخالفت نمائيد .\r\n\r\n","description":"","footnote":"","page_name":" 709 ","page_number":709},
  {"content":"\r\n\r\n( 1 ) 20 - يونس از حضرت رضا عليه السلام روايت كرده كه فرمود : فضيلت نان جو بر نان گندم مانند فضيلت ما بر ساير مردم است ، هر پيغمبرى كه مبعوث شد مردم را به خوردن نان جو دعوت كرد .\r\nخداوند در نان جو بركت داده و هر كس نان جو بخورد از امراض بهبودى حاصل مىكند ، و نان جو قوت پيامبران است ، و خداوند روزى پيامبران خود را از نان جو قرار داده است .\r\n( 2 ) 21 - حضرت رضا عليه السلام از پدرانش از على ( ع ) روايت كرده كه فرمود :\r\nدر خدمت حضرت رسول ( ص ) خندق مدينه را حفر مىكرديم . در اين هنگام فاطمه عليها السلام آمد و با خود يك نان جو آورده بود ، نان را به پدرش داد ، پيغمبر فرمود :\r\nاين تكه نان چيست ؟\r\nگفت : من براى حسن و حسين نان پخته بودم و اين تكه را هم براى شما آورده‌ام ، پيغمبر فرمود : من سه روز است طعام نخورده‌ام .\r\n\r\n( 3 ) احترام به مهمان\r\n( 4 ) 22 - يكى از رواة نقل مىكند براى حضرت رضا ( ع ) مهمانى رسيد ، شب هنگام امام ( ع ) با وى گفتگو ميكرد .\r\nدر اين هنگام چراغ اطاق نورش كم شد مهمان خواست چراغ را اصلاح كند ، امام ( ع ) او را بازداشت و خود چراغ را اصلاح كرد ، و سپس فرمود : ما خانواده مهمان خود را به خدمت‌گزارى وانميداريم .\r\n( 5 ) 23 - نعيم بن صالح طبرى از حضرت رضا ( ع ) از پدرانش از على ( ع ) روايت كرده كه حضرت رسول ( ص ) فرمود : از حقوق مهمان اينست كه او را تا در منزل مشايعت كنى .\r\n\r\n","description":"","footnote":"","page_name":" 710 ","page_number":710},
  {"content":"\r\n\r\n\r\n( 1 ) فائدهء نيشكر\r\n( 2 ) 24 - ياسر خادم از حضرت رضا عليه السلام روايت كرده كه فرمود : نيشكر بلغم را از بين ميبرد .\r\n\r\n( 3 ) در خوردن گل و خاك\r\n( 4 ) 25 - سعد بن سعد از حضرت رضا عليه السلام روايت كرده كه از حضرت رضا ( ع ) پرسيدم خوردن گل چگونه است ؟\r\nفرمود : خوردن گل مانند ميته و خون و گوشت خوك حرام است ، مگر گل قبر حسين ( ع ) كه در او شفاى هر دردى هست و انسان را از هر ترس آرامش ميدهد .\r\n( 5 ) 26 - ياسر خادم گويد : يكى از فرماندهان لشكر از حضرت رضا ( ع ) پرسيد كه بعضى از كنيزان من گل و خاك ميخورند .\r\nامام ( ع ) از شنيدن اين سخن ناراحت شد و فرمود : خوردن گل مانند گوشت خوك و خون و ميته حرام است .\r\n\r\n( 6 ) در خوردن سويق و حليم\r\n( 7 ) 27 - محمد بن عمرو گويد : از حضرت رضا ( ع ) شنيدم ميفرمود : سويق بهترين غذا مىباشد ، اگر گرسنه باشيد شما را نگه مىدارد و اگر سير باشيد غذاى شما را هضم مىكند .\r\n( 8 ) 28 - عبيد اللَّه بن ابى عبد اللَّه گويد : حضرت رضا ( ع ) از خراسان براى مدينه نوشتند كه به ابو جعفر فرزندش سويق مخلوط با شكر را نخورانند ، زيرا مردها در اثر خوردن آن ناتوان مىشوند .\r\n( 9 ) 29 - حضرت رضا ( ع ) از جدش رسول خدا ( ص ) روايت كرده كه فرمود :\r\n\r\n","description":"","footnote":"","page_name":" 711 ","page_number":711},
  {"content":"\r\n\r\n( 1 ) من مدتى ضعيف شدم و حتى قدرت نماز خواندن و نزديكى كردن با زنان را هم نداشتم ، در اين هنگام يك ظرفى حليم از آسمان فرود آمد و من از آن خوردم ، و خداوند نيروى چهل نفر را در من گذاشت .\r\n\r\n( 2 ) در فوائد خرما و رطب\r\n( 3 ) 30 - محمد بن حسن بن شمون گويد : براى حضرت رضا عليه السلام نوشتم كه يكى از اصحاب ما از بوى دهان ناراحت است .\r\nامام عليه السلام در پاسخ من نوشت : خرماى برانى بخوريد .\r\nيكى ديگر براى او نوشت و از يبوست شكايت كرد ، براى او نوشت ناشتا خرماى برانى بخوريد و سپس آب ميل كنيد ، وى دستور حضرت رضا را كار بست و چاق شد و رطوبت بر او غلبه كرد ، و بار ديگر از رطوبت شكايت كرد .\r\nفرمود : اين بار ناشتا خرما برانى بخوريد و آب روى آن ميل نكنيد ، آن مرد دستور حضرت را كار بست و مزاجش معتدل گرديد .\r\n( 4 ) 31 - سليمان جعفرى گويد : بعضى از اولاد على عليه السلام ما را دعوت كرده بودند و ما به اتفاق حضرت رضا سلام اللَّه عليه در دعوت آنها حاضر شديم ، و در گوشه‌اى كه مشرف بر مجلس بود جلوس كرديم ، مردم دسته دسته وارد ميشدند و غذا ميخوردند .\r\nدر اين هنگام حضرت رضا متوجه من شد و فرمود : مقدارى از آن خرماها را بياوريد من هم مقدارى خرما را در يك طبق نهاده نزديك بردم .\r\nحضرت رضا عليه السلام در حالى كه تكيه داده بودند چند عدد از آن خرماها\r\n\r\n","description":"","footnote":"","page_name":" 712 ","page_number":712},
  {"content":"\r\n\r\nرا ميل كردند ، ( 1 ) و من هم در مقابل آن جناب ايستاده بودم ، و طبق خرما در دست من بود ، پس از اينكه مجلس مهمانى به هم خورد سوار شديم و به طرف منزل خود حركت كرديم .\r\nحضرت در بين راه فرمودند : من فقط از خرماهائى كه در آن سفره چيده بودند خوشم آمد .\r\n( 2 ) 32 - سليمان جعفرى گويد : خدمت حضرت رضا عليه السلام رسيدم و مشاهده كردم در مقابل آن جناب مقدارى خرما گذاشته شده است و آن حضرت با اشتياق وافرى از آن ميل ميكنند .\r\nفرمود : اى سليمان نزديك بيا و از اين خرما بخور ، وى گفت : نزديك رفتم و در خوردن خرما با وى شركت كردم ، سپس عرض كردم قربانت گردم شما با ميل زيادى خرما ميخوريد ؟\r\nفرمود : آرى من خرما را دوست دارم ، عرض كردم : چرا ؟\r\nفرمود : براى اينكه پدرانم خرما را دوست داشتند و حضرت رسول ( ص ) نيز خرما را دوست داشتند ، و شيعيان ما هم خرما را دوست دارند ، زيرا آنان نيز از سرشت ما خلق شده‌اند ، و دشمنان ما مسكرات را دوست ميدارند ، زيرا آنها از آتش آفريده شده‌اند .\r\n( 3 ) 33 - حضرت رضا عليه السلام از جدش رسول خدا ( ص ) روايت كرده كه فرمود : خرما را ناشتا ميل كنيد ، تا كرمهاى شكم را بكشد .\r\n\r\n( 4 ) در فوائد هندباء\r\n( 5 ) 34 - حضرت رضا عليه السلام فرمود : از خوردن هندباء خوددارى نكنيد ،\r\n\r\n","description":"","footnote":"","page_name":" 713 ","page_number":713},
  {"content":"\r\n\r\nخوردن هندباء مال و فرزند را زياد مىكند ، و هر كس دوست دارد مال و اولادش زياد گردد از خوردن هندباء خوددارى نكند .\r\n( 1 ) 35 - حضرت رضا عليه السلام فرمود : هندباء شفاء هزار مرض است ، و هندباء مرض آدمى را نابود مىكند .\r\nيكى از روزها خدمت‌گزارى از آن حضرت تب كرده بود ، فرمود : مقدارى هندباء بكوبند و روى كاغذ بگذارند و مقدارى روغن بنفشه بر آن بريزند ، و بر سر بيمار بگذارند تب و سردرد او تسكين پيدا مىكند .\r\n\r\n( 2 ) در فوائد انگور و كشمش\r\n( 3 ) 36 - حضرت رضا عليه السلام از جدش رسول خدا ( ص ) روايت كرده كه فرمود : انگور را دانه دانه ميل كنيد كه هضمش آسان‌تر و گواراتر خواهد بود .\r\n( 4 ) 37 - حضرت رضا عليه السلام از جدش على سلام اللَّه عليه روايت كرده كه فرمود : هر كس ناشتا بيست و يك دانه كشمش قرمز بخورد همواره سلامت خواهد بود .\r\n( 5 ) 38 - حضرت رضا عليه السلام از پدرانش از على عليهم السلام روايت مىكند كه آن حضرت انگور را با نان ميل ميفرمود .\r\n( 6 ) 39 - حضرت رضا عليه السلام از پدرانش عليهم السلام روايت كرده كه على عليه السلام فرمود : انگور هم خورش است ، و هم ميوه ، و هم طعام ، و هم شيرينى .\r\n( 7 ) 40 - حضرت رضا ( ع ) فرمود : امام سجاد سلام اللَّه عليه از انگور خوشش مىآمد ، يكى از كنيزانش طبقى از انگور جلوى آن جناب گذاشت ، در اين هنگام\r\n\r\n","description":"","footnote":"","page_name":" 714 ","page_number":714},
  {"content":"\r\n\r\nسائل آمد حضرت طبق انگور را به او داد .\r\n( 1 ) يكى از غلامانش جريان را به يكى از كنيزان آن جناب اطلاع داد و او رفت و طبق انگور را از سائل خريد ، و بار ديگر نزد آن حضرت بردند سائل ديگرى آمد و باز طبق را به او بخشيد و اين قضيه سه بار تكرار شد و در مرتبه چهارم انگور را ميل فرمود :\r\n\r\n( 2 ) در فوائد گوجه سياه\r\n( 3 ) 41 - زياد قندى خدمت حضرت رضا عليه السلام رسيدم و در مقابلش يك ظرف پر از گوجه سياه بود .\r\nفرمود : حرارت بدن من بالا رفت ، از اين جهت گوجه سياه ميخورم تا حرارت را فرو نشاند و صفراء را تسكين دهد ، گوجه خشك خون را آرام مىكند و داروى امراض مىباشد .\r\n\r\n( 4 ) در فوائد سيب\r\n( 5 ) 42 - حضرت رضا عليه السلام فرمود : سيب منافع زيادى دارد ، و بسيارى از امراض و ناخوشيها را بهبودى ميبخشد ، و چيزى از وى سريع‌تر در رفع امراض نيست .\r\n\r\n( 6 ) در فوائد سنجد\r\n( 7 ) 43 - حضرت رضا عليه السلام از پدرانش از حسين بن على عليهم السلام روايت مىكند كه فرمود : حضرت رسول صلى اللَّه عليه و آله بر على ( ع ) وارد شدند در حالى كه تب داشت ، فرمودند : مقدارى سنجد بخورند .\r\n\r\n","description":"","footnote":"","page_name":" 715 ","page_number":715},
  {"content":"\r\n\r\n\r\n( 1 ) در فوائد روغن زيتون\r\n( 2 ) 44 - حضرت رضا عليه السلام فرمود : رسول خدا صلى اللَّه عليه و آله فرمودند روغن زيتون بخوريد كه اخلاط بدن را از بين ميبرد و بلغم را زائل مىكند و اعصاب را قوى مينمايد ، و ضعف و ناتوانى را از بدن ميبرد ، و اخلاق را نيكو ميگرداند ، و دهان را خوشبو مىكند و اندوه را ميزدايد .\r\n( 3 ) 45 - حضرت رضا عليه السلام از پدرانش از رسول خدا صلى اللَّه عليه و آله روايت كرده كه فرمود : روغن زيتون بخوريد ، و به بدن خود هم بكشيد .\r\nهر كس روغن زيتون بخورد ، و يا به بدنش بكشد ، شيطان مدت چهل روز به او نزديك نمىشود .\r\n( 4 ) 46 - حضرت رضا ( ع ) فرمود : زيتون غذاى خوبى است ، دهان را خوشبو مىكند ، و بلغم را ميزدايد ، و رنگ چهره را روشن ميگرداند ، و اعصاب را محكم مىسازد ، و خشم و غضب را فرو مينشاند .\r\n\r\n( 5 ) در فوائد خربزه\r\n( 6 ) 47 - ياسر خادم از حضرت رضا عليه السلام روايت كرده كه فرمود : خوردن خربزه در ناشتا موجب فلج ميگردد و ما به خداوند از آن پناه ميبريم .\r\n( 7 ) 48 - حضرت رضا عليه السلام در باره خربزه فرمود :\r\n أهدت لنا الايام بطيخة * من حلل الارض و دار السلام\r\nتجمع أوصافا عظاما و قد * عددتها موصونة بالنظام\r\nكذاك قال المصطفى المجتبى * محمد جدى عليه السلام\r\nماء و حلواء و ريحانة * فاكهة ، حرض ، طعام ، ادام\r\nتنقى المثانة و تصفى الوجوه * تطيب النكهة عشر تمام \r\n\r\n","description":"","footnote":"","page_name":" 716 ","page_number":716},
  {"content":"\r\n\r\n\r\n( 1 ) در فوائد به\r\n( 2 ) 49 - حضرت رضا از على عليهما السلام روايت كرده كه طلحة بن عبيد اللَّه خدمت حضرت رسول ( ص ) رسيد ، در حالى كه در دست آن جناب يك دانه به بود ، فرمود : اى طلحه اين به را بگير كه قلب را آرام مىكند .\r\n( 3 ) 50 - دارم بن قبيصه از حضرت رضا از پدرانش از على عليهم السلام روايت مىكند كه فرمود : يكى از روزها خدمت حضرت رسول ( ص ) رسيدم ، پيغمبر مشغول خوردن به بودند و از آن به من هم مرحمت كردند و سپس فرمودند :\r\nاى على اين به هديه خداوند است و آن را به من و شما هديه فرموده است ، على ( ع ) فرمود : من در آن به لذتى ديدم كه در ميوه‌اى ديگر نديدم .\r\nسپس فرمود : اى على هر كس سه روز ناشتا به بخورد ، ذهنش باز و فكر و هوشش زياد ميگردد ، و از شر شيطان و لشكريانش مصون مىشود .\r\n( 4 ) 51 - حضرت رضا عليه السلام فرمود : يك دانه به براى حضرت رسول ( ص ) آوردند ، پيغمبر اكرم آن را شكافت مقدارى خودش ميل فرمود ، و بقيه را به اصحابش تقسيم كرد ؟ .\r\nرسول اكرم به را بسيار دوست داشت و به اصحاب خود فرمود : خوردن به را ترك نكنيد كه به دل را روشن مىكند و اخلاط سينه را ميبرد .\r\n\r\n( 5 ) در فوائد عدس\r\n( 6 ) 52 - حضرت رضا عليه السلام از جدش على بن ابى طالب سلام اللَّه عليه روايت كرده كه فرمود : حضرت رسول صلى اللَّه عليه و آله فرمودند : عدس را ترك نكنيد .\r\n\r\n","description":"","footnote":"","page_name":" 717 ","page_number":717},
  {"content":"\r\n\r\nعدس پاك و با بركت است ، دل را نرم مىكند و اشك را زياد مىگرداند ، هفتاد پيغمبر از عدس بركت پيدا كردند كه آخرين آنها عيسى بن مريم عليه السلام است .\r\n\r\n( 1 ) در فوائد برگ چغندر\r\n( 2 ) 53 - بزنطى گويد : حضرت رضا عليه السلام فرمود : اى احمد به سبزيجات علاقه دارى ؟ گويد : عرض كردم : من همه سبزيها را دوست دارم .\r\nفرمود : پس حالا كه چنين هستى برگ چغندر را فراموش نكن ، چغندر در كنار رود فردوس ميرويد و در آن شفاء همه دردها مىباشد .\r\nچغندر استخوان را محكم و گوشت را زياد مىكند ، و اگر دست خطاكاران به آن نرسيده بود يك برگ آن مردان را ميپوشانيد ، من او را از همه سبزيها بيشتر دوست دارم .\r\n( 3 ) 54 - محمد بن عيسى از حضرت رضا عليه السلام روايت كرده كه فرمود مريضان خود را با برگ چغندر بدهيد كه در آن شفا بوده و ناخوشى ندارد برگ چغندر مريض را آرام مىكند و از اصلش دورى كنيد كه سودا را تحريك مينمايد .\r\n\r\n( 4 ) در فوائد كراث\r\n( 5 ) 55 - يحيى بن سليمان گويد در خراسان حضرت رضا عليه السلام را در ميان باغى ديدم كه مشغول خوردن كراث بودند عرض كردم : قربانت گردم مردم ميگويند روزى يك قطره آب از بهشت بر هندباء ريخته ميگردد .\r\nفرمود اگر روزى يك قطره بر هندباء فرو ميريزد كراث در آب بهشت فرو رفته و شستشو شده است .\r\n\r\n","description":"","footnote":"","page_name":" 718 ","page_number":718},
  {"content":"\r\n\r\n\r\n( 1 ) در فوائد كندر و قارچ\r\n( 2 ) 56 - حضرت رضا عليه السلام فرمودند كندر زياد بخوريد كندر را در دهان بگذاريد و بجويد كه آن بلغم را پاك مىكند و معده را تميز ميگرداند و عقل را استوار و طعام را زود هضم مينمايد .\r\n( 3 ) 57 - حضرت رضا عليه السلام فرمود رسول خدا صلى اللَّه عليه و آله فرمودند قارچ از طعامهائى است كه براى حضرت موسى عليه السلام فرود آمد آب آن چشم را شفا ميدهد .\r\n\r\n( 4 ) در فوائد انار\r\n( 5 ) 58 - عمرو بن ابراهيم از حضرت رضا عليه السلام روايت كرده كه فرمود خوردن انار شيرين نطفه مرد را زياد مىكند و كودك را زيبا مينمايد .\r\n( 6 ) 59 - حضرت رضا ( ع ) از حضرت رسول ( ص ) روايت كرده كه فرمود : انار بخوريد كه هر دانه‌اى از انار كه در معده قرار ميگيرد دل را روشن مىكند و شيطان را چهل روز از قلب او دور مىكند .\r\n( 7 ) 60 - حضرت رضا عليه السلام از على بن ابى طالب سلام اللَّه عليه روايت مىكند كه فرمود : انار را به دانه‌هايش بخوريد كه معده را پاك ميگرداند .\r\n( 8 ) 61 - حضرت رضا عليه السلام از حضرت سجاد سلام اللَّه عليه روايت كرده كه عبد اللَّه بن عباس ميگفت : رسول خدا ( ص ) هر گاه انار مىخورد كسى را با خود شركت نميداد ، و ميفرمود : در هر انارى يك دانه از دانه‌هاى بهشت هست .\r\n\r\n( 9 ) در فوائد انجير\r\n( 10 ) 62 - بزنطى از حضرت رضا عليه السلام روايت كرده كه فرمود : انجير بوى\r\n\r\n","description":"","footnote":"","page_name":" 719 ","page_number":719},
  {"content":"\r\n\r\nدهان را از بين ميبرد ، و استخوان را محكم مىكند ، و مو را ميروياند ، و دردها را زائل ميسازد ، و انجير شبيه‌ترين چيزها به ميوه‌هاى بهشت است .\r\n\r\n( 1 ) در فوائد باقلا\r\n( 2 ) 63 - بزنطى از حضرت رضا عليه السلام روايت كرده كه فرمود : خوردن باقلا استخوان‌هاى ساق را محكم مىكند ، و خون تازه در بدن توليد مينمايد .\r\n( 3 ) 64 - حضرت رضا عليه السلام فرمود : باقلا را با پوست بخوريد كه معده را پاك مىكند .\r\n\r\n( 4 ) در فوائد نخود\r\n( 5 ) 65 - بزنطى از حضرت رضا عليه السلام روايت كرده كه فرمود : نخود براى درد كمر مفيد است ، و بعد از خوردن غذا و قبل از آن ميل ميفرمود .\r\n( 6 ) 66 - نادر خادم گويد : حضرت رضا سلام اللَّه عليه نخود مطبوخ را قبل از غذا و بعد از غذا ميل ميفرمودند .\r\n\r\n( 7 ) در فوائد موز\r\n( 8 ) 67 - يحيى بن موسى صنعانى گويد : در منى خدمت حضرت رضا عليه السلام رسيدم در حالى كه ابو جعفر جواد فرزندش را روى زانويش گذاشته و به او موز ميخورانيد .\r\n\r\n( 9 ) در فوائد كدو\r\n( 10 ) 68 - محمد بن عرفه گويد : حضرت رضا عليه السلام فرمود : مقصود از « شجرهء يقطين » در قرآن مجيد كه در داستان يونس آمده - كدو مىباشد .\r\n( 11 ) 69 - حضرت رضا عليه السلام از پدرانش از حضرت رسول ( ص ) روايت\r\n\r\n","description":"","footnote":"","page_name":" 720 ","page_number":720},
  {"content":"\r\n\r\nكرده كه فرمود : هر گاه طبخ كرديد كدو زياد بپزيد زيرا كدو دل اندوهگين را تسكين ميدهد و آرام ميسازد .\r\n( 1 ) 70 - حضرت رضا عليه السلام فرمود : على بن ابى طالب سلام اللَّه عليه فرمودند :\r\nخوردن كدو را فراموش نكنيد ، كه خوردن آن عقل را زياد مىكند .\r\n\r\n( 2 ) در فوائد برنج\r\n( 3 ) 71 - يونس بن عبد الرحمن از حضرت رضا عليه السلام روايت كرده كه فرمود : براى مسلول چيزى بهتر و سودمندتر از نان برنج نيست .\r\n( 4 ) 72 - حضرت رضا عليه السلام از پدرانش از على عليهم السلام روايت كرده كه حضرت رسول صلى اللَّه عليه و آله فرمود : سرآمد طعام‌هاى دنيا و آخرت گوشت و برنج است .\r\n\r\n( 5 ) در فوائد بادنجان\r\n( 6 ) 73 - موسى بن هارون از حضرت رضا عليه السلام روايت كرده كه فرمود :\r\nبادنجان در هنگام چيدن خرما ضررى ندارد و توليد مرض نميكند .\r\n\r\n( 7 ) نوادر كتاب اطعمه\r\n( 8 ) 74 - ابراهيم بن محمود گويد يكى از اصحاب ما ميگفت در محضر حضرت رضا عليه السلام از شستن دست قبل از غذا خوردن سخن بميان آمد امام عليه السلام فرمود اين روش را پادشاهان پديد آوردند .\r\n( 9 ) 75 - ياسر خادم گويد غلامان حضرت رضا عليه السلام مشغول ميوه خوردن بودند پس از اينكه سير شدند مقدارى از آن ميوه‌ها را كه باقى مانده بود دور\r\n\r\n","description":"","footnote":"","page_name":" 721 ","page_number":721},
  {"content":"\r\n\r\nافكندند .\r\nامام عليه السلام فرمود اگر شما سير شديد و احتياج به باقى غذا نداريد نميبايست آن را دور ميانداختيد زيرا مردمانى هستند كه به آن ميوه‌ها نياز دارند ( 1 ) 76 - نادر خادم گويد حضرت رضا عليه السلام ميفرمود اگر من در هنگام غذا خوردن بالاى سر شما باشم از جاى خود تكان نخوريد و با كمال اطمينان و راحتى غذا بخوريد سپس فرمود گاهى يكى از ما را دعوت ميكرد اگر ميگفتند غذا مىخورد ميفرمود صبر كنيد تا وقتى كه از غذا خوردن فارغ شد بيايد .\r\n( 2 ) 77 - نادر خادم گويد حضرت رضا عليه السلام هر گاه يكى از ما مشغول غذا خوردن بود براى خدمت دعوت نميكرد و تا از غذا خوردن فارغ ميشد مشغول كار ميگرديد .\r\n( 3 ) 78 - و نيز نادر خادم از حضرت رضا عليه السلام روايت كرده كه آن حضرت حلوائى كه از شكر و گردو درست ميشد به ما ميداد .\r\n( 4 ) 79 - سليمان جعفرى گويد هنگامى كه سفره غذا گسترده ميشد و گروهى ميخواستند دست خود را بشويند ميفرمود هر كس دستش تميز است غذا بخورد و لازم نيست دستش را بشويد .\r\n( 5 ) 80 - معمر بن خلاد گويد از حضرت رضا عليه السلام شنيدم ميفرمود : هر كس در منزلش غذا خورد و مقدارى از آن بر زمين ريخت بايد جمع كند و هر كس در صحرا غذا بخورد بايد خورده ريزه‌ها را جمع نكند و براى پرندگان و درندگان بگذارد .\r\n( 6 ) 81 - ابو نصر بزنطى گويد حضرت رضا عليه السلام فرمود هر گاه غذا خوردى\r\n\r\n","description":"","footnote":"","page_name":" 722 ","page_number":722},
  {"content":"\r\n\r\nبه پشت بخواب و پاى راست خود را نيز روى پاى چپ قرار بده .\r\n( 1 ) 82 - حضرت رضا عليه السلام از پدرانش عليهم السلام روايت كرده كه حضرت رسول صلى اللَّه عليه و آله فرمود هر گاه خواستيد تريد بخوريد از اطراف آن ميل كنيد كه در آن بركت خواهد بود .\r\n( 2 ) 83 - حضرت رضا عليه السلام روايت كرده كه حضرت رسول صلى اللَّه عليه و آله فرمود در نزد خداوند متعال چيزى مبغوض‌تر از شكم پر نيست .\r\n( 3 ) 84 - حضرت رضا عليه السلام از على ابن ابى طالب سلام اللَّه عليه روايت مىكند كه طعامى خدمت حضرت رسول صلى اللَّه عليه و آله آوردند پيغمبر اكرم انگشت خود را در آن فرو برد و معلوم گرديد غذا گرم است فرمود واگذاريد تا خنك شود كه در آن بركت هست و خداوند طعام داغ را به ما روزى نميكند .\r\n( 4 ) 85 - حضرت رضا عليه السلام فرمود رسول خدا صلى اللَّه عليه و آله فرمودند بهترين شما كسى است كه سخن‌هاى مفيد بگويد و اطعام طعام كند و در هنگامى كه مردم در خواب هستند نماز بخواند .\r\n\r\n","description":"","footnote":"","page_name":" 723 ","page_number":723},
  {"content":"\r\n\r\n\r\n( 1 ) از كتاب اشربه\r\n( 2 ) 1 - ياسر خادم گويد : حضرت رضا عليه السلام فرمود : خوردن آب روى غذا مانعى ندارد ، و ليكن بايد زياد خورده نشود .\r\n( 3 ) 2 - حضرت رضا عليه السلام از پدرانش از على عليه السلام روايت كرده كه حضرت رسول ( ص ) ايستاده آب مينوشيد .\r\n\r\n( 4 ) در منافع عسل و شير\r\n( 5 ) 3 - حضرت رضا عليه السلام روايت كرده كه حضرت رسول ( ص ) فرمودند :\r\nاگر كسى به شما شربتى از عسل را تعارف كرد رد نكنيد .\r\n( 6 ) 4 - حضرت رضا از على عليهما السلام روايت كرده كه فرمود : سه چيز حافظه را زياد مىكند و بلغم را از بين ميبرد : قرائت قرآن ، عسل ، و كندر .\r\n( 7 ) 5 - حضرت رضا عليه السلام فرمود : هر كس در نطفه‌اش نقصانى پديد آمد ، شير يا عسل بخورد .\r\n( 8 ) 6 - حضرت رضا عليه السلام از حضرت رسول صلى اللَّه عليه و آله روايت مىكند كه فرمود : خداوند متعال در عسل بركت گذاشته و شفاى دردها را در آن قرار داده است .\r\n\r\n","description":"","footnote":"","page_name":" 724 ","page_number":724},
  {"content":"\r\n\r\n( 1 ) 7 - سليمان جعفرى گويد : از حضرت رضا عليه السلام شنيدم ميفرمود : خداوند متعال در شير شتر شفاء قرار داده است .\r\n( 2 ) 8 - حضرت رضا عليه السلام فرمود : رسول خدا صلى اللَّه عليه و آله فرمودند :\r\nاگر خداوند متعال در چيزى شفاء قرار داده باشد همانا عسل است .\r\n\r\n( 3 ) در فوائد سركه\r\n( 4 ) 9 - محمد بن على همدانى گويد : مردى در خراسان خدمت حضرت رضا ( ع ) نشسته بود ، در اين هنگام غذا آوردند ، حضرت رضا عليه السلام ابتداء مقدارى سركه ميل فرمودند ، آن مرد گفت : قربانت گردم شما ما را امر فرموديد ابتداء از نمك كنيم .\r\nفرمود نمك هم مانند سركه است ، سركه ذهن را زياد مىكند و بر عقل آدمى ميافزايد .\r\n( 5 ) 10 - حضرت رضا عليه السلام فرمود : پدران من از حضرت رسول صلى اللَّه عليه و آله روايت كرده‌اند كه فرمود : سركه بخوريد كه كرمهاى شكم شما را ميكشد .\r\n( 6 ) 11 - حضرت رضا از پدرانش عليهم السلام روايت كرده كه حضرت رسول صلى اللَّه عليه و آله فرمود : سركه خورش خوبى است در خانواده‌اى كه سركه مصرف شود فقر به آنجا راه پيدا نميكند .\r\n\r\n( 7 ) در احكام فقاع و شراب\r\n( 8 ) 12 - سليمان جعفرى گويد : از حضرت رضا عليه السلام پرسيدم فقاع چه حكمى دارد ؟ فرمود : شراب است از آن نياشام اگر خانه مال من بود و يا حكم در دست من قرار داشت فروشنده آن را ميكشتم و كسى كه آن را مىآشامد تازيانه ميزدم .\r\n( 9 ) 13 - محمد بن سليمان گويد در مورد فقاع از امام رضا عليه السلام پرسيدم ، فرمود : آن همان خمر است كه حكم آن بيان شده است .\r\n\r\n","description":"","footnote":"","page_name":" 725 ","page_number":725},
  {"content":"\r\n\r\n( 1 ) 14 - حسن بن جهم و ابن فضال گويند : از حضرت رضا عليه السلام پرسيديم حكم فقاع را بيان فرمائيد ، فرمودند : فقاع در حقيقت خمر است و هر كس آشاميد حد شارب خمر را بايد در بارهء او اجراء كنند .\r\n( 2 ) 15 - وشاء گويد : از حضرت رضا عليه السلام در مورد فقاع استفتاء كردم ، براى من نوشت : فقاع خمر است ، و هر كس فقاع بنوشد مثل اينكه شراب نوشيده است ، و نوشنده فقاع را بايد مانند شراب خوار حد بزنند .\r\nفقاع شرابى است كه مردم آن را كوچك شمرده‌اند ، و بدون توجه به حرمت آن استعمال ميكنند ، من اگر قدرت داشتم فروشندهء آن را ميكشتم و استعمال‌كنندهء آن را تازيانه ميزدم .\r\n( 3 ) 16 - زكريا بن ابى يحيى گويد : براى حضرت رضا عليه السلام نوشتم و در مورد فقاع از وى پرسشى كردم .\r\nفرمود : فقاع نخور ، من بار ديگر از وى پرسيدم و موضوع فراهم آوردن فقاع را براى او تشريح كردم ، و او در جواب نوشت از نوشيدن فقاع خوددارى كن و بار ديگر راجع به اين مسأله از من سؤال نكن .\r\n( 4 ) 17 - حسن بن على وشاء گويد : حضرت ابو الحسن الرضا عليه السلام فرمود هر مست‌كننده‌اى حرام است ، و هر خمرى و فقاعى حرام است .\r\n( 5 ) 18 - فضل بن شاذان گويد : از حضرت رضا عليه السلام شنيدم مىفرمود :\r\nهنگامى كه سر مبارك حسين عليه السلام را به طرف شام بردند يزيد ملعون سر را نزد خود گذاشت و دستور داد سفره غذا پهن كردند ، سپس با ياران خود مشغول خوردن فقاع شد . و بعد سر مبارك را زير تخت خود گذاشت و با رفقايش شطرنج بازى نمود و سيد الشهداء و پدرش عليهم السلام را سب ميكرد و مسخره مينمود .\r\n\r\n","description":"","footnote":"","page_name":" 726 ","page_number":726},
  {"content":"\r\n\r\n( 1 ) هر گاه بر رفقايش پيروز ميشد فقاع مىخورد و زيادى آن را در طشتى كه در كنارش گذاشته بود ميريخت .\r\nاينك شيعيان ما بايد از آشاميدن فقاع خوددارى كنند و از بازى شطرنج خود - دارى نمايند .\r\nهر كس نظرش به شطرنج و يا فقاع افتاد بايد از حسين عليه السلام ياد كند ، و يزيد و آل او را لعنت كند ، خداوند متعال گناهان او را اگر چه به اندازه ستارگان هم باشد مىآمرزد .\r\n( 2 ) 19 - ريان بن صلت گويد : از حضرت رضا عليه السلام شنيدم ميفرمود :\r\nخداوند متعال در شريعت همه پيامبران خود شراب را حرام فرموده است .\r\n( 3 ) 20 - محمد بن اسماعيل گويد : از حضرت رضا عليه السلام پرسيدم زنى مبتلى به شرب خمر است و در حال مستى با مردى تزويج كرد ، پس از اينكه از مستى به هوش آمد منكر شد ، سپس گمان كرد كه بايد آن عقد در حال مستى را بپذيرد و با آن مرد زندگى نمود . آيا آن زن بر مرد حلال است ، و يا عقد آنها فاسد بوده است ؟\r\nفرمود : بعد از آنكه از مستى به هوش آمد و به عقد راضى شد مانعى ندارد با آن مرد زندگى كند .\r\n( 4 ) 21 - حسين بن خالد گويد : خدمت حضرت رضا عليه السلام عرض كردم ، از حضرت رسول صلى اللَّه عليه و آله براى ما روايت شده كه هر كسى شراب بخورد نماز او چهل روز قبول نميشود .\r\nفرمود : راست گفته‌اند .\r\nگفتم : چرا چهل روز نه كمتر نه بيشتر از اين .\r\n\r\n","description":"","footnote":"","page_name":" 727 ","page_number":727},
  {"content":"\r\n\r\nفرمود : خداوند خلق انسان را تقدير كرده ، چهل روز نطفه . چهل روز علقه چهل روز مضغه اگر مردى شراب خورد تا چهل روز در مثانه او باقى ميماند ، همانطور كه طعام و شراب او نيز چهل روز در مثانه باقى است .\r\n( 1 ) 22 - محمد بن سنان گويد ، از حضرت رضا عليه السلام شنيدم ميفرمود :\r\nخداوند متعال شراب را از اين جهت حرام كرده كه از آشاميدن آن فساد و فحشاء توليد ميگردد ، و عقل و انديشه آدمى زايل مىشود ، و انسان را واميدارد كه منكر ذات پروردگار گردد ، و بر خداوند كذب و افتراء بندد ، و پيغامبران را دروغگو بداند ، و در زندگى خود مرتكب گناه و فساد شود و از طريق حق و حقيقت منحرف گردد .\r\nآدم شراب‌خوار و مست كه عقل خود را از دست ميدهد در حين مستى ممكن است آدم بكشد و مرتكب هتك ناموس شود و با محارم خود زنا كند و پدر و مادرش را آزار دهد ، و به محارم خود تجاوز نمايد .\r\nبراى همين جهت ما حكم كرديم كه هر مست‌كننده‌اى حرام است ، زيرا عاقبت آن وخيم است ، و اينك هر كسى به ما ايمان دارد و خدا و روز قيامت را معتقد است و ما را دوست دارد بايد از هر مست‌كننده‌اى اجتناب كند ، و بداند بين ما و شرابخواران هيچ رابطه و علاقه‌اى نيست و آنها از ما نيستند .\r\n\r\n( 2 ) در حرمت نرد و شطرنج و قمار\r\n( 3 ) 23 - معمر بن خلاد گويد : از حضرت رضا عليه السلام شنيدم ميفرمود : نرد و شطرنج مانند هم ميباشند ، و هر چه روى آن برد و باخت باشد مانند قمار است .\r\n\r\n","description":"","footnote":"","page_name":" 728 ","page_number":728},
  {"content":"\r\n\r\n( 1 ) 24 - محمد بن على بن جعفر گويد : حضرت رضا عليه السلام فرمود : مردى نزد حضرت باقر سلام اللَّه عليه آمد و گفت : يا ابا جعفر نظر شما در باره شطرنج چيست ؟\r\nفرمود : پدرم على بن الحسين از پدرش از على عليهم السلام روايت ميكرد كه رسول خدا صلى اللَّه عليه و آله فرمود : هر كس سخن بگويد و سخن او براى خدا نباشد گفته‌هايش لغو است ، و هر كس سكوت كند و سكوتش براى خداوند نباشد سكوتش باطل است ، بعد از اين سكوت كرد و آن مرد هم رفت .\r\n( 2 ) 25 - سليمان جعفرى از حضرت رضا عليه السلام روايت كرده كه فرمود :\r\nكسى كه به شطرنج نگاه مىكند و يا مشغول شطرنج مىشود ، مانند كسى است كه گرفتار آتش دوزخ ميگردد .\r\n( 3 ) 26 - ياسر خادم گويد امام رضا عليه السلام فرمود هر كس خود را از گرايش به غنا و آواز خواندن در مجالس لهو و لعب باز دارد ، خداوند فرمان ميدهد باد بر درختى كه در بهشت هست بوزد ، و از آن درخت صدائى شنيده مىشود كه هرگز مانند آن صداى دلنواز شنيده نشده است و هر كس گوش به غناء دهد از شنيدن صداى آن درخت محروم مىگردد .\r\n( 4 ) 27 - يونس بن عبد الرحمن گويد از حضرت رضا پرسيدم و گفتم عباسى ميگفت شما مردم را اجازه داده‌ايد به غنا گوش دهند .\r\nفرمود زنديق دروغ گفته است و من هرگز اين چنين اجازه‌اى نداده‌ام ، وى از من موضوع غنا را پرسيد ، گفتم مردى نزد حضرت باقر عليه السلام آمد و از غناء از وى سؤالى كرد .\r\nفرمود هنگامى كه خداوند متعال بين حق و باطل را جدا كند غنا كجا خواهد\r\n\r\n","description":"","footnote":"","page_name":" 729 ","page_number":729},
  {"content":"\r\n\r\nبود ؟ آن مرد گفت با باطل ، حضرت فرمود پس جواب سؤال خود را شنيدى .\r\n( 1 ) 28 - عياشى از حضرت رضا عليه السلام روايت كرده كه فرمود مقصود از « ميسر » همان قمار است .\r\n\r\n","description":"","footnote":"","page_name":" 730 ","page_number":730},
  {"content":"\r\n\r\n\r\n( 1 ) از كتاب تجمل و زيبائى\r\n\r\n( 2 ) در آداب لباس پوشيدن\r\n( 3 ) 1 - بزنطى از حضرت رضا عليه السلام روايت كرده كه فرمود : پدرم ميگفت :\r\nنظر شما در بارهء لباس زيبا چيست ؟\r\nگفتم : در اخبار رسيده كه حسن عليه السلام لباسهاى زيبا ميپوشيد ، و جعفر ابن محمد عليهما السلام لباسهاى تازه ميخريد و در آب فرو ميبرد و سپس در بر ميكرد ، و به من ميگفت تو هم به‌پوش و خود را نو كن .\r\nزيرا على بن الحسين عليهما السلام جبه‌هاى خز را پانصد درهم ميخريد و در برميكرد ، و مطرف خز را پنجاه درهم خريدارى ميكرد و زمستان ميپوشيد و بعد آن را ميفروخت و به فقراء انفاق مينمود و ميفرمود  « مَنْ حَرَّمَ زِينَةَ اللَّهِ الَّتِي أَخْرَجَ لِعِبادِهِ وَ الطَّيِّباتِ مِنَ الرِّزْقِ »  .\r\n( 4 ) 2 - حسن بن على وشاء گويد از حضرت رضا عليه السلام شنيدم ميفرمود :\r\nحضرت سجاد سلام اللَّه عليه در تابستان دو جامه را به پانصد درهم مىخريد و در برميكرد .\r\n( 5 ) 3 - ابو جرير قمى گويد از حضرت رضا عليه السلام پرسيدم پر ، پاك است ؟\r\nفرمود پدرم از پر متكا درست ميكرد و بر آن تكيه ميداد .\r\n\r\n","description":"","footnote":"","page_name":" 731 ","page_number":731},
  {"content":"\r\n\r\n( 1 ) 4 - ياسر خادم گويد حضرت رضا عليه السلام فرمود براى خود يك جبه خز بخريد و اگر خواستيد پارچه‌هاى نقش‌دار تهيه كنيد ، عرض كردم هر پارچه نقش دارى را بخرم ؟\r\nفرمود مگر پارچه نقش‌دار چيست ؟ گفتم : پارچه‌هاى نقش‌دارى كه در آن پنبه نباشد ميگويند حرام است ، فرمود : تو از آن پارچه‌هائى كه در آن پنبه هست بپوش .\r\n( 2 ) 5 - بزنطى گويد : حضرت رضا عليه السلام فرمود : امام سجاد سلام اللَّه عليه لباسهاى خز و مطرف خز را با پانصد درهم ميخريد و در برميكرد .\r\n( 3 ) 6 - سعد بن سعد گويد : از حضرت رضا عليه السلام راجع به پوست خز پرسيدم .\r\nفرمود : ما آن را ميپوشيم ، گفتم : آن را كه شما ميپوشيد كرك است ، فرمود :\r\nهر گاه كرك آن حلال شود پوستش هم حلال است .\r\n( 4 ) 7 - جعفر بن عيسى گويد : براى حضرت رضا عليه السلام نوشتم چهارپايانى كه از كرك آنها خز درست ميكنند درنده هستند ؟ در جواب من نوشت : حسين بن على عليهما السلام و جد من خز ميپوشيدند .\r\n( 5 ) 8 - يكى از غلامان امام رضا عليه السلام بنام عبيد گويد : گروهى از مردم خراسان نزد حضرت رضا عليه السلام آمدند و بر لباسهائى كه آن حضرت پوشيده بود ايراد گرفتند .\r\nحضرت رضا سلام اللَّه عليه به آنان فرمود : يوسف بن يعقوب پيغمبر و فرزند پيغمبر بود ، پارچه‌هاى ديبا مىپوشيد و در مجالس آل فرعون مىنشست ، و اين لباسها و معاشرتها او را از مقامش فرودنياورد .\r\n\r\n","description":"","footnote":"","page_name":" 732 ","page_number":732},
  {"content":"\r\n\r\n( 1 ) خداوند متعال بر امام واجب كرده كه هر گاه حكم كرد جانب عدالت را مراعات كند ، و هر گاه به كسى وعده داد ، وفا نمايد ، و هر گاه سخن گفت راست بگويد .\r\nخداوند متعال اشيائى را بعينه حرام كرده چه كوچك باشد چه بزرگ ، و چيزهائى را حلال كرده است ، چه كم باشد و چه زياد .\r\n( 2 ) 9 - معمر بن خلاد گويد : از حضرت رضا عليه السلام شنيدم ميفرمود : به خداوند سوگند اگر خلافت و امامت در دستم قرار گيرد ، طعام‌هاى ناگوار و لباسهاى درشت خواهم خورد و خواهم پوشيد ، و خود را بعد از راحتى به سختى و زحمت خواهم افكند .\r\nحضرت رسول صلى اللَّه عليه و آله در وصيت‌هاى خود به ابو ذر فرمودند :\r\nاى ابا ذر من لباسهاى درشت و خشن ميپوشم و در روى زمين مىنشينم و انگشتهاى خود را پاك ميكنم ، و بر الاغ به دون زين سوار ميشوم و ديگرى را هم دنبال خود سوار ميكنم .\r\nهر كس از روش من دورى گزيند از من نيست ، اى ابو ذر اكنون لباسهاى خشن در بر كن تا تكبر و نخوت بر تو مسلط نشود .\r\n( 3 ) 10 - از حضرت رضا عليه السلام سؤال شد پوست‌هاى روباه ، سنجاب و سور را ميتوان پوشيد ؟ فرمود : پدرم پوست سنجاب ميپوشيد و ليكن از پوشيدن پوست روباه و سنور نهى ميكرد .\r\n\r\n( 4 ) در خواص انگشترى و نقش خواتيم اهل بيت عليهم السلام\r\n( 5 ) 11 - صفوان بن يحيى از حضرت رضا عليه السلام روايت كرده كه فرمود :\r\n\r\n","description":"","footnote":"","page_name":" 733 ","page_number":733},
  {"content":"\r\n\r\nانگشتر حضرت صادق سلام اللَّه عليه را پدرم به هفت دينار خريدارى كرد .\r\n( 1 ) 12 - بزنطى گويد : در خدمت حضرت رضا عليه السلام بوديم ، و آن جناب انگشتر پدرش و جدش را بيرون كرد در خاتم امام صادق عليه السلام نوشته شده بود :\r\n« أنت ثقتى فاعصمنى من الناس » و در خاتم موسى بن جعفر سلام اللَّه عليهما نوشته شده بود :  « حَسْبِيَ اللَّهُ » *  و در آن يك شاخه گل و يك هلال هم نقش شده بود .\r\n( 2 ) 13 - يونس بن عبد الرحمن گويد : از حضرت رضا عليه السلام پرسيدم نقش خاتم شما چيست ؟ فرمود : نقش خاتم من اينست :  « ما شاءَ اللَّهُ لا قُوَّةَ إِلَّا بِاللَّهِ »  و نقش خاتم پدرم  « حَسْبِيَ اللَّهُ » *  است و من او را در دست خود دارم .\r\n( 3 ) 14 - احمد بن محمد گويد : حضرت رضا سلام اللَّه عليه فرمود : انگشتر عقيق فقر را از بين ميبرد و نفاق را از دلهاى مردم زائل مىكند .\r\n( 4 ) 15 - وشاء از حضرت رضا عليه السلام روايت كرده كه فرمود : هر كس با عقيق مساهمه كند سهم زيادترى خواهد برد و سود بيشترى نصيب او ميگردد .\r\n( 5 ) 16 - حضرت رضا عليه السلام فرمود : نقش خاتم حضرت باقر عليه السلام « ظنى باللَّه حسن ، و النبى المؤتمن و بالوصى ذى المنن ، و بالحسن و الحسين » بود .\r\n( 6 ) 17 - امام رضا عليه السلام فرمود : حضرت رسول صلى اللَّه عليه و آله فرمودند :\r\nانگشتر عقيق در دست كنيد كه شما را اندوه فرا نخواهد گرفت مادامى كه انگشتر در دست داشته باشيد .\r\n( 7 ) 18 - حسين بن خالد مىگويد : خدمت حضرت رضا عليه السلام عرض كردم : مرديكه در دست خود انگشترى دارد و در آن كلمه لا إله الا اللَّه نقش شده است ، ميتواند استنجاء كند ؟\r\n\r\n","description":"","footnote":"","page_name":" 734 ","page_number":734},
  {"content":"\r\n\r\n( 1 ) فرمود : مكروه است ، گويد : عرض كردم : رسول خدا صلى اللَّه عليه و آله و پدرانت عليهم السلام اين كار را ميكردند ، فرمود : درست است و لكن آنها انگشترى را در دست راست خود قرار ميدادند و ليكن شما از خداوند بترسيد و بنگريد چه مىكنيد .\r\n( 2 ) 19 - امام رضا عليه السلام از پدرش از جدش از على عليهم السلام روايت مىكند كه حضرت رسول صلى اللَّه عليه و آله در دست راستش انگشترى مينهاد .\r\n( 3 ) 20 - دارم بن قبيصه از حضرت رضا عليه السلام از پدرانش از على عليه السلام روايت كرده كه فرمود از رسول خدا ( ص ) شنيدم ميفرمود :\r\nانگشتر عقيق در دست كنيد زيرا او اولين كوهي است كه به وحدانيت خداوند و نبوت من و ولايت تو اى على و به دخول شيعيانت به بهشت ايمان آورد .\r\n( 4 ) 21 - حسين بن خالد گويد حضرت رضا عليه السلام فرمود نقش خاتم حضرت رسول ( ص ) « محمد رسول اللَّه » بود ، و نقش خاتم على عليه السلام « العزة للَّه » بود ، و نقش خاتم حسين عليه السلام  « إِنَّ اللَّهَ بالِغُ أَمْرِهِ »  بود ، و نقش خاتم حضرت سجاد و ابو جعفر عليهما السلام نقش خاتم حسين عليه السلام بود ، و نقش خاتم حضرت صادق عليه السلام « اللَّه وليى و عصمتى من خلقه » بود .\r\nنقش خاتم حضرت موسى بن جعفر عليهما السلام  « حَسْبِيَ اللَّهُ » *  بود ، و نقش خاتم حضرت رضا عليه السلام « ما شاء اللَّه لا حول و لا قوة الا باللَّه » بود ، و نقش خاتم ابو جعفر ثانى ( ع ) « حسبى اللَّه حافظي » بود ، و نقش خاتم حضرت ابو الحسن هادى ( ع ) « اللَّه الملك » بود .\r\n( 5 ) 22 - على بن محمد نصيرى گويد با دختر جعفر بن محمود ازدواج كردم و\r\n\r\n","description":"","footnote":"","page_name":" 735 ","page_number":735},
  {"content":"\r\n\r\nاو را بسيار دوست داشتم ، ( 1 ) و ليكن مدتى گذشت از وى فرزندى نيامد ، خدمت حضرت رضا سلام اللَّه عليه رسيدم و موضوع را عرض كردم ، تبسم كرد و فرمود در انگشترى كه نگين آن فيروزه باشد بنويس  « رَبِّ لا تَذَرْنِي فَرْداً وَ أَنْتَ خَيْرُ الْوارِثِينَ »  .\r\nگويد من اين كار را كردم و يك سال از اين قضيه گذشت خداوند به من پسرى عنايت فرمود .\r\n\r\n( 2 ) در فوائد حمام\r\n( 3 ) 23 - سليمان جعفرى گويد حضرت رضا عليه السلام فرمود حمام روز در ميان گوشت بدن را زياد مىكند ، و هر روز حمام رفتن پيه‌هاى كليه را آب ميسازد .\r\n( 4 ) 24 - سليمان جعفرى گويد مريض شدم به اندازه‌اى كه گوشت‌هاى بدنم ريخت ، خدمت حضرت رضا عليه السلام رسيدم فرمود دوست دارى كه بار ديگر گوشتهايت برگردد ، عرض كردم آرى .\r\nفرمود حمام برويد تا گوشتهايت باز گردد ، و ليكن اگر ادامه بدهى و زياد حمام به روى مبتلى به سل ميشوى .\r\n( 5 ) 25 - جعفرى از امام رضا عليه السلام روايت كرده كه فرمود روز چهار شنبه حمام برويد و روز سه شنبه ناخن بگيريد ، روز پنجشنبه حجامت كنيد ، و روز جمعه خود را خوشبو نمائيد .\r\n( 6 ) 26 - حضرت رضا عليه السلام فرمود هر كس روز جمعه حمام برود و موهاى زائد بدن خود را پاك كند ، اگر گرفتار برص شد ، بايد خود را ملامت كند .\r\n\r\n( 7 ) در فرشهاى نقشه‌دار\r\n( 8 ) 27 - عبد اللَّه بن مغيره گويد از حضرت رضا عليه السلام شنيدم مىفرمود\r\n\r\n","description":"","footnote":"","page_name":" 736 ","page_number":736},
  {"content":"\r\n\r\n( 1 ) مردى از حضرت باقر سلام اللَّه عليه پرسيد انسان مىتواند روى فرشى كه در آن صورت نقش شده است جلوس كند .\r\nامام عليه السلام فرمود : عجم‌ها روى اين فرش‌ها با نخوت و تكبر مىنشينند ، و ليكن ما براى آن ارزش و اعتبارى قائل نيستيم .\r\n( 2 ) 28 - على بن جعفر گويد : از حضرت ابو الحسن عليه السلام پرسيدم روى فرش حرير و ديبا مىتوان نشست ، و يا روى آن نماز گذارد و يا خوابيد و تكيه كرد ؟\r\nامام عليه السلام فرمود : مىتوانيد روى آن بخوابيد و ليكن نمىتوانيد نماز بگذاريد .\r\n\r\n( 3 ) در خضاب\r\n( 4 ) 29 - حسن بن جهم گويد : خدمت حضرت رضا عليه السلام رسيدم مشاهده كردم آن حضرت محاسن خود را با خضاب سياه كرده است عرض كردم محاسن خود را سياه كرده‌ايد ؟\r\nفرمود خضاب اجر دارد ، و خضاب عفت زنها را زياد مىكند ، اگر مردها خضاب مىكردند و خويشتن را آماده ميكردند زنان از جاده عفاف بيرون نميشدند .\r\nگويد عرض كردم مىگويند حناء آدمى را پير مىكند ، فرمود چه چيز آدمى را پير مىكند هر روز كه از عمر انسان مىگذرد به طرف پيرى مىرود .\r\n( 5 ) 30 - اسماعيل بن يوشع گويد به حضرت رضا عليه السلام عرض كردم دخترى از ما مدتى است خون نمىبيند .\r\nفرمود به او بگوئيد حناء بر سر خود گذارد ، زود حائض خواهد شد .\r\nراوى گويد ما دستور آن جناب را كار بستيم و آن دختر حائض شد .\r\n\r\n","description":"","footnote":"","page_name":" 737 ","page_number":737},
  {"content":"\r\n\r\n( 1 ) 31 - حضرت رضا عليه السلام فرمود : خضاب سه نفع دارد ، در جنگ‌ها به مرد هيبت مىدهد ، و زن را به مرد متمايل مىكند ، و بر قوه باد افزوده مىكند .\r\n( 2 ) 32 - حضرت رضا عليه السلام فرمود : مكروه است آدمى در حال جنابت خضاب كند ، فرمود : هر كس در حال جنابت خضاب كند ، و يا در هنگام خضاب جنب شود ، ممكن است شيطان به او آسيب برساند .\r\n\r\n( 3 ) در چيدن ناخنها\r\n( 4 ) 33 - خلف گويد در خراسان حضرت رضا عليه السلام را در حالى كه چشم من درد ميكرد مشاهده كردم ، فرمود شما را دلالت كنم بر چيزى كه اگر آن را به كار بندى هرگز مبتلا به چشم درد نمىگردى ، عرض كردم بفرمائيد .\r\nفرمود روزهاى پنجشنبه ناخن‌هاى خود را بگير ، من از آن روز همين كار را كردم و تا امروز چشم درد نديده‌ام .\r\n\r\n( 5 ) در استعمال بوهاى خوش\r\n( 6 ) 34 - معمر بن خلاد گويد حضرت رضا عليه السلام فرمود سزاوار نيست انسان حتى يك روز استعمال بوى خوش را ترك كند ، و اگر قدرت نداشت يك روز در ميان خود را خوشبو كند ، و اگر باز هم نتوانست در روز جمعه حتما بوى خوش استعمال نمايد .\r\n( 7 ) 35 - وشاء از حضرت رضا عليه السلام روايت كرده كه فرمود : امام سجاد سلام اللَّه عليه يك مشكدان داشتند كه در آن عطريات بود ، و هر گاه ميخواستند از منزل بيرون گردند از آن استعمال ميكردند .\r\n( 8 ) 36 - بزنطى از امام رضا عليه السلام روايت كرده كه فرمود : استعمال بوى خوش\r\n\r\n","description":"","footnote":"","page_name":" 738 ","page_number":738},
  {"content":"\r\n\r\nاز سنتهاى پيامبران است ( 1 ) 37 - ياسر خادم گويد حضرت رضا سلام عليه فرمود حضرت رسول صلى اللَّه عليه و آله فرمودند جبرئيل به من گفت روز در ميان بوى خوش استعمال كن و روز جمعه را ترك نكن .\r\n( 2 ) 38 - حضرت رضا عليه السلام فرمود : على ابن ابى طالب سلام اللَّه عليه فرمودند پيغمبر اكرم با دست خود يك گل به من دادند من هنگامى كه گل را نزديك دماغم بردم فرمود آن گل سر آمد گلهاى بهشت بعد از گل ياس مىباشد .\r\n( 3 ) 39 - امام رضا عليه السلام فرمود محلى كه حضرت باقر سلام اللَّه عليه در مسجد جلوس ميكرد با بوى خوش شناخته ميشد و مردم از بوى خوشى كه از آنجا بلند بود ميدانستند آنجا محل آن حضرت است .\r\n\r\n( 4 ) در وسعت منزل\r\n( 5 ) 40 - معمر بن خلاد گويد : حضرت رضا عليه السلام براى يكى از خدمتكاران خود منزلى خريد و فرمود چون منزل شما تنگ است در آنجا ساكن شويد آن مرد گفت پدرم در اينجا زندگى ميكرد فرمود اگر پدرت احمق بود تو هم بايد مانند او باشى ! .\r\n( 6 ) 41 - بشير گويد : از حضرت رضا عليه السلام شنيدم ميفرمود زندگى فراخ در منازل و داشتن خدمت‌كاران است .\r\n( 7 ) 42 - گروهى از اهل حديث از امام رضا عليه السلام روايت ميكنند كه فرمود زندگى دنيا و لذت آن در بزرگى منزل و دوستان زياد است .\r\n\r\n","description":"","footnote":"","page_name":" 739 ","page_number":739},
  {"content":"\r\n\r\n\r\n( 1 ) در فوائد سرمه‌كشيدن\r\n( 2 ) 43 - حسن بن جهم گويد حضرت رضا عليه السلام يك ميل از آهن و سرمه‌دانى از استخوان به من نشان داد و فرمود اين‌ها متعلق به موسى بن جعفر است از اين‌ها به چشم خود سرمه بكشيد راوى گويد من نيز چشم خود را سرمه كشيدم .\r\n( 3 ) 44 - حضرت رضا عليه السلام فرمود هر كس ضعف چشم داشته باشد هنگام خواب سرمه بكشد چهار بار در چشم راست و سه بار در چشم چپ ، اين عمل موى چشم را ميروياند و نورش را زياد مىكند .\r\n( 4 ) 45 - نادر خادم گويد حضرت رضا عليه السلام به يكى از كسانى كه در محضرش بود فرمود : سرمه بكش بعد معلوم شد كه آن مرد در خانه خود زينت نميكند ، امام عليه السلام فرمود تقوى داشته باش و سرمه‌كردن را ترك نكن .\r\n\r\n( 5 ) در موى سر و بدن\r\n( 6 ) 46 - معمر بن خلاد گويد حضرت رضا عليه السلام فرمود هر كس قدر سه چيز را بداند آنها را ترك نميكند چيدن مو ، و كوتاه كردن لباس ، و نكاح با كنيزان .\r\n( 7 ) 47 - بزنطى گويد خدمت حضرت رضا عليه السلام عرض كردم اصحاب ما ميگويند : تراشيدن سر در غير حج و عمره جايز نيست فرمود موسى بن جعفر عليه السلام پس از اينكه مناسك حج را انجام ميداد به دهكده‌اى كه آن را سايه ميگفتند ميرفت و در آنجا سرش را ميتراشيد .\r\n( 8 ) 48 - سليمان جعفرى گويد حضرت رضا عليه السلام فرمود موى سر اگر در جلوى سر باشد ، دليل يمن و سعادت است و اگر روى صورت باشد دليل بر سخاوت است و اگر موى سر به هم بافته شده باشد دليل شجاعت است و اگر در پشت\r\n\r\n","description":"","footnote":"","page_name":" 740 ","page_number":740},
  {"content":"\r\n\r\nسر جمع شده باشد دليل بر شومى آن است .\r\n( 1 ) 49 - سليمان بن يحيى گويد يكى از روزها حضرت رضا عليه السلام ميخواست سوار شود و نزد مامون برود و من هم از نگهبانان منزل آن حضرت بودم ، در اين هنگام يك شانه خواستند و سر و ريش خود را شانه زدند و فرمودند حضرت رسول صلى اللَّه عليه و آله فرمودند هر كس شانه را هفت بار بر سر و صورت و سينه خود بكشد مريض نميگردد .\r\n\r\n( 2 ) نگهدارى حيوانات در منزل\r\n( 3 ) 50 - ابن طيفور متطيب گويد حضرت رضا عليه السلام فرمود چه نوع مركبى سوار ميشويد ؟ گفتم سوار الاغ ميشوم .\r\nفرمود الاغ را چند خريده‌اى گفتم سيزده دينار فرمود اين اسراف است الاغ را به سيزده دينار خريدارى ميكنى ، چرا استر خريدارى نكردى ؟\r\nعرض كردم اى سيد من خرج استر زياد است و خرج الاغ كمتر مىباشد فرمود كسى كه خرج الاغ را ميدهد خرج استر را نيز خواهد داد فرمود هر كس مركبى خريدارى كند و منتظر امر ما باشد و دشمنان ما را به خشم بياورد و در جمعيت ما باشد خداوند روزى آن را ميدهد و دلش را باز مىكند و به آرزوى خود ميرسد و در حوائج او وى را يارى مىكند .\r\n( 4 ) 51 - سليمان جعفرى گويد حضرت رضا عليه السلام فرمود على عليه السلام هنگامى كه از يمن مراجعت كرد چهار اسب به حضرت رسول صلى اللَّه عليه و آله هديه كردند فرمودند آن اسبها را براى من تعريف كنيد گفت اين اسب‌ها رنگ‌هاى مختلف دارند فرمود در ميان آنها اسبى كه پاهايش سفيد باشد هست ، گفت آرى\r\n\r\n","description":"","footnote":"","page_name":" 741 ","page_number":741},
  {"content":"\r\n\r\n( 1 ) فرمود او را نگهداريد بار ديگر فرمود در ميان آنها دو اسب كميت نيز هست پيغمبر فرمود آن دو را به فرزندانت بده على عليه السلام گفت اسب چهارمى ادهم است فرمود ، آن را بفروشيد و خرج زن و فرزندان خود كنيد خوش يمنى اسبان در آن است كه چهارپاى آنها سفيد باشند .\r\n( 2 ) 52 - بزنطى گويد مردى از حضرت رضا عليه السلام پرسيد دو كبوتر در منزل من تخم گذاشتند و بعد مشاهده كردم يكى از جوجه‌ها بزرگ شد و با مادرش جفت‌گيرى كرد ، فرمود در بين پرندگان مقرراتى نيست .\r\n( 3 ) 53 - محمد بن عيسى يقطينى گويد حضرت رضا عليه السلام فرمود خروس سفيد ، مانند پيامبران پنج خصلت دارد شناختن وقت نماز ، غيرت ، سخاوت ، شجاعت و مجامعت زياد .\r\n( 4 ) 54 - حضرت رضا عليه السلام فرمود منازل خود را از سه حيوان خالى نگذاريد : گربه ، كبوتر و خروس اگر خواستيد يك همدمى براى خروس بياوريد مانعى ندارد .\r\n( 5 ) 55 - حضرت رضا عليه السلام فرمود بالاى دماغ هر چهار پائى يك شيطان هست هر گاه خواستيد حيوان را لگام بزنيد بسم اللَّه بگوئيد .\r\n\r\n","description":"","footnote":"","page_name":" 742 ","page_number":742},
  {"content":"\r\n\r\n\r\n( 1 ) از كتاب جهاد و مرابطه\r\n\r\n( 2 ) در فضيلت جهاد\r\n( 3 ) 1 - محمد بن عبد اللَّه خدمت حضرت رضا عليه السلام عرض كرد : پدرم از پدرانش نقل ميكرد كه مردى به او گفت در ولايت ما محلى هست او را قزوين ميگويند و دشمنى داريم كه او را ديلم مينامند آيا ما ميتوانيم با آنها جهاد كنيم و لشكر كشى نمائيم امام عليه السلام فرمود : شما خانه خدا را ترك نكنيد وى بار ديگر سخن خود را تكرار كرد و امام عليه السلام باز فرمود شما خانه خدا را ترك نكنيد .\r\nشما بايد در خانه خود بنشينيد و با فرزندان و عيالات خود زندگى كنيد و در انتظار فرمان ما باشيد اگر يكى از شماها فرمان را دريافت و در حكومت ما به جهاد پرداخت مانند آن كسى است كه در جنگ بدر با حضرت رسول صلى اللَّه عليه و آله در نبرد مشركين شركت كرده باشد و اگر بميرد و زمان ما را درك نكند مانند كسى است كه با قائم ما در يك خيمه نشسته باشد .\r\n( 4 ) 2 - سعد بن سعد گويد از حضرت رضا عليه السلام پرسيدم مقصود على عليه السلام كه فرمود « و اللَّه لألف ضربة بالسيف أهون من موت على فراش » چيست فرمود در راه خدا .\r\n\r\n","description":"","footnote":"","page_name":" 743 ","page_number":743},
  {"content":"\r\n\r\n( 1 ) 3 - حضرت رضا عليه السلام از پدرانش روايت كرده كه رسول خدا صلى اللَّه و آله فرمودند خداوند متعال مبغوض ميدارد كسى را كه دشمن به خانه‌اش وارد گردد و او از جان و مالش دفاع نكند .\r\n( 2 ) 4 - حضرت رضا از على بن ابى طالب عليه السلام روايت كرده كه حضرت رسول صلى اللَّه عليه و آله فرمودند من مامور هستم كه با مردم جنگ كنم تا كلمه « لا إله الا اللَّه » را بر زبان جارى سازند و هر گاه به اين كلمه اقرار و اعتراف كردند جان و مال آنها بر من حرام است .\r\n( 3 ) 5 - حضرت رضا عليه السلام فرمود خداوند متعال فرار از جهاد را حرام كرده است زيرا اين عمل موجب سبك شمردن دين و استخفاف به پيامبران مىباشد اگر كسى از جهاد فرار كند و از پيشوايان عادل و رهبرانى كه جامعه را به طرف سعادت و فلاح دعوت ميكنند دست بكشد و از يارى كردن آنها خوددارى كند و با دشمنان آنها نبرد ننمايد و كفار را به ترك شرك و بت‌پرستى دعوت نكند خشم خداوند را براى خود ميخرد و مرتكب فعل حرام ميگردد .\r\nمجاهدين بايد همراه پيامبران و امامان و پيشوايان عادل در ترويج دين خدا همراهى كنند و عدل و داد او را در جامعه ايجاد كرده و جور و ظلم و بىدادگرى را از بيخ و بن بر كنند و فساد و ترويج باطل را نابود سازند و اگر جهاد را ترك كنند دشمن جرأت پيدا مىكند و بر مسلمانان حمله مىآورد و جان و مال و ناموس آنان را در معرض خطر و تلف و نابودى قرار ميدهد و دين خدا را ضعيف كرده و توليد فساد در جامعه اسلامى مىكند .\r\n( 4 ) 6 - يونس بن عبد الرحمن گويد به حضرت رضا عليه السلام عرض كردم مردى از دوستان شما از شخصى اسب و شمشير گرفته و رفته است جهاد كند يكى از دوستانش او را ديد و گفت : جهاد با اين جماعت جايز نيست و به او گفتند بايد\r\n\r\n","description":"","footnote":"","page_name":" 744 ","page_number":744},
  {"content":"\r\n\r\nبه روى اين اسب و شمشير را به صاحبش برگردانى ( 1 ) فرمود بايد برگرداند ، عرض كردم دنبال آن مرد رفتند و او را پيدا نكردند بعد معلوم شد كه وى به جنگ رفته است امام رضا عليه السلام فرمود اكنون كه آن شخص به جنگ رفته است بايد به عنوان « مرابط » فعاليت كند و در جنگ شركت ننمايد يونس گفت در جاهائى مانند قزوين و ديلم و عسقلان و يا در ساير مرزها ميتواند مرابط باشد فرمود آرى پرسيد ميتواند در جنگ شركت كند فرمود خير مگر اينكه از ناحيه كفار و مشركين براى مسلمانان خطرى باشد و آنها در نظر داشته باشند مسلمانان را غافلگير كرده و آنها را اسير كنند مگر نميدانى اگر روميان بر مسلمانان حمله كنند و شهرهاى آنها را بگيرند جايز نيست با آنها بيعت كنند .\r\nحضرت رضا عليه السلام فرمود : بايد تا جنگ شروع نشده و مسلمانان در معرض خطر نيستند در پاسگاه‌ها و رباطها بعنوان محافظ و مرزدار خدمت كنند و اگر جنگ شروع شد و اسلام در معرض حمله كفار قرار گرفت بايد وارد جنگ شود و بايد در اين هنگام نظرش فقط اسلام باشد و نظرى به خليفه و حاكم وقت نداشته باشد و جنگ با كفار را يك وظيفه فردى در برابر اسلام بداند و نيت او فقط دفاع از اصل دين اسلام باشد .\r\nراوى گويد : عرض كردم اگر دشمن به جايى كه آن شخص در آنجا نگهبان است حمله كند وظيفه او چيست فرمود : در اين هنگام او بايد براى دفاع از حقيقت اسلام با آن كفار جنگ كند زيرا نظر كفار و مشركين در اينجا فقط محو دين مقدس اسلام است و اگر كفار بر مسلمانان پيروز گردند اسلام از بين خواهد رفت و اگر دين مقدس اسلام از بين رفت و كفار پيش رفتند نام محمد صلى اللَّه عليه و آله نيز از بين خواهد رفت .\r\n\r\n","description":"","footnote":"","page_name":" 745 ","page_number":745},
  {"content":"\r\n\r\n( 1 ) 7 - ابو الحسين رازى گويد : حضرت رضا عليه السلام فرمود : مردى خدمت حضرت رسول صلى اللَّه عليه و آله آمد و دو دينار خدمت آن جناب تقديم كرد و گفت : اين دو دينار را در راه خدا خرج كنيد فرمود : پدر و مادرت هر دو زنده هستند و يا يكى از آنها زنده مىباشد ، عرض كرد : پدر و مادرم هر دو در حال حيات ميباشند پيغمبر اكرم فرمود : اين دو دينار را بردار و ببر و در اختيار پدر و مادرت قرار بده كه از انفاق در راه خدا بهتر است .\r\nآن مرد از محضر حضرت رسول صلى اللَّه عليه و آله برخاست و رفت و بار ديگر مراجعت كرد و دو دينار ديگر خدمت آن جناب آورد گفت : يا رسول اللَّه فرمان شما را انجام داد و آن دو دينار را به پدر و مادرم دادم و اينك اين دو دينار ديگر است دوست دارم آن را در راه خدا خرج كنم فرمود : فرزندى دارى گفتم : آرى فرمود آن دو دينار را براى فرزندت خرج كن كه برايت بهتر است تا در راه خدا خرج كنيد .\r\nآن مرد بار ديگر رفت و آن دينارها را به فرزندانش داد و دو دينار ديگر را بر داشت و بار ديگر خدمت حضرت رسول صلى اللَّه عليه و آله آمد و عرض كرد : دستور شما را اجرا كردم و آن دو دينار را به فرزندم دادم و اينك دو دينار ديگر آورده‌ام آن را در راه خدا انفاق كنيد فرمود : زن داريد ؟ گفت : آرى فرمود : اين دو دينار را در اختيار زن خود قرار ده تا او خرج كند و اين بهتر است تا در راه خدا خرج كنيد .\r\nآن مرد از نزد حضرت رسول صلى اللَّه عليه و آله بيرون شد و بار ديگر برگشت و عرض كرد : يا رسول اللَّه من فرمان شما را انجام دادم و آن دو دينار را به زوجه‌ام دادم و اكنون دو دينار ديگر آورده‌ام آن را در راه خدا صرف كنيد .\r\nفرمود : آيا خادمى داريد كه براى شما خدمت مىكند ، گفت آرى .\r\n\r\n","description":"","footnote":"","page_name":" 746 ","page_number":746},
  {"content":"\r\n\r\n( 1 ) فرمود : اين دو دينار را به خدمت‌گزار خود بده خرج كند و از انفاق در راه خداوند بهتر است .\r\nآن مرد از مجلس حضرت رسول صلى اللَّه عليه و آله رفت و آن دو دينار را به خدمت كار خود داد و دو دينار ديگر را براى حضرت رسول آورد و عرض كرد آن دو دينار را به خدمت كار خود دادم و اينك دو دينار ديگر آورده‌ام تا در راه خداوند انفاق كنيد پيغمبر گرفتند و فرمودند بدانيد ثواب اين دو دينار كه در راه خداوند انفاق ميكنيد زيادتر از ثواب آن دينارهائى كه قبلا انفاق كرديد نيست .\r\n\r\n( 2 ) در امر به معروف و نهى از منكر\r\n( 3 ) 8 - محمد بن عرفه گويد : از حضرت رضا عليه السلام شنيدم ميفرمود : حضرت رسول صلى اللَّه عليه و آله فرمودند : هر گاه امت من امر به معروف و نهى از منكر را ترك كنند بايد در انتظار عذاب پروردگار باشند .\r\n( 4 ) 9 - محمد بن خالد از شخصى روايت مىكند كه حضرت رضا در باره مردى كه مسافرت مىكند و يك جاريه‌اى نيز با خود همراه دارد گروهى به او حمله ميكنند و ميخواهند با زور كنيز جوان را از او بگيرند آيا ميتواند با آنها مبارزه كند و نگذارد آن زن جوان را از او بگيرند در صورتى كه ميداند اگر مقاومت كند كشته خواهد شد و دزدان از او دست نخواهند كشيد .\r\nفرمود : آرى بايد مقاومت كند گفتم : اگر زنى همراه داشته باشد باز هم بايد مقاومت نمايد فرمود : آرى ، گفتم اگر مادر و يا دختر و يا دختر عمو و يا زنى از خويشاوندان باشد باز هم لازم است از آنها دفاع كند و اگر چه در اين مبارزه و دفاع كشته شود ، فرمود : آرى ، گفتم : اگر مالى داشته باشد و بخواهند مال او را از دستش بگيرند باز\r\n\r\n","description":"","footnote":"","page_name":" 747 ","page_number":747},
  {"content":"\r\n\r\nهم تا سر حد مرگ ميتواند از مالش دفاع كند ؟ فرمود : آرى .\r\n\r\n( 1 ) جهاد با گمراهان\r\n( 2 ) 10 - زكريا بن آدم گويد : از حضرت رضا عليه السلام پرسيدم گروهى از دشمنان با مسلمانان صلح كردند و سپس نقض عهد نمودند و ممكن است علت نقض پيمان از اين جهت بوده است كه با آنها به خوبى رفتار نشده است آيا جايز است از اسراى آنها خريد و فروش شود فرمود اگر آنها از دشمنان باشند كه دشمنى آنها آشكار شده است خريد و فروش اسيران آنها مانعى ندارد و اگر چنانچه به علت ظلم و ستم حكام مسلمانان نقض عهد كرده‌اند از اسيران آنها خريد و فروش نكن .\r\n( 3 ) 11 - بزنطى گويد : در محضر مبارك حضرت رضا عليه السلام راجع به مردى از بزرگان مشاهير عصر گفتگو ميشد راوى گويد : گفتم ما در صورتى مخالف آن شخص شناخته خواهيم شد كه با مخالفين او كه در كوفه قيام كرده‌اند همكارى كنيم و در صف آنها جاى گيريم حضرت فرمود فرزندان فلان ( شايد مقصود بنى عباس باشند ) مانند ترك و روم با مسلمانان دشمن هستند و با آنها بايد جنگيد همانطور كه در مرزها با كفار جنگ ميكنند .\r\n\r\n","description":"","footnote":"","page_name":" 748 ","page_number":748},
  {"content":"\r\n\r\n\r\n( 1 ) از كتاب حدود\r\n\r\n( 2 ) در حد محارب و سارق\r\n( 3 ) 1 - عبيد اللَّه بن اسحاق مدائنى گويد : از حضرت رضا عليه السلام پرسيده شد تفسير آيه شريفه :  إِنَّما جَزاءُ الَّذِينَ يُحارِبُونَ اللَّهَ وَ رَسُولَهُ وَ يَسْعَوْنَ فِي الْأَرْضِ فَساداً أَنْ يُقَتَّلُوا أَوْ يُصَلَّبُوا  . . .  أَوْ يُنْفَوْا مِنَ الْأَرْضِ  چيست ؟ و چه كارى بايد مرتكب شود تا مستوجب اين عقوبت شود .\r\nحضرت رضا عليه السلام فرمود : هر گاه با خدا و رسولش جنگ كرد و در زمين توليد فساد و ناامنى كرد و ليكن مرتكب قتل نشد و مال كسى را هم نگرفت در اين صورت از آن منطقه و شهر تبعيد ميگردد .\r\nراوى گويد : عرض كردم چگونه تبعيد مىشود ؟ فرمود : در آن شهرى كه مرتكب فساد شده به شهر ديگرى تبعيد ميگردد و براى اهالى آن شهر نوشته مىشود با او معامله و رفت و آمد نكنند ، و اگر خواست تزويج كند به او زن هم ندهند .\r\nتا مدت يك سال با وى چنين رفتار مىشود ، اگر از آن شهر بيرون شد و به شهر ديگر رفت براى آنها هم همين طور نوشته مىشود ، تا يك سالش به پايان رسد .\r\nراوى گويد : گفتم : اگر از آن شهر خارج شد و به سرزمين مشركين رفت و خواست در آن جا ساكن شود فرمود : اگر در زمين شرك جاى گرفت با آنها جنگ مىشود .\r\n\r\n","description":"","footnote":"","page_name":" 749 ","page_number":749},
  {"content":"\r\n\r\n( 1 ) 2 - محمد بن سنان گويد : حضرت رضا عليه السلام در پاسخ مسائل من نوشت :\r\nعلت اينكه خداوند متعال قتل نفس را حرام فرموده است ، از اين جهت است كه اگر حرام نبود هرج و مرج در جامعه پيش مىآمد و مردم از همديگر تامين نداشتند و فساد شيرازه اجتماع را از هم پاره ميكرد و نظم و امنيت از بين ميرفت .\r\n\r\n( 2 ) در حد زانى\r\n( 3 ) 3 - حضرت رضا عليه السلام فرمود : خداوند متعال از اين جهت زنا را حرام فرموده كه از آن فساد و گناه توليد ميگردد ، و در اثر آن قتل نفس و كشتار پيش مىآيد ، و نسب مردم در هم ميريزد و خانواده‌ها از هم متلاشى مىشود ، و اطفالى كه از آن فساد توليد ميگردند بدون تربيت و مربى ميمانند ، و فسادهاى ديگرى كه بر اين كار مترتب است در جامعه پيش مىآيد .\r\n( 4 ) 4 - محمد بن سنان گويد : حضرت رضا عليه السلام در جواب مسائل من نوشت :\r\nعلت اينكه خداوند متعال تهمت زدن به زنان پارسا را حرام كرده و نسبت دادن زنا را به آنها تحريم فرموده از اين جهت است ، كه شوهران آنها در مورد اولاد خود به شك و ترديد گرفتار نشوند ، و در نتيجه ارتباط خانواده‌ها از هم گسيخته نگردد ، و موضوع ارث باطل نشود ، و مردان به كودكان خود نظر خوبى داشته باشند و آنها را تربيت كنند ، و روى هم رفته جامعه گرفتار فساد و تباهى نگردد .\r\n( 5 ) 5 - محمد بن سنان گويد : حضرت رضا عليه السلام در پاسخ سؤالات من نوشت :\r\nعلت اينكه خداوند متعال در موضوع زنا چهار شاهد طلب كرده و در ساير حقوق دو شاهد از اين جهت است كه خواسته در مورد زنا كه مربوط به حفظ و\r\n\r\n","description":"","footnote":"","page_name":" 750 ","page_number":750},
  {"content":"\r\n\r\nحراست ناموس است شدت به خرج دهد ، زيرا در اين جا موضوع قتل در بين است ، و نفى نسب فرزند به پدر و ميراث به ميان مىآيد ، و اگر شدت و دقت نبود جامعه فاسد مىشد و هرج و مرج پيش مىآمد .\r\n( 1 ) 6 - محمد بن سنان گويد : حضرت رضا عليه السلام در پاسخ مسائل من نوشت :\r\nعلت اينكه زانى را بايد به شدت بزنند از اين جهت است ، كه وى مرتكب زنا شده و بدنش لذت برده است ، و زدن را براى عقوبت زانى قرار داده تا وى عبرت بگيرد و ديگران هم عبرت بگيرند ، و بدانند كه زنا و تجاوز به ناموس از بزرگترين جنايات و گناهان مىباشد .\r\n( 2 ) 7 - محمد بن سنان گويد : حضرت رضا عليه السلام در پاسخ مسائل من نوشت :\r\nعلت اينكه خداوند متعال شهوت مردان را با مردان و زنان را با زنان حرام فرموده ، از اين جهت است كه اگر اين كردار ناپسند در ميان جامعه رواج يافت ديگر مردان دنبال زنان و زنان دنبال مردان نخواهند رفت ، و نسل بشر منقطع خواهد شد و نظم جامعه درهم خواهد ريخت و دنيا را فساد خواهد گرفت .\r\n\r\n( 3 ) حد كسى كه به حيوان تجاوز كند\r\n( 4 ) 8 - حسين بن خالد از حضرت رضا عليه السلام روايت كرده كه آن جناب در بارهء مرديكه به يك حيوان تجاوز كرده فرمود :\r\nاگر چهار پا متعلق به فاعل باشد كشته مىشود و سپس گوشت و پوستش در آتش سوزانيده مىشود ، تا كسى از گوشت آن حيوان نخورد ، و فاعل را بيست و پنج تازيانه كه يك چهارم حد زانى است مىزنند .\r\nاگر چهار پا متعلق به فاعل نباشد آن را تقويم ميكنند و بهايش را از فاعل\r\n\r\n","description":"","footnote":"","page_name":" 751 ","page_number":751},
  {"content":"\r\n\r\nميگيرند ، و به صاحب حيوان مىدهند ، و بعد ميكشند و آتش ميزنند ، و بيست و پنج تازيانه هم بر بدنش ميزنند .\r\n( 1 ) راوى گويد : گفتم : گناه آن حيوان چيست ؟\r\nفرمود : حيوان گناهى ندارد ، و لكن رسول خدا صلى اللَّه عليه و آله چنين حكم كردند ، براى اينكه مردم به چهارپايان روى نياورند و نسل بشر منقطع نگردد .\r\n\r\n( 2 ) در حد مرتد\r\n( 3 ) 9 - حسين بن سعيد گويد : در نامه مردى كه به خط خود براى حضرت رضا عليه السلام نوشته بود خواندم : مردى در اسلام متولد شد سپس كافر و مشرك شد و از اسلام بيرون گرديد ، آيا توبه‌اش قبول است و يا بايد كشته شود ؟\r\nفرمود : اين مرد بايد كشته شود ، اما زن اگر مرتد شد كشته نميگردد ، بلكه اگر برنگشت و بار ديگر مسلمان نشد حبس ابد مىشود .\r\n\r\nحد كسى كه پيغمبر اكرم را فحش بدهد\r\n( 4 ) 10 - حسن بن على وشاء گويد : از حضرت رضا عليه السلام شنيدم ميفرمود :\r\nدر زمان حضرت صادق عليه السلام مردى حضرت رسول صلى اللَّه عليه و آله را دشنام داد ، او را نزد حاكم مدينه بردند و مردم در آنجا جمع شدند .\r\nدر اين هنگام حضرت صادق سلام اللَّه عليه كه تازه از بستر مرض برخاسته بود وارد مجلس شد ، حاكم مدينه آن جناب را در صدر مجلس خود نشانيد ، و حضرت در جاى خود آرام گرفت .\r\nحاكم مدينه گفت : نظر شما در بارهء اين مرديكه نسبت به رسول اكرم جسارت كرده است چيست ؟\r\n\r\n","description":"","footnote":"","page_name":" 752 ","page_number":752},
  {"content":"\r\n\r\n( 1 ) عبد اللَّه بن حسن و حسن بن زيد و ديگران گفتند : نظر ما اين است كه زبان او را قطع كنيد ، عامل پس از اين از ربيعة الراى و اصحاب او پرسيد نظر شما چيست ؟\r\nگفتند : بايد او را تاديب كرد ، در اين هنگام حضرت صادق عليه السلام فرمود :\r\nسبحان اللَّه مگر نبايد بين پيغمبر و اصحاب او فرقى گذاشت .\r\n\r\n","description":"","footnote":"","page_name":" 753 ","page_number":753},
  {"content":"\r\n\r\n\r\n( 1 ) از كتاب ديات\r\n\r\n( 2 ) در ديه اعضاء\r\n( 3 ) 1 - يونس بن عبد الرحمن گويد كتاب ديات را بر حضرت رضا عليه السلام عرضه داشتم ، و در آن كتاب در مورد ديه اعضاء و جوارح چنين آمده بود :\r\nگوشها هزار دينار از بين بردن تارهاى صوتى بطورى كه صدايش از بين برود هزار دينار از كار افتادن هر دو دست هزار دينار ، از كار افتادن هر دو پا هزار دينار ، آسيب رسانيدن به هر دو لب هزار دينار .\r\nاگر كسى به پشت فردى بطورى آسيب برساند كه پشت او خم شود بايد هزار دينار ديه بدهد و قطع آلت رجوليت هزار دينار و براى بيضتين هزار دينار و اگر كسى به گردن كسى آن طور آسيب برساند كه نتواند گردن خود را بچرخاند بايد پانصد دينار نصف ديه را بدهد .\r\n( 4 ) 2 - در حديث مفصل ديگرى كه از حضرت رضا عليه السلام رسيده فرمود :\r\nعلى عليه السلام به عمال خود دستور دادند كه در موضوع نقص اعضاء و جوارح به مراتب ذيل رفتار كنند :\r\nديه جنين صد دينار ديه نطفه يعنى در هنگام مقاربت كه مرد بعد از فراغ از عمل ميخواهد نطفه خود را در رحم زن بريزد و ليكن زن با حركت دادن خود مانع از ريختن نطفه در رحم ميگردد و نطفه بدون رضايت شوهر ضايع مىشود\r\n\r\n","description":"","footnote":"","page_name":" 754 ","page_number":754},
  {"content":"\r\n\r\nبايد زن بيست دينار ديه بدهد .\r\n( 1 ) ديه علقه چهل دينار ، و مضغه شصت دينار ، پس از اينكه استخوان‌بندى شد هشتاد دينار ، ديه اينها بر عهده زنان است كه اگر از روى تعمد سقط كردند بايد بدهند .\r\nپس از اينكه كودك متولد شد اگر دشمنى بر آنها حمله آورد و كودك تازه مولود كشته شود براى پسر هزار دينار و براى دختر پانصد دينار بايد ديه بدهند و اگر زنى كشته شود و بچه‌اش را سقط نكرد و معلوم نشد كه آن بچه پسر است يا دختر قبل از مادر در گذشته و يا بعد از او در اين صورت بايد ديه نصف بدهند يعنى نصف ديه دختر و نصف ديه پسر با ديه كامل مادر بدهند .\r\nاگر كسى پلك بالاى فردى را پاره كند بايد صد و شصت و شش دينار و ثلث دينار بدهد و اگر پلك پائين را پاره كرد بايد دويست و پنجاه دينار ديه بدهد و اگر ابروى كسى را از بين برد بايد دويست و پنجاه دينار بدهد .\r\nو اگر به بينى كسى آسيب رسانيد و استخوان بينى از بين رفت بايد پانصد دينار بدهد ، و اگر كسى با تير يا نيزه بينى كسى را سوراخ كرد بايد سيصد و سى و سه دينار ديه بدهد ، و اگر سوراخ بينى خوب شد بايد صد دينار بدهد .\r\nاگر سوراخ بينى تا انتهاى آن رسيده باشد بايد پنجاه دينار بدهد و اگر تير به يكى از سوراخهاى بينى رفته و تا خيشوم رسيده و سپس به سوراخ ديگر بينى هم رسيده باشد بايد شصت و شش دينار بدهد .\r\nاگر لب بالا قطع شده باشد بايد پانصد دينار ديه بدهد ، و اگر لب از هم شكافته شود و دندانها نمايان گردد و سپس بهبودى يافته باشد بايد صد دينار ديه آن را بپردازد و اگر لب را از هم شكافت و صورت را زشت كرد بايد صد و شصت و شش دينار\r\n\r\n","description":"","footnote":"","page_name":" 755 ","page_number":755},
  {"content":"\r\n\r\nو دو سوم دينار ديه بدهد .\r\n( 1 ) اگر لب پائين را قطع كرد بايد شش صد و شصت و شش دينار و دو سوم دينار ديه بدهد و اگر لب چنان شكافته شد كه دندانها نمايان شد بعد جراحت لب خوب گرديد و بهبودى يافت بايد صد و سى و سه دينار و دو سوم دينار ديه بدهد و اگر از هم شكافت و صورت زشت شد بايد سيصد دينار ديه بدهد .\r\n\r\n( 2 ) در ديه كودك\r\n( 3 ) 3 - حسين بن خالد گويد : حضرت رضا عليه السلام فرمود : هر گاه زنى كودكى را شير ميداد و در حال خواب روى كودك افتاد و كودك را كشت بايد اين زن از مال خودش ديه آن كودك را بدهد در صورتى كه اين زن براى طلب عزت و افتخار اين كودك را شير ميداده و اگر به جهت فقر و تنگدستى كودك را شير ميداده بر آن زن ديه نيست و در اين صورت ديه بر عاقله مىباشد .\r\n\r\n( 4 ) حكم مقتول در ازدحام\r\n( 5 ) 4 - محمد بن سليمان و يونس بن عبد اللَّه گويند از حضرت رضا عليه السلام سؤال كرديم گروهى مورد حمله جماعتى قرار ميگيرند ، و از مردم استغاثه ميكنند كه به كمك آنها شتافته و جان و مال و فرزندان و زنان آنها را از دشمن نجات دهند ، در اين هنگام مردى در اثر استغاثه محاصره‌شدگان به كمك آنها ميشتابد ، و در تاريكى شب شمشير خود را برداشته و از آنها يارى مىكند .\r\nشب تاريك است و اين مرد چون با شتاب حركت مىكند بدون توجه از كنار چاه عبور مىكند و با شخصى كه مشغول آب كشيدن از چاه بوده برخورد مىكند و او را در درون چاه مياندازد ، و او در چاه كشته مىشود ، آن مرد هم همچنان بدون\r\n\r\n","description":"","footnote":"","page_name":" 756 ","page_number":756},
  {"content":"\r\n\r\nتوجه پيش ميرود ( 1 ) و آن دسته ستمگر را از اطراف مظلومان دفع مىكند و اموال آنان را از غارتگران ميگيرد ، و به صاحبان اموال برميگرداند .\r\nپس از اينكه وى به منزل خود برميگردد ميگويند : چه كارى انجام دادى ؟\r\nگويد : من رفتم و غارتگران را از منزل آن مردم مقهور راندم و اموال آنها را به آنها برگردانيدم و بار ديگر امنيت را در آنجا مستقر كردم ، به او ميگويند :\r\nفهميدى فلانى در چاه سقوط كرد و كشته شد ؟ .\r\nگويد : به خداوند سوگند من او را كشتم ، پرسيدند مطلب از چه قرار است ، و تو چگونه او را در چاه افكندى و كشتى .\r\nگويد : من هنگامى كه فرياد استغاثه آنها را شنيدم فورا سلاح جنگى خود را در بر كردم و در تاريكى شب با شتاب حركت نمودم و چون ميترسيدم غارت‌گران زودتر از رسيدن من اموال غارت شده را خواهند برد عجله داشتم ، از اين جهت نفهميدم و خود را به او زدم و او در درون چاه افتاده و مرده است ، و من هرگز قصدى نداشتم و در نظرم نبود كسى را در چاه افكنم ، اينك بفرمائيد ديه اين شخص بر كدام كس است ؟ .\r\nحضرت رضا عليه السلام فرمود : ديه آن مقتول بر عهدهء آن جماعتى است كه از آن مرد استغاثه كردند ، و او رفت و آنها را نجات داد ، و اموالشان را از غارت‌گران گرفت ، و نگذاشت زنان و فرزندان آنها را اسير كنند ، و ليكن اگر آن مرد خود را اجير كرده بود بايد ديه را خود و يا غافله‌اش پرداخت ميكردند ، و به آن جماعت مربوط نبود .\r\n\r\n( 2 ) حكم مقتول اهل ذمه\r\n( 3 ) 5 - محمد بن فضيل گويد از حضرت رضا عليه السلام پرسيدم اگر يهود و\r\n\r\n","description":"","footnote":"","page_name":" 757 ","page_number":757},
  {"content":"\r\n\r\nنصارى و مجوس با مسلمانان مكر و حيله كنند و با آنها دشمنى نمايند و مسلمانان آنها را بكشند بايد ديه بدهند .\r\n( 1 ) فرمود : نبايد ديه بدهند ، مگر اينكه مسلمانى عادت كرده باشد كه بدون جهت و صرف اتهام آنها را بكشد كه در اين صورت بايد ديه بدهد .\r\nراوى گويد : بار ديگر پرسيدم اگر مسلمانى يكى از اهل ذمه را بكشد آيا بايد آن مسلمان را كشت .\r\nفرمود : خير نميتوان كشت مگر اينكه آن مسلمان عادت كرده باشد بدون جهت اهل ذمه را بكشد ، كه در اين صورت بايد كشته شود ، تا بدون جهت خون افراد بىگناه را نريزد .\r\n\r\n","description":"","footnote":"","page_name":" 758 ","page_number":758},
  {"content":"\r\n\r\n\r\n( 1 ) از كتاب قضا و شهادت\r\n\r\n( 2 ) شهادت افرادى كه مورد قبول است\r\n( 3 ) 1 - محمد بن صلت گويد : از حضرت رضا عليه السلام پرسيدم چند نفر دوست در سفرى با هم حركت ميكنند ، دزدان ، راه را بر آنها ميگيرند ، سپس آن دزدها دستگير ميشوند ، و آن جماعت دوست بر عليه آن دزدان گواهى ميدهند ، اين گواهى چگونه است ؟\r\nامام عليه السلام فرمود : شهادت آنها مورد پذيرش نيست ، مگر اينكه خود دزدان اقرار كنند ، و يا افراد ديگرى شهادت بدهند .\r\n( 4 ) 2 - عبد اللَّه بن مغيره گويد : خدمت حضرت رضا عليه السلام عرض كردم :\r\nمردى زن خود را طلاق داد و دو نفر ناصبى را بر طلاق زنش شاهد گرفت ، فرمود :\r\nهر كسى كه بر فطرت متولد شد و در ميان مردم به صلاح و درست كارى معروف بود شهادت او جايز است .\r\n( 5 ) 3 - احمد بن عمر گويد : از حضرت رضا عليه السلام پرسيدم تفسير آيه شريفه  ذَوا عَدْلٍ مِنْكُمْ أَوْ آخَرانِ مِنْ غَيْرِكُمْ  را بيان فرمائيد ، فرمود : اللذان  مِنْكُمْ  يعنى دو نفر مسلمان ، و اللذان  مِنْ غَيْرِكُمْ  يعنى از اهل كتاب ، و اگر از اهل كتاب كسى پيدا نكرديد از مجوسيان شهادت بخواهيد .\r\n\r\n","description":"","footnote":"","page_name":" 759 ","page_number":759},
  {"content":"\r\n\r\n( 1 ) پيغمبر اكرم صلى اللَّه عليه و آله فرمود : با مجوسيان مانند اهل كتاب رفتار كنيد ، موضوع از اين قرار است كه هر گاه مسلمانى در سرزمين غربت درگذشت و در آن جا دو نفر مسلمان پيدا نشدند ، دو نفر از اهل كتاب را ميتواند شاهد بگيرد .\r\n\r\n( 2 ) در شهادت زنان\r\n( 3 ) 4 - محمد بن فضيل گويد : از حضرت رضا عليه السلام پرسيدم شهادت زنان در نكاح و يا طلاق و يا در رجم جايز است ؟\r\nفرمود : شهادت زنان در مواردى كه مردان نميتوانند دخالت كنند جايز است ، و شهادت زنان در هنگام نكاح در صورتى كه مردى هم در ميان باشد جايز است ، و در مورد زنا اگر سه مرد باشند و دو زن مانعى ندارد ، و شهادت آنها در موارد طلاق و قتل جايز نيست .\r\n( 4 ) 5 - حضرت رضا عليه السلام از پدرانش از على عليه السلام روايت كرده كه از حضرت رسول صلى اللَّه عليه و آله در مورد زنى كه متهم شده بود زنا داده پرسيده شد ، و آن زن مدعى بود كه بكر است .\r\nپيغمبر اكرم به من فرمان داد تا زن‌ها را حاضر كنم و آن‌ها زن نامبرده را معاينه كنند و صحت و سقم گفته او را معلوم نمايند ، زنها پس از معاينه نظر دادند كه آن زن هنوز بكر است .\r\nفرمود : من چگونه زنى را كه هنوز مهر خداوند روى آن هست حد بزنم ، و در اين موارد شهادت زنان را قبول ميفرمود و امضاء ميكرد .\r\n( 5 ) 6 - حضرت رضا عليه السلام فرمود : علت قبول نكردن شهادت زنان در طلاق و رؤيت هلال از اين جهت است كه آنها از رؤيت هلال ناتوان هستند و در\r\n\r\n","description":"","footnote":"","page_name":" 760 ","page_number":760},
  {"content":"\r\n\r\nطلاق نيز بيشتر طرف زنان را ميگيرند ، ( 1 ) از اين جهت شهادت زنان فقط در موارد ضرورى مانند شهادت قابله و يا جاهائى كه جايز نيست مردان در آن بنگرند و حقيقت را دريابند و شهادت بدهند مورد قبول است .\r\nهمانطور كه اگر مسلمانى پيدا نشد در موردى شهادت بدهد ، جايز است اهل كتاب و مجوس شهادت بدهند و شهادت آنها مورد قبول مىباشد ، و در قرآن مجيد هم به اين موضوع اشاره شده است ، و همچنين اگر كودكان در مورد قتل يك نفر در صورتى كه مردى نباشد شهادت بدهند شهادت كودكان قبول است .\r\n( 2 ) 7 - محمد بن اسماعيل بن بزيع گويد : از حضرت رضا عليه السلام پرسيدم زنى ادعا مىكند كه يكى از خويشاوندانش در هنگام مرگ وصيت كرده كه از محل ثلث او يكى از بردگانش را آزاد كنند ، و شاهدى در اين مورد جز زنها نيست .\r\nفرمود : در اين مورد شهادت زنان پذيرفته نيست .\r\n\r\nاحتجاج حضرت صادق عليه السلام با ابو حنيفه\r\n( 3 ) 8 - بزنطى گويد : از حضرت رضا عليه السلام شنيدم ميفرمود : ابو حنيفه به امام صادق عليه السلام گفت : به يك سوگند و يك شاهد حكم ميكنيد ؟ .\r\nفرمود : آرى حضرت رسول صلى اللَّه عليه و آله و على بن ابى طالب اين چنين حكم كردند و شما هم ميدانيد كه اين موضوع درست است .\r\nابو حنيفه از گفتار حضرت صادق عليه السلام در شگفت آمد ، امام فرمود :\r\nتعجب از اين است كه شما شهادت يكنفر را در ميان صد نفر شاهد مىپذيريد ، و به گفته آن شخص واحد شهادت آن صد نفر را قبول ميكنيد ، بدون اينكه از آنها\r\n\r\n","description":"","footnote":"","page_name":" 761 ","page_number":761},
  {"content":"\r\n\r\nتحقيق نمائيد .\r\n( 1 ) ابو حنيفه گفت : ما اين طور شهادت را عمل نميكنيم ، فرمود : آرى شما مردى را مىفرستيد و او از صد نفر شاهد موضوع را سؤال مىكند و سپس برميگردد و جريان را براى شما نقل مىكند و شما هم طبق شهادت او بدون اينكه از خود آنها مستقيما موضوع را به پرسيد حكم ميدهيد و قضيه مورد نزاع را خاتمه مىدهيد ، در صورتى كه وى بيش از يكنفر نيست .\r\nابو حنيفه گفت : پس فرق بين اين كه محرم نميتواند استظلال كند و ليكن ميتواند در سايه ديوار و يا زير خيمه بنشيند چيست ؟ .\r\nامام صادق ( ع ) فرمود : سنت قابل قياس نيست .\r\n\r\nشهادت مرد در مورد زن خود\r\n( 2 ) 9 - ابو خالد فارسى گويد : از حضرت رضا ( ع ) سؤال شد چطور اگر مردى در باره زنش كه از جاده عفاف منحرف شده و با مرد بيگانه‌اى هم بستر شده شهادت دهد شهادت او به جاى چهار نفر پذيرفته مىشود ، و چرا در بارهء ديگران اين گونه شهادت پذيرفته نيست ، و اگر يكنفر غير از زوج به تنهائى شهادت دهد آن را بايد حد قذف بزنند ، اگر چه آن فرد برادر و يا فرزند آن زن باشند .\r\nامام رضا ( ع ) فرمود : حضرت صادق ( ع ) از اين موضوع سؤال شد ، فرمود :\r\nمگر مشاهده نميكنى كه هر گاه مردى زن خود را به زنا متهم كرد به او ميگويند : از كجا دانستى وى زانيه است ؟ .\r\n\r\n","description":"","footnote":"","page_name":" 762 ","page_number":762},
  {"content":"\r\n\r\n( 1 ) گويد : من با چشم خود ديدم كه وى با مردى بيگانه هم آغوش شده است ، در اين صورت شهادت او به جاى چهار نفر پذيرفته ميگردد ، براى اينكه شوهر مىتواند در هر حال بر زن خود وارد شود .\r\nدر صورتى كه ديگران و حتى برادر و فرزند و پدر نميتوانند هر وقت دلشان خواست و بدون اطلاع وارد اطاق زنى بشوند ، و يا در خلوت خانه ناگهان داخل شوند .\r\nو ليكن شوهر زن چنين نيست ، و او به دون اجازه و اطلاع هر وقت اراده كرد در خلوت خانه ميتواند بر او وارد گردد ، و از اين جهت شهادت او به جاى چهار نفر پذيرفته مىشود چون ميگويد به چشم خود خيانت زن را مشاهده كردم .\r\nاگر همين شوهر بگويد : من مرد بيگانه‌اى را با زن خود ديدم و ليكن با چشم خود نديدم كه با او مشغول منافى عفت باشد در اين صورت او هم بايد حد قاذف بخورد ، و حد شرعى بر او اجراء گردد ، مگر اينكه بينه‌اى بياورد و ادعاى خود را ثابت كند .\r\nو اگر مردى غير از شوهر بگويد : من با چشم خود ديدم كه مردى با زنى نزديكى ميكرد به او مىگويند تو از كجا مشاهده كردى و چرا آنجا رفتى كه اين جريان را بنگرى .\r\nاينك چون در راهى رفته‌اى كه نبايد ميرفتى بايد تو را ادب كرد كه ديگر به مردان مسلمان و زنان مسلمان تهمت نزنى و بدون جهت در جامعه اشاعه فحشاء نكنى و حدودى كه خداوند براى امثال شما مقرر كرده است بايد اجراء شود ، تا ديگران\r\n\r\n","description":"","footnote":"","page_name":" 763 ","page_number":763},
  {"content":"\r\n\r\nعبرت گرفته مردم را بدون جهت متهم نكنند و حيثيت افراد را پايمال ننمايند . ( 1 ) و بايد زوج كه زن خود را متهم به زنا كرده و مدعى رؤيت شده است چهار بار سوگند بخورد ، هر سوگند به جاى يك شاهد .\r\n\r\n","description":"","footnote":"","page_name":" 764 ","page_number":764},
  {"content":"\r\n\r\n\r\n( 1 ) از كتاب ايمان و نذور\r\n( 2 ) 1 - صفوان بن يحيى گويد : از حضرت رضا عليه السلام پرسيدم مردى را با زور وادار ميكنند تا با اداء سوگند زن خود را مطلقه كند ، و بردگان خود را آزاد نمايد ، و اموال خود را صدقه دهد ، آيا اين مرد ملزم است طبق سوگندش عمل كند ؟ .\r\nفرمود : خير ملزم نيست به سوگند ، خود عمل كند ، زيرا حضرت رسول ( ص ) فرموده :\r\nچند چيز از امت من رفع شده است ، يكى از آنها چيزهائى است كه با اكراه از آنها خواسته باشند ، دوم آنچه را كه طاقت انجام آن را ندارند ، سوم اعمالى كه از روى خطا و عدم توجه از آن‌ها سرزند .\r\n( 3 ) 2 - اسماعيل بن سعد اشعرى گويد : از حضرت رضا عليه السلام پرسيدم مردى سوگند ياد مىكند كه ديگر با خويشاوندان خود رفت و آمد نكند ، گفت : رسول خدا ( ص ) فرمودند :\r\nنذر و سوگند در معصيت و قطع رحم جايز نيست .\r\n\r\n","description":"","footnote":"","page_name":" 765 ","page_number":765},
  {"content":"\r\n\r\nراوى گويد : بار ديگر پرسيدم مردى را حاكم و يا سلطان وادار ميكنند كه زنش را با سوگند طلاق دهد ، و او هم از ترس و زجر سلطان و يا حاكم سوگند ياد مىكند و زنش مطلقه مىگردد ؟ .\r\nامام رضا سلام اللَّه عليه فرمود : با زور و ترس سوگند و طلاق جايز نيست ، و آن مرد ميتواند بعد از اين با زن خود زندگى كند ، و به آن سوگند و طلاق توجه نكند .\r\nبار ديگر پرسيد مردى از سلطان و حاكم ميترسد و سوگند مىخورد تا از دست او نجات پيدا كند .\r\nفرمود : اين سوگند هم اعتبار و ارزش شرعى ندارد ، بار ديگر سؤال كردم مردى ميتواند براى مال برادرش سوگند ياد كند ، همانطور كه براى مال خودش قسم مىخورد فرمود : آرى .\r\n( 2 ) 3 - محمد بن سنان گويد : حضرت رضا عليه السلام در جواب مسائل من نوشتند :\r\nعلت اين كه در همه حقوق جز موضوع قتل مدعى بايد بينه بياورد و مدعى عليه سوگند ياد كند ، براى اينست كه مدعى عليه منكر اتهام است و او نميتواند بينه اقامه كند ، و ليكن در موضوع قتل بينه بر مدعى عليه است و مدعى بايد سوگند ياد كند .\r\nعلت اين است كه در اين جا احتياط حقوق مسلمانان شده است ، و اگر چنانچه اين طور مقرر نشده بود ، خون مسلمانان هدر ميرفت و مسأله قصاص منتفى ميشد ،\r\n\r\n","description":"","footnote":"","page_name":" 766 ","page_number":766},
  {"content":"\r\n\r\n( 1 ) و نيز براى اين كه قاتل متنبه گردد و به مجازات خود برسد ، و چون او قدرت ندارد در اين مورد بينه بياورد ، و يا كسى پيدا شود براى رفع اتهام او شهادت به نفع وى بدهد .\r\n\r\n","description":"","footnote":"","page_name":" 767 ","page_number":767},
  {"content":"\r\n\r\n\r\n( 1 ) از كتاب وصيت\r\n( 2 ) 1 - عبد اللَّه بن صلت گويد : خليل بن هاشم والى نيشابور براى فضل بن سهل نوشت : يك نفر مجوسى در نيشابور فوت كرده و در وصيت خود نوشته مقدارى از اموال او را به فقراء بدهند .\r\nقاضى نيشابور آن مال را گرفته و به فقراء مسلمانان تقسيم كرده است ، فضل ابن سهل اين موضوع را براى من نوشت و از او كسب تكليف كرد .\r\nمامون در پاسخ او گفت : من در اين مورد نظرى ندارم و نمىدانم چه حكمى بدهم ، فضل موضوع را از حضرت رضا ( ع ) پرسيد .\r\nامام رضا فرمود : آن مرد مجوسى كه براى فقراى مسلمانان وصيت نكرده است ، اكنون بايد به همان اندازه كه از مال او برداشته شده و به فقراى مسلمين تقسيم گرديده ، از اموال صدقات برداشته شود و به فقراء مجوس تقسيم گردد .\r\n( 3 ) 2 - ريان بن شبيب گويد : مارده براى گروهى از نصرانيها وصيت كرد كه مقدارى از اموال او را به آنها بدهند ، اصحاب ما مىگفتند : اين مال را در ميان فقراء مسلمانان تقسيم كنيد ، من از حضرت رضا عليه السلام موضوع را پرسيدم .\r\nفرمود : وصيت را همانطور كه موصى در نظر گرفته اجراء كنيد ، خداوند متعال ميفرمايد :  فَإِنَّما إِثْمُهُ عَلَى الَّذِينَ يُبَدِّلُونَهُ  .\r\n\r\n","description":"","footnote":"","page_name":" 768 ","page_number":768},
  {"content":"\r\n\r\n( 1 ) 3 - محمد بن عيسى گويد : من و يونس بن عبد الرحمن خدمت حضرت رضا ( ع ) رسيديم ، درب منزل آن حضرت گروهى اجتماع كرده بودند و از آن حضرت اذن ورود ميخواستند ؟\r\nدر اين هنگام اذن ورود داده شد و ما بعد از چند نفر وارد شديم پس از اينكه سلام كرديم و امام رضا ( ع ) اذن جلوس فرمودند يونس بن عبد الرحمن گفت : اى سيد من اجازه ميدهيد از شما مسأله‌اى بپرسم .\r\nفرمود : سؤال كنيد ، يونس گفت : مردى از اين جماعت وصيت كرد كه از مالش يك اسب و يك شمشير و هزار درهم به شخصى بدهند و او به جهاد برود و با دشمنان اسلام جنگ كند .\r\nوصى آن اسب و شمشير و هزار درهم را به يكى از اصحاب ما داد و او هم گرفت و ليكن نميدانست كه هنوز وقت جهاد نرسيده است ، آيا اين شخص بايد به وصيت عمل كند و همراه لشكريان خليفه وقت به جهاد برود و يا در يكى از مرزها اقامت كند .\r\nامام رضا عليه السلام فرمود : بايد آن پول و اسب و شمشير را به صاحبش برگرداند ، و به جهاد و مرابطه نرود ، زيرا هنوز وقت جهاد نرسيده است .\r\nيونس گفت : آن مرد وصى متوفى را نمىشناسد و جاى او را هم نميداند فرمود : تحقيق كند و جاى او را بدست بياورد .\r\nيونس گفت : تحقيق كرده و پيدا نكرده است ، فرمود : اگر چنين است بايد فقط مرزبانى كند و ليكن از جهاد و قتل خوددارى كند .\r\nيونس گفت : وى در مرز اقامت كرد و ليكن دشمن بر محل او حمله كرد و\r\n\r\n","description":"","footnote":"","page_name":" 769 ","page_number":769},
  {"content":"\r\n\r\nنزديك بود كه وارد منزل او گردد ، در اين جا چه بايد بكند ؟ .\r\n( 1 ) فرمود : اگر چنين است بايد با آنها جنگ كند و مقصودش دفاع از اسلام باشد نه از خليفه و اتباع او زيرا در صورتى كه كفار بر منطقه اسلامى مسلط گردند اصل اسلام در خطر قرار ميگيرد ، و در اين صورت نام محمد صلى اللَّه عليه و آله از بين ميرود .\r\nيونس گفت : برادرت زيد در بصره خروج كرد و مرا به طرف خود فراخواند ، و من اطمينان ندارم كه جان سالم از اين معركه بيرون كند ، نظر شما در اين باره چيست من به طرف بصره حركت كنم و با زيد همكارى نمايم ، و يا در كوفه دور از جنجال و غوغا زندگى كنم ؟ .\r\nفرمود : شما در كوفه زندگى كنيد در صورتى كه يونس در بصره قصرى داشت .\r\nراوى گويد : ما از نزد آن حضرت بيرون شديم و هنوز به قادسيه نرسيده بوديم مشاهده كرديم ، مردم از بصره فرار ميكنند و ميخواهند در بيابان‌ها براى خود پناه‌گاهى بدست بياورند ، و در اين هنگام معلوم شد كه ابو السرايا منهزم شده و در كوچه‌هاى كوفه پنهان شده است .\r\nمشاهده كرديم گروهى از فرزندان و اولاد على بن ابى طالب از كوفه بيرون شده و از راه قادسيه عازم حجاز مىباشند ، يونس گفت : اين است معناى كلمات حضرت رضا عليه السلام كه فرمود : به طرف كوفه برويد ، يونس از آن جا به طرف بصره رفت و از ناراحتى نجات پيدا كرد .\r\n\r\n","description":"","footnote":"","page_name":" 770 ","page_number":770},
  {"content":"\r\n\r\n\r\n( 1 ) از كتاب جنائز\r\n\r\n( 2 ) مرگ مؤمن و كافر\r\n( 3 ) 1 - على بن فضال از حضرت رضا عليه السلام روايت مىكند كه پدرم فرمود :\r\nاز حضرت صادق سلام اللَّه عليه سؤال شد مرگ را براى ما تعريف كنيد .\r\nفرمود مرگ براي مؤمن مانند بوى خوشى است كه آن را استشمام كند و از بوى خوش آن عطسه كند و از رنج و محنت دنيا آسوده ميگردد ، و ليكن براى كافر مانند اين است كه مارها و افعىها او را بگزند و عقربها نيش خود را به او فرو كنند .\r\nگفته شد گروهى از مردم ميگويند : مرگ سخت‌تر است از اينكه بدن انسان را سوراخ كنند و يا بدن را به مقراض پاره نمايند و يا با سنگ آن را در هم كوبند و يا سنگهاى بزرگ را روى حدقه بگذارند .\r\nفرمود آرى چنين است و ليكن براى كفار و گروهى از ستمكاران ، مگر مشاهده نميكنيد كه ستمكاران و فاجران در هنگام مرگ در عذاب و شكنجه هستند البته عذاب آخرت براى آنها از اين هم سخت‌تر است .\r\nگفته شد : ما مشاهده ميكنيم بعضى از كفار بسيار آسان جان ميدهند و مانند چراغى خاموش ميشوند و در حال خنده و سخن گفتن جان ميسپارند و بعضى از مؤمنين هم اين چنين جهان را وداع ميكنند و ليكن بعضى ديگر از اهل ايمان و كفار\r\n\r\n","description":"","footnote":"","page_name":" 771 ","page_number":771},
  {"content":"\r\n\r\nدر هنگام مرگ بسيار ناراحت هستند و سخت جان ميدهند .\r\n( 1 ) امام صادق عليه السلام فرمود : اگر مؤمن در حال مرگ آسان و راحت قبض روح شود براى اين است كه زود به ثواب آخرت برسد و اگر به سختى جان ميدهد براى اين است كه گناهان وى آمرزيده شود و پاك و پاكيزه از دنيا برود .\r\nو اگر كافرى در هنگام مرگ براحتى مرد براى اين است كه پاداش نيكيهاى خود را در آخرين ساعتهاى دنيا دريافت كند و در آخرت به عذابى كه برايش مهيا شده برسد و اگر كافرى به سختى جان ميدهد براى اين است كه عذاب او شروع شده است .\r\n( 2 ) 2 - حضرت رضا از جدش رسول خدا صلى اللَّه عليه و آله روايت كرده كه فرمود : بسيار در ياد مرگ باشيد و از مرگى كه لذتها را از بين ميبرد بترسيد .\r\n\r\n( 3 ) علت غسل ميت\r\n( 4 ) محمد بن سنان گويد : حضرت رضا عليه السلام در جواب مسائل من فرمود : علت غسل ميت اين است كه ميت از كثافتهاى مرض پاك و پاكيزه شود زيرا وى پس از مرگ با فرشتگان و اهل آخرت ملاقات مىكند و لازمه اين ملاقات طهارت و پاكى مىباشد .\r\nمستحب است كه هر گاه بر خداوند و پاكان وارد شود و با اهل آخرت تماس گيرد نظيف و طاهر باشد و با طهارت در پيشگاه پروردگار حاضر شود تا براى او از پروردگار طلب شفاعت كنند .\r\nعلت دوم اين است كه گفته مىشود ميت در هنگام مرگ از وى نطفه بيرون مىآيد و غسلش از اين جهت است و علت اينكه هر كس ميت را غسل دهد و يا دستش\r\n\r\n","description":"","footnote":"","page_name":" 772 ","page_number":772},
  {"content":"\r\n\r\nبه بدن ميت برسد بايد غسل كند از اين جهت است كه هنگامى كه روح از بدن آدمى بيرون شد چرك و كثافت و اثر ناخوشى در او ميماند براى همين جهت بايد كسانى كه دست خود را به ميت زده‌اند غسل كنند و خود را پاك سازند .\r\n( 1 ) 4 - حسن بن النضر گويد : از حضرت رضا عليه السلام پرسيدم گروهى مسافرت ميكنند و در هنگام سفر يكى از آنها فوت مىكند و يكى از آنها هم جنب مىشود و آنها مقدارى هم آب دارند آيا با آن آب جنب غسل كند و يا ميت خود را با آن آب غسل دهند .\r\nفرمود : جنب از آن آب غسل مىكند و به ميت نميرسد زيرا غسل جنابت واجب و غسل ميت سنت است .\r\n( 2 ) 5 - عبد الملك گويد : از حضرت رضا عليه السلام پرسيدم مردى مقدارى از پردهء كعبه را خريدارى كرد ، مقدارى از آن را در حوائج خود خرج كرد و مقدارى هم در دستش باقى است آيا ميتواند آن را بفروشد .\r\nفرمود : ميتواند بفروشد و به بخشد و از او نفع پيدا كند و از بركت او سود ببرد گفتم آيا ميتواند آن پارچه را براى خود كفن كند ؟ فرمود : نميتواند .\r\n\r\n( 3 ) در نماز ميت\r\n( 4 ) 6 - يونس بن عبد الرحمن گويد : از حضرت رضا ( ع ) پرسيدم مردم در هنگام نماز ميت فقط در تكبير اول دست‌هاى خود را بالا مىبرند و در ساير تكبيرها دست‌هاى خود را حركت نمىدهند ، من هم مانند آنها رفتار كنم ؟\r\nفرمود : شماها در هر تكبير دست‌هاى خود را بالا ببريد .\r\n( 5 ) 7 - حسين بن سعيد براى حضرت رضا عليه السلام نوشت و از آن جناب\r\n\r\n","description":"","footnote":"","page_name":" 773 ","page_number":773},
  {"content":"\r\n\r\nپرسيد آيا تابوت را از يكطرف مخصوص بايد برداشت ، و يا از هر طرف گرفت فرق نمىكند ؟ فرمود : از هر طرف خواستيد حمل كنيد .\r\n( 1 ) 8 - از حضرت رضا ( ع ) سؤال شد جنازه را با شعله‌هاى آتش مىتوان بيرون كرد فرمود : دختر پيغمبر را در شب از خانه بيرون كردند و در مقابل جنازه‌اش چراغ حمل مىكردند .\r\n( 2 ) 9 - حضرت رضا ( ع ) از پدرانش از على عليهم السلام روايت كرده كه حضرت رسول ( ص ) هنگامى كه جبرئيل خبر درگذشت نجاشى را آورد بسيار محزون شد و به مسلمانان فرمود : برادر شما اصحمه درگذشت ، و سپس از مدينه بيرون شد و بر او نماز گذارد و هفتاد تكبير گفت ، و خداوند همه بلنديها را براى آن حضرت پست كرد و آن جناب جنازه نجاشى را در حبشه مشاهده فرمود .\r\n( 3 ) 10 - حضرت رضا ( ع ) از پدرانش از حسين بن على عليهما السلام روايت كرده كه فرمود : پيغمبر اكرم را مشاهده كردم بر جنازهء عمويش حمزه پنج تكبير گفت ، و بر ساير شهداء نيز پنج تكبير ، و سپس هفتاد تكبير ديگر را نيز بر جنازه حمزه گفتند .\r\n( 4 ) 11 - حسن بن النضر گويد : از حضرت رضا ( ع ) پرسيدم چرا بر ميت پنج تكبير مىگويند ، فرمود : روايت مىكنند كه از پنج نماز شبانه روز گرفته شده است سپس فرمود : اين ظاهر حديث است ، اما وجه ديگر اينكه خداوند متعال براى بندگانش پنج چيز واجب گردانيده است .\r\nواجبات پنج‌گانه عبارتند از : نماز ، زكات ، صيام ، حج ، و ولايت ، براى ميت از هر كدام اين واجبات يك تكبير قرار داده و واجب كرده است .\r\nهر كس ولايت را قبول كرده پنج تكبير مىگويد ، و هر كس قبول نكرده\r\n\r\n","description":"","footnote":"","page_name":" 774 ","page_number":774},
  {"content":"\r\n\r\nاست ، چهار تكبير مىگويد ، و از اين جهت شما پنج تكبير مىگوئيد ، و مخالفان شما چهار تكبير مىگويند .\r\n( 1 ) 12 - اسماعيل بن سعد اشعرى گويد : از حضرت رضا ( ع ) پرسيدم نماز ميت چند تكبير دارد ؟ فرمود : مؤمن پنج تكبير و منافق چهار تكبير .\r\n( 2 ) 13 - احمد بن محمد از مردى از امام رضا ( ع ) روايت مىكند كه خدمت آن جناب عرض كردم : كودك در چه سالى بر جنازه‌اش نماز گزارده مىشود ؟\r\nفرمود : در هر سال مىتوانيد بر آن نماز گزاريد مگر اينكه كودك از مادر ناقص متولد شود .\r\n\r\n( 3 ) اندازه قبر و لحد\r\n( 4 ) 14 - اسماعيل بن همام از حضرت رضا عليه السلام روايت كرده كه حضرت باقر سلام اللَّه عليه در هنگام احتضار فرمودند :\r\nهنگامى كه از دنيا رفتم زمين را بشكافيد و لحد ترتيب بدهيد ، اگر گفته شد رسول خدا ( ص ) در لحد دفن شد قبول كنيد .\r\n( 5 ) 15 - محمد بن اسحاق گويد : خدمت حضرت رضا عليه السلام عرض كردم :\r\nمردم محل ما ، بعد از دفن ميت ، دست خود را بالاى قبر ميگذارند .\r\nفرمود : كسى مىتواند اين عمل را انجام دهد كه به نماز ميت نرسيده باشد ، و اما اگر كسى بر ميت نماز خواند نميتواند انجام دهد .\r\n\r\n( 6 ) در تعزيت و تسليت\r\n( 7 ) 16 - حضرت رضا ( ع ) از پدرش روايت كرده كه امام صادق عليه السلام\r\n\r\n","description":"","footnote":"","page_name":" 775 ","page_number":775},
  {"content":"\r\n\r\nمردى را ديد كه از مرگ فرزندش بسيار بىتابى ميكرد ، ( 1 ) فرمود : اى مرد تو از مصيبت كوچك ناراحت هستى و از مصيبت بزرگ فراموش كرده‌اى .\r\nتو اگر در فكر مرگ بودى خود را براى آن آماده مىساختى ، اينك مستعد مصيبت بعد از مرگ باش و از مرگ فرزندت ناراحت نباش .\r\n\r\n","description":"","footnote":"","page_name":" 776 ","page_number":776},
  {"content":"\r\n\r\n\r\n( 1 ) از كتاب ارث\r\n\r\n( 2 ) در ميراث اولاد\r\n( 3 ) 1 - يونس بن عبد الرحمن گويد : از حضرت رضا عليه السلام پرسيدم قربانت گردم چگونه موضوع ارث در اولاد يك نفر متفاوت است ، مثلا پسر از دختر زياد ميبرد ، در صورتى كه دختر از پسر ضعيف‌تر است .\r\nامام رضا عليه السلام فرمود : خداوند متعال مردان را بر زنان فضيلت و بر ترى داده ، و مقام آنها را يك درجه بالاتر برده است ، و نيز براى اينكه زنان شوهر ميكنند و شوهران خرج آنها را ميدهند .\r\n( 4 ) 2 - احمد بن عامر طائى از حضرت رضا عليه السلام از پدرانش از على عليه السلام روايت كرده كه يك نفر از اهل شام از آن جناب پرسيد چرا ميراث را دو قسمت به پسر و يك قسمت به دختر ميدهند .\r\nفرمود : هنگامى كه آدم و حوا در بهشت بودند و از درخت ممنوعه گندم خوردند ، حواء يك دانه گندم خودش خورد و دو دانه به آدم عليه السلام داد . از اين جهت سهم مرد دو برابر سهم زن است .\r\n( 5 ) 3 - محمد بن سنان گويد حضرت رضا عليه السلام در جواب مسائل من نوشت :\r\nعلت اينكه به زنان نصف ارث ميدهند و به مردان دو برابر از اين جهت است كه زن هنگامى كه شوهر كرد از شوهر خود نفقه ميگيرد و ليكن مرد بايد مخارج خانواده\r\n\r\n","description":"","footnote":"","page_name":" 777 ","page_number":777},
  {"content":"\r\n\r\nخود را بدهد ( 1 ) و براى همين جهت سهم مردان زياد شده است .\r\nعلت ديگر اينكه زنان در تحت نفقه مردان هستند و بر مرد لازم است وسائل زندگانى زن را فراهم كند و مخارج و نفقه آن را بپردازد و بر زنان هم‌چنين شرطى نيست و واجب النفقه ندارند از اين رو خداوند متعال حق پسر را زياد كرد ، و در قرآن مجيد هم فرمود :\r\n الرِّجالُ قَوَّامُونَ عَلَى النِّساءِ بِما فَضَّلَ اللَّهُ بَعْضَهُمْ عَلى بَعْضٍ وَ بِما أَنْفَقُوا مِنْ أَمْوالِهِمْ \r\n\r\nدر ميراث ازدواج\r\n( 2 ) 4 - محمد بن سنان گويد : حضرت رضا عليه السلام در پاسخ مسائل من نوشت :\r\nعلت اينكه از ضياع و عقار ارث نميبرند مگر از اعيان از اين جهت است كه باغ و ملك قابل تغيير و تبديل نيستند و ليكن زن امكان قطع بين او و شوهرش ميرود و طلاق بين آنها را جدائى مياندازد ، در صورتى كه اولاد چنين نيستند و اتصال آنها با پدر هرگز قطع نميگردد در صورتى كه روابط زن و شوهر دائمى نيست .\r\nپس بنا بر اين كسى كه پيوند خانوادگى او ثابت نيست و امكان تغيير و تبديل در آن هست ، ميراث آن هم بايد با ساير افراد خانواده فرق داشته باشد .\r\n( 3 ) 5 - محمد بن فضيل گويد : از حضرت رضا عليه السلام پرسيدم مردى در گذشت و از وى يك زنى كه با وى قرابت داشت ماند و كسى ديگر نداشت كه ميراث او را دريافت كند فرمود : همه اين مال را بايد به آن زن بدهند .\r\n\r\n( 4 ) در ميراث مهدوم\r\n( 5 ) 6 - عباس بن هلال گويد حضرت رضا عليه السلام فرمود ابن ابى ليلى و ابن شبرمه وارد مسجد الحرام شدند و خدمت حضرت باقر عليه السلام رسيدند امام\r\n\r\n","description":"","footnote":"","page_name":" 778 ","page_number":778},
  {"content":"\r\n\r\nباقر فرمود ( 1 ) شما از روى چه قضاء را انجام ميدهيد ؟\r\nگفتند : از كتاب خدا و سنت رسول . فرمود اگر موضوعى پيش آمد كه در كتاب و سنت نبود در اين مورد چه ميكنيد .\r\nگفتند با رأى خود عمل ميكنيم ! حضرت باقر فرمود : با رأى خود ؟ ! اينك بفرمائيد يك زن و كنيزش دو كودك را شير ميدادند در اين هنگام سقف خانه فرود آمد و آن دو زن مردند و هر دو كودك سالم ماندند در اينجا چگونه حكم ميكنيد ؟\r\nگفتند قيافه‌شناس مىآوريم تا كودكان را تشخيص دهد فرمود قيافه‌شناس نميتواند در هر جا حكم واقعى را بيان كند .\r\nابن ابى ليلى و ابن شبرمه گفتند شما بفرمائيد در اين باره چه بايد كرد ؟\r\nابن داود كه يكى از خدمتكاران آن حضرت بود ، گفت : شنيده‌ام امير المؤمنين عليه السلام فرمود : هر قومى كه امور خود را به پروردگار واگذارند و در امور مشكله قرعه بياندازند حق را خواهند يافت در اين هنگام امام عليه السلام ساكت شد .\r\n\r\n","description":"","footnote":"","page_name":" 779 ","page_number":779},
  {"content":"\r\n\r\n\r\n( 1 ) از كتاب رجال و تاريخ\r\n\r\n( 2 ) 1 - ابو جرير قمى\r\n( 3 ) 1 - زكريا بن آدم گويد : در اول يك شبى خدمت حضرت رضا عليه السلام رسيدم و چند روزى بود كه از مرگ ابو جرير قمى ميگذشت ، امام عليه السلام فرمود :\r\nجرير چگونه است و از حال او پرسيد ، و سپس براى او طلب رحمت و مغفرت كردند .\r\nما آن شب را به گفتگو پرداختيم تا فجر طلوع كرد ، و حضرت برخاست و نماز صبح را به جاى آورد .\r\n( 4 ) مؤلف گويد :\r\nابو جرير قمى يكى از محدثين و روات جليل القدر است ، و اخبار او در كتب حديث آمده است ، قبر اين محدث بزرگ هم اكنون در قبرستان شيخان در شهرستان مقدس قم موجود است ، و نگارنده مكرر آن قبر مبارك را زيارت كرده است .\r\n\r\n( 5 ) 2 - ابو حمزه ثمالى\r\n( 6 ) 2 - فضل بن شاذان گويد : از حضرت رضا عليه السلام شنيدم ميفرمود :\r\nابو حمزه ثمالى در زمان خود مانند سلمان در زمانش بود ، و او چهار امام از اهل بيت عليهم السلام را ملاقات كرد .\r\n\r\n","description":"","footnote":"","page_name":" 780 ","page_number":780},
  {"content":"\r\n\r\nعلى بن الحسين ، محمد بن على ، جعفر بن محمد ، و مدتى از عصر موسى بن جعفر عليهم السلام .\r\n\r\n( 1 ) 3 - احمد بن محمد بن ابى نصر بزنطى\r\n( 2 ) 3 - عبد اللَّه بن مهران گويد : بزنطى گفت : خدمت حضرت رضا عليه السلام رسيدم ، صفوان بن يحيى و محمد بن سنان هم با من بودند ، مدتى در خدمت آن جناب نشستيم ، و بعد حركت كرديم .\r\nفرمود : اى احمد شما بنشين ، من هم بار ديگر جلوس كردم ، امام عليه السلام با من شروع به سخن كرد . من مسائلي از آن جناب پرسيدم و او پاسخ ميداد ، تا مدتى از شب گذشت .\r\nهنگامى كه تصميم گرفتم از منزلش بيرون شوم ، فرمود : اى احمد ميروى و يا در اينجا ميمانى ، عرض كردم : قربانت گردم هرطور اراده فرمائى عمل خواهم كرد .\r\nفرمود : در اين جا باش اكنون همه مردم خوابيده‌اند و پاسبانان در شهر گردش ميكنند ، حضرت برخاست و به اطاق ديگرى رفت ، من وقتى كه ديدم امام از اطاق بيرون شدند سجده شكر به جاى آوردم ، و گفتم : حجت خداوند براى من ارزش قائل شد و مرا از ميان دوستان انتخاب كرد و در منزل خود نگاه داشت .\r\nهنوز در سجدهء شكر بودم كه ديدم با پاى خود مرا متوجه كرد و من برخاستم ، دست مرا گرفت و فشار داد و سپس گفت : اى احمد على عليه السلام به عيادت صعصعة بن صوحان رفت ، هنگامى كه از منزل او بيرون ميشد فرمود : اى صعصعه به برادرانت افتخار نكن كه من به عيادت شما آمده‌ام ، اينك از خداوند بترس و متوجه\r\n\r\n","description":"","footnote":"","page_name":" 781 ","page_number":781},
  {"content":"\r\n\r\nاعمالت باش .\r\n\r\n( 1 ) 4 - احمد بن سابق\r\n( 2 ) 4 - سليمان جعفرى گويد : حضرت رضا عليه السلام براى يحيى بن ابى عمران و اصحاب او نامه‌اى نوشتند ، و در آن تذكر داده بودند كه از احمد بن سابق ملعون استخوان شكسته و سر شكافته دورى كنيد .\r\nابو جعفر محمد بن عبد اللَّه گفت : در ميان ما كسى او را به اين صفت نميشناخت وقتى سرش را برهنه كرد معلوم شد سرش شكافته شده است ، وى از واقفيه بشمار ميرفت و پس از مدتى شراب خورد و گرفتاريهائى برايش پيش آمد .\r\n\r\n( 3 ) 5 - احمد بن عمر حلبى\r\n( 4 ) 5 - احمد بن عمر حلبى گويد : در منى خدمت حضرت رضا عليه السلام رسيدم گفتم : قربانت گردم ما خانواده‌ئى بوديم در كمال رفاهيت و آسايش زندگى ميكرديم ، و خداوند همه آن نعمت‌ها را از ما گرفت ، و اينك به كسانى نيازمندشده‌ايم كه به ما احتياج داشتند .\r\nفرمود : احمد حالت چگونه است ، عرض كردم : حالم را مشاهده ميكنى ، فرمود : اى احمد دوست دارى همه دنيا را به تو بدهند و مانند اين ستمكاران زندگى كنى ؟\r\nعرض كردم نه به خداوند سوگند هرگز دوست ندارم مانند جباران زندگى كنم ، امام رضا عليه السلام از سخنان من خنده كرد .\r\n\r\n","description":"","footnote":"","page_name":" 782 ","page_number":782},
  {"content":"\r\n\r\n\r\n( 1 ) 6 - حسن بن محبوب\r\n( 2 ) 6 - بزنطى گويد : به حضرت رضا عليه السلام عرض كردم : حسن بن زراد رساله‌اى براى ما آورد ، فرمود : راست گفته ، و ليكن شما زراد نگوئيد ، بلكه وى را « سراد » خطاب كنيد خداوند متعال ميفرمايد :  وَ قَدِّرْ فِي السَّرْدِ  .\r\n\r\n( 3 ) 7 - حسين بن مهران\r\n( 4 ) 7 - احمد بن محمد گويد : حسين بن مهران نامه‌اى براى حضرت رضا ( ع ) نوشت ، و آن حضرت را امر و نهى ميكرد ، حسين بن مهران از واقفيه بود و ليكن در عقيده خود گرفتار شك و ترديد شده بود ، حضرت رضا جوابى براى او نوشت و براى اصحاب خود نيز فرستاد .\r\nاصحاب نامه آن حضرت را استنساخ كردند و براى آن جناب فرستادند تا حسين بن مهران آن نامه را مخفى نكند .\r\n( 5 ) مؤلف گويد :\r\nاين نامه بسيار مفصل است به اصل كتاب مراجعه شود .\r\n\r\n( 6 ) 8 - حسين بن قياما\r\n( 7 ) 8 - حسين بن بشار گويد : من و حسين بن قياما از حضرت رضا عليه السلام اذن گرفتيم و در حربا خدمت آن جناب رسيديم ، پس از اينكه در محضرش آرام گرفتيم فرمود : مقصود خود را بيان كنيد .\r\nحسين بن قياما گفت : زمين خالى از امام خواهد بود ؟ فرمود : خير ، بار ديگر پرسيد در زمين دو امام ممكن است وجود داشته باشد ؟\r\nگفت : اين هم ممكن نيست مگر يكى از آن دو امام ساكت باشد ، حسين گفت :\r\n\r\n","description":"","footnote":"","page_name":" 783 ","page_number":783},
  {"content":"\r\n\r\nپس معلوم شد شما امام نيستيد ؟ ! ( 1 ) حضرت رضا عليه السلام فرمود : چرا من امام نباشم ، گفت : براى اينكه تو فرزندى ندارى و امام بايد فرزندى داشته باشد كه پس از وى عهده‌دار مقام امامت باشد .\r\nحضرت رضا فرمود : به خداوند سوگند در آينده نزديك خداوند متعال به من فرزندى عطا خواهد كرد و در جاى من به امامت خواهد نشست ، حق را زنده و آشكار خواهد ساخت و باطل را محو و نابود خواهد كرد .\r\n\r\n( 2 ) 9 - حمزة بن بزيع\r\n( 3 ) 9 - حسن بن حسين خثعمى گويد : در محضر مبارك حضرت رضا عليه السلام گفتگو از حمزة بن بزيع پيش آمد ، امام عليه السلام براى او طلب رحمت كرد ، يكى از حاضران گفت : وى معتقد است كه پس از موسى بن جعفر امامى نيست . حضرت رضا بار ديگر براى او طلب رحمت كرد و فرمود : هر كس امامت مرا انكار كند مانند اين است كه امامت پدران مرا منكر گردد .\r\n\r\n( 4 ) 10 - دعبل بن على خزاعى شاعر\r\n( 5 ) 10 - ابو عمرو كشى گويد : دعبل بن على خدمت حضرت رضا عليه السلام رسيد در هنگامى كه آن جناب در خراسان بود ، پس از اينكه در مجلس حضرت وارد شد عرض كرد : من قصيده‌اى در بارهء شما سروده‌ام و با خود عهد كرده‌ام كه او را نخست در محضر شما بخوانم .\r\nامام رضا عليه السلام فرمود : قصيده خود را بخوانيد . وى ابتداء اين دو بيت را قرائت كرد :\r\n الم تر أنى من ثلاثين حجة * أروح و أغدوا دائم الحسرات\r\nأرى فيئهم في غيرهم متقسما * و ايديهم من فيئهم قصرات \r\n\r\n","description":"","footnote":"","page_name":" 784 ","page_number":784},
  {"content":"\r\n\r\n( 1 ) راوى گويد : پس از اينكه دعبل شعر خود را خواند حضرت رضا عليه السلام از مجلس برخاست و به اندرون رفت ، و يك كيسه خز كه در آن ششصد دينار بود به يكى از كنيزكان خود داد و فرمود : اين كيسه را به دعبل بدهيد ، و بگوئيد اين خرج سفر شما است و ما را معذور بداريد .\r\nوقتى كه كنيز كيسه را به دعبل داد گفت : به خداوند سوگند من اين قصيده را به خاطر پول نگفته‌ام ، و براى پول گرفتن هم به اينجا نيامده‌ام ، و ليكن از حضرت رضا بخواهيد يكى از جامه‌هاى خود را به من بدهد .\r\nكنيز برگشت و گفت : مولايم ميفرمايند اين پيراهن مرا بگير و دينارها را هم بردار كه روزى بدردت خواهد خورد .\r\n( 2 ) مؤلف گويد :\r\nداستان دعبل مفصل است و ما تفصيل آن را در اول كتاب ضمن حالات حضرت رضا عليه السلام ذكر كرديم ، به آنجا مراجعه شود .\r\n\r\n( 3 ) 11 - زرارة بن اعين\r\n( 4 ) 11 - يحيى بن محمد گويد : از حضرت رضا ( ع ) پرسيدم بهترين عبادتى كه انسان را به خداوند نزديك مىكند چيست ؟ .\r\nفرمود : چهل و شش ركعت نماز واجب و مستحب ، گفتم : اين روايت زراره است .\r\nفرمود : مگر كسى راست‌گوتر از زراره هست ؟ ! .\r\n\r\n( 5 ) 12 - زكريا بن آدم قمى\r\n( 6 ) 12 - زكريا بن آدم گويد : خدمت حضرت رضا ( ع ) عرض كردم در نظر\r\n\r\n","description":"","footnote":"","page_name":" 785 ","page_number":785},
  {"content":"\r\n\r\nدارم از ميان اهل بيت خودم مهاجرت كنم ، ( 1 ) زيرا در ميان آنها گروهى نادان پيدا شده‌اند .\r\nفرمود : از اين تصميم بگذر ، خداوند بوسيله تو بلاها را از اهل بيت تو دفع مىكند همانطور كه اهل بغداد را به خاطر موسى بن جعفر از بلاها محافظت مىكند .\r\n( 2 ) 13 - على بن مسيب گويد : خدمت حضرت رضا ( ع ) عرض كردم محل من از شما دور است و به شما دسترسى ندارم ، و در هر وقت نميتوانم خدمت شما برسم ، مسائل دينى خود را از كدام شخص اخذ كنم .\r\nفرمود : از زكريا بن آدم قمى كه دين و دنيايش محفوظ و مورد اطمينان است ، راوى گويد : من برگشتم و هر چه احتياج داشتم از وى سؤال ميكردم .\r\n( 3 ) 14 - محمد بن اسحاق و حسن بن محمد گويند : سه ماه بعد از درگذشت زكريا بن آدم براى انجام مناسك حج بيرون شديم ، در بين راه نامه حضرت رضا ( ع ) به ما رسيد .\r\nدر آن نامه نوشته شده بود ، قضاء پروردگار در باره آن مرد رسيد خداوند او را رحمت كند ، و در آن روز كه متولد شد و قبض روح گرديد و روزى كه مبعوث گردد .\r\nزكريا بن آدم در ايام زندگى خود عارف به حق بود ، در برابر حق و دفاع از حق شكيبا و همه مشكلات را تحمل ميكرد ، و از آنچه خدا و رسولش دوست داشتند مضايقه نداشت ، و با ايمان ثابت از جهان درگذشت ، خداوند او را با اعمالش محشور كند و او را به آرزوهايش برساند .\r\n\r\n","description":"","footnote":"","page_name":" 786 ","page_number":786},
  {"content":"\r\n\r\n\r\n( 1 ) 13 - سعيدة\r\n( 2 ) 15 - عباس بن هلال گويد : حضرت رضا ( ع ) فرمود : سعيده جاريه حضرت صادق ( ع ) از اهل فضل و كمال بود ، و رواياتى از حضرت نقل كرده بود ، كه از آن جمله وصيت حضرت رسول ( ص ) بود .\r\nامام صادق سلام اللَّه عليه ميفرمود : از خداوند متعال مسألت دارم كه تو را در بهشت با من تزويج كند ، سعيده نزديك حضرت صادق زندگى ميكرد و همواره در مسجد رسول خدا ديده ميشد ، و پيوسته در راه مكه و مدينه بود ، و آخرين سخن او اين بود كه گفت : به ثواب خود رسيديم ، و از عذاب ايمن شديم .\r\n\r\n( 3 ) 14 - سفيان بن عيينه\r\n( 4 ) 16 - عباس بن هلال گويد : حضرت رضا ( ع ) فرمود : سفيان بن عيينه نزد حضرت صادق ( ع ) آمد و گفت : شما بايد تا كى تقيه كنى ؟ و اكنون پيرشده‌اى بايد دست از تقيه بردارى .\r\nامام عليه السلام فرمود : سوگند به آن كسى كه محمد را به حق برانگيخت اگر مردى تمام عمرش را بين ركن و مقام نماز بگذارد ، و بدون ولايت ما در محشر حاضر گردد ، در جاهليت و نادانى مرده است .\r\n\r\n( 5 ) 15 - صعصعة بن صوحان\r\n( 6 ) 17 - حضرت رضا ( ع ) فرمود : على ( ع ) به عيادت صعصعه در حالى كه مريض بود رفتند ، و فرمودند : اى صعصعه از اين كه من از شما عيادت كرده‌ام به برادران خود افتخار نكنى ، و همواره متوجه خود باش و بدان كه خطر اكنون به تو رسيده است و بايد از آرزوهاى خود دست بكشى .\r\n\r\n","description":"","footnote":"","page_name":" 787 ","page_number":787},
  {"content":"\r\n\r\n\r\n( 1 ) 16 - صفوان بن يحيى و اسماعيل بن خطاب\r\n( 2 ) 18 - معمر بن خلاد گويد : حضرت رضا ( ع ) فرمود : خداوند اسماعيل ابن خطاب و صفوان بن يحيى را رحمت كند آن دو نفر از پيروان پدرم بودند و هر كس از ما پيروى كند خداوند او را داخل بهشت مىكند .\r\nصفوان بن يحيى در سال دويست و ده در مدينه از دنيا رفت ، و حضرت جواد عليه السلام حنوط و كفن براى او فرستاد و به اسماعيل بن موسى گفت : بر جنازه او نماز گذارد .\r\n\r\n( 3 ) 17 - على ابن ابى حمزه بطائنى\r\n( 4 ) 19 - يونس بن عبد الرحمن گويد : خدمت حضرت رضا عليه السلام رسيدم فرمود : على ابن ابى حمزه مرد ؟ گفتم آرى وى درگذشت .\r\nفرمود : وى داخل دوزخ شد ، من از اين سخن وحشت كردم بار ديگر فرمود : از وى پرسيدند امام بعد از موسى كيست ؟ گفت : بعد از او امامى نميشناسم ، در اين هنگام ضربتى به او زدند و قبرش پر از آتش شد .\r\n( 5 ) 20 - احمد بن محمد گويد : حضرت رضا عليه السلام در محله بنى زريق توقف كرده بودند ، با صداى بلند فرمودند : اى احمد گفتم : بلى .\r\nفرمود : هنگامى كه حضرت رسول صلى اللَّه عليه و آله وفات كردند مردم خواستند نور خداوند را خاموش كنند و ليكن خداوند نور خود را بوسيله امير المؤمنين عليه السلام حفظ كرد ، پس از درگذشت ابو الحسن موسى عليه السلام نيز على بن ابى حمزه خواست نور خداوند را خاموش كند ، و ليكن خداوند نور خود را از خاموشى حفظ كرد .\r\n\r\n","description":"","footnote":"","page_name":" 788 ","page_number":788},
  {"content":"\r\n\r\n( 1 ) اكنون بدان اهل حق اگر كسى با آنها همكارى كند خوشحال ميشوند .\r\nو اگر يكى آنان را ترك گويد ناراحت نميگردند ، زيرا آنها در عقيده خود ثابت ميباشند و ليكن اهل باطل هر گاه كسى در ميان آنها داخل مىشود خوشحال ميگردند و اگر آنها را ترك گويد ناراحت ميشوند ، زيرا آنها در دين و عقيده خود شك دارند .\r\n( 2 ) 21 - حميرى از حضرت رضا عليه السلام روايت كرده كه فرمود : على بن ابى حمزه از اين جهت با ما مخالفت كرد كه او مقدارى از اموال حضرت ابو الحسن موسى عليه السلام را كه در نزدش بود ضبط كرد و به ما برنگردانيد .\r\nدر صورتى كه همه وكلاء پدرم بعد از وفات آن حضرت همه اموال او را براى من آوردند ، و ليكن ابن ابى حمزه اموال را نزد خود نگهداشت و با ما قطع رابطه كرد و منظورش اين بود كه اموال را ضبط كند .\r\nابو حمزه در ابتداء برايش شبهه‌اى پيش آمد كه در آن دقت نكرد و عقيده خودش را به مردم هم گفت ، و پافشارى ورزيد ، و پس از اينكه حق آشكار گرديد نخواست اشتباهات خود را ترك گويد و عقيده فاسدش را تكذيب نمايد ، او در مورد چند روايت كه آنها را بطور غلط و اشتباه تاويل كرد منحرف شد ، و اكنون هم دست از انحراف خود برنميدارد و همان تاويلات باطله خود را تكرار مىكند و مردم را گمراه ميسازد .\r\n\r\n( 3 ) 18 - على بن خطاب\r\n( 4 ) 22 - على بن خطاب كه از واقفيه بود گويد : در عرفه حضرت رضا عليه السلام را با چند نفر از عموزادگانش ديدم ، على بن موسى در نزديك من توقف كرد ، من\r\n\r\n","description":"","footnote":"","page_name":" 789 ","page_number":789},
  {"content":"\r\n\r\nدر آن حال تب داشتم و حالم بسيار بد بود ، ( 1 ) و تشنگى بر من غلبه داشت .\r\nوى به يكى از غلامانش چيزى گفت كه من آن را درك نكردم غلام فرود آمد و مقدارى آب آورد ، آب را خورد و زيادى آن را بر سرش ريخت بار ديگر فرمود : اين ظرف را پر از آب كن و به آن پير مرده بده .\r\nعلى بن خطاب گويد : غلام آب را برايم آورد ، و گفت : تب دارى گفتم :\r\nآرى گفت : از اين آب بخور . من از آن آب خوردم و تبم قطع شد .\r\nيزيد بن اسحاق گفت : واى بر تو اى على باز چه ميگوئى و منتظر چه هستى ؟\r\nگفتم : اى برادر دست از ما بردار .\r\n\r\n( 2 ) 19 - على بن عبيد اللَّه\r\n( 3 ) 23 - سليمان بن جعفر گويد : على بن عبيد اللَّه علوى گفت : دوست دارم خدمت حضرت رضا عليه السلام برسم ، گفتم پس چرا به ملاقات ايشان نميروى ، گفت :\r\nعظمت و بزرگى او مانع ملاقات شده است .\r\nراوى گويد : حضرت رضا عليه السلام در اين هنگام كسالتى پيدا كردند و مردم از آن حضرت عيادت كردند ، من على بن عبيد اللَّه را ملاقات كرده و به او گفتم : اكنون ميتوانى آن حضرت را ملاقات كنى زيرا وى مريض است و مردم به عيادت او ميروند .\r\nراوى گويد : همراه من خدمت حضرت رضا عليه السلام آمد ، امام رضا از وى بسيار تجليل و احترام كرد و بر مقام و منزلت او افزود ، على بن عبيد اللَّه از برخورد با آن جناب بسيار خوشحال و مسرور شد ، بعد از مدتى على بن عبيد اللَّه مريض شد و در منزل خود بسترى گرديد .\r\n\r\n","description":"","footnote":"","page_name":" 790 ","page_number":790},
  {"content":"\r\n\r\n( 1 ) امام رضا عليه السلام به عيادت او رفت و من هم همراهش بودم . امام عليه السلام در منزل او نشست تا همه مردم بيرون شدند .\r\nپس از اينكه از منزل او بيرون شديم ، يكى از كنيزان ما گفت : ام سلمه زن على ابن عبيد اللَّه از اندرون بيرون شد و آمد جايى كه امام رضا عليه السلام در آن جا نشسته بود بوسيد .\r\nسليمان گويد : پس از اينكه اين موضوع را شنيدم بار ديگر به منزل على بن عبيد اللَّه رفتم ، و او نيز جريان زنش را نقل كرد ، سليمان گويد من اين موضوع را براى امام رضا عليه السلام نقل كردم .\r\nفرمود : اى سليمان على بن عبيد اللَّه و زنش از اهل بهشت ميباشند ، اى سليمان فرزندان على و فاطمه هر گاه مقر به امامت ما باشند مانند ساير مردم نيستند .\r\n\r\n( 2 ) 20 - على بن مروان جوانى\r\n( 3 ) 24 - محمد بن عيسى گويد : جوانى با حضرت رضا عليه السلام به طرف خراسان رفت ، و با او خويشاوندى هم داشتند .\r\n\r\n( 4 ) 21 - على بن يقطين\r\n( 5 ) 25 - يعقوب بن يقطين گويد : از حضرت رضا عليه السلام شنيدم ميفرمود :\r\nعلى بن يقطين درگذشت در حالى كه موسى بن جعفر عليهما السلام از وى راضى بود .\r\n\r\n( 6 ) 22 - قيس\r\n( 7 ) 26 - معمر بن خلاد گويد : حضرت رضا عليه السلام فرمود : مردى از اصحاب على عليه السلام كه نامش قيس بود مشغول نماز خواندن بود ، پس از اين كه يك\r\n\r\n","description":"","footnote":"","page_name":" 791 ","page_number":791},
  {"content":"\r\n\r\nركعت نماز گذارد ( 1 ) يك مار سياه پيدا شد و به محل سجده رفت ، هنگامى كه آن مرد به سجده رفت مار در گردن او پيچيد و سپس در پيراهن او قرار گرفت .\r\nسپس فرمود : من نيز يك روزى از « فرع » مىآمدم ، هنگام نماز از مركب پائين آمدم ، و رفتم در كنار يك بوته نماز بگذارم ، پس از اينكه يك ركعت نماز گزاردم ناگهان يك افعى به طرف من آمد ، من نماز خود را تمام كردم و توجهى به آن مار بزرگ ننمودم .\r\nمار به من نزديك شد و بعد رفت در زير علف‌ها پنهان شد ، بعد از فراغ از نماز و دعا به همراهان خود گفتم : مار در زير علف‌ها پنهان شد ، و هر كس از خداوند بترسد خداوند او را كفايت مىكند .\r\n\r\n( 2 ) 23 - محمد بن ابى زينب ابو الخطاب اسدى\r\n( 3 ) 27 - ابو يحيى الواسطى گويد : حضرت رضا ( ع ) فرمود : ابو الخطاب محمد بن ابى زينب مطالب دروغ به امام صادق عليه السلام نسبت ميداد و خداوند حرارت آهن را به او چشانيد .\r\n\r\n( 4 ) 24 - محمد بن سنان\r\n( 5 ) 28 - محمد بن سنان گويد : از درد چشم به حضرت رضا عليه السلام شكوه كردم ، كاغذى برداشت و در آن چيزى نوشت و به من فرمود : همراه خادمى نزد ابو جعفر فرزندش برويم ، به اتفاق خادم نزد آن جناب رفتيم .\r\nخادم نامه را باز كرد و در مقابل ابو جعفر عليه السلام نهاد ، ابو جعفر نامه را ميخواند و سر خود را به طرف آسمان بلند ميكرد و چيزى ميگفت ، در اين هنگام درد چشم من خوب شد ، سپس عرض كردم خداوند تو را شيخ اين امت قرار دهد همانطور\r\n\r\n","description":"","footnote":"","page_name":" 792 ","page_number":792},
  {"content":"\r\n\r\nكه عيسى ( ع ) را شيخ بنى اسرائيل قرار داد .\r\n\r\n( 1 ) 25 - محمد بن فرات\r\n( 2 ) 29 - محمد بن فرات از غلات بود و شراب هم مىخورد ، حضرت رضا ( ع ) براى او يك سجاده و يك دانه خرما فرستادند .\r\nمحمد گفت : سجاده را از اين جهت برايم فرستاده كه نماز بگذارم و خرما را از اين جهت فرستاده كه نبيذ نخورم نصر بن صباح مىگفت : محمد بن فرات از اهل بغداد بود .\r\n( 3 ) 30 - يونس بن عبد الرحمن گويد : حضرت رضا ( ع ) فرمود : اى يونس ديدى محمد بن فرات دروغ‌ها در باره من منتشر كرده است ، عرض كردم خداوند او را از رحمت خود دور كند و او را رسوا سازد .\r\nفرمود : همين طور هم شده است خداوند او را به حرارت آهن گرفتار كرد همانطور كه افراد گذشته را كه در بارهء ما دروغ جعل كرده بودند گرفتار كرد .\r\nاى يونس اين مطلب را از اين جهت گفتم كه مردم را از مكر و فريب اين گونه افراد مطلع كنيد ، و اعلام كنيد آنان را لعنت كنند ، و از آنها بيزارى جويند همانطور كه خداوند آنها را لعنت فرموده است .\r\n( 4 ) 31 - على بن اسماعيل ميثمى گويد : حضرت رضا ( ع ) فرمود : محمد بن فرات مرا اذيت كرد خداوند حرارت آهن را بر او به چشاند ، همانطور كه ابو الخطاب جعفر بن محمد عليهما السلام را اذيت كرد .\r\nهيچ يك از خطابيان مانند محمد بن فرات ما را اذيت نكرد ، به خداوند سوگند هر كس ما را اذيت كند پروردگار او را گرفتار حرارت آهن خواهد كرد .\r\n\r\n","description":"","footnote":"","page_name":" 793 ","page_number":793},
  {"content":"\r\n\r\n\r\n( 1 ) 26 - مرزبان بن عمران اشعرى\r\n( 2 ) 32 - مرزبان بن عمران گويد : از حضرت رضا ( ع ) پرسيدم ميخواهم مسأله بزرگى از شما بپرسم ، فرمود : بپرس ، مرزبان گفت : من از شيعيان شما هستم و نامم در دفتر شما هست ؟ .\r\nفرمود : آرى .\r\n\r\n( 3 ) 27 - مسافر ، غلام امام رضا عليه السلام\r\n( 4 ) 33 - محمد بن عيسى گويد : مسافر ميگفت : حضرت رضا ( ع ) در خراسان به من فرمودند : نزد ابو جعفر برويد كه وى امام شما مىباشد .\r\n\r\n( 5 ) 28 - ميثم تمار\r\n( 6 ) 34 - كشى گويد : حضرت رضا عليه السلام از پدرانش عليهم السلام روايت كرده كه ميثم تمار خدمت على عليه السلام آمد و خواست آن حضرت را ملاقات كند .\r\nدر جواب او گفته شد كه على خوابيده است ، در اين هنگام ميثم فرياد زد و گفت : بيدار باش اى كسى كه به خواب رفته‌اى ! به خداوند سوگند محاسنت از خون سرت رنگين خواهد شد ، على عليه السلام بيدار شد و فرمود : ميثم را اجازه دهيد وارد شود .\r\nعلى عليه السلام فرمود : به خداوند سوگند راست گفتى ، و تو نيز دست و پايت بريده خواهد شد و زبانت قطع خواهد گرديد ، و روى يك درخت خرما در كناسه كوفه آويخته خواهى شد ، و همچنين خالد بن مسعود ، و حجر بن عدى ، و\r\n\r\n","description":"","footnote":"","page_name":" 794 ","page_number":794},
  {"content":"\r\n\r\nمحمد بن اكثم نيز مصلوب خواهند شد .\r\n( 1 ) ميثم گويد : در نفس خود گفتم : على علم غيب ميگويد عرض كردم : يا امير المؤمنين اين حوادث پيش خواهد آمد و ما چند نفر گرفتار خواهيم شد .\r\nفرمودند : آرى به پروردگار كعبه من اين اخبار را از حضرت رسول ( ص ) شنيده‌ام و او اين حوادث را براى من بيان داشته و تعريف كرده است .\r\nگويد : عرض كردم كدام افراد مرا به دار خواهند زد ، فرمود : مردى سركش و ستمكار و فرومايه فرزند كنيز بدكار عبيد اللَّه بن زياد تو را خواهد كشت .\r\nگويد : ما به اتفاق به طرف كناسه ميرفتيم و او از كنار آن درخت خرما ميگذشت و ميفرمود : اى ميثم تو را با اين درخت داستانى است .\r\nراوى گويد : پس از اين كه عبيد اللَّه بن زياد والى كوفه شد و در كوفه مستقر گرديد ، يكى از روزها از كناسه عبور كرد و علمش بر شاخه‌هاى آن درخت گير كرد و پاره شد ، عبيد اللَّه تطير كرد و دستور داد آن درخت را قطع كردند .\r\nيكى از نجاران كوفه آن درخت را خريد و او را چهار قطعه كرد ، ميثم گويد : به فرزندم صالح گفتم : يك ميخ آهنين بردار و نام من و پدرم را روى يكى از ساقه‌هاى آن نقش كن .\r\nچند روز از اين واقعه گذشت گروهى از مردم بازار آمدند و گفتند : اى ميثم با ما حركت كن نزد امير برويم و از رئيس بازار شكايت كنيم و بخواهيم او را از بازار عزل كند ، و ديگرى را براى بازاريان تعيين كند .\r\nميثم گويد : من سخنگوى آن مردم بودم ، هنگامى كه در نزد ابن زياد سخن ميگفتم وى از سخنان من اظهار شگفتى كرد ، و از گفتارم سخت ناراحت شده بود .\r\n\r\n","description":"","footnote":"","page_name":" 795 ","page_number":795},
  {"content":"\r\n\r\n( 1 ) در اين هنگام عمرو بن حريث گفت : اى امير اين سخنگو را ميشناسى ؟ گفت :\r\nاو كيست ؟ .\r\nعمرو گفت : اين ميثم تمار دروغگو است ! عبيد اللَّه بن زياد كه تكيه داده بود برخاست و گفت : چه ميگويد ؟ ! گفتم : اى امير دروغ ميگويد ، بلكه من راست‌گو و غلام مردى راستگو هستم .\r\nعبيد اللَّه گفت : بايد از على بن ابى طالب بيزارىجوئى و او را فحش دهى و از عثمان تعريف و تمجيد كنى ، و اگر نه دست و پايت را خواهم بريد و به دارت خواهم زد .\r\nميثم گويد : من در اين هنگام گريه كردم و گريه‌ام از سخنان او بود نه از تهديد بقتل گفتم : به خداوند سوگند من از تهديد شما گريه نكردم ، بلكه از گفته‌هايت گريه نمودم .\r\nروزى كه سيد و مولاى من على عليه السلام خبر داد كه مرا با دست و پاى بريده بردار خواهند آويخت در ابتداء شك كردم ، گفت : مولايت چه گفت ؟ ميثم گفت :\r\nمولايم خبر داد كه فرزند كنيز بدكار عبيد اللَّه بن زياد تو را پس از قطع دست و پا بدار خواهد آويخت .\r\nعبيد اللَّه پس از شنيدن اين سخن در خشم و غضب آمد و گفت : به خداوند سوگند اكنون دست و پايت را قطع خواهم كرد ، و زبانت را خواهم گذاشت تا كذب مولايت آشكار گردد ، فورا دستور داد دست و پاى او را قطع كردند و سپس امر كرد بر دارش زنند .\r\nميثم در بالاى دار فرياد زد اى مردم هر كس ميخواهد از علوم و اخبار على ابن ابى طالب عليه السلام مطلع گردد ، حاضر شود تا مطالبى براى شما نقل كنم .\r\n\r\n","description":"","footnote":"","page_name":" 796 ","page_number":796},
  {"content":"\r\n\r\n( 1 ) راوى گويد : مردم از اطراف و اكناف اجتماع كردند ، و ميثم شروع به سخن كرد ، و از عجائب و شگفتيها سخن گفت .\r\nعمرو بن حريث در اين هنگام از آن محل عبور ميكرد و در نظر داشت به منزل خود برود ، گفت : اين سر و صدا چيست و مردم چرا در اين جا گرد آمده‌اند ، گفتند ميثم تمار مردم را از اخبار و مطالب وارده از على بن ابى طالب مطلع مىكند و از فضائل و مناقب او سخن ميگويد .\r\nعمرو بن حريث با شتاب خود را به دار الاماره رسانيد و نزد عبيد اللَّه رفت و گفت : اى امير بفرست زبان ميثم را قطع كنند ، كه اكنون كوفه را بر هم خواهد زد و مردم را بر عليه تو تحريك خواهد كرد .\r\nدر اين هنگام عبيد اللَّه به يكى از نگهبانان خود گفت : فورا برويد زبانش را قطع كنيد ، آن مرد آمد و نزد ميثم رفت و گفت : امير فرمان داده زبانت را قطع كنيم اكنون زبان خود را بيرون آر تا قطع كنم .\r\nميثم گفت : مگر آن فرزند زن بدكار نميگفت ميخواهم زبانت را قطع نكنم تا دروغ مولايت آشكار گردد ، اينك اين زبان من قطع كن آن مرد دژخيم زبان ميثم را قطع كرد و چندى در خون خود غوطه خورد و سپس درگذشت .\r\nابن زياد فرمان داد او را بردار آويختند ، صالح گويد من پس از چند روزى از آن جا عبور كردم مشاهده كردم بر همان شاخه‌اى كه اسمش را نوشته بودم مصلوب كرده بودند .\r\n\r\n( 2 ) 29 - وهب بن وهب ابو البخترى\r\n( 3 ) 35 - عباس بن هلال گويد : مردى نزد حضرت رضا عليه السلام از ابو البخترى\r\n\r\n","description":"","footnote":"","page_name":" 797 ","page_number":797},
  {"content":"\r\n\r\nسخن ميگفت ( 1 ) و روايت او را از امام صادق سلام اللَّه عليه نقل مىكرد ، و او را تكذيب مينمود .\r\nامام رضا فرمود : وهب بن وهب تنها بر امام جعفر صادق دروغ نسبت نداد بلكه خدا و فرشتگان و رسول را هم تكذيب ميكرد .\r\nسپس فرمود : پدرم نقل ميكرد يكى از روزها همراه پدرم جعفر عليه السلام به طرف نخلستان ميرفتيم ، در بين راه ابو البخترى به ما رسيد و همراه ما به راه افتاد .\r\nدر اين هنگام مادرش رسيد و سر مركب او را برگردانيد و او را از همراهى ما بازداشت ، و بر پدرم سلام كرد و پدرم هم سلام او را جواب داد ، بعد از اينكه پدرم و جدم به مدينه برگشتند گروهى آمدند و از سخنان مادر ابو البخترى براى امام تعريف كردند ، و ليكن امام به سخنان او توجهى نكرد .\r\n( 2 ) 36 - عباس بن هلال گويد : در محضر حضرت رضا عليه السلام بوديم و يك نفر از ابو البخترى سخن ميگفت ، و در ضمن ميگفت : ابو البخترى روايت مىكند كه آتش از قرشيان فرمان ميبرد .\r\nحضرت رضا عليه السلام فرمود : اگر مطلب چنين است پس چرا خداوند متعال در قرآن مجيد فرموده :  عَلَيْها مَلائِكَةٌ غِلاظٌ شِدادٌ لا يَعْصُونَ اللَّهَ ما أَمَرَهُمْ وَ يَفْعَلُونَ ما يُؤْمَرُونَ  .\r\nعلى بن سلمه كوفى ميگفت : ابو البخترى وهب بن وهب ، از اولاد زمعة بن اسود صاحب رسول خدا صلى اللَّه عليه و آله مىباشد ، و زمعه همان كسى است كه پيغمبر او را تربيت كرد ، و فضل بن شاذان مىگفت : ابو البخترى از دروغگويان مشهور است .\r\n\r\n","description":"","footnote":"","page_name":" 798 ","page_number":798},
  {"content":"\r\n\r\n\r\n( 1 ) 30 - هشام بن ابراهيم عباسى\r\n( 2 ) 37 - معمر بن خلاد گويد : حضرت رضا عليه السلام فرمود : هشام بن ابراهيم عباسى و پدرش هر دو زنديق بودند .\r\n( 3 ) 38 - ابو طالب گويد : حضرت رضا عليه السلام فرمود : هشام عباسى به من گفت : چرا درخواستهاى مأمون را انجام نميدهى گفتم اى عباسى تو هم با من دشمنى ميكنى ، گفت : آرى بايد درخواست‌هاى او را اجابت كنى و الا گردنت را ميزنم .\r\n\r\n( 4 ) 31 - هشام بن حكم\r\n( 5 ) 39 - سليمان جعفرى گويد : از حضرت رضا ( ع ) پرسيدم هشام بن حكم چگونه آدمى است ؟ .\r\nفرمود : خداوند او را رحمت كند وى بنده‌اى ناصح بود ، گروهى از اصحابش بر وى حسد بردند و او را در عقيده و روشش متهم كردند .\r\nمؤلف گويد :\r\nدر مورد هشام بن حكم كه يكى از اصحاب بزرگ حضرت صادق و موسى بن جعفر عليهم السلام بود ، و مبارزات و مجاهدات او با مخالفان اهل بيت عليهم السلام مشهور و معروف است و در باره او روايات زيادى در مدح و قدح وارد شده و ما آن رواياتى كه از حضرت رضا عليه السلام در بارهء وى رسيده در « مسند الرضا » گرد آورده‌ايم . و آوردن آن روايات را در اين جا مناسب نديديم .\r\n\r\n( 6 ) 32 - هشام بن سالم\r\n( 7 ) 40 - عبد الملك بن هشام حناط گويد : از حضرت رضا عليه السلام پرسيدم\r\n\r\n","description":"","footnote":"","page_name":" 799 ","page_number":799},
  {"content":"\r\n\r\n( 1 ) قربانت گردم هشام بن سالم پندارش اين بود كه خداوند متعال داراى صورت است و آدم را به صورت خود آفريده است ، و هشام بن حكم و يونس نيز عقيده دارند كه پروردگار شىء است نه مانند اشياء ديگر .\r\nآنها ميگويند : اگر ميگوئيم خداوند جسم است مقصود اين است كه مانند اين جسم‌ها نيست كه ما مشاهده ميكنيم ، و اگر ميگوئيم شىء است نه مانند اشياء كه ما مشاهده ميكنيم ، خداوند موجوديست ثابت كه نيستى و عدم در آن راه ندارد ، و از حد ابطال و تشبيه بيرون است .\r\nحضرت رضا عليه السلام فرمود : خداوند متعال از تشبيه به مخلوقات منزه است ، و براى او شبيه و نظيرى نيست ، و هرگز به صفات مخلوقات متصف نميگردد ، شما به اين سخنان معتقد نگرديد .\r\nراوى گويد : اگر با سخنان هشام در توحيد كسى موافقت كند و اعتقاد او را داشته باشد ميتوان به او زكات داد يا خير ؟ .\r\nفرمود : نميتوان داد .\r\n\r\n( 2 ) 33 - يونس بن عبد الرحمن\r\n( 3 ) 41 - محمد بن يونس گويد : حضرت رضا عليه السلام سه بار براى يونس بن عبد الرحمن بهشت را ضمانت كردند .\r\n( 4 ) 42 - فضل بن شاذان گويد : از حضرت رضا عليه السلام شنيدم مىفرمود :\r\nيونس بن عبد الرحمن در زمان خود مانند سلمان در زمان خود بود .\r\nيونس پنجاه و يك حج به جاى آورد كه آخرين آنها از براى حضرت رضا عليه السلام بود .\r\n\r\n","description":"","footnote":"","page_name":" 800 ","page_number":800},
  {"content":"\r\n\r\n( 1 ) 43 - جعفر بن عيسى گويد : در خدمت حضرت رضا عليه السلام بودم كه يونس ابن عبد الرحمن هم در آنجا بود در اين هنگام گروهى از اهل بصره بر آن جناب وارد شدند .\r\nامام ( ع ) به يونس اشاره كردند كه در اطاقى بنشينيد ، وى در اطاقى كه پرده‌اى بر آن آويخته بود نشست و فرمود : تا اذن نداده‌ام نبايد از جايت حركت كنى .\r\nامام عليه السلام اجازه فرمودند بصريان وارد شوند ، آنها پس از ورود ، راجع به يونس بسيار بدگوئى كردند ، و امام رضا نيز سرش را پائين انداخته و چيزى نميگفت .\r\nآنها پس از آنكه نسبت به يونس مقدارى گفتگو كردند ، از امام عليه السلام وداع كرده و از منزل بيرون شدند ، بار ديگر امام اجازه فرمود : از اطاق بيرون شود ، يونس در حالى كه گريه مىكرد از اطاق بيرون گرديد .\r\nيونس گفت : قربانت گردم ، من يكى از حاميان امامت اهل بيت عليهم السلام هستم ، و اينك اصحاب من در باره‌ام چنين سخن ميگويند .\r\nامام رضا عليه السلام فرمود : اى يونس از اين سخنان نگران نباش ، اكنون كه امامت از شما رضايت دارد هر چه ميخواهند بگويند ، و از مقام و موقعيت شما چيزى كاسته نخواهد شد .\r\nاى يونس با مردم طبق فهم و دانش آنها سخن بگو ، و از آنچه درك نميكنند دست بكش .\r\nاى يونس اگر در دست راست تو يك مرواريد باشد و مردم بگويند يك بعره\r\n\r\n","description":"","footnote":"","page_name":" 801 ","page_number":801},
  {"content":"\r\n\r\nدر دست گرفته‌اى ، ( 1 ) و اگر يك بعره در دست چپ داشته باشى مردم بگويند يك دره است ، آيا از اين سخنان چيزى به تو سود مىرساند ، گفت سودى ندارد .\r\nفرمود : اينك اى يونس اگر تو مطيع امامت باشي و راه حق را ترك نكنى ، و امام خود را از خويشتن راضى نمائى مردم نخواهند توانست به تو آسيب برسانند .\r\n( 2 ) 44 - ابو جعفر بصرى گويد : با يونس بن عبد الرحمن نزد حضرت رضا ( ع ) رفتيم ، يونس از اصحاب خودش كه براى او هميشه ايجاد ناراحتى مىكردند شكايت كرد .\r\nامام رضا ( ع ) فرمود : آنها جاهل هستند تو بايد با آنان مدارا كنى و از گفته‌هاى آنها ناراحت نگردى .\r\n( 3 ) 45 - هشام مشرقى گويد : نزد رضا عليه السلام رفتم ، و گفتم : اهل بصره از كلام خداوند پرسيدند و گفتند :\r\nيونس مىگويد : كلام خداوند مخلوق نيست ، مگر نميدانيد هنگامى كه از حضرت باقر ( ع ) پرسيده شد كه قرآن خالق است و يا مخلوق .\r\nفرمود : نه خالق است و نه مخلوق ، بلكه او كلام خالق است در اين هنگام يونس قوى شد و نيز مىگويند : يونس بن عبد الرحمن ميگويد : سنت اينست كه دو ركعت نماز بعد از عشاء را بايد نشسته خواند امام فرمود : يونس راست مىگويد .\r\n( 4 ) 46 - محمد بن عيسى قمى گويد : به طرف حضرت رضا عليه السلام رفتم ، در اين هنگام يونس بن عبد الرحمن با من روبرو شد ، گفت : كجا ميخواهى به روى گفتم : در نظر دارم نزد ابو الحسن بروم ، گفت : از وى سؤال كنيد بهشت خلق شده\r\n\r\n","description":"","footnote":"","page_name":" 802 ","page_number":802},
  {"content":"\r\n\r\nو اكنون موجود است ، يا خير ، ( 1 ) من عقيده دارم بهشت هنوز خلق نشده است .\r\nراوى گويد : من خدمت حضرت رضا عليه السلام رسيدم و عقيده يونس را برايش شرح دادم ، و گفتم : وى عقيده دارد بهشت هنوز خلق نشده است .\r\nامام عليه السلام فرمود : وى دروغ گفته و راه خطا رفته است ، اگر بهشت خلق نشده پس بهشت آدم ( ع ) در كجا است .\r\n( 2 ) 47 - عبد العزيز بن مهتدى گويد : خدمت حضرت رضا ( ع ) عرض كردم : راه من دور است و من قدرت ندارم ، خدمت شما برسم ، اينك بفرمائيد من ميتوانم مسائل دين خود را از يونس بن عبد الرحمن بگيرم ، امام رضا سلام اللَّه عليه فرمود مانعى ندارد .\r\n( 3 ) 48 - ياسر خادم گويد : حضرت رضا عليه السلام فرمود : شب يونس بن عبد الرحمن يكى از مواليان على بن يقطين را در خواب ديد ، كه در پيشانيش يك نورى ميدرخشيد ، من از اين خواب دريافتم كه دين وى درست و اصول اعتقادى او صحيح است .\r\n( 4 ) 49 - يونس بن بهمن گويد : يونس بن عبد الرحمن گفت : براى امام رضا ( ع ) بنويس آيا در وجود آدم از ذات پروردگار چيزى بود ؟ .\r\nراوى گويد : من اين موضوع را براى آن جناب نوشتم ، در پاسخ من نوشت اين سؤال را كسى مىكند كه در طريق و روش پيغمبر و اولاد او نباشد .\r\nگويد : من اين جريان را به يونس بن عبد الرحمن گفتم ، گفت اصحاب اين سخن را از تو قبول نخواهند كرد و از تو برائت خواهند جست ، گفت : به يونس گفتم : از من و يا از شما .\r\n\r\n","description":"","footnote":"","page_name":" 803 ","page_number":803},
  {"content":"\r\n\r\nمؤلف گويد :\r\nدر مورد يونس بن عبد الرحمن كه يكى از اركان اربعه و اصحاب اجماع و ثقات محدثين شيعه است ، چند روايت نيز در قدحش وارد شده است ، و از آن جا كه اين روايات مورد قبول اهل حديث و فقها نيست ما آن چند روايت را در اين جا ذكر نكرديم .\r\nهمانطور كه در روايت رسيده حضرت رضا عليه السلام فرمود چون يونس مورد حسد قرار گرفت ، از اين رو گروهى با وى به دشمنى برخاستند ، و اين روايات كه در جرح او وارد شده بايد از طرف اين اشخاص جعل شده باشد ، و اللَّه اعلم .\r\n\r\n( 1 ) واقفيه\r\nگروهى از اصحاب حضرت موسى بن جعفر عليه السلام پس از درگذشت آن جناب به امامت و وصايت حضرت رضا عليه السلام اعتراف نكردند ، و در امامت موسى بن جعفر توقف كرده و از اين رو آنان را واقفيه ميگويند .\r\nدر اين باره از حضرت رضا عليه السلام رواياتى رسيده كه ما اينك چند روايت را ذيلا نقل مىكنيم و تفصيل آن روايات در « مسند الرضا » ذكر شده است .\r\n( 2 ) 50 - على بن عبد اللَّه زهرى گويد : براى حضرت رضا عليه السلام نوشتم واقفيه چگونه اشخاصى هستند ، فرمود واقفيه با حق معاند است ، و همواره مرتكب گناه ميگردد ، و اگر در عقيده وقف بميرد در جهنم جاى خواهد گرفت .\r\n( 3 ) 51 - فضل بن شاذان گويد : از حضرت رضا عليه السلام در بارهء واقفيه پرسيده\r\n\r\n","description":"","footnote":"","page_name":" 804 ","page_number":804},
  {"content":"\r\n\r\nشد ، فرمود : آنها همواره حيران و سرگردان مىباشند و زنديق خواهند مرد .\r\n( 1 ) 52 - يوسف بن يعقوب گويد : خدمت حضرت رضا ( ع ) عرض كردم به كسانى كه عقيده دارند پدرت زنده است ، زكات بدهم ، فرمود : به آنها زكات ندهيد زيرا آنان كفار و مشرك هستند .\r\n( 2 ) 53 - حضرت رضا عليه السلام فرمود واقفيه همواره در شك و ترديد ميباشند و زنديق خواهند مرد .\r\nيكى از روات گويد هنگام احتضار يكى از واقفيه نزد او بودم ، مىگفت :\r\nكافرم اگر موسى بن جعفر مرده باشد ، گفتم : اين است معنى سخنان امام رضا ( ع ) در مورد آنها .\r\n( 3 ) 54 - محمد بن عامر گويد : از حضرت رضا عليه السلام شنيدم مىفرمود : اى محمد شنيده‌ام با واقفيه هم‌نشينى دارى ؟ عرض كردم درست است و ليكن من با آنها هم عقيده نيستم .\r\nفرمود : با آنها مجالست نكن ، خداوند متعال مىفرمايد :  وَ قَدْ نَزَّلَ عَلَيْكُمْ فِي الْكِتابِ أَنْ إِذا سَمِعْتُمْ آياتِ اللَّهِ يُكْفَرُ بِها وَ يُسْتَهْزَأُ بِها فَلا تَقْعُدُوا مَعَهُمْ حَتَّى يَخُوضُوا فِي حَدِيثٍ غَيْرِهِ إِنَّكُمْ إِذاً مِثْلُهُمْ  مقصود از آيات امامان و اوصيائى هستند كه واقفيه به آنها عقيده ندارند .\r\n( 4 ) 55 - سليمان جعفرى گويد : در مدينه خدمت حضرت رضا عليه السلام بودم ، در اين هنگام يكى از اهالى مدينه آمد و از واقفيه از آن حضرت سؤالاتى كرد .\r\n\r\n","description":"","footnote":"","page_name":" 805 ","page_number":805},
  {"content":"\r\n\r\n( 1 ) امام عليه السلام فرمود :   « مَلْعُونِينَ أَيْنَما ثُقِفُوا أُخِذُوا وَ قُتِّلُوا تَقْتِيلًا سُنَّةَ اللَّهِ فِي الَّذِينَ خَلَوْا مِنْ قَبْلُ وَ لَنْ تَجِدَ لِسُنَّةِ اللَّهِ تَبْدِيلًا »   به خداوند سوگند پروردگار آنها را تبديل نميكند تا آنگاه كه همه كشته شوند .\r\n( 2 ) 56 - محمد بن فضيل گويد : خدمت حضرت رضا عليه السلام عرض كردم :\r\nقربانت گردم حال گروهى كه در امامت پسرت توقف كردند چيست ؟\r\nفرمود : خداوند آنها را لعنت كند كه دروغ بسيار بزرگى گفتند ، آن‌ها گمان مىكنند كه من عقيم هستم ، و بعد از من فرزندى كه به جاى من بنشيند نخواهد آمد .\r\n( 3 ) 57 - ابراهيم بن عقبه گويد : براى حضرت رضا عليه السلام نوشتم : بعضى از واقفيه را ميشناسم ، جايز است اين‌ها را نفرين كنم ، فرمود : آنها را در نماز نفرين كن .\r\n( 4 ) 58 - عبد اللَّه بن جندب گويد : حضرت رضا عليه السلام براى من نوشت :\r\nخداوند تو را رحمت كند از گروهى كه تا ديروز با شما برادر بودند و سپس با شما مخالفت كردند متذكرشده‌اى ، اكنون آنها با شما دشمنى مىكنند و از شما برائت ميجويند ، و زنده بودن پدرم را وسيله قرار داده‌اند .\r\nدر آخر نامه نوشته بودند : شيطانى براى آنها ظاهر شد و آنها را گمراه كرد و در امور دين آنها را گرفتار شبهه ساخت ، زيرا آنها دروغ گفتند و مدعى باطل شدند ، و بر عالم خود افتراء بستند ، و خواستند از نزد خود هدايت شوند و لذا دنبال توجيهات و تاويلات باطله شدند .\r\n\r\n","description":"","footnote":"","page_name":" 806 ","page_number":806},
  {"content":"\r\n\r\n( 1 ) اينك از جايى كه بايد براى آنان رهنمائى برسد از همان ناحيه هلاكت آنان مىرسد ، هر چه به آنها برسد از ناحيه خودشان هست ، و خداوند بندگان را ستم نمىكند .\r\n\r\n","description":"","footnote":"","page_name":" 807 ","page_number":807},
  {"content":"\r\n\r\n\r\n( 1 ) از كتاب نوادر\r\n( 2 ) 1 - بزنطى گويد : از حضرت رضا عليه السلام پرسيدم مردم در معرفت و شناخت از نزد خود مىتوانند كارى انجام دهند ؟ فرمود : از پيش خود نميتوانند بلكه احتياج به معرف دارند .\r\nگفتم در شناخت براى آنها ثوابى هست ؟ فرمود : با فضل و كرم خود به آنان ثواب ميدهد همانطور كه با فضل و احسان خود به آنان معرفت عطا مىكند .\r\n( 3 ) 2 - بزنطى گويد : از امام رضا عليه السلام پرسيدم قانع و معتر چيست ؟ فرمود قانع به آن كسى ميگويند : كه هر چه به او ميدهى قناعت مىكند معتر آن فقيرى است كه بدون سؤال بايد چيزى به او داد .\r\nو نيز گويد : حضرت صادق عليه السلام فرمود : اگر از حضرت رسول صلى اللَّه عليه و آله در مورد مروان بن محمد سؤالى شود حضرت رسول از خلافت او اظهار بىاطلاعى مىكند يعنى نام او در زمره ملوك و خلفاء نيست : و حضرت رسول از وى خبر نداده است .\r\n\r\n","description":"","footnote":"","page_name":" 808 ","page_number":808},
  {"content":"\r\n\r\n( 1 ) حضرت صادق ، باقر ، و سجاد ، و حسين و حسن و على عليهم السلام گفتند ، به خداوند سوگند ما همه آيات قرآن را كه در كجا نازل شده و در چه موردى فرود آمده ميدانيم ، و همه اخبار و حوادثيكه تا روز قيامت پيش خواهد آمد در علم ما هست ، و ليكن باز همهء امور در دست خداست و او بعضى اخبار و حوادث را تبديل مىكند و محو و اثبات در دست پروردگار مىباشد .\r\n( 2 ) 3 - بزنطى گويد : از حضرت رضا عليه السلام پرسيدم باغهاى هفت‌گانه چه شد و داستان آنها از چه قرار است .\r\nفرمود : باغهاى هفت‌گانه از حضرت رسول صلى اللَّه عليه و آله مانده بود و پيغمبر اكرم در حيات خود از درآمد اين باغها مهمان خود را پذيرائى ميكرد و پاره‌اى از احتياجات لازم خود را از اين محل برميداشت و پس از آن هم آن‌ها را وقف كرد كه در مصارف عمومى و موارد ضرورى مسلمانان خرج شود .\r\nبعد از درگذشت حضرت رسول صلى اللَّه عليه و آله عباس آمد و در مورد آن باغها با فاطمه سلام اللَّه عليها مخاصمه كرد ، على عليه السلام و ديگران شهادت دادند كه پيغمبر اكرم آنها را وقف كرده است ، و آن باغها عبارت بودند از : دلال ، و عواف ، و حسنى ، و صافيه ، و مال ام ابراهيم ، و ميثب ، و برقه .\r\n( 3 ) 4 - بزنطى گويد : از حضرت رضا عليه السلام پرسيدم فرج در چه وقت پيش خواهد آمد ؟ فرمود : حضرت صادق از پدرانش روايت كرده كه نخستين علامات فرج در سال يك صد و هشتاد و پنج خواهد بود . در سال يك صد و نود اعراب زمام خود را از دست خواهند داد ، و در سال يك صد و هفتاد و نه سختى روى خواهد آورد .\r\nسپس فرمود مگر مشاهده نميكنى كه بنى هاشم با خانواده و فرزندان خود\r\n\r\n","description":"","footnote":"","page_name":" 809 ","page_number":809},
  {"content":"\r\n\r\nاز جاى كنده شدند .\r\n( 1 ) در سال دويست خداوند مشيت خود را انجام ميدهد گفتم قربانت گردم بفرمائيد در سال دويست چه پيش آمدى خواهد شد ؟ فرمود اگر بنا بود به ديگرى اطلاع بدهم به شما هم اطلاع ميدادم و ليكن ميدانيد كه موقعيت شما در نزد من روشن است و اگر خداوند بخواهد چيزى را اظهار كند بندگان هر چه بخواهند آن را اخفاء كنند قدرت پيدا نخواهند كرد .\r\nراوى گويد عرض كردم قربانت گردم در سال اول از قول پدرت نقل كردى كه سلطنت بنى فلان در فلان وقت معين سپرى خواهد شد و براى فلان قبيله ديگر حكومت و سلطنتى نخواهد بود .\r\nفرمود آرى من اين مطلب را گفتم ، گفت پس هر گاه حكومت آنها منقضى شد آيا بار ديگر از قرشيان كسى به حكومت خواهد رسيد ، فرمود خير كسى از آنها حكومت نخواهد كرد .\r\nگفتم پس چه خواهد شد ؟ فرمود آن طور خواهد شد كه شما و يارانت به آن معتقد هستيد ، گفتم مقصودت خروج سفيانى است ، فرمود مقصودم آن نيست .\r\nگفتم قائم قيام مىكند ؟ فرمود : خداوند هرطور بخواهد مشيت خود را انجام ميدهد ، گفتم : قائم شما هستيد ؟ فرمود : لا حول و لا قوة الا باللَّه .\r\nبعد از اين فرمود : قبل از قائم علامتهائى خواهد بود ، و در بين حرمين حوادثى پيش خواهد آمد ، گفتم : آن حوادث چيست ؟\r\nفرمود : در ميان خويشاوندان جنگى درخواهد گرفت ، و يكى از بنى فلان پانزده نفر از آنها را خواهد كشت ، گفتم : قربانت گردم كوفه چه خواهد شد و در\r\n\r\n","description":"","footnote":"","page_name":" 810 ","page_number":810},
  {"content":"\r\n\r\nآن چه حوادثى روى خواهد داد .\r\n( 1 ) فرمود : زندگى در كوفه سخت است ، و در بغداد بايد زندگى كرد كه وسائل زندگى در آن جا فراوان است ، اكنون شهرهاى جبل فتح شده و از آن جا روزى مردم فراوان ميرسد ، اكنون اگر ميخواهى بيرون شو كه امسال سال اضطراب است ، و مردم بايد در طلب معاش خود باشند و معاش خود را فراهم كن .\r\n( 2 ) 5 - بزنطى گويد : از حضرت رضا عليه السلام شنيدم ميفرمود : اهل طائف مسلمان شدند ، پيغمبر آن‌ها را آزاد كرد و بر درآمد آنها يك دهم و نصف قرار داد و ليكن اهل مكه هنگامى كه اسير شدند . فرمود : شما را آزاد كردم .\r\n( 3 ) 6 - بزنطى گويد : حضرت رضا عليه السلام فرمود : در كنزى كه در قضيه موسى عليه السلام  « وَ كانَ تَحْتَهُ كَنْزٌ لَهُما »  آمده يك لوحي از طلا بود كه در آن نوشته بود : «  بِسْمِ اللَّهِ الرَّحْمنِ الرَّحِيمِ *  محمد رسول اللَّه عجبت لمن أيقن بالموت كيف يفرح و عجبت لمن أيقن بالقدر كيف يحزن ، و عجبت لمن رأى الدنيا و تقلبها كيف يركن اليها ، و ينبغى لمن عقل عن اللَّه أن لايتهم اللَّه تبارك و تعالى في قضائه و لا يستبطئه في رزقه » .\r\nراوى گويد : عرض كردم اهل مصر عقيده دارند كه مملكت آنها مقدس است ، فرمود : از كجا كشور آنها مقدس شد ؟ .\r\nعرض كردم : آن‌ها گمان دارند كه هفتاد هزار نفر از اهل آنجا بدون حساب وارد بهشت خواهند شد ، فرمود : نه به جان خودم سوگند چنين مطلبى نيست ، خداوند هنگامى بر بنى اسرائيل غضب كرد كه آنها را وارد مصر نمود ، و هنگامى كه\r\n\r\n","description":"","footnote":"","page_name":" 811 ","page_number":811},
  {"content":"\r\n\r\nاز آنها راضى شد از مصر بيرون كرد ، ( 1 ) و به موسى وحى فرستاد كه استخوان‌هاى يوسف را از مصر بيرون كند .\r\nموسى عليه السلام در مورد محل قبر يوسف عليه السلام جستجو كرد ، و گفتند : زنى از محل قبر او اطلاع دارد ، رفتند يك زن كور و زمينگير را پيدا كردند .\r\nموسى گفت جاى قبر يوسف را ميدانى گفت : من جاى قبر او را در صورتى نشان مىدهم كه از خداوند بخواهى كه خداوند مرا شفا دهد و در درجات بهشت جايى مرحمت كند .\r\nاين درخواست بر موسى سخت گران آمد ، خداوند براى او وحى فرستاد چرا درخواست او را بزرگ شمردى اكنون هر چه ميخواهد براى او بخواه ، موسى وعده كرد در هنگام طلوع ماه برايت دعا خواهم كرد .\r\nموسى در هنگام طلوع ماه آمد و براى او دعا كرد ، و سپس جسد موسى را كه در يك جعبه‌اى از مرمر قرار داشت از رود نيل بيرون آورد .\r\n( 2 ) 7 - بزنطى گويد : حضرت رضا عليه السلام فرمود : امام باقر عليه السلام فرمودند : افراد نيكوكار و يا بدكار كه در كنار كوه عرفات توقف كنند و دعا كنند خداوند متعال دعاى آنان را اجابت مىفرمايد ، افراد نيكوكار دعاى آنها را در بارهء دنيا و آخرت اجابت مىكند ، و دعاى افراد بدكار فقط در بارهء دنيا مورد اجابت قرار مىگيرد .\r\n\r\n","description":"","footnote":"","page_name":" 812 ","page_number":812},
  {"content":"\r\n\r\n( 1 ) 8 - صفوان بن يحيى گويد از حضرت رضا ( ع ) پرسيدم ذو الفقار شمشير پيغمبر از كجا آمد ؟ .\r\nفرمود : ذو الفقار را جبرئيل براى حضرت رسول ( ص ) آورد و زيورش از نقره بود .\r\n( 2 ) 9 - معمر بن خلاد گويد : از حضرت رضا عليه السلام شنيدم مىفرمود :\r\nمن گاهى خوابهائى مىبينم ، و آن‌ها را تعبير ميكنم ، و خواب‌ها همان طورند كه تعبير ميشوند .\r\n( 3 ) 10 - حسن بن جهم گويد : از حضرت رضا عليه السلام شنيدم مىفرمود :\r\nخواب همانطور نتيجه ميدهد كه تعبير مىگردد ، گفتم : بعضى از اصحاب ما روايت مىكنند كه خواب پادشاه مصر اضغاث و احلام بود و نتيجه درست نداشت .\r\nفرمود : در عهد حضرت رسول ( ص ) زنى در خواب ديد يكى از ستونهاى منزلش شكست ، آمد نزد حضرت رسول و داستان خوابش را تعريف كرد .\r\nپيغمبر اكرم فرمود : شوهرت به همين زودى خواهد آمد ، و با حال سلامتى و تندرستى در منزل قدم خواهد گذاشت ، و چند روز بعد شوهر آن زن از مسافرت برگشت و تعبير حضرت رسول درست از كار درآمد .\r\nبار ديگر آن مرد به مسافرت رفت ، و باز زنش در خواب ديد ، كه ستون منزلش شكست ، خدمت حضرت رسول صلى اللَّه عليه و آله آمد داستان خوابش را تعريف كرد .\r\nفرمود : شوهرت به زودى از مسافرت خواهد آمد ، و همانطور كه پيغمبر\r\n\r\n","description":"","footnote":"","page_name":" 813 ","page_number":813},
  {"content":"\r\n\r\nفرموده بود پس از چند روز از سفر برگشت .\r\n( 1 ) بار ديگر شوهرش به مسافرت رفت ، و باز در خواب ديد كه ستون منزلش شكست ، وى اين بار نزد حضرت رسول صلى اللَّه عليه و آله نرفت ، و از مرد ديگرى تعبير خوابش را پرسيد ، آن مرد گفت : شوهرت خواهد مرد ، هنگامى كه تعبير خواب را براى پيغمبر نقل كردند ، فرمود : چرا تعبير خوبى براى خوابش نكرد .\r\n( 2 ) 11 - صفوان بن يحيى گويد : حضرت رضا عليه السلام فرمود : امت پيغمبر با نام و نشان در هنگامى كه سرشت آنها آفريده ميشد به آن جناب نشان داده شد ، راوى گويد : گفتم : همه امت از اول تا آخر ؟ فرمود نه ، ابو جعفر و يا جعفر - با ترديد راوى - چنين فرمودند .\r\n( 3 ) 12 - وشاء گويد از حضرت رضا عليه السلام شنيدم مىفرمود : اعمال نيكوكاران و بدكاران امت هر روز بر رسول خدا ( ص ) عرضه ميگردد .\r\n( 4 ) 13 - موسى بن ابى الحسن از حضرت رضا عليه السلام روايت كرده كه فرمود : در بنى اسرائيل قحط شديدى پيدا شد ، و چند سال طول كشيد .\r\nيك زنى يك لقمه نان فراهم آورد و آن را در دهان خود گذاشت و مىخواست بخورد ، در اين وقت يك سائلى از راه رسيد و فرياد زد اى كنيز خدا من گرسنه‌ام ، وى گفت : بهتر است اين لقمه را از دهان خود بيرون بياورم و به اين سائل بدهم .\r\nدر اين هنگام لقمه را از دهان خود بيرون كرد و به آن سائل داد آن زن پسرى داشت كه از بيابان هيزم ميكشيد ، يكى از روزها كه رفته بود از بيابان هيزم بياورد ، گرگى او را ربود ، و مردم از جريان مطلع شدند .\r\n\r\n","description":"","footnote":"","page_name":" 814 ","page_number":814},
  {"content":"\r\n\r\nمادر كودك با اضطراب و ناراحتى دنبال گرگ دويد ، خداوند متعال جبرئيل را فرستاد و او را از دهان گرگ نجات داد و به مادرش تسليم كرد و گفت : اى كنيز خدا آن لقمه را دادى و اين لقمه را گرفتى .\r\n( 1 ) 14 - احمد بن عامر طائى گويد : حضرت رضا عليه السلام از پدرانش از حسين ابن على عليهم السلام روايت كرده كه فرمود : على عليه السلام در مسجد جامع كوفه بودند ، در اين هنگام مردى از اهل شام خدمتش رسيد و از آن حضرت مسائل چندى پرسيد و يكى از سؤالاتش اين بود كه گفت : بفرمائيد خواب بر چند نوع است ؟ .\r\nعلى عليه السلام فرمود : خواب بر چهار نوع است پيامبران روى پشت مىخوابند ، و ليكن ديدگان آنها بخواب نميرود و در انتظار وحى خداوند مىباشند ، مؤمن به طرف راست رو به قبله ميخوابد ، پادشاهان و فرزندان آنها روى شانه چپ بخواب ميروند تا آنچه را خورده‌اند هضم شود ، شيطان و برادران او و ديوانگان و مريضان روى شكم مىخوابند .\r\n( 2 ) 15 - سليمان جعفرى گويد : از حضرت رضا عليه السلام شنيدم مىفرمود :\r\nشومى در چند چيز هست براى مسافر در ميان راه : كلاغى كه در طرف راست فرياد بزند ، و سگى كه دمش را پهن كرده باشد ، و گرگى كه در روى او فرياد بزند ، و روى دمش نشسته باشد ، و سه مرتبه فرياد بزند و برخيزد و بنشيند ، و آهوئى كه از طرف راست بيايد و به طرف چپ برود ، و جغد در حالى كه فرياد زند ، و زنى كه دامن خود را بيرون انداخته باشد ، و الاغ گوش بريده .\r\nهر كس در هنگام مسافرت اين‌ها را مشاهده كند و بترسد بايد بگويد : « اعتصمت\r\n\r\n","description":"","footnote":"","page_name":" 815 ","page_number":815},
  {"content":"\r\n\r\nبك يا رب من شر ما أجد في نفسى فاعتصمنى من ذلك » .\r\n( 1 ) 16 - سليمان جعفرى گويد : حضرت رضا عليه السلام از پدرانش از على عليه السلام روايت كرده كه فرمود : حضرت رسول ( ص ) از كشتن پنج حيوان منع كردند و آنان عبارتند از :\r\nهدهد ، زنبور ، مورچه ، قورباغه ، صرد ، و صوام ، و كشتن پنج حيوان ديگر را تجويز فرمودند و آنان عبارتند از كلاغ ، مار ، عقرب ، سگ گزنده ، و جدأة .\r\n( 2 ) 17 - احمد بن عامر طائى گويد : حضرت رضا عليه السلام از پدرانش از حسين بن على عليهم السلام روايت كرده كه على عليه السلام در جامع كوفه بودند و يك مرد شامى از وى سؤالاتى فرمودند ، و در ضمن پرسشها گفتند : آن شش نفر كه در هيچ رحمى قرار نگرفتند چه اشخاص بودند .\r\nفرمودند آدم ، حواء ، گوسفند ابراهيم ، عصاى موسى ، ناقه صالح ، و خفاشى كه عيسى ( ع ) ساخت و به اذن خداوند پرواز كرد .\r\n( 3 ) 18 - احمد بن عامر طائى گويد : حضرت رضا عليه السلام از پدرانش از حسين ابن على عليه السلام روايت كرده كه على عليه السلام فرمود :\r\nروز شنبه روز مكر و فريب و نيرنگ است ، روز يك شنبه روز درخت‌كارى و ساختمان است ، دوشنبه روز مسافرت و طلب است ، سه شنبه روز جنگ و خونريزى است ، چهار شنبه روز شومى است كه مردم از آن تطير ميكنند ، پنجشنبه روز ورود بر بزرگان و برآورد حاجات است ، روز جمعه روز خطبه و نكاح است .\r\n( 4 ) 19 - محمد بن احمد بغدادى گويد : براى حضرت رضا عليه السلام\r\n\r\n","description":"","footnote":"","page_name":" 816 ","page_number":816},
  {"content":"\r\n\r\nنوشتم و از مسافرت روز چهار شنبه پرسيدم .\r\n( 1 ) فرمود : هر كس روز چهار شنبه از منزلش بيرون گردد و بر خلاف عقيده مردم كه آن روز را شوم ميدانند از همه آفات و بليات مصون خواهد ماند ، و هيچ ناخوشى و ناراحتى به او نخواهد رسيد ، و خداوند همه حوائج او را خواهد داد .\r\nراوى گويد : بار ديگر در مورد روز چهار شنبه از آن حضرت پرسش نمودم و سؤال كردم حجامت در روز چهارشنبه مانعى ندارد ؟ .\r\nفرمود : هر كس روز چهار شنبه حجامت كند ، بر خلاف كسانى كه آن روز را شوم ميدانند هيچ گزندى به او نخواهد رسيد و از همه آفات و عاهات مصون خواهد ماند .\r\n( 2 ) 20 - دارم بن قبيصه گويد : حضرت رضا عليه السلام از پدرش و او از پدرانش از على عليه السلام روايت مىكند كه حضرت رسول صلى اللَّه عليه و آله فرمود :\r\nقيامت روز جمعه ما بين نماز ظهر و نماز عصر برپا خواهد شد .\r\n( 3 ) 21 - نعيم بن صالح طبرى از حضرت رضا عليه السلام از پدرش و او از پدرانش از على عليهم السلام روايت مىكند كه حضرت رسول صلى اللَّه عليه و آله فرمودند : خداوندا براى امت من در بامداد روز شنبه و پنجشنبه بركت قرار ده ( 4 ) 22 - عباس بن هلال گويد : حضرت رضا عليه السلام راجع به ابليس سخن ميگفت ، و فرمود : نام ابليس حارث است و مقصود از آيه شريفه در قرآن كه فرمود « يا ابليس » يعنى اى عاصى ، او را از اين جهت ابليس گفته‌اند كه از رحمت خداوند مأيوس شده است .\r\n\r\n","description":"","footnote":"","page_name":" 817 ","page_number":817},
  {"content":"\r\n\r\n( 1 ) 23 - اسماعيل از حضرت رضا عليه السلام روايت كرده كه فرمود : پرهيز كردن از يك چيز ترك آن نيست ، بلكه پرهيز كم نمودن از آن چيز است .\r\n( 2 ) 24 - حسن بن على بن فضال گويد : حضرت رضا عليه السلام از پدرش و او از پدرانش از على عليهم السلام روايت مىكند كه حضرت رسول صلى اللَّه عليه و آله فرمودند : اسلام در آغاز غريب بود و بار ديگر غريب خواهد شد ، خوشا به حال غرباء .\r\n( 3 ) 25 - هشام بن ابراهيم گويد : از حضرت رضا عليه السلام پرسيدم الاغها را براى گرفتن استر روى اسبها ميكشيم ، بفرمائيد اين عمل جائز است يا خير ؟ فرمود مانعى ندارد .\r\n( 4 ) 26 - حضرت رضا عليه السلام فرمود : گفتار بدون عمل بىفائده است ، و عمل بدون نيت نتيجه‌اى ندارد ، و نيت هم بايد مطابق سنت باشد .\r\n( 5 ) 27 - حسن بن فضال گويد : براى حضرت رضا عليه السلام نوشتم از مردى گندم و حبوبات سلفى خريدم ، هنگام وعده حبوبات نداشتم بدهم ، آيا ميتوانم به جاى آن درهم بدهم ، فرمود مانعى ندارد .\r\n( 6 ) 28 - سليمان بن بلال گويد : حضرت رضا عليه السلام فرمود : پيغمبر اكرم صلى اللَّه عليه و آله هنگام فتح مكه وارد كعبه شد ، مشاهده كرد سيصد و شصت بت در اطراف كعبه آويزان است ، با عصائى كه در دست داشت آن بتها را بر زمين ريخت و گفت :  جاءَ الْحَقُّ وَ زَهَقَ الْباطِلُ إِنَّ الْباطِلَ كانَ زَهُوقاً  . . .  جاءَ الْحَقُّ وَ ما يُبْدِئُ الْباطِلُ وَ ما يُعِيدُ  و بتها همه بر زمين ريخته شد .\r\n( 7 ) 29 - داود بن سليمان گويد : حضرت رضا عليه السلام از پدرانش از على عليهم\r\n\r\n","description":"","footnote":"","page_name":" 818 ","page_number":818},
  {"content":"\r\n\r\nالسلام روايت كرده كه حضرت رسول صلى اللَّه عليه و آله فرمودند : ( 1 ) ميدانيد تفسير آيه شريفه  كَلَّا إِذا دُكَّتِ الْأَرْضُ دَكًّا دَكًّا  چيست ؟\r\nسپس فرمود : هنگامى كه روز قيامت برپا گردد جهنم را با هفتاد هزار مهار مىبندند و هفتاد هزار فرشته آن مهارها را در دست گرفته نگاهش ميدارند ، و اگر خداوند جهنم را مهار نكرده بود همه آسمانها و زمين را آتش ميزد .\r\n( 2 ) 30 - جعفر بن محمد گويد : حضرت رضا عليه السلام از پدرش و او از پدرانش عليهم السلام از جابر بن عبد اللَّه انصارى روايت كرده كه حضرت رسول صلى اللَّه عليه و آله فرمودند : بهترين حديث كتاب خداوند و بهترين هدايت‌ها هدايت محمد است : بدترين امور بدعت‌هائى است كه در دين پديد مىآيد ، و هر بدعتى گمراهى است .\r\nو هر گاه خطبه ميخواند در خطبه‌هايش ميگفت : اما بعد ، و هر گاه ذكر قيامت بر زبان مباركش جارى ميشد ، صدايش بلند ميگرديد و رخسارش قرمز ميشد ، و سپس فرمود : قيامت صبح و شب با شما همراه است ، و بعثت من با قيامت توأم مىباشد .\r\n( 3 ) 31 - اسماعيل بن همام گويد : حضرت رضا عليه السلام از پدرانش روايت كرده كه على عليه السلام گفت : يا رسول اللَّه شما مرا دنبال كارهائى ميفرستيد ، در آن كارها سختگيرى كنم ، و يا طبق نظر خود و آنچه مشاهده كرده‌ام انجام دهم ؟\r\nفرمود : هر چه با چشم خود مشاهده كردى طبق آن عمل كن .\r\n( 4 ) 32 - عبيد اللَّه گويد : حضرت رضا عليه السلام از پدرانش از على عليهم السلام\r\n\r\n","description":"","footnote":"","page_name":" 819 ","page_number":819},
  {"content":"\r\n\r\nروايت كرده كه فرمود . هنگامى كه قبله تغيير كرد مردى مشاهده كرد گروهى نماز ميخوانند ، وى گفت : قبله تغيير كرد ، آنها در حال ركوع به طرف قبلهء جديد برگشتند ( 1 ) 33 - سليمان بن يزيد گويد : حضرت رضا عليه السلام از پدرانش از على عليهم السلام روايت كرده كه فرمود : مقصود از ذبيح در قرآن مجيد اسماعيل است .\r\n( 2 ) 34 - سليمان بن بلال گويد : حضرت رضا عليه السلام از پدرانش روايت ميكرد كه ابليس از هنگام آدم عليه السلام تا بعثت مسيح عليه السلام نزد پيامبران مىآمد و با آنها سخن ميگفت ، و در ميان آنها بيش از همه با يحيى بن زكريا انس و رفت و آمد داشت .\r\nروزى يحيى گفت : از تو سؤالى دارم ، شيطان گفت : تو بزرگتر از اين هستى كه پاسخ سؤال تو را ندهم ، اينك هر چه ميخواهى بپرس و من حقيقت را به تو خواهم گفت .\r\nيحيى گفت دوست دارم دام‌هاى تو را كه بوسيله آن مردم را به دام مياندازى مشاهده كنم ، شيطان گفت بسيار خوب خواسته‌هاى تو را اجابت ميكنم ، وعده داد فردا صبح بار ديگر با تو ملاقات خواهم كرد و دامها را به تو نشان خواهم داد .\r\nروز بعد بامداد كه حضرت يحيى عليه السلام در منزلش نشسته و در انتظار شيطان بود ناگهان مشاهده كرد از يك سوراخى وارد اطاق شد ! در اين هنگام شيطان صورتش مانند بوزينه و بدنش مانند خوك و چشمانش از هم شكافته بود ، دندانها و دهانش يك تكه استخوان بود ، و چانه نداشت دو دست در سينه و دو دست در شانه‌اش قرار داشت ، رگهاى درشت پشتش در\r\n\r\n","description":"","footnote":"","page_name":" 820 ","page_number":820},
  {"content":"\r\n\r\nجلو بود ، انگشتانش در پشت سرش قرار داشت .\r\n( 1 ) قبائى در بر كرده كه وسط آن را با يك رشته بسته بود ، و در آن رشته نخهاى متعددى سبز و قرمز آويزان كرده بود .\r\nزنگ بزرگى در دست گرفته و يك سپر بر آن آويخته بود ، و يك قلاب آهنى نيز در ميان سپر گذاشته بود ، پس از اينكه در نزد يحيى نشست ، يحيى گفت اين كمربند چيست كه در وسط كمر بسته‌اى ؟\r\nگفت : اين مجوسيت است كه من براى آنها تأسيس كردم و آراستم ، سپس گفت : اين نخهاى رنگارنگ چيست ؟ گفت اينها رنگهائى است كه بوسيله آنها زنها را زينت مىدهم تا مردم را فريب دهند .\r\nحضرت يحيى گفت : پس اين زنگ چيست كه در دست خود گرفته‌اى ؟\r\nگفت اين ساز و آواز است كه مردم را هنگامى كه در مجالس گرد هم آمده‌اند و شراب ميخورند اين زنگ را بصدا مىآورم و آنها به رقص و پايكوبى ميپردازند ، و شادمانى ميكنند .\r\nدر اثر رقص و پايكوبى گروهى بيهوش ميگردند و بعضى پيراهن پاره ميكنند و عده‌اى از فرط مستى و بيخودى انگشتهاى خود را گاز ميگيرند .\r\nيحيى گفت : از كدام طبقات بيشتر خوشت مىآيد ، گفت : از زنان ، آنها وسيله شكار كردن من هستند و توسط زنان نقشه‌هاى خود را انجام مىدهم ، هر گاه مردان صالح مرا نفرين ميكنند من از آنها فرار ميكنم و به اجتماعات زنها ميروم ، و از سخنان آنها بسيار خوشم مىآيد و لذت ميبرم .\r\n\r\n","description":"","footnote":"","page_name":" 821 ","page_number":821},
  {"content":"\r\n\r\n( 1 ) حضرت يحيى گفت پس اين سپر چيست كه بالاى سرت گذاشته‌اى ، گفت بوسيله آن دعاهاى مردان شايسته را از خود دفع ميكنم ، گفت پس اين آهن كه بالاى آن هست براى چيست ؟ .\r\nگفت بوسيله اين آهن دلهاى افراد شايسته را به طرف خود متمايل ميكنم ، يحيى گفت آيا تاكنون بر من پيروزشده‌اى ؟ .\r\nگفت تاكنون نتوانسته‌ام بر تو پيروز شوم ، و ليكن يك خصلت در تو هست كه مرا به تعجب آورده است .\r\nيحيى گفت آن چيست ؟ گفت : تو مرد پرخورى هستى ! هر گاه افطار ميكنى و زياد ميخورى پرخورى تو مانع مىشود كه بتوانى در شب برخيزى و نماز بگذارى ، گفت : اينك با خداى خود پيمان بستم كه بعد از اين از طعام سير نگردم تا آنگاه كه به جوار رحمتش شتابم .\r\nشيطان هم گفت من نيز متعهد شدم كه ديگر مسلمانى را نصيحت نكنم ، شيطان از نزد يحيى بيرون شد و ديگر به طرف او برنگشت .\r\n( 2 ) 35 - على بن جعفر گويد : حضرت رضا از پدرانش عليهم السلام روايت كرد كه حضرت رسول ( ص ) فرمود :\r\nخداوند متعال مرا با مردى ديگر از آدم بيرون آورد و از صلبى به صلب ديگر انتقال داد ، و من به سبب نبوت از وى پيشى گرفتم ، گفتند : يا رسول اللَّه آن مرد كه بود ، فرمود : على بن ابى طالب .\r\n( 3 ) 36 - عبيد اللَّه بن على از حضرت رضا ( ع ) روايت كرده كه حضرت رسول صلى اللَّه عليه و آله فرمود : هر نسب و پيوندى در روز قيامت از هم جدا ميگردد مگر نسب\r\n\r\n","description":"","footnote":"","page_name":" 822 ","page_number":822},
  {"content":"\r\n\r\nو پيوند خانوادگى من .\r\n( 1 ) 37 - محمد بن عيسى گويد : از غلامان امام رضا عليه السلام از آن جناب روايت ميكرد كه از على عليه السلام پرسيدند حضرت رسول ( ص ) را براى ما وصف كنيد ، بطورى كه آن حضرت را درك كرده باشيم ، و ما اشتياق داريم اخلاق و خصوصيات جسمانى آن حضرت را بدانيم .\r\nعلى عليه السلام فرمود : پيغمبر اكرم ( ص ) سفيد رنگ و گندم گون بود ، ديدگانش سياه و درشت ، و موهايش بلند و محاسنش انبوه و پرپشت بود ، گردنش سفيد و مانند نقره ميدرخشيد ، و خون مانند طلا در رگهايش ديده ميشد .\r\nيك رشته مو از سينه تا نافش كشيده شده ، و در شكم و سينه‌اش جز آن يك رشته موى ديگرى نبود ، دست‌ها و پاهايش درشت بود ، وقتى كه راه ميرفت مثل اينكه از سنگى كنده مىشود ، يعنى پايش را درست از زمين مىكند .\r\nهر گاه روى مىآورد مانند باران به تندى حركت ميكرد ، وقتى ميخواست با شخصى سخن بگويد با تمام صورتش متوجه ميشد ، مردى ميان قامت نه بلند و نه كوتاه بود ، در چهره‌اش رگهائى بود كه هر گاه با مردم سخن ميگفت معلوم ميشد ، چهره‌اش درخشان و بويش مانند مشك خوشبو بود .\r\nناتوانى به خود راه نميداد و كسى را از خود نميرنجانيد ، با مردم به خوبى معاشرت ميكرد و با نرمى و آرامش با آنها سخن ميگفت .\r\nپيغمبر اكرم از همه مردم با جواد و سخىتر بود ، هر كس از روى معرفت با آن حضرت سخن ميگفت او را دوست خود ميگرفت و هر كس بدون مقدمه با او برخورد ميكرد از وى ميترسيد .\r\n\r\n","description":"","footnote":"","page_name":" 823 ","page_number":823},
  {"content":"\r\n\r\nدر پيشانيش يك نورى بود كه هر كس او را ملاقات ميكرد ميگفت من مانند او را هرگز نديده‌ام .\r\n( 1 ) 38 - عبيد اللَّه بن على گويد : حضرت رضا از پدرانش عليهم السلام روايت كرده كه حضرت رسول صلى اللَّه عليه و آله فرمود : من آن سنگى را كه در مكه قبل از بعثت بر من سلام ميكرد ميشناسم و اكنون هم آن سنگ در جاى خود هست .\r\n( 2 ) 39 - حضرت رضا عليه السلام از پدرانش از على عليهم السلام روايت كرده كه فرمود :\r\nماه در مكه از هم شكافته و دو نيم شد ، رسول اكرم صلى اللَّه عليه و آله فرمود :\r\nبه اين گواهى دهيد .\r\n( 3 ) 40 - حضرت رضا عليه السلام از پدرانش از حضرت رسول صلى اللَّه عليه و آله روايت كرده كه در روز بدر فرمودند : از فرزندان عبد المطلب كسى را اسير نكنيد زيرا آنها بطور اكراه و جبر از مكه بيرون شدند ، و در جنگ شركت كردند .\r\n( 4 ) 41 - سليمان بن بلال گويد : حضرت رضا عليه السلام از پدرانش عليهم السلام روايت كرده كه حضرت رسول ( ص ) پس از اينكه خيبر را فتح كرد باغها و سرزمين‌هاى زراعتى آن را به نصف به مردم واگذار كرد .\r\nهنگام برداشت محصول عبد اللَّه بن رواحه را فرستاد و او محصولات را تخمين زد ، سپس گفت : اگر ميخواهيد با تخمين عمل ميكنيم ، و اگر بخواهيد محصول را برميداريم و حساب ميكنيم ، گفتند : حق همين است ، و آسمان و زمين با حق ثابت مىباشد .\r\n\r\n","description":"","footnote":"","page_name":" 824 ","page_number":824},
  {"content":"\r\n\r\n( 1 ) 42 - عبيد اللَّه بن على از حضرت رضا عليه السلام از پدرانش روايت كرده كه على ( ع ) فرمود : حضرت رسول ( ص ) در بارهء دختر حمزه به نفع خاله‌اش حكم كرد و گفت : خاله نيز مانند مادر است .\r\n( 2 ) 43 - عبد اللَّه بن ابراهيم از حضرت رضا از پدرانش از على عليهم السلام روايت كرده كه حضرت رسول ( ص ) در ماه رمضان به جنگ بدر رفت ، و در ماه رمضان نيز مكه را فتح نمود .\r\n( 3 ) 44 - حسين بن خالد از حضرت رضا ( ع ) روايت كرده كه خدمت آن جناب عرض كردم : عبد اللَّه بن بكير حديثى روايت ميكرد و آن را تأويل مينمود ، و من دوست دارم آن حديث را بر شما عرضه كنم .\r\nفرمود : آن حديث چيست ؟ .\r\nگفتم : عبد اللَّه بن بكير گويد : عبيد اللَّه بن زراره گفت : خدمت حضرت صادق عليه السلام بودم در هنگامى كه محمد بن عبد اللَّه بن حسن خروج كرده بود ، در اين هنگام مردى وارد شد و گفت : محمد بن عبد اللَّه خروج كرده و مردم با او بيعت كرده‌اند نظر شما در اين باره چيست ؟ .\r\nحضرت صادق عليه السلام فرمود : آرام بگير تا آنگاه كه زمين و آسمان آرام بگيرند .\r\nعبد اللَّه بن بكير گفت : پس هر گاه چنين باشد قبل از آرامش زمين و آسمان خروجى نيست ، پس نه قائمى هست و نه خروجى مىباشد .\r\nحضرت رضا عليه السلام فرمود : امام صادق سلام اللَّه عليه راست گفته و ليكن مطلب آن طور كه عبد اللَّه بن بكير تاويل كرده نيست ، بلكه حضرت صادق ميفرمايد :\r\n\r\n","description":"","footnote":"","page_name":" 825 ","page_number":825},
  {"content":"\r\n\r\nآرام بگيريد مادامى كه از آسمان ندا نرسيده و زمين از فرو بردن لشكر در بيابان خوددارى كرده است .\r\n( 1 ) 45 - حضرت رضا عليه السلام به يك مردى فرمود : امين نسبت به تو خيانت نكرده است ، و ليكن تو خائن را امين دانسته و نزد او امانت گذاشته‌اى .\r\n( 2 ) 46 - حضرت رضا عليه السلام فرمود : هر گاه خداوند اراده فرمايد عقول مردم را از آن‌ها سلب مىكند ، و فرمان خود را جارى مىسازد ، و اراده خود را به انجام مىرساند ، و هر گاه او امر خود را اجراء كرد بار ديگر عقول آنها را برميگرداند و سپس ميفرمايد : از كجا آمد و به كجا رفت .\r\n( 3 ) 47 - حضرت رضا عليه السلام فرمود : هر گاه انسان گرفتار پرحرفى شد ، هيچ گاه از سخن گفتن سير نميگردد ، و هر گاه از سخنى فارغ گردد به سخنى ديگر مىپردازد .\r\n( 4 ) 48 - حضرت رضا سلام اللَّه عليه فرمود : برادر بزرگتر به منزله پدر است .\r\n( 5 ) 49 - از حضرت رضا عليه السلام سؤال شد كه مردان پست چگونه اشخاصى هستند ، فرمود : كسى كه در دستش چيزى باشد و او را از ياد خداوند ببرد .\r\n( 6 ) 50 - حضرت رضا عليه السلام فرمود : خداوند صحبت‌ها و گفتگوهاى بلند را كه از جدال و ستيز با يك ديگر بلند مىشود دوست ندارد ، و از اتلاف مال و زيادى سؤال نيز بغض دارد .\r\n( 7 ) 51 - حضرت رضا عليه السلام فرمود : مادر را از دهانش ببوسيد ، خواهر را از گونه‌ها و امام را از پيشانيش ببوسيد .\r\n\r\n","description":"","footnote":"","page_name":" 826 ","page_number":826},
  {"content":"\r\n\r\n( 1 ) 52 - حضرت رضا ( ع ) فرمود : بخيل راحتى ندارد ، حسود لذت ندارد ، پادشاهان وفا ندارند ، دروغگو مردانگى ندارد .\r\n( 2 ) 53 - حضرت رضا ( ع ) فرمود : هر كسى اراده سفر دارد بايد تحت الحنك عمامه خود را همواره در زير گردن داشته باشد ، و من ضامن هستم هر كس اين كار را بكند از حوادث در امان خواهد بود .\r\n( 3 ) 54 - از حضرت رضا ( ع ) سؤال شد زين و لگام اسبى اگر از نقره باشد ميتوان بر آن اسب نشست ؟ .\r\nفرمود : اگر با آب طلا و نقره آن را زينت داده باشند و قابل كندن نيست مانعى ندارد ، و اگر چنين نيست سوار شدن اشكال دارد .\r\n( 4 ) 55 - على بن ابراهيم از پدراش روايت مىكند كه در مدينه وارد مجلس حضرت رضا عليه السلام شدم ، مردى از برادرش به آن جناب شكايت كرد ، در اين هنگام حضرت اين اشعار را انشاء فرمود :\r\n اعذر أخاك على ذنوبه * و استر و غط على عيوبه\r\nو اصبر على بهت السفيه * و للزمان على خطوبه\r\nودع الجواب تفضلا * و كل الظلوم الى حسيبه \r\n( 5 ) 56 - احمد بن سليمان گويد : مردى از حضرت رضا عليه السلام پرسيد در حالى كه آن جناب در طواف بود جواد چه معنى دارد ؟\r\nفرمود : . . . . . اگر از مخلوق سؤال ميكنى ، جواد كسى است كه واجبات خداوند را انجام دهد ، و بخيل كسى را گويند كه واجبات پروردگار را انجام ندهد ، و اگر مقصودت از جواد خداوند است ، اگر بدهد\r\n\r\n","description":"","footnote":"","page_name":" 827 ","page_number":827},
  {"content":"\r\n\r\nجواد است و اگر ندهد باز هم جواد است .\r\n( 1 ) 57 - احمد بن عامر طائى گويد : حضرت رضا عليه السلام از پدرانش از حسين بن على عليهم السلام روايت كرده كه على عليه السلام در جامع كوفه بودند در اين هنگام مردى از اهل شام رسيد و گفت : يا امير المؤمنين ميخواهم از شما مسائلى بپرسم .\r\nفرمود : براى فهميدن بپرس و از روى اشتباه كارى و تلبيس سؤال نكن ، در اين وقت مردم متوجه مرد شامى شدند ، و او نخست پرسيد اولين مخلوقات خداوند چه بود ؟\r\nعلى عليه السلام فرمود : نخستين مخلوق خداوند نور بود : پرسيد خداوند آسمان‌ها را از چه چيز خلق كرد ؟\r\nفرمود : از بخار آب ، پرسيد زمين را از چه چيز آفريد ، فرمود : از قشرهاى روى آب : پرسيد كوه‌ها را از چه آفريد ؟\r\nفرمود : از امواج ، پرسيد چرا مكه را ام القرى گفتند ، فرمود : براى اينكه زمين را از زير آن پهن كردند .\r\nپرسيد چرا گاو هميشه چشمش به طرف زمين است : و سرش را به طرف آسمان بلند نميكند ، فرمود : از هنگامى كه قوم موسى گوساله را پرستيدند وى شرم دارد سرش را به طرف آسمان بلند كند .\r\nپرسيدم كدام كس جمع بين دو خواهر كرد و دو خواهر را به نكاح در آورد ؟ فرمود : يعقوب بن اسحاق دو خواهر بنام حبار و راحيل را تزويج كرد\r\n\r\n","description":"","footnote":"","page_name":" 828 ","page_number":828},
  {"content":"\r\n\r\n( 1 ) و بعد از آن حرام شد ، و خداوند متعال فرمود :  وَ أَنْ تَجْمَعُوا بَيْنَ الْأُخْتَيْنِ  پرسيد جزر و مد دريا چيست ؟\r\nعلى عليه السلام فرمود : فرشته‌اى از فرشتگان خداوند بنام رومان بر درياها موكل است ، هر گاه آن فرشته پايش را در دريا گذارد دريا بالا مىآيد ، و هر گاه پايش را بيرون كشد آب فرو مينشيند .\r\nپرسيد اسم پدر جن چيست ؟ فرمود : شومان از آتش خلق شده است ، پرسيد آيا خداوند پيغمبرى براى جن فرستاده است ؟\r\nفرمود : آرى خداوند پيغمبرى براى جن فرستاد كه نامش يوسف بود ، جن او را كشتند ، پرسيد ، نام شيطان چيست و در آسمان به چه نامى مشهور بود فرمود : ابليس نامش حارث بود ، پرسيد چرا آدم را آدم گفتند ؟ فرمود :\r\nبراى اينكه او را از زمين خلق كردند پرسيد چرا ميراث مرد دو برابر زن شد ؟ .\r\nفرمود : چون آدم در بهشت دو دانه گندم و حواء يك دانه خورد از اين جهت ميراث مرد دو برابر شد .\r\nپرسيد خداوند كداميك از پيغمبران را مختون خلق كرد ؟ فرمود : آدم و فرزندش شيث ، ادريس ، نوح ، سام بن نوح ، ابراهيم ، داود ، سليمان ، لوط ، اسماعيل موسى ، عيسى و محمد عليهم السلام .\r\nپرسيد آدم چند سال عمر كرد ؟ فرمود نهصد و سى و سه سال .\r\nپرسيد نخستين كسى كه شعر گفت كدام كس بود ؟ فرمود آدم .\r\nپرسيد شعرش چه بود : فرمود : هنگامى كه بر زمين فرود آمد و وسعت زمين\r\n\r\n","description":"","footnote":"","page_name":" 829 ","page_number":829},
  {"content":"\r\n\r\nرا مشاهده كرد ، ( 1 ) و قابيل هابيل را كشت ، آدم عليه السلام گفت :\r\n تغيرت البلاد و من عليها * فوجه الارض مغبر قبيح\r\nتغير كل ذى طعم و لون * و قل بشاشة الوجه المليح\r\nأرى طول الحياة على غما * و هل أنا من حياتى مستريح\r\nو مالى لا أجود بسبك دمع * و هابيل تضمنه الضريح\r\nقتل قابيل هابيلا أخاه * فوا حزنى لقد فقد المليح \r\nشيطان در پاسخ او گفت :\r\n تنح عن البلاد و ساكنيها * فبي في الخلد ضاق بك الفسيح\r\nو كنت بها و زوجك في قرار * و قلبك من أذى الدنيا مريح\r\nفلم تنفك من كيدى و مكرى * الى أن فاتك الثمن الربيح\r\nو بدل أهلها أثلا و خمطا * بحبات و أبواب منيح\r\nفلولا رحمة الجبار أضحى * بكفك من جنان الخلد ريح \r\nپرسيد چند سال در فراق بهشت گريه كرد و چه مقدار اشك از ديدگانش جارى گرديد ؟ .\r\nفرمود : آدم صد سال گريه كرد و از چشمهايش مانند دجله و فرات آب جارى شد ، پرسيد آدم چند حج به جاى آورد ؟ .\r\nفرمود : هفتاد حج پياده و نخستين حجى كه به جاى آورد زاغ او را راهنمائى ميكرد و محل‌هاى آب را به او نشان ميداد ، و زاغ همراه او از بهشت بيرون شده بود ، و از اين جهت از خوردن او نهى شده است .\r\nپرسيد چرا وى راه نميرود ؟ فرمود : آن حيوان مدت‌ها در بيت المقدس\r\n\r\n","description":"","footnote":"","page_name":" 830 ","page_number":830},
  {"content":"\r\n\r\nگريه ميكرد ، ( 1 ) و با آدم نيز گريه ميكرد ، و از اين جهت در منازل سكنى گزيده است ، و نه آيه از قرآن مجيد كه آدم در بهشت آن‌ها را قرائت مينمود با او همراه است و اين آيه‌ها تا روز قيامت با او خواهد بود ، سه آيه از اول سوره كهف ، و سه آيه از سبحان الذى أسرى ، كه اول آن  « وَ إِذا قَرَأْتَ الْقُرْآنَ »  مىباشد ، و سه آيه از يس كه  وَ جَعَلْنا مِنْ بَيْنِ أَيْدِيهِمْ سَدًّا  باشد .\r\nپرسيد نخستين كسى كه كافر شد و كفر را تأسيس كرد كه بود ؟ فرمود : ابليس لعنة اللَّه عليه بود .\r\nپرسيد اسم نوح چه بود ؟ فرمود : نام نوح عليه السلام « سكن » بود و چون مدت هزار سال بر قومش گريه كرد از اين رو وى را نوح گفتند .\r\nپرسيد كشتى نوح عرض و طولش چه اندازه بود ؟ فرمود : طول كشتى نوح هشتاد زرع و عرض آن پانصد ذرع و ارتفاعش هشتاد ذرع بود .\r\nبعد از اين آن مرد نشست و مرد ديگرى برخاست و گفت : يا امير المؤمنين نخستين درختى كه در زمين كاشته شده كدام درخت بود ؟ فرمود كدو .\r\nپرسيد نخستين كسى كه از اهل آسمانها حج به جاى آورد كه بود ؟ فرمود :\r\nجبرئيل .\r\nپرسيد اولين بقعه‌اى كه بعد از طوفان در زمين پديد آمد كجا بود .\r\nفرمود : كعبه كه از يك زبرجد سبز بود ، پرسيد گراميترين وادى در روى زمين كجا است ، فرمود : سرزمينى كه او را سرنديب گويند و آدم از بهشت در آنجا\r\n\r\n","description":"","footnote":"","page_name":" 831 ","page_number":831},
  {"content":"\r\n\r\nسقوط كرد .\r\n( 1 ) پرسيد بدترين وادى روى زمين كجا است ؟ فرمود : سرزمين برهوت كه در يمن است ، و آن جا يكى از وادىهاى جهنم مىباشد .\r\nپرسيد آن كدام زندان بود كه با زندانى خود حركت ميكرد ؟ فرمود : آن شكم ماهى بود كه يونس را با خود حمل ميكرد .\r\nپرسيد آن شش موجودى كه در رحم زنى و يا حيوانى قرار نگرفتند كدام افراد بودند ؟ فرمود : آدم ، حواء ، گوسفند ابراهيم ، ناقه صالح ، عصاى موسى ، و خفاشى كه عيسى ( ع ) ساخت و به اذن پروردگار پرواز كرد .\r\nپرسيد آن كدام چيزى بود كه بر وى دروغ بسته شد و آن از جن و انس نبود ؟ فرمود : آن گرگى بود كه برادران يوسف او را متهم كردند يوسف را خورده است .\r\nپرسيد آن كدام كس بود كه بر وى وحى نازل شد و از جن و انس هم نبود ؟\r\nفرمود : آن زنبور عسل بود كه خداوند بر وى وحى فرستاد .\r\nپرسيد پاك‌ترين محل روى زمين كه در آن نماز جائز نيست كجا است ؟\r\nفرمود : بام كعبه است .\r\nفرمود آن كدام محل بود كه ساعتى آفتاب بر آن تابيد و ديگر بر آنجا نخواهد تابيد ، فرمود : آن درياست كه براى موسى از هم شكافته شد و آفتاب بر آن تابيد و ديگر آفتاب آن جا را نخواهد گرفت .\r\nپرسيد آن چيز زنده كه خوراك يك مرده شد چه بود ؟ فرمود : عصاى موسى بود .\r\n\r\n","description":"","footnote":"","page_name":" 832 ","page_number":832},
  {"content":"\r\n\r\n( 1 ) پرسيد آن كسى كه انذار كرد در حالى كه نه از انس بود و نه از جن ، فرمود :\r\nآن مورچه بود .\r\nپرسيد : آن كسى كه براى نخستين بار فرمان ختنه داد كه بود ؟ فرمود :\r\nحضرت ابراهيم ( ع ) بود .\r\nپرسيد : نخستين زنى كه ختنه شد كه بود ؟ فرمود : هاجر مادر اسماعيل ، فرمود : نخستين زنى كه دامن خود را بر زمين كشيد كه بود ؟ فرمود : هاجر هنگامى كه از ساره فرار ميكرد .\r\nپرسيد نخستين مرديكه دامنش را كشيد كه بود ؟ فرمود قارون بود .\r\nپرسيد اولين كسى كه نعلين پوشيد كه بود ، فرمود : حضرت ابراهيم .\r\nپرسيد گراميترين مردم از جهت نسب كه بود ؟ فرمود : يوسف بن يعقوب صديق پروردگار .\r\nپرسيد آن شش نفر پيغمبر كه دو نام داشتند كدام افراد بودند ، فرمود يوشع ابن نون كه نامش ذو الكفل بود ، و يعقوب كه نامش اسرائيل بود ، و خضر كه نامش حلقيا بود و يونس كه نامش ذو النون بود ، و عيسى كه مسيح بود ، و محمد كه احمد بود .\r\nپرسيد آن چيست كه تنفس مىكند در صورتى كه گوشت و خون ندارد ؟ فرمود آن صبح است در حالى كه نفس مىكشد .\r\nپرسيد آن پنج پيغمبر كه به زبان عربى سخن گفتند كدام پيغمبران بودند ؟\r\nفرمود آنان عبارتند از : هود ، شعيب ، اسماعيل و محمد .\r\nآن مرد نشست و مردى ديگر برخاست و گفت : يا امير المؤمنين آيه شريفه\r\n\r\n","description":"","footnote":"","page_name":" 833 ","page_number":833},
  {"content":"\r\n\r\n( 1 )     يَوْمَ يَفِرُّ الْمَرْءُ مِنْ أَخِيهِ وَ أُمِّهِ وَ أَبِيهِ ، وَ صاحِبَتِهِ وَ بَنِيهِ لِكُلِّ امْرِئٍ مِنْهُمْ يَوْمَئِذٍ شَأْنٌ يُغْنِيهِ     را بيان فرمائيد .\r\nعلى عليه السلام فرمود قابيل از هابيل فرار مىكند ، موسى از مادرش فرار مىكند ، ابراهيم از پدرى كه او را تربيت كرد نه پدر حقيقى فرار مىكند ، لوط از زنش فرار مىكند ، نوح از پسرش فرار مىكند .\r\nپرسيد نخستين كسى كه با مرگ ناگهانى درگذشت كه بود فرمود داود كه روى منبرش درگذشت .\r\nپرسيد آن كدام چهار چيز است كه از چهار چيز سير نميگردند ؟ فرمودند : زمين از باران ، ماده از نر ، چشم از ديدن ، و عالم از دانش .\r\nپرسيد نخستين كسى كه سكه زد كه بود ؟ فرمود : نمرود بن كنعان كه بعد از نوح عليه السلام سكه زد .\r\nپرسيد اولين كسى كه عمل قوم لوط را انجام داد كه بود ؟ فرمود : شيطان كه خود را در اختيار ديگران گذاشت و راه فساد را به مردم ياد داد .\r\nپرسيد معنى صداى كبوتران راعبى چيست ؟ فرمود : بر مغنيان و مطربان نفرين مىكند .\r\nپرسيد كنيه براق چيست ؟ فرمود : ابو هلال .\r\nپرسيد چرا تبع ملك را تبع گفتند ؟ فرمود براى اينكه جوانى نويسنده بود و براى ملك نامه مينوشت .\r\nهنگامى كه نامه مينوشت در آغاز نامه « بسم اللَّه الذى خلق صبحا و ريحا »\r\n\r\n","description":"","footnote":"","page_name":" 834 ","page_number":834},
  {"content":"\r\n\r\nمينوشت ( 1 ) ملك گفت : بنويس و در آغاز نامه اسم ملك رعد را يادداشت كن ، تبع گفت : من فقط نام خداى خود را خواهم نوشت و سپس مطالب شما را در دنبال آن خواهم آورد .\r\nخداوند عز و جل در اثر اين مجاهدت سلطنت آن ملك را به او داد ، و مردم هم از وى متابعت كردند و از اين جهت او را تبع گفتند .\r\nپرسيد چرا بز ، دم ندارد و عورتش مكشوف است ؟ فرمود ماعز در كشتى از نوح نافرمانى كرد و نوح او را بيرون افكند و از اين جهت دمش آسيب ديد ، و ليكن ميش چون اطاعت كرد و خود وارد كشتى شد ، نوح از وى خوشش آمد و دست بر بدن و صورت او كشيد .\r\nپرسيد اهل بهشت با چه زبانى سخن ميگويند ؟ فرمود به زبان عربى سخن ميگويند .\r\nپرسيد دوزخيان با چه زبان حرف ميزنند ؟ فرمود : به زبان مجوسيان سخن ميگويند .\r\nوى در جاى خود نشست و مرد ديگرى برخاست و گفت : يا امير المؤمنين چرا روز چهار شنبه شوم است و ما از آن تطير ميكنيم و آن كدام چهار شنبه مىباشد ؟ .\r\nفرمود : چهار شنبه آخر ماه در آن روز قابيل هابيل را كشت ، روز چهار شنبه حضرت ابراهيم عليه السلام را در آتش انداختند ، روز چهار شنبه خداوند فرعون را غرق كرد .\r\nروز چهار شنبه پروردگار قريه لوط را خراب فرمود و آن‌ها را هلاك ساخت ،\r\n\r\n","description":"","footnote":"","page_name":" 835 ","page_number":835},
  {"content":"\r\n\r\n( 1 ) روز چهار شنبه خداوند متعال باد را فرستاد و قوم عاد را هلاك كرد و روز چهار شنبه آنان تار و مار شدند .\r\nروز چهار شنبه خداوند پشه را بر نمرود مسلط ساخت و او را هلاك نمود ، روز چهار شنبه موسى مورد تعرض فرعون قرار گرفت و فرعون خواست او را بكشد ، و روز چهار شنبه سقف بر آنها فرود آمد و هلاك شدند .\r\nروز چهار شنبه فرعون امر كرد تا كودكان بنى اسرائيل را بكشند ، روز چهار شنبه بيت المقدس خراب شد ، روز چهار شنبه مسجد سليمان در استخر فارس آتش گرفت ، روز چهار شنبه يحيى بن زكريا كشته شد ، روز چهار شنبه نخستين عذاب بر قوم فرعون سايه افكند .\r\nروز چهار شنبه خداوند قارون را بر زمين فرو برد ، روز چهار شنبه ايوب گرفتار شد و مال و فرزندان او مردند ، روز چهار شنبه يوسف را به زندان افكندند .\r\nروز چهار شنبه خداوند متعال فرمود :  أَنَّا دَمَّرْناهُمْ وَ قَوْمَهُمْ أَجْمَعِينَ  روز چهار شنبه ناقه صالح را پى كردند ، روز چهار شنبه صيحه آسمانى آنها را نابود كرد .\r\nروز چهار شنبه از آسمان سنگ باريد ، روز چهار شنبه مشركين دندانهاى حضرت رسول صلى اللَّه عليه و آله را شكستند ، روز چهار شنبه عمالقه تابوت را گرفتند .\r\n( 2 ) 58 - حضرت رضا عليه السلام از پدرانش از على عليهم السلام روايت كرده كه فرمود : افرادى هستند با شوق لباس ميبافند در حالى كه همان لباس كفن آنها مىشود ، و خانه‌اى ميسازند كه در آن سكونت كنند و همان خانه محل دفن آنها\r\n\r\n","description":"","footnote":"","page_name":" 836 ","page_number":836},
  {"content":"\r\n\r\nميگردد .\r\n( 1 ) 59 - حسن بن على بن فضال گويد : حضرت رضا عليه السلام از پدرانش از حسين بن على عليهم السلام روايت كرده كه فرمود : هنگامى كه وفات امام حسن مجتبى عليه السلام فرا رسيد آن جناب گريه ميكرد .\r\nگفتند : يا ابن رسول اللَّه چرا گريه ميكنى تو فرزند رسول خدا صلى اللَّه عليه و آله ميباشى و پيغمبر در باره تو مطالبى گفته ، و علاوه بيست بار پياده حج بجا آورده‌اى و سه بار ثروت خود را ميان فقراء تقسيم كرده‌اى .\r\nفرمود : من از دو چيز گريه ميكنم ، يكى وحشت مرگ و ديگرى دورى از دوستان .\r\n( 2 ) 60 - احمد بن حسن ميثمى گويد : گروهى در نزد حضرت رضا عليه السلام بودند و در مورد روايات متنازعه كه از حضرت رسول صلى اللَّه عليه و آله رسيده گفتگو ميكردند ، در اين مورد از امام رضا عليه السلام سؤال شد .\r\nفرمود : خداوند متعال اشيائى را حلال و اشيائى را حرام فرموده است ، و اشيائى را نيز واجب گردانيد ، و اينك اگر حديثى وارد شده كه حرامى را حلال و يا حلالى را حرام و يا واجبى را دفع كند بايد در اين مورد ناسخى باشد و اگر چنانچه از كتاب خدا ناسخى نباشد آن حديث قابل عمل نيست .\r\nزيرا رسول اكرم صلى اللَّه عليه و آله حرامى را حلال و يا حلالى را حرام و يا يكى از واجبات خداوند را تغيير نميدهد و احكام رد و بدل نميكند ، پيغمبر اكرم فقط احكام را از طرف خداوند ابلاغ مىكند و مردم ملزم هستند فرمايشات و\r\n\r\n","description":"","footnote":"","page_name":" 837 ","page_number":837},
  {"content":"\r\n\r\nدستورات خداوند را عمل كنند ، ( 1 ) و قرآن مجيد هم فرمود :  إِنْ أَتَّبِعُ إِلَّا ما يُوحى إِلَيَّ *  .\r\nپس بنا بر اين حضرت رسول صلى اللَّه عليه و آله فقط مجرى اوامر خداوند بوده و تبليغ رسالت كرده است .\r\nراوى گويد : عرض كردم : از شما حديثى از حضرت رسول صلى اللَّه عليه و آله ميرسد كه آن حديث در قرآن نيامده است ، و ليكن در سنت هست ، بار ديگر خلاف حديث اول نيز وارد ميگردد .\r\nفرمود : پيغمبر اكرم از چيزهائى نهى كرد و نهى او با كتاب خدا موافقت كرد ، و به چيزهايى امر فرمود و آن اوامر جزء واجبات شد و اين واجبات با فرائض خداوند متعال در قرآن مجيد موافق درآمد .\r\nاگر از رسول خدا صلى اللَّه عليه و آله در موردى نهى حرام وارد شد . و بار ديگر خلاف آن رسيد آن روايت خلاف قابل عمل نيست ، و همانطور است اگر در موردى امرى صادر شده و سپس خلاف آن وارد شود ، ما بر خلاف حضرت رسول صلى اللَّه عليه و آله حكمى صادر نميكنيم و اگر پيغمبر در موردى امر كرده و يا نهى نموده باشد ما بر خلاف آن جناب به حرمت و يا حليت آن رأى نخواهيم داد .\r\nاگر ضرورتى ايجاب كند و يا موضوع خوف در ميان باشد بطور اضطرار و موقت ميتوان حلالى را حرام و يا حرامى را حلال كرد . ما تابع حضرت رسول صلى اللَّه عليه و آله ميباشيم ، همانطور كه نبى اكرم نيز از خداوند متعال متابعت ميكردند ، پروردگار ميفرمايد  ما آتاكُمُ الرَّسُولُ فَخُذُوهُ وَ ما نَهاكُمْ عَنْهُ فَانْتَهُوا \r\n\r\n","description":"","footnote":"","page_name":" 838 ","page_number":838},
  {"content":"\r\n\r\n( 1 ) حضرت رسول صلى اللَّه عليه و آله از چيزهائى نهى فرموده و ليكن نهى حرمت نيست ، بلكه نهى كراهت مىباشد ، و به چيزهائى امر فرموده و آن اوامر وجوبى نيستند ، بلكه امر ارشادى و رجحانى است ، و مردم در انجام اين اعمال رخصت دارند ، و اتيان آن كارها و يا ترك آنها در اختيار مكلف است .\r\nاگر از ناحيه ما دو خبر در يك مورد رسيد و موضوعى را نهى ميكرد ، و هر دو خبرهم صحيح بودند ، و كسى بر آنها اعتراض نداشت ، در اين صورت بايد به مضمون آن دو حديث عمل كرد ، و يا يكى از آنها را گرفت ، و بايد برسول خدا ( ص ) تسليم شد و اگر كسى به اين حديث عمل نكند عناد ورزيده و از دستور پيغمبر سرباز زده است و به خداوند متعال شرك آورده و كافر شده است .\r\nاگر دو خبر مختلف براى شما رسيد آن خبر را به كتاب خداوند عرضه كنيد ، و اگر با حلال و حرام خداوند در كتاب موافقت كرد ، از آن پيروى كنيد ، و اگر در قرآن پيدا نشد با سنت حضرت رسول صلى اللَّه عليه و آله تطبيق دهيد .\r\nاگر با اوامر و يا با نواهى حضرت رسول موافقت كرد مورد عمل قرار دهيد ، و اگر حديث مورد نظر با منهيات مكروه مخالفت كرد در اين صورت مكلف رخصت دارد و ميتواند به هر يك از آن دو خبر عمل كند .\r\nمكلف بايد در اين مورد از باب تسليم و متابعت سنت پيغمبر رفتار كند و حقيقت آن را به حضرت رسول و شارع مقدس برگرداند ، و اگر چنانچه آن حديث مخالف ، با هيچ يك از آن‌ها موافقت نداشت ، آن حديث را به ما برگردانيد و از روى رأى و اجتهاد خود عمل نكنيد ، و سكوت و عدم تفحص خود را حفظ كنيد تا از طرف ما بيان اين گونه روايات برسد و واقعيت آن معلوم گردد .\r\n( 2 ) 61 - حضرت رضا عليه السلام از رسول خدا ( ص ) روايت كرده كه فرمود :\r\n\r\n","description":"","footnote":"","page_name":" 839 ","page_number":839},
  {"content":"\r\n\r\n( 1 ) هنگامى كه مرا به آسمان‌ها بردند در آسمان سوم مشاهده كردم مردى نشسته يك پايش در مشرق و يك پايش در مغرب بود ، در دستش لوحى بود كه به او نگاه ميكرد و سرش را تكان ميداد .\r\nپرسيدم اى جبرئيل اين كيست ؟ فرمود : اين ملك الموت مىباشد .\r\n( 2 ) 62 - حضرت رضا عليه السلام از رسول خدا صلى اللَّه عليه و آله روايت كرده كه فرمود : روز قيامت خداوند متعال به ملك الموت ميفرمايد : به عزت و جلال خودم سوگند طعم مرگ را به تو خواهم چشانيد ، همانطور كه بندگان مرا طعم مرگ چشانيدى .\r\n( 3 ) 63 - حضرت رضا عليه السلام از رسول خدا صلى اللَّه عليه و آله روايت كرده كه فرمود : بار خدايا براى امت من در صبح روزهاى شنبه و پنجشنبه بركت قرار بده .\r\n( 4 ) 64 - حضرت رضا عليه السلام از رسول خدا صلى اللَّه عليه و آله روايت كرده كه فرمود : پيغمبر اكرم روز پنجشنبه مسافرت ميفرمود و ميگفت : در روز پنجشنبه اعمال بندگان را به پيشگاه خداوند عرضه ميدارند .\r\n( 5 ) 65 - حضرت رضا عليه السلام از امير المؤمنين سلام اللَّه عليه روايت كرده كه فرمود : كسى كه دوست دارد باقى باشد در صورتى كه بقائى وجود ندارد ، بايد صبح از خواب بيدار شود ، و كفش خوب - و گشاد - در پاى خود كند و لباسهاى سبك در بر بركند و كمتر با زنان درآميزد .\r\n( 6 ) 66 - حضرت رضا ( ع ) از امير المؤمنين سلام اللَّه عليه روايت كرده كه فرمود :\r\nطاعون مرضى است كه آدمى را زود هلاك مىكند .\r\n\r\n","description":"","footnote":"","page_name":" 840 ","page_number":840},
  {"content":"\r\n\r\n( 1 ) 67 - حضرت رضا عليه السلام فرمود : على عليه السلام از رسول اكرم صلى اللَّه عليه و آله روايت كرده كه فرمود : اى بنى هاشم شما بعد از من مستضعف خواهيد شد .\r\n( 2 ) 68 - حسن بن عبد اللَّه رازى از امام رضا عليه السلام روايت كرده كه رسول خدا صلى اللَّه عليه و آله فرمود : دو نفر و بيش از آن در حكم جماعت مىباشند .\r\n( 3 ) 69 - حسن بن عبد اللَّه رازى گويد : حضرت رضا ( ع ) روايت ميكرد كه على ( ع ) فرمودند : رسول خدا صلى اللَّه عليه و آله به عمار ياسر فرمودند : اى عمار گروه ستمكاران ترا خواهند كشت .\r\n( 4 ) 70 - حضرت رضا از على عليه السلام روايت كرده كه رسول خدا ( ص ) فرمود :\r\nسلمان از ما اهل بيت مىباشد .\r\n( 5 ) 71 - حسن بن عبد اللَّه رازى از حضرت رضا عليه السلام روايت كرده كه فرمود : رسول خدا صلى اللَّه عليه و آله فرمودند : ابو ذر يكى از راستگويان اين امت است .\r\n( 6 ) 72 - حضرت رضا عليه السلام از على بن ابى طالب سلام اللَّه عليه روايت كرده كه رسول خدا صلى اللَّه عليه و آله فرمود : هر كس يك مارى را بكشد مثل اينكه كافرى را كشته است .\r\n( 7 ) 73 - حضرت رضا از على عليهما السلام روايت كرده كه حضرت رسول ( ص ) فرمود : خداوند متعال بلاء را از كوفه دفع مىكند همانطور كه خيمه‌هاى پيغمبرش را\r\n\r\n","description":"","footnote":"","page_name":" 841 ","page_number":841},
  {"content":"\r\n\r\nاز بليات دفع مينمايد .\r\n( 1 ) 74 - حضرت رضا از على عليهما السلام روايت مىكند كه فرمود : هر كس شفاعت حضرت رسول صلى اللَّه عليه و آله را منكر شود به شفاعت آن جناب نخواهد رسيد .\r\n( 2 ) 75 - حسن بن عبد اللَّه رازى از حضرت رضا عليه السلام روايت كرده كه على عليه السلام فرمود : رسول خدا صلى اللَّه عليه و آله فرمودند : عمار با حق است و با حق در ميان دو دسته جنگ مىكند ، يكى از آن دو دسته بر سنت و روش من هستند ، و دسته ديگر از دين خارج ميباشند .\r\n( 3 ) 76 - دارم بن قبيصه از حضرت رضا از پدرانش عليهم السلام از جابر بن عبد اللَّه روايت كرده كه حضرت رسول صلى اللَّه عليه و آله در قبه آدم تشريف داشتند مشاهده كردم بلال حبشى بيرون شد و مقدارى از زيادى آب وضوى پيغمبر در دستش بود .\r\nمردم دويدند و آن آب را از او گرفتند و هر چه دستشان رسيد به صورت خود كشيدند ، و هر كس از آن آب چيزى به دستش نرسيد از دست رفيقش گرفت ، و به صورت خود كشيد ، و همين طور با زيادى آب وضوء امير المؤمنين عليه السلام عمل ميشد .\r\n( 4 ) 77 - دارم بن قبيصه از حضرت رضا از پدرانش عليهم السلام روايت كرده كه حضرت رسول صلى اللَّه عليه و آله فرمود :\r\nهر كس مؤمنى را خوار كند و يا تحقيرش نمايد ، و يا به جهت فقر و تنگدستى به او اعتناء نكند ، خداوند متعال روز قيامت او را در روى پل صراط در بين مردم\r\n\r\n","description":"","footnote":"","page_name":" 842 ","page_number":842},
  {"content":"\r\n\r\nمشهور مىكند .\r\n( 1 ) 78 - دارم بن قبيصه از حضرت رضا از پدرانش عليهم السلام روايت كرده كه حضرت رسول ( ص ) فرمود : خداوند متعال به فرشتگان موكل بر مردم وحى ميفرستد كه زلات و گناهان بندگان مرا بعد از عصر ننويسيد .\r\n( 2 ) 79 - موسى بن نصر رازى گويد : از حضرت رضا عليه السلام در مورد حديث « أصحابى كالنجوم بأيهم اقتديتم اهتديتم » سؤال شد ، و همچنين از حديث « دعوا لى أصحابى » .\r\nفرمود : اين حديث درست است . مقصود آن اصحاب و يارانى هستند كه دين را تغيير و تبديل نداده باشند ، سؤال شد از كجا بدانيم كه اصحاب آن حضرت در دين تغيير و تبديل نداده‌اند ؟ ! .\r\nفرمود : آنها روايت ميكنند كه گروهى از ياران و اصحاب آن حضرت را به حوض كوثر راه نميدهند ، و به آن جناب ميگويند : تو نميدانى آنها بعد از تو در دنيا بدعت‌ها ايجاد كردند و دين را تغيير و تبديل نمودند ، بعد آنها را به طرف شمال مىبرند و من در آن هنگام ميگويم ، دور باشند اين اصحاب و نزديك من نباشند .\r\nپس معلوم شد كه مقصود از اين اصحاب كسانى هستند كه در دين بدعت ننهاده باشند .\r\n( 3 ) 80 - فضل بن شاذان گويد : مامون از حضرت رضا عليه السلام درخواست كرد كه عقائد خالص و صحيح اسلام را براى او بنويسد ، و موضوع را باختصار و ايجاز بيان كند ، امام رضا عليه السلام نوشت : عقيده خالص دين مقدس اسلام\r\n\r\n","description":"","footnote":"","page_name":" 843 ","page_number":843},
  {"content":"\r\n\r\nعبارت است : ( 1 ) از شهادت به وحدانيت خداوند ، و اين كه پروردگار شريك و همتا ندارد .\r\nخداوندى كه يكتا ، شنوا ، بينا ، هميشگى ، دانا ، توانا ، قادر ، بىنياز ، دادگر ، و قديم است ، و او آفريننده همه كائنات است و مانند ندارد ، و ضد و نظيرى براى او نيست ، مردم بايد در هنگام عبادت و دعا به او روى آورند ، و در درگاهش تضرع و زارى كنند و حوائج خود را از وى بخواهند .\r\nگواهى دهد كه محمد صلى اللَّه عليه و آله بنده و فرستاده و امين برگزيده خداوند از ميان مخلوقات مىباشد ، و معتقد باشد كه آن حضرت سيد مرسلين و خاتم پيامبران و برتر جهانيان است ، و اينكه پس از آن حضرت ديگر پيمبرى نيست و با بعثت آن بزرگوار طومار نبوت در هم پيچيده و ملت و شريعت آن جناب آخرين ملت و شريعت خواهد بود ، و در شريعت مقدس او تا روز قيامت تغيير و تبديلى پيدا نخواهد شد .\r\nآنچه رسول اكرم محمد بن عبد اللَّه از طرف خداوند آورده است مورد تصديق و تاييد است ، و حق روشن و واضح همان است كه آن جناب آورده و من همه آنها را تصديق ميكنم ، و به همه شرايع و اديان قبل از او نيز اعتقاد و ايمان دارم و به همه پيامبران و كتابهائى كه بر آنها فرود آمد تصديق و اعتراف ميكنم ، و به قرآن مجيد كه باطل در آن راه ندارد و از طرف خداوند متعال فرود آمده اقرار دارم .\r\nقرآن مجيد بر همه كتابها برترى و توانائى دارد ، و از آغاز تا انجامش حق است به محكم و متشابه آن مؤمن هستيم ، و به خاص و عام و وعد و عيد ، و ناسخ و منسوخ ، و قصص و اخبار آن معتقد مىباشيم ، هيچ بشرى قدرت ندارد مانند آن را بياورد .\r\n\r\n","description":"","footnote":"","page_name":" 844 ","page_number":844},
  {"content":"\r\n\r\n( 1 ) دليل بعد از قرآن مجيد و حجت مؤمنين و قائم به امور مسلمين و مفسر قرآن كريم و داناى به احكام آن و جانشين آن حضرت على بن ابى طالب عليه السلام است .\r\nعلى عليه السلام كه در نزد پيغمبر مانند هارون در نزد موسى بود ، امير مؤمنان و پيشواى پرهيزكاران ، و رهبر سپيد چهره‌گان ، و بهترين اوصياء و وارث علوم پيغمبران است ، بعد از وى حسن ، حسين ، كه دو جوانان اهل بهشت ميباشند ، سپس على بن الحسين زين العابدين ، و محمد بن على باقر علوم انبياء ، جعفر بن محمد صادق وارث علوم اوصياء ، موسى بن جعفر كاظم على بن موسى الرضا ، محمد بن على ، على بن محمد ، حسن بن على و حجت منتظر قائم عليهم السلام .\r\nگواهى مىدهم كه آنها امام و وصى پيغمبر هستند ، و زمين در هيچ عصر و زمانى خالى از حجت نيست ، آنها ريسمان استوار خداوند و پيشوايان هدايت و رهبران مردم و برهان اهل دنيا هستند تا آنگاه كه خداوند وارث زمين را برساند ، هر كس با آنها مخالف كند گمراه است ، و مردم را گمراه مىكند و به طرف باطل دعوت مىنمايد ، اين چنين شخص حق را ترك گفته و طريق هدايت را از دست داده است .\r\nخداوند متعال در قرآن مجيد آنها را به ناطق تعبير كرده و از رسول خود صلى اللَّه عليه و آله به بيان اشاره فرموده است ، و هر كس بميرد و آنها را نشناسد در جهالت و نادانى مرده است .\r\nدر مذهب اهل بيت عفت ، و پاكدامنى ، تقوى و پرهيزكارى ، راستگوئى و شايستگى ، اجتهاد ، و اداء امانت به نيكان و بدان ، و شكيبائى و انتظار فرج ، طول\r\n\r\n","description":"","footnote":"","page_name":" 845 ","page_number":845},
  {"content":"\r\n\r\nسجود ، ( 1 ) روزه داشتن ، نماز خواندن در شب ، دورى از محرمات ، تسليت به مصيبت ديدگان ، معاشرت خوب .\r\nوضوء گرفتن با همان دستوراتى كه خداوند متعال در قرآن مجيد داده ، با شستن دست تا مرفق ، و مسح سر و هر دو پا ، و عدم نقض وضوء مگر با بول و يا غائط ، و يا اخراج ريح و خوابيدن و يا جنابت كه اينها از مبطلات وضوء ميباشند ، هر كسى به كفش پا مسح كند با خدا و رسولش مخالفت كرده است .\r\nغسل روز جمعه ، غسل عيدين ، غسل دخول مكه و مدينه ، غسل زيارت ، غسل احرام ، غسل شب اول ماه رمضان و شب هفدهم و نوزدهم و بيست و يكم ، و بيست سوم ماه مبارك رمضان از اغسال مستحبه است ، غسل جنابت و غسل حيض واجب مىباشند .\r\nنماز ظهر چهار ركعت ، عصر چهار ركعت ، مغرب سه ركعت ، صبح دو ركعت اين هفده ركعت واجب مىباشد .\r\nسى و چهار ركعت نيز مستحب است و آن عبارت است از :\r\nهشت ركعت قبل از ظهر ، هشت ركعت قبل از عصر ، چهار ركعت بعد از مغرب و دو ركعت بعد از عشاء كه يك ركعت به حساب مىآيد ، هشت ركعت نماز شب دو ركعت شفع و يك ركعت وتر كه قبل از طلوع فجر خوانده ميشوند و دو ركعت هم قبل از نماز صبح .\r\nنماز در اول وقت فضيلت دارد ، فضيلت نماز جماعت بر فرادى بيست و چهار برابر است ، پشت سر فاسق و بدكار نميتوان نماز خواند ، و جز به پيروان\r\n\r\n","description":"","footnote":"","page_name":" 846 ","page_number":846},
  {"content":"\r\n\r\nولايت اقتداء نميتوان كرد ، ( 1 ) و در پوست ميته نماز گزاردن درست نيست ، و در پوست درندگان نيز خواندن نماز جايز نيست ، و در تشهد اول السلام علينا و على عباد اللَّه الصالحين نبايد گفته شود ، زيرا سلام دادن بيرون شدن از نماز مىباشد ، و هر گاه آن را گفتى از نماز بيرون مىگردى .\r\nتقصير در هشت فرسخ انجام ميگيرد ، و هر گاه نمازت را قصر خواندى روزه‌ات را نيز افطار ميكنى ، و اگر كسى در سفر افطار نكند روزه‌اش قبول نيست و بايد قضاء آن را بجا آورد زيرا بايد در هنگام سفر روزه را افطار كرد ، قنوت در نماز صبح . ظهر ، عصر ، مغرب ، و عشاء ، سنت واجب است ، و در صلاة ميت بايد پنج تكبير گفت ، و هر كس كسر كند با سنت مخالفت كرده است ، ميت را بايد با پا داخل قبر كرد ، و در هنگام دخول بايد با او مدارا نمود .\r\nدر همه نمازها بايد بسم اللَّه را بلند قرائت كرد ، و زكات واجب در هر دويست درهم پنج درهم است ، و در كمتر از آن زكات نيست ، و زكات اموال پس از يك سال كه بر آن گذشت واجب ميگردد ، و زكات را به غير از اهل ولايت به ديگرى نميتوان داد .\r\nاز گندم و جو ، و خرما ، و كشمش هر گاه به پنج وسق برسد بايد يك دهم آن را پرداخت ، وسق شصت صاع است و هر صاعى چهار مد مىباشد .\r\nزكات فطر بر هر نفر كوچك و بزرگ آزاد ، يا بنده مرد و زن واجب است ، مقدار زكات فطر يك صاع از گندم ، جو ، خرما ، و كشمش است كه بايد به معتقدين ولايت داده شود ، اكثر حيض ده روز و اقل آن سه روز است ، مستحاضه پنبه و يا\r\n\r\n","description":"","footnote":"","page_name":" 847 ","page_number":847},
  {"content":"\r\n\r\nپارچه در مخرج ميگذارد و غسل مىكند و نماز ميگذارد ، ( 1 ) و ليكن حائض در ايام حيض نماز نميگذارد و قضاء آن را هم بجاى نمىآورد ، و ليكن روزه را ترك مىكند و قضاء آن را بجاى مىآورد .\r\nروزه ماه رمضان واجب است ، با رؤيت هلال رمضان روزه بايد گرفت ، و با ديدن هلال شوال بايد افطار كرد ، و نمازهاى مستحبى را با جماعت نميتوان خواند ، و هر كس نماز مستحبى را با جماعت بخواند مبدع است و هر بدعت هم ضلالت است ، و ضلالت پايانش جهنم مىباشد ، در هر ماه سه روز روزه داشتن سنت است ، هر ده روز يك روز .\r\nروزه ماه شعبان براى كسى كه نميتواند روزه بگيرد خوب است ، و اگر قضاء ماه رمضان را متفرقا انجام دهد اشكالى ندارد .\r\nحج خانه خدا براى كسى كه استطاعت دارد واجب است ، و استطاعت نيز زاد و راحله مىباشد و حج بدون تمتع جائز نيست ، و قرآن و افراد كه مورد استعمال عامه مىباشد جز براى اهل مكه و كسانى كه در اطراف مكه هستند جائز نيست ، احرام به حج و يا عمره جز در ميقات جائز نيست .\r\nخداوند متعال ميفرمايد :  وَ أَتِمُّوا الْحَجَّ وَ الْعُمْرَةَ لِلَّهِ  و جايز نيست گوسفندى كه بيضه‌اش را كشيده باشند قربانى شود .\r\nجهاد با امام عادل واجب است ، و هر كس براى دفاع از مالش كشته شود ، شهيد است ، در هنگام تقيه كشتن كفار جائز نيست ، مگر اينكه فتنه و فساد پيشه كنند و يا مسلمانان را بكشند ، و اين در صورتى است كه بر خود و مسلمانان ايمن باشى ،\r\n\r\n","description":"","footnote":"","page_name":" 848 ","page_number":848},
  {"content":"\r\n\r\n( 1 ) تقيه در جايى كه بايد تقيه كرد واجب است ، و اگر از روى تقيه و يا براى دفع ظلم از خودش سوگند بخورد كفاره ندارد .\r\nطلاق همان است كه خداوند متعال در قرآن بيان فرموده و پيغمبر اكرم در سنت خود موارد آن را روشن كرده است . و اگر كسى بر خلاف كتاب خدا و سنت رسول صلى اللَّه عليه و آله طلاق دهد طلاقش باطل است ، همانطور كه هر نكاحى بر خلاف كتاب خدا انجام گيرد باطل است .\r\nجائز نيست مردى بيش از چهار زن در عقد خود درآورد ، و هر گاه زنى سه بار مطلقه شد بايد در عقد مردى ديگر درآيد و بعد نزد شوهر اولش برود .\r\nعلى عليه السلام فرمود : از تزويج زنانى كه در يك مجلس سه طلاقه شده‌اند پرهيز كنيد زيرا آنها شوهردار ميباشند ، صلوات بر رسول اكرم صلى اللَّه عليه و آله در هر جا واجب است ، و در هنگام عطسه و ذبايح نيز صلوات واجب مىباشد .\r\nمحبت دوستان خدا واجب و بغض دشمنان نيز واجب است و بايد از دشمنان خدا و پيشوايان آنها اظهار برائت كرد .\r\nنيكى به پدر و مادر اگر چه مشرك باشند واجب است ، و در معصيت خداوند اطاعت پدر و مادر جائز نيست ، زيرا در معصيت و نافرمانى خداوند نبايد از هيچ كسى اطاعت كرد .\r\nاگر گوسفندى را سر بريدند و با ذبح شرعى آن را كشتند جنين گوسفند نيز طاهر است ، در صورتى كه پشم و كرك درآورده باشد ، متعة النساء و متعة الحج همانطور كه در قرآن مجيد نازل شده است حلال مىباشد .\r\nفرائض نيز همان است كه خداوند فرموده و « عول » در آن نيست ، با فرزند و\r\n\r\n","description":"","footnote":"","page_name":" 849 ","page_number":849},
  {"content":"\r\n\r\nپدر و مادر فقط شوهر و زن ارث مىبرند ( 1 ) و صاحبان سهم از كسانى كه سهم ندارند سزاوارترند ، و سهم عصبه در دين خدا نيست .\r\nعقيقه از مولود براى پسر و دختر واجب است ، و همين طور است نام‌گذارى كودك ، و سر تراشيدن آن در روز هفتم و هم وزن موى سر كودك بايد طلا و يا نقره صدقه داد ، ختنه براى مردان يك سنت واجب است ، و براى زنان استحباب دارد .\r\nخداوند متعال اشخاص را به اندازهء وسع و استعداد آنها مكلف ميسازد ، افعال بندگان از طرف خداوند خلق شده ، و اين خلق تقديرى است نه تكوينى ، و خداوند متعال خالق همه اشياء است .\r\nما معتقد به جبر و تفويض نيستيم ، و خداوند نيكوكاران را به عمل بدكاران مؤاخذه نميكند ، و كودكان را به گناه پدران معذب نميسازد ، و هيچ كس گناه ديگرى را به گردن نميگيرد ، و براى انسان فقط سعى و كوشش و فعاليت نتيجه مطلوب دارد .\r\nخداوند عفو مىكند و احسان مينمايد و بر كسى ستم روا نميدارد ، زيرا وى از همه نقائص منزه است خداوند متعال اطاعت امام و پيشوائى را كه مردم را گمراه كند و از جاده حق و حقيقت جامعه را منحرف سازد واجب نكرده است .\r\nخداوند متعال افرادى را كه كافر هستند و مردم را از عبادت او دور ميكنند به عنوان رسالت و پيامبرى اختيار نميكند ، و اسلام غير از ايمان است ، هر مؤمن مسلمان هست ولى هر مسلمانى مؤمن نيست .\r\nهيچ دزدى در حين ارتكاب دزدى و هيچ زناكارى در هنگام زنا مؤمن نيستند و كسانى كه مستوجب حدود شرعى ميباشند مسلمان هستند و ليكن نه مؤمن هستند و نه كافر .\r\n\r\n","description":"","footnote":"","page_name":" 850 ","page_number":850},
  {"content":"\r\n\r\n( 1 ) خداوند متعال مؤمن را كه وعده بهشت داده داخل دوزخ نميكند ، و كافرى را كه دوزخ بر او واجب شده است از جهنم بيرون نميسازد ، و خداوند همه گناهان را جز كسانى كه مشرك شده‌اند مىآمرزد .\r\nموحدين گنه‌كار كه مرتكب معصيت شده باشند در جهنم مخلد نخواهند بود و پس از مدتى از آنجا بيرون خواهند شد ، و شفاعت آنان را در برخواهد گرفت ، امروز تقيه در دار اسلام لازم است ، و ليكن در دار كفر و ايمان تقيه لازم نيست .\r\nامر به معروف و نهى از منكر واجب ميباشند در صورتى كه ترس از نفس نباشد و امكان هم وجود داشته باشد ، ايمان يعنى اداء امانت‌دارى و دورى از گناهان كبيره ، و ايمان شناسائى با قلب و اقرار به زبان و عمل به اركان مىباشد ، تكبير در عيدين واجب است .\r\nدر عيد فطر بعد از پنج نماز و اول از نماز مغرب شب عيد شروع مىشود ، و در اضحى تكبير بعد از نماز واجب است ، و از نماز ظهر روز عيد شروع ميگردد ، و در منى بعد از پانزده نماز تكبير واجب است .\r\nزنى كه بچه آورده تا هيجده روز نماز نميخواند ، و اگر قبل از اين ايام پاك شد نماز ميخواند ، و اگر بعد از هيجده روز پاك نشد غسل مىكند و نماز ميخواند و مانند مستحاضه عمل مينمايد .\r\nبه عذاب قبر و نكير و منكر و روز قيامت و صراط و ميزان ايمان داريم ، و از كسانى كه به آل محمد عليهم السلام ستم كردند و آنها را از منازل و مساكن خود بيرون كردند تبرى ميجوئيم و ( همچنين از ) كسانى كه سنت‌هاى ظالمانه گذاشتند و يا سنت‌هاى حضرت رسول ( ص ) را تغيير دادند .\r\n\r\n","description":"","footnote":"","page_name":" 851 ","page_number":851},
  {"content":"\r\n\r\n( 1 ) از كسانى كه بيعت على عليه السلام را شكستند ، و بر ضد آن جناب پرداختند ، و با قاسطين و مارقين كه على را آزردند و بر آن حضرت ستم روا داشتند بيزارى ميجوئيم .\r\nهمان كسانى كه حرمت حضرت رسول صلى اللَّه عليه و آله را حفظ نكرده و با امام خود نقض عهد كرده و زنى را از خانه بيرون كردند و او را در ميدان جنگ حاضر نمودند و با على عليه السلام كارزار كردند و شيعيان پرهيزكار آن حضرت را كشتند ، ما از اعمال و كردار اين جماعت بيزار هستيم ، و از آن‌ها برائت ميجوئيم ، از كسانى كه اخيار و ابرار امت را تبعيد كرد و آنها را از منازل خود بيرون راند و مطرودين و لغاء را در اطراف خود جمع كرد و بيت المال را بين اغنياء تقسيم نمود ، و گروهى سفيه را مانند معاويه و عمرو بن عاص كه هر دو آنها مورد لعنت پيغمبر قرار گرفته بودند حكومت داد ، بيزارى ميجوئيم و از اشياع و اتباع آنها تبرى ميجوئيم ، و همچنين از كسانى كه با على عليه السلام و انصار و مهاجرين و اهل فضل و صلاح جنگيدند و همچنين از ابو موسى اشعرى ، و پيروان آنها .\r\nاين جماعت در جهان مرتكب كارهائى شدند و پنداشتند كارهاى خوب ميكنند و ليكن كوششهاى آنان آنها را گمراه كرد و گرفتار معصيت و رسوائى شدند ، آنها به آيات پروردگار كافر شدند و به امامت على عليه السلام گردن ننهادند ، از اين رو اعمال نيك آنها و كوششهائى كه در دنيا كرده بودند از بين رفت و روز قيامت هيچ ارزش و اعتبارى نخواهند داشت .\r\nآن جماعت سگهاى اهل دوزخ هستند و از جهنميان پاسدارى مىكنند ، و از پيشوايان جور و ستم از اول و آخر تبرى مىجوئيم .\r\nما به ولايت على عليه السلام معتقد مىباشيم و از كسانى كه پيرامون او را گرفتند و حق او را شناختند و روش او را پيروى نمودند و در دين تغيير و تبديل نكردند ابراز رضايت و خوشنودى ميكنيم .\r\n\r\n","description":"","footnote":"","page_name":" 852 ","page_number":852},
  {"content":"\r\n\r\n( 1 ) مانند : سلمان فارسى ، ابو ذر غفارى ، مقداد بن اسود ، عمار بن ياسر ، حذيفة ابن يمان ، ابو الهيثم بن تيهان ، سهل بن حنيف ، عبادة بن صامت ، ابو ايوب انصارى ، خزيمة بن ثابت ، ابو سعيد خدرى ، و امثال آنها ، ما به روش آنها ميرويم و از طريق آنها متابعت ميكنيم .\r\nخمر حرام است چه زياد و چه كم ، و هر چيزى كه آدمى را مست كند اندك آن هم حرام مىباشد ، حيواناتى كه نيش داشته باشند و پرندگانى كه منقار داشته باشند گوشت آنها حرام است ، خوردن طحال نيز حرام مىباشد ، جرى ، مار ماهى ، و هر ماهىاى كه فلس نداشته باشد حرام است .\r\nاز گناهان كبيره مانند قتل نفس ، زنا ، سرقت ، شرب خمر ، عقوق والدين ، فرار از جهاد ، خوردن مال يتيم ، خوردن ميته ، خوردن گوشت خوك ، خوردن خون ، و آن حيواناتى كه بدون بردن نام خداوند ذبح شده باشند ، و خوردن اموال ربوى ، بعد از آن كه پروردگار آن را حرام فرمود .\r\nرشوه گرفتن و حرام خوردن ، قمار بازى كردن ، و كم فروشى در اوزان و مكيال ، بايد پرهيز كرد و خداوند متعال همه اين‌ها را حرام فرموده است .\r\nپروردگار متعال متهم كردن زنان پارسا و شوهردار را بزنا حرام فرموده ، و همچنين لواط ، شهادت به ناحق ، و نااميدى از رحمت پروردگار ، و آسوده بودن از عذاب خداوند ، و كمك كردن به ظالم و خضوع و خشوع در نزد ستمگران و سوگند دروغ و حبس حقوق مردم در حال فراخى زندگى ، دروغ ، تكبر ، اسراف و تبذير ، خيانت ، و سبك شمردن حج ، و جنگ با دوستان خداوند و اشتغال به ملاهى و ساز و آواز و اصرار بر گناهان را حرام كرده است .\r\n( 2 ) 80 - حسين بن خالد از حضرت رضا ( ع ) روايت كرده كه فرمود : هر كس معتقد\r\n\r\n","description":"","footnote":"","page_name":" 853 ","page_number":853},
  {"content":"\r\n\r\nبه تناسخ گردد كافر است .\r\n( 1 ) سپس فرمود : خداوند غلاة را لعنت كند آنها نيستند مگر يهودى ، و يا نصرانى و يا قدرى ، و يا مرجئه و يا حرورى ، بعد فرمود : با آن جماعت برخاست و نشست نكنيد ، و با آنان با صداقت رفتار ننمائيد ، و از آن جماعت تبرى كنيد همانطور كه خداوند از آن‌ها تبرى فرموده است .\r\n( 2 ) 81 - ابو هاشم جعفرى گويد : از حضرت رضا عليه السلام در بارهء غلاة و مفوضه سؤال كردم .\r\nفرمود : غلاة كافر هستند و مفوضهء مشرك ميباشند ، هر كس با آنها مجالست كند ، و يا با آنان غذا بخورد ، و يا وصلت و ازدواج كند ، و يا آنان را امين بداند ، و يا گفته‌هاى آنها را تصديق نمايد ، و يا از آنها دفاع كند و مساعدت نمايد از ولايت خداوند و رسول و اهل بيت عليهم السلام بيرون است .\r\n( 3 ) 82 - ابو عبدون گويد : هنگامى كه زيد بن موسى عليه السلام در بصره خروج كرد و خانه‌هاى آل عباس را خراب نمود ، بعد از چندى وى را دستگير كردند و به نزد مأمون بردند .\r\nمامون به حضرت رضا عليه السلام گفت : اگر برادرت زيد قيام كرد ، و مرتكب آن همه اعمال و افعال شد قبل از او هم زيد بن على قيام كرد و كشته شد و اگر به خاطر شما نبود من زيد را در برابر آن كارهائى كه انجام داد ميكشتم .\r\nحضرت رضا ( ع ) فرمود : برادرم زيد را با زيد بن على قياس نكنيد ، زيرا زيد ابن على يكى از علماى آل محمد بود كه براى جلوگيرى از فساد و ترويج حق قيام كرد و با دشمنان خداوند جنگ كرد تا كشته شد .\r\n\r\n","description":"","footnote":"","page_name":" 854 ","page_number":854},
  {"content":"\r\n\r\n( 1 ) پدرم موسى بن جعفر از پدرش نقل مىكرد كه آن حضرت فرمود : خداوند عمويم را رحمت كند وى مردم را به طرف « رضا » از آل محمد عليهم السلام دعوت ميكرد ، و اگر چنانچه پيروز ميشد به عهد خود وفا ميكرد .\r\nحضرت صادق سلام اللَّه عليه فرمود : زيد از من براى خروج مشورت خواست گفتم :\r\nاى عمويم ، اگر راضى هستى كه در كناسه كوفه به دار آويخته گردى قيام كن ، وقتى كه از منزل امام صادق ( ع ) بيرون شد .\r\nامام فرمود : واى بر كسى كه فرياد او را بشنود و دعوت او را اجابت نكند ، مامون گفت : مگر در بارهء اشخاصى كه مدعى امامت گردند اخبارى نرسيده است .\r\nحضرت رضا عليه السلام فرمود : زيد بن على مدعى امامت نشد و مقام قدس و تقواى او بالاتر از اين حرفها بود ، او مردم را به حكومت آل محمد دعوت مىكرد ، و ميگفت « ادعوكم الى الرضا من آل محمد » اخبار در بارهء كسانى كه مدعى امامت شوند و منكر امام منصوص شوند رسيده است .\r\nمقصود از آن حديث امامانى هستند كه مردم را گمراه كنند و از دين خدا برگردانند ، و ليكن زيد از آن جمله افرادى است كه مشمول اين آيه شريفه هستند :\r\n وَ جاهِدُوا فِي اللَّهِ حَقَّ جِهادِهِ هُوَ اجْتَباكُمْ  .\r\n( 2 ) 83 - محمد بن سنان گويد : حضرت رضا عليه السلام در پاسخ سؤالات من نوشت :\r\nبراى من نوشته بودى گروهى از اهل قبله عقيده دارند كه خداوند متعال بعضى چيزها را حرام كرده و بعضى را حلال براى علتى خاص نبوده است بلكه خواسته بدين وسيله\r\n\r\n","description":"","footnote":"","page_name":" 855 ","page_number":855},
  {"content":"\r\n\r\nبندگان را به تعبد وابدارد .\r\n( 1 ) كسانى كه اين عقيده را دارند گمراه ميباشند و از راه حق و حقيقت منحرف شده‌اند و اگر مطلب چنين بود و مقصودش از تشريع مسائل حلال و حرام استعباد مردم بود ميبايست حلال‌ها را حرام و يا حرام‌ها را حلال بكند ، و مردم را وادار كند كه نماز نخوانند و روزه نگيرند و اعمال حسنه انجام ندهند و پيغمبران و كتب آسمانى را منكر گردند ، و مشغول سرقت و زنا گردند و حدود و ثغور شرع مقدس را انجام ندهند .\r\nخداوند متعال حلال و حرام را براى مصلحت بندگانش تشريع فرموده اگر اشيائى را حرام كرده و فساد آن عمل بسيار روشن است و چون بعضى از اعمال جامعه را به طرف فساد و تباهى مىكشاند و اساس زندگى را متلاشى مىكند و موجب هلاكت و فناء آدمى مىشود از اين رو خداوند آن كارها را حرام كرده و بندگانش را براى مصالح اجتماع آن‌ها از ارتكاب آن كارها نهى فرمود ، و براى مرتكب آن وعده دوزخ داده است .\r\nاز آن طرف پروردگار بعض از محرمات را در هنگام اضطرار حلال كرده و يا هنگامى كه انسان احتياج داشته باشد و يا صلاحش باشد حرامى بطور موقت حلال مىگردد ، مانند خوردن ميته و يا گوشت خنزير كه در هنگام خطر مرگ و نبودن چيزى كه رفع گرسنگى بكند و جان آدمى را حفظ كند حلال مىشود .\r\nپس از اين جا معلوم مىگردد كه خداوند حلال و حرام را براى مصلحت جامعه وضع كرده و صرف استعباد بندگان و تعبد در بين نيست ، و پيغمبران و اوصياء دستورات خداوند را كه براى صلاح دين و دنياى آن‌ها بود به مردم ابلاغ\r\n\r\n","description":"","footnote":"","page_name":" 856 ","page_number":856},
  {"content":"\r\n\r\nكردند .\r\n( 1 ) حضرت صادق ( ع ) فرمود : اگر بندگان مىدانستند آغاز خلقت چگونه بود با هم اختلاف نميكردند . و نيز فرمود : بين حلال و حرام فاصله زيادى نيست و با مختصر تغييرى حلال حرام و يا حلال مىگردد .\r\n\r\n","description":"","footnote":"","page_name":" 857 ","page_number":857},
  {"content":"\r\n . \r\n","description":"","footnote":"","page_name":" 858 ","page_number":858},
  {"content":"\r\n . \r\n","description":"","footnote":"","page_name":" 859 ","page_number":859},
  {"content":"\r\n . \r\n","description":"","footnote":"","page_name":" 860 ","page_number":860},
  {"content":"\r\n . \r\n","description":"","footnote":"","page_name":" 861 ","page_number":861},
  {"content":"\r\n . \r\n","description":"","footnote":"","page_name":" 862 ","page_number":862},
  {"content":"\r\n . \r\n","description":"","footnote":"","page_name":" 863 ","page_number":863},
  {"content":"\r\n . \r\n","description":"","footnote":"","page_name":" 864 ","page_number":864},
  {"content":"\r\n . \r\n","description":"","footnote":"","page_name":" 865 ","page_number":865},
  {"content":"\r\n . \r\n","description":"","footnote":"","page_name":" 866 ","page_number":866},
  {"content":"\r\n . \r\n","description":"","footnote":"","page_name":" 867 ","page_number":867},
  {"content":"\r\n . \r\n","description":"","footnote":"","page_name":" 868 ","page_number":868},
  {"content":"\r\n . \r\n","description":"","footnote":"","page_name":" 869 ","page_number":869},
  {"content":"\r\n . \r\n","description":"","footnote":"","page_name":" 870 ","page_number":870},
  {"content":"\r\n . \r\n","description":"","footnote":"","page_name":" 871 ","page_number":871},
  {"content":"\r\n . \r\n","description":"","footnote":"","page_name":" 872 ","page_number":872},
  {"content":"\r\n . \r\n","description":"","footnote":"","page_name":" 873 ","page_number":873},
  {"content":"\r\n . \r\n","description":"","footnote":"","page_name":" 874 ","page_number":874},
  {"content":"\r\n . \r\n","description":"","footnote":"","page_name":" 875 ","page_number":875},
  {"content":"\r\n . \r\n","description":"","footnote":"","page_name":" 876 ","page_number":876},
  {"content":"\r\n . \r\n","description":"","footnote":"","page_name":" 877 ","page_number":877},
  {"content":"\r\n . \r\n","description":"","footnote":"","page_name":" 878 ","page_number":878},
  {"content":"\r\n . \r\n","description":"","footnote":"","page_name":" 879 ","page_number":879},
  {"content":"\r\n . \r\n","description":"","footnote":"","page_name":" 880 ","page_number":880},
  {"content":"\r\n . \r\n","description":"","footnote":"","page_name":" 881 ","page_number":881},
  {"content":"\r\n . \r\n","description":"","footnote":"","page_name":" 882 ","page_number":882},
  {"content":"\r\n . \r\n","description":"","footnote":"","page_name":" 883 ","page_number":883},
  {"content":"\r\n . \r\n","description":"","footnote":"","page_name":" 884 ","page_number":884},
  {"content":"\r\n . \r\n","description":"","footnote":"","page_name":" 885 ","page_number":885},
  {"content":"\r\n . \r\n","description":"","footnote":"","page_name":" 886 ","page_number":886},
  {"content":"\r\n . \r\n","description":"","footnote":"","page_name":" 887 ","page_number":887},
  {"content":"\r\n\r\n.\r\n\r\n\r\n","description":"","footnote":"","page_name":" 888 ","page_number":888}
  ]