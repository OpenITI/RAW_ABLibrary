[
  {"content":"\r\n\r\nستارگان\r\nاز ديدگاه قرآن\r\nنويسنده : استاد محقق وفرزانه\r\nآية الله دكتر محمد صادقى تهرانى\r\n\r\n","description":"","footnote":"","page_name":" شناسنامه و فهرست 1 ","page_number":1},
  {"content":"\r\n\r\nصادقى تهرانى ، محمد ، 1307\r\nستارگان از ديدگاه قرآن - تهران - اميدفردا - 1380\r\nشابك : isbn 964 - 5731 - 10 - 0\r\nفهرست نويسى براساس اطلاعات فيپا :\r\n1 - قرآن - نجوم 2 - قرآن و علوم\r\n2 س 2 ص / 65 / 103 bp\r\n158 / 297\r\nكتابخانه ملى ايران\r\n17588 - 78 م\r\nانتشارات اميد فردا\r\nستارگان از ديدگاه قرآن\r\nآيت الله دكتر محمد صادقى تهرانى\r\nچاپ سوم : 1385\r\nليتوگرافى : آبرنگ\r\nچاپ : غزال\r\nشمارگان : 2500 نسخه\r\n3900 تومان\r\nنشانى : تهران - ميدان انقلاب - ابتداى خيابان آزادى - ابتداى خيابان جمالزاده جنوبى - كوچه دانشور - پلاك 32 ( ساختمان آفاق )\r\nتلفن : 66917449 تلفكس : 66949575 - 66913568 همراه : 09123574809\r\nسايت اينترنتى : www . omidefarda . net\r\nپست الكترونيك : info @ omidefarda . net\r\n\r\n","description":"","footnote":"","page_name":" شناسنامه و فهرست 2 ","page_number":2},
  {"content":"\r\n\r\n\r\nفهرست مطالب كتاب\r\nصفحه فهرست\r\n2 - پيش‌گفتار : روش بحث در كتاب حاضر تحقيق در پيرامون آيات قرآنى درباره موضوعات مورد بحث - و احيانا تطبيق نظريات دانشمندان بر قرآن است ، نه آنكه تطبيق قرآن بر نظرات آنان - و طرد احاديث و اقوالى كه بر خلاف نصّ و ظاهر قرآن است ، و تشكيك درباره آنهائى كه شاهدى از قرآن بر صحت آنها نيست .\r\n12 - آغاز آفرينش جهان و بحث در آيه :  « وَ كانَ عَرْشُهُ عَلَى الْماءِ »  .\r\n13 - قرآن و ماده نخستين خلقت جهان و احتمالاتى در معانى « عرش » .\r\n16 - مادر جهان « ماء » چيست ؟ .\r\n18 - دخان چيست و آيات و اخبار در پيرامون آن .\r\n20 - اخبار در چگونگى تولّد جهان .\r\n25 - سه فرضيّه درباره « ماء » ماده نخستين .\r\n28 - سخنى چند در پيرامون اتم .\r\n33 - چهار فرضيه در پيرامون « ماء » كدام مادر جهان است : آب ؟\r\nدو اتم اكسيژن و هيدروژن ؟ كليه اتم‌ها ؟ يا الكترون و پروتون ؟ . . .\r\n36 - يك حقيقت كه « ماء » نسبى برايش نيست .\r\n38 - تركيب عمومى جهان و آيه :  « وَ مِنْ كُلِّ شَيْءٍ خَلَقْنا زَوْجَيْنِ »  .\r\n39 - فرضيه گسترش آلفر و ثبات هوبل درباره ماده نخستين .\r\n41 - نتيجه گفتار درباره ماده نخستين جهان .\r\n43 - نكته قابل توجه درباره تركيب و حدوث ماده .\r\n44 - احاديثى درباره تولّد زمين از بقاياى انفجار نخستين .\r\n48 - كيفيت ولادت زمين و آسمان در نهج البلاغه .\r\n\r\n","description":"","footnote":"","page_name":" شناسنامه و فهرست 3 ","page_number":3},
  {"content":"\r\n\r\n52 - تولّد زمين از بقاياى انفجار مادهء نخستين .\r\n55 - سخنان طنطاوى درباره آيهء  « وَ كانَ عَرْشُهُ عَلَى الْماءِ »  .\r\n57 - آيا زمين از فرزندان خورشيد است ؟\r\n64 - معنى رتق و فتق زمين و آسمانها ، آيهء  « كانَتا رَتْقاً فَفَتَقْناهُما »  .\r\n67 - آيات و روايات درباره رتق و فتق .\r\n72 - پرسش از طنطاوى كه چرا فرضيه لاپلاس را به قرآن تحميل مىكند ؟\r\n73 - فرضيه‌هاى دانشمندان در تشكيل منظومه شمسى .\r\n76 - مواد متشكّله زمين فقط يك صدم از مواد خورشيد را دارد .\r\n79 - درباره آيه :  « أَ وَ لَمْ يَرَ الَّذِينَ كَفَرُوا »  .\r\n82 - آب ماده زندگى  « وَ جَعَلْنا مِنَ الْماءِ كُلَّ شَيْءٍ حَيٍّ »  .\r\n86 - دورانهاى آفرينش زمين و آسمان در هشت آيه « ستة ايام » .\r\n89 - ايام ششگانه چيست : روز معمولى ؟ شبانه‌روز ؟ يوم ربوبى ؟\r\nيوم عالمى ؟ يا يوم بمعنى مطلق زمان و يا . . .\r\n96 - اطلاقات « يوم » بمعنى « زمان » .\r\n100 - قرآن ايام ششگانه را بر خلقت زمين و آسمان بخش مىكند .\r\n101 - درباره : يومين ، و اربعة ايام ، و يومين .\r\n101 - دو يوم براى خلقت زمينها ، و دو يوم براى تشكيل هفت آسمان .\r\n107 - آفرينش ستارگان در آسمان اوّل پس از تكميل زمين ، آيا خورشيد هم مثل ستارگان پس از زمين بوجود آمده ؟\r\n108 - دو دوران ديگر از شش دوران .\r\n111 - پيدايش زمين در دو دوران .\r\n116 - پيدايش كوهها و بركات و اقوات در چهار دوران .\r\n\r\n","description":"","footnote":"","page_name":" شناسنامه و فهرست 4 ","page_number":4},
  {"content":"\r\n\r\n125 - آفرينش هفت آسمان در دو دوران .\r\n126 - هفتهء زمين و هفتهء جهانى .\r\n129 - حركات زمين از نظر قرآن « دحو الارض » .\r\n133 - جايگاه زمين بر خلاف پندارها ، قرآن و سخنان امير المومنين كه :\r\nزمين را در فضا معلق و با پايه‌اى غيرمرئى ياد مىكند .\r\n134 - حركات و جاذبهء زمين .\r\n139 - حركات و جاذبهء كيهان‌پيماى ما .\r\n141 - « كفات » چيست .\r\n145 - جاذبه زمين و سرنشينان زنده و مردهء او .\r\n149 - آيه : مهاد ، و ذلول ، و فراش ، و قرار ، و راجفه .\r\n154 - « كفات » از نظر اخبار .\r\n158 - آيه « ذلول » در حركت زمين .\r\n159 - آيه « فراش » در حركت زمين .\r\n160 - آيهء « قرار » در حركت زمين .\r\n162 - آيه « مهد » در حركت زمين .\r\n166 - سفينه فضانورد و آيهء :  « كُلٌّ فِي فَلَكٍ يَسْبَحُونَ »  .\r\n169 - نيروى جاذبه و سرعت حركت زمين .\r\n171 - نظرات گذشتگان و هيئت بطليموس .\r\n173 - زمينهاى هفتگانه ، آيهء  « وَ مِنَ الْأَرْضِ مِثْلَهُنَّ »  .\r\n176 - تمدنهاى آسمانى و آيات و اخبار در اين‌باره .\r\n179 - آيا بشر خواهد توانست بكرات ديگر مسافرت كند .\r\n181 - نمونه‌هائى از سرعتهاى خارق‌العاده از قرآن .\r\n\r\n","description":"","footnote":"","page_name":" شناسنامه و فهرست 5 ","page_number":5},
  {"content":"\r\n\r\n186 - قرآن براى ازدياد معرفت به خداوند امر به توجه بر آسمان مىكند .\r\n189 - اخبار دربارهء هفت زمين .\r\n197 - شواهد ديگر بر وجود عاقلان در ساير كرات .\r\n199 - آيا تمامى اين كرات آبادند ؟\r\n201 - سخنان مفسران و انحراف طنطاوى .\r\n205 - كوه‌ها ميخهاى زمين‌اند .\r\n211 - زمين دستگاه مرموز خبرگزارى خدا است .\r\n212 - وحى و اقسام آن .\r\n214 - زمين تمام اعمال و اقوال ما را بروز رستاخيز ضبط مىكند .\r\n219 - دستگاه ضبط در اعضاء و جوارح ما .\r\n220 - « طائر » كتاب و نامه اعمال ما .\r\n226 - هفت آسمان از نظر قرآن و ذكر نه آيه .\r\n229 - در پيرامون كسترش آسمانها .\r\n232 - سخنان طنطاوى درباره هفت آسمان .\r\n233 - نظر علم جديد در تولد جهان .\r\n237 - سخنان شهرستانى دربارهء منظومه شمسى .\r\n241 - جايگاه ستارگان ، آيهء  « وَ زَيَّنَّا السَّماءَ الدُّنْيا بِمَصابِيحَ »  :\r\nستارگانى كه به چشم ما ميخورند در آسمان اول‌اند .\r\n246 - سخنان برخى از مفسران در جايگاه ستارگان .\r\n248 - اخبار در پيرامون هفت آسمان .\r\n251 - آسمان فضاى خالى نيست .\r\n253 - اقيانوسهاى آسمانى .\r\n\r\n","description":"","footnote":"","page_name":" شناسنامه و فهرست 6 ","page_number":6},
  {"content":"\r\n\r\n254 - حيات و زندگى در كرات آسمانى .\r\n256 - تمدنها و شهرهاى آسمانى .\r\n261 - دربارهء عطارد و زهره .\r\n262 - مريخ كه همسايه زمين است احتمال حيات در اوست .\r\n267 - كهكشانها يا جزاير آسمانى .\r\n268 - درباره اندازه‌گيرى فضا ، و نور . . .\r\n269 - درباره تولد ستارگان .\r\n271 - قرآن و مسافرتهاى كيهانى و بحث در آيه :\r\n « إِنِ اسْتَطَعْتُمْ أَنْ تَنْفُذُوا مِنْ أَقْطارِ السَّماواتِ »  .\r\n275 - سفرهاى علمى و بدنى در جو پهناور كيهان .\r\n278 - فرق ميان كواكب ، نجوم ، بروج ، رجوم ، و شهاب .\r\n279 - بروج و قصرهاى آسمانى .\r\n281 - شهاب و سنگهاى آسمانى .\r\n285 - رجوم و تيرهاى آسمانى .\r\n287 - محافظين و شهابها .\r\n291 - شياطينى كه ميخواهند به اسرار وحى برسند :\r\nدر پيرامون آيات سوره جنّ .\r\n295 - سنگهاى آسمانى بعنوان عذاب .\r\n297 - شهابها و سنگهاى آسمانى .\r\n300 - نمونه‌اى از سنگهاى آسمانى .\r\n303 - فرق ميان شهاب و سنگ آسمانى و جنس و مواد آنها .\r\n304 - سخنان برخى مفسرين درباره صعود شياطين .\r\n\r\n","description":"","footnote":"","page_name":" شناسنامه و فهرست 7 ","page_number":7},
  {"content":"\r\n\r\n305 - ستارگان دنباله‌دار .\r\n311 - خورشيد يا چراغ آسمانى ما .\r\n313 - چراغى بزرگ‌تر از اطاق .\r\n314 - دربارهء مشرق و مغرب و مشرقين و مغربين و مشارق . . .\r\nرب المشرقين و رب المغربين .\r\n318 - خورشيد : چراغ بيدارى ، ماه : چراغ خواب .\r\n319 - آيات و اخبار دربارهء خورشيد و ماه .\r\n321 - بارانهاى متناوب در كره خورشيد .\r\n324 - نظرات و فرضيه‌ها در انرژى خورشيد .\r\n326 - رستاخيز جهان و آيات و اخبار .\r\n331 - رستاخيز ستارگان آيهء  « إِذَا النُّجُومُ انْكَدَرَتْ »  . . .\r\n332 - رستاخيز خورشيد و ماه آيه   « إِذَا الشَّمْسُ كُوِّرَتْ »   . . .\r\n334 - انفجار زمين و كوهها و درياها  « يَوْمَ تَشَقَّقُ الْأَرْضُ »  . . .\r\n338 - نظرات دانشمندان در رستاخيز جهان .\r\n345 - جهانهاى گوناگون .\r\n348 - قرآن و اخبار و نسلهاى گذشته .\r\n* * *\r\n\r\n","description":"","footnote":"","page_name":" شناسنامه و فهرست 8 ","page_number":8},
  {"content":"\r\n\r\n\r\nپيش‌گفتار :\r\nبسم الله الرحمن الرحيم سپاس بيكران آفريدگاريرا سزاست كه مادهء نخستين جهانرا بقدرت بىپايان خود بيافريد ، و زمينها و آسمانها و اخترانش را از آن پديد آورد ، و بهر پديده‌اى آنچه شايسته بود عطا فرمود ، و از رهگذر نظم آفرينش انسانرا بعظمت و قدرت خود آگاه فرمود .\r\nو درود نامحدود بر راهنمايان سعادت و مشعلداران هدايت ، بخصوص خاتم پيغمبران و سرور بزرگ جهان حضرت محمد بن عبد اللّه صلّى اللّه عليه و آله كه با اشعهء تابناك قرآن تاريكىهاى جهل و خودپرستى را بشكافت ، و نور علم خداپرستى را بر دلهاى جهانيان بتافت ، و تابش انوار آسمانيشرا همچون خورشيد با عمر جهان هستى برابر ساخت .\r\nو بدينسان بر جانشينان پاك و معصومش كه هريك مشعل هدايت محمدى را بر دوش نهاده ، و سنت حضرتش را چنان كه بوده بر ملا و عيان ساختند .\r\n* * *\r\n\r\n","description":"","footnote":"","page_name":" 1 ","page_number":9},
  {"content":"\r\n . \r\n","description":"","footnote":"","page_name":" 2 ","page_number":10},
  {"content":"\r\n\r\nموضوع سخن در اين كتاب چنان كه از نام آن نيز پيداست كاوشى است پىگير در پيرامون ستارگان از نظر قرآن ، كه طبعا گزارش آغاز و انجام و حالت كنونى جهان آفرينش را نيز شامل است .\r\nو اين خود برجسته‌ترين و مهمترين بحث علمى و قرآنيست كه شايسته كمال باريك‌بينى و كاوش بوده و از بهترين مباحث روز بشمار ميآيد .\r\nسررشتهء بحث در كتاب حاضر وحى الهى و علم خداوندى « قرآن » است كه :\r\n لا يَأْتِيهِ الْباطِلُ مِنْ بَيْنِ يَدَيْهِ وَ لا مِنْ خَلْفِهِ تَنْزِيلٌ مِنْ حَكِيمٍ حَمِيدٍ  .\r\nحقايقى كه همچون خورشيد در كليهء دورانهاى زندگى بشر بر عقول و افكار خردمندان نورپاشى مىكند ، و هر هنگام بر علم و ادب و عقل و درايتشان مىافزايد .\r\nكتابى كه در طول چهارده قرن عمر خود از گزند هرگونه حادثه و از دستبرد راهزنان محفوظ مانده ، بهيچ‌وجه رنگ پندارهاى بىاساس و اساطير گذشتگانرا به خود نگرفته است :\r\n إِنَّا نَحْنُ نَزَّلْنَا الذِّكْرَ وَ إِنَّا لَهُ لَحافِظُونَ  « 1 » .\r\nتنها هدف نگارنده در اين كتاب اينست كه از اقيانوس بيكران علوم و معارف قرآنى در پيرامون آفرينش جهان گوهرهائى گرانبها بدست آورده و براى آشنائى با جهان هستى و پرده‌گيرى از اسرار نهانش تنها از علم آفريدگار استمداد جويد ، و حاصل نظريات اين كتاب وحى را تا اندازهء مقدور در دسترس متفكران و نوابغ علمى جهان بگذارد .\r\n\r\n\r\n","description":"","footnote":"\r\n( 1 ) - ما محقّقا با كمال قدرت و علم و رحمت اين يادآورى آسمانى ( قرآن ) را ( به منظور رهبرى جهانيان ) فرستاديم ، و ما به تمام قدرت آن را از گزند حادثه نگهبانيم .\r\n","page_name":" 3 ","page_number":11},
  {"content":"\r\n\r\nدر زمان ما كه عصر موشك كيهان‌پيما و تسخير فضا است ، بشر با تمام قوا ميكوشد بهر وسيله ممكن دستى بسوى كرات ديگر بگشايد و با پر و بال علم بسوى كيهان بپرواز آيد تا از قفس زمين و زندگى محدود آن بياسايد و زندگى و معلومات خود را از اينراه گسترش دهد چنان كه براى نخستين بار گروهى از اهل كتاب بكره ماه راه يافتند و در اين پيروزى بزرگ كه تاريخ بشريت را بمرحله نوينى آورد ، گوى سبقت را از ماديين ربودند .\r\nولى نگارنده مدّعى است كه اين تفكّر بطرزى كاملتر و با هدفى عاليتر در قرآن بروشنى نمودار است ، تا آنجا كه يكى از مأموريتهاى پيامبر بزرگ اسلام ، نظر و تفكّر در آسمان و موجودات كرات آسمانى است ، چنان كه فرمايد :\r\n قُلِ انْظُرُوا ما ذا فِي السَّماواتِ وَ الْأَرْضِ وَ ما تُغْنِي الْآياتُ وَ النُّذُرُ عَنْ قَوْمٍ لا يُؤْمِنُونَ  [ يونس 101 
  ] .\r\nبگو بنگريد و تفكّر كنيد چه چيزهائى در آسمانها و زمين است ، ولى نشانهاى قدرت الهى و فرستادگان او ، براى آنان كه درصدد پذيرش حق نميباشند ، بهره‌اى ندارد .\r\nآيه فوق صريحا به پيغمبر بزرگوار اسلام مأموريّت ميدهد كه مردم را بتفكّر و كاوش در زمين و آسمان و موجودات آنها وادارد تا از اين رهگذر به قدرت بينهايت و ربوبيّت پروردگار آگاه شوند .\r\nببين تفاوت ره از كجاست تا بكجا ؟\r\nبشر با كوشش هرچه تمامتر همى خواهد كه جسم و جان خود را بجرم و جسم كيهان و آسمان برساند ، و هدفى جز تسخير فضاى جسمانى ندارد .\r\nولى أمر الهى از اين رهگذر بشريت را اضافه بر تسلّط جسمانى و احاطه مادى ، بكمال و سعادت عقلانى ، شناسائى آفريدگار جهان نيز نائل مىنمايد .\r\nنظر در آسمانها و زمين كه در آيه فوق خاطرنشان شده است ، تنها نگريستن با چشم آن هم از دور نيست بلكه تمامى مراتب دقّت و ديدن كرات آسمانى را نيز شامل است ، كه كامل‌ترين راهش پروازهاى كيهانى و نگريستن و تفكّر\r\n\r\n","description":"","footnote":"","page_name":" 4 ","page_number":12},
  {"content":"\r\n\r\nنمودن بر كيهانيان از نزديك است ، تا با آشنائى وسيع‌ترى با جهان و جهانيان شناخت بيشترى يابيم .\r\nولى باز تكرار ميكنيم : نظرى كه تنها شعاعش جرم و جسم آسمان و زمين نباشد كه نتيجه‌اش اعراض از خدا و افزايش كفر و الحاد است « 1 » چنان كه فرمايد :\r\n وَ كَأَيِّنْ مِنْ آيَةٍ فِي السَّماواتِ وَ الْأَرْضِ يَمُرُّونَ عَلَيْها وَ هُمْ عَنْها مُعْرِضُونَ  [ يوسف 106 
  ] و چه بسا بر نشانهاى بزرگ قدرت و علم الهى در آسمانها و زمين گذر مىكنند ولى از آنها روى گردانند .\r\nو چنان كه گزارش خواهيم داد : گذر كردن بر آسمانها داراى مراتبى است كه كاملترين آنها مسافرت بكرات آسمانى و نگريستن آنها از نزديكست ، و اين آيه بطور عمومى از كلّيه تفكرات و مسافرتهائى كه درباره آسمان صورت گرفته و يا خواهد گرفت اخبار و پيشگوئى كرده ، و درعين‌حال بشريت را بخطرات ماديگرى و اعراض و انحراف از آفريدگار جهان آگاه ساخته است .\r\nدر زمان ما نخستين دسته از مسافرين كيهانى كه تاكنون هم بكره‌اى همچون ماه و مريخ رسيده‌اند سوقات مسافرتشان افزايش انكار خدا و كفر و الحاد با الحانى فريبنده بود ، مانند : خدا را نديديم ، فرشته‌اى وجود نداشت و . . . ! !\r\nگرچه در اين ميان آخرين گروه كه گام بر روى كره ماه نهادند - اين موفقيت را در سايه آئين آسمانى دانسته و بگروه نخست پوزخندها زدند - .\r\nامّا شايسته بود چنان كه مسلمين در امتيازات معنوى بر همگان پيشى دارند ، نخستين گروه فضانورد نيز كه پاى در كرات آسمان مىنهند آنان باشند .\r\nو چنان كه قرآن فرمايد : « نيك بنگريد چه در آسمانها و زمين است . . . »\r\n\r\n\r\n","description":"","footnote":"\r\n( 1 ) - از فرمايشات امير مؤمنان على عليه السلام دربارهء دنيا است كه : هركه نظر بر ظاهر فريبندهء جهان دوزد و از آن گذر نكند ، نتيجهء اين گونه نظرى كورى است - كه از دريافت حقائق پشت پردهء طبيعت محروم گردد - و اگر كسى از رهگذر نمودهاى گوناگون آفرينش آنقدرت پنهانيرا بنگرد كه جهانرا اين گونه زيبا پديد آورده ، و سرانجام نيز نابود خواهد كرد ، اين دوربينى ديدهء او را بينا و روشن ميسازد .\r\n","page_name":" 5 ","page_number":13},
  {"content":"\r\n\r\nو « چرا نمىنگرند در حقيقت آسمانها و زمين » .\r\nنگارنده در اين صفحات بيش از هر چيز مصمّم است كه از كتاب وحى الهى روزنه‌ها و زمينه‌هائى براى تفكّرات صحيح و بررسيهاى شايسته بدست آورد و بر خلاف برخى از مفسران از تحميل نظريات و فرضيّه‌هاى گذشته و كنونى بر قرآن اجتناب ورزد ، و نتايجى صالح و روشن در دسترس متفكّران بشر بگذارد .\r\nو بايد دانست كه انديشه تطبيق قرآن با فرضيّه‌هاى دانشمندان زير نقاب خدمت به دين ، اين خود سخت‌ترين ضربات را براساس وحى الهى وارد مىكند ، كه حقايق ثابت قرآن را مانند نظريات ناپايدار بشرى براى هميشه بدست تحوّل و زوال سپرده ، و راه هرگونه تعبير و تفسير بر خلاف نصّ و ظاهر را براى اين و آن ميگشايد .\r\nانديشهء درست و راه راست در تفسير قرآن دقّت و بررسى كامل در آيات مقدّسات آن بدينگونه است كه :\r\nكلّيّهء آياتى كه پيرامون يك موضوع سخن مىگويد يك جا مورد نظر و كاوش قرار گرفته و از هريك به منظور فهم ديگرى استمداد جوئيم كه : علىّ عليه السّلام فرمايد :\r\n« إنّ القرآن يفسّر بعضه بعضا ، و ينطق بعضه ببعض ، و يشهد بعضه على بعض »\r\nآيات قرآن مانند حروف تكوين است « مواد نخستين خلقت » كه پيوست صحيح هريك به ديگرى امواجى از علم و ادب در اقيانوس امواج افكار بشرى پديد مىآورد .\r\nو بر حسب دستورى كه از شخص پيامبر بزرگوار صلّى اللّه عليه و آله متواتر است : تمامى احاديث و رواياتيكه از پيامبر و جانشينان معصومش عليهم السّلام بما رسيده ناگزير ميبايستى با قرآن سنجيده شود ، و نتيجهء اين سنجش يكى از چهار حالت زير است :\r\n1 - مخالفت با نصّ قرآن .\r\n2 - مخالفت با ظاهر قرآن .\r\n3 - موافقت در دو صورت .\r\n4 - شاهد و نمونه‌اى موافق يا مخالف حديث در قرآن ديده نشود .\r\n\r\n","description":"","footnote":"","page_name":" 6 ","page_number":14},
  {"content":"\r\n\r\nرد و تكذيب حديث در صورت نخست مسلّم و بلا ترديد ، و بر حسب فرمودهء پيغمبر نازنين : اين گونه احاديث مجعول و مزخرف و غيرقابل قبولست .\r\nو در صورت دوّم منوط به اين است كه ظهور آيهء قرآنى ظهور پايدار باشد كه هر اندازه كاوش بيشترى كنيم اين چهرهء ظاهر هويداتر گردد ، و يا خللى در آن پديد نيايد .\r\nزيرا چه بسا گمان ميرود كه فلان آيه در فلان مطلب ظاهر است ، ولى در اثر كاوش در معنى آيه و كوشش و جستجو در آيات ديگر در همان زمينه ، آنچه ظاهر مينمود خلاف ظاهر ، و يا با معنى ديگر برابرى نمايد .\r\nبنابراين ظهور كامل و قابل اعتماد در آيات قرآنى بستگى به اين دو گونه بررسى و كنجكاوى دارد ، تا اگر حديثى بر خلاف ظاهر آيهء مورد بحث ديده شود ، بتوان آن را بعنوان مخالفت با ظاهر قرآن بىاعتبار دانست و يا براى آن توجيهى در نظر گرفت .\r\nدر صورت سوّم حديث مقبول و براى راهنمائى در تفسير آيه پذيرفته مىشود .\r\nولى در صورت چهارم بايستى بسند حديث توجّه نمود ، بتفاصيلى كه در فن رجال و حديث آورده‌اند ، و در صورت عدم وثوق باينكه از معصوم صادر شده در مورد آن توقّف مىكنيم ، و چنانچه از مطالب تعبّدى باشد جز در صورت قطع و يقين اعتنائى به آن نمىكنيم .\r\nو رويهم‌رفته چون احاديثى كه در مورد تفسير و يا تأويل آيات مقدّسات قرآن در كتب حديث وارد است نه از لحاظ سند و نه از لحاظ سنجش با قرآن از صدر اسلام تاكنون درست مورد بررسى قرار نگرفته ، نويسندگان تفسير قبل از هر چيز لازمست بنداى رساى پيامبر بزرگوار اسلام كه به منظور حفاظت قرآن و اسلام به گوش جهانيان رسانيده پاسخ مثبت دهند ، كه فرموده :\r\n\r\n","description":"","footnote":"","page_name":" 7 ","page_number":15},
  {"content":"\r\n\r\n« قد كثرت عليّ الكذّابهء و ستكثر . . ، . . فما جاءكم من حديث يخالف كتاب اللّه أو سنتّى فلم أقله » .\r\nدروغ‌پردازان نسبت به من بسيارند ، و زيادتر خواهند شد ، بنابراين هر گفته‌ايكه به من نسبت دهند اگر موافق كتاب خدا و روش ( قطعى ) من باشد درست است ، و اگر بخلاف يكى از اين دو ميزان باشد من نگفته‌ام .\r\nجملهء فوق ما را متذكّر ميسازد كه از آغاز طلوع اسلام كسانى عمدا و يا جهلا درصدد تخريب حقائق اسلام بوده ، و بچهرهء قال رسول اللّه ( ص ) و قال الإمام ، ميخواسته‌اند ساحت مقدّس دين را لكه‌دار نمايند .\r\nمثلا فلان يهودى و يا مسيحى كه از روى نفاق ايمان آورده بود ، احاديث زيادى از خرافات يهوديّت و نصرانيّت و يا از مجعولات و ساخته‌هاى خود و ديگران با سند و يا بدون سند به پيغمبر بزرگوار ( ص ) و يا يكى از ائمه دين نسبت مىداده است .\r\nو يا مطلبى از رسول خدا شنيده ، و سپس نسنجيده و نفهميده كلام آنحضرت را نقل بمعنى كرده ، و طبق پندار فاسد و فهم نارساى خود به اين و آن بازگو نموده است ، و يا قسمتى از كلام معصوم را دريافته و به گمان آنكه تمام است - و يا از روى عمد - براى سوء استفاده آنقسمت ناقص را نقل مىكند ، و از اين قبيل . . .\r\nدر احاديث اسلام : و ثنيّات « 1 » و اسرائيليات « 2 » و مسيحيّات « 3 » ،\r\nو برخى ديگر از خرافات ديده مىشود كه : پيامبر عظيم الشأن اسلام تكليف تمامى آنها را با سنجش به قرآن و سنّت قطعى خود يكسره كرده و ميزان صحّت و سقم احاديث را موافقت يا مخالفت با قرآن و سنن قطعيّهء خويش مقرر فرموده است .\r\nاز جمله احاديث موضوعه رواياتى است كه دربارهء تحريف قرآن بحذف يا زياده وارد شده است ، كه مع الأسف برخى از ساده‌لوحان و ظاهربينان به صورت\r\n\r\n\r\n","description":"","footnote":"\r\n( 1 ) - خرافات بت‌پرستان .\r\n( 2 ) - خرافات يهوديها .\r\n( 3 ) - خرافات عيسويها .\r\n","page_name":" 8 ","page_number":16},
  {"content":"\r\n\r\nمجموعه و كتابى تأليف و در دسترس مردم نهاده است « 1 »\r\nو يا برخى ديگر از پندارهاى گذشتگان است و از اين قبيل كه در موارد خود مشروحا يادآور ميشويم ، انشاء اللّه تعالى .\r\nنكتهء ديگرى كه نيز لازم است در تفسير قرآن منظور گردد و قبلا هم بدان اشاره شد ، دورى از تحميل آراء علمى و فرضيّه‌هاى دانشمندان است بر قرآن ، و از جمله رواياتى چند ( كه بر خلاف دليل حس و عقل و همچنين قرآن و بعضى احاديث صحيح ) زمين را بر شاخ گاو و يا گردهء ماهى جاى داده است .\r\nو مانند برخى احاديث كه پيرامون آفرينش زمين و آسمانها در شش روز بما رسيده ، و تعدادى از آنها چنان كه خواهد آمد موافق قسمتى از خرافات توراتست كه اين خود گذشته از اينكه از نمونه‌هاى مسلم تفسير برأى مىباشد وحى الهى را نيز مانند افكار بشرى بدست تبديل و تحوّل ميسپارد .\r\nمثلا فلان مطلب از نظر علمى ثابت شده ، و يا بعنوان فرضيّه‌اى مورد قبول واقع گشته ، و يا از نظر شخص مفسّر راجح است ، آنگاه آيه قرآن را بر خلاف ظاهر و يا احيانا بر خلاف نص ، و يا در زمينه‌اى كه متشابه باشد بدون شاهدى قابل اعتماد تعبير و توجيه نموده ، و نظريّه و رأى خود و يا ديگرانرا بر آن تحميل نمايد .\r\nمانند شيخ طنطاوى در تفسير - الجواهر - كه دامنهء تحميل را بفرضيّه‌هاى غير ثابت نيز كشانيده ، و كوچكترين و ناچيزترين نغمه و فرضيهء غربى را بر قرآن تحميل مينمايد .\r\nمثل فرضيّهء جدا شدن زمين از خورشيد كه بر آيهء 30 - 32 سورهء انبياء « 2 » تطبيق و تحميل كرده ، و به اين فرضيّه قانون ثابت علمى نام نهاده است ، در صورتى كه اصل فرضيّه چنان كه خواهد آمد گذشته از آنكه بر پايهء علمى استوار نيست ، باعتراف دانشمندان كيهان‌شناس معاصر اصولا با مبانى كنونى\r\n\r\n\r\n","description":"","footnote":"\r\n( 1 ) - مانند كتاب فضل الخطاب نورى كه وسيله خطرناك براى حملات و اشكالات معاندين قرآن و يا برادران سنّى مذهب قرار گرفته است ، و اكنون يكى از واجبات مسلمين براى نگهبانى ناموس بزرگ اسلام ( قرآن ) نابود كردن تمامى نسخه‌هاى چاپى و خطى از اينقبيل كتابها است\r\n( 2 ) -  أَ وَ لَمْ يَرَ الَّذِينَ كَفَرُوا أَنَّ السَّماواتِ وَ الْأَرْضَ كانَتا رَتْقاً فَفَتَقْناهُما . \r\n","page_name":" 9 ","page_number":17},
  {"content":"\r\n\r\nسازگار نيست ، و از طرفى هم بر خلاف ظاهر قرآن و احاديث معتبره مىباشد .\r\nدر تفاسير برخى از گذشتگان نيز از اين قبيل انحرافات به چشم مىخورد ، از جمله حركات زمين را از لحاظ مخالفت با موازين هيئت بطليموس احيانا انكار نموده ، و آياتى چند كه بوجهى لطيف بر اين حقيقت دلالت دارند بر خلاف ظاهر توجيه و تفسير كرده‌اند .\r\nمانند آيهء 25 سوره مرسلات :   أَ لَمْ نَجْعَلِ الْأَرْضَ كِفاتاً أَحْياءً وَ أَمْواتاً   كه مفسران نوعا كفات را بمعنى قابض و نگهدارنده معنى كرده‌اند ، و ساختمانها را كفات زندگان و گورستانها را كفات مردگان خوانده‌اند ، با آنكه كتابهاى لغت از قرن چهارم هجرى تاكنون كفات را بمعنى سرعت پرواز با حالت جذب و ضبط معنى كرده‌اند ( چنان كه مفصلا بيايد ) و از اين قبيل . . .\r\nنگارنده بعنايت و تأييد الهى در اين صفحات مصمّم است پيرامون بحث حاضر در اقيانوس بيكران قرآن غوصى عميق نموده و با كوششى خستگىناپذير و تمامى امكانات خود گوهرهاى گرانبها از اين اقيانوس بيكران استخراج نموده و در دسترس دانشمندان و متفكّران جهان قرار دهد ، تا مگر براى ترقيات مادى و معنوى وسيله‌اى روشن و سندى متقن ، و براى مخترعين و تفكركنندگان در كيهان و دستگاه آفرينش راهنماى صحيح باشد .\r\nو هرگز مدّعى نيست كه بتواند تمامى نظرات اين كتاب الهى را در اين زمينه بازگو نمايد ، بلكه آنچه صددرصد مورد صراحت و يا دلالت آيات قرآنست بعنوان نظريّه ثابت و مسلم ، و آنچه مردد و محكوم احتمالاتست بنام فرضيّه‌هائى در دسترس خوانندگان محترم ميگذارد ، شكّى نيست كه اگر هم احيانا ببرخى از قوانين ثابت علمى روز استناد جسته و يادآور شويم منظورى بجز تطبيق علم بر قرآن و استخدام قوانين علمى براى روشن شدن بعضى از مطالب آن نداريم .\r\nمانند نورافكنى كه به منظور يافتن كيهان‌پيمائى در فضا استخدام شود ، چنان كه موجوديّت كيهان‌پيما در اثر اشعّهء نورافكن نيست ، و تنها موجب نماياندن آنست ، تحقق حقايق علمى نيز هرگز بوسيلهء اين وسائل علمى نيست ، بلكه پيشرفت علم وسيلهء دريافت حقايق قرآنست و بس .\r\n\r\n","description":"","footnote":"","page_name":" 10 ","page_number":18},
  {"content":"\r\n\r\nو رويهمرفته روش تحقيق در كتاب حاضر و هرگونه بحثى كه پيرامون حقايق قرآنى براى نگارنده پيش آيد ، چنان نيست كه مطلبى را از نظر علم عصرى مسلّم وانمود ساخته و آياتى از قرآن كه احيانا درين زمينه است به همان نظر تفسير و تأويل كند ، زيرا اين رويّهء خطرناك حقايق قرآنى را نيز مانند نظرات دانشمندان بشرى همه وقت متزلزل و دچار نشيب و فرازهاى گوناگون مىكند .\r\nبلكه منظور اينست كه آنچه امكان دارد از آيات مقدّسات قرآنى و ضمنا رواياتيكه از لحاظ ميزان درست به نظر ميرسد با كاوشهائى پيگير بدست آورده و در دسترس متفكّران گذاريم ، و در هر مورد كه دليلى قاطع و روشن بر مطلبى نداشته باشيم بعنوان احتمال و فرضيّه‌اى متكى بر احتمالات معانى قرآنى وانمود سازيم .\r\nو اگر در پيرامون مباحث كتاب حاضر سخنان و نظراتى از دانشمندان گذشته و يا حاضر يادآور شويم ، تنها به منظور استخدام دانش بشرى براى تشخيص حقايق كتاب الهى است ، چنان كه براى دريافت نكات ادبى قرآن از استخدام علوم صرف و نحو و معانى و بيان و . . . ناگزيريم . و هو الهادى .\r\nنجف اشرف : د - محمّد صادقى\r\n* * *\r\n\r\n","description":"","footnote":"","page_name":" 11 ","page_number":19},
  {"content":"\r\n\r\n\r\nآغاز آفرينش جهان\r\nهو اللّه تعالى شأنه بسم الله الرحمن الرحيم بمقتضاى ناموس تكامل شكى نيست كه جهان آفرينش از آغاز به صورت كنونى نبوده بلكه چهره‌اى يكنواخت داشته است .\r\nولى در پيرامون جنس آن مادهء نخستين كه ما در جهان خلقت بوده سخنان و فرضيّه‌ها و حدسيّات بسيار است كه هيچ‌يك آنها از كرانه حدس و تخمين بيرون نيست ، و تقريبا بلكه تحقيقا شعاع دوربين علم بشر از درك قطعى ماده نخستين جهان ناتوان و دچار پندارهاى متناقض و بىاساس گرديده است .\r\nچگونه بشر خواهد توانست مادهء نخستين و چگونگى آفرينش جهانرا از آن درك كند ! ! در صورتى كه از احاطه بر چگونگى آفرينش خود نيز محرومست « 1 » .\r\nتنها راه وصول به اين هدف بزرگ علمى بهره‌گيرى از كانونهاى وحى الهى است كه كاملترين و بىآلايش‌ترين آنها قرآن مقدس است ، تنها كتاب آسمانى كه :  لا يَأْتِيهِ الْباطِلُ مِنْ بَيْنِ يَدَيْهِ وَ لا مِنْ خَلْفِهِ تَنْزِيلٌ مِنْ حَكِيمٍ حَمِيدٍ  .\r\nبه هيچ‌وجه بطلان و نقصان در آن رخنه‌پذير نيست ، خورشيد فروزانيكه كه در كلّيه دورانهاى نورپاشى خود هرگز به زير ابرهاى سياه خرافات و پندارها و اساطير گذشتگان پوشيده نگشته ، و از دست‌اندازى راهزنان در امان مانده ، و تا انقراض جهان همچنان پيشواى عقل و علم جهانيان است .\r\n\r\n\r\n","description":"","footnote":"\r\n( 1 ) - قال تعالى :  ما أَشْهَدْتُهُمْ خَلْقَ السَّماواتِ وَ الْأَرْضِ وَ لا خَلْقَ أَنْفُسِهِمْ  - ما آفرينش آسمانها و زمين و همچنين آفرينش انسانرا به وى نشان نداده‌ايم .\r\n","page_name":" 12 ","page_number":20},
  {"content":"\r\n\r\nما بطور قطع پذيرفته‌ايم كه تمامى گزارشات اين نامهء آسمانى عين واقعيّت بوده ، و شايسته است با تمامى امكانات در آيات مقدساتش بسيار بيانديشيم :\r\n وَ لَقَدْ يَسَّرْنَا الْقُرْآنَ لِلذِّكْرِ فَهَلْ مِنْ مُدَّكِرٍ . . .   أَ فَلا يَتَدَبَّرُونَ الْقُرْآنَ أَمْ عَلى قُلُوبٍ أَقْفالُها . . .   وَ تِلْكَ الْأَمْثالُ نَضْرِبُها لِلنَّاسِ وَ ما يَعْقِلُها إِلَّا الْعالِمُونَ . . . \r\nو ما يتذكّر إلّا أولوا الألباب  وَ ما يَتَذَكَّرُ إِلَّا مَنْ يُنِيبُ  .\r\nشايسته است با نيروى تفكّر و تدبّر و علم و إنابه بسوى خدا لجنهاى جهل و غفلت را از دلهاى خود بزدائيم ، تا از اقيانوس بيكران معارف قرآن آبيارى شويم .\r\n* * * \r\nقرآن و ماده نخستين جهان :\r\nقال اللّه تعالى :  وَ هُوَ الَّذِي خَلَقَ السَّماواتِ وَ الْأَرْضَ فِي سِتَّةِ أَيَّامٍ وَ كانَ عَرْشُهُ عَلَى الْماءِ لِيَبْلُوَكُمْ أَيُّكُمْ أَحْسَنُ عَمَلًا  [ هود 7 
  ] .\r\nو اوست آفريدگاريكه آسمانها و زمين را در شش زمان آفريد ( و پيش از آن ) عرش آفرينش او بر آب بوده است ، تا بيازمايد كه كدام كس از شما كردارش شايسته‌تر است .\r\nمفردات آيه : 1 - عرش :\r\nكلمهء عرش در قرآن به معانى گوناگون آمده ، و مشروح سخن را در اين پيرامون در كتاب : عرش القرآن و كرسيه آورده‌ايم ، و اكنون بدينگونه اختصار مىشود :\r\nعرش در آيهء فوق مورد سه‌گونه احتمالست :\r\n1 - بناء و سازمان ، و گواه اين معنى براى عرش در دو آيه است :\r\n\r\n","description":"","footnote":"","page_name":" 13 ","page_number":21},
  {"content":"\r\n\r\nاول :  وَ أَوْحى رَبُّكَ إِلَى النَّحْلِ أَنِ اتَّخِذِي مِنَ الْجِبالِ بُيُوتاً وَ مِنَ الشَّجَرِ وَ مِمَّا يَعْرِشُونَ  [ النحل 68 
  ] .\r\nو وحى كرد پروردگارت بزنبور عسل كه خانه‌هائى از كوهها و درختان و آنچه بنا ميكنند برگزين . . .\r\nدر مجمع البيان « 1 » گويد : عرش در اين آيه بمعنى بناء است ، و جمله :  وَ مِمَّا يَعْرِشُونَ  ، را گواه آورده ، يعنى از آنچه بناء ميكنند .\r\nو روى اين اصل معنى آيه چنين مىشود كه : بناء خدا در خلقت زمين و آسمان بر آب بوده . و اين سخن را از ابو عبيده نيز نقل كرده است . و باز ميفرمايد :\r\nدوم :  وَ دَمَّرْنا ما كانَ يَصْنَعُ فِرْعَوْنُ وَ قَوْمُهُ وَ ما كانُوا يَعْرِشُونَ  [ اعراف 137 
  ] و زير و زبر كرديم آنچه فرعون و فرعونيان ميساختند و آنچه بنا ميكردند .\r\nعرش در اين آيه نيز بر حسب نقل مجمع از ابو عبيده و غيره بمعنى بنا و سازمانست ، و در المنجد گويد : عرش مصدر است و بمعنى ركن و قوام آمده .\r\nبنابرآنچه گذشت اگر معنى عرش در آيهء مورد بحث بنا و قوام بمعنى مصدر باشد ، معنى آيه چنان مىشود كه : سازمان و قوام آفرينش الهى بر آب نهاده شده بود ، و بعبارت روشنتر : مادهء اصلى آفرينش زمين و آسمان آب ( ماء ) بوده ، و آفريدگار بزرگ ، زمينها و آسمانها و ستارگانرا از همان مادّه پديد آورده « 2 » .\r\n\r\n\r\n","description":"","footnote":"\r\n( 1 ) - آيه :  وَ كانَ عَرْشُهُ عَلَى الْماءِ . \r\n( 2 ) - معنى فوق در صورتى است كه ضمير عرشه بخلق كه از فعل خلق مستفاد مىشود راجع شود كه « و كان بناء خلقه على الماء » بجاى : و كان عرش خلقه على الماء ، يا : و كان بنائه فى خلقه السموات و الأرض على الماء .\r\n","page_name":" 14 ","page_number":22},
  {"content":"\r\n\r\n2 - عرش كنايه از حاكميّت و سلطنت و تدبير الهى است ، به اين معنى كه پيش از خلقت زمين و آسمان تدبير الهى در عالم اجسام تنها بر آب مادهء اصلى جهان بوده ، زيرا جز آب هنوز مادهء ديگرى بوجود نيامده بود .\r\n3 - اينكه عرش عالمى است روحانى كه اجمال و فشردهء تمامى حوادث در آن منعكس و نمودار است ، و بر تمامى عوالم جسمانى و روحانى احاطه دارد ، و هم او مصدر فرمان و حكم الهى است بر جهان خلقت ، و نه آنكه آفريدگار جهان بر آن تكيه زده باشد ، مانند پادشاهان كه بر تخت سلطنت تكيه ميزنند .\r\nمعنى دوّم از شريف رضى رضوان اللّه عليه است كه در كتاب تلخيص البيان تحقيقى روشن در اين پيرامون آورده ، و با معنى سوّم نيز سازش دارد .\r\nو جاى ترديد نيست كه عرش بمعنى سوّم در بسيارى از آيات عرش مراد بوده و روايات بسيارى هم بر آن گواه است .\r\nنتيجه گفتار : از آيهء مورد بحث بگواهى احاديثى بسيار چنان مينمايد كه : آفرينش جهان از مادّهء ماء ( آب ) آغاز شده ، كه شالودهء خلقت آسمانها و زمين و چهره‌هاى گوناگون آفرينش است ، و اين تنها آيه‌ايست در سراسر قرآن كه درصدد گزارش مادهء نخستين خلقت آمده ، و روى جهاتى چند كه خواهد آمد آن را بنام : ماء ( آب ) ناميده است « 1 » .\r\nولى نكتهء مهم و اساسى اينست كه به‌بينيم حقيقت اين مادّه چه بوده ، و راه شناخت آن چيست ؟\r\n\r\n\r\n","description":"","footnote":"\r\n( 1 ) - در تفسير « الفرقان » بخش مفصّلى در اين زمينه آمده است .\r\n","page_name":" 15 ","page_number":23},
  {"content":"\r\n\r\n\r\nمادر جهان ؟\r\nروشن‌ترين روزنه‌اى كه از كلمهء « ماء » به چشم مىخورد اين است كه : جهان آفرينش در آغاز چهره‌اى يكنواخت و همانند داشته ، و پس از حادثه يا حوادثى بصورتهاى گوناگون گذشته و كنونى درآمده است ، چنان كه آب نيز ماده‌ايست روان و داراى اجزاء يكنواخت ، اين نخستين روزنه‌ايست كه فعلا ميتواند نقطهء اتكاء كاوشهائى در اين پيرامون باشد .\r\nامّا « ماء » چيست ، و آن حادثه چه بوده است ؟ .\r\nچنان كه از پيش نيز اشاره شد ، ما كه در آغاز خلقت نبوده‌ايم تا بنگريم و بدانيم مادر جهان چه عنصرى بوده ، و چگونه نوزادهاى خود را پديد آورده است ! !  ما أَشْهَدْتُهُمْ خَلْقَ السَّماواتِ وَ الْأَرْضِ  .\r\nبنابراين شايسته است گزارشات و حالات مادهء اصلى آفرينش را از آيات مقدسات قرآن و گفتار معصومان بدست آوريم .\r\nقرآن هرگز دربارهء حقيقت اين مادّه سخنى بميان نياورده ، و تنها يكى از چهره‌هاى آن را پس از انقلاب نخستين در برخى آيات گزارش داده ، و آن را بنام دخان خوانده ، و سپس اين مادر دوّم را حامل نوزادهاى آسمانها و ستارگانش معرفى كرده است .\r\nامّا چگونه ماء تبديل به دخان شد ؟ اين خود نيازمند بكاوش عقلى و نقلى از اهلبيت قرآنست . قال تعالى :  ثُمَّ اسْتَوى إِلَى السَّماءِ وَ هِيَ دُخانٌ فَقالَ لَها وَ لِلْأَرْضِ ائْتِيا طَوْعاً أَوْ كَرْهاً قالَتا أَتَيْنا طائِعِينَ  [ فصلت 11 
  ] .\r\nسپس ( پس از آفرينش زمين در دو زمان و تكميل آن در چهار زمان ) به آسمان توجّه فرمود در حالىكه دخان بود . . .\r\n\r\n","description":"","footnote":"","page_name":" 16 ","page_number":24},
  {"content":"\r\n\r\nاز اين آيه چنان مينمايد كه آسمان پيش از آنكه به طبقات هفتگانه تقسيم شود ، و ستارگان در بخش نخستين پديد آيند ، ماده‌اى دخانى بوده ، و از برخى آيات نيز مستفاد مىشود كه رستاخيز عمومى جهان نيز به همان حالت دخانى نخستين بازگشت خواهد نمود .\r\nقال تعالى :   فَارْتَقِبْ يَوْمَ تَأْتِي السَّماءُ بِدُخانٍ مُبِينٍ يَغْشَى النَّاسَ هذا عَذابٌ أَلِيمٌ   [ الدخان 10 
  ] .\r\nدر انتظار آنروزى باش كه آسمان دخان آشكاركننده‌اى مىآورد كه مردمان را ( در اثر اين حادثه نابهنگام ) بيهوش و سخت مضطرب ميسازد ، و اين خود عذابى است دردناك « 1 » .\r\nروز نامبرده روز انقراض جهانست ، كه آسمان بچهرهء نخستين برگشت خواهد نمود ، و در اثر اين انقلاب عظيم مردمان آنچنان وحشت‌زده ميشوند كه به حالت اغماء و بيهوشى خواهند افتاد ، و همگان جان بجان‌آفرين تسليم مىكنند .\r\n\r\n\r\n","description":"","footnote":"\r\n( 1 ) - اين يكى از احتمالات آيه است كه در آنهنگام خود آسمان تبديل به دخان گردد ، و گواه اين معنى آيات رستاخيز آسمانست كه در آن حادثه : آسمان غير آسمان و زمين غير زمين شود ، آسمان مىشكافد ، و ستارگان خاموش و محو شوند ، و از اين قبيل آيات كه در بحث رستاخيز آسمان بتفصيل خواهد آمد .\r\nاحتمال ديگر اينستكه دخان مذكور در اثر انفجار آسمان توليد گردد ، و نه آنكه جرم آسمان و ستارگان به حالت نخستين ارتجاع نمايد ، ولى كاوش دقيق احتمال نخستين را تأييد مىكند .\r\n","page_name":" 17 ","page_number":25},
  {"content":"\r\n\r\n\r\nدخان چيست ؟\r\nراغب در مفردات القرآن گويد : « دخان » بر وزن عثان چيزيست كه بهمراه زبانهء آتش تصاعد مىكند » « المستصحب لللهيب » .\r\nبنابراين اگر جسم آتشزا آب باشد كه به جوش آمده « 1 » دخانش نيز بخاريست كه از آن برمىآيد ، و اگر هيزم و ذغال‌سنگ و يا ساير سوختهاى معموليست دخان آن دود خواهد بود ، ولى اگر آهن و فولاد و يا اتم باشد كه نيروى انفجار و آتش‌گيريش زيادتر است دخانش گاز خواهد بود .\r\nو طبعا هر اندازه حركت مولكولهاى جسم تندتر باشد حرارتش نيز بيشتر و هر اندازه كندتر باشد كمتر است ، تا به حد ركود برسد كه حرارت 273 درجه زير صفر خواهد بود ، ولى اين ركود كلى نيست ، زيرا بىحركت ماندن جسم از درون و برون برابر با نيستى آن است ، كه جسم مساوى حركت و حركت مساوى جسم است .\r\nبعضى از مواد كه به صورت گاز آمده داراى 70 مليون درجه حرارت است ، مانند مركز خورشيد كه بايد گفت در اين درجهء گرما سوختن نيز ميسوزد ، و هيچ جسمى نميتواند در حالت تركيب بماند « 2 » از اين‌رو مركز خورشيد را ساده‌ترين و درعين‌حال پراستقامت‌ترين اتمها يعنى هيدروژن تشكيل ميدهد .\r\n\r\n\r\n","description":"","footnote":"\r\n( 1 ) - آب درصد درجه حرارت به جوش مىآيد ، و آهن در هزار درجه حرارت ذوب مىشود .\r\n( 2 ) - يعنى تركيبى كه در اثر پيوست اتمها و با پيوست بيش از دو بار الكتريسته مثبت و منفى پروتون و الكترون بدست آيد ، و الا جسم نمىتواند خالى از هرگونه تركيب و اجزائى باشد ، ( جسم - تركيب ) چنانچه بيايد .\r\n","page_name":" 18 ","page_number":26},
  {"content":"\r\n\r\nبعضى از گازها داراى 280 مليون درجه حرارت است ، مانند مركز ستاره شعرى كه 000 / 500 بار از خورشيد بما دور تر است ، و چنان كه در فاصله خورشيد بود حرارت زمين 40 برابر حرارت كنونى ميشد .\r\nو ممكن است حرارت‌هائى بيش از اندازه‌هاى نامبرده نيز در برخى از كرات آسمانى موجود باشد كه هنوز بشر آن را كشف نكرده است .\r\nنتيجه آنكه : آسمان با اين ستارگان در آغاز از زبانه‌هاى آتشى پديد شده كه از ماده‌اى بنام ( ماء ) شعله زده ، و روى اين اصل مادهء اصلى جهان آنچنان منفجر گشته كه اين گونه گازهاى داغ از آن برخاسته است .\r\nاز اينجا ميتوان فهميد كه ماء در آيهء گذشته همين آب معمولى آشاميدنى مركب از يك اتم اكسيژن و دو اتم هيدروژن  ( H 2 O )  نيست زيرا آب در بيش از صد درجه حرارت به كلى تبديل به بخار مىشود ، و حرارت بخار آب نيز چندان بيش از اين اندازه‌ها نيست ، وانگهى آب در حالت غليان توليد آتش و زبانه نميكند ، تا چه رسد كه از اين زبانه دود و گاز توليد گردد .\r\nو نيز بخار آب در هيچ لغت و اصطلاحى بمعنى دود و يا گاز نيامده است ، تا در اين آيه نيز به پيروى از لغت بيكى از اين دو تفسير گردد ، تا اينكه دخان مذكور در آيه را بمعنى بخار آب گيريم .\r\nنتيجهء اين كاوش طبعا چنان است كه : مادّهء نخستين جهان عنصرى يكنواخت و همانند و درعين‌حال قابل آتش‌گيرى بسيار سختى بوده ، كه از انفجار آن زمين و آسمان پديد آمده است .\r\n* * *\r\n\r\n","description":"","footnote":"","page_name":" 19 ","page_number":27},
  {"content":"\r\n\r\n\r\nكاوش در آنچه از پيمبر و پيشوايان دين ( ع ) پيرامون تولد جهان بما رسيده اخبار در چگونگى تولد جهان :\r\n1 - محمد بن يعقوب الكليني في الكافي بالاسناد عن محمد بن مسلم ، قال :\r\nقال لي أبو جعفر ( ع ) :\r\n« كان كلّ شيء ماء و كان عرشه على الماء ، فأمر اللّه تعالى الماء فاضطرم نارا ، ثمّ أمر النّار فخمدت فارتفع من خمودها دخان ، فخلق السّماوات من ذلك الدّخان ، و خلق الأرض من الرّماد » .\r\nاز محمد بن مسلم است كه حضرت ابو جعفر باقر عليه السلام به من فرمود :\r\n« همه چيز آب ( ماء ) بوده ، و عرش الهى نيز بر آب بوده است ، سپس پروردگار انفجارى در ماء پديد آورد ، پس آنگاه شعله و زبانه‌اش را خاموش نمود ، و در پى اين حادثه گازى پديد شد كه همان مادهء آفرينش آسمانها گرديد ، و جنس زمين را از خاكستر « باقيمانده اين آتش‌سوزى » آفريد .\r\nاز اين حديث چنان مينمايد كه : زمين و آسمان در اثر يك انفجار - كه در مادهء نخستين رويداده - تولد يافته‌اند .\r\n\r\n","description":"","footnote":"","page_name":" 20 ","page_number":28},
  {"content":"\r\n\r\n2 - محمد بن يعقوب في روضة الكافي بالاسناد عن محمد بن عطيّة قال :\r\nجاء رجل إلى أبي جعفر ( ع ) من أهل الشام من علمائهم ( الى ان قال ) :\r\n« و كان الخالق قبل المخلوق ، و لو كان اوّل ما خلق من خلقه الشيء من الشيء ، إذا لم يكن له انقطاع ابدا ، و لم يزل اللّه إذا و معه شيء ليس هو بتقدّمه ، و لكنه كان اذ لا شيء ، و خلق الشيء الذي جميع الأشياء منه و هو الماء الذي خلق الأشياء منه ، فجعل نسب كلّ شيء إلى الماء و لم يجعل للماء نسبا يضاعف إلى شيء ، و خلق الريح من الماء ، ثمّ سلّط الريح على الماء فشققت الريح متن الماء حتى ثار من الماء زبد على قدر ما شاء أن يثور ، فخلق من ذلك الزبد ارضا بيضاء نقيّة ، ليس فيها صدع و لا ثقب و لا صعود و لا هبوط و لا شجرة ، ثمّ طواها فوضعها فوق الماء ، ثمّ خلق النار من الماء فشققت النار متن الماء ، حتّى ثار من الماء دخان على قدر ما شاء أن يثور ، فخلق من ذلك الدخان سماء صافية نقيّة ليس فيها صدع و لا ثقب ، و ذلك قوله « 1 » :\r\n   السَّماءُ بَناها رَفَعَ سَمْكَها فَسَوَّاها . وَ أَغْطَشَ لَيْلَها وَ أَخْرَجَ ضُحاها    .\r\nو قال ( ع ) : « و لا شمس و لا قمر و لا نجوم و لا سحاب ، ثمّ طواها فوضعها فوق الماء ، ثمّ نسب الخليقتين فرفع السماء قبل الأرض » الحديث .\r\n. . . از حضرت ابو جعفر باقر ( ع ) است كه در پاسخ مردى از اهل شام كه پرسشهائى از جمله درباره آغاز آفرينش جهان كرده بود فرمود :\r\n« آفريدگار جهان پيش از عموم آفريدگان بوده ، و جهانرا در آغاز از چيزى نيافريده بلكه مادهء نخستين آن را پديد آورد .\r\n\r\n\r\n","description":"","footnote":"\r\n( 1 ) -  أَ أَنْتُمْ أَشَدُّ خَلْقاً أَمِ السَّماءُ بَناها . . .  سوره 79 آيه 27 .\r\n","page_name":" 21 ","page_number":29},
  {"content":"\r\n\r\nو سپس بارادهء او اين مادربزرگ آغاز توليد نموده است ، و اگر جهانرا از چيزى پديد آورده بود ، در نتيجه آن چيز از ازل موجود بوده و مانند ذات اقدس الهى مادهء اصلى جهان نيز قديم و بىآغاز بود ، و ليكن بر خلاف اين پندار نادرست : آفريدگار بوده است آنهنگام كه هيچ چيز نبوده ، و سپس آغاز آفرينش نموده ، و مادهء نخستين جهان و تمامى آفريدگانرا آفريد ، و آن همان ماء است كه همه چيز را از آن آفريد ، ولى براى خود آب نسبى ننهاد و سابقه‌اى قرار نداد كه بدان سابقه منتهى گردد ، سپس باد را از آب آفريد ، و اين فرزند را آنچنان بسر مادرش چيره فرمود تا در اثر وزشى تند قلب آن را بشكافت ، و آن را بهيجان و اضطراب انداخت ، كه در اثر امواج خروشانش كفى پديد شد ، به آن اندازه كه اراده فرموده بود ، و از اين كف زمينى سفيد و پاك و بدون پستى و بلندى و بىسوراخ و شكاف و خالى از هرگونه نباتات آفريد ، و سپس آن را بر گردهء آب نهاد ، پس آنگاه آتش را از آب پديد آورد ، و اين آتشين فرزند را بر مادرش چنان چيره ساخت كه قلب مادر را به سختى بشكافت ، و در اثر اين اضطراب و انفجار نيز گازى از آن بهيجان برخاست باندازه‌ايكه اراده فرموده بود ، و از اين گاز ، آسمانى صاف و پاك بدون شكاف و سوراخ بيافريد ، و اين سخن فرموده الهى است كه :\r\n« آسمانرا بنا كرد و سقفش را بلند نموده و سپس آن را تسويه و صاف نمود شب را تاريك كرده و نورش را بيرون آورد » [ 79 / 27 
  ]\r\nنه خورشيدى و نه ماهى و نه ستارگان و نه ابرى . . . » .\r\nاز اين سخن نغز و پرمغز چنان مينمايد كه ماء ( آب ) سررشتهء تمامى نسبها و تركيبات گوناگون اجسام ، و خود اين مادر نخستين از اين‌گونه تركيبات بدور است ، نه باينمعنى كه ماء از هرگونه تركيبى خالى باشد - زيرا چنان كه ميدانيم\r\n\r\n","description":"","footnote":"","page_name":" 22 ","page_number":30},
  {"content":"\r\n\r\nو خواهد آمد ، ماده هرچه باشد خالى از تركيب نيست - بلكه بدينمعنى كه هر عنصرى سابقه و چهرهء دگرى داشته ، و از پيوست اجزائى چند چهره‌اى ويژه به خود گرفته است ، ولى « ماء » از آغاز همانگونه آفريده شده ، و از پيوست چند جزء پديد نيامده ، آرى ! ماء نخستين مرز هستى ماده است ، و تركيبى هم كه دارد تركيبى است كه ماده در اصل هستى به آن نيازمند است ، و ماده منهاى آنگونه تركيب ماده منهاى ماده خواهد بود ، يعنى ماده - تركيب - 0 است .\r\nآرى « لم يجعل للماء نسبا و جعل نسب كلّ شيء إلى الماء » مادهء نخستين آفرينش سابقه‌اى نداشته ، و بدون پيوند دو يا چند چيز باراده الهى پديد شده است .\r\nاين حديث نيز تولّد جهانرا بر خلاف حديث گذشته در اثر دو انفجار دانسته و نكتهء حساسى كه اينجا شايان باريك‌بينى بيشتريست اين است ، كه توليدكنندهء اين انفجار آتشى بوده كه از اعماق همان ماده پديد شده است .\r\nبنابراين چنان كه مقصود از ماء همان آب آشاميدنى  ( H 2 O )  باشد اضافه بر آنچه گذشت « 1 » اين آب در اثر پيوند دو اتم اكسيژن و يك اتم هيدروژن\r\n\r\n\r\n","description":"","footnote":"\r\n( 1 ) - در صفحه 22 كه : چگونگى گازهائى آنچنان داغ از اين آب پديد شده . وانگهى بخار آب گاز ناميده نمىشود .\r\nاز امير المؤمنين عليه السلامست كه آسمانها از بخار آب پديد آمده‌اند .\r\nدر خبر ديگر است كه : از آب ( ماده نخستين ) بخارى همچون دود برخاست و آسمانها از آن پديد گشت .\r\nو نيز در خبر است كه : خدا آب را بر آتش جريان داد ، و در نتيجه درياى آب به آسمان تبخير شد ، و آسمانها از آن پديد آمد .\r\nو از امير المؤمنين عليه السلام است كه : خدا براى آفرينش جهان امواجى سهمگين در درياها ( ماده نخستين ) برانگيخت ، و ماده‌اى همچون دود - ( بقيه در صفحه بعد )\r\n","page_name":" 23 ","page_number":31},
  {"content":"\r\n\r\nپديد شده و اين فرزند تولديافته از ابوين  ( H 2 O )  مىباشد ، در صورتى كه اين حديث و بسيارى از احاديث مربوطه در پيرامون تفسير آيه : آب و عرش ، مادهء نخستين جهانرا بدون نسب معرفى كرده ، و تنها خود او را سررشتهء تمامى نسبها و تركيبات دانسته است . . « 1 » .\r\n\r\n\r\n","description":"","footnote":"\r\n( بقيه از صفحه قبل ) - از آن برخاست و آسمانى بهم پيوسته ( بدون طبقات ) از آن پديد آورد ( تا آنكه فرمود . . . ) سپس به اين مادهء آسمانى توجه فرمود .\r\nو قطب الدين در شرح كيدرى بر نهج البلاغه گويد : در خبر است كه خدا براى آفرينش آسمان و زمين جوهرى سبز آفريد و آن را ذوب كرده آبى مضطرب پديد گشت ، سپس بخارى همچون دود از آن پديد آمد .\r\nآنچه از مجموع احاديث مذكور مىنمايد اينست كه بخار آسمانى مانند بخارهاى آب معمولى نيست بلكه گازى همچون بخار است كه از انفجار مادهء نخستين پديد گشته ، و چنان كه در آغاز كتاب گذشت آب مادهء نخستين جهان نيز نه آب معمولى و نه ماده‌اى مركب است ، بلكه مادهء ساده‌ايست كه اين گونه بايستى از آن تعبير نمود :\r\n( 1 ) - نخستين حالت تركيبى ماده كه تجزيهء آن مساوى با نابودى ماده است ، و بعبارت ديگر نخستين چهرهء هستىپذيرى ماده كه تمامى چهره‌هاى گوناگون از آن سررشته گرفته .\r\nدر اخبار بسيارى هم نخستين چهرهء سازمان آسمانى بعنوان دخان معرفى شده ، و شايسته است بجاى نقل اين گونه اخبار و توجيه اخبار گذشته تنها بذكر آيهء قرآنى توجه كنيم كه :\r\n ثُمَّ اسْتَوى إِلَى السَّماءِ وَ هِيَ دُخانٌ  آسمان . . . در حالى كه گاز بود . . .\r\n","page_name":" 24 ","page_number":32},
  {"content":"\r\n\r\n\r\nفرضيه‌هائى پيرامون ماده نخستين : « 1 »\r\n\r\nفرضيه اول :\r\nاين مركّب از آغاز به صورت آب آفريده شده ، و نه آنكه نخست اتمهاى آن پديد گشته و سپس در اثر پيوست آنها آب بوجود آمده باشد ؟ !\r\nولى انصاف آنست كه نكات و قيود گذشته لفظ آب را از معنى ظاهرش برون برده و ماده‌اى قابل انفجار و آتشگيرى كه توليد زبانه‌هاى آتش و گاز كند از آن مىفهميم .\r\nو اصولا چنان نيست كه لفظ ماء ( آب ) در تمامى موارد بمعنى آب آشاميدنى باشد ، بلكه قرائن و شواهدى لازمست كه آن را در يكى از نمونه‌هايش نمودار كند .\r\nبا توجه باينكه ماء در آيهء  « وَ كانَ عَرْشُهُ عَلَى الْماءِ »  بعنوان مادهء اصلى آفرينش معرفى شده ، و نه آن آبهائى كه مورد استفادهء معمولى ما است ، و هميشه با آن سروكار داريم ، و اين آب آشاميدنى خود بخشى از آسمانها و زمين است كه در گزارهء اين آيه از آن « آب » تولد يافته است .\r\nو اينكه آغاز آفرينش از نظر ماده و چگونگى بر همگان پوشيده ، و تنها براى گزارش نسب و چگونگى آن ، بىنسب و بىتركيب بودن ياد شده است .\r\n\r\n\r\n","description":"","footnote":"\r\n( 1 ) - فرضيه‌هاى مذكور در اين كتاب چنان نيست كه همگى آنها قائلى داشته باشد ، بلكه نظرات و احتمالاتيستكه احيانا در زمينه بحث به نظر نگارنده رسيده ، و بعضى جاها از فرضيه هاى موجود هم نام مىبرد .\r\n","page_name":" 25 ","page_number":33},
  {"content":"\r\n\r\nاز اينرو لفظ ماء از چهرهء نخستين معنى خود كه آب نوشيدنى است دور شده ، و يا از انحصار آن معنى درآمده است .\r\nبديهى است كه نشانه‌هائى از قبيل : « لم يجعل للماء نسبا » و « أمر اللّه الماء فاضطرم نارا » و « ثار منه دخان » اينها براى دور شدن كلمهء آب از آبهاى آشاميدنى كافى است .\r\nوانگهى اين سخن كه : همه چيز را از ماء آفريد ، شامل تمامى آفريدگان كه در رتبهء پس از مادهء نخستين‌اند مىباشد ، و بىشك آب معمولى از نخستين آفريدگان نيست ، زيرا همه ميدانيم كه اين اولين تركيب ريشه‌اى ماده نميباشد بلكه از دو اتم  ( H 2 O )  پديد شده و ايندو اتم مادهء نخستين و اولين تركيب ماده نيستند ، تا چه رسد از فرزندشان : آب آشاميدنى .\r\nو در آيات قرآن موارد بسيارى به چشم مىخورد كه از لفظ ماء غير معناى معروفش اراده شده :\r\n وَ سُقُوا ماءً حَمِيماً فَقَطَّعَ أَمْعاءَهُمْ  [ سوره 47 آيه 15 
  ]\r\nدوزخيان آبى آنچنان داغ مىآشامند كه درونشان پاره‌پاره شود .\r\nو پر روشن است كه وجود آب آشاميدنى در حرارت ما فوق تصور دوزخ از محالاتست ، مگر اينكه بجز آب معمولى باشد .\r\nو چنان كه ميفرمايد :   « لا تُبْقِي وَ لا تَذَرُ لَوَّاحَةٌ لِلْبَشَرِ   [ 74 / 29 
  ] .\r\nآتش دوزخ آنچنان داغ است ، كه هيچ چيز را فروگذار نمىكند ، و به حالت خود باقى نمىدارد . . .\r\nولى در ميان اين آتش سوزنده آبهائيست  « كَالْمُهْلِ يَشْوِي الْوُجُوهَ بِئْسَ الشَّرابُ وَ ساءَتْ مُرْتَفَقاً  كه صورتها را بريان مىكند و . . .\r\n\r\n","description":"","footnote":"","page_name":" 26 ","page_number":34},
  {"content":"\r\n\r\nاينها شواهدى است كه لفظ آب را در آيهء آب و عرش از چهرهء اولين دور ساخته و معنى دگرى به آن مىبخشد .\r\n* * * \r\nفرضيه دوم :\r\nممكن است از تمامى ايرادات گذشته بدينگونه پاسخ گوئيم :\r\nمقصود از ماء همان آب آشاميدنى است - ولى نه به حساب حالت تركيبى - بلكه از لحاظ دو اتم اكسيژن و هيدروژن ، باينمعنى كه : مادر جهان خلقت اتم اكسيژن و هيدروژن بوده ، و ساير اتمهاى عالم از پيوند و يا گسيختگى اين‌دو پديد شده :\r\nمثلا از پيوستن دو اتم هيدروژن و اكسيژن آب معمولى پديد شده .\r\nو در اثر انفجار هريك از ايندو اتم و تغيير فواصل و تعداد الكترونها و پروتونها ساير اتمها بوجود آمده‌اند ، پس آنگاه از ازدواج گوناگون اتمها تمامى عنصرهاى رنگارنگ پديد گشته است .\r\nولى اين فرضيه نيز از دو نظر بعيد است :\r\n1 - در اين صورت از اين‌دو اتم ميبايستى بنام خود آنها ياد شود ، و نه آنكه بلفظ آب كه تركيبى ويژه از اين‌دو است  ( H 2 O )  « 1 » .\r\n2 - اين فرضيّه بر هيچ پايه‌اى استوار نيست بويژه آنكه براى اين‌دو اتم استثنائا امتياز اصالت و مادرى جهان آفرينش را وانمود ساخته است ، در صورتى كه تنها هيدروژن كه ساده‌ترين اتمها است شايانتر است .\r\n\r\n\r\n","description":"","footnote":"\r\n( 1 ) - اگر اين آب تركيبى از يك اتم اكسيژن و دو اتم هيدروژن بود ، با صرفنظر از اشكالات ديگر چنان تعبيرى خيلى دور نمىشود .\r\n","page_name":" 27 ","page_number":35},
  {"content":"\r\n\r\n\r\nفرضيه سوم :\r\nآيا ميتوان گفت نخستين مادهء طبيعت ( با منظور داشتن كلّيه قيود گذشته ) مواد اوّليه مولكولهاى گوناگون جهان يعنى تمامى اتمها باشند ؟\r\nبا توجّه باينكه نگارنده با اين فرضيّه‌ها هرگز نمىخواهد تحميلى بر قرآن و اخبار اسلام كند ، بلكه با منظور كردن تمامى خصوصيّات مذكورهء ماء و حالت آيندهء آن كه گذشت ، در نظر دارد بعنوان سير و تقسيم فيزيكى و . . .\r\nاحتمالاتى را به نظر خوانندگان برساند ، فرضيّه مزبور نيز در پيرامون تشخيص مادهء اصلى جهان مانند آن دو ديگر محتمل است ، و براى توضيح اين فرضيّه از گزارش خصوصيّاتى دربارهء اتم ناگزيريم :\r\n\r\nسخنى چند پيرامون اتم :\r\nدانشمندان فيزيك تا سال 1937 توانسته‌اند بتعداد 92 اتم گوناگون كه آنها مواد اصلى كليّه اجسام مختلف ميباشند پى ببرند .\r\nسپس  « Formi »  چنان پنداشت كه به پنج اتم ديگر كه نام آنها را ترانسورانين نهاده بود پى برده و عبارتند از :\r\n1 -  Ekarkonium  مشتمل بر 93 الكترون و پروتون .\r\n2 -  Ekaosmum  مشتمل بر 94 الكترون و 94 پروتون .\r\n3 -  Ekaribium  مشتمل بر 95 الكترون و 95 پروتون .\r\n4 -  Ekaplatne  مشتمل بر 96 الكترون و 96 پروتون .\r\n5 -  Ekaor  مشتمل بر 97 الكترون و 97 پروتون .\r\nليكن دانشمندان پس از وى ثابت كردند كه اينها اتمهاى تازه‌اى نبوده و از انفجار مركز اورانيوم پديد مىشوند .\r\n\r\n","description":"","footnote":"","page_name":" 28 ","page_number":36},
  {"content":"\r\n\r\nهر اتمى مركب است از دو الكتريسته :\r\n1 - مثبت « پروتون » . 2 - منفى « الكترون » .\r\nو تنها اختلاف نوع اتمها از لحاظ تفاوتى است كه در تعداد الكترونها و پروتونهاى تركيب‌دهندهء خود دارند .\r\nمثلا ساده‌ترين اتم كه طبق آخرين كاوشهاى فيزيك اتمى هيدروژن مىباشد مركب است از يك الكترون و يك پروتون ، و سنگين‌ترين آنها اورانيوم است كه از هريك 92 عدد دارد .\r\nدر اين ميان بقيّه حد وسطند :\r\nمثلا هليوم از 2 و ليتيوم از 3 و . . . و آهن از 26 و نقره از 47 و راديوم از 88 و . . .\r\nتشكيل يافته ، و تعداد الكترونها و پروتونها در هر اتم برابرند .\r\nپروتون در هر اتمى 1840 برابر الكترون و وزن هر الكترونى :\r\n( 00000000000009 ، 0000000000000 0 ر 0 ) گرمست :\r\nو اين مقدار نسبت بيك گرم مانند نسبت 5 گرم بثقل تمامى كرهء زمين است .\r\nفاصلهء هر سياره الكترونى با خورشيد خود « پروتون » 000 ر 50 برابر قطر آن و سرعت دورانش بر گرد آن در هر ثانيه 000 ر 50 دور مىباشد .\r\nو با توجه باينكه قطر زمين 12000 كيلومتر ، و فاصله‌اش از خورشيد 000 ر 000 ر 150 صد و پنجاه ميليون كيلومتر است ، فاصلهء هر الكترونى با پروتون خود به نسبت چهار برابر فاصلهء زمين تا خورشيد خواهد بود .\r\nقطر هر اتمى 000 ر 000 ر 10 / 1 ميلىمتر ، و قطر پروتون آن 000 ر 10 / 1 قطر مجموع منظومهء شمسى اتمست ، و با اين وصف اين دو الكتريسته مثبت و منفى از لحاظ نيرو هماهنگى دارند .\r\n\r\n","description":"","footnote":"","page_name":" 29 ","page_number":37},
  {"content":"\r\n\r\nدر يك انگشت‌دان معمولى 25 ميليارد اتم جاى ميگيرد ، و اگر خطى از اين تعداد بر گرد كرهء زمين رسم كنيم 60 مرتبه دور زمين خواهد گشت .\r\nتاكنون بشر قادر بر ديدن اتم نشده ، زيرا دانش روز با تمام وسائلى كه در دسترس دارد جسمى را كه كوچكتر از 000 ر 10 ميلىمتر باشد نتوانسته با چشم مجهز بنگرد ، و تنها راه پىبردن باتمها از طريق آثار آنهاست .\r\nمحيط درونى اتم چنان كه دانستيم ، با تمامى كوچكى خود داراى فاصله‌ها و تهيگاههاى بسيار است ، طوريكه اگر مثلا هيكل انسانى را فرض كنيم كه نه ميان اجزاء داخلى اتمها و نه بين خود اتمهايش هرگز فاصله‌اى نباشد اين انسان غبارى ناچيز خواهد بود كه با نيرومندترين چشمهاى مسلح نيز به سختى ممكن بود ديده شود ، ولى وزن آن همان وزن است .\r\nگمان نشود كه اجزاء اتم در انحصار اين دو جزء مثبت و منفى است ، بلكه اين شعاع دانش بشر است كه در آغاز كشف اتم به اين دو جزء از منظومهء شمسى اتم برخورد كرده ، و اخيرا هم ببعضى اجزاء ديگر نيز دست يافته است .\r\nمانند پوزيترون يا الكترون مثبت و نوترون كه بر خلاف همسايگان و همكارانش خنثى است .\r\nجرم اين جزء نوترون خنثى باندازهء الكترون است ، و بعضى هم آن را بعنوان اتمى مستقل ياد كرده‌اند .\r\nبعضى از اتمها بر خلاف معمول از دو جزء مثبت و خنثى تركيب يافته ، مانند يكنوع هيدروژن كه اخيرا بر تعداد اتمها افزوده شده ، كه از يك پروتون و يك نوترون تركيب يافته است .\r\nاين هيدروژن از هيدروژن معمولى سنگين‌تر و جرمش نيز دو برابر آنست ، و برعكس آبهاى معمولى با تركيب يك اتم از اين نوع هيدروژن با دو اكسيژن يك\r\n\r\n","description":"","footnote":"","page_name":" 30 ","page_number":38},
  {"content":"\r\n\r\nمولكول آب پديد مىشود ، كه طبعا از ساير آبها نيز سنگين‌تر و در 5 ر 101 درجه به جوش ميآيد ، و يخ آن در 8 ر 3 درجه ذوب مىشود .\r\nاين اندكيست از آنچه بشر تاكنون توانسته است از چهرهء مواد اصلى جهان آفرينش پرده برگيرد ، و چه بسا در آينده بكشف اتمهاى ديگر و همچنين اجزائى تازه‌تر از اتمهاى تشكيل دهندهء جهان هستى راه يابد .\r\nو در هر صورت همانگونه كه حروف الف باء مواد اصلى كلمات و جملات ميباشند ، اتمها نيز الف‌باى عالم تكوينند ، كه در اثر اختلاف طرز ازدواج و اندازه و دورى و نزديكى آنها با يكديگر فرزندانى گوناگون پديد مىشوند .\r\nو از اين راه ممكن است جسمى را بجسم ديگر تبديل كرد ، بدينوسيله كه تعداد و فاصلهء اتمها و نوع آنها را تغيير دهند .\r\nتاكنون بشر توانسته است بيش از 150 نوع از مواد را بنوع ديگر تبديل كند ، بدين وسيله كه بر هسته اتمها حمله‌ور شده و در نوع آنها ايجاد تغيير نمايد ، و از اين راه يكنوع شيمى جديد بنام شيمى هسته‌اى پديد آمده است .\r\nدر پايان بايد آگاه بود كه پندار دست يافتن بشر بجزء لا يتجزى تخيّلى بى جا و هوسى بىاساس است ، و اصولا جسم مساوى با قبول تجزيه و تركيب و اين نيز بالعكس برابر با جسميّت است « 1 » .\r\nدر جهان ماده هرگز جسمى كه از شايبهء تركيب بيرون باشد نيست ، و از روزنهء همين تركيب و نيازمندى است كه انسانهاى خردمند پى به آفريدگار\r\n\r\n\r\n","description":"","footnote":"\r\n( 1 ) - زيرا اگر قدرت بشر در تجزيه فيزيكى جزئى توقف كند دليل بر بساطت و بىجزء بودن آن جسم نيست ، تا هنگاميكه جسم است از لحاظ دارا بودن عرض و طول و عمق ناچار مركب از اجزائيست ، و ما دليلى قاطع نداريم كه همين اتمها اجزاء نخستين جهان باشند .\r\n","page_name":" 31 ","page_number":39},
  {"content":"\r\n\r\nيگانه و بىنياز مىبرند كه :\r\n  وَ مِنْ كُلِّ شَيْءٍ خَلَقْنا زَوْجَيْنِ لَعَلَّكُمْ تَذَكَّرُونَ . فَفِرُّوا إِلَى اللَّهِ إِنِّي لَكُمْ مِنْهُ نَذِيرٌ مُبِينٌ   [ الذاريات 49 
  ] .\r\nاز هر چيز ماده‌اى مركّب و زوج بيافريديم شايد به هوش آئيد ، پس « از غير خدا » جدا شده بسوى خدا فرار كنيد ، كه من شما را از روى گردانيدن از خدا ترساننده‌ام .\r\nزوجيّت و تركيبى كه در آيهء فوق بدان اشاره شده بر خلاف گمانهاى عاميانه ويژه انسانها و حيوانات و نباتات نيست ، بلكه شامل حروف نخستين تكوين جهان هستى و اتمهاى تشكيل‌دهندهء آن و اجزاء نخستين جهان نيز هست ، و اصولا جسمى كه بسيط محض و خالى از هرگونه تركيب و اجزاء باشد محالست .\r\nاز كلمهء زوجين چنان مينمايد كه شامل آخرين مرز موجوديت ماده نيز هست و ماده در اين موقعيّت تنها دو بعدى است ، دو بعدى به اين معنى كه تنها از دو جزء تركيب يافته ، و نه آنكه قبلا اين دو جزء از هم جدا بوده و سپس بهم پيوسته باشند ، بلكه اين دو جزء حداقل موجوديّت ماده است ، كه بودن آنها مساوى با موجوديّت ماده ، و فاصله گرفتن آنها از يكديگر نابودى ماده است ، و اتمهاى كنونى از دو نظر نميتوانند آخرين و نخستين مرز موجوديّت ماده باشند :\r\n1 - از دو جزء بيشتر دارند ، در صورتى كه نمودار مادهء نخستين از اين آيه مادهء دو جزئى يا دو بعدى است .\r\n2 - با صرفنظر از اين اشكال ما دليلى بر اين نداريم كه اجزاء فعلى اتم قابل تجزيه نباشند .\r\nامّا دو بعدى هندسى كه آن هم از جمله « زوجين » در آيه محتمل است - فعلا نميتوان با موازين موجود آن را فهميد تا چه پيش آيد ! .\r\n\r\n","description":"","footnote":"","page_name":" 32 ","page_number":40},
  {"content":"\r\n\r\nاين عموميّت تركيب نتيجه‌اش نيازمندى اجزاء تشكيل‌دهنده اجسام به يكديگر است ، بنابراين شايسته است اين تركيب عمومى مواد جهان موجب آگاهانيدن و تذكر خردمندان گردد كه جهان يعنى نيازمندى ، و بگفته شاعر :\r\n سيه‌روئى ز ممكن در دو عالم * جدا هرگز نشد و اللّه أعلم \r\nو بناچار دست نيازى بسوى نيازمند گشودن عين نادانى ، و تكيه زدن بر جهان جهندهء سراپا فقر نهايت غفلت و انحراف و بىايمانى است .\r\nسررشتهء هر نياز و نيازمندى موجودى به تمام معنى غنى و بىنياز است  « فَفِرُّوا إِلَى اللَّهِ . . . »  پس بسوى خدا شتابيد كه هرگز محكوم بجسمانيّت و در نتيجه محكوم بتركيب و فقر نيست .\r\n\r\nچهار فرضيه و يك حقيقت ! كدام يك مادر جهانند ؟ :\r\n1 - آب  ( H 2 O )  ؟\r\n2 - يا تنها دو اتم اكسيژن و هيدروژن ؟\r\n3 - و يا كليه اتمها ؟\r\n4 - و يا الكترون و پروتون و . . و يا . . .\r\nاز آنچه تاكنون يادآور شديم سه فرضيهء نخست را دربارهء مادهء اصلى جهان دانستيم ، و هر يك از اين سه ، گرچه بنوبهء خود مؤيداتى دارند ، جز آنكه برخى از اينها با خصوصياتيكه براى مادهء نخستين جهان دانستيم موافقت ندارد ، و برخى بدون دليل است .\r\nزيرا مولكول آب تركيبى از دو اتم اكسيژن و هيدروژن و همچنين هر اتمى مركب از الكترونها و پروتونهاست ، و روى اين اصل فرضيه‌هاى مذكور يكسره ضعيف و بىاعتبار خواهند بود .\r\n\r\n","description":"","footnote":"","page_name":" 33 ","page_number":41},
  {"content":"\r\n\r\nچهارمين فرضيه‌ايكه پس از مرگ اين سه ممكن است خودنمائى كند اين است كه بگوئيم : مواد اصلى جهان الكترونها و پروتونها و نوترونها و . . . يعنى اجزاء اصلى اتم ميباشند .\r\nاين فرضيه گرچه بحقيقت نزديك‌تر است ولى صحت آن مربوط به اين است كه همينها نخستين اجزاء اصلى - جزء لا يتجزاى جهان ماده باشند - ولى علم با تمام جست‌وخيزهائى كه در شناسائى مادهء نخستين جهان از خود نشان داده است ، هنوز دليلى بر اين مدعى بدست نياورده كه اين اجزاء : الكترون و پروتون و . . . اجزاء لا يتجزى و مادة المواد جهان ماده باشند .\r\nدرست است كه بشر تاكنون به اجزائى ريزتر و مرموزتر از اينها برخورد نكرده ، ولى نديدن غير از نبودن ، و نيافتن غير از وجود نداشتن است ، چنان كه در زمانهاى گذشته تنها به چهار عنصر ( آب و آتش ، خاك و باد ) دست يافته و آنها را بسيط مىپنداشته‌اند .\r\nو اينكه الكترون و پروتون گاه از شعاع دانش روز بعنوان جزء لا يتجزى معرفى شده بيكى از چند معنى برگشت مىكند :\r\n1 - جزء لا يتجزاى عقلى .\r\n2 - جزء لا يتجزاى فيزيكى بطور مطلق ، يعنى مرز تجزيه‌ناپذيرى ماده كه در آن مرز تجزيه ماده مساوى با نابودى ماده خواهد بود ، و اين گونه تجزيه كه با اعدام ماده برابر است در انحصار آن قدرت خلاقه‌ايست كه مادهء نخستين را از بنياد پديد آورده است .\r\n3 - جزء لا يتجزاى فيزيكى در شعاع قدرت بشر ، كه البته از صورت دوّم بسيار محدودتر است ، و ما ميدانيم كه تنها معنى سوّم دربارهء اجزاء كنونى اتم قابل قبول است ، آن هم باندازهء شعاع كنونى علم ، و نه آنكه شعاع نهائى دانش\r\n\r\n","description":"","footnote":"","page_name":" 34 ","page_number":42},
  {"content":"\r\n\r\nبشر ، زيرا در آينده دست يافتن بشر بتجزيه‌هائى دقيق‌تر امكان‌پذير است ، كه توفيق شكافتن الكترونها و . . . را نيز بيابد .\r\nجزء لا يتجزاى عقلى در ماده هرچند ريز باشد اصولا تصور ندارد ، زيرا ماده هر اندازه ناچيز و مرموز باشد خالى از وزن و طول و عرض و عمق نيست ، و اين خود زمينهء اساسى قبول تجزيهء عقلى است ، كه عقل براى آن إلى غير النهاية اجزائى تصور كند ، گرچه آن اجزاء قابل تجزيهء فيزيكى خارجى به صورت دوم يا سوم نباشند « 1 » و فقط لا يتجزاى فيزيكى در ماده تصور دارد و بس ، و چنان كه گفتيم مرز حقيقى تجزيه‌پذيرى ماده آنجاست كه تجزيه‌پذيرى - نابودى ماده مىباشد ، و در آغاز كه بهيچوجه ماده نبوده ، نخستين چهرهء هستيش همان جزء غيرقابل تجزيه بوده است .\r\nبه اين معنى كه ماده‌اى قابل تجزيهء خارجى نبوده و در آغاز نيز اجزائى از هم پراكنده نداشته كه بعدا با هم تركيب شده و آن ماده را تشكيل داده باشند ، بلكه در آغاز ( به همان حالت تركيبى كه لازمهء ذات ماده است ) به كيفيّت تركيبى خاصى بوده ، و آفريدگار آن را به همين حالت بدون سابقه پراكندگى بوجود\r\n\r\n\r\n","description":"","footnote":"\r\n( 1 ) - فرض بينهايت براى اجزاء عقلى ماده با محدود بودن ماده منافاتى ندارد ، زيرا بىنهايت عقلى بهيچوجه بالفعل وجود ندارد و موضوع استحالهء بينهايت بودن محدود تنها در فرض وجود خارجى است ، كه بناچار تمامى اين اجزاء بالفرض غيرمتناهى يك جا و بالفعل بطور محدود موجود باشند ، ولى لا يتناهاى عقلى بدينمعنى است كه تجزيهء عقلى براى اجزاء ماده هيچگاه دچار وقفه نميشود ، و نه آنكه تمامى اين اجزاء بالفرض بينهايت در يك لحظه تصورى عقلى بالفعل موجود باشند ، و همين عقل درعين‌حال از نظر خارجى و فيزيكى آخرين مرز موجوديّت ماده را تركيب دو جزئى ميداند كه فاصله گرفتن اين دو جزء مساوى با نابودى ماده است ، چنان كه بيايد .\r\n","page_name":" 35 ","page_number":43},
  {"content":"\r\n\r\nآورده است « لم يجعل للماء نسبا » نسب و تركيب هر مركبى به آن منتهى مىشود ولى خود آن ماده اصلى حالت سابقه و نسبى ندارد .\r\nماده اصلى جهان به اين معنى جزء لا يتجزى است .\r\nو ما دليلى تاكنون بدست نياورده‌ايم كه الكترون و پروتون و . . . به اين معنى جزء لا يتجزى باشند - اين شعاع محدود دانش بشر است كه نتوانسته براى آن اجزائى دريابد - و بلكه چنان كه گفتيم آخرين قدرت علمى بشر تنها او را موفق بدست يافتن بجزء لا يتجزاى فيزيكى كه هم‌آهنگ با شعاع قدرت اوست مىكند ، و نه آنكه به آخرين مرز تجزيه‌پذيرى كه برابر با اعدام ماده است رسيده ، زيرا مقام ايجاد و اعدام بمعنى واقعى در انحصار قدرت بينهايت الهى است .\r\nو دور نيست كه چنان كه اتم تا مدتها جزء لا يتجزى محسوب ميشد ، و پس از آنكه بشر موفق به فتح قلعهء اتمى شد و براى آن هم اجزائى دريافت ، در يك آينده‌اى يورشى شديدتر از آنچه بوده بكند و بقلب قلعه‌هاى الكترونى و پروتونى نيز حمله‌ور شود ، و براى اين اجزاء نيز اجزائى بيابد .\r\nما كارى بيافت و نيافت بشر نداريم ، زيرا : نيافتن چيزى براى انسان دليل بر نيستى آن نيست .\r\n* * *\r\n\r\n","description":"","footnote":"","page_name":" 36 ","page_number":44},
  {"content":"\r\n\r\nيك حقيقت : تنها سخن شايان خرد و خالى از توهم و زورگوئى كه دربارهء مادر و ماده اصلى جهان مىتوانيم بگوئيم همان دورنمائى است كه از آيات قرآنى و برخى روايات بما رسيده است كه :\r\nماء ( ماده اصلى جهان ) را نسبى نيست و همان جزء لا يتجزاى فيزيكى بمعنى اول است كه بشر براى يافتنش شب و روز در كاوش است ، و هرگز آن را نتوان يافت .\r\nتازه بشر در اجزاء اصلى اتم - برادران الكترون و پروتون - در شك و ترديد است ، و يك گواه روشن اينست كه : پس از دست يافتن به اين دو جزء اصلى به دو جزء ديگر بنام نوترون و پوزيترون نيز دست يافته ، و شايد اجزائى مرموزتر از اينها نيز در سازمان اتم وجود دارد كه هنوز دست علم به آن نرسيده ، تا چه رسد كه خود اين اجزاء را بعنوان جزء لا يتجزى و مادة المواد جهان خلقت بشناسد .\r\n* * *\r\n\r\n","description":"","footnote":"","page_name":" 37 ","page_number":45},
  {"content":"\r\n\r\n\r\nتركيب عمومى جهان\r\n\r\nاز نظر قرآن :\r\n سُبْحانَ الَّذِي خَلَقَ الْأَزْواجَ كُلَّها مِمَّا تُنْبِتُ الْأَرْضُ وَ مِنْ أَنْفُسِهِمْ وَ مِمَّا لا يَعْلَمُونَ  پاك است از پيرايهء هرگونه نياز و نقصان ساحت قدس آفريدگار كه تمامى تركيبات جهانرا بيافريد ( جهان ماده بجز تركيب و در نتيجه نيازمندى چيزى نيست ) از روئيدنيهاى روى زمين « اعم از نباتات و حيوانات كه عموما سر از گريبان خاك برون آورده‌اند » و از خود انسانها و از آنچه نميدانند .\r\nآرى تركيبات جهان ماده در انحصار دانسته‌هاى بشر نيست ، تا بتواند آخرين مرز تركيب را از اجزاء شناخته‌شدهء اتم معرفى كند - بشر از اجزاء اصلى تركيبى ماده بى خبر است ، و با اين ناآگاهى چنان ادعاهائى از او پذيرفته نيست - و در حقيقت دانسته‌هاى بشر در جنب مجهولاتش همچون قطره و درياست .\r\n وَ مِنْ كُلِّ شَيْءٍ خَلَقْنا زَوْجَيْنِ  « 1 » .\r\nهمه چيز حداقل از دو جزء مركب است ، و هر ماده‌اى منتهى به دو جزء مىشود\r\n\r\n\r\n","description":"","footnote":"\r\n( 1 ) - زوجين بر خلاف پندار عاميانه تنها نر و مادّه نيست ، بلكه بمعنى جفت است ، يعنى دو چيز همتا ، و جهت اين‌هم كه نر و ماده را زوجين گويند نيز از لحاظ همتائى آن‌دو است ، و در بسيارى از آيات قرآنى كه لفظ زوج و زوجين ياد شده است نمىتوان به معنى نر و ماده گرفت ، مثل قوله تعالى :  احْشُرُوا الَّذِينَ ظَلَمُوا وَ أَزْواجَهُمْ  - كه برحسب گواهى آيات بعد بمعنى « ازواج » پيروان ستمكارانند كه با آنان زوجيّت و همراهى دارند .\r\nنگارنده در آيه مورد بحث مدعى نيست كه مقصود از زوجين تنها ساده‌ترين جزء تركيبى ماده باشد ، بلكه از عموم لفظ « كل شىء » كوچكترين جزء ماده را نيز مشمول آيه ميداند ، و خلاصه سخن اينست كه : چيز - زوجين است ، و چيزى كه ( ماده ) حداقل مركب از دو جزء نباشد هرگز وجود ندارد .\r\n","page_name":" 38 ","page_number":46},
  {"content":"\r\n\r\nكه گسستن ايندو جزء با نابودى اصل آن چيز برابر است  « لَعَلَّكُمْ تَذَكَّرُونَ »  شايد از اين رهگذر به نياز كلى جهان ماده پىبريد  « فَفِرُّوا إِلَى اللَّهِ »  .\r\nپس ناگزير بايستى دست نياز بسوى آفريدگار جهان دراز كنيم ، كه بهيچوجه محكوم بتركيب و نياز نيست . . .\r\nدانشمندان جهان‌شناس نيز براى آغاز پيدايش جهان و مادهء اصلى آن فرضيه هائى مانند برخى از آنچه ياد كرديم ذكر كرده‌اند :\r\nچنان كه « دونالد هانرى پورتر » عالم فيزيك و رياضى گويد : « در آغاز پيدايش جهان دو فرضيه موجود است : « 1 »\r\n1 - فرضيهء گسترش « آلفر » « 2 » و « گاموف » « 3 » .\r\n2 - فرضيهء ثبات « هويل » « 4 » .\r\nطبق فرضيهء اوّل دنيا قبلا عبارت از يك كتلهء بخار بوده كه تحت فشار فوق العاده قرار داشته ، و داراى حرارت بسيار زياد بوده است ، اين هسته منفجر شده و دنيا و ستارگان و كهكشانها بوجود آمده است ، و حركت فعلى كهكشانها نيز در نتيجهء همان انفجار است .\r\nاين فرضيّه بدينگونه تفسير مىشود :\r\nوقتى كه سن دنياى ما پنج دقيقه بود ، حرارت آن از يك بيليون درجه بيشتر بوده است ، و در نتيجهء اين حرارت فقط پروتون و نوترون و الكترون وجود داشته و عناصر مختلف موجود نبوده‌اند ، بعد از انفجار كه آن را بايد ابتداى جهان ناميد\r\n\r\n\r\n","description":"","footnote":"\r\n( 1 ) - نقل از كتاب اثبات وجود خدا ، تأليف جان كلوور مونسما .\r\n( 2 ) -  Alpher \r\n( 3 ) -  Gamouf \r\n( 4 ) -  Hoylo  فرضيه هويل را چون تناسبى با بحث حاضر ندارد در اين كتاب ذكر نكرده‌ايم .\r\n","page_name":" 39 ","page_number":47},
  {"content":"\r\n\r\nدر عرض سى دقيقه تمام عناصر شيميائى بوجود آمده‌اند ، و شايد يكمليون سال بعد از انفجار ، كهكشانها ايجاد گرديده‌اند ، و علت ايجاد كهكشانها قوهء جاذبهء عمومى بوده است .\r\nقبل از شروع جهان يعنى انفجار هستهء اولى اوضاع بچه قرار بوده ؟\r\nبعضىها اين تصور سخيف را ذكر كرده‌اند كه در زمانى اسبق اجسام و اجرام مادى خيلى رقيق و پراكنده وجود داشته ، كه دفعتا بهم متصل گرديده و جسم متكاثفى را كه بايد منفجر شود بوجود آورده‌اند .\r\nدرهرحال اگر من قبول كنم كه دنيا از انفجار يك هسته اولى با حرارت و فشار فوق‌العاده بوجود آمده آنوقت خواهم گفت كه اين هسته را خداوند خلق نموده و حرارت و نيروى لازم را به آن داده است .\r\nمن نمىتوانم در امر خلقت از خداوند صرفنظر كنم .\r\nآرى آفريدگار بىنيازى كه دست همگان دانسته و ندانسته بسوى رحمت بيكران او دراز است .\r\nتا چه اندازه اين فرضيه به حقيقت نزديك است ؟\r\nچنان كه مقصود از بخار ماده‌اى يكنواخت و سيال باشد ، و نه آنكه همان بخار معمولى ، در اين صورت لفظ بخار عبارة اخراى ماء ( آب ) خواهد بود ، با اين تفاوت كه دلالتش بر ماده نخستين مانند لفظ آب روشن و كافى نيست ، ولى اگر مقصود از بخار گاز و دخان آسمانى باشد ، گرچه تا اندازه‌اى بحقيقت نزديك است ، جز آنكه از حالت نخستين - يعنى ماء - غفلت شده ، كه در اثر انفجار آنماده گازهاى بسيارى برخاسته و تشكيل جهان آسمان و سپس ستارگان را داده ، و باقيماندهء اين انفجار هفت كرهء مشابه خاكى را پديد آورده است ، پس اين فرضيه حالت دومين مادهء نخستين جهانرا نمودار ساخته و همانرا بعنوان نخستين حالت شناخته است .\r\n\r\n","description":"","footnote":"","page_name":" 40 ","page_number":48},
  {"content":"\r\n\r\nحرارت بيش از يك بيليون درجه كه در فرضيهء مذكور براى بخار نخستين حدس زده شده احتمال دوم را از لفظ بخار تأييد مىكند .\r\nامّا اين سخن كه در ذيل از بعضى نقل كرده كه : در زمانى اسبق اجرام مادى خيلى رقيق و پراكنده وجود داشته . . . با خصوصيات حروف نخستين تكوين « ماء » بهتر سازش دارد .\r\nو جهت اينكه اين نظريه را دونالد هانرى سخيف خوانده نه از لحاظ اصل مطلب است ، بلكه از جهت جملهء ذيلش « و دفعتا بهم پيوسته » كه حاكى از تصادف در آفرينش و انكار آفريدگار است ، مىباشد .\r\nدر هر صورت ما در آغاز آفرينش نبوده‌ايم تا بدانيم مادر نخستين جهان چه بوده است ، و روى اين اصل بيوگرافى و خصوصيات آن را تنها از كتاب الهى و گفته‌هاى وحى بدست مىآوريم ، و فرضيه‌هاى دانشمندان نيز بهر اندازه‌ايكه با كلام وحى سازش داشته باشد پذيرفته‌ايم .\r\nخلاصه و نتيجه گفتار : مادهء نخستين جهان : آب ، يا دو اتم اكسيژن و هيدروژن ، يا مجموع اتمها ، و يا اجزاء اتمها نيست . بلكه ماده‌ايست يكنواخت كه سابقهء تركيب نداشته « و لم يجعل للماء نسبا » و خود سررشتهء تمامى عناصر و چهره‌هاى گوناگونست « و جعل نسب كلّ شىء إلى الماء » كمترين اجزائى كه ميتوان براى اين ماده پذيرفت دو جزء است  « وَ مِنْ كُلِّ شَيْءٍ خَلَقْنا زَوْجَيْنِ »  اين آيه چنان كه گفتيم نمودار تركيب تمامى مواد جهانست ، و كمترين اجزاء ماده را دو جزء معرفى كرده - زيرا مادهء نخستين نيز چيز است و مشمول « كل شىء » در آيهء فوق مىباشد .\r\n* * *\r\n\r\n","description":"","footnote":"","page_name":" 41 ","page_number":49},
  {"content":"\r\n\r\n\r\nفرضيه‌اى مبهم :\r\nنگارنده به خود اجازه ميدهد كه از شعاع اين آيه و امثال آن فرض مادهء دو بعدى را پيش كشد : ( ماده نخستين دو بعدى است ) :\r\nاين فرضيه دوگونه تفسير مىشود :\r\n1 - دو بعد از سه بعد : طول و عرض و عمق : « دو بعد هندسى » .\r\n2 - دو جزء كه گسيختن آنها مساوى با نابودى ماده است ، اين دو جزء نخستين مرز موجوديت و نيز آخرين مرز هستى ماده‌اند ، در آغاز اين دو جزء به حال پيوستگى آفريده شدند ، و در صورت فناء كلى جهان ، آخرين چهرهء موجوديت ماده همان دو جزء است ، كه گسيختن آنها از يكديگر كسستن ماده از اصل هستى او است .\r\nو مادهء دو بعدى بتفسير دوم قابل فهم است ، ولى بتفسير اولى فعلا با موازين هندسى سازگار نيست ، اكنون مادهء دو بعدى هندسى در بوتهء اجمال است تا در آينده چه پيش آيد . و اللّه الهادى الى صراط المستقيم .\r\nچرا قرآن از اين ماده مرموز و ناشناخته بلفظ ماء ( آب ) تعبير كرده است ؟\r\nبشر حق دارد فقط براى چيزهائى نام‌گذارى كند كه آنها را ميشناسد و در مييابد ، روى اين حساب براى مادهء نخستين كه اين اندازه براى بشر پنهانست ناگزير نامى هم پيدا نكرده است .\r\nو قرآن بجاى آنكه واژهء جديدى براى اين مادهء مرموز جعل كند و رمزى بر اين رمز بيفزايد ، لفظ آب را كه روشنترين و مناسب‌ترين تعبير است - در گستره الفاظ - براى شناسائى ما در جهان انتخاب كرده ، و از اين رهگذر روزنه‌اى هم براى يكنواخت بودن و روانى و همانندى اجزاء مادهء نخستين براى بشر گشوده است .\r\n\r\n","description":"","footnote":"","page_name":" 42 ","page_number":50},
  {"content":"\r\n\r\nنكته قابل توجه : چنان كه در كتاب : آفريدگار و آفريده ، و همچنين در كتاب : حواربين الالهيين و الماديين « 1 » و تفسير : الفرقان ، يادآور شده‌ايم ، يكى از مهمترين براهين حدوث ماده : تركيب است ، و ما آخرين مرز تجزيه‌پذيرى ماده را در شعاع قدرت بينهايت الهى كه منظور داريم - در آنمرز حداقل وجود دو جزء ضرورى است كه موجوديّت هريك مربوط بپيوست با ديگريست ، زيرا چنان كه دانستيم - گسستن اين دو جزء مساوى با نابودى هر دو جزء است .\r\nدر اين زمينه ماديين كه منكر آفريدگار غيرمادى ميباشند ، و هستى و جهان هستى را در انحصار ماده مىپندارند ، به بن‌بست استحالهء وجود ماده برخورد خواهند نمود ، زيرا چنانچه هر جزئى در موجوديت خود نيازمند به ديگرى و بالعكس باشد ، و اين هر دو تكيه‌گاهى برون از خود نداشته باشند باصطلاح دور مصرح لازم ميايد ، كه هريك در موجوديتشان هيچ و صفرند ، كه اگر ضلع سوم كه وجودآورنده است نباشد هرگز چيزى وجود نخواهد داشت .\r\nاگرچه فلاسفه در دور مصرح عليّت هريك از دو چيز را شرط دانسته‌اند ، كه هريك پديدآورندهء ديگرى باشد جز آنكه در اين زمينه نيز كه اصل موجوديت هريك وابسته به پيوست ديگريست - هستى ماده محال خواهد بود ، مگر در صورتى كه تكيه‌گاهى از غير سنخ ماده كه بىنياز مطلق است داشته باشد .\r\nبنابراين ماده از دو حال برون نخواهد بود : 1 - اينكه هرگز موجود نباشد .\r\n\r\n\r\n","description":"","footnote":"\r\n( 1 ) - اين كتاب را نگارنده به زبان عربى آورده است ، و مهمترين كاوشهاى دقيق علمى را از نظر آيات و روايات و ادله عقليه و علم روز - بطور مقايسه - بميان آورده - و چنان كه در نمونه مختصر فارسى آن : آفريدگار و آفريده ، ديده مىشود - تمامى مباحث كتاب به صورت گفتگو تنظيم گرديده است .\r\n","page_name":" 43 ","page_number":51},
  {"content":"\r\n\r\n2 - هستى آن با پشتوانهء موجودى پشت ديوار ماده باشد كه آن را پديد آورده و موجوديت هر دو جزء آخرين بارادهء اوست ، كه رويهمرفته آنها را يك جا و يك زمان پديد آورده است ، زيرا چنانچه آفريدگار غيرمادى موجود نباشد ، وجود اين مركّب كه هريك جزئش در ذات خود هيچ است ، رويهمرفته نيز هيچ خواهد بود ، و محال است از پيوند دو صفر و يا بينهايت صفر عدد و يا كسرى پديد آيد ، مگر اينكه عددى در پشت اين صفرها قرار گيرد كه نماينده و پديد آورنده موجوديت عددى اين صفرها است ، جهان ماده نيز سراسر صفر است ، و هر اندازه عميق‌تر در آن بنگريم تا به آخرين مرز هستى ماده كه دو جزئيست برسيم ، هرگز هستى مستقل و خودپائى در آن نمىيابيم ، مگر در صورتى كه صفر ماده در پشت خود عدد الوهيّت را داشته باشد تا نمودى از هستى به خود گيرد .\r\n\r\nمادر جهان تا چه مدت بار حمل اين فرزندان را در درون داشته و تنها ميزيسته است ؟\r\nسئل أمير المؤمنين ( ع ) عن مدّة ما كان عرشه على الماء قبل أن يخلق الأرض و السماء ؟ فقال : « تحسن أن تحسب ؟ » فقال : نعم .\r\nفقال ( ع ) : « لو أن الأرض من المشرق إلى المغرب و من الأرض إلى السّماء حب خردل ثمّ كلّفت على ضعفك أن تحمله حبة حبّة من المشرق إلى المغرب حتّى أفنيته لكان ربع عشر جزء من سبعين جزء من بقاء عرش ربّنا على الماء قبل أن يخلق الأرض و السّماء ، ثمّ قال : انّما مثلت لك مثالا »\r\nاز حضرت امير المؤمنين على ( ع ) پرسيدند : پيش از ولادت زمين و آسمان چند زمان عرش الهى بر آب بوده است ؟ فرمود : « ميتوانى حساب كنى ؟ گفت آرى - فرمود : « اگر از مشرق تا مغرب زمين ، و همچنين از بسيط زمين تا اعماق بيكران آسمان پر از دانه‌هاى خردل باشد ، سپس ترا در عين ناتوانى وادار\r\n\r\n","description":"","footnote":"","page_name":" 44 ","page_number":52},
  {"content":"\r\n\r\nكنند كه از اين يك جهان خردل دانه‌دانه برگيرى و هر كدام را از مشرق تا مغرب زمين ببرى ، طول مدت اين باربرى با يك چهارم از يك دهم از يك هفتادم ( 2800 ) مدتى خواهد بود كه پيش از آفرينش زمين و آسمان عرش الهى بر ماء ( و ما در نخستين جهان تنها و از زايمان محروم ) بوده است ، سپس فرمود : اين مثالى بود كه براى فهم مطلب آوردم » .\r\nبه حساب فوق مدت زمان نازائى اين مادربزرگ 2800 برابر زمانى است كه باربرى فوق بدان نيازمند است ، از چهرهء سخن پيدا است كه خود آنحضرت بىكم‌وكاست بر آن مدت محيّر العقول آگاه بوده است .\r\nو پر روشن است كه هيچ حسابگر دقيقى در ملياردها سال هم نخواهد توانست حتى بطور حدس بر اين مدّت آگاه شود ، زيرا از زمين تا اعماق آسمان در هيچ حسابى نمىكنجد ، شگفتا از قدرت آن مغزى كه توانسته است چنان عدد سرسام‌آورى را در خود جاى دهد ، دانش ناچيز بشر كه همواره ميكوشد مسافتهاى شگفت‌انگيز بين زمين و برخى از اختران و كهكشان‌ها را بدست آورد مسافت نزديك‌ترين كهكشانرا به 000 ر 100 سال نورى « 1 » تخمين زده‌اند .\r\nكهكشان سماوى ماژلان 000 ر 250 سال نورى وسعت دارد ، و بعضى مانند اندروما يكمليون سال ، و برخى 200 مليون سال نورى و . . . با ما فاصله دارند .\r\nمانت ويلسون در زيج مخصوص خود 30 ميليون جزيرهء آسمانى يافته كه هر كدام مشتمل بر هزاران ميليون ستاره و فاصلهء هريك از اين جزاير ( كهكشانها ) دو ميليون سال نورى است .\r\n\r\n\r\n","description":"","footnote":"\r\n( 1 ) - واحد زمان در سال نورى ثانيه است كه 000 ر 300 سيصد هزار كيلومتر در هر ثانيه سير مينمايد ، و يكسال آن 000 ر 000 ر 800 ر 460 ر 9 نه بليارد و چهار صد و شصت ميليارد و هشتصد ميليون كيلومتر مىباشد .\r\n","page_name":" 45 ","page_number":53},
  {"content":"\r\n\r\n فَتَعالَى اللَّهُ الْمَلِكُ الْحَقُّ لا إِلهَ إِلَّا هُوَ رَبُّ الْعَرْشِ الْكَرِيمِ  .\r\nمسافتهاى فوق نموداراند كيست از وسعت جهان بيكران آفرينش كه عقول خردمندان حتى در تصوّر آنها حيران است .\r\nاينك كدام حسابگر بشرى قدرت بر محاسبهء زمان نازائى مادر جهان را دارد ، جز شخصيّتى همچون على ( ع ) كه علمش از علم بىپايان الهى سرچشمه گرفته است ! !\r\n\r\nاجمالى در چگونگى تولد جهان :\r\nدر زمان  X  . . . جهان از مادرى بنام آب تولد يافت ، اين مادر بر خلاف ساير مادران درد زايمانش يك يا دو انفجار مهيب بود ، كه در اثر آن گازهاى بسيار داغ برخاسته كه سازمان آسمان شد ، اين گازها يعنى نخستين فرزند در اثر حريقى سخت مهيب رويداده كه از درون اين مادر شعله زده چنانچه فرمود :\r\n ثُمَّ اسْتَوى إِلَى السَّماءِ وَ هِيَ دُخانٌ  .\r\nسپس قصد تقسيم آسمانرا كرد در حالى كه گاز بود . . .\r\nو پيروش سخن حضرت على ( ع ) كه : « آتش را از آب آفريد » پس آتش از آب پديد آمد ، كه مقصود همان گاز آسمانى است .\r\nو لابد زمينهائى هم كه ما بر يكى از آنها زندگى ميكنيم از بقاياى اين انفجار پديد شده ، چنان كه در اخبار گذشته از آن بلفظ « رماد » ( خاكستر ) يا « زبد » ( كف ) ياد شده است .\r\nاز رسولخدا است « 1 » كه : « خدا باد را بر آب مسلط كرد ، و در اثر امواج آب گازهائى « 2 » برخاست و روى كفها قرار گرفت ، و خدا از گاز هفت آسمان\r\n\r\n\r\n","description":"","footnote":"\r\n( 1 ) - خوئى در شرح نهج البلاغه .\r\n( 2 ) - فبخر الماء من امواجه فارتفع عنه الدخان .\r\n","page_name":" 46 ","page_number":54},
  {"content":"\r\n\r\nو از كفها هفت زمين بيافريد .\r\nممكن است اين سخن براى برخى از مردمان سخت شگفت‌انگيز آيد كه چگونه آسمانها با اين‌همه كهكشانها و ستارگان از گازهاى برخاسته از اين انفجار پديد شد ، و هفت زمين كه از جمله زمين ما است ، و در برابر آسمانها و اخترانش بسى ناچيزند ، از ته‌ماندهء انفجار نخستين بوجود آمده باشد ؟\r\nحل اين معضل بدينگونه است كه : ما هرگز بر چگونگى و ماهيّت انفجار نخستين جهانى آگاه نيستيم تا بدانيم حاصل آن انگيختن چه مقدار گاز ، و باقى ماندهء آن‌چه اندازه خاكستر و يا كف بوده است .\r\nامّا چيزى كه ما طبعا از نسبت ناچيز زمين بآسمانها و اخترانش پى مىبريم اينست كه گازهاى متصاعد ميلياردها برابر بقاياى انفجار بوده است .\r\n\r\n","description":"","footnote":"","page_name":" 47 ","page_number":55},
  {"content":"\r\n\r\n\r\nكيفيت ولادت زمين و آسمان\r\nاز بيان امير المومنان على ( ع ) :\r\nالشريف الرضى فى النهج عن على ( ع ) فى الخطبة الاولى فى خلق السماوات :\r\n« ثمّ انشأ سبحانه فتق الأجواء و شقّ الأرجاء و سكائك الهواء ، فأجرى فيها ماء متلاطما تيّاره متراكما زخّاره ، حمله على متن الريح العاصفة و الزّعزع القاصفة ، فأمرها بردّه و سلطها على شدّه و قرنها إلى حدّه ، الهواء من تحتها فتيق و الماء من فوقها دفيق ، ثمّ انشأ سبحانه ريحا أعقم ( اعتقم ) مهبّها ، و ادام مربّها و أعطف مجراها و أبعد منشاها ، فأمرها بتصفيق الماء الزخار و إثارة موج البحار ، فمخضه مخض السقاء و عصفت به عصفها بالفضاء ، تردّ أوله إلى آخره و ساجيه إلى مائره ، حتى عبّ عبابه و رمى بالزبد ركامه ، فرفعه فى هواء منفتق و جو منفهق فسوّى منه سبع سماوات ، جعل سفلاهن موجا مكفوفا و علياهن سقفا محفوظا و سمكا مرفوعا ، به غير عمد يدعمها و لا دسار ينظمها - الخطبة . . .\r\nاز حضرت على بن ابيطالب مولى الموحدين ( ع ) است در پيرامون چگونگى آفرينش آسمانها كه : پروردگار در آغاز مكانهائى خالى و تهى بيافريد ، و اقيانوسى عظيم و مواج و پراضطراب در آن روان ساخت :\r\n« حمله على متن الريح العاصفة . . . » و آن درياى بيكران را بر گردبادى « 1 »\r\n\r\n\r\n","description":"","footnote":"\r\n( 1 ) - چنان كه گذشت اين باد از همان آب پديد شد و اضافه بر آنكه خودش حامل نيروى برق بود توليد رعد و برق در امواج آب نمود ، اين خود انفجار مهيبى بوده كه در آغاز گريبان مادر جهان را گرفته و فرزندانى از آن بوجود آورد .\r\n","page_name":" 48 ","page_number":56},
  {"content":"\r\n\r\nتند و رعدآسا سپرد ، و آنچنان آب را باضطراب و سرعت آورد كه از شدّت آن رعدوبرقى شديد جستن مينمود ، و باراده الهى باد آب را از حركات و اضطراب طبيعى بازداشت ، و افسارى سخت و مهارى محكم بر آن زد ، و تا حدى كه اراده فرموده بود آن را محدود نمود ، در نتيجه هوا در زير آب بدون تنگنائى و محدوديت گشايش يافت ، و آب همچنان بر گرده باد ريزش داشت .\r\nسپس بادى ديگر ( در اين حادثه از اين آب محدود و عنان بسته ) بيافريد و وزش آن را عقيم و محدود نمود ، و بطور دوام آن را ملازم با جنبش و جست‌وخيز آب فرمود ، و سررشته و منشأ آب را بسى دور ساخت .\r\nسپس اراده فرمود كه اين باد آب را به سختى زير و زبر كند ، و امواج آن را بشدت برهم زند و هيجان و طغيانى مهيب در آن پديد آورد .\r\nتا همچون مشكهاى دوغ كه براى فراهم ساختن كره حركت ميدهند ، مادهء نخستين جهان نيز در اثر اين اضطراب عميق كفى فراهم كند و كره‌اى بياورد .\r\nباد آنچنان آب را به حركت آورده بود كه گوئى فضاى جو را بجنبش آورده « 1 » هر كرانه‌اى را بكرانهء ديگر انتقال داد ، و هر ساكنى از آن اقيانوس بيكران را به حركت آورد ، آنچنانكه هيچ ذره‌اى از اين جنبش حيرت‌انگيز محروم نماند و تمامى اجزاء آن به يكديگر آميخت ، نتيجه اين جست‌وخيز و نشيب‌وفراز آن شد كه قسمت بيشتر آب گرد آمده و كفهائى را كه در درون مشك باد فراهم آمده بود به محيطهاى بالاى خود پرتاب نمود .\r\nسپس آفريدگار حاصل جمع اين كفها را بهوائى باز و وسيع بالا برد و از همين ماده هفت آسمان بيافريد كه نخستين طبقه آن موجى است كه از سقوط در جو\r\n\r\n\r\n","description":"","footnote":"\r\n( 1 ) - اين تشبيه از لحاظ شدت حركت آبست كه مانند فضا سبكخيز شده بود .\r\n","page_name":" 49 ","page_number":57},
  {"content":"\r\n\r\nمحيط نگهداشته شده و بالاترين طبقاتش سقفى است محفوظ و طاقيست بلند و اين طاقهاى بلند همچنان در جو عظيم كيهان برقرار است ، بدون هيچ استوانه و پايه‌اى كه به زير آنها قرار گيرد « 1 » و يا رشته و باربندى كه اين بارهاى سنگين را بهم بندد و درهم پيوندد كه :  بِغَيْرِ عَمَدٍ تَرَوْنَها  « 1 » است ، استوانه دارد ولى نامرئى است .\r\nنكاتى چند : گرچه تمامى جملات خطبهء شريفهء فوق پر از نكات و دقايقى است كه هنوز پر و بال كيهان‌پيماى دانش بشر نتوانسته بر فراز آن بپرواز آيد ، و ما را اكنون بجز ترجمه و اندك توضيحى پيرامون آنها تاب و توانى نيست .\r\nولى با اينهمه از دقت در چند فراز آن ناگزيريم .\r\n1 - آسمان از كفهاى اقيانوس بيكران محيط كه قسمت اعظمش تبديل به كف گرديده بود آفريده شده . . .\r\nآيا اين سخن با جملهء « و هى دخان » سازش دارد ؟\r\nفهم سطحى عاميانه كه از شنيدن دخان دود به نظر مىآورد ، و يا با توجه به آنچه گذشت گاز را نيز مشمول آن ميداند - با انديشهء سادهء خود هرگز نمى تواند بپذيرد كه لفظ دخان ( دود - گاز ) يا زبد ( كف و . . . ) سازش داشته باشد .\r\nزيرا گاز را حتّى از آب بسى رقيق‌تر ميداند تا چه رسد به كف كه غلظت پديد آمدهء از امواج آب است . . .\r\nحل مشكل : ولى در جهان آسمان و ستارگانش گازهاى بسيار داغى وجود دارد كه وزن مخصوص برخى از آنها از سخت‌ترين و سنگين‌ترين مواد جهان نيز خيلى زيادتر\r\n\r\n\r\n","description":"","footnote":"\r\n( 1 ) -  رَفَعَ السَّماواتِ بِغَيْرِ عَمَدٍ تَرَوْنَها  : استوانه دارد اما ناديدنى است .\r\n","page_name":" 50 ","page_number":58},
  {"content":"\r\n\r\nاست . مثلا در مركز خورشيد كه حدود 70 ميليون درجه حرارت وجود دارد هيچ عنصرى هرگز نمىتواند به صورت اوليّهء خود بر جاى بماند ، و بناچار به صورت ساده‌ترين اتمهاى جهان هيدروژن ، و هليم خواهد بود .\r\nبنابراين مركز خورشيد را گازهاى بسيار داغ و محترق هيدروژن و قسمتهاى سردتر آن را هليم تشكيل داده ، و مجموعا اين دو عنصر 99 درصد مواد فيزيكى جرم خورشيد را تشكيل ميدهند ، ولى هيدروژن از هليم بسيار زيادتر است .\r\nروى اين اصل وزن مخصوص و ثقل و فشردگى يك سانتيمتر مكعّب از گازهاى هيدروژنى خورشيد چه بسا برابر است با چندين متر مكعّب از فولاد . . . بدين لحاظ از دخان ( گاز ) آسمانى ميتوان به كف و ما فوق آن نيز تعبير كرد . . .\r\nاضافه بر اينكه لفظ كف تعبيريست بس زيبا كه بمناسبت آب بميان آمده ، چه آنكه برخاسته آب بخار يا كف است ، ولى اكنون كه معنى آب در اينجا نخستين مادهء آفرينش است و نه آب معمولى ، بخار و كف آن نيز به همان مناسبت خواهد بود ، و نه آنكه كف و بخار آب آشاميدنى اين گونه رقيق ، بلكه آنگونه سخت و فشرده .\r\nاز آنچه گذشت مىتوان برخى از نظريات دانشمندان را تأييد نمود .\r\nمانند اينكه : « دلائل نجومى ما را به اين حقيقت رهبرى مىكند كه اين ستارگان بيشمار آسمانرا آغازيست ، و تمامى آنها از گازهاى بسيار داغ پديد شده كه تمامى جو جهانرا پر كرده بود » ( ژرژگاموف در كتاب سرگذشت زمين ) .\r\nنامبرده در صفحه 207 كتاب پيدايش و مرگ خورشيد نيز مينويسد : « تكامل جهان مادى از ماده‌اى آغاز شده كه تمامى اجزايش مسانخ و يكنواخت و داراى حرارتى ما فوق تصور بوده است » .\r\nو در صفحه 112 از همين كتاب گويد : « تمامى ستارگان از گازهاى بسيار داغ پديد آمده است ، مانند ستارهء كروكر 3300 درجه حرارت ، و شعرى\r\n\r\n","description":"","footnote":"","page_name":" 51 ","page_number":59},
  {"content":"\r\n\r\n112000 درجه ، و خورشيد 6000 درجه . بنابراين حرارت خورشيد ميانگين از حرارت ستارگانست « 1 » .\r\nسپس مينويسد : نور برخى از ستارگان 30000 برابر خورشيد ما است ، و نور خورشيد نيز مانند حرارتش حد وسط ميان ستارگان مىباشد .\r\nنظرات - فوق چنانچه گفتيم - بطور اجمال قابل تأييد است ، ولى با افزودن اينكه گازهاى داغى كه جهان آسمان را پديد آورده و در اثر انفجار مادهء نخستين ماء ( آب ) پديد شده است ، و پيدا است كه اگر موضوع اضطرام و انفجار را در تولد جهان از ماء اوليه از دورنماى بعضى آيات و صريح برخى روايات نميداشتيم ، دليلى روشن بر تأييد اين قسمت از نظرات دانشمندان در تولد جهان در دست نبود ، جز آنكه از حرارت كنونى ستارگان ، حرارت مادهء نخستين آنان را نيز حدس بزنيم\r\nنتيجه گفتار : آسمان و ستارگانش در آغاز گازهائى بوده‌اند كه در اثر انفجار مادهء نخستين « آب » پديد آمده است .\r\n\r\nتولد زمين از باقيمانده انفجار ماده نخستين\r\nنخست بايد ديد كه كلمهء ارض : « زمين » از نظر قرآن تنها شامل يك كرهء خاكى يعنى مسكن كنونى ما است ؟ و يا ساير كرات خاكى هفتگانه را نيز شامل مىشود ، و يا آنكه دامنهء زمين را بكليّهء ستارگان كشانيده و بگوئيم فضاى محيط بر هر كره‌اى آسمان ، و خود آن كره زمين است .\r\nسخن حق در اين پيرامون ، حقيقتى است كه در آيهء ذيل بدان اشاره شده :\r\n\r\n\r\n","description":"","footnote":"\r\n( 1 ) - درجات فوق مربوط بسطح خارجى كرات مذكور است و نه مركز آنها .\r\n","page_name":" 52 ","page_number":60},
  {"content":"\r\n\r\n اللَّهُ الَّذِي خَلَقَ سَبْعَ سَماواتٍ وَ مِنَ الْأَرْضِ مِثْلَهُنَّ يَتَنَزَّلُ الْأَمْرُ بَيْنَهُنَّ لِتَعْلَمُوا أَنَّ اللَّهَ عَلى كُلِّ شَيْءٍ قَدِيرٌ وَ أَنَّ اللَّهَ قَدْ أَحاطَ بِكُلِّ شَيْءٍ عِلْماً  [ الطلاق 12 
  ] .\r\nخداى جهان آن بزرگ آفريدگاريست كه هفت آسمان بيافريد ، و از جنس زمين ( كه ما بر آن زندگى ميكنيم ) نيز هفت عدد پديد آورد ، امر مقدس الهى هر هنگام در همان زمين‌ها و آسمانها در حال نزول اجلال و فرود آمدنست . . . تا بدانيد كه خدا بر همه چيز محيط است .\r\nتفصيل سخن در پيرامون هفت زمين در بحث ويژهء خود خواهد آمد ، و اكنون آنچه بايد بدانيم اينست كه : زمين از نظر قرآن بر خلاف احتمال سومين كه طنطاوى نيز طرفدار آنست ، شامل تمامى ستارگان نيست ، بلكه در برخى از آيات مقصود از آن تنها همين زمين ما و در بسيارى از آيات مراد جنس زمين است كه شامل هر هفت زمين مىباشد .\r\nمانند آيه فوق كه گرچه ارض را بلفظ مفرد آورده « زمين » نه زمينها ، جز آنكه كلمهء « من » جنسيه ، آن را از تنهائى برون آورده ، و بمعنى جنس زمين « يعنى كراتى كه مانند زمين مىباشند » مىنمايد .\r\nو همچنين در كليّه آياتى كه از آفرينش زمين و آسمان گزارش ميدهد مقصود از زمين جنس زمين ، و تمامى زمينهاى هفتگانه را در بردارد .\r\nولى در آياتيكه مورد خطاب تنها اهل زمين ما باشند دور نيست كه لفظ ارض در اين گونه آيات تنها شامل زمين ما باشد .\r\nنگارنده مدعى نيست كه در ميان تمامى ستارگان تنها هفت كرهء خاكى است ، و قرآن هم نيز بر اين مطلب دلالتى ندارد .\r\nبلكه باستناد آيهء فوق مدعى است : كه در جو پهناور كيهان شش كرهء خاكى ديگر از جنس زمين ما و مانند آن وجود دارد ، جز آنكه آنگونه كه اين هفت كره از جهات گوناگون با هم همآهنگى دارند كرات خاكى ديگر با اين هفت كره\r\n\r\n","description":"","footnote":"","page_name":" 53 ","page_number":61},
  {"content":"\r\n\r\nهماهنگى ندارند ، گرچه برخى هماهنگيها در بين آنها باشد ، و چنان كه خواهد آمد اين همانندى دورنمائى از قابليت حيات و وجود موجودات زنده - و بلكه موجودات عاقل و مكلف در آن شش زمين ديگر نيز بگونه‌اى ويژه هست ، گرچه در ساير كرات نيز موجوداتى باشند كه هستند .\r\nاز اينجا ميتوان حدس زد كه مواد شيميائى و فيزيكى تشكيل‌دهندهء اين زمينها با مواد شيميائى ساير ستارگان متفاوتست ، و يا آنكه زمينها از آسمانها و ستارگان ديگر تولّد نيافته‌اند ، بلكه از همان مادرى زاده شده‌اند كه آسمانها از آن پديد گرديده‌اند ، كه قرآن هم در آياتى چند اين دو را توأم بلكه تولد زمين را پيش از آسمان معرفى مىكند .\r\nدر تمامى قرآن آيه‌اى به چشم نميخورد كه چگونگى تولّد زمينها را از مادهء نخستين ( ماء ) بيان كند ، و حتى دربارهء جنس زمينها به هنگام تولد اشاره‌اى ندارد ، مگر با سنجش دو آيه :  وَ كانَ عَرْشُهُ عَلَى الْماءِ  - و -  ثُمَّ اسْتَوى إِلَى السَّماءِ وَ هِيَ دُخانٌ  با توجه بحقيقت مادهء نخستين و چگونگى انفجار و پديد شدن گازهاى آسمانى ، اين گونه بدست آوريم كه : در صورتى كه گاز در انحصار آسمان و ستارگانش باشد ، بناچار زمين از ته‌نشين اين انفجار پديد شده ، و در احاديث گذشته از اين ته‌نشين بخاكستر نخستين و يا كف ياد شده است .\r\nزمين از خاكستر باقىماندهء انفجار مادهء جهان پديد شده است « 1 » .\r\nو از رسولخدا صلى اللّه عليه و آله نيز گذشت كه پروردگار از كف مادهء نخستين جهان هفت زمين را بيافريد « 2 » .\r\nو نيز از حضرت باقر عليه السّلام است كه : بادى از آب بيافريد و آن را بر آب چيره ساخت\r\n\r\n\r\n","description":"","footnote":"\r\n( 1 ) - البرهان جلد اول صفحه 9 از حضرت باقر ( ع ) .\r\n( 2 ) - البرهان جلد اول صفحه 22 .\r\n","page_name":" 54 ","page_number":62},
  {"content":"\r\n\r\nو باندازه‌اى كه اراده كرده بود كفى از آن برگرفت و زمين را بيافريد . . . سپس آتشى از آب پديد آورده و در اثر تسلط آتش بر آب گازى پديد شد كه آسمانها را از آن بوجود آورد « 1 » .\r\nسخنان برخى از مفسران پيرامون  ( وَ كانَ عَرْشُهُ عَلَى الْماءِ )  :\r\nطنطاوى گويد : « ماء » در آيه فوق بمعنى علم است ، يعنى عرش الهى براساس علم و حكمت بوده « 2 » . و براى اثيات دعوى خود به اين آيه استشهاد كرده است :\r\n أَنْزَلَ مِنَ السَّماءِ ماءً فَسالَتْ أَوْدِيَةٌ بِقَدَرِها . . .   كَذلِكَ يَضْرِبُ اللَّهُ الْأَمْثالَ  للنّاس از آسمان آبى فرود آورد و بنهرها و گودالها هر كدام باندازهء خود جريان يافت . . . اين گونه خدا براى مردم مثل ميآورد .\r\nزيرا در اين آيه بدليل ذيلش  « يَضْرِبُ اللَّهُ الْأَمْثالَ »  مقصود از آبهاى آسمانى كه بر نهرهاى گوناگون فرو ميريزد علم الهى است كه بر زمينه‌هاى دلهاى مردمان بخواست خدا وارد مىشود .\r\nولى هر خواننده‌اى با اندك بررسى بنادرستى اين توجيه پى ميبرد كه نامبرده چگونه بدون وجه آيه‌اى را به آيهء ديگر قياس نموده ، و آب را كه در آيهء فوق بگواهى قرينهء قطعى بمعنى علم است ، در آيهء  « وَ كانَ عَرْشُهُ عَلَى الْماءِ »  نيز بدون هيچگونه قرينه‌اى به همان معنى گرفته است .\r\nنظرات نامبرده جاى بسى تأسف است كه هميشه در جستجوى تطبيق آيات قرآنى بر فرضيه‌ها و نظرات دانشمندان عصريست ، و چگونه در آيهء فوق كه در مقام معرفى مادهء اوليّه جهان آفرينش است اين سليقه را اعمال ننموده ، در صورتى كه هنوز هم دانش بشر از دريافت تمامى آنچه در آيهء مزبور مراد است محروم است .\r\n\r\n\r\n","description":"","footnote":"\r\n( 1 ) - البرهان جلد دوم صفحه 10\r\n( 2 ) - در تفسير الجواهر - ج 6 ص 7 .\r\n","page_name":" 55 ","page_number":63},
  {"content":"\r\n\r\nو با اينهمه كاوش و موشكافى كه نگارنده در صفحات گذشته كرده است ، بجز قطرهء مبهم از اقيانوس بيكران حقايقيكه در اين آيه نهفته است بدست نياورده :\r\n أَ فَلا يَتَدَبَّرُونَ الْقُرْآنَ أَمْ عَلى قُلُوبٍ أَقْفالُها \r\nآيا در قرآن تدبر و انديشه شايسته‌اى نميكنند ، يا بر دلهائى قفلهائى است كه درهاى حقايق را برويشان بسته است .\r\nيك تصوير مجسم‌كننده از آفتاب و ستارگان منظومهء شمسى\r\n\r\n","description":"","footnote":"","page_name":" 56 ","page_number":64},
  {"content":"\r\n\r\n\r\nآيا زمين از فرزندان خورشيد است ؟\r\nسخن حق در پاسخ اين پرسش اينست كه بشر در اين گونه رموز آفرينش زمين و آسمان و ساير ستارگان چون شاهد خلقت و ناظر چگونگى آن نبوده از اين گونه حوادث بىخبر است .\r\n ما أَشْهَدْتُهُمْ خَلْقَ السَّماواتِ وَ الْأَرْضِ وَ لا خَلْقَ أَنْفُسِهِمْ . . .  آرى از رمز تكوينى آفرينش خود نيز آگاه نيست ، كه در آنهنگام نبوده ، و اگر هم بر فرض محال بوده ، آگهى نداشته .\r\nروى اين اصل در چنان مواردى دچار پندارها و فرضيه‌هائى گشته ، كه پيشرفت علم أحيانا پايهء بسيارى از همين فرضيه‌ها را نيز باطل كرده است .\r\nبنابراين شايسته است در اين‌باره بكتاب وحى الهى « قرآن » مراجعه كنيم ، كه معصوم است ، و فرود آمده از مقام اعلاى عصمت إلهى است .\r\nگزارشى كه از بحث گذشته نتيجه شد اين بود كه : زمين و آسمان و اخترانش همگى فرزندان يك مادرند ، و اين مادربزرگ در اثر يك يا دو انفجار دو نوع نوزاد پديد آورده .\r\nاكنون جاى اين پرسش است كه اين دو همزاد بوده‌اند و يا از پى يكديگر پاى بعرصهء وجود نهاده‌اند ؟ .\r\nاز آياتيكه در گذشته مورد گفتگو بود مطلبى روشن در نفى و اثبات اين موضوع بدست نمىآيد ، گرچه از احاديث مربوطه همزاد بودن ايندو نوزاد كه هريك پس از ديگرى از مادر نخستين زاده‌اند مفهوم ميشد .\r\n\r\n","description":"","footnote":"","page_name":" 57 ","page_number":65},
  {"content":"\r\n\r\nولى آياتى ديگر در اين زمينه به چشم مىخورد كه شايسته است با كمال باريك بينى و كاوش پىگيرى و بررسى شود :\r\n1 - قال تعالى :  هُوَ الَّذِي خَلَقَ لَكُمْ ما فِي الْأَرْضِ جَمِيعاً ثُمَّ اسْتَوى إِلَى السَّماءِ فَسَوَّاهُنَّ سَبْعَ سَماواتٍ وَ هُوَ بِكُلِّ شَيْءٍ عَلِيمٌ  [ البقرة - 29 
  ] .\r\nاو است آفريدگارى كه تمامى آنچه در زمين است براى « بهره‌بردارى و سود » شما آدميان بيافريد ، سپس به آسمان توجهى فرمود ، و آن را به هفت آسمان تبديل و تقسيم كرد ، و او بهر چيز دانا است .\r\nاز اين آيه به خوبى نمايان است كه آفرينش زمين و آنچه از نعمتها و كانهاى زمينى مورد بهره‌بردارى آدميان و ديگرانست ، پيش از پديد شدن طبقات آسمان بوده .\r\nو از طرفى هم ما ميدانيم كه آسمان پيش از تشكيل طبقات هفتگانه صورت گازى « دخانى » داشته ، و آفرينش ستارگانيكه در آسمان به چشم مىخورد و زينت بخش كيهانست ، پس از تشكيل طبقات در نزديكترين طبقات بوده چنان كه فرمايد :\r\n2 - و :   ثُمَّ اسْتَوى إِلَى السَّماءِ وَ هِيَ دُخانٌ فَقالَ لَها وَ لِلْأَرْضِ ائْتِيا طَوْعاً أَوْ كَرْهاً قالَتا أَتَيْنا طائِعِينَ ، فَقَضاهُنَّ سَبْعَ سَماواتٍ فِي يَوْمَيْنِ وَ أَوْحى فِي كُلِّ سَماءٍ أَمْرَها وَ زَيَّنَّا السَّماءَ الدُّنْيا بِمَصابِيحَ وَ حِفْظاً ذلِكَ تَقْدِيرُ الْعَزِيزِ الْعَلِيمِ   [ فصلت 12 
  ] .\r\nپس از آفرينش زمين و پديد آوردن كوهها ، به آسمان توجه فرمود در حالى كه « دخان » گاز بود ، سپس زمين و آسمانرا فراخواند كه در آنها حالت و صورتى ديگر پديد آورد ، پس آسمانرا بهفت بخش در دو دوران « يومين » « 1 »\r\n\r\n\r\n","description":"","footnote":"\r\n( 1 ) -  قُلْ أَ إِنَّكُمْ لَتَكْفُرُونَ بِالَّذِي خَلَقَ الْأَرْضَ فِي يَوْمَيْنِ . . .   ثُمَّ اسْتَوى . . . \r\n","page_name":" 58 ","page_number":66},
  {"content":"\r\n\r\nبخش كرد و در هريك از آسمانها امور مربوطه بآنرا به نحوى مرموز فرستاد ، و نزديكترين آسمانها را كه از همه به زمين ما نزديكتر است بچراغهاى اختران زينت بخشيد و . . . اينك اگر تنها خورشيد از ستارگان آسمان نخست بدليلى ديگر استثنا نشود از آيات فوق به خوبى روشن است كه آفرينش خورشيد و ساير ستارگان دو مرحله از پيدايش زمين عقب‌تر بوده .\r\nزيرا آيات مزبوره پيدايش هفت آسمانرا پس از تكميل زمين و آفرينش ستارگانرا پس از پديد شدن آسمان در طبقه نخستين معرفى كرده :\r\n\r\nدرباره استشناى خورشيد شايد آيات زير مورد استفاده قرار گيرد :\r\nقال تعالى :       أَ أَنْتُمْ أَشَدُّ خَلْقاً أَمِ السَّماءُ بَناها * رَفَعَ سَمْكَها فَسَوَّاها * وَ أَغْطَشَ لَيْلَها وَ أَخْرَجَ ضُحاها * وَ الْأَرْضَ بَعْدَ ذلِكَ دَحاها * أَخْرَجَ مِنْها ماءَها وَ مَرْعاها * وَ الْجِبالَ أَرْساها       [ النازعات 32 
  ] .\r\nآيا آفرينش شما انسانها سخت‌تر است و يا آسمانيكه پروردگار بنيان كرد ، طاقش را بلند نمود و آن را اصلاح و تسويه فرمود ، شب آسمانرا تاريك كرد و روشنائى روز را از آن بيرون آورد ، و زمين را پس از آن بغلطانيد ، آب و نباتاتش را از آن برون آورد ، و ميخهاى عميق كوههاى بلند را در اعماق آن فرو كوبيد .\r\nاز اين آيات چنان مينمايد كه : غلطانيدن و پهن كردن زمين و پديد آوردن كوهها و آب و نباتات در زمين پس از بناء آسمانها بوده .\r\nولى بايد دانست كه مقصود : بناء جرم نخستين آسمان ، يعنى : حالت دخانى ( گازى ) آنست نه تشكيل طبقات ، زيرا آيات سوره فصلت و بقره چنانچه گذشت پديد آمدن طبقات آسمانرا پس از تكميل زمين معرفى كرده كه :\r\n\r\n","description":"","footnote":"","page_name":" 59 ","page_number":67},
  {"content":"\r\n\r\nدر چهار دوران كوهها و بركات و اقواترا در زمين پديد آورديم . . . سپس دخان آسمان را بهفت بخش تقسيم نموديم .\r\nدر نتيجهء « دحو الأرض » « 1 » چرخش و گردش زمين و آفرينش كوهها و آبها و درختان در زمين ، اينها همه پس از بناء و تسويهء دخان آسمانى بوده ، نه اينكه پس از تشكيل طبقاتش كه از تكامل زمين عقبتر بوده است ، تا چه رسد از خلقتش .\r\nاما اينكه آفرينش جرم نخستين زمين و يا دخان آسمان كداميك پيشتر بوده هنوز دليلى قاطع بر هيچيك نيافته‌ايم . . . و تنها چيزى كه مىدانيم اينست كه هر دو از مادرى بنام « ماء » در اثر يك يا دو انفجار تولد يافته‌اند ، و دليلى هم كه نظر دومين را ( دو انفجار را ) تأييد كرده بود ، پديد شدن زمين را نتيجهء انفجار نخستين ميدانست « 2 » .\r\nاكنون بايد ديد معنى ايجاد تاريكى شب ، و روشنائى روز در آسمان چيست ؟\r\nاين گونه تعبير طبعا مقتضى اينست كه آسمان قبل از تشكيل طبقات چراغى داشته كه گاهى خاموش و هنگامى هم روشن ميشده ، و اين طلوع و غروب نسبت به تمامى جو گازى آسمان نبوده ، بلكه طبعا ببعضى از كرات بوده كه طلوع و غروب آن ايجاد روز و شب در آن كرده مىنموده است ، و ما آنهنگام تنها زمين خود را ميشناسيم كه بمقتضاى دلالت آيات گذشته وجود داشته است .\r\nروى اين اصل دور نيست كه مقصود از چراغ آسمان خورشيد باشد ، چنان كه در تفسير على بن ابراهيم « 3 » گويد :  أَخْرَجَ ضُحاها  امام فرمود : يعنى خورشيد\r\n\r\n\r\n","description":"","footnote":"\r\n( 1 ) - چنان كه مفصلا معناى آن در بحيى مخصوص خواهد آمد .\r\n( 2 ) - خبر كلينى در روضه كافى از حضرت باقر ( ع ) .\r\n( 3 ) - نقل از تفسير برهان ج 4 ص 425 .\r\n","page_name":" 60 ","page_number":68},
  {"content":"\r\n\r\nولى از لحاظ آنكه موقعيّت اين خورشيد در جنب خورشيدهاى بزرگى كه هزاران برابر آن نور و وسعت دارند ، بسيار ناچيز است ، خيلى دور و غيرقابل‌قبول به نظر ميرسد ، كه اين خورشيد بعنوان نور آسمان معرفى شود مگر آنكه مقصود از بيرون آوردن نور آسمان اين باشد كه مواد گازى آسمانى تراكم يافته ، و توده‌اى بسيار عظيم و فشرده از گازهاى نورانى و روشن پديد شد ، كه همان تودهء گازى پيش از تشكيل طبقات نوربخش جو آسمانى و زمين ما بوده ، و پس از پديد آمدن طبقات آسمانى نسبت به ساير ستارگان سمت مادرى داشته و ستارگان از آن تولد يافته باشند .\r\n أَغْطَشَ لَيْلَها وَ أَخْرَجَ ضُحاها  از اين دو گونه تعبير در پيرامون شب و روز آسمان ، چنان مينمايد كه گاز آسمانى در آغاز دچار تاريكى سطحى گرديد ، كه در اثر برخورد اين گاز داغ و درخشان با فضا پديد شده بود « اغطش ليلها - پوشانيد شب آسمانرا » يعنى تاريكى سطحى اين گاز نخستين جرم نورانيش را آنچنان پوشانيد كه شب روز را مىپوشاند .\r\nسپس  « وَ أَخْرَجَ ضُحاها »  روز آسمانرا پس از حجاب نخستين از لابلاى پردهء شب برون آورد - بدينمعنى كه جرم درخشان داغ اين گاز را از حجاب ديگر بخشهايش كه بتاريكى و سردى گرائيده بود ، برون آورده و جدا ساخت .\r\nنتيجه : دليل قاطع و روشنى بر تقدّم آفرينش اين خورشيد بر زمين ما در دست نيست ، و تنها موجودى بسيار نورانى بطور مبهم و مرموز شناختيم كه پيش از تكميل زمين « 1 » ( و نه آنكه قبل از پيدايش آن ) و پيش از تشكيل طبقات آسمانى در جو آسمان پديد آمده .\r\n\r\n\r\n","description":"","footnote":"\r\n( 1 ) - يعنى پيش از آغاز حركت زمين و پديدار شدن آثار زندگى از قبيل آب و نباتات   « وَ الْأَرْضَ بَعْدَ ذلِكَ دَحاها - أَخْرَجَ مِنْها ماءَها وَ مَرْعاها »   .\r\n","page_name":" 61 ","page_number":69},
  {"content":"\r\n\r\nو اين احتمال بسيار قوى است كه از نمودار جملهء مصابيح « 1 » آفرينش اين خورشيد نيز با ساير ستارگان دو مرحله پس از پيدايش و تكميل زمين ما بوده است .\r\nنتيجه گفتار : بطور قاطع زمين از خورشيد تولّد نيافته ، زيرا مجموع آيات و روايات دو فصل گذشته بچهره‌هاى گوناگون زمين و آسمانرا فرزندان يك مادر خوانده ، و آفرينش زمين را از مادهء خاكى ، و خلقت آسمان و ستارگانرا « باستثناى هفت زمين » « 2 » از دخان « گاز » دانسته است .\r\nوانگهى خلقت زمين را پيش از پيدايش ستارگان - كه از جملهء آنها خورشيد ما است - معرفى نموده است .\r\nو در صورتى هم كه خورشيد درين معركه استثنا شود ، اين چراغ آسمانى را تولد يافته از جرم و عنصر آسمان خوانده  « وَ أَخْرَجَ ضُحاها »  و تنها دحو الأرض و پديد شدن آب و نباتات و كوههاى زمين را پس از خلقت و كمال تودهء گازى « دخانى » آسمان قبل از تشكيل طبقات دانسته است . . . و نه آنكه پديد شدن اصل جرم زمين .\r\nو خلاصه آنكه ما اگر آفرينش زمين را پيش از خورشيد ندانيم بطور قطع آن را متولد از خورشيد نخواهيم دانست .\r\n\r\nسخنان برخى از مفسران :\r\nچنان كه در مقدمهء كتاب اشاره شد با كمال تأسف برخى از مفسران درصدد تطبيق علوم قرآن با نظرات و حتى فرضيه‌هاى دانشمندان برآمده ، و در زير نقاب\r\n\r\n\r\n","description":"","footnote":"\r\n( 1 ) -  « وَ زَيَّنَّا السَّماءَ الدُّنْيا بِمَصابِيحَ »  . . . آسمان اول را به چراغهائى زينت داديم و خورشيد ما نيز از همان چراغهاى زينت‌بخش آسمانست ، و اين احتمال موافق روايت طبريست از رسول خدا « خورشيد و ماه و ستارگان در يك دوران پديد شده‌اند » .\r\n( 2 ) - چنانچه در بحث زمينهاى هفت‌گانه بيايد .\r\n","page_name":" 62 ","page_number":70},
  {"content":"\r\n\r\nتطبيق دين و دانش و خدمت بمعارف علمى قرآن ، حقائق ثابت اين كتاب مقدس آسمانى را نيز مانند علوم بشرى بدست تحول و يا تكامل سپرده‌اند .\r\nاين خرده‌گيرى نه تنها بر اين گونه مفسران در زمان حاضر وارد است ، بلكه در زمانهاى گذشته نيز احيانا تحميلاتى از لحاظ حكومت افكار عصرى بر قرآن ميشده است .\r\nيك نمونه از انحراف برخى از مفسران همزمان ما اينست كه : فرضيه‌هائى كه در پيرامون تشكيل منظومهء شمسى از زمانهاى گذشته فكر بشر را به خود متوجه ساخته ، نويسندگانى مانند علامهء معاصر سيد هبة الدين شهرستانى و شيخ طنطاوى را بر آن گماشته است ، كه آياتى از قرآن براى كرسى نشانيدن آنگونه فرضيه‌ها گواه گيرند ، و آنچه را كه دانشمندان تنها بفرض و احتمال آن دل خوش داشته اند ، اينان بعنوان اصول پابرجا و خلل‌ناپذير علمى بر قرآن تحميل نمايند .\r\nو نگارنده در عين آنكه مقام علمى دانشمندان بويژه خدمت‌گزاران اسلام و قرآنرا بسيار ارجمند ميدارد ، براى حفظ موقعيت جهانى و ابدى كتاب آسمانى اسلام از خرده‌گيريهائى نسبت به اين روش نادرست ناگزير است ، و با كمال ادب آنچه بر خلاف ظاهر و يا نص قرآن از هر دانشمندى بنگرد از رهگذر برهان ابطال مينمايد .\r\nدانشمندان هر اندازه هم بزرگ باشند ، در مكتب عالى قرآن كسب بزرگى كرده‌اند ، و شايسته نيست بپندار حفظ ادب از اشتباهات آنان چشم‌پوشى گردد و يا بدون تأمل و كاوش گفتارشان پذيرفته شود .\r\nاستاد علامهء بزرگوار مرحوم آية اللّه العظمى بروجردى قدس اللّه روحه بارها ميفرمود بزرگى بزرگان نبايد پرده‌اى بر فهم و ادراك و كاوشهاى دامنه دار جويندهء حقيقت شود ، و مانع پيشرفت در مدارج علمى او گردد .\r\n\r\n","description":"","footnote":"","page_name":" 63 ","page_number":71},
  {"content":"\r\n\r\nو تنها چيزى كه در نظر محققان ارجمند است حقايقى است كه همراه برهانهاى قانع‌كننده باشد ، گرچه طرفدارش بسيار اندك است .\r\nطنطاوى آيهء ذيل را براى اثبات فرضيهء جدا شدن زمين از خورشيد استخدام كرده است :\r\n  أَ وَ لَمْ يَرَ الَّذِينَ كَفَرُوا أَنَّ السَّماواتِ وَ الْأَرْضَ كانَتا رَتْقاً فَفَتَقْناهُما وَ جَعَلْنا مِنَ الْماءِ كُلَّ شَيْءٍ حَيٍّ أَ فَلا يُؤْمِنُونَ * وَ جَعَلْنا فِي الْأَرْضِ رَواسِيَ أَنْ تَمِيدَ بِهِمْ وَ جَعَلْنا فِيها فِجاجاً سُبُلًا لَعَلَّهُمْ يَهْتَدُونَ   [ الانبياء 32 
  ] .\r\nآيا كافران ندانستند كه : آسمانها و زمين مدت زمانى پيوسته بودند ، و سپس ما آنها را گشوديم ، و هر موجود زنده‌اى را از آب آفريديم ، آيا ايمان نميآورند ؟ و در زمين كوه‌هاى عميق نهاديم تا آنها را از اضطراب و سقوط نگهدارند .\r\nطنطاوى از آيات فوق بدينگونه نتيجه گرفته است كه : زمين با خورشيد پيوست بود ، و سپس از آن جدا گشت ، چنان كه در نزد علماى غرب نيز ثابت و مسلم است كه زمين جرقه‌اى از خورشيد مىباشد .\r\nنگارنده براى اينكه حقيقت مطلب در اين آيات به خوبى روشن شود و نادرستى سخنان شيخ طنطاوى و هم مسلكانش هويدا گردد ، با تأييد الهى بتفسير و تحقيق پيرامون آيات مذكوره مىپردازد .\r\n\r\nرتق و فتق زمين و آسمانها :\r\nسررشتهء سخن در اين آيات اينستكه : رتق و فتق زمين و آسمان يعنى چه ؟ .\r\nرتق از نظر لغت بمعنى پيوستن ، و فتق گسستن پيوند و باز كردن آنست .\r\nاينك بايد ديد جنس زمين و همچنين آسمان در چند مرحله پيوستگى داشته تا گشايش اين پيوستگىها روشن گردد .\r\n\r\n","description":"","footnote":"","page_name":" 64 ","page_number":72},
  {"content":"\r\n\r\nآنچه از رويهمرفتهء آيات گذشته در چگونگى تولد جهان نتيجه مىشود :\r\nسه مرحله پيوستگى است ، كه از پس هريك گسستنى بوده است :\r\n\r\nرتق و فتق نخستين :\r\nدر آنهنگام كه اين دو فرزند در شكم مادر نخستين جهان « ماء - آب » بوده و در اثر يك يا دو انفجار تولد يافتند ، پيش از ولادت جرم و جسمشان پيوند يكديگر بوده ، و در آب خلاصه ميشده ، ولى پس از ولادت بهرهء اندكى از آن جنس زمين و بيشتر آن تبديل به دخان « گاز » آسمان شد . . .\r\nاين نخستين رتق و فتق زمين و آسمانها است .\r\n\r\nرتق و فتق دومين :\r\nطبعا دومين مرحلهء رتق و فتق اينست كه : جرم خاكى زمين از حالت بستگى و وحدت برون رفته و بهفت كرهء خاكى تبديل گرديد ، چنان كه فرمايد :\r\n اللَّهُ الَّذِي خَلَقَ سَبْعَ سَماواتٍ وَ مِنَ الْأَرْضِ مِثْلَهُنَّ  .\r\n. . . از جنس زمين هفت عدد پديد آورد .\r\nو همچنين جرم دخانى « گازى » آسمان بهفت بخش تقسيم شد :\r\n ثُمَّ اسْتَوى إِلَى السَّماءِ وَ هِيَ دُخانٌ . . .   فَقَضاهُنَّ سَبْعَ سَماواتٍ  .\r\nتودهء گازى يكنواخت آسمان را به آسمان تبديل فرمود ، و سپس توده‌هاى فشردهء گازى در طبقهء نخستين و  X  تبديل به فرزندان ستارگان گرديد :\r\n وَ زَيَّنَّا السَّماءَ الدُّنْيا بِمَصابِيحَ \r\nو در نتيجه فرزندان نخستين گازهاى آسمانى طبقات هفتگانه و توده‌هايش ستارگانند ، كه از فرزند هفتمين و  X  پديد شده‌اند .\r\n\r\nرتق و فتق سومين :\r\nو طبعا چون زمين پس از انفجار نخستين جهان حالت مذاب داشت ، استعداد پذيرش آب و در نتيجه روياندن نباتات و پديد شدن حيوانات و ساير موجوداتى كه\r\n\r\n","description":"","footnote":"","page_name":" 65 ","page_number":73},
  {"content":"\r\n\r\nبنياد زندگى آنها آبست - نداشت - ولى پس از چندى كه سطح خارجى آن منجمد و سرد شد ، قابل پذيرش آب و روياندن موجودات زنده گرديد ، و روى اين اصل صحيح است كه گفته شود : در آغاز دربهاى زمين از برون دادن نباتات و هرگونه موجود زنده‌اى بسته بود ، و خدا اين دربهاى بسته را پس از چندى باز كرد .\r\nو همچنين توده‌هاى بزرگ گازهاى داغ آسمانى استعداد آماده ساختن ابرهاى آبستن ، و در نتيجه ريزش باران را نداشت ، و پس از اين آمادگى دربهاى اقيانوسهاى آسمان بريزش باران باز شد ، و بر زمينهاى مستعد باران رحمت فرو ريخت .\r\nنگارنده مدعى نيست كه رتق و فتق دومين بطور حتم قبل از سوم بوده ، زيرا جاى امكان عكس و همچنين همزمانى ايندو نوع رتق و فتق نيز هست ، ولى اين ترتيب مقتضاى طبع تدريجى و تكامل جرم زمينى و گاز آسمانيست ، ولى صورت نخستين بدون ترديد از نظر طبعى و قرآنى بر دو صورت ديگر مقدمست ، و اللّه الهادى .\r\nممكن است برخى بانديشهء تغيير چهرهء احتمال نخست افتاده و بگويند : در آغاز آسمان و زمين به حالت كنونى خود بهم پيوسته بودند ، و سپس پروردگار آن دو را از هم گسست  « كانَتا رَتْقاً فَفَتَقْناهُما »  . و يا زمين با برخى از كرات آسمانى مانند خورشيد پيوستگى داشته ، و سپس به صورت جرقه‌اى از آن جدا گشته است .\r\nولى اين پندارها گذشته از آنكه گواهى از آيات قرآنى ندارد ، با اندك دقتى توان گفت با حاصل جمع آيات و روايات گذشته پيرامون تولد جهان نيز مخالفست .\r\nزيرا آسمانها در حالت فعلى كه داراى هفت بخش است ، هيچگاه با زمينها به حالت خاكى آنها پيوست نبوده ، بلكه حالت پيشين آن نيز به صورت گاز بوده و از انفجار ماده نخستين پديد آمده ، و نه آنكه به همان حالت با توده‌هاى خاكى زمين\r\n\r\n","description":"","footnote":"","page_name":" 66 ","page_number":74},
  {"content":"\r\n\r\nهمجوار بوده ، و سپس تصاعد كرده باشد ، و اين سخن نتيجهء دقت و بررسى كامل در بحثهاى گذشته پيرامون چگونگى تولد جهان و تشكيل طبقات آسمانى و . . . است .\r\n\r\nروايات در پيرامون رتق و فتق زمين و آسمانها\r\nدر احاديث اسلام تنها اشارتى بهرسه مرحلهء رتق و فتق شده ، و احتمال چهارم را كه ببرهان مخالفت با قرآن ابطال نموديم با روشنترين بيان انكار و تكذيب نموده است :\r\nچنان كه در احاديث گذشته تولد جهان را از انفجار ماء ، و خاكستر باقيمانده و ته‌نشين اين انفجار را مادهء زمين ، و گاز متصاعدشرا مادهء آسمانى معرفى كرده بود .\r\nدر حديث كلينى نيز در موضوع سؤال مرد شامى از حضرت باقر عليه السّلام راجع بآيهء مزبور فرمايد : « 1 »\r\nفقال له ابو جعفر عليه السّلام : « فلعلّك تزعم أنهما كانتا رتقا متلازقتين متلاصقتين ففتقت احداهما من الاخرى ؟ » فقال : نعم .\r\nفقال ابو جعفر عليه السّلام : « إستغفر ربك فإن قول اللّه عز و جل : كانتا رتقا ، يقول :\r\nكانت السماء رتقا لا تنزل المطر و كانت الأرض رتقا لا تنبت الحب ، فلما خلق اللّه تبارك و تعالى الخلق . . . فتق السماء بالمطر و الأرض بنبات الحب » .\r\nفرمود : شايد پنداشته‌اى كه آسمان و زمين ( در وضع كنونى خود ) از آغاز بهم پيوسته بودند ، و سپس پروردگار آن دو را از هم جدا كرد ؟ ( مثلا زمين جرقه‌اى\r\n\r\n\r\n","description":"","footnote":"\r\n( 1 ) - نقل از برهان جلد 3 ص 58 .\r\n","page_name":" 67 ","page_number":75},
  {"content":"\r\n\r\nخاكسترين از پيرامون مواد فشرده گازهاى داغ آسمانى ، خورشيد و . . . بوده و سپس از آن جدا گشته است ) گفت : آرى .\r\nفرمود : « از اين پندار استغفار كن ، زيرا معناى رتق و فتق چنانستكه :\r\nدربهاى آسمان در آغاز از فرو ريختن باران بسته بود ، و سپس خدا آن را بريزش باران گشود ، و زمين نيز از شكافتن نباتات و پديد كردن درختان بسته بود ، و پروردگار پس از چندى آن را نيز باز كرد » .\r\nاز اين فرمايش نبايد پنداشت كه رتق و فتق زمين و آسمان در انحصار همان معنى است كه بيان شده ، زيرا اين اثبات در مقابل نفى پندار واهى شخص شامى است ، و اين معنى كه امام بدان اشاره فرموده قدر مسلم از مراحل رتق و فتق در آيه است ، بگواهى آخر آيه كه :  وَ جَعَلْنا مِنَ الْماءِ كُلَّ شَيْءٍ حَيٍّ  .\r\nپس از رتق و فتق زمين و آسمانها هر موجود زنده‌اى را از آب بوجود آورديم .\r\nو روشن است كه اين سخن در صورتى بموضوع فتق بعد از رتق بستگى دارد كه فتق آسمان بمعنى فرو ريختن باران و فتق زمين بمعنى رويانيدن نباتات و درختان در كلمهء رتق و فتق گنجيده باشد .\r\nو از جملهء شواهد اينكه رتق و فتق ويژهء معنى فوق نيست ، فرمايش امير المؤمنين على عليه السّلام است كه :\r\n« و كان من اقتدار جبروته و بديع لطائف صنعته أن جعل من ماء البحر الزاخر المتراكم المتقاصف يبسا جامدا ، ثم فطر منه أطباقا ففتقها سبع سماوات بعد ارتتاقها » . . . از كفى جامد كه از اقيانوس مواج نخستين جهان برخاسته بود ، پروردگار طبقات آسمانى را بيافريد ، و آنها را بهفت بخش جدا كرد ، پس از آنكه بهم پيوسته بودند .\r\n\r\n","description":"","footnote":"","page_name":" 68 ","page_number":76},
  {"content":"\r\n\r\nو در خبر على بن ابراهيم « 1 » از حضرت صادق عليه السّلام است كه در پاسخ سؤال شامى دربارهء آيهء فوق فرمود :\r\n« و كانتا مرتوقين ، ليس بينهما أبواب ، و لم يكن للأرض أبواب و هو النبت ، و لم تمطر السماء عليها فنبت ، ففتق السماء بالمطر و فتق الأرض بالنبات . . »\r\nآسمانها و زمين پيوسته بودند ، و ميان آنها دربهائى وجود نداشت ، زمين دربهائى نداشت كه نباتاتى بروياند ، و آسمان باران نباريده بود كه موجب روئيدن نبات گردد ، در اين حديث چنان كه با اندك تأملى روشن است دو مرحله از رتق و فتق ياد شده :\r\n1 - مرحلهء ريزش باران و روئيدن نباتات .\r\n2 - پيوستگى زمين و آسمانها ، و اين مرحله پيش از اولى ذكر شده ، و شايد مشتمل بر دو احتمال گذشته نيز باشد كه : نه ميان زمين و آسمانها فاصله نبود ، آنهنگاميكه زمينها به صورت يك تودهء خاكسترى و همچنين آسمانها بچهرهء يك توده گازى بسر ميبردند ، و روى اين اصل حديث فوق شامل هرسه مرحلهء رتق و فتق مىباشد ، ولى احتمالى كه بيش از تمامى احتمالات از روايات « 2 » نمودار است همان احتمال سومين مىباشد ، و شايد اين امتياز از دو لحاظ بوده :\r\n1 - دو احتمال نخست ، از ساير آيات نيز مستفاد مىشود ، ولى احتمال سوم\r\n\r\n\r\n","description":"","footnote":"\r\n( 1 ) - البرهان ج 3 ص 58 .\r\n( 2 ) - مانند حديث كلينى از حضرت باقر ، و مفيد در ارشاد گويد : علماء حديث اين معنى را از حضرت باقر عليه السّلام روايت كرده‌اند ، و همچنين روايت طبرسى در مجمع و فرمايش امير المؤمنين عليه السّلام : « و ناداها بعد اذ هى دخان فالتحمت عرى اشراجها و فتق بعد الارتقاق صوامت ابوابها » . . و پس از بستگى ، درهاى آسمان را بباران رحمت گشود .\r\n","page_name":" 69 ","page_number":77},
  {"content":"\r\n\r\nتنها مربوط به آيه فوق است « 1 » .\r\n2 - چنان كه گذشت جملهء :  وَ جَعَلْنا مِنَ الْماءِ كُلَّ شَيْءٍ حَيٍّ  نمودار بسيار روشنى است بر اين احتمال ، و أئمه عليهم السّلام روشن‌ترين معنى رتق و فتق را كه در ساير آيات هم ياد نشده است در تفسير اين آيه آورده‌اند .\r\nاز چهرهء احاديث گذشته چنان مينمايد كه : پندار جدا شدن زمين از آسمان . . .\r\nاز برخى از كرات آسمان ، و يا از خورشيد ، سابقه‌اى دراز داشته است .\r\nو تنها « بوفون » و « كانت » و « لاپلاس » و سپس ريزه‌خواران خان آنان نيستند كه در طرز تشكيل منظومهء شمسى ، زمين و ساير سيارات منظومه را فرزندان خورشيد پنداشته‌اند .\r\nاز آنچه گذشت خوانندگان عزيز به خوبى باشتباه توجيه‌كنندگانى مانند شيخ طنطاوى پى مىبرند ، كه چگونه اين فرضيه را بر آيات مورد گفتگو تحميل نموده‌اند ، آنگونه كه حتى از نظر لفظ و لغت هم قابل تحمل نيست ، تا چه رسد بمعنى .\r\nشيخ طنطاوى از تمامى وجوهيكه در معنى رتق و فتق محتمل است « 2 » تنها\r\n\r\n\r\n","description":"","footnote":"\r\n( 1 ) - فتق نخستين از آيه :  « وَ كانَ عَرْشُهُ عَلَى الْماءِ  ، و  ثُمَّ اسْتَوى إِلَى السَّماءِ وَ هِيَ دُخانٌ »  و فتق دومين از :  « فَقَضاهُنَّ سَبْعَ سَماواتٍ »  خصوص در صورتى كه ضمير جمع را بهر دوى زمين و آسمان برگردانيم ، و دربارهء خصوص زمين از :  « وَ مِنَ الْأَرْضِ مِثْلَهُنَّ » \r\n( 2 ) - طبرى در ج 17 ص 18 ، و در المنثور در ج 4 ص 217 اقوالى درباره رتق و فتق نقل نموده و هرگز روايتى در اين پيرامون از پيمبر ( ص ) نقل نكرده است .\r\nو فخر رازى در تفسير كبير تمامى اقوال محتمله را در ج 22 ص 162 بشرح زير نقل كرده است :\r\n( 1 ) آسمان و زمين بهم پيوسته بودند ، و سپس خدا آن دو را از هم گسست . از حسن و قتاده و سعيد بن جبير و روايت عكرمه از ابن عباس .\r\n( 2 ) جرم آسمان بهم پيوسته بود ، و سپس به هفت بخش تقسيم شد و همچنين زمين . از ابو صالح و مجاهد . ( بقيه در صفحه بعد ) .\r\n","page_name":" 70 ","page_number":78},
  {"content":"\r\n\r\nوجهى را برگزيده كه چنان كه گذشت بر خلاف كتاب و سنّت بوده و هرگز گواه علمى و نقلى بر آن ندارد ، وى در ( جلد 10 ص 197 ) تفسير الجواهر گويد :\r\n« معنى رتق آسمانها و زمين اينست كه اين‌دو بهم پيوست بودند و روى اين اصل فتق به معنى از هم گسيختن آنها خواهد بود .\r\nچنان كه از اروپائيان در اين زمانها بثبوت رسيده ، زيرا آنان گفته‌اند زمين و ساير سيارات منظومهء شمسى بر اثر حركت دورانى سريع خورشيد از آن جدا شده‌اند .\r\nو تمامى منظومه‌هاى خورشيدى همينگونه پديد آمده‌اند ، كه بر اثر حركت دورانى خورشيدها حلقه‌هائى از آنان گسسته و تشكيل ستارگانى داده است .\r\nو پس از سخنانى ديگر در اين پيرامون نتيجه گرفته است كه :\r\n\r\n\r\n","description":"","footnote":"\r\n( بقيه از صفحه قبل ) ( 3 ) آسمان سخت بود و باران نمىباريد و زمين نبات نمىروياند ، و سپس درهاى آسمان بباران و درهاى زمين به نباتات گشوده شد ، از حسن و ابن عباس و بيشتر مفسران و گواه صحت اين قول ذيل آيه استكه :  « وَ جَعَلْنا مِنَ الْماءِ كُلَّ شَيْءٍ حَيٍّ »  .\r\n( 4 ) ابو مسلم اصفهانى گويد : جايز است كه مراد از فتق پديد آوردن و مقصود از رتق حالت قبل از وجود يعنى حالت عدمى زمين و آسمان باشد ، به اين معنى كه آسمان و زمين از وجود مسدود بودند ، و سپس درب وجود به روى آنها گشوده شد .\r\n( 5 ) زمين و آسمان تاريك بودند ، و سپس پروردگار روز روشن براى آنها آفريد .\r\nفخر رازى پس از نقل اقوال فوق به ترتيب : 1 و 2 و 3 را ترجيح داده است .\r\nولى چنان كه تفصيلا گذشت ، وجه اول بر خلاف كتاب و سنت است باينمعنى كه تنها پيوستگى آن دو در حالت مائى بوده كه به صورت ماده نخستين بهم پيوسته بودند و سپس از يكديگر جدا شدند . وجه دوم درست نقطه مقابل وجه اول و موافق كتاب و سنت است . و وجه سوم قدر متيقن از مراحل رتق و فتق مىباشد كه ذيل آيه نيز بر آن گواه بوده و رأى ائمهء اهل البيت ( ع ) بر آن استوار است و در وجه ديگر هيچگونه گواهى نداشته و بلكه احاديث مشاراليهاى گذشته با آنها مخالف است .\r\n","page_name":" 71 ","page_number":79},
  {"content":"\r\n\r\nزمين ما از خورشيد جدا گشته و اين خورشيد نيز از خورشيد ديگر تا برسد ببزرگترين خورشيدهاى جو پهناور كيهان ، كه مادر تمامى جهان است ، و بيشتر دانشمندان غربى هم‌اكنون بر اين عقيده‌اند .\r\n\r\nپرسشهائى چند از شيخ طنطاوى ! ؟\r\nخيلى شگفت‌آور است كه چگونه طنطاوى در برابر فرضيهء گروهى از دانشمندان اين گونه دست و پاى خود را گم كرده ، كه پندارهاى ناپايدارشانرا بر آيات قرآنى تحميل نمايد ، به اين گمان كه خدمت به قرآن و مسلمين كرده است بايد از او پرسيد :\r\n1 - روى چه اصل فرضيهء تشكيل منظومهء شمسى را از حالت فرضيه و پندار برون برده و بچهرهء يك اصل ثابت علمى وانمود ساخته است « . . . بثبوت رسيده . . » ؟ ! !\r\n2 - وانگهى در آيهء مورد بحث هرگز كلمهء خورشيد « شمس » وجود ندارد تا اين رتق و فتق دربارهء زمين و خورشيد باشد . . !\r\nآيا به نظر وى كلمهء سماوات ( آسمانها ) بمعنى خورشيد است .\r\n3 - چنان كه در آيه بجاى سماوات كلمهء شمس هم مىبود ، بر فرض آنكه مىپذيرفتيم رتق بمعنى پيوستگى زمين و خورشيد به يكديگر است ، باز هم معنى فتق خورشيد و زمين گسيختن زمين از خورشيد نبود ، بلكه جاى احتمال عكس « جدا شدن خورشيد از زمين » و يا گسيختن پيكرهء مشترك آنها نيز هست .\r\nوانگهى فرضيه‌هائيكه از دير زمان تاكنون پيرامون تشكيل منظومه شمسى از نظر دلايل گوناگون در نشيب و فراز بوده است ، اكنون حالت احتضار خود را طى ميكنند ، و به نظر نگارنده چنان كه مدلل خواهد شد فاتحهء تمامى آنها را از نظر علم نيز بايد خواند ، چنان كه قرآن در اصل آن را منكر است .\r\n* * *\r\n\r\n","description":"","footnote":"","page_name":" 72 ","page_number":80},
  {"content":"\r\n\r\n\r\nچگونگى تشكيل منظومه شمسى « 1 » فرضيه تصادم ( بوفون ) فرانسوى - 1749 - م\r\nنامبرده در يكى از چهل و چهار كتابى كه در تاريخ طبيعى نگاشته ، دربارهء پيدايش خانوادهء خورشيدى گويد :\r\n« مادربزرگ اين خانواده در زمانى بارهاى گران فرزندان خود ( سيارات منظومهء شمسى ) را در درون داشت .\r\nدنباله‌دارى همچون تيرى تيز و درخشان به همان سرعت سرسام‌آور خود را بخورشيد زد ، و در اثر اضطرابى كه اين مادر باردار از قابلهء بىرحم ديده بود قطراتى چند از تودهء عظيم آتشينش جدا شد .\r\nاين قطرات ( نوزادان سرگردان ) در اثر شدت برخورد آغاز گردش دورانى بدور خود نموده ، و هريك فردى از خانوادهء خورشيدى را تشكيل دادند » .\r\n\r\nفرضيه حلقوى يا سحابى ( كانت ) آلمانى 20 - 30 پس از بوفون\r\nكانت با استدلالات و استبعاداتى فرضيّهء تصادم را ابطال نموده ، و از جمله گفت : « برخورد دنباله‌دار كوچك و ناچيز بوفون هرگز قادر بر مضطرب ساختن جرم عظيم خورشيد نيست ، و اين سخن از لحاظ فرض هم بىمورد است و . . .\r\nساير دلايلى كه در جاى خود ياد شده « 2 » .\r\n\r\n\r\n","description":"","footnote":"\r\n( 1 ) - فرضيه‌هاى مذكور با حفظ مطالب صاحبانش بعبارتى روشن‌تر و بهتر ذكر مىشود .\r\n( 2 ) - از جمله كتاب سرگذشت زمين نوشته ژرژگاموف كه فرضيه‌هاى فوق را از آن نقل ميكنيم\r\n","page_name":" 73 ","page_number":81},
  {"content":"\r\n\r\nنامبرده سپس فرضيهء خود را اين گونه بيان كرده است :\r\nخورشيد در آغاز تودهء بسيار وسيعى از گازهاى معتدل بوده كه تمامى فضاى منظومهء كنونى را پر كرده بود ، اين گاز متراكم به آرامى گرد خود ميگشت ، و در اثر تشعشعات مقادير زيادى از حرارتش به فضاى اطراف انتقال يافت .\r\nبه همين جهت حرارتش رو بنقصان رفته ، و حالت انقباض و تراكم بسيارى به خود گرفت ، و حركت دورانيش زيادتر شد .\r\nاين حركت سريع دورانى موجب افزايش نيروى فرار از مركز شد ، و بدنبال آن دو قطب اين تودهء وسيع گازى مسطح شده ، و حلقه‌هائى از آن جدا گشته و بر صفحهء استوائى افكنده شد .\r\nدر پى اين حادثه حلقه‌هاى مزبور شكسته و متراكم گرديده و اين بخشهاى تراكم يافته از صورت حلقه‌هاى گازى گذشته بسيارات كنونى منظومهء شمسى ما تبديل يافت .\r\n\r\n( لاپلاس ) فرانسوى ( 1796 - م )\r\nنامبرده فرضيّه كانت را پذيرفته « 1 » و آن را با چهره‌اى تازه‌تر و شرح و بسط بيشترى نمايش داد ، ولى هيچگاه براى اثبات آن بادلهء رياضى تمسك نجست .\r\n\r\nكلارك ماكس ول\r\nحدود شصت سال از عمر فرضيهء لاپلاس گذشت ، تا كلارك ماكس ول با كمال دقت آن را تحت نظر قرار داد ، و پس از چندى چنان نتيجه گرفت :\r\nپذيرفتن فرضيهء سحابى مستلزم قبول تناقضاتى چند است . . . « 2 »\r\nبنابراين فرضيهء كانت و لاپلاس با دست علم به خاك سپرده شد و برقيب قديمى\r\n\r\n\r\n","description":"","footnote":"\r\n( 1 ) - در كتاب نمايش دستگاه جهان .\r\n( 2 ) - چنان كه در كتاب سرگذشت زمين ( ژرژگاموف ) مفصلا ياد شد .\r\n","page_name":" 74 ","page_number":82},
  {"content":"\r\n\r\nخود ( فرضيه تصادم بوفون ) پيوست .\r\n\r\nچمبرلن . مولتون . ( آمريكائى ) سرجمس جنس ( انگليسى )\r\nنامبردگان پس از مدفون ساختن فرضيهء سحابى ، به كار نبش قبر فرضيهء تصادم پرداخته و آن را با چهره‌اى تازه‌تر زنده كردند .\r\nعلت اين ارتجاع آن بود كه : فرضيهء تصادم مانند سحابى مشتمل بر تناقضات نبود ، و اين‌بار كه وارث فرضيهء سحابى شد ، علل برخى از استبعادات را نيز از خود رانده بود : مثلا قابلهء ناتوان پيشين ( ستاره دنباله‌دار ) در اين رجعت ثانوى بستاره‌اى ثابت تبديل يافته بود ، كه جرمى برابر خورشيد داشت ، تا بتواند اين مادر باردار را سخت باضطراب و وضع حمل وادارد « 1 » .\r\nولى با تمامى اين اوصاف فرضيهء تصادم نيز از جهاتى ديگر مطرود بوده ، و جهان علم براى درك تشكيل منظومه شمسى در برابر اين فرضيه‌ها دچار حيرت و ترديد گشته بود ، مبناى فرضيه‌هاى فوق پندار مشابهت و هماهنگى عناصر تشكيل‌دهندهء خورشيد با ساير سيارات بوده است ، كه طبعا بر اثر فساد مبنى بناهائى هم كه بر آن استوار است واژگون خواهد شد .\r\n\r\nتغيير مبنى : ويز زيگر « 2 »\r\nنامبرده فرضيهء تشكيل منظومه را بر پايهء چگونگى عناصر شيميائى خورشيد و ساير سيارات نهاده گفت :\r\n\r\n\r\n","description":"","footnote":"\r\n( 1 ) - در كتاب راز آفرينش از اين قابله عظيم الجثه بيك كشتى بزرگ كه در اقيانوس بيكران جو عظيم آسمان شناور بوده تعبير نموده كه دو ميليارد سال قبل با قايق كوچك خورشيد ما برخورد كرده و سيارات منظومه شمسى را تشكيل داده است .\r\n( 2 ) - دانشمند فيزيك آلمانى  Weizsaker \r\n","page_name":" 75 ","page_number":83},
  {"content":"\r\n\r\nعقيدهء فيزيك نجومى از وضع اولى خود ( مشابهت عناصر سيارات منظومه ) به اختلاف عناصر تشكيل‌دهندهء خورشيد با ساير سيارات منظومه تبديل يافته است .\r\n\r\nشترومگرن\r\nنامبرده پس از دقت زياديكه در كيفيّت عناصر خورشيد و ساير سيارات منظومه شمسى كرد ، به اين نتيجه رسيد كه 35 ر 0 جرم خورشيد اكسيژن خالص است .\r\nو بعدا معلوم شد كه 50 ر 0 آن اكسيژن و قسمت زيادى از آن هليوم مىباشد .\r\n\r\nشوارتس شيلد\r\nمطالعات فوق توسط نامبرده تكامل يافت ، و تجزيهء دقيق طيفى از سطح خورشيد چنان نتيجه داد كه : تنها 01 ر 0 از جرم خورشيد مشتمل بر عناصرى مشابه با عناصر زمينى ، و 99 ر 0 آن از هيدروژن و هليوم تشكيل يافته ، با اين تفاوت كه مقدار هيدروژن از هليوم بيشتر است « 1 » .\r\nنامبرده بدنبال اين تحقيق حدس زده كه شايد ساير ستارگان ثوابت نيز از نظر عناصر شيميائى مانند خورشيد باشند ، و نيز گفته است كه به نظر ميرسد فضاى خالى ميان ستارگان از گازها و غبارهاى رقيقى از نوع عناصر خورشيدى پر باشد ، در هر ميليارد متر يك چهارم ميليگرم .\r\nاين آخرين نتيجه‌ايست كه از تحقيقات دامنه‌دار دانشمندان پيرامون عناصر تشكيل‌دهندهء منظومهء شمسى بدست آمده است ، و روى اين اصل فرضيه‌هائى از قبيل تصادم و سحابى بطور كلى بىاساس خواهد بود ، زيرا پايهء اين فرضيه‌ها كه\r\n\r\n\r\n","description":"","footnote":"\r\n( 1 ) - طبعا نيز بايد چنان باشد كه در مقدار هفتاد ميليون درجه حرارت بايستى ساده‌ترين عناصر موجود باشد ، هيدروژن ساده‌ترين عناصر و هليوم در درجه دوم است ، و دليل اين سخن اينست كه هر اندازه حرارت بيشتر باشد تبديل جسم بجسم ديگر بهتر و سريعتر انجام مىشود و عاقبت الأمر بساده‌ترين عناصر پايان مىيابد كه تبديل‌پذير نيست .\r\n","page_name":" 76 ","page_number":84},
  {"content":"\r\n\r\nهم‌آهنگى عناصر خانوادهء خورشيدى است ويران گرديد .\r\nروى اين اصل اختلاف عناصر سيارات منظومهء شمسى ، آن هم آن‌گونه اختلاف فاحش و سرسام‌آور ، اصولا حتى احتمال تولد زمين از خورشيد نيز نميرود تا چه رسد به حالت فرضيه‌اى كه مبناى پايه‌هاى علمى گردد پذيرفته شود .\r\n\r\nويز زيكر\r\nوى در عين حالى كه خود نخستين محقق و كاشف اختلاف عناصر بين خورشيد و سيارات منظومه است ، بوجوهى غيروجيه و واهى مجددا بفرضيه كانت و لاپلاس ارتجاع نموده ، و براى توجيه سخن خود گويد :\r\nحلقه‌هائى كه از خورشيد جدا شده ، و بعدا به صورت سيارات منظومه شمسى درآمدند ، تنها از 01 ر 0 عناصر تشكيل‌دهندهء خورشيد كه عنصر خاكى است جدا شده‌اند .\r\nو خورشيد در آغاز كه از مواد پراكنده ميان ستارگان تشكيل شد ، حدود يكصد برابر جرم كنونى خود بود ، و اين تودهء عظيم گازى آغاز گردش دورانى بدور خود كرد ، و حلقه‌هائى كه جرمش با ساير عناصر اختلاف عنصرى داشت از پوشش سطحى آن جدا شده و تشكيل سيارات منظومهء شمسى را داده است .\r\n\r\nاحتضار و مرگ فرضيه لاپلاس و . . .\r\nهر خواننده‌اى با اندك بررسى از نظر علمى بدون ترديد حكم بمرگ فرضيه لاپلاس و غيره مىكند ، و اصولا جدا شدن زمين را از خورشيد موضوعى ناشدنى و بر خلاف جريان طبيعى ميداند .\r\nنظريهء ويز در تأييد فرضيه لاپلاس عذريست بدتر از گناه ، و مانند اين است كه دسته‌اى از پرندگان در يك صف بپرواز آمده ، و از مسافتى بسيار دور كه تنها حركت و پروازشان به چشم مىخورد به نظر آيند .\r\n\r\n","description":"","footnote":"","page_name":" 77 ","page_number":85},
  {"content":"\r\n\r\nولى در اين ميان يكى از آنها بسيار بزرگتر از دگران است ، اكنون ما كه از جنس آنها هيچگونه اطلاعى نداريم ، و تنها پرندگانى را بطور ناشناس از دور به حالت پرواز مىنگريم ، آيا مىتوانيم بطور قاطع حكم كنيم كه تمامى آنها از جوجه‌هاى آن پرندهء بزرگند ؟ .\r\nجاى انكار نيست كه جلو حدس و فرضيه‌ها را نمىتوان گرفت ، كه اين صف واحد يك خانواده بوده ، و پرندگان كوچك از زادهء آن پرندهء بزرگند .\r\nمدتى گذشت تا بما نزديك شدند ، ولى بر خلاف حدس گذشته خود ديديم كه اين صف از تعداد زيادى گنجشك با يك حاجىلك‌لك تشكيل شده است .\r\nآيا در چنان زمينه‌اى باز هم صحيح است مطابق حدس گذشته خود حكم به يگانگى اين خانواده كنيم ؟ .\r\nو به منظور رفع اعتراض و استبعاد گوئيم : احتمال ميرود كه گنجشگان از بعضى قسمتهاى معين متناسب از حاجى لك‌لك جدا شده است ! ! !\r\nعينا نظر « ويز » نيز چنانست .\r\nبلكه فرض تولد گنجشگان از حاجىلك‌لك خيلى آسانتر است از اينكه گمان كنيم زمينى كه تنها مشتمل بر يك درصد از عناصر خورشيدى است ، از آن جدا شده و در گردش دورانى خورشيد كه حلقه‌هائى از اين تودهء عظيم گازى گسيخته است 99 ر 0 از جرم خورشيد از اين حادثه تخلف جسته است ؟ ! !\r\n* * *\r\n\r\n","description":"","footnote":"","page_name":" 78 ","page_number":86},
  {"content":"\r\n\r\n\r\nگفتار پيرامون آيات مورد بحث :\r\n أَ وَ لَمْ يَرَ الَّذِينَ كَفَرُوا . . \r\nمقصود از رؤيت در جملهء فوق نگريستن با چشم ظاهر نيست ، زيرا آن هنگامى كه آفريدگار بزرگ آغاز آفرينش زمين و آسمان را نمود هرگز بيننده‌اى از انسانها وجود نداشت ، تا آن منظرهء بحث‌انگيز را بنگرد :\r\n ما أَشْهَدْتُهُمْ خَلْقَ السَّماواتِ وَ الْأَرْضِ وَ لا خَلْقَ أَنْفُسِهِمْ  .\r\nو از نظر لغت نيز ، رؤيت : يا اعم از ديدن با چشم و عقيدهء قلبى است ، و يا در معنى دوم ظاهر است . در هرصورت اينجا مقصود از « رؤيت » ديدن باطنى و اقرار قلبى است كه كافران در اين مورد برابر استفهام تقريرى الهى واقع شده‌اند .\r\nبه اين معنى كه محققا كافران به اين حقيقت اعتراف دارند كه : آسمان و زمين پيوسته بوده و سپس گسسته شده .\r\nپرسش : ليكن اين پرسش پيش ميآيد كه : موضوع رتق و فتق آسمانها و راز آفرينش زمين و آسمان مطلبى نيست كه دست عقل و علم بشر بدان برسد مگر از راه فرضيه كه نام اعتقاد بر آن نهادن غلط است ، آيا كافران فرض نكرده‌اند كه . . . ؟\r\nو تنها راه صحيح و قطعى آگاهى بر اين گونه اسرار خلقت وحى الهى است و بس ، آرى معنى سومين فتق بعد از رتق را بشر ميتواند از راههائى بدست آورد ، چنان كه دانشمندان زمين‌شناس از لحاظ حرارت اعماق زمين در گذشتهء زمان تمامى آن را مشمول حرارت بسيار زياد دانسته و نتيجه گرفته‌اند كه در آن دورانها طبعا روئيدن نباتات بر سطح زمين ممكن نبوده است .\r\nو همچنين آسمان كه از تودهء عظيم گازهاى بسيار داغ پديد شده در آغاز آب و بارانى نداشت و سپس زمين كه از نباتات بسته بود در اثر استعداد كم شدن\r\n\r\n","description":"","footnote":"","page_name":" 79 ","page_number":87},
  {"content":"\r\n\r\nحرارت نباتاتى رويانيد ، و آسمان نيز باران رحمت خود را براى اين منظور بر سطح زمين بپاشيد ، ولى با تمامى اين اوصاف اين سخن نيز در نظر دانشمندان از كرانهء فرضيه و حدس برون نيست ، و به حد قانونى علمى و يقينى نميرسد .\r\nوانگهى جملهء :  الَّذِينَ كَفَرُوا  در انحصار صاحبان اين گونه نظرات و فرضيه‌هاى علمى نيست ، بلكه مربوط بانسانهاى پيش از چهارده قرن هم هست كه از اين گونه نظريات بىخبر بوده‌اند .\r\nپاسخ : پاسخ اين پرسش چنان به نظر ميرسد كه : مقصود از كافران منكران خدا و يا مشركان و بت‌پرستان نيستند ، بلكه منظور كفار اهل كتاب ميباشند كه پيامبر بزرگوار اسلام را تكذيب و انكار نمودند .\r\nگواه روشن بر اين نظر كلمهء « كفروا » است كه دلالت بر حدوث فعل دارد ، و شكّى نيست كه ميان كلمهء « الكافرين » و « الذين كفروا » فرقست ، جملهء نخست بر دوام كفر ، و دومى بر حدوث آن پس از ايمان دلالت دارد ، يعنى اهل كتاب كه پيش از ظهور پيغمبر آخرين ، از نظر ايمان به پيامبران خود مؤمن بوده‌اند و در اثر انكار و تكذيب حضرت محمد صلى اللّه عليه و آله كافر شدند ، و در توراة موسى عليه السّلام ببعضى از معانى فتق بعد از رتق اشاره شده ، و روى اين اصل اهل كتاب اجمالا مراتب رتق و فتق زمين و آسمانها را از مجراى وحى الهى معتقد بوده‌اند « 1 » .\r\n أَ وَ لَمْ يَرَ الَّذِينَ كَفَرُوا : \r\nآيا ندانستند كافران ؟ آيا نخواهند دانست ؟\r\nطنطاوى كه با كمال بهجت و مسرت رتق و فتق را در آيه فوق بجدا شدن زمين\r\n\r\n\r\n","description":"","footnote":"\r\n( 1 ) - چنان كه در فصل اول تكوين گويد : « و خدا فرمود فاصله‌اى ميان آبها پديد آيد ، چنان شد . . . و خدا فرمود زمين نباتاتى برون آورد ، و چنان شد » .\r\n","page_name":" 80 ","page_number":88},
  {"content":"\r\n\r\nاز خورشيد حمل كرده بود ، در اينجا نيز جملهء ماضى « أولم ير » را براى كرسى نشانيدن سخن خود بمعنى مضارع ( آينده ) پنداشته ، گويد :\r\nآيا در آينده ( 14 قرن پس از اسلام ) كافران ( كيهان‌شناسان غربى ) نخواهند دانست كه زمين از خورشيد جدا شده است .\r\nسپس با اين توجيه‌گوئى اعجازى بر معجزات قرآن افزوده : كه چگونه از اين فرضيه كه پس از چهارده قرن نمودار گشته اخبار كرده است . . .\r\nولى بايستى از شيخ طنطاوى پرسيد : آيا قرآن بموافقت با برخى فرضيه‌هاى بىاساس دانشمندان بشرى كسب فضيلت و مقام مىكند ؟ ! آن هم اين گونه فرضيه‌ها كه از كرانهء حدس تجاوز نكرده ، و سرانجام چنان كه دانستيم با دست علم به خاك سپرده شود .\r\n\r\n","description":"","footnote":"","page_name":" 81 ","page_number":89},
  {"content":"\r\n\r\n\r\nآب ماده زندگى\r\n وَ جَعَلْنا مِنَ الْماءِ كُلَّ شَيْءٍ حَيٍّ أَ فَلا يُؤْمِنُونَ  ؟\r\nزندگان از آب پديد شده‌اند :\r\nجملهء فوق اصل آفرينش موجودات زنده را از آب معرفى كرده ، و اين زندگى اعم است از زندگى نباتى و حيوانى كه بقاء و هستى و هم اصل وجود آنها از آبست .\r\nدر برخى از آيات بجاى كلمهء « حي » لفظ « دابة » آمده كه در اين‌صورت نباتات و همچنين پرندگان كه از « دابة » خارجند ، مشمول همان « حي » خواهند بود :\r\nقال تعالى :  وَ اللَّهُ خَلَقَ كُلَّ دَابَّةٍ مِنْ ماءٍ فَمِنْهُمْ مَنْ يَمْشِي عَلى بَطْنِهِ وَ مِنْهُمْ مَنْ يَمْشِي عَلى رِجْلَيْنِ وَ مِنْهُمْ مَنْ يَمْشِي عَلى أَرْبَعٍ يَخْلُقُ اللَّهُ ما يَشاءُ إِنَّ اللَّهَ عَلى كُلِّ شَيْءٍ قَدِيرٌ  [ نور 45 
  ]\r\nو خدا هر جنبنده‌اى را از آب آفريد ، برخى از آنان به روى شكم راه ميروند و بعضى با دو پا ، و گروهى با چهار پا ، خدا ميآفريند آنچه را اراده فرمايد كه او بر هر چيز توانا است .\r\n\r\nدابة :\r\nراغب در مفردات القرآن گويد : « دابة هر موجوديست كه راه ميرود » .\r\nروى اين اصل پرندگان كه حركتشان پرواز است از لفظ دابة برون خواهند بود ، و گواه روشن بر اين معنى كلام الهى است كه :\r\n وَ ما مِنْ دَابَّةٍ فِي الْأَرْضِ وَ لا طائِرٍ يَطِيرُ بِجَناحَيْهِ إِلَّا أُمَمٌ أَمْثالُكُمْ  [ انعام 38 
  ] .\r\nهيچ جنبنده‌اى در زمين و هيچ پرنده‌اى كه با دو بال مىپرد نيست ، جز آنكه گروه‌هائى مانند شمايند .\r\n\r\n","description":"","footnote":"","page_name":" 82 ","page_number":90},
  {"content":"\r\n\r\nزيرا پرندگانرا در مقابل جنبندگان ياد كرده ، و اين خود گواهى است روشن بر اينكه لفظ دابة پرندگانرا شامل نيست ، ولى در اين آيه « طائر » : پرنده ، در برابر « دابة » خود قرينه‌ايست بر اين اختصاص ، كه هرجا بدون قرينه باشد تمامى جنبندگانرا چه پرندگان يا حيوانات دريائى ، بلكه فرشتگانرا نيز در بردارد .\r\nدر قسمتى از آيات هم آفرينش انسانرا از آب خوانده ، چنان كه فرمايد :\r\n أَ لَمْ نَخْلُقْكُمْ مِنْ ماءٍ مَهِينٍ . . .   خُلِقَ مِنْ ماءٍ دافِقٍ . . .   مِنْ مَنِيٍّ يُمْنى . . . \r\nآفرينش انسان از آب پست جهنده و منى است .\r\nاكنون جاى اين پرسش است كه آيا مقصود از « ماء » در آفرينش تمامى موجودات « 1 » و موجودات زنده « 2 » و دواب « 3 » و انسانها « 4 » . . يكى است ؟\r\nو يا در هر يكى از موارد معنى بجز ديگرى مراد است ؟\r\nسخن در پيرامون ماء : مادهء نخستين جهان ، بتفصيل در آغاز كتاب گذشت ، و طبعا آبيكه مادهء اصلى آفرينش بوده غير آبى است كه تنها موجودات زنده از آن پديد شده‌اند .\r\nو چنان كه در بحث قبلى گذشت ، نمونهء مسلم رتق و فتق زمين و آسمان ريزش باران و برون آوردن نباتات و حيوانات و تمامى اصول زندگى از زمين بود ، و به همين مناسبت « ماء » در ذيل آيه  وَ جَعَلْنا مِنَ الْماءِ كُلَّ شَيْءٍ حَيٍّ  بايستى همان آب آشاميدنى باشد كه هم اصل پديد شدن و هم دوام زندگى آنانست .\r\n\r\n\r\n","description":"","footnote":"\r\n( 1 ) - برحسب آيه  « وَ كانَ عَرْشُهُ عَلَى الْماءِ »  .\r\n( 2 ) - برحسب آيه  « وَ جَعَلْنا مِنَ الْماءِ كُلَّ شَيْءٍ حَيٍّ »  .\r\n( 3 ) - برحسب آيه  « وَ اللَّهُ خَلَقَ كُلَّ دَابَّةٍ مِنْ ماءٍ »  .\r\n( 4 ) - برحسب آيه  « أَ لَمْ نَخْلُقْكُمْ مِنْ ماءٍ مَهِينٍ »  .\r\n","page_name":" 83 ","page_number":91},
  {"content":"\r\n\r\nولى آب در مورد خصوص دواب جاى دو احتمالست :\r\n1 - مقصود همان آب معمولى باشد ، و شايد سبب تخصيص بدواب اين بوده كه نيازمندى آنها به آب بيشتر و اهميت آب در زندگى آنها روشن‌تر است .\r\n2 - مراد از آب نطفهء جانورانست ، و شايد سبب تخصيص به غير پرندگان اين بوده كه عموم پرندگان از تخم برون ميآيند نه آنكه از آب نطفه بطور مستقيم ، گرچه برخى از آنها هم زايمان مستقيم دارند ، ولى غير پرندگان عموما از آب منى و نطفه پديد مىشوند ، بجز برخى از آنها چنان كه در جاى خود خواهيم دانست .\r\nاحتمال اين هم ميرود كه لفظ ماء دربارهء خلقت دواب شامل هردو نمونه آب باشد كه : هم اصل وجودشان از يكنوع آبست ( آب معمولى ) و هم پديد آمدن نسل‌شان از آب نطفه ، كه نوع خاصى از آبست مىباشد .\r\nبايد گفت : آياتى كه لفظ ماء را دربارهء آفرينش نوع انسان بدون قيد ياد كرده ( ماء - آب ) در آنگونه آيات شامل هردو نوع آب مىباشد ، و قدر مسلم آب معمولى مراد است « 1 » . ولى در آياتيكه ماء ببرخى از قيود مانند « مهين » ، « دافق » مقيد گرديده روشن است كه در اين گونه موارد مقصود نطفهء آدميست ، كه نسل وى از آن پديد ميگردد .\r\nو جاى ترديد نيست كه آيات آفرينش انسان از آب و از خاك منافاتى با يكديگر ندارند ، و جمع ميان آن دو از اصل پديد شدن انسان نخستين در فرمايش الهى :\r\n « إِنَّا خَلَقْناهُمْ مِنْ طِينٍ لازِبٍ »  آشكار است . يعنى مادهء نخستين خلقت انسان اول از مجموع آب و خاك بوده ، نه از يك جزء ديگر .\r\n\r\n\r\n","description":"","footnote":"\r\n( 1 ) - مانند :  وَ جَعَلْنا مِنَ الْماءِ  . و همچنين :  وَ اللَّهُ خَلَقَ كُلَّ دَابَّةٍ مِنْ ماءٍ  كه نوع انسان هم مشمول كلمهء حى ( زنده ) و هم دابة ( جنبنده ) است .\r\n","page_name":" 84 ","page_number":92},
  {"content":"\r\n\r\n\r\nاشتباه طنطاوى در آيه فوق :\r\nوى در تأييد اينكه موجودات زنده از آب آفريده شده‌اند گويد :\r\nدانشمندان زمان حاضر نيز برآنند كه تمامى حيوانات در آغاز در دريا پديد شده‌اند ، و اصل تمامى پرندگان و خزندگان و حيوانات خشكى از دريا است ، كه در اثر گذشت زمان از آب بيرون آمده و بزندگى در خشكى خوى گرفته و بأنواع گوناگون تقسيم شده‌اند . . .\r\n\r\nسومين بازپرسى از طنطاوى :\r\nنخست بايد پرسيد پديد شدن موجودى از آب چه ملازمتى دارد كه در آب هم بوده باشد ؟\r\nوانگهى آيا نوع انسان نيز از آب پديد شده ؟\r\nآيا توان پذيرفت كه انسان هم از آغاز در اقيانوسها ميزيسته و سپس به خشكى افكنده شده است ؟ .\r\n* * *\r\n\r\n","description":"","footnote":"","page_name":" 85 ","page_number":93},
  {"content":"\r\n\r\n\r\nدورانهاى آفرينش زمين و آسمان خدا زمين و آسمان را در شش روز آفريد\r\n. عنوان فوق در هشت آيه از تمامى آيات مربوط به زمين و آسمان تصريح شده ، و تنها در يكى از آنها اين شش زمانرا بر آفرينش زمين و آسمانها بخش كرده ، و در هفت آيهء ديگر مدت شش زمان بطور مطلق ياد شده كه از قرار زير است :\r\n1 -  إِنَّ رَبَّكُمُ اللَّهُ الَّذِي خَلَقَ السَّماواتِ وَ الْأَرْضَ فِي سِتَّةِ أَيَّامٍ ثُمَّ اسْتَوى عَلَى الْعَرْشِ يُغْشِي اللَّيْلَ النَّهارَ يَطْلُبُهُ حَثِيثاً وَ الشَّمْسَ وَ الْقَمَرَ وَ النُّجُومَ مُسَخَّراتٍ بِأَمْرِهِ أَلا لَهُ الْخَلْقُ وَ الْأَمْرُ تَبارَكَ اللَّهُ رَبُّ الْعالَمِينَ  [ اعراف 54 
  ] .\r\n2 -  إِنَّ رَبَّكُمُ اللَّهُ الَّذِي خَلَقَ السَّماواتِ وَ الْأَرْضَ فِي سِتَّةِ أَيَّامٍ ثُمَّ اسْتَوى عَلَى الْعَرْشِ يُدَبِّرُ الْأَمْرَ ما مِنْ شَفِيعٍ إِلَّا مِنْ بَعْدِ إِذْنِهِ ذلِكُمُ اللَّهُ رَبُّكُمْ فَاعْبُدُوهُ أَ فَلا تَذَكَّرُونَ  [ يونس 3 
  ] .\r\n3 -  هُوَ الَّذِي خَلَقَ السَّماواتِ وَ الْأَرْضَ فِي سِتَّةِ أَيَّامٍ ثُمَّ اسْتَوى عَلَى الْعَرْشِ يَعْلَمُ ما يَلِجُ فِي الْأَرْضِ وَ ما يَخْرُجُ مِنْها وَ ما يَنْزِلُ مِنَ السَّماءِ وَ ما يَعْرُجُ فِيها وَ هُوَ مَعَكُمْ أَيْنَ ما كُنْتُمْ وَ اللَّهُ بِما تَعْمَلُونَ بَصِيرٌ  [ حديد 4 
  ] .\r\n4 -  وَ هُوَ الَّذِي خَلَقَ السَّماواتِ وَ الْأَرْضَ فِي سِتَّةِ أَيَّامٍ وَ كانَ عَرْشُهُ عَلَى الْماءِ . .  [ هود 7 
  ] .\r\n5 -  الَّذِي خَلَقَ السَّماواتِ وَ الْأَرْضَ وَ ما بَيْنَهُما فِي سِتَّةِ أَيَّامٍ ثُمَّ اسْتَوى عَلَى الْعَرْشِ الرَّحْمنُ فَسْئَلْ بِهِ خَبِيراً  [ فرقان 59 
  ] .\r\n6 -  وَ لَقَدْ خَلَقْنَا السَّماواتِ وَ الْأَرْضَ وَ ما بَيْنَهُما فِي سِتَّةِ أَيَّامٍ وَ ما مَسَّنا مِنْ لُغُوبٍ  [ فرقان 39 
  ] .\r\n\r\n","description":"","footnote":"","page_name":" 86 ","page_number":94},
  {"content":"\r\n\r\n7 -  اللَّهُ الَّذِي خَلَقَ السَّماواتِ وَ الْأَرْضَ فِي سِتَّةِ أَيَّامٍ ثُمَّ اسْتَوى عَلَى   الْعَرْشِ ما لَكُمْ مِنْ دُونِهِ مِنْ وَلِيٍّ وَ لا شَفِيعٍ أَ فَلا تَتَذَكَّرُونَ  [ سجده 4 
  ] .\r\nاين هفت آيه چنان كه اشاره شد مدت آفرينش زمين و آسمانها را شش روز تعيين كرده است .\r\nو آيهء 5 و 6 جملهء : ما بينهما ، را نيز افزوده است « 1 » گرچه لفظ آسمانها و زمين شامل فضاى ما بين آنها را نيز هست ، و شايد افزودن اين جمله در دو آيهء فوق بدين منظور باشد كه كسى گمان نكند ميان زمين و آسمان از آن‌دو برون بوده ، و مشمول آنها نيست .\r\nو از نظر علمى نيز هرگز تفاوتى ميان زمين و ستارگان و فضاهائى كه بين آنها مىباشد نيست ، مگر از لحاظ اينكه اجرام موجود در فضا خيلى رقيقتر و كمتر از اجرام ستارگان و زمينها است .\r\nپنج آيه از آيات فوق مشتركند در اينكه : پروردگار پس از آفرينش زمين و آسمانها بر عرش احاطه فرمود .\r\nآيهء 5 : بدين ترتيب كه : آفريدگار زمين و آسمان بر عرش مستولى گشت « 2 » پس اخبار جهان خلقت را بايد از او پرسش نمود .\r\nآيهء 2 : پروردگار در اين احاطهء عرشى آغاز تدبير امور و سروسامان دادن\r\n\r\n\r\n","description":"","footnote":"\r\n( 1 ) - لفظ : « ما بينهما » در تمامى آيات ( 190 ) گانه مربوط به آسمان و زمين تنها در 17 جا تكرار شده است .\r\n( 2 ) - جملهء : « الرحمن » در آيه فوق كه بمعنى خالق است شايد براى دفع بعضى از پندارهاى ناروائى است كه دربارهء عرش الهى ذكر شده ، مانند اينكه گفته‌اند خدا بر عرش خود تكيه‌زده كلمهء « الرحمن » چنان مينمايد كه خدا آفريدگار عرش و غير عرش است ، و تكيه زدن خالق بر مخلوق خود نامعقول است .\r\n","page_name":" 87 ","page_number":95},
  {"content":"\r\n\r\nبه كارهاى آفرينش جديد كرد ، واحديرا ياراى ميانجيگرى در كار خلقت نيست مگر باذن و خواست او .\r\nآيهء 7 و 4 : هرگز براى شما بجز او صاحب ولايت و شفاعتى وجود ندارد .\r\nآيهء 1 و 3 : آفريدگار در اين احاطه عرشى سياهى شب و سپيدى روز را پديد آورد ، كه بدنبال يكديگر همچون عاشق و معشوق على الدوام روانند .\r\nآيهء 3 و 5 : هم او ميداند آنچه را كه در زمين فرو ميرود ، و آنچه از اعماق آن برون ميآيد ، و آنچه از آسمان فرو ميريزد ، و هرچه بدان بالا ميرود ، و هم او با ما است هرجا كه باشيم ، و بتمامى كردارهاى بندگان ( بهتر از خودشان ) آگاهست .\r\nآيهء 4 و 6 : احاطهء الهى پيش از اين فرزندان ( زمين و آسمان ) بر مادرشان ( آب ) بوده است .\r\nآيهء 6 و 7 : بر خلاف بعضى از پندارهاى اسرائيلى « 1 » كه :\r\n« خدا پس از 6 روز خلقت خسته شده است و استراحت نمود »\r\nخاطرنشان ميسازد هرگز خستگى در ذات اقدسش روى نداده بود .\r\nحاصل آنكه خداى جهان هم در آفرينش و هم در تدبير و نظم امور آفريدگان ، يكتا و بىانباز است ، واحديرا شركت در الوهيت و خالقيت او نيست .\r\nقرآن كريم براى عرش اوصافى هم احيانا ذكر نموده ، مانند : كريم « 2 » ، عظيم « 3 » ، و اينكه خدا صاحب عرش است « 4 » ، و روز قيامت عرش الهى را هشت\r\n\r\n\r\n","description":"","footnote":"\r\n( 1 ) - در باب اول تكوين تورات منصوص است كه خدا در روز هفتم از كار آفرينش فارغ گشته استراحت نمود ! !\r\n( 2 ) -  فَتَعالَى اللَّهُ الْمَلِكُ الْحَقُّ لا إِلهَ إِلَّا هُوَ رَبُّ الْعَرْشِ الْكَرِيمِ  [ مومنون 116 
  ] .\r\n( 3 ) -  قُلْ مَنْ رَبُّ السَّماواتِ السَّبْعِ وَ رَبُّ الْعَرْشِ الْعَظِيمِ  [ مومنون 84 
  ] .\r\n( 4 ) -  ذُو الْعَرْشِ الْمَجِيدُ  [ البروج 16 
  ] .\r\n","page_name":" 88 ","page_number":96},
  {"content":"\r\n\r\nكس حمل مىنمايند در حالى كه فرشتگان بدور آن حلقه زده‌اند « 1 » ، و مانند اينها كه مفصلا در كتاب : « تفسير الفرقان » و « عرش القرآن و كرسيه » ياد آور شده‌ايم .\r\nروى اين اصل عرشى كه بر دوش برخى از آفريدگان است چگونه امكان دارد كه حامل ذات اقدس الهى باشد « 2 » با اينكه او حامل و محمول و مكان و متمكن را پديد آورده است ؟ !\r\n\r\nايام شش‌گانه ، و شش احتمال :\r\n1 - شبانه‌روز 24 ساعت ؟ 2 - روز مقابل شب ؟ 3 - مقدار يكى از ايندو ؟\r\n4 - يوم ربوبى ؟ 5 - يوم عالمى ؟ 6 - يوم بمعنى مطلق زمان ؟ و يا . . .\r\nلفظ يوم و ايام كه بعنوان مدت آفرينش زمين و آسمان معرفى شده ، از لحاظ معنى از احتمالات ششگانهء فوق بيرون نيست ، و انتخاب يكى از اين معانى نيازمند بكاوش و بررسى پىگير در موارد استعمال آن در آيات مقدسه قرآنى است .\r\n\r\nاحتمال 1 و 2 :\r\nبديهى است كه ايام آفرينش جهان از نوع دو احتمال نخست نيست ، زيرا پديد شدن شب و روز وابستهء بطلوع و غروب خورشيد و يا منبع نور ديگرى است كه پيش از آفرينش جهان بهيچوجه وجود نداشته است .\r\nو بسى شگفت‌انگيز است از مانند فخر رازى كه بين ايندو احتمال ترديد كرده گويد : قدر مسلم روز داخل در كلمهء يوم هست ، ولى داخل بودن شب مورد ترديد مىباشد .\r\nفخر رازى با آنهمه دقت نظر و موشكافى كه در مطالب علمى دارد در اين\r\n\r\n\r\n","description":"","footnote":"\r\n( 1 ) -  وَ تَرَى الْمَلائِكَةَ حَافِّينَ مِنْ حَوْلِ الْعَرْشِ   وَ يَحْمِلُ عَرْشَ رَبِّكَ فَوْقَهُمْ يَوْمَئِذٍ ثَمانِيَةٌ  .\r\n( 2 ) - چنان كه برخى از ظاهربينان بىادراك پنداشته‌اند .\r\n","page_name":" 89 ","page_number":97},
  {"content":"\r\n\r\nمورد از تمامى احتمالات معنى يوم چشم پوشيده و تنها بين ايندو احتمال كه هرگز وجهى ندارد ترديد كرده است .\r\nدر صورتىكه اگر حق مطلب ميان ايندو هم باشد ، جاى ترديد نيست ، زيرا اگر يوم بلفظ مفرد ذكر شود جاى تشكيك است ، ولى چنانچه جمع ( ايام ) ياد شود هرگز احتمال روز تنها نمىرود ، چنان كه گوئى : ده روز از تولد طفل ميگذرد و يا گوئى يكروز . . . « 1 »\r\nوانگهى لفظ مخصوص روز « نهار » و شب « ليل » است ، و « يوم » اگر قرينه نداشته باشد ، مجموع شب و روز است ، اگرچه « ايام » هم در كار نباشد .\r\n\r\nاحتمال 3 :\r\nگروهى از مفسران كه باشكال اين‌دو احتمال پىبرده‌اند تنها به تغيير عبارت دلخوش نموده ، گفته‌اند :\r\nمراد از شش روز مقدار شش روز است ، نه خود شش روز .\r\nولى اين تفسير جز آنكه تقديرى در كلمهء ستة أيام بيفزايد كه در نتيجه « وقت ستة ايام » شود ، كارى از پيش نبرده ، و هرگز گواهى بر اين معنى در تمامى 449 آيه‌اى كه مشتمل بر لفظ يوم با اشتقاقات گوناگونش در سراسر قرآنست وجود ندارد ، روى اين اصل تفسير فوق مدركى بجز رأى مفسر نداشته و گواهى از نظر اصطلاح قرآن و يا معنى لغوى در برندارد .\r\nبنابر آنچه گذشت سخن گروهى از دانشمندان مانند ژرژگاموف « 2 » كه شش روز آفرينش زمين و آسمانرا از خرافات و پندارهاى بىاساس مذهبى خوانده‌اند سخنى بىاساس بوده ، و ظاهرا سببش همان احتمالات گذشته درباره يوم مىباشد .\r\n\r\n\r\n","description":"","footnote":"\r\n( 1 ) - زيرا چنان كه در يك روز مىتوان ترديد بين مجموع شب و روز و روز فقط كرد در ده روز اين ترديد جاى ندارد .\r\n( 2 ) - در كتاب سرگذشت زمين .\r\n","page_name":" 90 ","page_number":98},
  {"content":"\r\n\r\nنگارنده مدعى است كه علت پندار خرافى بودن شش روز براى دانشمندان اروپائى و مسيحى اينست كه كتب مقدسه شش روز را بمعنى شش شب و روز گرفته چنان كه « 1 » در آغاز سفر تكوين المخلوقات تورات مذكور است .\r\nو در احاديث اسلامى نيز اين گونه تعبيرات از ايام شش‌گانه به چشم مىخورد كه خدا روز شنبه . . . آفريد و يكشنبه . . . و دوشنبه . . . تا پنجشنبه . . . و روز جمعه از آفرينش فارغ گشت .\r\nولى اين گونه احاديث ظاهرا از خرافات يهود است كه احيانا با اسلام آوردنشان از روى نفاق و يا به علت ساده‌لوحى و نادانى برخى از مسلمانان در ميان احاديث اسلامى افزوده‌اند ، مگر آنكه مقصود از اين ايام روزهاى هفتهء عالمى باشد چنان كه خواهد آمد .\r\nبا توجه به آنچه گذشت بىپايگى احتمالات گذشته دربارهء شش روز نيازى بدليل ديگر ندارد جز آنكه از باب نمونه بيكى از آيات كه از شش روز خلقت بيك روز تعبير كرده تبرك جوئيم :\r\n إِنَّ عِدَّةَ الشُّهُورِ عِنْدَ اللَّهِ اثْنا   عَشَرَ شَهْراً فِي كِتابِ اللَّهِ يَوْمَ خَلَقَ السَّماواتِ وَ الْأَرْضَ مِنْها أَرْبَعَةٌ حُرُمٌ  [ التوبة 36 
  ] .\r\nعدهء ماه‌هاى سال در كتاب خدا دوازده ماه است ، روزى كه آسمانها و زمين را بيافريد . در اين آيه « روزيكه » بمعنى يكروز است ، با آنكه در آياتى ديگر « ستة ايام » شش روز است .\r\nپس همين تعبير بيك يوم از ستة ايام بهترين گواه است بر اينكه مقصود از « يوم » مطلق زمانست چنان كه خواهد آمد .\r\n\r\n\r\n","description":"","footnote":"\r\n( 1 ) - زيرا پس از ذكر خلقت هر روز اين جمله را تكرار كرده كه : صبح و شام روز اول شد و صبح و شام روز دوم شد . . . سوم شد .\r\n","page_name":" 91 ","page_number":99},
  {"content":"\r\n\r\nو نكته اينكه در آيات گذشته مدت آفرينش جهانرا شش يوم ، و در اين آيه يك يوم معرفى كرده اينستكه : در صورت نخست زمانرا بر قسمتهاى گوناگون آفرينش بخش كرده ، و در صورت دوم تمامى مدت آفرينش را نسبت به زمان پيش از خلقت سنجيده است ، چنان كه گوئيم : « روزيكه پيمبر اسلام زندگى ميكرد » كه در اين تعبير از سراسر زندگى آنحضرت بعنوان يكزمان - يكروز ياد شده .\r\nيا گوئيم : روزيكه مبعوث برسالت شد ، و روزيكه دعوتش را علنى فرمود و روزيكه بمدينه هجرت كرد و . . . كه در اين تعبيرات چون اجزاء زمان زندگى آن بزرگوار نسبت بهم سنجيده شده ، بعنوان چند روز بيان شده است .\r\n\r\nاحتمال 4 - يوم ربوبى :\r\nاصطلاح يوم ربوبى را مفسران از قرآن اقتباس نموده و بآيات زيرين تمسك جسته‌اند :\r\n1 -  وَ يَسْتَعْجِلُونَكَ بِالْعَذابِ وَ لَنْ يُخْلِفَ اللَّهُ وَعْدَهُ وَ إِنَّ يَوْماً عِنْدَ رَبِّكَ كَأَلْفِ سَنَةٍ مِمَّا تَعُدُّونَ  [ الحج 48 
  ] .\r\nتفصيل سخن در پيرامون احتمالات يوم ربوبى كه در آيه فوق « كألف سنة مما تعدون » محسوب شده ، در كتاب تفسير « الفرقان » آمده ، و نتيجه‌اى كه آنجا از بحث گرفته‌ايم اينست كه : در صورتى يوم ربوبى بمعنى هزار سال است ، كه آيهء شريفه در مقام بيان اصطلاح خاصى درباره لفظ يوم بوده است .\r\nو همچنين در آيهء 5 سوره سجده يوم بمعنى هزار سال « 1 » .\r\n\r\n\r\n","description":"","footnote":"\r\n( 1 ) - قال تعالى :   اللَّهُ الَّذِي خَلَقَ السَّماواتِ وَ الْأَرْضَ وَ ما بَيْنَهُما فِي سِتَّةِ أَيَّامٍ ثُمَّ اسْتَوى عَلَى الْعَرْشِ ما لَكُمْ مِنْ دُونِهِ مِنْ وَلِيٍّ وَ لا شَفِيعٍ أَ فَلا تَتَذَكَّرُونَ * يُدَبِّرُ الْأَمْرَ مِنَ السَّماءِ إِلَى الْأَرْضِ ثُمَّ يَعْرُجُ إِلَيْهِ فِي يَوْمٍ كانَ مِقْدارُهُ أَلْفَ سَنَةٍ مِمَّا تَعُدُّونَ   ( السجدة 5 ) ( بقيه در صفحه بعد )\r\n","page_name":" 92 ","page_number":100},
  {"content":"\r\n\r\nو در آيهء 4 سوره معارج پنجاه هزار سال مىباشد « 1 » .\r\nولى نتيجهء تحقيقى در پيرامون آيات مشاراليه با توجه بأخبار مرويه از معصومين عليهم السلام اين است كه چنان اصطلاحى در قرآن از لحاظ ايام اين جهان مسلم نيست و بلكه خلاف آن ثابت است .\r\nوانگهى چنانچه اين گونه اصطلاح را هم دربارهء يوم بپذيريم ، دليل بر اين نيست كه ايام خلقت جهان را نيز از أيام بدانيم ، كه در نتيجه شش روز ششهزار سال ، و يا برحسب آيهء معارج سيصد هزار سال باشد .\r\nزيرا مثلا در آيهء 5 سجده يوم هزار ساله از ايام تدبير امر الهى از آسمان به زمين و بالعكس ، پس از خلقت زمين و آسمانها معرفى شده ، نه اينكه از ايام آفرينش زمين و آسمان ، خصوص با توجه به آنكه ايام ششگانهء خلقت قبل از اين آيه بلافاصله ياد شده است .\r\n\r\n\r\n","description":"","footnote":"\r\n( بقيه از صفحه قبل ) :\r\nبرخى از منجرفان بدليل اين آيه مدت شريعت اسلام را هزار سال گرفته‌اند به اين تأويل كه مقصود از أمر شريعت است و منظور از تدبير امر از آسمان به زمين آغاز تشريع شرع اسلام و از عروج آن پايانش مراد است . ولى نكته‌ايكه ما را در جوابگوئى از اين توجيه غيروجيه آسوده مىكند اينست كه : در آيهء فوق تنها مدت نزول و عروج امر الهى هزار سال معرفى شده و براى دوام آن در روى زمين حتى يك ثانيه باقى نخواهد ماند و اين خود برهان روشنى است بر اينكه مقصود از أمر در آيهء فوق امر شريعت نيست ، بلكه بقرينه آيهء قبلى كه سخن از آفرينش جهان بميان آورده مقصود أمر تدبير و نظم امور جهان خلقت است ، و از اين قبيل امور كه هرگز ربطى بدوام و يا مدت شريعت الهى ندارد ، و اللّه الهادى .\r\n( 1 ) - قال تعالى :      سَأَلَ سائِلٌ بِعَذابٍ واقِعٍ * لِلْكافِرينَ لَيْسَ لَهُ دافِعٌ * مِنَ اللَّهِ ذِي الْمَعارِجِ * تَعْرُجُ الْمَلائِكَةُ وَ الرُّوحُ إِلَيْهِ فِي يَوْمٍ كانَ مِقْدارُهُ خَمْسِينَ أَلْفَ سَنَةٍ      [ المعارج 4 
  ] .\r\n","page_name":" 93 ","page_number":101},
  {"content":"\r\n\r\nو در آيهء معارج نيز كه از يوم پنجاه هزار ساله سخن گفته ، نتيجهء دقت در خود آيه ، و بگواهى احاديث مستفيضة ، مقصود ايام قيامت است كه مثلا روز حساب خلايق اين اندازه است و مانند اينها . . .\r\nو بر فرض اينهم كه لفظ يوم در اين دو مورد اصطلاح بر هزار و يا پنجاه هزار سال از ايام دنيا باشد ، دليل بر اين نخواهد بود كه در ساير موارد نيز بدون هيچگونه قرينه‌اى به همين اصطلاح آمده باشد .\r\nروى اين اصل اين احتمال نيز كه ستة ايام از ايام ربوبى باشد - حتى بر فرض وجود چنان استعمالى هم - مردود و بدون دليل خواهد ماند .\r\n\r\nاحتمال 5 - يوم عالمى :\r\nطنطاوى در تفسير خود گويد : برحسب آنچه دانشمندان از كتابخانه قصر آشور بانيبال يافته‌اند ، لفظ يوم در علوم بابليها و آشوريها باصطلاح زير آمده است كه : نامبردگان منطقة البروج را به دوازده قسمت بخش نموده و دائره را 360 درجه ، و همچنين دقيقه و ثانيه هريك را به 360 بخش ، و هفته را بهفت روز تقسيم كرده و گفته‌اند :\r\nروى اين حساب روز عالمى از دهها هزار سال نيز تجاوز مىكند .\r\nسپس طنطاوى از اين اصطلاح چنان نتيجه گرفته است كه :\r\nيوم در آيات آفرينش زمين و آسمان عبارت از زمانهاى طويلى است كه يوم عالمى اصطلاح شده است ، و نه آنكه ايام معمولى و يا . . . سپس با كمال خرسندى كه گوئى فتح عظيمى نصيبش گشته گويد : « فتعجب » جاى بسى شگفت است .\r\nولى حق اينست كه تقاضاى شگفت‌انگيز تعجب طنطاوى نخست به خود او بازگشت نموده ، و بايد از او پرسيد :\r\n\r\n","description":"","footnote":"","page_name":" 94 ","page_number":102},
  {"content":"\r\n\r\nآيا قرآن تنها بر ملتهاى آشورى و بابلى نازل گشته تا در الفاظى مانند يوم و غيره موافق اصطلاحات علمى و هيوى آنان سخن گويد ؟\r\nو يا دامنهء توجيه و تفسير قرآن آنچنان بىبندوبار و پراكنده است كه هر صاحب نظرى بتواند نظر خود را بر آيات مقدساتش تحميل و موافق ميل و هدف خويش از آن نتيجه‌گيرى كند ؟ اگر چنين است شايسته اين بود كه ايام ششگانهء خلقت را از ايام الكترونى بدانيم و نه آنكه از ايام عالمى .\r\nزيرا ايام عالمى مربوط ببعد از آفرينش عالم است ، و قبل از خلقت تنها الكترونهاى اتمها بوده‌اند كه در اقيانوس بيكران جهان بسرعت سرسام‌آور ثانيه‌اى 000 ر 50 بار بدور خورشيدهاى پروتونى خود مىگشته‌اند ، كه هنوز هم ادامه دارد ؟ و أما زمان پيش از آفرينش اتم كه زمان مادهء نخستين است ، بسى مجهول و مبهم مىباشد ، كه نميتواند ميزان شش يوم آفرينش قرار گيرد .\r\nو سال الكترونى مدت زمانى است كه الكترونها برگرد شمس پروتونى خود ميگردند ، و با توجه باينكه سرعت اين گردش دورانى در ثانيه‌اى پنجاه هزار بار مىباشد ، هزار مليون سال الكترونى برابر با يك ثانيه از وقت زمين ما خواهد بود .\r\nو تازه براى اينكه اين سال شش روز از اين روزهاى الكترونى تمامى مدت آفرينش جهان باشد ، بايد به 365 روز تقسيم كرد كه در نتيجه 6 يوم آفرينش - 365 / 6 از 000 ر 1000 / 1 از يك ثانيهء زمينى است يوم الكترونى در صورتى كوچكترين ايام آغاز آفرينش است كه اتم نيز نخستين جزء غيرقابل تجزيه جهان ماده باشد ، ولى چنان كه در آغاز كتاب گذشت آخرين مرز موجوديت ماده خيلى ريزتر از اينها است كه دست علم بشر بدان برسد ، و جهت اينكه نگارنده يوم الكترونى را در اين زمينه مثال زده اينستكه فعلا آخرين مرز آگاهى بشر از كوچكترين اجزاء ماده اتم است تا چه پيش آيد . و اللّه العالم .\r\n* * *\r\n\r\n","description":"","footnote":"","page_name":" 95 ","page_number":103},
  {"content":"\r\n\r\n\r\nاحتمال 6 - يوم بمعنى مطلق زمان و دوران :\r\nلفظ يوم بمعنى كلى زمان و دوران خيلى معمولى و مصطلح است ، تا جائى كه در 474 آيهء قرآنى كه يوم و ايام و غيره ياد شده است ، تنها در حدود بيست مورد بمعنى روز و يا شب و روز معمولى آمده « 1 » .\r\nو در ساير موارد مقصود مطلق زمان است ، كه احيانا حدودى از لحاظ هدفها و جهات گوناگون براى آنگونه ايام فهميده مىشود .\r\n\r\nاطلاقات يوم بمعنى زمان :\r\nدر بيشتر آيات كه لفظ يوم ذكر شده ، بمعنى زمانهائى بىپايان آمده است :\r\nمانند : « يوم القيامة » كه بينهايت است ، مگر اينكه مقصود نخستين لحظهء قيامت آخرت باشد ، ولى بالاخره اين قيامت كه قيام اعمال و احوال براى پاداش است پايانى ندارد مگر براى دوزخيان .\r\nنهايت آنكه اگر روز قيامت در مقابل دنيا منظور گردد ، تمامى آن يكروز به حساب ميآيد « يوم القيامة » .\r\nو چنانچه به لحاظ حوادث گوناگونى كه در آنجهانست منظور شود ، زمان محدود بر هر حادثه يومى از يوم طولانى آخرت محسوب مىگردد .\r\nچنانچه فرمايد :  وَ يَوْمَ نُسَيِّرُ الْجِبالَ وَ تَرَى الْأَرْضَ بارِزَةً  [ كهف 47 
  ] كه قيامت مرگ كلى است .\r\n\r\n\r\n","description":"","footnote":"\r\n( 1 ) - آيات مشار اليها : آيهء 203 بقره ، و 41 آل عمران ، و 7 حاقة ، و 196 و 184 و 259 و 203 بقرة ، و 65 هود ، و 18 سبا ، و 19 كهف ، و 104 طه ، و 113 مومنون ، و 15 مريم ، و 163 اعراف ، و 3 توبه ، و . . . مىباشد .\r\n","page_name":" 96 ","page_number":104},
  {"content":"\r\n\r\n يَوْمَ نَدْعُوا كُلَّ أُناسٍ بِإِمامِهِمْ  [ اسراء 71 
  ]\r\n يَوْمَ يُنْفَخُ فِي الصُّورِ وَ نَحْشُرُ الْمُجْرِمِينَ يَوْمَئِذٍ زُرْقاً  [ طه 102 
  ] . كه ايندو و مانندش قيامت زنده شدن عمومى است و از اين قبيل . .\r\nزيرا سير كوهها ، و دعوت هر امتى با پيشوايانشان و نفخ صور و . . . بطور مسلم تمامى يوم آخرت را شامل نيست ، بلكه اين حوادث مقدمهء تشكيل آخرت است .\r\nو در بعضى آيات « ايام اللّه » روزهاى خدا ياد شده ، و مقصود يا ايام گوناگون برحسب حوادث مختلف يوم آخرتست ، و يا اينكه يوم مرگ و برزخ و قيامت و يوم دولت مهدى عليه السّلام چنانچه در تفسير اين دو آيه از معصومين روايت است :\r\n1 - قال تعالى :  قُلْ لِلَّذِينَ آمَنُوا يَغْفِرُوا لِلَّذِينَ لا يَرْجُونَ أَيَّامَ اللَّهِ  [ الجاثيه 14 
  ] .\r\n2 - و همچنين در خطاب الهى است به حضرت موسى عليه السّلام كه :\r\n أَنْ أَخْرِجْ قَوْمَكَ مِنَ الظُّلُماتِ إِلَى النُّورِ وَ ذَكِّرْهُمْ بِأَيَّامِ اللَّهِ  [ ابراهيم 14 
  ] .\r\nو در برخى آيات يوم بمعنى دوران و زمان محدود باندازهء مدت حادثه آمده :\r\n وَ قالَ الَّذِي آمَنَ يا قَوْمِ إِنِّي أَخافُ عَلَيْكُمْ مِثْلَ يَوْمِ الْأَحْزابِ  [ مومن 32 
  ] .\r\n قالُوا لا طاقَةَ لَنَا الْيَوْمَ بِجالُوتَ وَ جُنُودِهِ  [ بقره 294 
  ] .\r\n كُلُوا مِنْ ثَمَرِهِ إِذا أَثْمَرَ وَ آتُوا حَقَّهُ يَوْمَ حَصادِهِ  [ الأنعام 141 
  ] .\r\n لَقَدْ نَصَرَكُمُ اللَّهُ فِي مَواطِنَ كَثِيرَةٍ وَ يَوْمَ حُنَيْنٍ  [ توبه 5 
  ] .\r\n فَلَمَّا كَلَّمَهُ قالَ إِنَّكَ الْيَوْمَ لَدَيْنا مَكِينٌ أَمِينٌ  [ يوسف 54 
  ] .\r\n جَعَلَ لَكُمْ مِنْ جُلُودِ الْأَنْعامِ بُيُوتاً تَسْتَخِفُّونَها يَوْمَ ظَعْنِكُمْ وَ يَوْمَ إِقامَتِكُمْ  [ النحل 80 
  ] . و مانند اين گونه آيات .\r\nشواهد فوق تجويز بلكه حتمى مىكند كه مقصود از شش روز آفرينش زمين و آسمان ، شش زمان باشد ، از لحاظ شش حادثه كه در آفرينش آنها رخ داده .\r\n\r\n","description":"","footnote":"","page_name":" 97 ","page_number":105},
  {"content":"\r\n\r\nو در بعضى از آيات چنان كه اشاره شد تمامى زمانهاى آفرينش جهان به لحاظ مقايسهء با زمان پيش از خلقت بعنوان يكروز خوانده شده چنان كه فرمايد :\r\n إِنَّ عِدَّةَ الشُّهُورِ عِنْدَ اللَّهِ اثْنا عَشَرَ شَهْراً فِي كِتابِ اللَّهِ يَوْمَ خَلَقَ السَّماواتِ وَ الْأَرْضَ  [ توبه 36 
  ] : و حاصل جمع و نتيجهء بحث اينستكه : يوم بمعنى زمان داراى اندازهء معينى نيست ، و تنها حادثه‌اى كه بمناسبت آن نام يوم برده مىشود نمودار اندازهء يومست چنان كه گوئيم :\r\nروزهاى زندگانى چهار است : روز كودكى ، روز جوانى ، روز كمال ، و پيرى .\r\nو روشن است كه در اين تقسيم سراسر عمر دنيوى انسان از لحاظ حالات گوناگون سن منظور شده ، و هرگز ايام چهارگانه با هم برابر نيستند .\r\nو يا آنكه گوئى : دنيا براى تو دو روز است : يكروز بنفع تو ، و روز ديگر بزيان تست - پس بهنگام روآوردن دنيا تنها بعيش و عشرت نپرداز و بروز سختى صبر و استقامت پيشه كن « 1 » .\r\nو يا گوئى : زمين ما ديروز كره‌اى مذاب و داغ بوده ، كه هرگز اثر زندگى در آن وجود نداشته ، ولى امروز به حد اعتدال رسيده و آثار زندگى گوناگون در آن مشهود است ، و از اين قبيل . . .\r\nبه همين قياس ايام خلقت زمين و آسمان كه شش يوم ناميده شده است نيز لازم نيست مانند ايام سال باشند ، و چه بسا يكروز ( زمان ) در آفرينش زمين دهها هزار ملياردم يكروز آفرينش آسمانها است .\r\nو روشن است كه : شش روز مجهول المقدار كه مدت آفرينش آسمانها و زمين مىباشد ، نموداريست از زمانهاى دگرگونى مادهء اصلى جهان ( ماء ) و نه آنكه از\r\n\r\n\r\n","description":"","footnote":"\r\n( 1 ) - اين جمله از فرمايشات حضرت على بن ابى طالب ( ع ) است .\r\n","page_name":" 98 ","page_number":106},
  {"content":"\r\n\r\nحركت خورشيد و زمين و ساير افلاك پديد آمده باشد .\r\nزيرا در آن هنگام زمين و آسمان و ستارگان وجود نداشتند تا شب و روز معنى داشته باشد ، و اين نكته گرچه لازم بتذكر نبود ولى براى دفع برخى توهمات بى اساس و اينكه زمان را در انحصار حركات افلاك نپندارند ، ضرورت داشت .\r\nخلاصه اينكه : زمانهاى پيش از آفرينش زمين و آسمانها و افلاك تنها نمودارى از حركات گوناگون مواد نخستين جهان ميباشند ، و اصلا زمان حقيقى بجز نمايشى از حركات و دگرگونيهاى ماده نيست .\r\n\r\nاخبار :\r\nاستدلال فوق براى اثبات اينكه « يوم » در « ستة ايام » بمعنى وقت است تنها از آيات قرآنى بود .\r\nو در اين زمينه اخبارى هم از ائمه اهل بيت عليهم السلام روايت شده كه نمونه‌اى از آنها ذيلا خاطرنشان ميگردد :\r\nعلى بن ابراهيم قمى در تفسير خود از معصوم نقل كرده كه شش روز در آيه :\r\n خَلَقَ السَّماواتِ وَ الْأَرْضَ فِي سِتَّةِ أَيَّامٍ  بمعنى شش وقت است « 1 » .\r\nو همچنين دو روز آفرينش زمين ، و چهار روز تشكيل كوهها و ايجاد بركات و اقوات بر روى زمين ، و دو روز آفرينش آسمانها ، بمعنى زمان و وقت است « 2 » .\r\nدر هرصورت تفسير فوق چه از معصوم و چه از شخص مفسر باشد به علت موافقت با قرآن پذيرفته است ، و اللّه الهادى .\r\n\r\n\r\n","description":"","footnote":"\r\n( 1 ) - تفسير برهان ج 2 ص 22 و عبارتش اينست : « قال : قال فى ستة اوقات » .\r\n( 2 ) - تفسير برهان ج 4 ص 107 و تفسير دو روز آسمانها را از حضرت رضا ( ع ) نقل كرده و ايندو روز و چهار روز و دو روز در آيات سوره فصلت در بحث آينده مفصلا ذكر خواهد شد .\r\n","page_name":" 99 ","page_number":107},
  {"content":"\r\n\r\n\r\nقرآن ايام ششگانه را بر خلقت زمين و آسمان بخش مىكند :\r\nقال تعالى :     قُلْ أَ إِنَّكُمْ لَتَكْفُرُونَ بِالَّذِي خَلَقَ الْأَرْضَ فِي يَوْمَيْنِ وَ تَجْعَلُونَ لَهُ أَنْداداً ذلِكَ رَبُّ الْعالَمِينَ * وَ جَعَلَ فِيها رَواسِيَ مِنْ فَوْقِها وَ بارَكَ فِيها وَ قَدَّرَ فِيها أَقْواتَها فِي أَرْبَعَةِ أَيَّامٍ سَواءً لِلسَّائِلِينَ * ثُمَّ اسْتَوى إِلَى السَّماءِ وَ هِيَ دُخانٌ فَقالَ لَها وَ لِلْأَرْضِ ائْتِيا طَوْعاً أَوْ كَرْهاً قالَتا أَتَيْنا طائِعِينَ * فَقَضاهُنَّ سَبْعَ سَماواتٍ فِي يَوْمَيْنِ وَ أَوْحى فِي كُلِّ سَماءٍ أَمْرَها وَ زَيَّنَّا السَّماءَ الدُّنْيا بِمَصابِيحَ وَ حِفْظاً ذلِكَ تَقْدِيرُ الْعَزِيزِ الْعَلِيمِ     [ فصلت 12 
  ] .\r\nاى پيغمبر « بگو آيا شما كافر ميشويد بخدائى كه زمين را در دو روز آفريد ، و براى او شريكانى انتخاب ميكنيد ؟ اوست تربيت‌كنندهء جهانيان * و آفريد در زمين كوههائى از روى زمين و در آن بركت نهاد ، و قوتهاى زمين را تقدير فرمود ، در چهار زمان ، براى سؤال‌كنندگان برابر است * سپس به آسمان اراده فرمود در حالى كه دخان ( گاز ) بود ، و به آسمان و زمين گفت خواهى نخواهى بيائيد ( آماده تحوّل جديد شويد ) گفتند باطاعت يا بىاختيار آمديم * پس آنها را ( زمين و آسمان - يا آسمان تنها ) بهفت آسمان بخش كرد در دو روز ، و وحى كرد در هر آسمانى كار مخصوص بآنرا ، و زينت بخشيديم نزديكترين آسمانرا به چراغها ، و براى نگهبانى ، اينست تقدير خداى غالب دانا [ فصلت 12 
  ] .\r\nآيات فوق از نظر تقسيم ايام ششگانهء خلقت بر آفرينش زمين و آسمانها ، و از بعضى جهات ديگر در تمامى قرآن منحصربفرد است ، و روى اين اصل شايسته است با كمال دقت مورد كاوش و بررسى قرار گيرند ، و براى روشن شدن حقايق نهفته در اين آيات از طرح مقدمات و بحثهائى ناگزيريم :\r\n\r\n","description":"","footnote":"","page_name":" 100 ","page_number":108},
  {"content":"\r\n\r\nاول - از جملهء :  ثُمَّ اسْتَوى إِلَى السَّماءِ وَ هِيَ دُخانٌ  چنان مينمايد كه :\r\nآسمان نخست « گاز » بوده ، و سپس بهفت بخش تقسيم شده ، و روى اين اصل شش دوران آفرينش زمين و آسمانها بر سه آفرينش بخش مىشود :\r\n1 - زمين 2 - دخان آسمان 3 - هفت آسمان .\r\nو اين پندار : كه شش دوران تنها به دو بخش خلقت زمين و آسمانها اختصاص دارد نابجا است ، زيرا چنان كه دانستيم آسمان داراى دو مرحله است :\r\n1 - دخان و 2 - هفت آسمان ، و نه آنكه جرم و طبقات هفتگانه آسمانى يك جا و همزمان پديد شده باشند .\r\nبنابراين دورانهاى شش‌گانه جورى بايد در آفرينش جهان تقسيم شود كه بهر مرحله بخشى از اين دورانها نصيب گردد .\r\nدوم - جملات : يومين - أربعة ايام - يومين - در آيات فوق كه رويهمرفته هشت يوم مىشود ، تقريبا عموم مفسران قرآنرا به اضطراب انداخته و براى بر طرف ساختن مخالفت آشكارى كه ميان عدد شش و هشت « 1 » ديده مىشود ، درپى چاره‌جوئىها افتاده‌اند .\r\nاز شيخ طوسى رحمه اللّه است كه : « فى اربعة ايام » بمعنى « فى تتمة اربعة ايام » است « 2 » .\r\n\r\n\r\n","description":"","footnote":"\r\n( 1 ) - يعنى شش روز در هفت آيهء گذشته و هشت روز در اين آيات .\r\n( 2 ) - اين احتمال موافق روايت طبرى است در ( ج 24 ص 94 ) تفسير خود بسندى از رسول خدا كه : خدا زمين را در روز يكشنبه و دوشنبه آفريد و كوهها را در سه‌شنبه و درخت و آب و شهرها و آباديها را در چهارشنبه ، و اين همان « اربعة ايام » است در كلام الهى ،\r\nولى از آنجا كه اين حديث بر خلاف ظاهر قرآن به نظر ميرسد قابل قبول نيست ، و طبق دستورى كه در سنجش احاديث به قرآن بما رسيده است بايد گفت : اين فرمودهء رسول اللّه نيست .\r\n","page_name":" 101 ","page_number":109},
  {"content":"\r\n\r\nو بعبارت روشن‌تر : خدا زمين و كوهها و بركات و اقوات آن را در چهار روز آفريد كه : در دو روز از اين چهار ، زمين را و در تتمهء چهار روز كوهها و اقوات و بركاتش را پديد آورد .\r\nسپس براى اينكه اين توجيه خلاف ظاهر را بفهم نزديك كند ، مثال زيرين را آورده كه : اگر گفته شود از بصره بكوفه در دو روز ، و تا بغداد در چهار روز ، رفتم ، در اين سخن دو معنى محتمل است :\r\n1 - دو روز از بصره بكوفه ، و چهار روز از كوفه به بغداد ، جمعا شش روز است .\r\n2 - مجموع آغاز و انجام سفر چهار روز بوده ، و مقصود از « تا بغداد در چهار روز » كه : و از بصره تا بغداد چهار روز انجاميد ، در نتيجه : از كوفه تا بغداد در باقيماندهء چهار روز طى شده است .\r\nولى اين توجيه بجهاتى چند مخدوش و نادرست است :\r\n1 - در صورتىكه دو احتمال گذشته را براى مثال فوق بپذيريم با اين وصف شكى نيست كه احتمال نخست ظاهر و دومى نيازمند بقرينه است .\r\n2 - احتمال تنها در زمينه‌اى شايسته است كه كار مورد نظر از آغاز و انجام يكسان و يكنواخت باشد ، تا بكمك قرينه بتوانيم زمان اول را در زمان دوم نهاده و مقصود از دومى را باقيماندهء تمامى زمان انجام فعل گيريم ، چنان كه در مثال بالا ديده مىشود ، كه كار تنها مسافرتيست يكنواخت ، و روى اين اصل ميتوانيم بگواهى قرينه دو روز اول را ، بخشى از چهار روز بعد بدانيم .\r\nولى در صورتى كه چند عمل گوناگون در چند زمان انجام گيرد خود اين اختلاف كار مقتضى اختلاف زمان و استقلال وقت هريك از افعال گوناگون است ، چنان كه در آيهء فوق نيز اين گونه به نظر ميرسد .\r\nزيرا كارى كه در دو روز نخست انجام شده آفرينش زمين است « خلق الأرض فى يومين » و كاريكه در چهار روز بعد انجام گرفته پديد آوردن كوهها و بركات\r\n\r\n","description":"","footnote":"","page_name":" 102 ","page_number":110},
  {"content":"\r\n\r\nو قوتهاى زمين است ، و در نتيجه : آنچه در دوران نخست پديد شده غير چيزيست كه در چهار دوران بعدى بوجود آمده ، و روى اين اصل صحيح نيست كه با توجيه گذشته « فى اربعة ايام » را بمعنى تتمه چهار دوران پنداريم .\r\nاشكال : از دو ايراد فوق نتيجه مىشود كه : احتمال جاى دادن دو روز در چهار روز بر خلاف ظاهر است ، خصوصا در صورت اختلاف رشتهء عمل ، چنان كه در آيهء فوق اين گونه است ، ولى با وجود هفت آيه قرآنى كه صريحا دورانهاى آفرينش را روى هم‌رفته شش زمان دانسته ، در اين زمينه چاره‌اى بجز اين گونه توجيه نداريم كه در نتيجه چهار زمان از شش زمان در انحصار آفرينش زمين ، و دو زمان ديگر ويژهء خلقت آسمانها است .\r\nجواب : أولا اين سخن كه در بعضى از آيات قرآنى خلاف ظاهر مراد باشد ، سخنى موهون و غير قابل‌قبول است ، زيرا يكى از امتيازات قرآن بيان روشن و فصيح آنست كه تمامى سخنوران و فصحاى بشر را به زانو درآورده ، و روى اين اصل چگونه توان پذيرفت اين كتاب عربى مبين در اين‌گونه مطالب ساده ، احيانا متوسل بعبارات و جملات مبهم و نامعلوم شود ، بلى جاى انكار نيست كه در بعضى آيات نخست يك معنى به نظر ميرسد ، كه پس از دقت و سنجش با ساير آياتيكه در آن زمينه است معنى ديگر مينمايد ، و اين گونه ظهور را در اصطلاح ظهور بدوى ( ناپايدار ) مىنامند\r\nولى سخن ما در ظهور پايدار است ، كه حتى با نص قطعى مقابله و تضاد ميورزد ، و اتفاقا آيهء فوق نيز از اين قبيل است ، كه هشت يوم آن با شش يوم كه در هفت جاى قرآن بعنوان ايام آفرينش زمين و آسمان معرفى شده است منافات روشن دارد .\r\n\r\n","description":"","footnote":"","page_name":" 103 ","page_number":111},
  {"content":"\r\n\r\nثانيا در صورت پذيرفتن توجيه گذشته ، دورانهاى ششگانه خلقت در انحصار خلقت زمين ( در چهار روز ) و تشكيل طبقات هفتگانه آسمان ( در دو روز ) خواهد بود و در نتيجه سهمى از اين دورانها براى جرم نخستين آسمان كه دخان ( گاز ) است باقى نخواهد ماند ، در حالى كه دورانهاى آفرينش زمين پيش از آسمانها و ستارگان است ! . در صورتى كه دخان آسمانى را نيز سهمى از اين دورانها است .\r\nو آيات :  خَلَقَ السَّماواتِ وَ الْأَرْضَ فِي سِتَّةِ أَيَّامٍ  چنان كه از پيش گذشت تنها ناظر به تشكيل طبقات آسمانى نبوده ، و مشتمل بر مادهء نخستين طبقات هفتگانه كه دخان آسمانى بوده ، نيز هست « 1 »\r\nبنابراين توجيه فوق با تمامى اشكالاتيكه در برداشت كارى از پيش نبرده و ضديت ميان هشت روز و شش روز را با بيان زير به صورتى ديگر تجديد نمود .\r\nآيات هفتگانه دورانهاى خلقت را منحصر به شش روز كرده ، ولى آيهء فوق شش روز با اضافه‌اى مبهم كه زمان آفرينش گاز آسمانى و يا باضافه ستارگانست .\r\nحل مشكل : چنان كه قبلا نيز اشاره شد ، ايام اربعه هرگز مربوط به اصل آفرينش جرم زمين - تا چه رسد به آسمان - نيست ، بلكه اين چهار دوران در انحصار تكميل زمين ما و يا هفت زمين است ، بنابراين در آيات سوره فصلت تنها چهار دوران از دورانهاى ششگانهء آفرينش ياد شده ، كه دو دوران مربوط به زمين ، و دو دوران راجع بتشكيل بخشهاى هفتگانهء آسمان است .\r\n\r\n\r\n","description":"","footnote":"\r\n( 1 ) - در گذشته گفتيم كه سنجش ميان دو آيه :  خَلَقَ السَّماواتِ وَ الْأَرْضَ فِي سِتَّةِ أَيَّامٍ  و  ثُمَّ اسْتَوى إِلَى السَّماءِ وَ هِيَ دُخانٌ .   فَسَوَّاهُنَّ سَبْعَ سَماواتٍ  فى يومين چنان نتيجه ميدهد كه هفت بخش آسمان از نخست بدينسان پديد نشده بلكه در آغاز گازى يكنواخت از نخستين انفجار برخاسته :  وَ هِيَ دُخانٌ  پس آنگه اين گاز در دو دوران بهفت بخش تقسيم شده است .\r\n","page_name":" 104 ","page_number":112},
  {"content":"\r\n\r\nو از طرفى هم آيات پيشين هرگز دلالتى بر انحصار دورانهاى آفرينش به اين چهار دوران ندارد ، و چنان مينمايد كه از سه مرحلهء آفرينش ( زمين 1 - آسمان 2 - طبقات آسمان 3 ) تنها دو مرحله : 1 - زمين 2 - طبقات آسمان ، موردنظر بوده و از آفرينش گاز نخستين آسمانى سخنى بميان نيامده است .\r\nبا اين بيان توجيه گذشتهء مفسران يكسره نقش بر آب شده ، و هر خواننده‌اى تصديق مىكند كه در اين بيان هيچگونه تحميل و توجيهى بر خلاف ظاهر قرآن مرتكب نشده ، و با توجه به رويهمرفته آيات مورد بحث با روشن‌ترين وجه مشكل ما حل مىشود .\r\nسوم : ضمير جمع در  فَقَضاهُنَّ  محتمل است تنها به « سماء » ( باعتبار آينده كه به هفت بخش تقسيم گشته ) برگردد ، يعنى گاز آسمانى را پس از آفرينش زمين و تكميل آن ، به هفت بخش تقسيم فرمود .\r\nو نيز محتمل است بهر دوى زمين و آسمان مربوط باشد ، و گواه بر صحت اين وجه اينست كه : زمين و آسمان هر دو مورد خطاب تكوينى و ارادهء مجدد إلهى قرار گرفتند :  فَقالَ لَها وَ لِلْأَرْضِ ائْتِيا طَوْعاً أَوْ كَرْهاً  به زمين و آسمان فرمود بيائيد . . . پس آنها را بهفت آسمان تقسيم كرد - يعنى هم مادهء زمينى و هم گاز آسمانى را بچهرهء هفت آسمان آورد - چه آنكه اين زمينها نيز همگى در جوّ پهناور آسمانى جاى دارند ، و بسيار دور است كه پس از عموم اراده نسبت به زمين و آسمان ، تنها آسمان مورد تأثير واقع گشته ، و بهفت بخش تقسيم شود - ولى زمين به همان حالت نخستين برجاى مانده باشد - زيرا در اين‌صورت خطاب الهى در مورد زمين عبث و اراده‌اش بىفائده و بدون اثر خواهد ماند .\r\nاشكال : اگر ضمير جمع شامل زمين نيز بشود بمقتضاى  فَقَضاهُنَّ سَبْعَ سَماواتٍ  لازم آيد كه زمين نيز در زمرهء آسمانها قرار گيرد ، در صورتى كه زمين در مقابل آسمان است .\r\n\r\n","description":"","footnote":"","page_name":" 105 ","page_number":113},
  {"content":"\r\n\r\nجواب : اگر زمين بنحو استقلال و در قبال آسمان و ستارگانش منظور گردد اشكال فوق بجا است . ولى در صورتى كه بعنوان يكى از ستارگان جوّ وسيع آسمان منظور شود و نه آنكه مقابل آنها ، صحيح است گفته شود زمين در آسمان است و روى اين اصل جملهء  فَقَضاهُنَّ سَبْعَ سَماواتٍ  شامل هر دوى زمين و آسمان بوده و هردو به هفت بخش تقسيم شده‌اند .\r\nمگر آنكه گفته شود : تشكيل طبقات آسمان پس از تكميل زمين و پيدايش زندگى در آن بوده ( چنان كه گذشت ) .\r\nو در صورتىكه بخش‌يابى مادهء زمينى به هفت كرهء خاكى بطور مسلّم قبل از تكميل زمين ما بوده است ، در نتيجه  « فَقَضاهُنَّ سَبْعَ سَماواتٍ »  شامل تقسيم زمين به كرات هفتگانه خاكى نخواهد بود ، چه آنكه بخشيابى آسمان پس از تكميل زمين بوده است .\r\nولى جاى اين سخن نيز باقى است كه ارادهء الهى دربارهء زمين هنگام تشكيل طبقات آسمان در انحصار پيدايش كرات هفتگانه از مادهء نخستين زمين نيست .\r\nبلكه كرات موجودهء زمينى پيرو تشكيل طبقات آسمانى ميان آنها تقسيم شد كه هر زمينى در يكى از طبقات آسمان جاى گرفت چنان كه در بحث زمينهاى هفتگانه خواهد آمد ، و تذكر خواهيم داد كه از آيهء  وَ مِنَ الْأَرْضِ مِثْلَهُنَّ  چنان مينمايد كه هفت زمين نيز مانند هفت آسمان هريك بر فراز ديگرى است چه در يك آسمان باشند و يا ميان هفت آسمان ، يا كمتر بخش شده باشند ، تفصيل سخن در اين پيرامون در بحث هفت زمين خواهد آمد .\r\n* * *\r\n\r\n","description":"","footnote":"","page_name":" 106 ","page_number":114},
  {"content":"\r\n\r\nچهارم :  وَ زَيَّنَّا السَّماءَ الدُّنْيا بِمَصابِيحَ . . .  « 1 »\r\nو زينت داديم نزديكترين آسمانها را بچراغهائى ( ستارگان ) . . .\r\nيعنى پس از تشكيل طبقات آسمانى ، نزديكترين جوّ محيط بر زمين را كه نخستين آسمان است ، باختران فروزان زينت بخشيديم . . .\r\nبنابراين آفرينش ستارگانى كه در آسمان به چشم ميخورند ، دو مرحله پس از آفرينش و تكميل زمين ما بوده است .\r\nاكنون جاى اين پرسش است كه خورشيد نيز با همين ستارگان پديد گشته تا دورانهائى از زمين ما جوان‌تر باشد ؟ « 2 »\r\nيا چنان كه از پيش هم احتمال داديم : تنها اين چراغ فروزان آسمانى در اين ميان استثناء خورده ، و پيش از تشكيل طبقات آسمانى نورافكن آسمان بوده است « 3 » كه هرگز دليلى ندارد .\r\nو تحقيق وسيع در اين پيرامون در بحث از خورشيد و ستارگان خواهد آمد ، و از پيش نيز سخنى چند در اين پيرامون گذشت .\r\n\r\n\r\n","description":"","footnote":"\r\n( 1 ) -  « السَّماءَ الدُّنْيا »  صفت و موصوف است ، يعنى آسمان نزديكتر به زمين كه آسمان اولست .\r\n( 2 ) - روايت طبرى ( ج 24 ص 94 ) از رسول خدا ( ص ) به اين پرسش جواب مثبت ميدهد زيرا آفرينش خورشيد و ستارگان را در دورانهاى پديد شدن هفت آسمان كه پس از تكميل زمين است معرفى كرده است .\r\n( 3 ) - ولى جاى اين احتمال هست كه تصاعد ( دخانها ) گازهاى آسمانى همزمان با دورانهاى تولد زمين بوده ، و روى اين اصل سهم جداگانه‌اى نداشته باشد - ولى چيزى كه اين احتمال را تا اندازه‌اى ضعيف مىكند اينستكه : همزمان بودن حوادث زمين و آسمانى موجب تداخل دورانهاى تولد آسمانيست ، زيرا سير تكاملى هريك نسبت بسير خودش منظور شده ، و اصولا شش دوران خلقت جهان از لحاظ حوادث گوناگون خلقت است . دقت شود .\r\n","page_name":" 107 ","page_number":115},
  {"content":"\r\n\r\n\r\nدو دوران ديگر . . ؟\r\nنتيجهء بحث گذشته اين شد كه آيات سورهء فصلت تنها از چهار دوران از دورانهاى ششگانهء خلقت سخن گفته ، و اكنون جاى اين پرسش است كه در دو دوران ديگرچه چيز از زمينها و آسمانها پديد شده است ؟\r\nاز پيش گذشت كه شش دوران براى پيدايش زمينها و آسمانها و ايجاد جرم گاز آسمانى بوده است .\r\nتاكنون دو دورانرا مربوط باصل پيدايش زمين ، و دو دوران ديگر براى تشكيل طبقات آسمان دانسته‌ايم ، و روى اين اصل دو دوران باقيمانده مربوط به آن قسمتى از پيدايش جهانست كه هنوز سهمى از دورانهاى مزبور نگرفته است .\r\nقدر مسلم پيدايش دخان آسمان كه پيش از تشكيل طبقات است سهمى از اين دو دوران داشته و تنها دو قسمت از اين لحاظ مورد ترديد است .\r\n1 - بخش يافتن تودهء خاكى نخستين زمين به هفت كره .\r\n2 - پيدايش ستارگان در نخستين آسمان . . .\r\nآيا اين دو قسمت از پيدايش جهان نيز سهمى از دوران باقيمانده دارند ؟ !\r\nو يا اينكه تقسيم مادهء زمينى به هفت كرهء خاكى در دو دوران آفرينش زمين ، و آفرينش ستارگان نيز دو دوران تشكيل طبقات آسمان بوده است ؟\r\nدور نيست كه پيدايش ستارگان سهمى از دو دوران باقيمانده داشته باشد ، زيرا از جملهء  « فَقَضاهُنَّ سَبْعَ سَماواتٍ فِي يَوْمَيْنِ »  چنان مينمايد كه تنها تشكيل طبقات آسمان در دو روز آسمانى بوده ، و نه آنكه اعمال بعدى نيز بهره‌اى از اين دو دوران داشته باشند ، چنان كه فرمايد :\r\n وَ أَوْحى فِي كُلِّ سَماءٍ أَمْرَها وَ زَيَّنَّا السَّماءَ الدُّنْيا بِمَصابِيحَ  .\r\n\r\n","description":"","footnote":"","page_name":" 108 ","page_number":116},
  {"content":"\r\n\r\nو با در نظر گرفتن اينكه پيدايش ستارگان در آسمان اول پس از تشكيل طبقات هفتگانه آسمانى بوده است ، در نتيجه : يكى از ايندو دوران باقيمانده مربوط بتولد ستارگان ، و دوران ديگر راجع بتولد گاز آسمانى بوده است .\r\nولى اين سخن چندان قابل پذيرش نيست ، زيرا چنانچه تولد ستارگان با تشكيل طبقات آسمانى همزمان بود ، مقتضاى تعبير روشن و صحيح اين بود كه قبل از يومين ياد شوند ، بدينگونه كه : « فقضاهن سبع سماوات و اوحى كل سماء امرها و زينا السماء الدنيا بمصابيح فى يومين » و نه آنكه يومين را پيش از آفرينش ستارگان ياد كند .\r\nچنان كه اعمال سه‌گانهء تكميل زمين :\r\n وَ جَعَلَ فِيها رَواسِيَ مِنْ فَوْقِها   وَ بارَكَ فِيها وَ قَدَّرَ فِيها أَقْواتَها  چون از لحاظ زمان مشترك و متداخل بوده‌اند ، قبل از اربعة ايام ياد شده‌اند .\r\nدر نتيجه چنان مينمايد كه آفرينش ستارگان در نخستين آسمان بخشى از دوران باقيمانده داشته و با پيدايش دخان آسمانى در ايندوران شركت داشته‌اند بدين ترتيب كه :\r\nدر دوران اول دخان آسمان تولد يافته .\r\nو پس از گذشت دو دوران تشكيل طبقات آسمانى ، دوران دومين از دو دوران باقيمانده مربوط بآفرينش ستارگانست .\r\nيومين : زمين ، و يوم : دخان يومين : طبقات آسمانى ، و يوم : ستارگان اشكال : درست است كه مقتضاى ظاهر دلالت آيات مربوطه فاصله يافتن دو دوران تشكيل طبقات آسمانى بين دوران پديد آمدن دخان و آفرينش ستارگانست - جز آنكه اينفاصله خلاف طبع تكامل در آفرينش آسمان است ، و همانگونه كه در\r\n\r\n","description":"","footnote":"","page_name":" 109 ","page_number":117},
  {"content":"\r\n\r\nدو دوران آفرينش زمين و همچنين دو دوران تشكيل طبقات آسمانى - دو حادثه از پى يكديگر آمده است ، ميبايستى آفرينش ستارگان نيز بدنبال گاز نخستين آسمانى باشد ، در صورتى كه آفرينش هفت آسمان در اين ميان خود فاصله ايست بسيار زياد و شايان اهميّت !\r\nجواب : اگر از دو دوران باقيمانده از شش دوران مانند دورانهاى خلقت زمين و تشكيل طبقات آسمانى بلفظ يومين تعبير شده بود ، تا اندازه‌اى اشكال جا داشت - كه يومين ظاهر در دو دوران از پى يكديگر است - ولى چنان تعبيرى در آيات مربوطه هرگز به چشم نميخورد .\r\nو تنها از تفريق چهار يوم از شش يوم آفرينش جهان ، دو يوم باقيمانده نتيجه شده است .\r\nو فرق ميان ايندوگونه سخن پيدا است : در دو دوران دخان آسمانى و ستارگان پديد شد ، كه ظاهرش اتصال ايندو حادثه است .\r\nو يا : در يك دوران گاز آسمانى ، و در يك دوران ستارگان آفريده شدند ، كه هرگز پيوست ايندو حادثه از اين سخن نمايان نيست .\r\nدر صورتى كه خلقت ستارگانرا بر خلاف ظاهر نمايان در آيه همزمان و سهيم با تشكيل طبقات آسمانى بدانيم ، بايستى دوران اولش تمامى و يا قسمتى از تشكيل طبقات باشد ، كه پس از تشكيل طبقات در اثر فشردگى گازهاى طبقهء نخستين پيدايش ستارگان آغاز شده است .\r\nخلاصه بحث : دخان در يك دوران ، و ستارگان نيز در دوران ديگر پديد شدند ، در اين صورت يك يوم مربوط به دخان آسمان ، و يوم ديگر راجع بآفرينش ستارگان است .\r\n\r\n","description":"","footnote":"","page_name":" 110 ","page_number":118},
  {"content":"\r\n\r\nاز شش يوم ( دوران ) آفرينش جهان ، يك يوم : مربوط بپيدايش دخان ، و دو يوم : مربوط بتشكيل طبقات ، و يك يوم : براى آفرينش ستارگانست .\r\nو فعلا تنها ابهامى كه هست دربارهء دو دوران تشكيل طبقات مىباشد ، كه حادثه‌هاى گوناگون در اين زمينه چه بوده است ؟\r\nدر بحث آينده فرضيه‌هائى در اين‌باره از نظر خوانندگان خواهد گذشت .\r\nاما تشكيل زمينهاى هفتگانه : محتمل است كه در دو دوران پيدايش زمين باشد « 1 » بلكه طبعا هم چنانست كه قبل از پيدايش كوهها و بركات و اقوات زمينى ، مادهء باقيمانده از انفجار نخستين جهان به هفت بخش انقسام يافته ، و هريك بسير تكاملى خود ادامه داده‌اند ، و از جمله زمين ما است كه :\r\n « وَ جَعَلَ فِيها رَواسِيَ مِنْ فَوْقِها وَ بارَكَ فِيها وَ قَدَّرَ فِيها أَقْواتَها فِي أَرْبَعَةِ أَيَّامٍ »  .\r\nپنجم : پيدايش جهان و تكميل آن در ده دوران : ستة ايام . . . اربعة ايام  « خَلَقَ الْأَرْضَ فِي يَوْمَيْنِ » \r\n\r\nپيدايش زمين در دو دوران :\r\n\r\nفرضيهء اول :\r\nدور نيست كه گفته شود يكى از اين دو دوران مربوط به پيدايش مادهء زمين پس از انفجار نخستين جهان است ، و دوران دوم بخش يافتن اين ماده به هفت كرهء خاكى ، زيرا همانگونه كه طبقات هفتگانهء آسمانى را سهمى از دورانهاى آفرينش است ، طبعا كرات هفتگانهء زمينى را نيز بهره‌اى از اين دورانها است\r\n\r\n\r\n","description":"","footnote":"\r\n( 1 ) - و اين احتمال موافق روايت كافى است از حضرت صادق عليه السّلام كه « و فى يوم الأحد و الاثنين خلق الأرضين » آفرينش مادهء ارضى و تقسيم آن بهفت كرهء خاكى در دو دوران بوده .\r\n","page_name":" 111 ","page_number":119},
  {"content":"\r\n\r\nچنان كه فرمايد :  اللَّهُ الَّذِي خَلَقَ سَبْعَ سَماواتٍ وَ مِنَ الْأَرْضِ مِثْلَهُنَّ  « 1 » .\r\nاينك بايد ديد مقصود از « الأرض » در جملهء « خلق الأرض فى يومين » تنها همين زمين ما است . . ؟ و يا جرم زمين كه شامل هر هفت كرهء خاكى باشد .\r\nفرضيهء حاضر دومى را تأييد مىكند ؟ و بنابراين پيدايش هفت كرهء خاكى نتيجهء گذشتن دو دوران خواهد بود .\r\n\r\nفرضيهء دوم :\r\nدر صورتى كه بخش‌يابى كرات خاكى را در غير ايندو دوران بدانيم ، مثلا همزمان با تشكيل طبقات آسمانى ، و يا پس از آن ، و يا . . جاى احتمالات زيرين خواهد بود :\r\n1 - يك دوران براى پيدايش مادهء گداختهء نخستين كه از انفجار مادهء اولين نتيجه شده ، و دوران ديگر براى اينكه مادهء فوق به صورت جامد زمينى درآيد .\r\nو شايد آيهء  هُوَ الَّذِي جَعَلَ لَكُمُ الْأَرْضَ ذَلُولًا  را بتوانيم گواه بر اين فرضيه گيريم ، زيرا ذلول برحسب لغت « 2 » حيوانى را گويند كه پس از چموشى رام و راهوار شود ، و در آيهء فوق كه زمين بنام ذلول خوانده شده درستى اين مطلب به چشم مىخورد كه زمين ما دو دوران اصلى داشته است :\r\n1 - آن هنگام كه هرگز قابل سكونت و زندگى نبود و همچون حيوان چموش راكب و صاحبى به خود نمىپذيرفت ، آن زمان آغاز پيدايش زمين است كه توده‌اى سخت داغ و گداخته بوده است .\r\n\r\n\r\n","description":"","footnote":"\r\n( 1 ) - تحقيق در آيه ذيل بعنوان زمينهاى هفتگانه خواهد آمد انشاء اللّه .\r\n( 2 ) - نقل از مفردات القرآن راغب .\r\n","page_name":" 112 ","page_number":120},
  {"content":"\r\n\r\n2 - سپس رفته‌رفته قشر خارجى آن سرد و پس از آن منجمد شده و كم‌كم فضا و جرم آن آمادهء پيدايش زندگى گشته ، و براى زندگى نباتات و حيوانات و انسانها رام و راهوار شده است « 1 » .\r\n\r\nفرضيه سوم :\r\nاين هم بعيد نيست كه گفته شود يك دوران مربوط به پيدايش زمين به دو حالت مذاب و جامد . . بوده ، و دوران بعدى مربوط به « دحو » يعنى غلطانيدن و متحرك ساختن زمين باشد چنان كه فرمايد :\r\n   وَ الْأَرْضَ بَعْدَ ذلِكَ دَحاها ، أَخْرَجَ مِنْها ماءَها وَ مَرْعاها ، وَ الْجِبالَ أَرْساها    ثمره اين دحو و چرخش . . . و پديد شدن آبها و گياهان و . . پيدايش كوهها و تصلّب و ميخكوب شدن آنها بر اعماق زمين و . . است ، كه در نتيجه دوران دومين تولد زمين زمينه و آغاز دورانهاى چهارگانهء تكميل زمين در سه حادثهء بزرگ پيدايش كوهها و بركات و اقوات بوده است ، و در آيات سوره نازعات اين حوادث را از پى « دحو الأرض » و نتيجه آن دانسته ، و روى اين اصول فرضيهء فوق تأييد مىشود .\r\nسئوال : آيات فصلت تولد و تكامل زمين را قبل از تشكيل طبقات آسمانى و تولد ستارگان معرفى كرده ، و آيات نازعات چرخش و تكامل زمينرا پس از بناء آسمان خوانده است ، و روى اين اصل نميتوان دوران دومين تولد زمين را مربوط\r\n\r\n\r\n","description":"","footnote":"\r\n( 1 ) - راجع به حالت روانى و گداختگى زمين در المنثور از قيس بن عباده نقل كرده است كه :\r\nچون خدا زمين را آفريد همچون اقيانوس بجريان آمد - پس فرشتگان گفتند : هرگز اين جايگاه احدى نتوان بود - ولى پس از چندى كوههاى بلندى بر سطح آن ديدند و ندانستند چگونه پديد شده است .\r\n","page_name":" 113 ","page_number":121},
  {"content":"\r\n\r\nبچرخش « دحو » زمين دانست زيرا در نتيجهء اين دوران كه بمراتب پيش از تشكيل آسمان است ، پس از آن خواهد افتاد .\r\nجواب : اشكال فوق در صورتى پذيرفته است كه بناء آسمان كه پيش از دحو الأرض معرفى شده بمعنى تشكيل طبقات آسمانى باشد ، ولى چنان كه روشن است آيات فصّلت صريحا تولد و تكامل زمين را قبل از تشكيل طبقات آسمانى دانسته ، و روى اين اصل بناء آسمان يا بمعنى تشكيل حالت گازى ( دخانى ) آسمانست ، و يا هر حالتى ديگر كه بناچار بايستى پيش از تشكيل طبقات باشد .\r\nتنها چيزى كه ميتوان بعنوان تضعيف فرضيهء فوق بميان آورد اينستكه چرخش زمين زمينه و آغاز حالت تكاملى زمين است و نه زمان پيدايش زمين ، و ظاهر اين سخن كه : زمين را در دو دوران آفريد و كوهها و بركات و اقواترا در چهار دوران ، بدينمعنى است كه زمانهاى تكامل زمين از دو دوران پيدايش آن برونست ، و روى اين اصل نميتوان چرخش « دحو » زمين را دوران دوم آفرينش دانست .\r\n\r\nدر چهار دوران . . .\r\n وَ جَعَلَ فِيها رَواسِيَ مِنْ فَوْقِها وَ بارَكَ فِيها وَ قَدَّرَ فِيها أَقْواتَها فِي أَرْبَعَةِ أَيَّامٍ سَواءً لِلسَّائِلِينَ . . \r\nاين چهار دوران چنان كه از پيش هم گذشت از ايام ششگانهء آفرينش زمين و آسمان برون بوده و تنها براى تكامل زمين است .\r\nاينك بايد ديد چه حوادثى در اين چهار دوران صورت گرفته است ؟\r\nبرخى از مفسران چهار روز را بمعنى چهار فصل سال پنداشته و تنها تقدير اقواترا مربوط به اين چهار دوران دانسته‌اند .\r\n\r\n","description":"","footnote":"","page_name":" 114 ","page_number":122},
  {"content":"\r\n\r\n« و قوتهاى زمين را در چهار روز ( فصل ) آماده ساخت » « 1 » .\r\nولى اين پندار نه تنها از چهرهء آيات نمايان نيست ، بلكه بر خلاف ظاهر آنها است ، زيرا ياد كردن اعمال سه‌گانه پيش از جملهء  « فِي أَرْبَعَةِ أَيَّامٍ »  بروشنى نشان ميدهد كه اين زمانها بستگى بتمامى آن حوادث سه‌گانه داشته ، و چنانچه اين سه دوران تنها مخصوص بيكى از اين حوادث بود مقتضاى صحيح گفتار آن بود كه تنها آن عمل پيش از جمله « أربعة أيّام » ياد شود و مابقى بدنبال دورانهاى مذكور آيد .\r\n « وَ قَدَّرَ فِيها أَقْواتَها فِي أَرْبَعَةِ أَيَّامٍ   وَ جَعَلَ فِيها رَواسِيَ »  و نه آنكه « أربعة أيّام » پس از هرسه حادثه جاى گيرد ! .\r\nو اين سخن جوابگوئى قانع‌كننده‌اى است ، در برابر اينسخن كه : آفرينش زمين و پديد آوردن كوهها و بركات زمينى در دو دوران انجام شده ، و روى اين اصل چهار دوران ديگر مربوط بتقدير اقوات و بمعنى چهار فصل سال است ، كه اقوات گوناگون در آنها آماده شد ، بنابراين جملهء  « وَ جَعَلَ فِيها رَواسِيَ   وَ بارَكَ فِيها »  عطف به « خلق الأرض » بوده و « فى يومين » زمان تمامى آن اعمالست .\r\nولى هر خواننده با اندك تأمل بطلان اين پندار را دريافت مىنمايد ، زيرا در اين‌صورت نظم جملات آيات بايستى چنان باشد :\r\n. . . « خلق الأرض و جعل فيها رواسى من فوقها و بارك فيها فى يومين و قدر فيها اقواتها فى اربعة ايام » زمين را آفريد و كوهها و بركات در آن پديد آورد ، در دو دوران و اقوات و زمين را تقدير كرد در چهار روز !\r\n\r\n\r\n","description":"","footnote":"\r\n( 1 ) - و اين احتمال موافق است با تفسير على بن ابراهيم قمى كه ايام چهارگانه را عبارت از فصول اربعه سال دانسته ( البرهان ج 4 ص 107 ) ولى معلوم نيست كه از معصوم نقل كرده باشد و بر فرض نقل نيز به علت مخالفت با ظاهر قرآن قابل قبول نيست ، مگر اينكه اين چهار مقصود ضمنى در حاشيه چهار دوران اين تكامل زمينى باشد .\r\n","page_name":" 115 ","page_number":123},
  {"content":"\r\n\r\n\r\n1 - پيدايش كوهها ، 2 - بركات ، 3 - اقوات در زمين در چهار دوران :\r\n\r\nسه عمل در چهار دوران ؟ :\r\nاز پيش گذشت كه برحسب دورنمائى روشن از آيات و تصريحاتى از روايات - زمين در آغاز توده‌اى آتشين و مذاب بوده ، و بهيچوجه قابل پيدايش حيات از حيوان و انسان و نبات نبوده است ، و چنان كه از آيهء ذلول « 1 » يافتيم :\r\nزمين در آن هنگام چموش و مضطرب بود ، و سپس آفريدگار بزرگ رام و راهوارش فرمود تا براى زندگى آماده شود .\r\nبدينوسيله كه : حرارت فوق العاده‌اش بسردى گرائيد ، و حالت روانى و نرميش به سفتى و سختى تبديل گشته ، و آمادهء پذيرفتن بارانها و پرورش دادن بذرها و نباتات ، و در نتيجه پديد شدن حيوان و انسان شد ، كه از اين فضا و قوتهاى گوناگون زمين بهره‌ها گيرند ، و بر پيكر وسيع اين مركوب راهوار به اين سو و آن سو روان گردند :  فَامْشُوا فِي مَناكِبِها وَ كُلُوا مِنْ رِزْقِهِ . . \r\nخداى بزرگ بدين منظور زمين را ذلول و راهوار فرمود تا ما بر گردهء او راه رويم و از روزيهاى رنگارنگ خدا بهره‌مند گشته و :  وَ إِلَيْهِ النُّشُورُ . .  [ الملك 15 
  ] .\r\nپس از زمانهاى مقدر توشه‌هائى براى آن جهان برگرفته و بسوى او رهسپار شويم . . .\r\nبنابرآنچه دانستيم به گونه‌اى مييابيم كه : نخستين حادثه‌ايكه پس از آفرينش زمين به روى آن پديد شد : چين‌خوردگيهاى پيگير و دامنه‌دار سطح خارجى زمين\r\n\r\n\r\n","description":"","footnote":"\r\n( 1 ) -  هُوَ الَّذِي جَعَلَ لَكُمُ الْأَرْضَ ذَلُولًا  .\r\n","page_name":" 116 ","page_number":124},
  {"content":"\r\n\r\nبوده كه در اثر مجاورت با هواى محيط و حركات دورانى « 1 » خود و همچنين كاهش حرارتهاى درونى و . . . چين‌خوردگيهائى بر سطح آن نمودار گرديد .\r\nچنان كه از امير المؤمنين عليه السّلام « 2 » پرسيدند : كوهها از چه پديد شدند ؟\r\nفرمود : « از امواج » كه همان چين‌خوردگيها است .\r\nو طبعا اين همان امواجيست كه در اثر حركات كرهء مذاب و روان زمين بر سطحش پديد شده ، و اندك‌اندك اين امواج يا بعبارت ديگر چين‌خوردگيها منجمد و سخت شدند .\r\nاين آغاز پيدايش كوهها است ، ولى هنوز آنگونه كه شايد حركات زمين را معتدل ننموده ، و از اضطراب محفوظ نداشته است ، تا آنكه رفته‌رفته چين خوردگيهاى مزبور از سطح زمين باعماق آن سر زده ، و همچون ميخهاى بلند ظاهر و باطن اين كرهء خاكى را بهم دوخته ، و بدين وسيله هم حركات ناهنجار و اضطراب‌آميز زمين تعديل و تنظيم شد ، و هم از انفجار كلى كه نتيجهء حركات شديد و نيروى فرار از مركز است آن را حفظ كرد .\r\nچنان كه نيز از امير المؤمنين على عليه السّلام است كه :\r\n« و عدّل حركاتها بالرّاسيات من جلاميدها . . . »\r\nو « وتدّ بالصّخور ميدان أرضه »\r\nو پروردگار با كوبيدن ميخهاى بلند كوهها در اعماق زمين آن را از اضطراب و در نتيجه از انفجار رهانيد . . .\r\n\r\n\r\n","description":"","footnote":"\r\n( 1 ) - چنان كه از آيه دحو الارض مستفاد مىشود ، زمين را بچرخش آورد . . . آب و نبات و اقواتى پس از حركت پديد آمد .\r\n( 2 ) - البرهان ( ج 10 ص 327 ) .\r\n","page_name":" 117 ","page_number":125},
  {"content":"\r\n\r\nدورنماى اين دو دوران « 1 » براى پيدايش كوهها از برخى آيات قرآنى نيز به چشم مىخورد ، بعضى آيات حالت اوليّهء كوهها را كه هنوز در اعماق زمين ريشه ندوانيده‌اند بدينگونه گزارش ميدهند :\r\n وَ إِلَى الْجِبالِ كَيْفَ نُصِبَتْ  ؟ [ الغاشية 19 
  ] . . .\r\nآيا كوهها را نمىنگريد كه چگونه بر زمين نهاده شده ؟ .\r\nبنابراين‌كه مقصود از نصب كوهها آغاز چين‌خوردگيهاى زمين باشد ، كه برآمدگيها بر سطح زمين نهاده شد ، و از بعضى آيات حالات بعدى كوهها نمودار است چنان كه فرمايد :\r\n وَ الْجِبالَ أَرْساها . .  [ النازعات 32 
  ] .\r\n وَ الْجِبالَ أَوْتاداً . .  [ النبأ 7 
  ] .\r\n وَ أَلْقى فِي الْأَرْضِ رَواسِيَ أَنْ تَمِيدَ بِكُمْ . .  [ النحل 15 
  ] .\r\nخدا كوهها را همچون ميخهائى بر اعماق زمين كوبيد .\r\nو افكند در ( اعماق ) زمين كوههاى بلند كه شما را نگه‌دارد .\r\nو پيداست كه كوبيدن ميخ پس از پيدايش ميخ است ، و از لحاظ ادبى : اين جمله كه :   أَ لَمْ نَجْعَلِ الْأَرْضَ مِهاداً ، وَ الْجِبالَ أَوْتاداً ؟   مقتضى است كه زمين قابل سكونت نبوده ، و سپس بارادهء إلهى مهاد و قابل زندگى آرام شده ، و همچنين كوهها بر اعماق زمين فرو نرفته بود ، و سپس همچون ميخها در دل زمين كوفته شد ، زيرا « جعل » در اين آيه متعدّى به دو مفعول ، و در اصطلاح جعل مركب است ، يعنى آيات فوق تنها ناظر به پيدايش كوهها نيست ، بلكه كوبيدن آنها را نيز در اعماق دل زمين - پس از پيدايش اصل اين چين‌خوردگيها - نيز در بردارد .\r\n\r\n\r\n","description":"","footnote":"\r\n( 1 ) - آغاز چين‌خوردگيهاى زمين و تكامل و تصلب آنها .\r\n","page_name":" 118 ","page_number":126},
  {"content":"\r\n\r\nو آيهء عنوان بحث نيز كه :  « وَ جَعَلَ فِيها رَواسِيَ مِنْ فَوْقِها »  گواهى روشن بر اثبات دورانهاى فوق است ، زيرا صريحا ميگويد : و قرار داد در أعماق زمين :\r\n« فيها » ميخهائى بلند از روى آن . . . ميخهائى ( چين‌خوردگيهائى ) كه در آغاز بر سطح زمين پديد شده بود بارادهء الهى در اعماق زمين فرو رفت ، آرى اين ميخهاى بلند از روى زمين در اعماقش كوفته شد .\r\nو مقتضاى اين تعبير اين است كه ميخها قبل از كوفتن كوتاه بود ، و رفته‌رفته در اثر ادامهء برودت و انجماد زمين دنباله و قاعدهء كوهها نيز محكم و در نتيجه با دنباله هائى بلند در اعماق زمين ميخكوب شدند .\r\nو در نتيجه : دو دوران نخست از چهار دوران تكامل زمين ويژهء پديد شدن كوهها گرديد « 1 » .\r\n\r\nاما دو دوران ديگر ؟\r\n\r\n1 - و بارك فيها :\r\nپس از پيدايش كوهها كه زمين و فضاى آن تا اندازه‌اى قابل‌ملاحظه سرد شده بود ، دوران ظهور بركات بر زمين آغاز گرديد ، كه : دو اتم اكسيژن و هيدروژن پراكنده در فضا درجهء حرارت مناسبى براى پيوند با يكديگر و توليد مولكولهاى آب به خود يافته ، و از طرفى هم با بارانهاى پياپى و پراكندهء آسمانى همدست و همداستان شده ، و اين كرهء عطشان را كه تا آن هنگام در حرارت سرسام‌آورى در سوز و گداز تشنگى بسر ميبرد به حد كافى سيراب كردند ، تا آنجا كه برحسب برخى از احاديث تمامى سطح زمين را آب فراگرفت كه گوئى نهنگى عظيم در اقيانوسى بيكران شناور است .\r\n\r\n\r\n","description":"","footnote":"\r\n( 1 ) - تفصيل سخن در پيرامون پيدايش كوهها در بحث مخصوص خود خواهد آمد انشاء اللّه .\r\n","page_name":" 119 ","page_number":127},
  {"content":"\r\n\r\nو اكسيژن هوا باندازهء كافى و شايسته جوّ محيط بر زمين را پر كرد ، سپس اندك‌اندك موجودات دريائى پديد شدند ، و پس از چندى قسمتهائى از اقيانوسهاى محيط بر زمين تبخير و يا بر أعماق آن فرو رفته و توليد رسوبهائى سودمند و زرخيز نمود .\r\nو در نتيجه : اين دوران بجهات فوق دوران پيدايش بركات ناميده شد .\r\n\r\n2 - و قدّر فيها أقواتها :\r\nو سپس دوران چهارم : « و قدّر فيها أقواتها » آغاز گرديد ، كه گياهان گوناگون از سطح زمين سر كشيدند ، و انواع اغذيهء اوليه پديد شد ، و زمينهء پيدايش حيوانات برّى فراهم گشت ، آغاز پديد شدن حيوانات گوناگون ، و پس از همه پيدايش انسانها گرديد ، بدين معنى كه پس از آماده شدن غذاها و اقوات زمينى مصرف كنندگان اين قوتها نيز پديد شدند ، تا از خوان بيكران نعم آفريدگار منان به حد كافى بهره برند ، و روزى او را بغفلت نخورند . . .\r\nمثلا اكسيژن هوا از مهمترين و ضروريترين قوتهاى موجودات زنده أعم از نباتى و حيوانى است ، كه در صورت نبود و يا كمبود آن ادامهء زندگى و بلكه اصولا پيدايش آن ناشدنى است .\r\nو در درجهء دوم آبست ، چنان كه از پيش بمناسبت آيه :  « وَ جَعَلْنا مِنَ الْماءِ كُلَّ شَيْءٍ حَيٍّ »  گذشت : كه پيدايش و ادامهء زندگى از آبست .\r\nو بقيهء غذاها در درجهء سوم حياتى قرار دارند ، با اندك اختلافى كه از لحاظ ضرورت زندگى براى موجودات زنده دارا مىباشند .\r\n\r\nتداخل چهار دوران :\r\nشايستهء توجه است كه مقتضاى طبع تكامل زمين در دورانهاى چهارگانه اين گونه بوده است كه :\r\n\r\n","description":"","footnote":"","page_name":" 120 ","page_number":128},
  {"content":"\r\n\r\nدر دوران اول كه بر اثر حركت زمين و مجاورت با فضا چين‌خوردگيهائى توليد ميشده ، اين چين‌خوردگيها بطور پىدرپى پديدار گشته ، و طبعا برخى از آنها پيش از بعضى ديگر در اعماق زمين كوفته شده ، و روى اين اصل در اواخر دوران نخستين ، دوران دوم برخى از چين‌خوردگيها آغاز شده است .\r\nو به همين روش در اواخر دوران دوم - در قسمتهاى تكامل‌يافته - كوهها و زمينهاى اطراف آنها پديده‌هاى سومين دوران بركات آغاز شد .\r\nو در پايان اين دوران نيز اقوات و سپس صاحبان آنها به ترتيب : نباتات و حيوانات و انسانها باشند پديد شدند .\r\nو روى اين اصل وجه امتياز هر دوران نسبت به ساير دورانها پيدايش كامل پديدهء مربوط به همان دوران خواهد بود . . . و روى اين اصل سه عمل در چهار دوران انجام يافته است .\r\nدانشمندان زمين‌شناس نيز در پيرامون پيدايش و تكامل زمين سخنان و فرضيه هائى دارند كه كمتر به حد قانونى علمى و مسلم رسيده ، و حق اين است كه آنچه بتوانيم از نصوص و ظواهر آيات قرآن بدست آوريم ، بر تمامى آراء و نظريات بشرى حاكم بوده ، و هرگز سزاوار نيست نظرات قرآنى را بر افكار و حدسيات بشرى حمل نمائيم ، زيرا قرآن پيشواى عمومى و ابدى علم و تربيت است .\r\nو آنچه بطور احتمال ( كه ما در اين كتاب فرضيه مىناميم ) از قرآن مستفاد گردد ، هرگز بعنوان نظر ثابت قرآنى وانمود نكرده ، و مع الوصف فرضيه‌هاى دانشمندانرا مرجع برخى از آن احتمالات نخواهيم دانست ، مگر آنكه بمرحلهء قانون ثابت علمى رسيده باشد ، كه اينهم هرگز با قرآن مخالف نيست .\r\nزمين‌شناسان دورانهاى تكامل زمين را به چهار بخش و يك بخش كه پيش از اين چهار بوده تقسيم نموده ، و بعنوان دوران پيش از عهد اول ، و عهد دوم ،\r\n\r\n","description":"","footnote":"","page_name":" 121 ","page_number":129},
  {"content":"\r\n\r\nو سوم و چهارم ترتيب داده‌اند ، كه امتياز اين عهدها از لحاظ حوادثى است كه در هريك بوقوع پيوسته است ، بدينقرار :\r\n\r\nدوران پيش از عهد اول :\r\nاين دوران تقريبا يك مليارد سال طول كشيده ، و آثارى از موجودات زنده در آن قابل تشخيص نيست ، اين دوران مشتمل بر دوره‌هاى آرگنين و الگونين است ، در أواخر اين دوره چين‌خوردگيهاى عظيمى صورت گرفته ، كه مهمترين آنها چين‌خوردگى هورونين است ، و آثار آن به صورت چند كوه فرسوده در فنلاند وجود دارد .\r\nنگارنده : چنان مىنمايد كه مقصود از پيش از عهد اول دوران ، قبل از چين خوردگيها است ، يعنى هنگاميكه زمين بسفتى گرائيده ، و پيش از آن به كلى مذاب بوده است ، و روى اين اصل اين فرضيه با يكى از احتمالاتيكه دربارهء دو يوم ( دوران ) پديد آمدن زمين از پيش گفتيم همانند است - جز آنكه در اين تخمين دو دوران آفرينش زمين بعنوان يك دوران پيش از عهد اول به حساب آمده است .\r\n\r\nپيدايش كوهها - دوران اول :\r\n وَ جَعَلَ فِيها رَواسِيَ . . . \r\nطول اين دوران بيش از سه دوران بعدى ، و در حدود 360 مليون سال بوده است ، در اين دوران دو چين‌خوردگى مهم « كالدونين - هرسىنين » روى داده پيدايش چين‌خوردگيهاى دوران اول سبب ايجاد شكستگيها و گسيختتگيهاى قشر پوسته زمين شده ، و وفور سنگهاى آذرين در بين لايه‌هاى طبقات رسوبى است ، و نيز وجود سنگهاى دگرگونى از قبيل شيست كه نتيجهء نفوذ مواد مذاب درونى در بين لايه‌هاى رسوبى است يكى ديگر از مشخصات دوران اول است .\r\n\r\n","description":"","footnote":"","page_name":" 122 ","page_number":130},
  {"content":"\r\n\r\n\r\nپيدايش كوهها - دوران دوم :\r\n وَ جَعَلَ فِيها رَواسِيَ . . . \r\nاين دوران كه تخمينا 135 ميليون سال است تقريبا دوران آرامتر زمين بوده ، زيرا چين‌خوردگيهائى قابل ذكر در آن نيست ، ولى در اواخر دورهء سوم اين دوران ( كرتاسه ) مقدمات چين‌خوردگى عظيم دوران سوم كه سبب تشكيل غالب سلسله جبال كنونى روى زمين شده از هر جهت فراهم شده است ، آتش فشانهاى عظيم نيز در اين دوره واقع و مواد مذاب فراوان بر سطح زمين مثلا در هندوستان گسترده است .\r\nنگارنده : چنان كه ملاحظه مىشود دوران اول و دوم كه حادثهء جالب و مهمى بجز تشكيل چين‌خوردگيها و سلسله جبال ندارد ، با جملهء  « وَ جَعَلَ فِيها رَواسِيَ »  طبق فرضى كه گذشت توافق دارد .\r\n\r\nپيدايش بركات - دوران سوم :\r\n وَ بارَكَ فِيها . . . \r\nاين دوران در اثر وفور و تكامل گياهان و جانوران عالى از دورانهاى ديگر مشخص و 54 ميليون سال بوده ، و اكثر گياهان كنونى در أواخر اين دوران بوجود آمده است ، در اين دوران تقريبا وضع جغرافيائى امروزى مشاهده مىشود .\r\nو بالجمله وضع كنونى زمين مرهون اين دوران است ، و از نظر وقوع چين خوردگى آلپ در سراسر كرهء زمين ، مهمترين دورانى است كه جغرافياى زمين را به وضع كنونى آن نزديك كرده است .\r\nنگارنده : وضع اين دوران با جملهء : « و بارك فيها » موافق است .\r\n\r\n","description":"","footnote":"","page_name":" 123 ","page_number":131},
  {"content":"\r\n\r\n\r\nتقدير اقوات - دوران چهارم :\r\n وَ قَدَّرَ فِيها أَقْواتَها . . . \r\nبا آغاز اين دوران اوضاع حياتى و جغرافيائى زمين كاملا با وضع امروزى نزديك شده ، و اين شباهت بدرجه‌ايست كه اوضاع كنونى را ميتوان دنبالهء دوران چهارم محسوب داشت - مدت آن 000 ر 200 سالست - و ظهور انسان در اين دوران است .\r\nنگارنده : اين دوران با سومين جملهء آيهء مربوطه  « وَ قَدَّرَ فِيها أَقْواتَها »  موافق است ، امّا مقصود از ظهور انسان در اين دوران چيست ؟ .\r\nدر پايان كتاب نيز خواهيم گفت كه پيش از نسل فعلى انسان نسلهاى خاكى دگرى مشابه او ميزيسته ، و يكى پس از ديگرى منقرض شده‌اند ، بنابراين دويست هزار سال طول مدت فرضى دوران چهارم دليل بر اين نيست كه عمر نسل فعلى انسان اين مقدار باشد ، بلكه پيدايش اين انسان و يا مانند آن از دوران چهارم آغاز شده است ، و نه آنكه نسل فعلى انسان كه برحسب تواريخ اديان شايد بيش از حدود يك دهم اين مقدار بيش نباشد .\r\nو رويهمرفته ملاحظه شد كه بهترين تعبير لطيف و كامل از دورانهاى تكامل زمين آيهء مباركه است كه :\r\n وَ جَعَلَ فِيها رَواسِيَ مِنْ فَوْقِها وَ بارَكَ فِيها وَ قَدَّرَ فِيها أَقْواتَها فِي أَرْبَعَةِ أَيَّامٍ  سه عمل در چهار دوران انجام شده ، و برحسب فرضيه‌اى كه از نگارنده گذشت : دوران اول و دوم در تشكيل كوهها با تفاوت شدت و ضعف و قلت و كثرت اشتراك داشته‌اند ، و دوران سوم مربوط بظهور بركات است .\r\nو چهارم پيدايش أقوات و موجودات زنده كه از اين اقوات بركات الهى بهره بردارى كنند\r\n\r\n","description":"","footnote":"","page_name":" 124 ","page_number":132},
  {"content":"\r\n\r\n\r\nدو دوران آفرينش هفت آسمان :\r\nدر صورتى كه ستارگان را سهمى از اين دو دوران باشد ، به خوبى آشكار خواهد بود كه يكدوران مربوط به تقسيم دخان آسمانى بهفت بخش ، و دوران دوم پديد شدن ستارگان در آسمان نخستين است و اين احتمال موافق روايت طبرى است ( ج 24 ص 94 ) از رسولخدا ( ص ) كه خدا در پنجشنبه آسمانرا و در روز جمعه خورشيد و ماه و ستارگانرا آفريد ، در صورتى كه مقصود از آفرينش آسمان تشكيل طبقات آن باشد .\r\nولى اگر ستارگان سهمى از ايندو دوران نداشته باشند توان گفت : در دوران نخست گاز سماوى آمادهء انقسام گشته ، و حالت گازى نخستين آن تخفيف يافته ، و در دوران دوم به هفت بخش تقسيم شده است .\r\nو اين احتمال نيز كه دو دوران تماما مربوط به تشكيل هفت آسمانست ، موافق است با خبرى كه على بن ابراهيم از حضرت رضا ( ع ) نقل كرده كه :\r\n« فقضاهنّ سبع سموات في يومين » يعنى وقتين ابتداءا و انقضاءا .\r\nخدا هفت آسمانرا در دو يوم : ( دوران ) بيافريد ، و از آغاز تا انجام آسمانها همين دو دوران بوده است .\r\nولى جاى اين احتمال هست كه مقصود از آسمانها در حديث مزبور مجموعهء فضاهاى محيط بر زمين و ستارگان باشد ، ولى اين احتمال كه عبارت اخراى احتمال نخست مىباشد ، چندان با ظاهر آيهء مربوطه هماهنگى ندارد ، زيرا چنان كه گذشت جملهء :  « وَ زَيَّنَّا السَّماءَ الدُّنْيا بِمَصابِيحَ »  پس از دو دوران ( يومين ) آفرينش هفت آسمان ذكر شده است ، و روى اين اصل چنان مينمايد كه ستارگان سهمى از اين دو دوران نداشته باشند .\r\n* * *\r\n\r\n","description":"","footnote":"","page_name":" 125 ","page_number":133},
  {"content":"\r\n\r\n\r\nتتمه دورانهاى ششگانه آفرينش :\r\nچنان كه دو دوران باقيمانده را مربوط به پيدايش دخان آسمانى بدانيم طبعا دوران نخستين براى تصاعد گازهاى آسمانى است كه از انفجار مادهء اول برخاسته ، و دوران دوم براى تراكم و آمادگى تشكيل طبقات خواهد بود ، و چنان كه يكى از اين دو را به آفرينش ستارگان تخصيص دهيم ، تنها پديد شدن جرم آسمان را از انفجار نخستين در يك دوران ديگر خواهيم دانست ، و همچنين در صورتى كه يكى از اين دو دوران مربوط بتقسيم مادهء زمين بر زمينهاى هفتگانه باشد ، چنان كه بتفصيل از پيش گذشت .\r\nآنچه گفتيم نتيجهء تلاش و بررسى كامل در آيات آفرينش زمين و آسمانست ، كه غالبا بعنوان احتمال و فرضيه در معرض افكار نهاديم ، و پس از اينهمه كنجكاوى ناگزيريم از اينكه اظهار عجز نموده بگوئيم : و اللّه اعلم . . و هو اللطيف الخبير . . .\r\n\r\nهفته زمينى و هفته جهانى :\r\nاز لحاظ آنكه مجموع آفرينش و تكامل زمين در شش دوران بوده « 1 »\r\nو پس از آن تمامى جهات كمال ارضى جمع شده ، صحيح است مجموع شش روز ( دوران ) خلقت و تكامل زمين ، باضافه دوران تماميت ارضى ( جمعه ) را هفتهء ارضى اصطلاح نموده ، گوئيم : شنبه و يكشنبه زمين پديد شد ، دوشنبه چين‌خوردگيهاى آنها نمودار گرديد ، و سه‌شنبه چين‌خوردگيها بر اعماق زمين كوفته شد ، و چهارشنبه بركات بر سطح زمين پديد آمد ، و پنجشنبه اقوات ، در آخرين ساعات اين دوران حيوانات و انسانها بوجود آمدند « 2 » ، و زمان پس\r\n\r\n\r\n","description":"","footnote":"\r\n( 1 ) - دو دوران آفرينش و چهار دوران تكامل\r\n( 2 ) - چنان كه در خبر است انسان در ساعت آخر از هفتهء ارضى پديد آمد .\r\n","page_name":" 126 ","page_number":134},
  {"content":"\r\n\r\nاز تماميت ارضى « جمعه » ناميده شد ، كه تا انقراض دنيا نيز اين جمعه باقيست .\r\nو هفتهء جهانى نيز كه بمعنى : دو دوران پيدايش زمين ، و چهار دوران آسمان و ستارگان است ، نيز باضافهء زمان تماميت خلقت جهان ، برحسب فرضيه‌هاى گذشته توجيه گردد ، و دور نيست كه اصطلاح ايام هفتهء ما نيز برداشتى از هفتهء ارضى و يا جهانى بوده باشد .\r\nو شاهد اين مدعى گفتهء ابن عباس است كه :\r\n« خدا يكروز ( يكدوران ) آفريد ، و آن را يكشنبه نام نهاد ، و روز دوم بيافريد ( آنچه مربوط بدوران آفرينش زمين است ) و آن را دوشنبه نام نهاد ، و . . .\r\nپس زمين را در دو روز نخست ، و كوهها را سه‌شنبه ، و نهرها و درختان را چهارشنبه ، و پرندگان و ساير حيوانات را پنجشنبه ، و انسان را جمعه پديد آورد » .\r\nگرچه تقسيمى كه ابن عباس براى دورانهاى پيدايش و تكامل زمين نموده بر خلاف روشى است كه از پيش پيموديم ، جز آنكه اصل نامگذارى دورانهاى آفرينش كه ابن عباس بدان تصريح كرده ، گواهى روشن بر صحت اين اصطلاح مىباشد .\r\nو از لحاظ همين اصطلاح ميتوان برخى از رواياتى را كه از دورانهاى آفرينش بأيام هفته تعبير نموده پذيرفته ، و ايام هفته معمولى را نيز از همان اصل دانست ، ولى با ملاحظهء تطبيق با آيات مربوط ، چنان كه بتفصيل گذشت .\r\n\r\nتقسيم دورانهاى آفرينش از نظر برخى از مفسران :\r\nطنطاوى گويد : شش دوران پيدايش و تكامل زمين و آسمان بدين‌گونه است كه : نخست خورشيد - 1 - و سپس زمين - 2 - و ساير سيارات - 3 - و معادن و نباتات - 4 - و حيوانات - 5 - و انسان - 6 - به ترتيب پديد شده‌اند . « 1 »\r\n\r\n\r\n","description":"","footnote":"\r\n( 1 ) - جلد 4 تفسير الجواهر .\r\n","page_name":" 127 ","page_number":135},
  {"content":"\r\n\r\nترتيب فوق از طنطاوى بسى شگفت‌انگيز است ، كه چگونه بر خلاف نص قرآن دورانهاى آفرينش را به گمان موافقت با علوم عصرى اين گونه وانمود ساخته است .\r\nسپس تقسيمى ديگر براى ايندورانها بميان آورده و آن را به اكثر مفسران نسبت داده است بدينگونه كه :\r\nخدا نخست 1 - قلم را آفريد ، 2 - و سپس لوح ، و 3 - تاريكى و روشنى ، و 4 - عرش ، 5 - و سپس آسمانرا از ذره‌اى سپيد ، 6 - و بعد خاك را ، 7 - سپس آسمانها و ستارگانرا با خورشيد و ماه ، 8 - پس آنگاه تودهء خاكرا كشيده و زمين را از آن پديد آورد ، 9 - سپس كوهها و درختان و جانوران و غيره را گرد آورد ، 10 - و انسان را در پايان خلقت در ساعت آخر جمعه آفريد - در همان ساعت آدم به زمين نزول كرد ، و تمامى دستگاه آفرينش در شش روز كه اندازهء هريك هزار سال است پايان پذيرفت .\r\nظاهرا مراحل ششگانهء خلقت درين پندار از آفرينش آسمان آغاز و به پيدايش انسان پايان مييابد ، و الا با اضافهء چهار مرحلهء پيش جمعا ده زمان ( يوم ) خواهد شد .\r\nو ترتيب فوق نيز بر خلاف آيات قرآنى است ، چنان كه از پيش گذشت ، و روى اين اصل نگارنده كه هدفى بجز استخراج حقايق قرآنى ندارد ، هم با نظر عصرى طنطاوى ، و هم نظر قديمى مفسران ( برحسب نقل وى ) مخالف بوده ، و مبناى درستى بر آنها نمىيابد . و اللّه اعلم\r\n* * *\r\n\r\n","description":"","footnote":"","page_name":" 128 ","page_number":136},
  {"content":"\r\n\r\n\r\nحركات زمين از نظر قرآن\r\n\r\nدحو الأرض چيست ؟\r\nعنوان فوق تنها در دو آيهء قرآنى ياد شده است :\r\n1 -    وَ الْأَرْضَ بَعْدَ ذلِكَ دَحاها * أَخْرَجَ مِنْها ماءَها وَ مَرْعاها * وَ الْجِبالَ أَرْساها    « 1 » .\r\n2 -  وَ الْأَرْضِ وَ ما طَحاها . . .  « 2 » .\r\nاز اين دو آيهء فوق چنان مينمايد كه : تشكيل كوهها و پديد شدن آب و گياه زمين پس از دحو الأرض ، و دحو الأرض نيز بعد از بناء آسمان ، و روشنى و تاريكى آسمانى بوده است .\r\nدحو : دحو از نظر لغت بمعنى انداختن و كندن و رها كردن و بگردش آوردن و راندن است ، چنان كه تاج العروس و ديگران تمامى اين معانى را ياد كرده‌اند « 3 » .\r\n\r\n\r\n","description":"","footnote":"\r\n( 1 ) - سوره النازعات آيات 31 - 32 - 33 - آيات فوق با ترجمه و اندك تفسير و تحقيق در آغاز كتاب گذشت ، و تنها دربارهء دحو كه سخنى نگفته بوديم اينجا بحث ميكنيم .\r\n( 2 ) - « طحى و دحى » بيك معنى است .\r\n( 3 ) - تاج العروس گويد : دحى السيل بالبطحاء رمى - و المطر الداحى الذى يدحو الحصى عن وجه الأرض بنزعه - والد حو الحجارة المراماة بها ، و يقال للفرس مريد حود حوا اذا رمى بيديه رميا .\r\nمجمع البيان گويد : الدحى - الرمى بقهر .\r\nو در مفردات القرآن گويد : دحاها - ازالها عن مقرها و هو من قولهم دحى المطر الحصى من وجه الأرض اى جرفها ، و مر الفرس يدحو دحوا اذا جريده على وجه الأرض فيدحو ترابها .\r\nالمنجد گويد : دحى الحجر بيده ، دحى به .\r\n","page_name":" 129 ","page_number":137},
  {"content":"\r\n\r\nگرچه در برخى كتب لغت معنى پهن كردن را نيز افزوده‌اند ، ولى چنان به نظر ميرسد كه اين تفسير بعنوان معناى لغوى نبوده ، و تنها از لحاظ پيروى گروهى از مفسران قرآن است ، كه دحو الأرض را در آيهء فوق بمعنى پهن كردن زمين توجيه نموده‌اند .\r\nگواه روشن بر صحت مدعاى ما اينست كه در تمامى مواردى كه ( دحو ) را بدين معنى آورده‌اند ، تنها در مورد زمين بوده ، و نسبت بساير موارد به هيچ وجه اين معنى ديده نمىشود « 1 » .\r\nو چنان مينمايد كه دحو بمعنى پهن كردن زمين ، نتيجهء معنى لغوى دحو الأرض باشد ، كه به حركت آوردنست .\r\nزيرا آنهنگامى كه كرهء زمين ما به حركت و گردش آمده ، و از جايگاه خود رانده شد ، توده‌اى روان و آتشين بود ، و در اثر حركات گوناگون ، خصوص حركت دورانى ، هم به صورت كره آمده ، و هم بر وسعت و پهناى آن باندازهء قابل‌ملاحظه اى افزوده شد .\r\nدر اثر گردش و مجاورت با فضاى محيط سطحش رو بسردى گرائيد .\r\nو امواج و چين‌خوردگيهائى در آن پديد آمده و اندك‌اندك در اعماقش ميخكوب شد : « و الجبال أرساها . . . » .\r\n\r\n\r\n","description":"","footnote":"\r\n( 1 ) - چنان كه در مجمع البحرين گويد : دحى الأرض ، بمعنى بسطها .\r\nو فى الحديث : يوم دحو الأرض ، أى بسطها من تحت الكعبة .\r\nو فى كلام أهل اللغة و التفسير : ان الدحو ، البسط و التمهيد للسكنى .\r\nو منجد گويد : دحى اللّه الأرض ، بسطها .\r\nو همچنين تاج العروس گويد : ( فى صلوة على رضى اللّه عنه ) اللهم داحى المدحوات ، يعنى باسط الأرضين و موسعها . .\r\n","page_name":" 130 ","page_number":138},
  {"content":"\r\n\r\nسپس آبها و گياهانى در زمين پديد گشت :  « أَخْرَجَ مِنْها ماءَها وَ مَرْعاها . . » \r\nو در نتيجه زمين هم پهن و هم قابل سكونت و زندگى شد « 1 » .\r\nو چنان كه هر خواننده‌اى با اندك دقت تصديق مىكند آيات فوق الذكر به ترتيب گواه روشنى بر صحت معنى ريشه‌اى « دحو » مىباشد .\r\nو ديگر از شواهد ، فرمودهء امير المؤمنين عليه السّلام است كه :\r\n« فلمّا خلق اللّه الأرض دحاها من تحت الكعبة ثمّ بسطها على الماء »\r\nچون پروردگار زمين را آفريد آن را از زير كعبه بچرخش آورد ، و سپس آن را بر روى آب پهن نمود .\r\nزيرا اگر دحو مانند بسط بمعنى پهن كردن بود ، معنى اين عبارت چنان ميشد كه : زمين را از زير كعبه پهن كرد و سپس آن را بر روى آب پهن كرد ! .\r\nبنابراين دحو بمعنى حركت دادن خواهد بود .\r\nو نيز در عيون بحار و ارشاد القلوب ديلمى از حضرت امير المؤمنين عليه السّلام است :\r\nإنّ شاميّا سأله عن مكّة المكرّمة : لم سمّيت مكّة ؟\r\nفقال : « لأنّ اللّه مكّ الأرض من تحتها ، أى دحاها » .\r\nوجه اينكه مكه را به اين نام ناميده‌اند اينستكه : خدا زمين را از زير كعبه ( مك ) كرد ، يعنى حركت داد .\r\nو از جمله معانى مكّ چنان كه قاموس آورده : افكندن و غلطانيدنست ، بنا بر اين دحو كه بعنوان معنى مك آمده بمعنى غلطانيدن خواهد بود .\r\n\r\n\r\n","description":"","footnote":"\r\n( 1 ) - چنان كه از مجمع البحرين گذشت كه دحو الأرض بمعنى پهن كردن و آماده ساختن زمين است براى سكونت .\r\n","page_name":" 131 ","page_number":139},
  {"content":"\r\n\r\nفخر رازى « 1 » نيز معنى فوق را تقويت نموده و پس از ذكر هر دو معنى گويد :\r\nاين سخن كه : ادحى النعامة موضعه الذى يكون فيه . أى بسط و ازالت ما فيه من حصى حتى يتمهد له . . .\r\nو اين گواهى است روشن بر اينكه معنى دحو به كندن و پهن كردن و آماده ساختن براى سكونت پايان مىيابد .\r\nدر هر صورت آيات مربوطه و نص كتب لغت بهترين گواه معنى دحو است كه انداختن و حركت دادن است ، و چنان كه گفتيم زمين در اثر حركت شديد خود داراى تمامى مراتب وسعت و قابليت سكونت و آب و گياه و . . . گرديد .\r\nپيرامون دحو الأرض احاديثى نيز از پيغمبر ( ص ) و ائمه ( ع ) نقل شده كه غالبا دحو را تفسير به نتيجهء معنى لغوى آن يعنى پهن كردن نموده‌اند و اين منافات با معنى اصلى آن ندارد .\r\nبخصوص در صدر اسلام كه چنانچه پيغمبر ( ص ) و يا يكى از ائمه ( ع ) دربارهء حركت زمين سخنى صريح به ميان ميآوردند ، از لحاظ آنكه بر خلاف حس عمومى مردم بود به سختى مورد انكار واقع ميشده و چه بسا موجب انحراف آنها و تكذيب مقام رسالت و اصل ديانت مىگشته است .\r\nپس بناچار اين حقيقت را بزبانى ديگر كه مشتمل بر نتيجهء آنست اظهار نموده اند و نمونهء اين گونه بيانات در مطالب آيندهء كتاب نيز خواهد آمد .\r\nبنابرآنچه گذشت آيهء فوق از ادلهء حركت زمين بشمار است .\r\n\r\n\r\n","description":"","footnote":"\r\n( 1 ) - جلد 31 ص 47 تفسير خود .\r\n","page_name":" 132 ","page_number":140},
  {"content":"\r\n\r\n\r\nجايگاه زمين ما\r\nدير زمانى است كه بشر در برابر اين پرسش كه : زمين كجا و روى چيست ؟\r\nمتحير مانده ، و در پاسخ آن بخرافات و پندارهائى بىپايه گرائيده است .\r\nاز جمله تخيلاتى كه در گذشته بر سر زبانها مىآمده اين بوده است ، كه زمين بر گردهء ماهى يا خروس و يا شاخ گاو است ، و تا آنجا كه مىدانيم قديمترين ريشهء اين سخن يونانيهاى قرون اولى مىباشند « 1 » .\r\nبا كمال تأسف اين گونه خرافات كما بيش ميان مسلمين نيز ريشه دوانيده تا به جائى كه بعنوان گفتار برخى از پيشوايان بزرگ دين وانمود شده است « 2 » .\r\nو چنان به نظر ميرسد كه اين پندار داراى يكى از دو سرچشمه باشد :\r\n1 - ريشهء قديمى يونانى و غيره كه در خلال ساير علوم ميان روايات اسلامى جازده شده\r\n2 - خبريست از حضرت صادق ( ع ) كه زارع سالخورده‌اى كه داراى دو گاو شخم‌زن بود حضور آنحضرت شرفياب شده اظهار داشت : اكنون كه عمرم بپايان رسيده چطور است كه آخرين سرمايهء زندگى خود - اين يك جفت گاو - را به فروش رسانم ، و سپس بگوشه‌اى خزيده و با معيشت اندكى بعبادت خدا بپردازم ؟\r\n\r\n\r\n","description":"","footnote":"\r\n( 1 ) - نقل از تاريخ اديان ترجمه و گردآورده سيد حسن تقىزاده .\r\n( 2 ) - چنان كه در خبر است : خدا زمين را بر آب و آب را بر صفا و صفا را بر ماهى و ماهى را بر گاو نهاده . . . « توحيد صدوق » .\r\nو در خبر ديگر است : كه هفت زمين برگردهء خروس مانند حلقه‌اى است در بيابان . . .\r\n« توحيد صدوق » .\r\n","page_name":" 133 ","page_number":141},
  {"content":"\r\n\r\nامام در پاسخ فرمود : « لا تفعل فإنّ الأرض على قرني الثّور . . . »\r\nهرگز چنان مكن كه زمين بر شاخهاى گاو است .\r\nو چنان كه بر هر خواننده‌اى روشن است ، زمينهء سؤال و جواب هرگز ربطى بجايگاه اصلى زمين نداشته ، و معنى جملهء فوق اينست كه بهره‌بردارى از زمينهاى زراعتى بر شاخهاى تواناى گاو شخم‌زننده استوار است ، و نه آنكه كرهء پهناور زمين چنان جايگاه مضحكى داشته باشد .\r\nو چنان كه امام صادق عليه السّلام در عصر تراكتور مىبودند ، و دارندهء اين دستگاه عين پرسش بالا را ميكرد ، در پاسخ مىشنيد : « لا تفعل فان الأرض على التراكتور » تراكتور خود را مفروش كه بهره‌بردارى از زمين بر آن استوار است .\r\nو دور نيست كه حديث فوق مانند برخى ديگر از احاديث تقطيع شده و نيمهء آخر آن ناگزير بدون آگاهى از آغازش موجب پندار تكيه كردن زمين بر شاخ گاو گشته ، و ريشهء نخستين نيز بدان پر و بال داده ، تا سرانجام بعنوان عقيدتى از پيشوايان بزرگ دين نمودار گشته است .\r\nو احاديث ديگرى هم درين زمينه به چشم مىخورد كه مفاد آنها تكيه كردن زمين بر گاو يا ماهى و يا . . . است ، و ظاهر آنها بر خلاف كتاب و سنت و عقل و حس بوده ، و از اينجهت به لحاظ ظاهر مردود است ، مگر آنكه توجيهى بجز آنچه مينمايد بپذيرد .\r\n\r\nنيروى جاذبهء زمين :\r\nپس زمين روى چيست ؟\r\nنگارنده پاسخ اين پرسش را بانديشهء شخص خود و يا نظرات دانشمندان كيهان‌شناس نميدهد ، زانرو كه در برابر اقيانوس بيكران قرآن انديشه‌هاى بشرى را موقعيتى نيست .\r\n\r\n","description":"","footnote":"","page_name":" 134 ","page_number":142},
  {"content":"\r\n\r\nقرآن بصراحت لهجه زمين را پرندهء كيهان‌پيماى سريع السير « 1 » و كشتى فضا نورد نيرومندى معرفى مينمايد « 2 » كه باراده الهى در جوّ پهناور آسمان شناور است « 3 » و آفريدگار بزرگ نيروهاى مرموزى در اين كيهان‌پيما نهاده كه هيچگاه از مسير معين خود منحرف نشده ، و بعمق بيكران فضا سقوط نكند .\r\nو از حاصل جمع دلايل قرآن و احاديث پيشوايان دين چنان نمودار است كه :\r\nزمين هرگز بر گردهء چيزى قرار ندارد ، نه بر گردهء ماهى ، نه بر خروس ، و نه بر گاو ، و نه موجودى بزرگتر ، و نه بر گردهء كره‌اى از كرات آسمانى ، بلكه همچون ترن برقى كه بر مسيرى معين روان است ، راه شوسه و خط مشى كيهان پيماى ما جوّ پهناور آسمان است .\r\nقال اللّه تعالى :  إِنَّ اللَّهَ يُمْسِكُ السَّماواتِ وَ الْأَرْضَ أَنْ تَزُولا وَ لَئِنْ زالَتا إِنْ أَمْسَكَهُما مِنْ أَحَدٍ مِنْ بَعْدِهِ إِنَّهُ كانَ حَلِيماً غَفُوراً  [ فاطر 41 
  ] .\r\nخدا است كه آسمانها و زمين را از زوال و سقوط نگهبانست ، و اگر ( نگهبانى خود را از آنها باز گيرد و ) سقوط كنند ، احدى درپى اين حادثه ياراى حفظ آنها را ندارد كه او بردبار و بخشاينده است .\r\nو قال :  وَ مِنْ آياتِهِ أَنْ تَقُومَ السَّماءُ وَ الْأَرْضُ بِأَمْرِهِ  [ روم 25 
  ] .\r\nو از نشانه قدرت الهى است كه آسمان و زمين بارادهء او برجاى استوار ماندند .\r\nآرى نگهبان كرهء زمين و ميليارد ميلياردها كرات ديگر آسمانى - كه برخى از آنها هزاران بار از زمين ما بزرگترند - تنها ارادهء الهى است ، و بهيچوجه استوانه و پايگاه محسوسى و ديدنى ندارند .\r\n\r\n\r\n","description":"","footnote":"\r\n( 1 ) - آيه 25 سوره مرسلات چنان كه خواهد آمد .\r\n( 2 ) - آيه 40 سوره يس چنان كه خواهد آمد .\r\n( 3 ) - آيات 41 فاطر و 25 روم چنان كه خواهد آمد .\r\n","page_name":" 135 ","page_number":143},
  {"content":"\r\n\r\nشكى نيست كه خدا نيروى مرموزى كه نگهبان آنهاست « جاذبه » در تمامى آنها نهاده چنان كه دربار آسمان و اخترانش فرمايد :\r\n اللَّهُ الَّذِي رَفَعَ السَّماواتِ بِغَيْرِ عَمَدٍ تَرَوْنَها  [ رعد 2 
  ] .\r\n خَلَقَ السَّماواتِ بِغَيْرِ عَمَدٍ تَرَوْنَها  [ لقمان 10 
  ] .\r\nخدا است كه آسمانها را آفريد و بلند كرد ، بدون آنكه ستون و پايه‌اى محسوس - به زير اين سقف بلند و پرستاره - نهد .\r\nآرى بىپايه نيست ولى به چشم هم نميخورد « 1 » پايه‌اش نيروى مرموز جاذبه و يا  X  است ، كه دست تواناى آفريدگار در تمامى عوالم مادى نهاده ، كه بجاى عواطف درونى موجودات حساس كه موجب جلب و جذب و پيوستگى آنها است در اين كرات عظيم نيروى جذب و كشش نهاده ، تا بر يكديگر سقوط نكنند ، و نظم جهان خلقت همچنان برقرار باشد .\r\nراستى اگر راننده و گردانندهء اين فوجهاى بىحساب فضاپيماهاى بزرگ آنى غفلت ميداشت ، و يا بخواب ناز ميرفت ، و يا آنها را به حال خود وا ميگذاشت « 2 » چه روى ميداد ؟ !\r\n\r\n\r\n","description":"","footnote":"\r\n( 1 ) - در خبر است از حضرت صادق ( ع ) كه : « فتم عمد و لكن لا ترونها » آسمانها پايه دارند ولى ديدنى نيستند .\r\nمجمع البيان از عياشى بسندش از حسين بن خالد از حضرت ابى الحسن الرضا ( ع ) .\r\nو در كتاب ايوب پيغمبر ( 26 - 7 ) نيز درباره اينكه زمين را استوانه‌اى نيست ، فرمايد :\r\nو خداى الهام‌دهنده زمين را به لا شىء معلق ميدارد يعنى زمين در فضا معلق است و نه آنكه بر استوانه‌اى قرار داشته باشد .\r\n( 2 ) - چنان كه در رستاخيز عمومى جهان چنان حادثه‌اى رخ خواهد داد كه :  « وَ إِذَا الْكَواكِبُ انْتَثَرَتْ .   وَ إِذَا النُّجُومُ انْكَدَرَتْ »  و در پايان كتاب تحت عنوان رستاخيز جهان بيايد انشاء اللّه .\r\n","page_name":" 136 ","page_number":144},
  {"content":"\r\n\r\n. . . شكى نيست كه در اثر اندك انحرافى كه براى يكى از آنها پيش مىآمد يكباره تمامى آنها بهم ميخوردند ، و بمباران عمومى و متقابل كيهانى رخ مىداد ، اما خوشبختانه - اين رانندهء ازلى :  « لا تَأْخُذُهُ سِنَةٌ وَ لا نَوْمٌ »  وى را هرگز چرت و خواب نمىربايد . . .\r\nآرى او همه را نگهبان و رباينده است ، و بهيچوجه او را حافظ و نگهدارى نيست .\r\nو هنگامى هم ( قيامت ) كه درهم ريزند ، و بر يكديگر سقوط كنند ، از آنرو است كه پروردگار بزرگ نيروى استقامت و كشش متقابل ( جاذبهء عمومى ) آنها را گرفته و نه آنكه سانحه‌اى براى آفريدگار رخ دهد ! .\r\nاز رسول اكرم ( ص ) است كه : « نور السّماوات و الأرضين و فاطرهما و مبتدعهما به غير عمد خلقها فاستقرّت الأرضون بأوتادها فوق الماء . . »\r\n. . . آسمانها و زمينها را بدون استوانه‌اى محسوس آفريد ، و زمينها با ميخهاشان را بر روى آب ( كه ظاهرا جو است ) قرار داده ، و اين ميخها شايد همان استوانه هاى غيرمرئيند ، چنان كه در آيه‌اش گذشت .\r\nو امير المؤمنين على ( ع ) دربارهء جايگاه زمين فرمايد :\r\n« أنشأ الأرض فأمسكها من غير اشتغال ، و أرساها على غير قرار و أقامها به غير قوائم و رفعها به غير دعائم و حصّنها به غير الأود و الإعوجاج و منعها من التّهافت و الإنفراج ، أرسى أوتادها و ضرب أسدادها و استغاض عيونها ، و خدّ أوديتها فلم يهن ما بناه و لا ضعف ما قوّاه » .\r\nخدا زمين را بارادهء خود پديد آورد ، سپس آن را از سقوط در جو بيكران نگه داشت ، نه آنكه به حال خود واگذارد ، تا در فضا سرگردان و ساقط شود .\r\nو آن را ميخكوب كرد نه بر جايگاهى ثابت و جسمى محسوس و مرئى ( بلكه بر مدارى معين و فلكى منظم به حركت آورد ، بدون آنكه كوچكترين انحرافى از\r\n\r\n","description":"","footnote":"","page_name":" 137 ","page_number":145},
  {"content":"\r\n\r\nخط سير آسمانى خود بيابد ) آنچنان در فلك خود خردمندانه گردش مىكند كه گوئى بر جادهء فضائى خود ميخكوب شده است -\r\nبدون پايه‌هائى ( محسوس ) آن را برداشت و بىاستوانه‌اى ( ديدنى ) در فضا بلند كرد ، چنان كه قرآن دربارهء آسمان و اخترانش نيز اين گونه فرمود كه :\r\n رَفَعَ السَّماواتِ بِغَيْرِ عَمَدٍ تَرَوْنَها  آسمانها را بدون ستون محسوسى بلند كرد ، يعنى استوانه دارد ولى نامرئى است « 1 » -\r\nو آن را از كجى و انحراف محفوظ داشت ( بطوريكه اين كيهان‌پيماى سريع السير هيچگاه با ساير كرات آسمانى تصادف نكند ، و از مسير خود منحرف نشود ) و از سقوط و ريزش و شكاف بازداشت .\r\nميخهايش را با كمال استحكام كوبيد ( محتمل است مراد از ميخها همان نيروى جاذبه باشد ، كه زمين به حكم آن بر محورى معين در گردش است ، و نيز محتمل است مراد كوههاى زمين باشد ، و بهتر آنكه هر دو نوع مختلف : محسوس و غير محسوس ميخها را منظور كنيم ) -\r\nو موانعش را آنچنان زد كه چشمه‌هاى آب ( گوارا ) از لابلاى كوههاى سخت نمايان شد ، و مسيرهاى آب براى گودالها پديد آورد ، پس آنچه را خدا بنا كرد هرگز سست نشود ، و هرچه را او تقويت فرمود هرگز ضعيف نگردد .\r\nحضرت امير المؤمنين ( ع ) در اين خطبه با لهجهء صريح زمين را معلّق در فضا بدون استوانه و پايه‌اى محسوس معرفى كرده .\r\n\r\n\r\n","description":"","footnote":"\r\n( 1 ) - اين فرمايش امير المؤمنين ( ع ) راجع به زمين نيز عين مطلب گذشته را مىنمايد كه زمين در فضا است ، نه آنكه بر پايه‌اى قرار گيرد .\r\n","page_name":" 138 ","page_number":146},
  {"content":"\r\n\r\nو نيروى جاذبه‌اى را كه حاكم بر آن است آنچنان حساس و قوى دانسته ، كه همچون ميخ اين فضاپيماى سريع السير را بر محورى معين در فضا ميخكوب نموده است .\r\n* * * \r\nحركت و جاذبه زمين\r\n\r\nكيهان‌پيماى ما :\r\nكيهان‌پيماى ما بسال  X  در جو پهناور جهان بپرواز آمد ، و تاكنون كه شايد ميلياردها سال از عمرش گذشته است ، هرگز آنى از حركات خود باز نايستاده و سوختش به پايان نرسيده است .\r\nقطر تقريبى اين فضانورد 734 ر 16 كيلومتر ، و كلفتى بيرونيش بين 50 تا 100 كيلومتر مىباشد .\r\nاين پرندهء آسمانى سومين كيهان‌پيمائى است كه بدور خورشيد در گردش است « 1 » و بر مدارى بيضى شكل كه شعاع اوجش 000 ر 996 ر 151 كيلومتر از خورشيد ، و شعاع حضيضش 000 ر 993 ر 146 مىباشد - در طول 365 روز 950 ميليون كيلومتر مسافت را در ثانيه 700 متر بدور آن مىپيمايد .\r\nسرنشينانش در آغاز چه كسانى بوده‌اند ؟ و تعدادشان چه اندازه بود ؟\r\nنميدانيم ! امّا اكنون در حدود شش ميليارد انسان ، و حيواناتى برى و بحرى گوناگون ديگر كه على الدوام رو بافزايشند بر گرده‌اش زندگى مىكنند .\r\nبا چه سوختى حركت مىكند ؟ راننده‌اش كيست ؟ بعدا در اين‌باره اطلاعاتى كما بيش خواهيم يافت .\r\n\r\n\r\n","description":"","footnote":"\r\n( 1 ) - يعنى نزديكى آن بخورشيد ميان ساير سيارات در درجهء سوم است .\r\n","page_name":" 139 ","page_number":147},
  {"content":"\r\n\r\nتنها حركتش دورانى نيست ، بلكه محكوم حركاتى گوناگون است ، كه تحت نظم خلل‌ناپذيرى به آنها ادامه ميدهد .\r\nوزنش برابر با 1027 598 كيلو مىباشد ، و درعين‌حال بر اثر نيروهاى جاذبهء متقابل خودش و همسايگانش در جوّ پهناور كيهان سقوط و يا برخورد با ساير كيهان‌پيماها نمىكند .\r\nسطح اين فضانورد 000 ر 101 ر 510 كيلومتر .\r\nو حجمش 000 ر 000 ر 320 ر 083 ر 1 كيلومتر مربع است .\r\nشعاع استوائى آن 388 ر 378 ر 6 و شعاع قطبى آن 912 ر 354 ر 6 .\r\nو محيط استوائى آن 594 ر 076 ر 40 ، و محيط قطبى نصف النهارش 142 ر 009 ر 40 ، است .\r\nما بيوگرافى اين كيهان‌پيما را از سازنده و پروازدهنده‌اش مىتوانيم دريابيم ، و در اين زمينه آيهء زيرين جلب نظر مىكند :\r\n  أَ لَمْ نَجْعَلِ الْأَرْضَ كِفاتاً * أَحْياءً وَ أَمْواتاً *    وَ جَعَلْنا فِيها رَواسِيَ شامِخاتٍ وَ أَسْقَيْناكُمْ ماءً فُراتاً  [ المرسلات 27 
  ] .\r\n؟ ؟ ؟ ! !\r\n\r\n","description":"","footnote":"","page_name":" 140 ","page_number":148},
  {"content":"\r\n\r\n\r\nكفات چيست ؟\r\nتا آنجا كه نگارنده پيرامون تفسير آيهء فوق كاوش كرده بدين نتيجه رسيده است كه اين نخستين بار است كه معنى حقيقى كفات از قلم يك نويسندهء مذهبى نمودار مىشود .\r\nو بسى شگفت‌انگيز است كه با وجود تصريحات مكررهء كتب لغت از قرن پنجم هجرى تا عصر حاضر كه :\r\n« حقيقت كفات جمع كردن بال است براى پرواز . . پروازى سريع در پرنده و غير پرنده . . . »\r\nچگونه اين معنى در تفسير كلمهء فوق تاكنون پنهان مانده ، واحدى از مفسران حتى احتمال آن را هم نداده‌اند .\r\nو حتى برخى از لغويين ( مانند راغب اصفهانى در مفردات القرآن ) در عين آنكه معناى فوق را دربارهء لغت كفات تصريح كرده‌اند ، مع الوصف در آيهء فوق تنها قبض را كه نيمى از معناى كفات است در نظر گرفته ، و گويند : زمين جمع مىكند زنده و مردهء مردمانرا ، زندگانرا در ساختمانها و مردگانرا در گورستانها و در نتيجه زمين جايگاه و نگهبان هر دو دسته است .\r\nو چنان به نظر ميرسد كه علت اين غفلت حكومت هيئت بطليموس بوده است بر افكار گذشتگان ، كه خواهى نخواهى آنان را بتوجيه آيهء فوق مانند برخى ديگر از اين گونه آيات برگماشته ، و بر خلاف ظاهر لغت‌گوئى اتفاق كرده‌اند .\r\nنگارنده : به منظور اينكه معنى فوق به نظر مفسران معاصر تفسير برأى وانمود نگردد ، ناگزير نظرات بعضى از لغويين قديم و جديد را دربارهء لغت كفات\r\n\r\n","description":"","footnote":"","page_name":" 141 ","page_number":149},
  {"content":"\r\n\r\nدر پاورقى يادآور مىشود « 1 »\r\nو رويهمرفته آنچه از موارد استعمال لغت « كفات » بدست مىآيد :\r\n« سرعت پرواز است با حالت جمع و قبض بالها و غيره »\r\nناگفته نماند كه : گرچه برخى از اهل لغت كفات را بمعنى ضم ( جمع كردن ) نيز آورده‌اند - جز آنكه با اندك تأمل در موارد گوناگون استعمال اين لغت به خوبى روشن مىشود كه در اين‌گونه موارد تنها قسمتى از معنى لغوى منظور شده .\r\nو حق مطلب همانست كه راغب اصفهانى و ديگران ذكر كرده‌اند كه :\r\n« و حقيقته قبض الجناح للطّيران » حقيقت و ريشهء معنى كفات جمع كردن بال است براى پرواز .\r\n. . . و در نتيجه چنانچه مورد استعمال كفات : پرنده و مانند آن باشد ، تمامى معنى آن هويدا مىشود ، و در صورتى كه در موجودى ساكن استعمال شود بمناسبت مورد ، عنوان پرواز و حركت ساقط شده ، و تنها قبض و ضبط باقى\r\n\r\n\r\n","description":"","footnote":"\r\n( 1 ) - تاج العروس از زهرى نقل مىكند كه : « كفت الطاير و غيره يكفت كفتا و كفاتا ككتاب و كفيتا كامير و كفتاتا : اسرع فى الطيران و الكفتان من العدو و الطيران كالحيوان فى شدة - و يقال كفت الطاير اذا طار و تقبض فيه و الكفت فى عدو ذى الحافر سرعة قبض اليد » .\r\nو از صحاح اللغة نقل كرده است كه : الكفت السوق الشديد و رجل كفت و كفيت سريع دقيق مثل كمش و كميش و فرس كفيت و قنيص و عدو كفيت اى : سريع .\r\nو از لسان العرب نقل نموده كه : عدو كيفيت و كفات اى سريع و مر كفيت و كفات : سريع .\r\nو المنجد گويد : كفت يكفت كفتا و كفاتا و كفيتا و كفتاتا و تكفت : الطاير و غيره اسرع فى الطيران او العدو و تقبض فيه - تكفت فى مسيره : اسرع .\r\nو چنان كه مشاهده مىشود معنى پرواز و سرعت در تمامى اين جملات براى كفات نمودار است .\r\n","page_name":" 142 ","page_number":150},
  {"content":"\r\n\r\nميماند ، و روى اين اصل معنى دوم در جنب معنى اولى استقلالى نداشته و از فروع آن بشمار است .\r\nو مفسران بپندار سكون زمين ، لغت كفات را نيز بمعنى دوم پنداشته ، و بطور ناآگاه بر خلاف ظاهر قرآن توجيه كرده‌اند .\r\nسئوال : با آنكه كفات مصدرى از كفت يكفت مىباشد ، چرا در اين آيه آن را بمعنى فعل گرفته‌اند ؟\r\nدر پاسخ سه وجه به نظر ميرسد :\r\n1 - از لحاظ اينكه زمين با سرعتى محير العقول و سرسام‌آور على الدوام در حركت است ، و آنى از حركت باز نمىايستد ، از اين فضاپيماى سريع السير بعنوان مبالغه به پرواز تعبير شده است - آيا زمين را پرواز نيافريديم ؟ .\r\n2 - و پيرو همين وجه است اين سخن كه : كفاتا مفعول مطلق تأكيدى فعل محذوف يعنى يكفت مىباشد ، بدين معنى كه : پرواز كردنى . . . پروازى سريع كه كمتر پرنده‌اى در جهان آنگونه سرعت دارد .\r\nاين جمع كردن بال براى پرواز كه در زمين است وضع معمولى نيست - بلكه قبض با نيروى مرموز جاذبه ، نه آنكه با بالهاى جسمانى ، و پروازش بدون پر و بال است با سرعتى شگفت‌انگيز ، نه مانند پرندگان معمولى - آرى يكف كفاتا - زمين بالهاى مخصوص ( جاذبه ) خود را جمع مىكند ، براى پرواز جمع كردنى براى پرواز كردنى كه هر دو شگفت‌انگيزند .\r\nو چنان به نظر ميرسد كه وجه اول از لحاظ معنى و عدم تكلف حذف و غيره روشن‌تر باشد .\r\n3 - كفاتا بمعنى اسم فاعل يعنى كافتا باشد « آيا زمين را پروازكننده قرار نداديم ؟ . . . »\r\n\r\n","description":"","footnote":"","page_name":" 143 ","page_number":151},
  {"content":"\r\n\r\nطبرى در معنى كفات دو وجه ذكر كرده است :\r\n1 - ظرف . . و 2 - كنّ ، يعنى ، نگهبان از اذيت ، سپس راجع به نصب : احياءا و امواتا ، دو قول نقل كرده است :\r\n1 - بعضى از نحويين بصره ، آن را منصوب بحاليت دانسته .\r\n2 - و برخى از نحويان كوفه ، مفعول به كفات خوانده‌اند « 1 » سپس وجه دوم را تقويت كرده گويد : « و هذا القول اشبه عندى بالصواب » .\r\nنگارنده نيز چنان كه گذشت وجه دوم را پذيرفته با اين امتياز كه مفعوليت :\r\n« احيائا و امواتا » را از لحاظ جزء معناى كفات ( ضبط و قبض ) ميداند ، پرنده اى سريع السير كه قبض و جذب مىكند بر گردهء خود وزير بالهاى نامرئى خويش موجودات زنده و مرده را : « يسرع فى الطيران مع قبضها احياءا و امواتا » .\r\nاينك تفسير اجمالى آيه :\r\nآيا زمين را پرنده‌اى سريع السير نيافريديم ، كه موجودات زنده و مرده را به زير بالهاى خود نگهبانى و جذب مىكند ؟ . . « 2 »\r\n\r\n\r\n","description":"","footnote":"\r\n( 1 ) - ابن قتيبه در غريب القرآن بطور متعين اين وجه را پذيرفته و وجه ديگرى ذكر نكرده است .\r\n( 2 ) - طبق تفسير فوق « احيائا و امواتا » مفعول معنى ضمنى كفات كه قبض و ضبط است خواهند بود ، به اين معنى كه : أ لم نجعل الأرض يقبض جناحها احيائا و امواتا للطيران - آيا زمين را اين گونه ننهاديم كه بالهاى خود را جمع مىكند بر زندگان و مردگان براى پرواز ، و در نتيجه قبض جناح زمين كه مرجعش نيروى جاذبه مىباشد براى پرواز است ، و نه آنكه تنها اثر جاذبه حفظ احياء و اموات در حال حركت زمين باشد ، بلكه اين يكى از آثار برجسته آنست كه بعنوان يكى از نعمتهاى بزرگ الهى وانمود شده و شايد بر اين توجيه نقل تاج العروس است كه : گفت الشىء يكفته : ضمه و قبضه ، كفت را متعدى استعمال نموده .\r\n","page_name":" 144 ","page_number":152},
  {"content":"\r\n\r\n\r\nقرآن و نيروى جاذبه :\r\nبنابراين آيهء فوق پرده از چهرهء دو اصل مهم علمى : 1 - حركت سريع زمين ، 2 - و نيروى جاذبهء آن برداشته است ، بويژه اصل دومين كه سررشته و مبناى تمامى علوم و اختراعات بشرى بشمار است ، چنان كه گروهى از دانشمندان بدين حقيقت معترفند ، و براستى جالبترين نمودارى كه در تمامى سخنان از آغاز بشريت تاكنون دربارهء حركت و نيروى جاذبهء زمين به چشم مىخورد همين جمله است ، كه در آيهء كفات آمده ، و كيهان‌پيماى ما در اين آيه به پرنده‌اى مانند شده كه بهنگام پرواز بالهاى خود را جمع مىكند ، چنان كه گروهى از پرندگان بدين منوال پرواز مىكنند ، و از اين‌رو بر سرعتشان نيز افزوده مىشود .\r\nگرچه زمين ما بال ندارد ، ولى داراى نيروئى بهتر و قوىتر از بال ( جاذبه ) مىباشد كه اعتدال و نظمش را در حركات گوناگون نگهبانست .\r\nپرندگان بهنگام جمع كردن بالهاى خود چيزى را بجز تعادل خود حفظ نميكنند ، ولى كيهان‌پيماى ما سرنشينان گوناگون خود را از جاندار و بيجان ( احيائا و امواتا ) با نيروى مرموز جاذبهء خود با كمال مهربانى نگهبانست .\r\n\r\nسرنشينان زنده اين كيهان‌پيما\r\nدور نيست كه مقصود از زنده در اينجا موجوداتى باشند كه داراى احساس و اراده بوده و به همين لحاظ هم مىتوانند خود را ضبط كنند .\r\nولى هر اندازه موجودى زنده نيرومند باشد كجا تواند خود را بر گردهء اين هواپيماى سريع السير ضبط كند .\r\n\r\n","description":"","footnote":"","page_name":" 145 ","page_number":153},
  {"content":"\r\n\r\nپرنده‌اى كه محكوم بحركات گوناگون دورانى و غيره بوده ، و تنها همين حركت دگرگونه كافى است كه بمقتضاى قانون فرار از مركز در نخستين جنبش تمامى سرنشينان خود را به جوّ بيكران آسمان پرتاب كند ، و هر دسته‌اى را به كره‌اى از كرات و يا فضائى از فضاهاى بىسروته بيفكند .\r\nاين نيروى محيّر العقول جاذبهء زمين ما است ، كه هم او را در اين حركات درهم پيچيده از سقوط در جو پهناور آسمان نگهبانست ، و هم سرنشينان خود را چنان كه خودشان هم آگاه نيستند در آغوش محبت خود حفظ مىكند « 1 » .\r\n\r\nاما سرنشينان مرده :\r\nكه احيانا مهمترين عامل زندگى در موجودات زنده مىباشند .\r\n\r\n1 - اكسيژن هوا ، يا كره اكسيژن :\r\nبرحسب آنچه دانشمندان جهان‌شناس گفته‌اند كره‌اى بشعاع يكصد كيلومتر از اكسيژن و ازت و أرگون زمين ما را در برگرفته است .\r\nو تمامى نباتات و حيوانات و انسانها بناچار براى ادامهء زندگى به اين مادهء\r\n\r\n\r\n","description":"","footnote":"\r\n( 1 ) - در مجمع البيان ج 10 ص 416 گويد :\r\n« كفت : بمعنى ضمّ ، يعنى به خود گرفتن و جذب كردنست » .\r\nو از اينجا نيز نيروى جاذبهء زمين كه احياء و اموات را به خود جذب كرده مستفاد مىشود ، جز آنكه برحسب آنچه گذشت نگارنده اضافه بر اين سرعت پرواز زمين را نيز از لحاظ لغت استفاده كرده است ، و رويهمرفته در هر مورد كه براى كفات احيانا تنها معنى ضم و قيض و كن ( نگهبان ) نموده‌اند بنيروى جاذبهء زمين باز ميگردد .\r\nمجمع اين حديث را نيز بعنوان شاهد مطلب ذكر مىكند كه « اكفتوا صبيانكم » يعنى كودكان خود را در آغوش تربيت نگهبانى كنيد .\r\n","page_name":" 146 ","page_number":154},
  {"content":"\r\n\r\nحياتى نيازمندند ، و در صورت نبود و يا كمبود اكسيژن اصولا زندگى ناشدنى است ، و چنان كه از پيش بمناسبت آيهء :  وَ جَعَلْنا مِنَ الْماءِ كُلَّ شَيْءٍ حَيٍّ  گذشت ، آبى كه اصل زندگى است مركب از دو اتم اكسيژن و هيدروژن مىباشد .\r\nپس خود اكسيژن براى تنفس و حفظ موجوديّت زندگان در درجهء اول ، و تركيب آن با هيدروژن در مرتبهء دوم ضرورت حياتى را داراست .\r\nاينك چنان كه زمين مجهز به نيروى جاذبه نمىبود طبعا تمامى اكسيژن محيط بر آن بمقتضاى قانون تصاعد جنس خفيف از آن فرار كرده و بجاى ديگر رهسپار ميشد ، و آثار زندگى بر روى زمين به كلى محو و همچنين موجوديت خود زمين بخطر ميافتاد .\r\nچنان كه آزموده باشيد شعلهء آتش اگر به زير سرپوشى قرار گيرد پس از اندك زمانى كه كربن جاى اكسيژن را گرفت ، به كلى خاموش مىشود ، و اين خود دليل نيازمندى شديديست كه موجوديت شعلهء آتش باكسيژن هوا دارد .\r\nروى اين اصل از آتش بيجان گرفته تا انسان كه حساسترين بهره حياتى را داراست به اين مادهء حياتى نيازمندند .\r\nناگفته نماند كه همين كرهء فضا است كه ما را در آغوش خود نگهبانى كرده و از سرگيجه و سقوط در حركت دورانى و غيردورانى زمين نگه ميدارد .\r\nدكتر فرانك آلن استاد فيزيك زيستى دانشگاه مانيتوياى كانادا ، دربارهء خواص حركات و فضاى محيط بر زمين در ضمن استدلال بر وجود خدا گويد :\r\n« . . اين حركتها سبب پيدايش تعادل و ثابت ماندن محور زمين در فضا است ، چون تمايل محور قطبين نسبت بسطح حركت انتقالى يعنى دائرة البروج حدود 23 درجه با آن حركات ضميمه مىشود .\r\nنتيجه آنست كه : فصول سال نظمى پيدا مىكند ، و سطح قابل سكونت زمين\r\n\r\n","description":"","footnote":"","page_name":" 147 ","page_number":155},
  {"content":"\r\n\r\nمضاعف مىشود ، و پيش از آنكه بر كرهء ثابتى امكان وجود زندگى گياهى باشد بر اين كرهء گردان حيات نباتى تنوع و توسعه پيدا مىكند .\r\nجوّى كه از گازهاى نگهبان زندگى بر سطح زمين تشكيل شده ، آن اندازه كلفتى ( در حدود 800 كيلومتر ) و غلظت دارد ، كه بتواند همچون زرهى زمين را از شر مجموعهء مرگبار بيست ميليون سنگهاى آسمانى در روز كه با سرعتى در حدود 50 كيلومتر در ثانيه به آن برخورد مىكند ، در امان نگهدارد .\r\nجوّ زمين علاوه بر گازهاى ديگر كه دارد ، درجهء حرارت را بر سطح زمين در حدود شايسته‌اى براى زندگى نگاه ميدارد .\r\nو نيز ذخيرهء بسيار لازم آب و بخار آب را از اقيانوسها به خشكيها انتقال ميدهد كه اگر چنين نبود همهء قاره‌ها به صورت كويرهاى خشك غيرقابل زيستى در ميآمد ، به اين ترتيب بايد گفت : كه اقيانوسها و جو زمين عنوان چرخ لنگرى براى زمين دارند « 1 » .\r\nالبته براى گروهى حركت زمين شگفت‌انگيز به نظر ميرسد ، و بعلّت مخالفت آن با احساس عمومى تا چندى پيش هم مورد انكار بود « 2 » . تا به به جائى كه مفسرى دقيق مانند فخر رازى حركت زمين را از جملهء محالات پنداشته و چنين استدلال مىكند :\r\n« چنان كه زمين حركت ميكرد مستلزم اين بود كه اگر ما از زمين به هوا جستن كنيم بهنگام برگشتن بجاى اولى خود برگشت نكنيم ، بلكه چند قدمى آن طرفتر . . . و اين مقتضاى غير قابل انكار حركت زمين است » .\r\n\r\n\r\n","description":"","footnote":"\r\n( 1 ) - نقل از كتاب اثبات وجود خدا - تأليف جان كلوورمونسما ( ص 11 - 12 ) در اين كتاب چهل و سه نفر از دانشمندان علوم مختلفه عصرى هر يك از مجراى اطلاعات ويژهء خود در صدد اثبات وجود خدا آمده و سخنانى نغز و پر مغز آورده‌اند .\r\n( 2 ) - نظرات گوناگون دانشمندان گذشته و كنونى در پيرامون حركت يا سكون زمين در پايان بحث خواهد آمد .\r\n","page_name":" 148 ","page_number":156},
  {"content":"\r\n\r\nولى اين استدلال در صورتى منطقى و نتيجه‌بخش است كه تنها كرهء زمين متحرك بوده ، و كرهء فضاى محيط آن ساكن باشد .\r\nولى خوشبختانه ، كيهان‌پيماى مهربان ما كفات است و كرهء فضاى محيط بر خود را نيز مانند ساير سرنشينانش در آغوش جاذبهء خويش گرفته و بهر جا رود آن را بهمراه خود مىبرد .\r\nو رمز اينكه ما بهيچ‌وجه حركت زمين را احساس نميكنيم نيز همين است كه كرهء فضا ما را بهمراه زمين همچون دايه‌اى بدنبال مادر مىبرد .\r\nو اصولا حركت چيزى در صورتى براى بينندگان امكان‌پذير است كه متحرك و ساكنى در برابر يكديگر قرار گيرند ، ولى اگر تمامى فضا و مكان متحرك باشد و بهيچوجه جسم ساكنى در جوّ اطراف ما به چشم نخورد طبيعى است كه احساس حركت غيرممكن بوده و ناگزير خود و مكان و فضاى اطراف خود را ساكن مى پنداريم ، و اين خود نعمتى است بزرگ كه حركت كيهان‌پيماى ما بهيچوجه محسوس ما نيست و اين گهوارهء متحرك بارادهء آفريدگار آرامشگاهى دائمى نهاده شده :\r\n أَ لَمْ نَجْعَلِ الْأَرْضَ مِهاداً . . .   جَعَلَ لَكُمُ الْأَرْضَ ذَلُولًا . . .   الَّذِي جَعَلَ لَكُمُ الْأَرْضَ فِراشاً . . .   اللَّهُ الَّذِي جَعَلَ لَكُمُ الْأَرْضَ قَراراً . . .   الَّذِي جَعَلَ لَكُمُ الْأَرْضَ مَهْداً  .\r\nچنان كه در آينده ، هر يك از اين آيات بمناسبت گفتگو از حركات زمين مورد بررسى خواهد بود .\r\nشاهد روشن : شما اگر در هواپيمائى سريع‌السير نشسته و بموجودات فضائى مانند ابرها ننگريد و هواپيما نيز اضطرابى در حركت نداشته باشد ، اصلا احساس حركت مىكنيد ؟ هرگز ! . يا اگر در فضاى داخل هواپيما به بالا جستن كنيد بكجا\r\n\r\n","description":"","footnote":"","page_name":" 149 ","page_number":157},
  {"content":"\r\n\r\nبرگشت مىنمائيد ؟ قطعا به محل اولى خود ، زيرا هواپيما بهمراهى سرنشينان خود فضاى داخلى خود را نيز حركت ميدهد ، و همين فضاى داخلى است كه در جستن فوق شما را بر گردهء خود با هواپيما حركت ميدهد .\r\nولى اگر سقف هواپيما باز باشد - اولا آرامش شما بخطر شديد مىافتد ، و ثانيا اگر اندك جستنى كنيد بجاى داخل هواپيما به فضاى خارج پرتاب خواهيد شد ، زيرا هواپيما چنان نيروئى ندارد كه فضاى بالاى خود را همراه ببرد .\r\nكيهان‌پيماى ما با نيروى محيّر العقول جاذبه ، بشعاع يكصد كيلومتر كرهء فضاى محيط خود را بهمراه خويش ميبرد ، و تمامى سرنشينان آن نيز در زير سقف فضا بدنبال آن روانند .\r\nبنابرآنچه گفتيم ، و اينكه جادهء اين فضانورد شوسه و صاف است ، و با كمال اعتدال و معقولانه در عين سرعت سرسام خود در حركت است ، بهيچوجه سرنشينانش نمىتوانند حتى حركت آن را احساس كنند ، تا چه رسد كه در اثر حركت مضطرب و خسته شوند .\r\nگروهى از مردم ناآگاه پنداشته‌اند كه اين كپرنيك لهستانى بوده كه در چهار قرن پيش پرده از چهرهء حركت زمين كشيد « 1 » .\r\nو اين پندار عينا مانند انديشهء طفلى است كه دربارهء پدر خود فكر مىكند ، اين تنها پدر منست كه پول دارد ، زيرا قدم بمحيط خارج خانه ننهاده و طبعا پولى هم دست كس ديگر نديده است .\r\nبر خلاف اين گونه قضاوتهاى بىاساس بايد گفت : باندازه‌اى حركات زمين از نظر قرآن پيش‌پاافتاده است كه حتى يكى از القاب آن را موجود مضطرب و متحرك ناميده : چنان كه فرمايد :  يَوْمَ تَرْجُفُ الرَّاجِفَةُ  [ النازعات 4 
  ] .\r\n\r\n\r\n","description":"","footnote":"\r\n( 1 ) - مانند ژرژگاموف در كتاب سرگذشت زمين .\r\n","page_name":" 150 ","page_number":158},
  {"content":"\r\n\r\nروزى كه موجود مضطرب ( زمين ) دچار اضطرابى بىسابقه گشته ، و بطور كلى منفجر گردد .\r\nرجفة : بمعنى اضطراب در حركت بوده و دو نوع است :\r\n1 - اضطرابى كه موجب اختلال نظام موجود شود ، مانند رجفهء قيامت كه زمين را دچار انفجارى مهيب نمايد ، چنان كه « رجفه » و حركت پر اضطرابش پيش از رام و راهوار شدن اين گونه بوده است .\r\n2 - اضطرابى كه آرامش مطلق در آن محفوظ مانده ، و از لحاظ حركات درهم و گوناگونى كه دارد از آن به « رجفه » تعبير شده است ، مانند حركات كنونى زمين كه لطيف‌ترين و درعين‌حال جامعترين تعبيرى كه مىتواند در يك كلمه اين حركات گوناگون را نمودار كند تنها لغت رجفه و اضطراب است .\r\nعلى بن ابراهيم قمى صريحا « الرجفة » را به زمين تفسير نموده گويد :\r\nيعنى : الأرض ، و روى اين تعبير بايد گفت تا به جائى حركات زمين از نظر قرآن مسلم است كه « الراجفة » را بعنوان يكى از صفات لازمهء زمين معرفى نموده ، و بسى شگفت‌انگيز است ، كه چگونه گروهى الراجفة را بعنوان توصيف زمين از لحاظ آينده ( قيامت ) توجيه كرده گويند :\r\nاطلاق اضطراب بر زمين بعلاقهء مايئول : يعنى بملاحظهء اضطرابيست كه در رستاخيز عمومى متوجه زمين خواهد شد .\r\nو روشن است كه اين توجيه مجازى علتى بجز پندار سكون زمين نداشته ، و خود اين پندار بىاساس را قرينه بر معنى خلاف حقيقت دانسته‌اند .\r\nاز امير المؤمنين على عليه السّلام است كه دربارهء حركات زمين فرمايد :\r\n« و عدّل حركاتها بالرّاسيات من جلاميدها و ذوات الشّناخيب الشّمّ من صياخيدها فسكنت من الميدان برسوب الجبال في قطع أديمها .\r\n\r\n","description":"","footnote":"","page_name":" 151 ","page_number":159},
  {"content":"\r\n\r\nو خدا حركات گوناگون زمين را با ميخهاى بلند سنگين كوهها و قله‌هاى مرتفعى كه سر به آسمان كشيدهء تعديل فرمود ، و در نتيجه زمين از اضطراب در حركات آرام گرفت ( و نه آنكه به كلى ساكن شود ) و اين آرامش بوسيلهء كوفته شدن و ثبوت كوهها در اعماق خاكهاى زمين حاصل گرديد .\r\nو نيز از آنحضرت است كه : « و وتّد بالصّخور ميدان أرضه » « 1 » .\r\nميخكوب كرد با كوههاى بلند ، اضطراب زمين را .\r\nو نيز فرمايد : « فسكنت على حركتها من أن تميد بأهلها أو تسيخ بحملها أو تزول عن مواضعها فسبحان من أمسكها بعد موجان مياهها و أجمدها بعد رطوبة أكنافها فجعلها لخلقه مهادا و بسطها لهم فراشا فوق بحر لجّى راكد لا يجري و قائم لا يسري تكركره الرّياح العواصف و تمخضه الغمام الذّوارق انّ فى ذلك لعبرة لمن يخشى » .\r\nپس زمين در عين حركتى كه داشت نسبت بسرنشينانش ( در طيرانهاى سرسام آور خود ) آرام گرفت و سرنشينان خود را همچنان در آغوش حفاظت نگهدارى كرد ، و هرگز از مدارهاى خود انحرافى نجست ( اين از جمله خواص كوههاست براى زمين ) پس منزه است آن پروردگارى كه پس از موجهاى شديد آبهاى زمين آن را همچنان نگه داشت ، و رطوبات زياد آن را خشك نمود ، تا براى آفريدگانش گهواره‌اى آرام و بساطى رام گردد ، زمين را بر گردهء دريائى عميق و راكد ( درياى فضا ) پاى بر جاى نهاد ، بادهاى وزنده آن را بدوران آورده و ابرهاى ريزان آن را شديدا به حركت آورد ، و در اين ( بدايع خلقت ) براى خدا ترسان عبرتها است .\r\n\r\n\r\n","description":"","footnote":"\r\n( 1 ) - ميدان : حركت دورانى با اضطراب و تشنج است .\r\n","page_name":" 152 ","page_number":160},
  {"content":"\r\n\r\nنكاتى چند : جملهء اول از فرمايش فوق ، شاهديست روشن براى معنى كفات كه : زمين در سرعت حركت سرنشينان خود را حفظ مىكند .\r\nو جملهء دوم اشاره به آرامى و رامى زمين نموده كه در عين حركات سريع آرام مينمايد .\r\nو جملهء سوم اشاره بنيروهائى است كه زمين را احاطه نموده و از سقوط در جوّ پهناور كيهان نگهبانست ، و مقصود از درياى راكد شايد درياى فضا باشد كه سفينهء فضانورد زمين و ميليونها مانند آن در اعماقش شناورند ، و مقصود از بادهاى وزنده كه اين سفينهء فضانورد را به حركت آورده‌اند ، شايد نيروى جاذبهء خورشيد و ساير همسايه‌گان زمين باشد .\r\nو از حضرت صادق عليه السّلام است كه : حركت زمين و ساكنانش از جملهء دلائل حدوث جهانست « 1 » .\r\n« إنّ الأشياء تدلّ على حدوثها من دوران الفلك بما فيه و هي سبعة أفلاك و محرّك الأرض و من عليها . . . » .\r\nتذكر : چنان كه از اخبار فوق و همچنين آيات مربوطه ( كه بعدا دربارهء آنها گفتگو خواهد شد ) بدست ميآيد ، زمين ما محكوم حركاتى چند است ، ولى چگونگى اينحركات را ذكر نكرده‌اند .\r\nو دانشمندان باختلاف تعداد حركاتى را براى زمين ياد كرده‌اند و از جمله :\r\nفيلكس ورثه يازده گونه حركت گفته ، و فلاماريون كيهان‌شناس فرانسوى چهارده نوع حركت دانسته است .\r\n\r\n\r\n","description":"","footnote":"\r\n( 1 ) - احتجاج و بحار الأنوار ج 9 ص 164 و 166 مرسلا از هشام بن حكم از حضرت صادق ( ع ) و در كتاب : آفريدگار و آفريده ( فارسى ) و كتاب : حواربين الالهيين و الماديين ( عربى ) و تفسير « الفرقان » پيرامون حركت كه از ادله حدوث ماده است گفتگو كرده‌ايم .\r\n","page_name":" 153 ","page_number":161},
  {"content":"\r\n\r\n\r\nكفات از نظر اخبار :\r\nعلى بن ابراهيم قمى از امير المومنين عليه السّلام ، و ابن بابويه از حضرت صادق عليه السّلام نقل كرده‌اند : كه چون بگورستان نگريست فرمود : اينها كفات مردگان است ، و هنگامى هم كه بخانه‌ها نظر افكند فرمود : اينها كفات زندگان ، و آيهء :\r\n أَ لَمْ نَجْعَلِ الْأَرْضَ كِفاتاً  را تلاوت فرمودند .\r\nو در المنثور از ابن عباس كفات را بمعنى « كنّ » يعنى نگهبان آورده « 1 »\r\nو از مجاهد به اين معنى كه : تكفتهم امواتا و تكفت أذاهم أحياءا - يعنى مردگان شانرا حفظ مىكند ، و از آزار زندگان جلوگيرى مىنمايد .\r\nنگارنده : اين دو معنى : حفظ و دفع اذيت ، در پرواز سريع زمين با داشتن نيروى جاذبه با بيانى كه گذشت به خوبى نمودار است .\r\nو همچنين دو حديث گذشته از حضرت امير المومنين و امام صادق ( ع ) كه كفاترا بمعنى نگهبان تعبير فرموده‌اند ، با پرواز و نيروى جاذبه منافاتى ندارد .\r\nو اين اخبار بهيچوجه حركت و قوّه جاذبهء زمين را انكار نكرده ، و از طرفى هم معنى كفات را منحصر بحفظ احياء و اموات ننموده‌اند ، بلكه اين موارد از نمونه هاى روشن نگهبانى زمين نسبت بسرنشينان مىباشد ، و در هر صورت در احاديث گذشته جبران اين معنى به خوبى نمودار و هرگز جاى انكار نيست ، و اگر هم بر خلاف آيهء « كفات » و ساير آيات حركات زمين رواياتى باشد ، يا بايد توجيه شوند و يا مردود گردند .\r\n. . . از آنچه گذشت دورنمائى اندك از الطاف بيكران إلهى از دوربين كلمهء كفات بدست آمد ، و از اين رهگذر بقسمتى از مواهب و الطاف گرانبهاى إلهى\r\n\r\n\r\n","description":"","footnote":"\r\n( 1 ) - جلد 6 ص 304 .\r\n","page_name":" 154 ","page_number":162},
  {"content":"\r\n\r\nآگاه شديم ، كه چگونه شرايط ضرورى زندگى و آرامش و راحتى را در مسكن ما انسانها نهاده ، و با جملهء : « ألم نجعل الأرض كفاتا . . ويل يومئذ للمكذبين » خاطرنشان ساخته كه « كفات » بودن زمين و كوبيدن كوهها در أعماق آن براى شما و چهارپايان شما سوديست بسيار بزرگ ، و بهره‌ايست گرانمايه .\r\nآيا باز هم ديدهء حق بين برهم نهاده ، و در برابر اين خداى بزرگ بسركشى و عصيان پرداخته نعمتهاى او را تكذيب و كفران مىكنيد ؟ ! .\r\nباز هم بر خلاف مقتضاى فطرت انسانيت بوسيلهء نعمتهاى خدا با فرامين او مخالفت مىورزيد ؟ . واى در روز واپسين ، بر تكذيب‌كنندگان .\r\nآرى قرآن - اين كتاب علمى و تربيتى - اگر هم أحيانا سخنى از رموز آفرينش بميان آورد ، تنها بدين منظور است كه بشريت را از اين رهگذر بعظمت آفريدگار آگاه نموده ، و از اين راه حس مسئوليت بزرگ تكليفى را كه در برابر خداى بزرگ دارد در او زنده كند .\r\nو رويهمرفته دعوتها و تذكرات اين كتاب آسمانى تعليم و تربيت بشر بموازين اخلاقى و انسانى است . .\r\nباز هم براى چندمين بار تكرار ميكنم - هرگز مپنداريد - كه قرآن بوسيلهء موافقت با دانشهاى بشرى كسب موقعيت و سربلندى مىكند ! هرگز - معاذ اللّه .\r\nبلكه اين كاروان تندرو علم بشر است ، كه هرچند هم بر سرعت خود بيفزايد فرسنگها از اصول پابرجاى رموز آفرينش دور مانده ، و ناگزير است كه براى صحه نهادن بدانشهاى خود و يا يافتن راههاى موفقيت معنوى يا مادى ، در اقيانوس بيكران قرآن شناورى كند .\r\nنگارنده بأفكار كوتاه گروهى كه بتطبيق آيات قرآنى با حدسيات و فرضيه‌هاى غربى دلشاد و مسرورند ، هرگز احترامى قائل نيست ، بلكه اين رويهء خطرناك را خيانتى بزرگ بمقام مقدس وحى آسمانى ميداند .\r\n\r\n","description":"","footnote":"","page_name":" 155 ","page_number":163},
  {"content":"\r\n\r\nقرآن كتاب رهبرى بشر است در تمامى اعصار زندگى و تا انقراض جهان و روى اين اصل تطبيق آيات قرآنى با دانشهاى هر زمان - محدود كردن اين كتاب آسمانى به همان زمان بوده - و اين خود محدود كردن علم إلهى است بر حدود ظلمانى و پر اشتباه علوم بشرى .\r\nشايد برخى از خوانندگان بما خورده‌گيرى كرده ، بگويند : چرا در قرون گذشته شما از مطالبى مانند حركت زمين و غيره سخنى بميان نمىآوريد ، و پس از آنكه از نظر علم مسلم شد اكنون بآيات قرآنى استدلال مىكنيد ؟ .\r\nنگارنده اين آيه را بعنوان پاسخ يادآور مىشود كه :  قُلْ فَلِلَّهِ الْحُجَّةُ الْبالِغَةُ . . \r\nحجت و برهان الهى در موقعيت رهبرى خود به حد كفايت و بلوغ است .\r\nاين دريافت‌كنندگان و هدايت يافتگانند كه متقابلا بايستى به حد بلوغ عقلى و عملى رسيده و حجتهاى بالغهء إلهى را درك و دريافت نمايند . . تا در نتيجهء پيوستن ايندو مرحله از بلوغ مواليد و ثمرات بىانتهاى معرفت و علم نمايان گردد .\r\nبشر از درك حقايقى مانند حركت و نيروى جاذبهء زمين و صدها حقايق علمى ديگر در گذشتهء زمان ناتوان بود ، و روى همين اصل هم گروهى از مفسران قرآن آيات مربوطه را بر خلاف ظاهر توجيه ميكرده‌اند ، اين نقصان و عدم بلوغ افكار بشرى چه ربطى به قرآن دارد ! . . و بايد گفت : بخشهائى از آيات آفرينش در زمرهء آيات متشابه قرآنى است ، كه قوانين پاى بر جاى و محكم علم آنها را تفسير مىكند ، البته تفسير خارجى و نه آنكه تفسير لفظى - زيرا آيات قرآنى در دلالتهاى لفظى روشنترين سبك نغز و پر مغز را پيش گرفته و در اين روش نيز مانند ساير امتيازاتش در بالاترين مراتب اعجاز است ! .\r\nچنان كه از ابن عباس روايت است كه « در قرآن آياتى متشابه است كه زمان تفسيرشان مىكند » كه اين خود تفسير علمى است ، و نه توضيح مبهماتش ، كه بيانش\r\n\r\n","description":"","footnote":"","page_name":" 156 ","page_number":164},
  {"content":"\r\n\r\nاز تمامى بيانها رساتر و در بالاترين درجات اعجاز است « نغمة ظنى الدلاله » بودنش يا انحراف است و يا جهالت .\r\nو چنان كه بشريت در سايهء كوشش پىگير و خستگىناپذير خود بر بخشهائى از نيروهاى مرموز جهان دست يافته و بهره‌هائى شگفت‌انگيز از اين رهگذر بدست آورده است ، آيا در چنان زمينه‌اى توان گفت : اين علم است كه مثلا نيروى برق و قدرت عجيب اكسيژن و هيدروژن و . . . را ايجاد كرده است ؟ ! ! .\r\nو يا بايد گفت : علم همچون نورافكنى تنها نقاب از چهرهء برخى از رازهاى نهان آفرينش برداشته است .\r\nقرآن مقدس نيز نقشهء كاملى از كتاب آفرينش است ، باضافهء اينكه تمامى راههاى هدايت افكار و عقول بشرى را نيز در بر دارد :\r\n إِنَّ هذَا الْقُرْآنَ يَهْدِي لِلَّتِي هِيَ أَقْوَمُ  .\r\nنگارنده بعنوان يك طرفدار علاقمند به قرآن مقدس ، توجيه كنندگانيكه نظرات دانشمندان هر زمانرا بر آيات قرآنى تحميل ميكنند شديدا بمحاكمه مىخواند كه :\r\nاگر شما در ده قرن پيش ميبوديد - آيا همينگونه كه اكنون آيات قرآنى را توجيه ميكنيد - آنوقت هم‌چنان ميكرديد ؟ .\r\nو اگر در ده قرن آينده در برابر همين آيات قرار گيريد آيا عين همين تطبيقات و توجيهات كنونى را تكرار خواهيد نمود ؟ .\r\nقطعا پاسخ در هر دو صورت منفى است .\r\nو روى اين اصل چگونه به خود اجازه ميدهيد كه نصوص و ظواهر كلام الهى را بر حدسيّات و فرضيّه‌ها و پندارهاى هر زمانى حمل كرده ، و از اين ناهنجارتر ميخواهيد بدين وسيله عظمت قرآن را برخ جهانيان بكشيد ؟ .\r\n* * *\r\n\r\n","description":"","footnote":"","page_name":" 157 ","page_number":165},
  {"content":"\r\n\r\n\r\nآياتى در تأييد حركات زمين :\r\nمركوبى كه در دو دوران نخستين تولدش چموش بوده ، و سپس رام و راهوار شده است ! ! :\r\nقال تعالى :  هُوَ الَّذِي جَعَلَ لَكُمُ الْأَرْضَ ذَلُولًا فَامْشُوا فِي مَناكِبِها وَ كُلُوا مِنْ رِزْقِهِ وَ إِلَيْهِ النُّشُورُ  [ الملك 15 
  ] .\r\nذلول : ذلول چنان كه قبلا هم يادآور شديم ، حيوانيست كه پس از چموشى به رامى و آرامى گرايد « 1 » و بنابراين مركوب ما ( زمين ) زمانهائى دراز قابل سوارى و زندگى نبوده ، و سپس بارادهء الهى قابل سكونت و زندگى گرديد .\r\nو رويهمرفته ، در زمانهاى نخستين ، اين كيهان‌پيما بهيچوجه موجودات نباتى و حيوانى و انسانى را بر گردهء خود نمىپذيرفت ، و حتى از لحاظ شدت حرارت جهنمى مانع از تولد آب و ساير شرايط اصلى زندگى بوده ، و با حركاتى پر اضطراب و ناهنجار همچون حيوان وحشى و جنگلى در فضاى بيكران آسمان سرگردان بود .\r\nسپس خدا آن را رام و راهوار فرمود تا :  فَامْشُوا فِي مَناكِبِها وَ كُلُوا مِنْ رِزْقِهِ  زندگى و راه‌پيمائى و بدست آوردن روزيهاى شايسته و فراوان بر گردهء پهناور آن امكان پذيرد .\r\nحركات اضطراب آميزش بوسيلهء كوبيدن ميخهاى بلند كوهها تعديل گشت :\r\n« و عدّل حركاتها بالرّاسيات من جلاميدها » .\r\n\r\n\r\n","description":"","footnote":"\r\n( 1 ) - در مجمع البيان ( ج 10 ص 327 ) نيز گويد : مركوب ذلول آنست كه راهوار و رام باشد ، « الذلول من المراكب الذى لا صعوبة فيه » .\r\n","page_name":" 158 ","page_number":166},
  {"content":"\r\n\r\nو همچنانكه مناكب حيوان سوارى پشت گردهء اوست كه جايگاه نشستن مىباشد ، به همين قياس مناكب زمين نيز جاهائيست كه قابل سكونت و سير كردن باشد چه خشكى و چه دريائى .\r\nاز لغت ذلول برحسب آنچه گفتيم چنان مستفاد مىشود كه : زمين ما چه در دوران چموشى و چه دورانيكه راهوار شده ، در هر دو حال متحرك بوده و مىباشد .\r\nفراش : و قال تعالى :  الَّذِي جَعَلَ لَكُمُ الْأَرْضَ فِراشاً وَ السَّماءَ بِناءً وَ أَنْزَلَ مِنَ السَّماءِ ماءً فَأَخْرَجَ بِهِ مِنَ الثَّمَراتِ رِزْقاً لَكُمْ فَلا تَجْعَلُوا لِلَّهِ أَنْداداً وَ أَنْتُمْ تَعْلَمُونَ  [ بقره - 22 
  ] .\r\nراغب در مفردات القرآن گويد : « مفروش را فرش و فراش گويند .\r\nو معنى : « و جعل لكم الأرض فراشا » اينست كه خدا آن را رام نمود ، و نه آنكه غير قابل زندگى و چموش .\r\nو حيوان فرش حيوان سوارى را گويند چنان كه قرآن نيز فرمايد :  وَ مِنَ الْأَنْعامِ حَمُولَةً وَ فَرْشاً  برخى از چهارپايان باربر و سوارى ميباشند . . »\r\nو ابن بابويه بسندى از حضرت امام حسن عسكرى عليه السّلام از پدران بزرگوارش از حضرت على بن الحسين عليهما السّلام در تفسير آيهء فوق چنان نقل كرده كه فرمود : « 1 »\r\n« خدا زمين را با طبع شما سازگار و با بدنهايتان موافق فرمود : نه آنچنان آن را داغ كرد كه بسوزيد ( چنان كه در دوران اول ) و نه آنگونه سرد كرد كه منجمد شويد ، نه باندازه‌اى خوشبو كرد كه سردرد گيريد ، و نه آنچنان بدبو كه\r\n\r\n\r\n","description":"","footnote":"\r\n( 1 ) - البرهان ( ج 1 ص 67 ) .\r\n","page_name":" 159 ","page_number":167},
  {"content":"\r\n\r\nناراحت گرديد ، نه آنگونه شل كه در اعماقش غرق شويد ( چنان كه در دوران نخستين و حالت ذوبان بود ) و نه بقدرى سفت و سخت كه نتوانيد براى ساختمانها و قبور مردگان و . . . از آن بهره‌بردارى كنيد » ، آرى اين پروردگار بزرگ است ، و زمين را براى بهره‌بردارى شما آماده ساخت ، كه شما و آنچه داريد بر روى آن آرام گيريد و . . آرى . .  جَعَلَ لَكُمُ الْأَرْضَ فِراشاً  .\r\nبنابراين لغت « فراش » نيز مانند « ذلول » تعبيرى ديگر از راهوار شدن زمين خواهد بود ، كه پس از اضطراب بارادهء الهى در آن نمودار شده است .\r\nقرار : زمين داغ و مضطرب بوده سپس سرد و آرام شد .\r\nقال تعالى :  اللَّهُ الَّذِي جَعَلَ لَكُمُ الْأَرْضَ قَراراً وَ السَّماءَ بِناءً وَ صَوَّرَكُمْ فَأَحْسَنَ صُوَرَكُمْ وَ رَزَقَكُمْ مِنَ الطَّيِّباتِ ذلِكُمُ اللَّهُ رَبُّكُمْ فَتَبارَكَ اللَّهُ رَبُّ الْعالَمِينَ  [ مومن 64 
  ] .\r\nراغب در مفردات گويد : « 1 » « ريشه لغت « قرار » از قرّ بمعنى سردى است ، سرما مقتضى آرامش ، و حرارت مقتضى حركت مىباشد » .\r\nبا توجه به ريشهء معنى لغوى « قرار » چنان مينمايد كه زمين از نخست سرد نبوده ، و سپس براى زندگى ما ، خدا آن را سرد و حرارتش را تعديل فرموده است :\r\n جَعَلَ لَكُمُ الْأَرْضَ قَراراً  « 2 » .\r\n\r\n\r\n","description":"","footnote":"\r\n( 1 ) - قرّ فى مكانه يقرّ اذا ثبت ثبوتا جامدا و اصله من القر و هو البرد و هو يقتضى السكون و الحر يقتضى الحركة .\r\n( 2 ) - جعل مركب دو مفعول ، و جعل بسيط يك مفعول دارد ، مثلا « جعل اللّه الأرض » بمعنى ايجاد زمين ، ولى « اللّه الأرض قرارا » بمعنى پديد آوردن سرما در زمين مىباشد .\r\n","page_name":" 160 ","page_number":168},
  {"content":"\r\n\r\nزيرا باصطلاح جعل در آيهء فوق مركب است ، و به اين لحاظ زمين از آغاز بسردى كنونى نبوده ، بلكه پس از زمانهاى زياد بسردى گرائيده است .\r\nو از نتايج بىشمار اين سردى ، پديد شدن كوهها و در نتيجه تعديل و نظم حركات زمين مىباشد ، تا آنجا كه زمين ما در عين سرعت پرواز خود در جوّ بيكران آسمان ، هرگز حركتش محسوس نيست .\r\nو شايد جهت اينكه آرامش را « قرار » گفته‌اند - چنان كه راغب نيز اشاره كرده - به همين لحاظ است كه سرد شدن جسم موجب سكون و آرامش آن مىباشد ، تا به حدى كه اگر حرارت مولكولهاى جسم كه نتيجهء حركت آنها مىباشد به 459 درجه زير صفر برسد ، اين مولكولها نيز از حركت مىافتد .\r\nولى درجهء حرارت زمين ما اگر به اين حدود مىرسيد تمامى جهان زندگى و زندگان منجمد ميشدند .\r\nآرى زمين سرد شده ولى نه به حدى كه به كلى از حركت باز ايستد ، بلكه به مقدارى منظم گشته كه قابل سكونت و زندگى باشد .\r\nروى اين اصل تمامى حرارتهائى كه كما بيش حاكم بر زمين ما است نسبت به آن حرارت فوق‌العادهء گذشته مشمول لغت « قرّ » يعنى سرما خواهد بود .\r\nزيرا حرارت و برودت امورى نسبى مىباشند تا 459 درجه زير صفر كه به كلى حرارت معدوم شود ، نه سردى مطلق كه بيحركتى مطلق است ، زيرا جسم كلا مساوى با حركت است ، و توقف مطلق حركت اعم از درونى و برونيش برابر با نيستى جسم خواهد بود .\r\nاز آنچه گفتيم روزنهء اندكى از نعمت بزرگ تخفيف حرارت زمين از آيهء گذشته نمودار مىشود ، و هر اندازه در پيرامون آن بيشتر كاوش كنيم عظمت نعمت إلهى نيز آشكارتر خواهد شد .\r\n\r\n","description":"","footnote":"","page_name":" 161 ","page_number":169},
  {"content":"\r\n\r\nنكته : از كلمهء « لكم » چنان مينمايد كه سكون زمين تنها نسبت بما و به منظور حال ما است ، و الّا زمين ساكن مطلق نيست .\r\nآرى به نظر ما كه بهيچوجه حركات آن را احساس نميكنيم ساكن است ، ولى خود پرنده‌ايست سريع‌السير كه در جوّ پهناور آسمان از آغاز خلقت تا رستاخيز همچنان در طيران بوده و هست « 1 » .\r\nاز اين نكته پاسخ گروهى از ظاهر بينان كه « قرار » را دليل بر سكون مطلق زمين پنداشته‌اند به خوبى آشكار مىشود . و اللّه الهادى .\r\nمهد : گاهوارهء ما - قال تعالى :\r\n  الَّذِي جَعَلَ لَكُمُ الْأَرْضَ مَهْداً وَ سَلَكَ لَكُمْ فِيها سُبُلًا وَ أَنْزَلَ مِنَ السَّماءِ ماءً فَأَخْرَجْنا بِهِ أَزْواجاً مِنْ نَباتٍ شَتَّى كُلُوا وَ ارْعَوْا أَنْعامَكُمْ إِنَّ فِي ذلِكَ لَآياتٍ لِأُولِي النُّهى   [ طه 54 
  ]\r\nمهد بمعنى گهواره است چنان كه فرمايد :\r\n قالُوا كَيْفَ نُكَلِّمُ مَنْ كانَ فِي الْمَهْدِ صَبِيًّا  [ مريم 29 
  ] . و :\r\n تُكَلِّمُ النَّاسَ فِي الْمَهْدِ وَ كَهْلًا  [ مائده 110 
  ] .\r\n\r\n\r\n","description":"","footnote":"\r\n( 1 ) - مجمع در آيهء فوق گويد : « قرارا : أى مستقرا تستقرون عليها » مكان آرامشى كه بر آن آرميده‌ايد ( ج 10 ص 416 ) . و روشن است كه آرامش زمين براى ما دليل بر سكون مطلق آن نيست ، چنان كه گفتيم - و فخر رازى از ابن عباس نقل كرده كه : قرار در آيه بمعنى منزلست ، يعنى در حيات و ممات منزلگاه ما است .\r\n","page_name":" 162 ","page_number":170},
  {"content":"\r\n\r\nآيهء سوم نيز موافق آيهء مورد بحث زمين را بعنوان گهواره معرفى كرده است كه :\r\n« و ما زمين را مركوبى آرام براى سوارى نهاديم » « 1 »\r\nپس چه خوب سازندهء گهواره و آرامگهى اين گونه پر آرامش هستيم » .\r\nروى اين اصل آفريدگار بزرگ در ( طه 53 ) و ( ذاريات 48 ) گهواره بودن زمين را براى انسانها و . . . كه در آن به آرامى پرورش مىيابند ، بعنوان يكى از عطاياى پر ارزش خود وانمود ساخته ، تا سر تعظيم و بندگى در برابر او فرود آرند ، و از رسم بندگى پاى برون ننهند .\r\nو براساس تشبيه فوق مقتضى است همانگونه كه گهواره داراى حركتى دلنشين و از دو سر به دو طناب و ميخ پيوندست زمين ما نيز چنان باشد .\r\nالبته حركات سريع زمين - كه در عين حال به نظر ما از كثرت آرامش ساكن مينمايد - بجاى خود ، ولى ساير جهات تشبيه از آيهء ذيل هويدا است كه فرمود :\r\n  أَ لَمْ نَجْعَلِ الْأَرْضَ مِهاداً وَ الْجِبالَ أَوْتاداً   [ النبأ 7 
  ]\r\nآيا زمين را گهواره و كوهها را ميخهاى ( اين گهواره ) قرار نداديم ؟\r\nطبرى گويد : « عموم قاريان كوفى « مهدا » در آيه 53 سوره طه را نيز مانند آيهء فوق « مهادا » خوانده‌اند ، ولى اهل مدينه و بصره مهدا قرائت كرده‌اند ، و حق آنست كه هر دو قرائت مشهور و مستفيض بوده ، و خوانندهء قرآن هر كدام را انتخاب كند راه صواب پيموده است » « 2 » .\r\nبه نظر نگارنده حق با مدنيان و بصريانست ، چه آنكه قرآن به همين چهرهء كنونى\r\n\r\n\r\n","description":"","footnote":"\r\n( 1 ) - اين همان معنى فرش است ، و چنان كه از پيش هم گذشت ، حيوان فرش : مال سوارى را گويند .\r\n( 2 ) - تفسير كبير ( ج 16 ص 176 ) .\r\n","page_name":" 163 ","page_number":171},
  {"content":"\r\n\r\nمتواتر و حجت مىباشد - و هرگز قرائتيكه بر خلاف قرائت موجود باشد قابل قبول نيست - گرچه مهد و مهاد هر دو بيك معنى باشند .\r\nآيهء فوق پس از آنكه نعمت مهد بودن زمين را نمودار مىكند ، اشاره به ميخهاى اين گهوارهء كيهان‌پيما نيز نموده ، و فرمود :\r\n وَ الْجِبالَ أَوْتاداً \r\nو كوهها را ميخهاى بلند اين گهواره نهاديم .\r\nجز آنكه ميان ايندوگونه ميخ مانند آندوگونه گهواره فرقها است . . گهوارهء طفل به دو رشته طناب بند است ، و حركتش در انحصار جنبش افقى نيم دايره‌ايست .\r\nولى گهوارهء زمين با بندهاى نيرومند جاذبه بارادهء آفريدگار محكوم بحركات گوناگون سريع گشته ، و در عين حال براى سرنشينانش موجب آرامش است .\r\nميخهاى گهواره به دو جسم كه طرفين آن قرار دارد فرو رفته .\r\nولى ميخهاى زمين كه آن را از انفجار و اضطراب در حركت نگهبانست همان ميخهاى بلند كوهها مىباشد ، كه بارادهء الهى بر اعماق زمين كوفته شده است .\r\nگهوارهء طفل ممكن است در اثر سرعت نابهنگام در حركت در اثر غفلت مادر و دايه و . . . طفل را سرنگون كند ، و يا در اثر پاره شدن طنابها موجب سقوط و نابودى وى شود .\r\nولى بندها و ميخهاى گهوارهء زمين هرگز گسستنى نيست .\r\nآفريدگار :  لا تَأْخُذُهُ سِنَةٌ وَ لا نَوْمٌ  همچنان به چشم لطف و عنايت بر آفريدگان خود نگرانست تا بثمر رسند ، و هنگاميكه از اين گهواره بگور سرازير شوند ، با ثمرات اعمال صالحه بعالم الهى باريابند .\r\nآرى : بندهاى گهوارهء زمين هرگز نمىگسلد مگر در رستاخيز جهان كه تمامى گهواره‌هاى كيهانى دچار سقوط در جو بيكران گردند ، كه اين حادثهء بزرگ نيز بارادهء الهى است .\r\n\r\n","description":"","footnote":"","page_name":" 164 ","page_number":172},
  {"content":"\r\n\r\n وَ جَعَلْنا نَوْمَكُمْ سُباتاً  [ نبأ 9 
  ] .\r\nدر اين گهواره بخواب ناز فرو ميرويد ، و اين خواب براى استراحت و تجديد قواى روحى و جسمى شما فراهم آمده . . .\r\nو نه آنكه مانند اطفال فاقد ادراك و تميز - در تمامى مدت مكث خود در اين جهان بخواب غفلت رويد - و بهنگام بيدارى در سراى برزخ برين غفلت حسرتهاى دور و دراز خوريد كه :\r\n لَقَدْ كُنْتَ فِي غَفْلَةٍ مِنْ هذا فَكَشَفْنا عَنْكَ غِطاءَكَ فَبَصَرُكَ الْيَوْمَ حَدِيدٌ  و : « النّاس نيام فإذا ماتوا انتبهوا » .\r\nبلكه شايسته است حقيقت « موتوا قبل أن تموتوا » را در خود هويدا ساخته و آنچه پس از مرگ حسرتش را خواهيد خورد ، پيش از مرگ آماده سازيد . . .\r\nآرى :  إِنَّ فِي ذلِكَ لَآياتٍ لِأُولِي النُّهى  [ طه 54 
  ] .\r\nاين تذكرات براى خردمندان نشانهاى علم و قدرت و رحمت بىانتهاى الهى ، و در نتيجه موجب سعادت و كاميابى در علم و عمل است .\r\nو اللّه الهادى إلى سواء السبيل .\r\n* * *\r\n\r\n","description":"","footnote":"","page_name":" 165 ","page_number":173},
  {"content":"\r\n\r\n\r\nسفينه فضانورد :\r\nقال تعالى :  وَ آيَةٌ لَهُمُ الْأَرْضُ الْمَيْتَةُ أَحْيَيْناها وَ أَخْرَجْنا مِنْها حَبًّا فَمِنْهُ يَأْكُلُونَ *     وَ الشَّمْسُ تَجْرِي لِمُسْتَقَرٍّ لَها ذلِكَ تَقْدِيرُ الْعَزِيزِ الْعَلِيمِ * وَ الْقَمَرَ قَدَّرْناهُ مَنازِلَ حَتَّى عادَ كَالْعُرْجُونِ الْقَدِيمِ * لَا الشَّمْسُ يَنْبَغِي لَها أَنْ تُدْرِكَ الْقَمَرَ وَ لَا اللَّيْلُ سابِقُ النَّهارِ وَ كُلٌّ فِي فَلَكٍ يَسْبَحُونَ    [ يس 40 
  ]\r\nدر آيات فوق نام سه فضانورد ياد شده : 1 - زمين . . 2 - خورشيد . . 3 - ماه و پس از فعاليتهائى دربارهء هر يك از آنها ، با جملهء : « و كلّ في فلك يسبحون » تمامى نام بردگانرا بعنوان كشتيهاى فضانوردى معرفى فرموده كه : هر يك بر محور و گردشگاهى ويژه در جوّ پهناور آسمان و اقيانوس كبير كيهان شناورند .\r\nيسبحون : از كلمهء فوق دو نقطهء جالب توجه نمودار است :\r\n1 - از لحاظ آنكه شناورى بصيغهء جمع‌آورده شده است « يسبحون » و نه آنكه تثنيه ( يسبحان ) به خوبى هويدا است كه تنها خورشيد و ماه قهرمان شناور اين اقيانوس پهناور نيستند . . بلكه زمين نيز بنوبهء خود شناگريست قابل .\r\nو همين نكته پاسخ گروهى از گذشتگان و معاصران است ، كه بعذر فاصله يافتن چهار آيه 34 - 37 - ميان : زمين و خورشيد و ماه ، زمين را از رقباى قهرمانش جدا كرده ، و آن را كره‌اى ساكن پنداشته‌اند ، ولى اين پندار چنان كه يادآور شديم بر خلاف مقتضاى صيغهء جمع « يسبحون » است « 1 » .\r\n\r\n\r\n","description":"","footnote":"\r\n( 1 ) - گرچه صيغهء جمع در مورد تثنيه نيز استعمال شده است ، ولى دلالتش بر تثنيه نيازمند به قرينه مىباشد ، زيرا اگر هم از نظر اصل لغت جمع بمعنى مطلق جمع باشد كه اقل آن دو است ، ولى كثرت استعمال در بيش از دو و قلت آن در تثنيه ظهور كامل غير قابل انكارى بجمع داده كه در صورت اطلاق ، بيش از دو از آن مفهوم مىشود\r\n","page_name":" 166 ","page_number":174},
  {"content":"\r\n\r\nو فاصله يافتن چهار آيهء فوق ( در صورتى هم كه از سياق گفتار أجنبى مىبودند ) اين دلالت را نقض نمىكند ، تا چه رسد باينكه تمامى آنها مربوط باثبات اين حقيقت آمده‌اند ، كه زمين از جملهء نشانهاى زندگى پس از مرگ و قدرت آفريدگار بر زنده كردن مردگانست .\r\nو از نظر بلاغت در سخن نيز چنانچه آيات چهارگانه در اين ميان ياد نميشدند هدف اصلى : اثبات معاد - ناقص مانده - و تنها هوس منحرف برخى از خرده‌گيران كج فهم عملى مىشد . . .\r\n2 - در اصطلاح ادبيات عرب : جملهء فوق « يسبحون » و نظائر آن را در مورد خردمندان مىآورند ، نه آنكه موجودات بدون عقل و ادراك .\r\nبنابراين تعبير فوق دربارهء شناورى زمين و خورشيد و ماه نمودارى روشن و جالب دربارهء حركات منظم و معقولانهء اين قهرمانان نيرومند خواهد بود كه :\r\nدر عين فقدان عقل و ادراك ، گوئى با كمال عقل و درايت در اين اقيانوس بيكران بمأموريت خود ادامه داده ، و هيچگاه اندك انحرافى در حوزهء مأموريت خود ننموده ، و همچنان بارادهء آفريدگار خردبخش ، در گردشند و :\r\n ذلِكَ تَقْدِيرُ الْعَزِيزِ الْعَلِيمِ  .\r\n* * * آرى : راننده و گرداننده اين ميلياردها فضانورد ، ارادهء لايزال قادرى است عليم و حكيم ، كه با جاذبهء قدرت نيروى جاذبه عمومى در آنها پديد آورده ، و با اين سوخت دائمى كار رانندگى را نيز گوئى بدانها سپرده و اين هواپيماهاى خودكار را آنچنان منظم و معقولانه به حركت آورده كه از عهدهء لا يقترين رانندگان زبردست نيز بيرونست .\r\nو اگر آنى اين نظم برهم خورد بمباران متقابل كيهانى رخ داده و رستاخيز جهان آغاز خواهد شد .\r\n\r\n","description":"","footnote":"","page_name":" 167 ","page_number":175},
  {"content":"\r\n\r\nشيخ طنطاوى پيرامون جملهء « و كلّ في فلك يسبحون » « 1 » گويد : « و هر يك از زمين و خورشيدها و ماهها در مدارى معين شناورند - چنان كه ماهى در آب - خورشيد در مدار خود دور ستاره‌اى مىگردد كه مدت دورش معلوم نيست ، و زمين به مدت يكسال دور خورشيد و در يك شبانه‌روز بدور خود ، و ماه هر ماهى يك بار بر گرد زمين در گردشند .\r\nو چون موضوع حركت زمين در زمانهاى گذشته بر خلاف احساس عمومى بود و نوعا قابل قبول به نظر نميرسيد ، به همين ملاحظه ميان زمين و خورشيد و ماه بآياتى فاصله داده شد ، كه حكم « يسبحون » ( شناورى ) دربارهء زمين مخفى باشد ، و بر خلاف آنچه مردمان معتقد بودند ، از آيه نمودار نگردد .\r\nولى جملهء « كل » كه تمامى نامبردگان را مشمول شناورى كرده اين پنهانى را جبران نموده - تا در زمانهاى آينده - مانند اين زمان - مردمانرا آيتى بزرگ بر عظمت قرآن باشد - و بدانند كه خداوند حكمتهائى در كتاب خود براى آنها پنهان داشته ، تا با نيروى دانش ، آنها را استخراج كنند ، و عقولشان راكد و متوقف نماند . . تا آنكه گويد : « جهت آنكه از نامبردگان به شناور تعبير شده اينست كه : تمامى ستارگان در مدارهائى متحركند كه خود اين مدارها در جو أثيرى قرار دارند ، و روى اين اصل مانند ماهى در درياى اثير شناورند . . »\r\nسخنان فوق طنطاوى با اصطلاحات زيرين پذيرفته است :\r\n1 - بجاى اينكه با كلمهء « كل » زمين را نيز در زمرهء قهرمانان شنا در اقيانوس فضا قرار دهد شايسته بود - چنان كه از پيش گذشت - اين نكته را از « يسبحون » بدست مىآورد ، زيرا استعمال « كل » در انحصار جمع نيست ، بلكه در مورد تثنيه نيز ميآيد « كل منهما - كل منهم » و كلمهء كل بر خلاف يسبحون ظهورى در\r\n\r\n\r\n","description":"","footnote":"\r\n( 1 ) - تفسير طنطاوى ( ج 17 ص 144 ) .\r\n","page_name":" 168 ","page_number":176},
  {"content":"\r\n\r\nبيش از دو فرد نداشته و بلكه نسبتش به دو و بيش از دو يكسانست .\r\n2 - اين سخن كه فاصله دادن چهار آيه بين زمين و خورشيد و ماه براى پنهان ساختن حركت زمين بوده قابل قبول نيست ، و بلكه بايد گفت : روش قرآن در بيان حقايق هرگز روش كتمان و يا پنهان‌گوئى نبوده ، و چنان كه مكررا تصريح نموده عربى مبين و روشن بيان است .\r\nطنطاوى خوب بود بجاى اين سخن به همان نكته‌اى توجه ميكرد كه تحت عنوان « يسبحون » ياد كرديم .\r\nو رويهمرفته از لحاظ آنكه وى در آيهء فوق تا اندازه‌اى بفهم درست نزديك شده ، به همين اندازه مورد تقدير است . و اللّه الهادى .\r\n* * * \r\nنيروى جاذبه و سرعت حركت زمين :\r\nماكسول رايد « 1 » گويد : نيوتون نخستين كسى است كه قوهء جاذبه و خاصيت آن را بما گوشزد نمود ، و انيشتاين آخرين فردى است كه آن را با جزئياتش تشريح كرده است .\r\nمنظور از قوهء جاذبه نيروى مغناطيسى نيست ، بلكه نيروى مرموزى است كه تمامى اجسام جذب كنندهء جهان از آن برخوردارند ، و اگر زمين ما قوهء جاذبه نداشت - ما بمجرّد پرش مختصرى در فضاى بيكران جهان معلق ميشديم ، و تنفس برايمان غير مقدور بود .\r\nاين قوّهء جاذبه است كه تمامى سياراترا بر مدارها و گردشگاههاى ويژهء خود بگردش آورده كه گوئى بر خط آهن سير مىنمايند ( ص 47 ) .\r\n\r\n\r\n","description":"","footnote":"\r\n( 1 ) - در كتاب نجوم براى همه ترجمهء سرتيپ رزم‌آرا .\r\n","page_name":" 169 ","page_number":177},
  {"content":"\r\n\r\nاين نيروى مرموز در دورترين ستارگان و جزاير آسمانى كه ظاهرا با سرعت چند صد ميل در ثانيه در حركتند موجود است .\r\nزمين ساعتى صد هزار كيلومتر در حركت است - انسان در مقابل بادى با چنان سرعت قادر بر ايستادن نيست ، و معذلك روى زمين با كمال اعتدال ايستاده و حتى منكر آنست .\r\nو حركت زمين را بدور خورشيد 400 سال قبل كپرنيك لهستانى كشف كرد . .\r\nخوانندگان عزيز پس از آنچه دربارهء حركات و نيروى جاذبهء زمين بروشنى از آيات قرآنى و روايات گذشت ، دعوى فوق را دربارهء اينكه كاشف اين رمز مخفى آفرينش ، نيوتون و كپرنيك در 4 قرن پيش بوده‌اند ، جدا تكذيب خواهند نمود .\r\n\r\nنظرات گذشتگان پيرامون حركت يا سكون زمين :\r\nبشر از آغاز به حكم حس زمين را ساكن مىپنداشته ، و چنان كه احيانا كسى بر خلاف اين بداهت حسّ سخن از حركت زمين بميان ميآورد ، متهم بانكار بديهى و يا ارتداد از دين مىگشت .\r\nنخستين كسى كه پرده از رخ اين معما بر گرفت : « فيثاغورث » حكيم ( 5 قرن قبل از ميلاد ) بود ، سپس « فلوترگوس و ارشميدس » نيز از وى پيروى كردند و دو قرن بعد « ارسترگوس » اين نظريه را تقويت و حركت دورانى زمين را بر گرد خورشيد بميان كشيد ، و به همين جهت مورد تكفير واقع شد ، و نيم‌قرن پس از وى « كليانتوس » توضيح داد كه زمين محكوم به دو حركت وضعى و انتقالى است ، و روى اين اصل وى نيز به همكاران مرتد خود پيوست .\r\nپس از اندكى بطليموس بر خلاف اين بدعت قيام كرده و به همين جهت هم دانشمند قرون و زنده‌كننده علوم كيهانى شناخته شد .\r\n\r\n","description":"","footnote":"","page_name":" 170 ","page_number":178},
  {"content":"\r\n\r\nهيأت بطليموس باندازه‌اى حسن شهرت و اهميت به خود گرفت كه حتى گروهى از مسلمين آن را همچون وحى الهى پذيرفته ، و آيات و رواياتى را هم كه احيانا دربارهء كيهان و گزارش چگونگى ستارگان سخن گفته ، موافق هيأت بطليموس توجيه مىكرده‌اند ، غافل از آنكه كتاب الهى را با افكار بشر توجيه كردن بسى خطا و ناهنجار است .\r\nولى دانشمندان روشن ضمير و دور انديش اسلامى دچار اين گونه شتابزدگيها نشده ، و در اين پيرامون از جمله حركت و سكون زمين يا نظرى ابراز نداشته ، و يا آنكه موافق ظواهر اسلامى آن را متحرك دانسته‌اند .\r\nدر برابر اين قافلهء عظيم آنچنان جهل در اعماق اجتماعات اروپائى ريشه دوانده بود كه دانشمندى مانند « برونورا » ( پيش از هزارهء هجرى ) بجرم اظهار نظريهء حركت زمين تبعيد و پس از شش سال زندان ، وى و كتابهايش را سوزاندند .\r\nسپس « گاليله » ( پس از هزارهء هجرى ) با جرئت و صراحتى بيشتر حركت وضعى و انتقالى زمين را پيش كشيد ، و بدين جهت او را پس از اهانتها و آزارهاى فراوان بزندان افكندند .\r\nنتيجهء اين اختناق نظرى و علمى اين شد كه دانشمندان اروپائى از خوف كنيسهء روميه كشفيات و نظرات علمى خود را ابراز نمىنمودند .\r\n\r\nاساس هيئت بطليموس :\r\nبطليموس كتاب مجسطى را يك قرن و نيم قبل از ميلاد تصنيف كرد ، و خلاصهء نظرات هيوى وى اينستكه : زمين كره‌ايست ساكن كه در مركز عالم جاى دارد ، و سه ربع از سطحش را آب فرا گرفته ، و كرهء هوا بر آن احاطه دارد ، سپس كرهء آتش ، و سپس فلك قمر كه محيط بر كرهء آتش است و ستاره‌اى بجز قمر در آن وجود ندارد .\r\n\r\n","description":"","footnote":"","page_name":" 171 ","page_number":179},
  {"content":"\r\n\r\nسپس فلك عطارد ، و به ترتيب فلك زهره ، و خورشيد ، و مريخ و مشترى ، و زحل ، كه هر يك بر فلك پيشين خود محيط است ، و در هر يك آنها بجز ستارهء مربوطه ستارهء ديگر وجود ندارد .\r\nسپس فلك هشتم كه جايگاه ستارگان ثابت است قرار دارد .\r\nو بعد فلك اطلس كه خالى از هرگونه ستاره است ، و محيط بر تمامى افلاك هشتگانه بوده و قطر آن نهايتى ندارد .\r\nسرعت حركت فلك اطلس باندازه‌ايست كه با تمامى افلاك هشتگانه‌اش در هر شبانه روز يك دور گرد زمين ميگردد .\r\nاين مختصرى از اصول هيأت بطليموس است كه علم جديد - و قرن‌ها پيش از آن - قرآن و اخبار اسلامى فاتحه‌اش را خوانده ، و اساسش را واژگون ساخته است .\r\nو بعد هم خواهيم ديد كه چگونه آيات قرآنى اين رشتهء ناموزون را از هم گسسته و شناخت كيهان و ستارگانرا بر پايه‌اى محكم بنياد نهاده ، كه اندك اندك در اثر پيشرفت علوم و اكتشافات بشرى آشكار ميگردد .\r\n* * *\r\n\r\n","description":"","footnote":"","page_name":" 172 ","page_number":180},
  {"content":"\r\n\r\n\r\nزمينهاى هفتگانه\r\nگذشتگان چنان كه گذشت كرهء زمين را مركز جهان هستى مىپنداشتند و دنياى زندگى را در انحصار همين كرهء مسكون ما مىدانسته‌اند ، بنابراين انديشهء دنياهاى ديگر را به خود راه نميداده ، و بلكه بيشتر فلاسفهء قديم براهينى اقامه كرده‌اند : كه وجود زمينى بجز زمين ما در سراسر كيهان از جملهء محالاتست .\r\nاينان ميگفتند ستارگان اعم از ثوابت و سيارات از جنس فلك بوده ، و هرگز چيزى از سنخ زمين ما و سرنشينانش در آنها وجود ندارد ! ! .\r\nاكنون شايسته است در اين پيرامون كاوشى در آيات مقدسات قرآنى كنيم :\r\n\r\nهفت كرهء خاكى :\r\nزمينهاى هفتگانه : قال تعالى :  اللَّهُ الَّذِي خَلَقَ سَبْعَ سَماواتٍ وَ مِنَ الْأَرْضِ مِثْلَهُنَّ يَتَنَزَّلُ الْأَمْرُ بَيْنَهُنَّ لِتَعْلَمُوا أَنَّ اللَّهَ عَلى كُلِّ شَيْءٍ قَدِيرٌ وَ أَنَّ اللَّهَ قَدْ أَحاطَ بِكُلِّ شَيْءٍ عِلْماً  [ الطلاق 12 
  ] .\r\nخدا كسى است كه آفريد هفت آسمان و از جنس زمين مانند آنها را ، امر الهى ميان آنها ( آسمانها و زمينها ) پياپى فرود ميآيد ، تا بدانيد كه خدا بر هر چيز توانا است و علمش بر هر چيز احاطه دارد .\r\n وَ مِنَ الْأَرْضِ مِثْلَهُنَّ :  جملهء فوق دلالت دارد بر هفت بودن زمين مانند هفت عدد آسمان ، و در تمامى قرآن منحصر بفرد است .\r\n\r\n","description":"","footnote":"","page_name":" 173 ","page_number":181},
  {"content":"\r\n\r\nو چون باصطلاح كلمهء « من » جنسيه بوده و تعبير از جنس مىكند چنان مينمايد : كه پروردگار از جنس زمين ما هفت عدد پديد آورده است .\r\nاز پيش هم گذشت كه كلمهء « ارض » در هر جاى قرآن بميان آمده شامل جنس زمين و تمامى افراد هفتگانه و . . . آنست ، مگر آنكه شاهدى بر اختصاص به زمين ما وجود داشته باشد . بنابراين جملهء « خلق الأرض فى يومين » نيز دور نيست كه شامل بر هفت زمين باشد ، و نه تنها بر زمين ما ، چنان كه گذشت .\r\nو از جملهء شواهد صحت اين سخن حديث نبوى صلى اللّه عليه و آله است كه : « فخلق من زبده الأرضين السّبع » « 1 » خدا از كف ته‌نشين انفجار نخستين جهان هفت زمين بيافريد .\r\nو همچنين خبر كافى « 2 » از حضرت صادق عليه السّلام كه : « و فى اليوم الأحد و الاثنين خلق الأرضين . . . » .\r\n« و در اين دو زمان از هفتهء جهانى خلقت خدا هفت زمين را بيافريد » .\r\nو از جمله شواهديكه تجويز مىكند كلمهء « ارض » شامل بر هفت زمين باشد ، جمله‌اى است از حضرت حسين بن على عليه السّلام در دعاى عرفه كه :\r\n« تسبّح لك السماوات السبع و الأرضون و من فيهنّ . . » .\r\nدر صورتى كه در قرآن بجاى : الأرضون « ارض » ذكر شده « 3 » و اين خود دليل است بر اينكه امام عليه السّلام كلمهء ارض را بمعنى جنس زمين و شامل بر هر هفت زمين دانسته‌اند . از آنچه گفتيم چنان مينمايد كه : دو دوران آفرينش زمين « خلق الأرض فى يومين » شامل آفرينش مادهء اصلى زمين و تقسيم آن بهفت بخش مىباشد كه برحسب يكى از فرضيه‌هاى گذشته دربارهء دو دوران آفرينش زمين ، براى\r\n\r\n\r\n","description":"","footnote":"\r\n( 1 ) - نهج البلاغه خوئى ( ج 1 ص 393 ) .\r\n( 2 ) - البرهان ( ج 2 ص 177 ) .\r\n( 3 ) -  تُسَبِّحُ لَهُ السَّماواتُ السَّبْعُ وَ الْأَرْضُ وَ مَنْ فِيهِنَّ  .\r\n","page_name":" 174 ","page_number":182},
  {"content":"\r\n\r\nهر يك طبعا يكى از ايندو دوران خواهد بود .\r\nو از اينكه اين هفت كرهء خاكى همگى فرزندان يك مادرند ، و اينكه با يكديگر هماهنگى و شباهت دارند ، چنان مينمايد : كه تكامل آنها نيز بهمراه يكديگر بوده ، و چهار دوران تكامل زمين :  وَ جَعَلَ فِيها رَواسِيَ مِنْ فَوْقِها وَ بارَكَ فِيها وَ قَدَّرَ فِيها أَقْواتَها فِي أَرْبَعَةِ أَيَّامٍ سَواءً لِلسَّائِلِينَ  نيز انحصارى به زمين ما ندارد .\r\nشواهد گذشته از روايات پيشوايان معصوم نيز به خوبى ما را در اين حدس تأييد مىكند ، و از اين لحاظ با ظاهر قرآن نيز موافق است .\r\nاز اين روزنه چنان مىبينم كه آثار زندگى همانند زمين ما در شش كرهء خاكى ديگر نيز موجود ، و نعمتها و بركات بيكران الهى چنان كه در زمين ما نيازمندانى دارد در آن زمينها نيز چنانست :\r\n« سواء للسائلين » براى درخواست‌كنندگان برابر است .\r\nيتنزّل الأمر بينهنّ :\r\nجملهء فوق اين دورنما را براى ما نزديك‌تر و اين روزنه را وسيعتر مينمايد ، زيرا نزول تدريجى أمر إلهى ( امر تكوين و تشريع ) را شامل بر هفت آسمان و هفت زمين دانسته است كه : امر و فرمان لازم الإجراى الهى در طبقات آسمانى و كرات هفتگانهء خاكى در جريانست .\r\nو بناچار هر امرى را مأمورى ، و هر فرمانى را فرمانگذارى بايد .\r\nو از حاصل جمع مقدمات فوق چنان نتيجه مىشود : كه موجوداتى زنده : از مكلف و غير مكلف ، در آسمانها و همچنين زمينهاى هفتگانه موجود است .\r\nباز هم فرمايش حضرت حسين عليه السّلام را تكرار ميكنيم كه :\r\n« تسبح لك السماوات السبع و الأرضون و من فيهن . . » .\r\n\r\n","description":"","footnote":"","page_name":" 175 ","page_number":183},
  {"content":"\r\n\r\nپروردگارا ، آسمانها و زمينهاى هفتگانه و ساكنانش ترا تقديس و تنزيه مىكنند .\r\nو ظاهرا اين سخن گواهى ميدهد كه موجوداتى عاقل در آسمانها و زمينها هستند كه بتسبيح و تقديس آفريدگار بزرگ اشتغال دارند « 1 » .\r\nاما اين شش زمين و كره خاكى ديگر كجايند ؟ .\r\nو موجودات آنها چگونه‌اند ؟ و در كداميك از طبقات و يا كرات آسمانى موجودات عاقل و يا مكلّف وجود دارد ؟ .\r\nهنوز پاسخى روشن و پايدار براى اين پرسشها بدست نيامده است ، و نگارنده هم مدعى نيست كه كرات خاكى در انحصار همين هفت زمين است ، و در قرآن نيز گواهى بر اين انحصار نداريم ، بلكه مقصود اين است كه اين هفت كرهء خاكى مانند يكديگرند ، و چنانچه كرات خاكى ديگرى هم وجود داشته باشد اين گونه كه اين شش كره با زمين ما مشابهت دارند - نيستند .\r\n\r\nتمدنهاى آسمانى :\r\nنگارنده به دو آيهء ديگر نيز دست يافته است ، كه صريحا و يا ظاهرا از موجودات عاقل و مكلّف ( غير فرشتگان و مانند آنان ) در آسمانها و زمينها سخن گفته است :\r\n1 -   وَ لِلَّهِ يَسْجُدُ ما فِي السَّماواتِ وَ ما فِي الْأَرْضِ مِنْ دابَّةٍ وَ الْمَلائِكَةُ وَ هُمْ لا يَسْتَكْبِرُونَ يَخافُونَ رَبَّهُمْ مِنْ فَوْقِهِمْ وَ يَفْعَلُونَ ما يُؤْمَرُونَ   [ النمل 50 
  ] .\r\n\r\n\r\n","description":"","footnote":"\r\n( 1 ) - زيرا كلمهء ( من ) در عاقلان استعمال مىشود ، و يا گروهيكه عده‌اى از آنان عاقل باشند از باب تغليب .\r\n","page_name":" 176 ","page_number":184},
  {"content":"\r\n\r\nو براى خدا بندگى و سجده ميكنند آنان كه در آسمانها و زمين مىباشند - از جنبندگان و فرشتگان - و آنان از پرستش الهى تخلف و تكبرى ندارند ، از پروردگار ميترسند و اوامر او را اطاعت ميكنند .\r\nدابة :\r\nاز اينكه ملائكه پس از دابه ذكر شده‌اند چنان مينمايد : كه اينجا دابّه غير ملائكه است ، گرچه در صورتى كه قرينه‌اى نباشد تمامى جنبندگان زمينى و هوائى و دريائى را در بر ميگيرد .\r\nدر بعضى موارد تنها پرندگان مستثنى مىشوند ، زيرا پس از دابه آمده‌اند ، و يا آنكه ذكر خاص بعد از عام است ، مانند :\r\n وَ ما مِنْ دَابَّةٍ فِي الْأَرْضِ وَ لا طائِرٍ يَطِيرُ بِجَناحَيْهِ إِلَّا أُمَمٌ أَمْثالُكُمْ ما فَرَّطْنا فِي الْكِتابِ مِنْ شَيْءٍ  [ الأنعام 38 
  ] .\r\nو هيچ جنبنده‌اى در زمين ، و پرنده‌اى كه با دو بالش پرواز مىكند نيست ، مگر امتهائى مانند شما ، ما هرگز در كتاب كوتاهى نكرده‌ايم ، و سپس بسوى پروردگارشان محشور ميگردند .\r\nدر آيهء گذشته [ نمل 50 
  ] از لحاظ آنكه امر و تكليف و فرمانبردارى اختيارى را شامل دواب آسمانى و زمينى دانسته ، و با ضمير « هم » و افعال « لا يستكبرون - يخافون - يفعلون - يومرون » كه تمامى آنها در مورد خردمندان آورده ميشوند به عمل سجده و عبوديت آنها اشاره رفته است ، به خوبى بدست ميآيد كه اين جنبندگان عاقل و مكلّفند ، و ناگزير برخى از آنها به زيور عقل و در نتيجه بار تكليف زينت يافته‌اند .\r\nجاى انكار نيست كه تقديس و تسبيح حضرت اقدس الهى در انحصار خردمندان نيست ، زيرا تمامى موجودات جهان از جاندار و بيجان خواه و ناخواه\r\n\r\n","description":"","footnote":"","page_name":" 177 ","page_number":185},
  {"content":"\r\n\r\nتنها سازمان مرموز محيّر العقول خلقتشان بهترين برهان روشن بر كمال علم و قدرت آفريدگار مىباشد ، و اين خود تسبيح تكوينى است .\r\nولى اين گونه تسبيح هرگز مقتضى نفى و يا انكار تسبيح و پرستش اختيارى برخى از موجودات زنده نيست .\r\nبخصوص در مورد آيهء فوق - كه از دواب ( جنبندگان ) سخن بميان آمده - و جاى انكار نيست كه ايشان تسبيح و پرستشى ما فوق عبوديت تكوينى جمادات دارند .\r\nو از جملاتى از قبيل « هم . . » چنان مينمايد كه لا اقل گروهى از دواب نامبرده از خردمندان مىباشند كه كاملترين تقديس الهى در آنها به صورت اختيار و ادراك صورت‌پذير است .\r\n2 -  وَ مِنْ آياتِهِ خَلْقُ السَّماواتِ وَ الْأَرْضِ وَ ما بَثَّ فِيهِما مِنْ دابَّةٍ وَ هُوَ عَلى جَمْعِهِمْ إِذا يَشاءُ قَدِيرٌ  [ الشورى 29 
  ] .\r\nو از نشانهاى قدرت و علم بىنهايت الهى آفرينش آسمانها و زمين و جنبندگانى است كه در آنها پراكنده ، و او بر جمع كردن آنها هنگاميكه ميخواهد قادر است .\r\nاگر در آيه گذشته كلمهء « دابة » از لحاظ دلالت بر وجود عقلاء احيانا مورد خرده گيريهائى باشد ، اين آيه با چهرهء روشنتر وجود موجوداتى زنده و ظاهرا عاقل را در آسمانها و زمين اثبات مينمايد :\r\nگواه بر اينكه جنبندگان مذكور عاقلند كلمهء « هم » در « جمعهم » مىباشد كه از لحاظ استعمال در انحصار خردمندان ( ذوى العقول ) است ، و در مواردى هم كه افرادى از موجودات بىعقل در جمع عاقلان يك جا آورده شوند اين گونه ضماير مجازا و بعنوان تغليب در مجموع هر دو دسته به كار ميرود .\r\n\r\n","description":"","footnote":"","page_name":" 178 ","page_number":186},
  {"content":"\r\n\r\nو گاهى هم چون كارشان عاقلانه است لفظ « هم » : ايشان ، به آنها اشاره مىكند ، مانند :  وَ كُلٌّ فِي فَلَكٍ يَسْبَحُونَ  و زمين و خورشيد و ماه هر سه در فلكى شناورند ، كه « يسبحون » : ايشان شناورند ، آنها را همچون خردمندان دانسته .\r\nآيهء فوق اضافه بر اينكه ما را از وجود موجوداتى عاقل و مكلّف در ساير ستارگان آگاه ميسازد - از مسافرتهاى متقابل كيهانى نيز بطورى لطيف پيش بينى كرده - زيرا نخست با جملهء « بث فيهما » دلالت بر پراكندگى آنها در زمين و آسمانها نمود : كه اين آفريدگان از آغاز مبتلا بفراق وجدانى بوده ، و هيچگونه خبرى از يكديگر ندارند ، نه انسانهاى زمينى از آسمانيان ، و نه اينان از زمينيان .\r\nسپس با جملهء « و هو على جمعهم » روزنهء اميدى دربارهء جمع اين پراكندگان به روى ما باز كرد ، كه اين پراكندگى ابدى نيست ، ديرى نپايد كه بارادهء الهى اين غريبان از غربت برون آيند و به نزديكى - احيانا - خويشاوندى گرايند .\r\nپس آنگاه اين روزنهء اميد را با جملهء « إذا يشاء » وسيع‌تر نمود ، و نه آنكه « اذا شاء » زيرا يشاء خبر از آينده‌اى حتمى ميدهد ، ولى « شاء » به اين معنى است كه اگر خواست : « هنگامى كه ميخواهد » « هنگامى كه خواست » .\r\nبنابراين بشريت را بآينده‌اى درخشان نويد ميدهد كه با پيشرفت روزافزون علم بمشيّت و لطف الهى اين فاصله‌هاى دور نزديك و اين هجرانها تبديل بوصال شود .\r\n\r\nمسافرتهاى متقابل كيهانى :\r\nآيا بشر در آينده خواهد توانست ببرخى از كرات آسمانى كه داراى سكنهء عاقل و دانا ميباشند مسافرت كند ؟\r\nو يا از بعضى از اين كرات كاروانهائى بر زمين ما بار يابند ؟\r\n\r\n","description":"","footnote":"","page_name":" 179 ","page_number":187},
  {"content":"\r\n\r\nتاكنون دانش روزافزون بشر بدينجا نرسيده است ، كه پاسخى منفى و يا مثبت باينگونه پرسشها بدهد .\r\nدرست است كه اكنون موشكهاى كيهان‌پيما انسانهائى را از شعاع جاذبهء زمين بالاتر برده تا در نتيجه بكرهء ماه راه يافتند ، و از اين رهگذر تحوّلى بس بزرگ در تاريخ بشريت ايجاد كرده‌اند ، ولى تاكنون نفهميده‌اند كه آيا موجوداتى زنده در كرهء ماه يافت مىشود يا نه .\r\nآرى ، بشر تاكنون از همسايهء مجاور خود ( ماه ) كه حق همسايگى هم با او دارد ، در اين‌باره اطلاع درستى ندارد ، تا چه رسد كه از ساكنان ساير همسايگان دوردست كه احيانا ميليونها سال نورى با او فاصله دارند ، خبر داشته باشد ؟ ؟\r\nولى آيهء گذشته چنان كه اشاره شد پرده از چهرهء اين ابهامات برداشته است كه خدا موجوداتى عاقل در آسمانها و زمين پراكنده :  وَ ما بَثَّ فِيهِما مِنْ دابَّةٍ  ولى اين پراكندگى هميشگى نيست - نه چنانست كه انسانهاى زمينى هيچگاه نتوانند از موجودات عاقل و غير عاقل آسمانى خبر گيرند - و يا بخانهء يكديگر مسافرت كنند ، گرچه فاصله بسيار است ، ولى قدرت بينهايت خداوندى دورها را نزديك و ناشدنيهاى بشرى را بوقوع مىپيوندد .\r\nآرى :  وَ هُوَ عَلى جَمْعِهِمْ إِذا يَشاءُ قَدِيرٌ  « 1 » .\r\n\r\n\r\n","description":"","footnote":"\r\n( 1 ) - گمان برود كه اين جمع تنها مربوط بجهان آخرتست كه تمامى مردگان در صحراى محشر جمع خواهند شد - بلكه بمقتضاى جملهء « و بث فيهما » كه دلالت بر انتشار و پراكندگى دارند - و همچنين باقتضاى فواصل زيادى كه ميان موجودات زمينى و آسمانى است گرد آوردن آنها نيز بر طرف ساختن اين پراكندگى و فواصل زياد است - وانگهى لغت جمع موجودات هرگز در انحصار رستاخيز جهانى نيست - گرچه شامل آن نيز باشد .\r\n","page_name":" 180 ","page_number":188},
  {"content":"\r\n\r\nو همان خدائى كه آنان را در آغاز خلقت زمين و آسمانها پراكند ، هنگامى هم كه بخواهد آنها را جمع خواهد كرد - آنها را از پراكندگى نجات خواهد داد .\r\nكاروانهائى از زمين ببرخى از كرات مسكونه مسافرت خواهند كرد ، و متقابلا كاروانهاى ديگرى از بعضى كرات آسمانى به زمين آيند ، و چون اينجا « جمعهم » پس از « بث فيهما » آمده است ، هر دو پيش از قيامت خواهد بود ، گرچه « جمع » آخرت را در بر گيرد ، ولى اختصاص به آن ندارد .\r\nو آيا كدام كاروان زودتر بار سفر خواهد بست . . ؟ هنوز معلوم نيست ، چنان كه اصل اين گونه مسافرتها نيز براى بشريت مبهم و نامعلوم مىباشد .\r\nيكى از جهاتى كه در اين گونه مسافرتها بسيار قابل ملاحظه است : سرعت سرسام‌آورى است كه اين مسافرتهاى محير العقول را در مدتهاى كمى بپيمايد !\r\nقرآن نمونه‌هائى از سرعتهاى خارق العاده را ياد كرده است :\r\nيكى از اين نمونه‌هاى بارز سرعت كه تاكنون براى بشريت از مجراى عادى اتّفاق نيفتاده : سرعت سير رسول اللّه صلى اللّه عليه و آله است كه در فاصلهء اندك به آخرين أعماق جوّ بيكران كيهان صعود فرمود - همچنانكه روح مقدسش بر كائنات احاطه داشت - سير بدنى را نيز در سراسر آفاق - جو ستارگان و ما فوق ستارگان - تا سدرة المنتهى كه منتهاى جهان پهناور هستى است به عمل آورد .\r\nاين سرعت از حساب سرعت نورى و ميلياردها برابر آن نيز برون و از محيط تعقل بشر خارج است . . .\r\nديگر از نمونه‌هاى سرعت كه تا اندازه‌اى قابل درك است : سرعت سير تخت ملكه كشور سبا مىباشد ، كه تنها بارادهء جانشين و وزير روحانى سليمان « آصف بن برخيا » بخواست خدا در فاصلهء كمتر از چشم برهم زدن انجام گرفت .\r\n\r\n","description":"","footnote":"","page_name":" 181 ","page_number":189},
  {"content":"\r\n\r\nقال تعالى :    قالَ يا أَيُّهَا الْمَلَؤُا أَيُّكُمْ يَأْتِينِي بِعَرْشِها قَبْلَ أَنْ يَأْتُونِي مُسْلِمِينَ * قالَ عِفْرِيتٌ مِنَ الْجِنِّ أَنَا آتِيكَ بِهِ قَبْلَ أَنْ تَقُومَ مِنْ مَقامِكَ وَ إِنِّي عَلَيْهِ لَقَوِيٌّ أَمِينٌ * قالَ الَّذِي عِنْدَهُ عِلْمٌ مِنَ الْكِتابِ أَنَا آتِيكَ بِهِ قَبْلَ أَنْ يَرْتَدَّ إِلَيْكَ طَرْفُكَ فَلَمَّا رَآهُ مُسْتَقِرًّا عِنْدَهُ قالَ هذا مِنْ فَضْلِ رَبِّي لِيَبْلُوَنِي أَ أَشْكُرُ أَمْ أَكْفُرُ وَ مَنْ شَكَرَ فَإِنَّما يَشْكُرُ لِنَفْسِهِ وَ مَنْ كَفَرَ فَإِنَّ رَبِّي غَنِيٌّ كَرِيمٌ    [ النمل 40 
  ] .\r\nسليمان گفت : اى جماعت ، كدام يك از شما تخت ملكه سبا ( بلقيس ) را ( بفوريت ) نزد من حاضر ميكنيد پيش از آنكه به حالت تسليم نزد من بياورند ؟\r\nجنّى نيرومند و زبردستى گفت : من اين مأموريت را پيش از آنكه از جاى خود برخيزى بانجام رسانم ، و من درين كار قوى و امين مىباشم ( بر انجامش قدرت و بر حفظش امانت دارم ) .\r\nگفت كسى كه « 1 » نزد او بهره‌اى از علم كتاب ( حقيقت معرفت الهى ) بود :\r\nمن آن را ميآورم پيش از آنكه چشم برهم زنى - پس چون ديد تخت حاضر است - گفت : اين از فضل پروردگار منست ، تا مرا بيازمايد : آيا شاكرم ، و يا بنعمت او كفران مىورزم ، و هركه شكر نعمت الهى كند بسود خود كرده ، و هركس كفران پيشه گيرد ، پروردگار من از تمامى جهانيان بىنياز است .\r\nنكاتى چند : از جملهء « قبل ان يرتد اليك طرفك » اندازهء روشنى براى زمان احضار تخت\r\n\r\n\r\n","description":"","footnote":"\r\n( 1 ) - در مورد اين شخص اختلاف شده كه آصف بن برخيا وزير سليمان و خواهرزاده او بوده از ابن عبّاس - يا مردى بنام بغخيا كه باسم اعظم آگاهى داشت ، از مجاهد - يا نامش اسطومست ، از قتاده - يا آن شخص خضر پيغمبر بوده ، از ابى لهيقه - يا جبرچيل - يا خود سليمان ، از جبائى - و احتمال اخير از مفسران مأثور نيست ( مجمع البيان جلد 7 ص 323 ) و در هر صورت قطعا آن شخص خود سليمان نبوده .\r\n","page_name":" 182 ","page_number":190},
  {"content":"\r\n\r\nبلقيس مفهوم نميگردد - بلكه تنها يكطرف از حدود اين زمان كه فاصلهء چشم برهم نهادنست بدست ميآيد و نه آنكه زمان سير همان باشد .\r\nزيرا فرمود : « قبل أن يرتد » ( پيش از چشم برهم نهادن ) و نه آنكه به مقدار « ان يرتد » ( باندازهء چشم برهم زدن ) .\r\nاما : قبل از چشم برهم نهادن ، كه حداكثر كمتر از يك ثانيه است ، حد اقلش چه اندازه خواهد بود . . ؟ و سرعت سير تخت چند هزارم و يا ميليونيم ثانيه بوده . ؟\r\nپاسخى جز نميدانيم نداريم .\r\nاشكال : چگونه از نظر علمى ممكن است مسافت ميان شام و يمن در فاصلهء كمتر از يك ثانيه پيموده شود ؟ .\r\nجواب : در پاسخ شايسته است سرعت نور را در نظر گيريم كه در ثانيه سيصد هزار كيلومتر مىباشد ، و اين گونه سرعت گرچه تاكنون براى عنصرى غير از نور از مجراى علمى تحقّق نيافته است ، اما از نظر خرق عادت و قدرت ما فوق قدرت بشرى امكان‌پذير است .\r\nاشكال : اشكال مهمترى كه ممكن است در اين مورد وارد شود اينست كه :\r\nگيريم اين گونه سرعتها دربارهء غير از نور نيز امكان‌پذير باشد ، اما فاصلهء كوهها و جنگلها و موانع ديگر كه همگى سد طريقند ، چگونه در اين سير محيّر العقول از ميان برداشته مىشود ؟\r\nجواب : پاسخ ما از نظر علمى اينست كه اصولا هر عنصرى حد اعلاى سرعتى دارد كه -\r\n\r\n","description":"","footnote":"","page_name":" 183 ","page_number":191},
  {"content":"\r\n\r\nاگر بيش از آن سرعت گيرد تبديل بعنصرى سبكخيزتر شود ، مانند تيرهاى ( شهابها ) آسمانى كه احيانا تا بسرعت 70 كيلومتر در ثانيه سقوط ميكنند ، و در نتيجه اين تيرهاى آهنين و سنگين در فضا تبديل به خاكستر ميشوند . . . ولى بعضى از همين شهابها بعلّت اينكه بزرگتر و فشرده‌ترند ، احيانا به زمين ما ميرسند ( سنگهاى آسمانى ) ولى مقاديرى از جرم محيطشان تبديل به آتش و در نتيجه خاكستر مىشود ، و بالاخره آن اندازه از جرم كه در اين سرعت با فضا برخورد كند تبديل بجرمى سبكخيزتر شده ، كه تحمل اين گونه سرعت را داشته است « 1 » .\r\nاينك اگر قسمتى از سنگ يا چوب و غيره بخواهد بسرعت نور ( كه مركب از امواج گوناگونست ) سرعت گيرد ، از نظر علمى چاره‌اى جز اين نيست كه تبديل بالكتريسته شود ، روى اين اصل بايد گفت : مثلا تخت بالقيس در اين سرعت سرسام‌آور تبديل بالكتريسته شده - پس آنگاه در منتهاى سير خود در دربار سليمان - بچهرهء نخستين بازگشته ، و اينهمه خرق عادت بارادهء الهى نمودار گشته است .\r\nامواج صدا و صوت در دستگاههاى فرستندهء راديو و تلويزيون و عكاسيهاى محير العقول كه از مسافتهاى بسيار دور ، با وجود موانع بسيار صورت ميگيرد ، نيز مشمول همين قانون علمى است ، كه طبق محاسبات علمى نخست تبديل بأمواج الكتريسته گشته و سپس به صورت نخستين بازگشت مينمايد .\r\nبشر اكنون در اين تئورى بسر ميبرد كه شايد بتواند بدنهاى انسانها و چيزهاى ديگر را نيز با تبديل بأمواج ، بسرعت برق بأكناف جهان بفرستد ، ولى هنوز در بسيارى از مقدمات كه مهمترين آنها حفظ قلب ، مركز حيات است ، متحيّر و بلا تكليف مانده است .\r\n\r\n\r\n","description":"","footnote":"\r\n( 1 ) - چنان كه در بحث شهب و احجار سماوى خواهد آمد .\r\n","page_name":" 184 ","page_number":192},
  {"content":"\r\n\r\nنظر نگارنده از استشهاد بعلم روز اين نيست كه بخواهد معجزات پيمبران را از روزنهء ناچيز علم بشر بنماياند ، بلكه از اين رهگذر اين خوارق عادات و اعمال الهى را از عنوان : « محال ، و بر خلاف عقل و علم است و . . . » بيرون آورد .\r\nگرچه تفاوت ره ببين از كجاست تا بكجا ؟ علم بشر - و علم خدا ! ! !\r\nالبته نبايد گمان برد كه سرعت نورى و ما فوق آن براى اجسام ديگر ، در انحصار تبديل بالكتريسته است ، بلكه اين يكى از روزنه‌هائى است كه بشر تاكنون اندكى بدان دست يافته ، و الّا ملكوت و حقيقت افعال الهى را كى توان با اين دانشهاى ناچيز توجيه كرد ؟ ! ! .\r\nو بايد گفت : همانگونه كه تأثير اراده ( بدون به كار انداختن وسيلهء مادى ) در حركت جسمى كه اعضاء بدن آدمى نيست ( چنان كه در تخت بلقيس ) فعلا تفسيرى از نظر علوم مادى ندارد - و اين موجب انكار اين گونه حوادث نيست - موضوع حركت نورى و يا ما فوق سرعت نور در اجسام غير نورى ( بدون آنكه تبديل به جسمى ديگر شوند ) نيز از اين قبيل است - و تنها چيزى كه ميتوان از نظر علم مسلم داشت و چاره‌اى هم از پذيرفتن آن نداريم ، موضوع هماهنگى و تناسب كيفيّت جسم و اندازهء حركت جسم است .\r\nروى اين اصل بايد گفت : تخت بلقيس بارادهء آن مرد الهى به خواست خدا طبعا با آن سرعت سرسام‌آور هماهنگى يافته تا توانسته است اين گونه سرعت گيرد ، اما چگونگى اين هماهنگى بر ما پوشيده است ، و فعلا دست تواناى علم از هرگونه توجيهى جز آنچه گذشت عاجز است ، ولى عجز و نيافتن دليل بر نبودن نيست .\r\nسخن در پيرامون خوارق عادات از نظر قرآن در تفسير « الفرقان » بطور مشروح آمده است ، براى تكميل اطلاع بدانجا مراجعه شود .\r\n\r\n","description":"","footnote":"","page_name":" 185 ","page_number":193},
  {"content":"\r\n\r\nسئوال : آيا اصولا قرآن دربارهء كاوش كردن در آسمان و ستارگان و دقّت و نظر دربارهء كيهان پهناور و موجودات آن سخن بميان آورده ؟ تا اين گونه استدلالات و انتظاراتى را از آيات مقدسات قرآنى داشته باشيم ؟ .\r\nپاسخ : پاسخ ما دو آيهء زير است :\r\n1 -  قُلِ انْظُرُوا ما ذا فِي السَّماواتِ وَ الْأَرْضِ وَ ما تُغْنِي الْآياتُ وَ النُّذُرُ عَنْ قَوْمٍ لا يُؤْمِنُونَ  [ يونس 101 
  ] .\r\nاى پيغمبر بمردمان تأكيد كن كه كاوش كنند و دقت نظر به كار برند ، تا بدانيد چه چيزهائى در آسمانها و زمين است ، ولى نشانهاى قدرت و علم الهى كه در سراسر جهان نمودار است ، و همچنين پيامبران الهى ، براى سنگدلان كه چشم حق‌بين را پوشيده‌اند ، اثرى ندارد .\r\nاز اين گونه آيات قرآنى كه بشريت را بتفكر و كاوش در آسمانها و زمين و موجودات آنها واداشته ، بسيار است ، و آيهء فوق بعنوان نمونه ياد شد .\r\nولى باز هم چنان كه در مقدمهء كتاب يادآور شديم ، تكرار ميكنيم : كه اين گونه اوامر و تأكيدات قرآنى تنها براى كشف جرم و جسم جهان نيست ، بلكه تا از اين رهگذر معرفت انسانها بآفريدگار بزرگ فزونى يابد ، و بدانش آنها و در نتيجه بتربيت و اخلاق انسانى آنها افزوده شود .\r\nگيريم كه بشر بساير كرات آسمانى مسافرت كرد - اگر از اين رهگذر معرفتش به خالق عالم بيشتر نشود چه فايده ؟ آرى پرواز شايستهء انسان پرواز روحانيست گرچه از رهگذر جسمانى پديد آيد .\r\n\r\n","description":"","footnote":"","page_name":" 186 ","page_number":194},
  {"content":"\r\n\r\n2 -  وَ كَأَيِّنْ مِنْ آيَةٍ فِي السَّماواتِ وَ الْأَرْضِ يَمُرُّونَ عَلَيْها وَ هُمْ عَنْها مُعْرِضُونَ  [ يوسف 106 
  ] .\r\nدور نيست آيهء فوق نيز پيش‌بينى از مسافرتهاى آيندهء كيهانى باشد كه :\r\nو چه بسا از نشانه‌هاى بزرگ علم و قدرت كه در آسمانها و زمين است و بشر بر آنها عبور مىكند ، ولى بهره‌اى جز اعراض از خدا نمىگيرد .\r\nو بديهى است كه كاملترين عبور بر موجودات آسمانى بوسيلهء مسافرتهاى محير العقول كيهانى صورت خواهد گرفت - و آيهء فوق با جملهء « يمرّون » كه باصطلاح صيغهء مضارع است - تمامى مراتب ضعيف و قوى عبور و مرور بر كرات آسمانى را از زمان نزول قرآن تا انقراض جهان شامل است .\r\nدر يك زمان بشر تنها با چشم ميتوانست ستارگانرا همچون شمعهاى فروزان در آسمان بنگرد و دربارهء آنها بينديشد\r\nسپس با چشم مجهّز ( تلسكوبها و عدسيهاى قوى ) توفيق كاملترى در اين راه بدست آورد .\r\nاكنون هم به اين خيال افتاده كه با سفينه‌هاى فضانورد از نزديك با همسايگان خود آشنا شود . . . و براى نخستين بار در تاريخ كيهان پيمائيهاى عادى بكرهء ماه راه يافته ، و بستارگان ديگر مانند مريخ و . . دائم در تكاپو است .\r\nو تمامى اين مراتب در جملهء « يمرون عليها » نهفته است ، و بلكه حقيقت مرور بر اجرام آسمانى همين مرحلهء اخير است ، كه مرور از نزديك باشد .\r\nشورويها هنوز به جائى نرسيده‌اند ، و تنها چند ثانيهء نورى از خانهء خود بفضا پريده‌اند و با سوقات « و هم عنها معرضون » بازگشته - و پاسخهائى مانند خدا را نديديم ، و فرشتگان نبودند - به خانه خود بازگشتند .\r\n\r\n","description":"","footnote":"","page_name":" 187 ","page_number":195},
  {"content":"\r\n\r\nآرى :\r\nباران كه در لطافت طبعش خلاف نيست در باغ لاله رويد و در شوره‌زار خس اگر كاروان مسافرتهاى آسمانى از خداپرستان باشد : سوقات آنها به هنگام بازگشت افزايش معرفت خدا و ايمان به او است ، و از باغهاى سرسبز دلهاى آنان لاله‌هاى رنگارنگ خداشناسى بيش از پيش سر مىزند .\r\nولى اين گونه مسافرتها براى شوره‌زار دلهاى خود پرستان و منكران خدا و كافران بجز تيغها و حربه‌هاى منحرف كنندهء ايمان سوقاتى ديگر همراه نخواهد آورد .\r\n\r\n","description":"","footnote":"","page_name":" 188 ","page_number":196},
  {"content":"\r\n\r\n\r\nاخبار درباره هفت زمين :\r\nعلى بن ابراهيم قمى از پدرش از حسين بن خالد از حضرت ابى الحسن الرضا عليه السّلام چنين آورده است كه :\r\nدربارهء آيهء  وَ السَّماءِ ذاتِ الْحُبُكِ  از آن حضرت پرسش نمودم ؟\r\nفرمود : « آسمان به زمين بستگى و پيوند دارد و ( براى مثال ) انگشتان خود را بهم پيوست » .\r\nگفتم چگونه آسمان با زمين پيوند است ؟ در صورتى كه خدا فرمايد :  رَفَعَ السَّماواتِ بِغَيْرِ عَمَدٍ تَرَوْنَها  خدا طاق آسمانها را بدون استوانه‌اى ديدنى بلند كرد ! فرمود : « چنان كه صريح آيه است ، آسمانرا استوانه و يا پايه‌اى است جز آنكه به چشم نميآيد » به چشم نيامدن غير از نبودن است . « 1 »\r\nگفتم اين چگونه است توضيح فرما ؟ .\r\nدر پاسخ كف دست راست را روى كف دست چپ نهاده فرمود :\r\n« اين زمين پائين است و آسمان نخست بر روى آن همچون سقفى است ، و زمين دوم برفراز آسمان اول قرار دارد و آسمان دوم به روى آن همچون طاقيست . .\r\nو به همين روش برشمرد تا زمين هفتمين كه آسمان هفتم برفراز آنست » . . .\r\nسپس به اين آيه تمسك جست كه :\r\n الَّذِي خَلَقَ سَبْعَ سَماواتٍ وَ مِنَ الْأَرْضِ مِثْلَهُنَّ يَتَنَزَّلُ الْأَمْرُ بَيْنَهُنَّ  .\r\n\r\n\r\n","description":"","footnote":"\r\n( 1 ) - از حديث فوق نيروى جاذبهء عمومى به خوبى هويدا است .\r\n","page_name":" 189 ","page_number":197},
  {"content":"\r\n\r\nآنگاه دربارهء امر الهى كه ميان زمينها و آسمانهاى هفتگانه در جريانست چنين فرمود كه : صاحب اين امر رسول اللّه صلى اللّه عليه و آله ، و جانشين پس از وى مىباشند - پيغمبر روى همين زمين ما است و امر الهى از ميان آسمانها و زمينها گذشته ، و در پايان بر وى نازل مىشود .\r\nگفتم بنابراين ما تنها بر روى يك زمين قرار داريم ؟ « 1 » .\r\nفرمود : آرى - و شش كرهء خاكى ديگر در محيط فوق زمين ما قرار دارد « 2 » .\r\nآنچه از حديث فوق با آيهء مورد بحث ظاهرا موافقت دارد : هفت بودن زمين و همچنين وجود اوامر تشريعى و تكليفى الهى است ، كه در تمامى آنها جاريست با اين امتياز كه صاحب امر الهى در تمامى اين عوالم همين پيغمبر بزرگوار ما است كه رسالت دعوتش نيز بر تمامى مكلّفان جهان آفرينش از آسمانها و زمينها و آنان كه در شش كرهء خاكى ديگرند نيز شاملست .\r\nو اما موضوع پيوستگى زمينها و آسمانها با استوانه‌هاى ناديدنى ، ظاهرا اشاره به نيروى جاذبه عمومى و موافق با آيهء مورد استشهاد امام عليه السّلام است كه :\r\n رَفَعَ السَّماواتِ بِغَيْرِ عَمَدٍ تَرَوْنَها . . .  .\r\nچيزى كه تاكنون نگارنده شاهدى صريح از قرآن براى آن نيافته است ، موضوع\r\n\r\n\r\n","description":"","footnote":"\r\n( 1 ) - اين پرسش كه به صورت تعجّب از امام شده ظاهرا از اين جهت است كه راوى از پيش چنان مىپنداشته كه هفت زمين بمعنى طبقات هفتگانهء زمين است ، و به همين جهت در برابر اين گونه تفسير با حيرت‌زدگى سئوال كرده .\r\n( 2 ) - دربارهء اينكه در جهان خلقت هفت كرهء خاكى مشابه وجود دارد بگواهى آيهء : « و من الأرض مثلهن » اضافه بر احاديثى كه ياد نموديم ، در المنثور ( ج 6 ص 28 ) نيز از رسول خدا صلى اللّه عليه و آله بسند خود تعدد زمينها را نقل كرده ولى از لحاظ آنكه مطالبى نامفهوم نيز ياد كرده است از ذكر متن اين حديث و ساير احاديثى كه نامفهوم و يا نادرست به نظر ميرسد خوددارى ميكنيم .\r\n","page_name":" 190 ","page_number":198},
  {"content":"\r\n\r\nجايگاه شش زمين ديگر است ، زمين ما برحسب آياتى چند با ساير ستارگانى كه به چشم ميخورند زير نخستين آسمان قرار دارد ، ولى آيا شش زمين ديگر از سيارات منظومهء شمسى ما هستند ؟ و يا چنان كه نص حديث فوق است : هر يك به زير يكى از آسمانها قرار دارند ؟ اللّه اعلم . . .\r\nولى از آيهء  خَلَقَ سَبْعَ سَماواتٍ طِباقاً  شايد بتوانيم اين حديث را تأييد كنيم ، زيرا همانندى كه در آيهء  وَ مِنَ الْأَرْضِ مِثْلَهُنَّ  گوشزد شده در انحصار عدد نيست بلكه رويهم بودن آنها نيز بگواهى آيهء فوق منظور است كه چنان كه آسمانهاى هفت‌گانه هر طبقه‌اى روى طبقهء ديگر است و نه در عرض او ، زمينها نيز چنان باشد كه : هر يكى در فضاى فوق ديگرى جاى داشته باشد ، و در آغاز كتاب بر مبناى آيه  فَقَضاهُنَّ سَبْعَ سَماواتٍ  اين احتمال گذشت كه مادهء زمينى و گاز آسمانى هر دو بارادهء الهى بهفت آسمان بخش شدند ، هفت آسمان بجاى خود ولى هفت زمين نيز هر يك در يكى از اين آسمانها جايگزيدند ، گاز آسمانى و مادهء زمينى را بهفت آسمان بخش كرد ، دخانرا بهفت بخش و مادهء خاكى را نيز ميان اين هفت بخش تقسيم فرمود ، و بعدا نيز پيرامون جايگاه هفت زمين و احتمالات مختلفه مطالبى خواهيم داشت .\r\nدر المنثور « 1 » در پيرامون نبوتهائيكه در شش زمين ديگر حكمفرما است از ابن عبّاس چنان آورده است كه :\r\n« هفت زمين ، در هر يك پيمبرى مانند پيمبر شما حضرت محمد صلى اللّه عليه و آله و آدم مانند آدم عليه السّلام و نوح چون نوح و ابراهيم چون ابراهيم و عيسى چون عيسى عليه السّلام » .\r\n\r\n\r\n","description":"","footnote":"\r\n( 1 ) - ( ج 6 ص 238 ) عن ابن جرير و ابن ابى حاتم و الحاكم و صححه ، و البيهقى فى الشعب و فى الاسماء و الصفات عن ابى الضحى عن ابن عباس فى الآية .\r\n","page_name":" 191 ","page_number":199},
  {"content":"\r\n\r\nگرچه ظاهرا اين سخن تعدد هر يك از پيامبران نامبرده در زمينهاى هفتگانه است ، ولى از آنجا كه اين معنى با . . . و فرمايش حضرت رضا عليه السّلام در حديث گذشته مخالف است ، ناگزيريم كه وجود هر يك از اين بزرگوارانرا بمعنى وجود نبوتهايشان در تمامى دنياهاى مسكون و امتهاى جهان هستى تفسير كنيم ، و نه آنكه هر يك از اين پيمبران بتعداد دنياهاى مسكون متعدد باشند ، و ما در كتاب « المقارنات » در پاسخ اعتراض حداد بيروتى آياتى بر عموميت دعوت محمد صلى اللّه عليه و آله آورده‌ايم ، كه نمايندهء شمول دعوت قرآن بر تمامى مكلّفان جهان هستى است . « 1 »\r\nو از برخى ديگر از سخنان ابن عباس و ديگران نيز دورنماى قابل ملاحظه‌اى\r\n\r\n\r\n","description":"","footnote":"\r\n( 1 ) - اين كتابرا كه در چهار مجلد است نگارنده در پاسخ گروه مؤلفان ضد قرآن تأليف نموده ، و جزء اولش بچاپ رسيده است ، چند سالست لجنهء مبشرين مسيحى در بيروت با تمامى امكانات خود كتابهائى به گمان نقض قرآن تأليف و بنام استاد حداد نشر كرده‌اند ، و تاكنون پنج مجلّد از اين رشته بطبع رسيده و مجانا يا ببهاى اندك در دسترس عربى زبانها گزارده‌اند .\r\nنگارنده پس از اطلاع از اين هجوم و شبيخون ناروا بر قرآن ، بعنوان انجام يكى از بزرگترين واجبات كه دفاع از ناموس اسلام است بتأليف مجلدات المقارنات پرداخت ، و بعنوان كوچكترين خدمت بساحت مقدس قرآن با فروش خانهء خود جلد اول را بچاپ رسانيد ، و اين تذكر نه از براى خود نمائيست ، بلكه تا مگر خفتگان بيدار شوند و از خدمات جانى و مالى براى دفاع از اسلام عزيز فروگزار نكنند ، و بدانند اين سيلهاى پول كه بعنوان اسلام مصرف مىشود ، پيش از هر چيز بايستى در راه دفاع از نواميس اسلامى مصرف گردد .\r\nنگارنده از خداى بزرگ استمداد مىطلبد كه بتواند با تمامى امكانات در سنگر نگهبانى قرآن تا پاى جان فداكارى و وفادارى كند - ان تنصروا اللّه ينصركم و يثبت اقدامكم .\r\n","page_name":" 192 ","page_number":200},
  {"content":"\r\n\r\nاز آيهء فوق ديده مىشود « 1 » .\r\nو در دعاى سمات است كه : « و باسمك الذى حمدت به فى السماوات و الأرضين » قسم به آن نامت كه از رهگذر آن در آسمانها و زمينها ترا حمد و ستايش كنند .\r\nبنابراين در ساير زمينها نيز آفريدگانيست كه بسپاس و ستايش الهى مشغولند و رويهمرفتهء اين گونه سخنان و احاديث ، وجود موجوداتى عاقل و مكلّف است در دنياهائى غير از دنياى مسكون ما ، كه نبوتها و احكام و اوامر الهى - چنان كه بر ما - بر آنها نيز شامل و حاكم است .\r\nدر پيرامون تعدد زمينها و وسعت و فاصله بين آنها و همچنين جايگاه هر يك نيز اخبار گوناگونى به چشم مىخورد :\r\nدر حديث رضوى گذشت كه : هر يك از هفت زمين به زير يكى از آسمانها است كه در نتيجه هر زمينى در جوّ محيط بر زمين ديگر قرار دارد .\r\nولى طبرى از رسول خدا اين گونه آورده است كه : « آيا ميدانيد چيست اين زمين ؟ » « 2 » گفتند : خدا و رسولش بهتر ميداند !\r\nفرمود : زير اين زمين ، زمين ديگريست و . . تا هفت زمين به همين روش برشمرد\r\n\r\n\r\n","description":"","footnote":"\r\n( 1 ) - چنان كه از ابن عباس است كه در پاسخ شخصى دربارهء « و من الأرض مثلهن » گفت :\r\nچه به تو اطمينان ميدهد كه تفسير اين جمله را بشنوى و كافر نشوى ؟ و نيز از او است كه : اگر شما را بتفسير اين آيه اخبار كنم ( لكفرتم و كفركم بتكذيبكم بها ) كافر خواهيد شد ، و كفر شما بتكذيب اين آيه است . از قتاده است در آيهء فوق كه : « در هر آسمان و هر زمين خلقى است از آفريدگان خدا و امريست از اوامر الهى و حكمى و قضائى از قضاء او » .\r\nو از حسن است كه بين زمين و آسمان خلق و امريست ( در المنثور ص 238 ) .\r\n( 2 ) - ( ج 28 ص 254 ) قال : حدثنا ابن عبد الأعلى قال حدثنا ابن ثور عن معمر عن قتاده قال بينا النبى صلى اللّه عليه و آله جالس مرة مع اصحابه . . ؟\r\n","page_name":" 193 ","page_number":201},
  {"content":"\r\n\r\nو فاصلهء ميان هر يكى را با ديگرى پانصد سال راه معرفى فرمود . . . « 1 »\r\nزمين كرويست ، خوانندهء دقيق به خوبى درك مىكند كه اضافه بر اينكه بين اين دو سخن اختلاف و ضديتى نيست - از حاصل جمع آنها كرويت زمين و معلّق بودن آن در جوّ پهناور كيهان نيز مستفاد مىشود\r\nآرى مقتضاى كرويت زمين همين است كه اگر بخواهند جايگاه آن را نسبت بساير كراتيكه در جوّ محيط آن قرار دارند بسنجند - گاه گويند - فلان ستاره زير زمين است - و هنگامى هم گويند - روى آن قرار دارد ، از آنرو كه زير و روى زمين در اين جهت مشتركند كه در كلمهء - جوّ محيط به زمين - جمع ميشوند - مثلا فلان ستاره نسبت بآسيا بالاى زمين ، و نسبت بآمريكا زير آن قرار دارد .\r\nدربارهء كروى بودن زمين آيهء زيرين نيز جلب نظر مىكند :\r\nأ و لم يروا إلى ما بين أيديهم و ما خلفهم من السّماء و الأرض .\r\nآيا نظر نكردند بسوى آنچه در پيش و پس آنها از آسمان و زمين نمايانست .\r\nو جاى هيچگونه شكى نيست كه مقصود از « ما بين ايديهم » نسبت به زمين و آسمان تنها چشم‌انداز جلوى انسان نيست ، زيرا آسمان بالاى سر است و نه جلوى رو ، و همچنين زمين در انحصار آنچه در جلو و عقب انسانست نميباشد ، بلكه طرف راست و چپ انسان نيز زمين است ، بنابراين مقصود از آسمان و زمين جلوى انسان افق دائره‌اى هر انسانيست - اعم از افق آسمانى و زمينى ، و روى اين اصل بخشهاى آسمانى و زمينى كه در پشت آن قرار دارند افق مقابل اين\r\n\r\n\r\n","description":"","footnote":"\r\n( 1 ) - در المنثور نيز از ابن عباس به همين تعبير آورده است : كه زير اين زمين زمين ديگر و . . .\r\nتا هفت زمين وجود دارد ، و سپس بآيهء :  « وَ مِنَ الْأَرْضِ مِثْلَهُنَّ يَتَنَزَّلُ الْأَمْرُ بَيْنَهُنَّ »  تمسك جست .\r\n","page_name":" 194 ","page_number":202},
  {"content":"\r\n\r\nافق حاضر است كه طبعا در پشت آن قرار دارد ، و اين آيه با اين توضيح نمودار كاملى از كرويت زمين و آسمان است . و اللّه الهادى .\r\nنكتهء ديگرى كه در تعبير دو حديث گذشته ( نبوى و رضوى ) بدست مىآيد اينست كه : تمامى شش كرهء خاكى - برادران زمين - در يك سمت آن نيستند بلكه در سمتهاى گوناگون جاى گزيده‌اند . . . و از فاصلهء پانصد سال راه كه بعنوان مسافت بين هر يك از زمينهاى هفت‌گانه معرفى شده با ضميمهء رواياتى كه فاصلهء ميان هر آسمانى را با آسمان ديگر عين همين مقدار دانسته است ، جايگاه هفت زمين برحسب آنچه در رضوى گذشت تأييد مىشود .\r\nاين پانصد سال راه هم ظاهرا اشاره بدورى مسافت زياد است ، و نه همين اندازه ، آن هم پياده ، كه دست‌كم اين مسافتها پانصد سال نورى و فوق آنست .\r\nكدام يك بزرگترند : « 1 » صدوق در كتاب « توحيد » از رسولخدا صلى اللّه عليه و آله آورده است : كه اين زمين با كسانى كه در آن زندگى ميكنند ، در برابر زمينى كه در زيرش قرار دارد نيز همچون حلقه‌ايست در صحرائى پهناور .\r\n\r\n\r\n","description":"","footnote":"\r\n( 1 ) - زمين ما گرچه احيانا به نظر تحقيرآميز در برابر ميلياردها كرات بزرگ كيهان پنداشته مىشود - ولى از لحاظ ادامهء زندگى و خيلى چيزهاى ديگر چنان كه بزرگتر و يا كوچكتر از اين ميبود لطمات جبران‌ناپذيرى را در برداشت .\r\nدكتر فرانك آلن استاد فيزيك زيستى در يكى از سخنان خود كه در پيرامون اثبات وجود خدا گفته ، در اين‌باره گويد : « اگر زمين بكوچكى ماه و قطر آن يك چهارم قطر كنونى آن بود نيروى جاذبهء آن يك ششم جاذبهء فعلى ميشد ، هرگز براى نگاهداشتن آب و هوا بر روى آن كفايت نميكرد ، و درجهء حرارت به صورت كشنده‌اى بالا ميرفت ، به عكس اگر قطر آن دو برابر قطر كنونى مىبود : سطح زمين چهار برابر سطح فعلى ، ( بقيه در صفحه بعد )\r\n","page_name":" 195 ","page_number":203},
  {"content":"\r\n\r\nو زمين دوم با ساكنانش در برابر آن زمين كه در زيرش قرار دارد نيز همچون حلقه‌ايست در صحراى وسيع .\r\nو به همين منوال برشمرد تا زمين هفتم ، و اين آيه را تلاوت فرمود :\r\n خَلَقَ سَبْعَ سَماواتٍ وَ مِنَ الْأَرْضِ مِثْلَهُنَّ  الآية . .\r\nسپس افزود كه : « اين آسمان با ساكنانش در برابر آسمان اول همچون حلقه اى است در بيابان وسيعى و . . . تا هفت آسمان . . . » .\r\nاز كلمهء « كسان » كه دربارهء ساكنان زمينها و آسمانها در حديث فوق تكرار شده ، وجود موجودات عاقل در تمامى آنها تأييد مىشود ، زيرا اين كلمه تنها در مورد عقلا و صاحبان ادراك آورده مىشود .\r\n\r\n\r\n","description":"","footnote":"\r\n( بقيه از صفحه قبل ) و نيروى جاذبهء آن دو برابر نيروى كنونى ميشد ، و ارتفاع جوّ به شكل خطرناكى تقليل پيدا ميكرد ، و فشار هوا از يك كيلوگرم بر سانتيمتر مربع به دو كيلوگرم بالا ميرفت - همهء اين عوامل عكس العمل شديدى بر روى زندگى ميداشت ، نواحى زمستانى بسيار زياتر ميشد ، و جاهاى قابل سكونت به صورت قابل ملاحظه‌اى كاهش مييافت ، نقاط اجتماع مردم از يكدگر دور و وسائل ارتباطى بسيار دشوار يا تقريبا غيرممكن ميشد .\r\nو اگر زمين ما ببزرگى خورشيد بود چگالى ( وزن مخصوص ) خود را حفظ ميكرد و نيروى جاذبه 150 برابر ميشد ، و ارتفاع جوّ حدود 10 كيلومتر تنزّل ميكرد ، و بخار شدن آب غير ممكن ميشد ، و فشار هوا تقريبا به 150 كيلوگرم بر سانتيمتر مربع ميرسيد ، يك جانور يك كيلو گرمى 150 كيلوگرم وزن پيدا ميكرد ، و اندام آدمى بكوچكى اندام سنجاب ميشد - زندگى عقلى براى چنان موجوداتى ديگر امكان‌پذير نبود » .\r\nنگارنده : نتيجهء اين تحقيق اين نيست كه ناهنجار شدن زندگى در صورت كوچكتر و يا بزرگتر بودن زمين ما دربارهء ساير زمينها نيز باشد زيرا موقعيت فضا و فاصله و همچنين شرايط زندگى را براى موجودات از لحاظ اختلاف نوع نيز بايستى در نظر گرفت ، و ممكن است در همين زمين زندگى بعضى از موجودات زنده كه در برخى از كرات آسمانى وجود دارند غير ممكن باشد و بالعكس . . .\r\n","page_name":" 196 ","page_number":204},
  {"content":"\r\n\r\nو آنچه خيلى روشن از اين حديث دانسته شد ، اختلاف وسعت زمينها و آسمانها نسبت به يكديگر است .\r\nو در المنثور بر ضدّ حديث فوق از ابو الشيخ در عظمت از ابى الدرداء از رسول خدا صلى اللّه عليه و آله اين گونه آورده است كه : قطر هر يك از اين زمينها پانصد سال راه است ، و ميان هر يك نيز همين فاصله وجود دارد ( ج 6 ص 238 ) .\r\nولى از لحاظ آنكه آيه‌اى موافق و يا مخالف با هر يك از ايندو در قرآن وجود ندارد قبول اين گونه احاديث مشروط بقطعيت صدور آنهاست . . و اللّه العالم .\r\n\r\nشواهدى ديگر بر وجود عاقلانى در ساير زمينها و آسمانها :\r\nبحار الانوار « 1 » از رسولخدا صلى اللّه عليه و آله آورده است كه با حضرت امير المؤمنين عليه السّلام فرمود : « يا على ، خدا هفت موطن را با تو به من نشان داد :\r\n. . . موطن دوم معراج بود كه جبرئيل مرا بعالم بالا صعود داد . . .\r\nتمامى آسمانها و زمينهاى هفتگانه براى من نمودار شد ، بطوريكه ساكنان و آبادكنندگان آنها را ديدم » .\r\nنگارنده : ساكنان و آبادكنندگان هفت زمين از سنخ فرشتگان نيستند - زيرا آيهء زير و برخى ديگر از دلايل - سكونت و راه رفتن را از فرشتگان سلب كرده است .\r\nقال تعالى :  قُلْ لَوْ كانَ فِي الْأَرْضِ مَلائِكَةٌ يَمْشُونَ مُطْمَئِنِّينَ لَنَزَّلْنا عَلَيْهِمْ مِنَ السَّماءِ مَلَكاً رَسُولًا  [ اسراء 97 
  ] .\r\n\r\n\r\n","description":"","footnote":"\r\n( 1 ) - ( ج 6 ص 517 ) به اين سند : بر ( سرائر ) محمد بن عيسى عن ابى عبد اللّه المومن ، عن على بن حسان ، عن أبى داود السبيعى ، عن بريدة الاسلمى عن رسول اللّه صلى اللّه عليه و آله .\r\n","page_name":" 197 ","page_number":205},
  {"content":"\r\n\r\nكلمهء « لو » كه باصطلاح در زمينهء محال بودن چيزى ميآورند سكونت و راه رفتن در زمين را براى فرشتگان ناشدنى خوانده است .\r\nو از ابى بصير « 1 » از حضرت صادق عليه السّلام است كه فرمود : « جبرئيل پيمبر الهى « حضرت محمد صلى اللّه عليه و آله » را به آسمان صعود داد . . . » سپس گذارشهاى معراج را از رسول خدا اين گونه نقل فرمايد كه : « سپس مرا به آسمان ششم بالا برد كه ناگهان خلق بسيارى ديدم كه همچون أمواج دريا موج ميزنند ، در اين آسمان فرشتگان مقرب نيز بودند ، سپس مرا به آسمان هفتم برد كه در آنجا نيز خلق و فرشتگانى ديدم » .\r\nنگارنده : از اينكه خلق و فرشتگان در دو جاى اين حديث مقابل يكديگر ذكر شده‌اند چنان مينمايد كه در آسمانها مخلوقاتى غير از آنان نيز وجود دارند .\r\nو بحار الأنوار از مثنى بن وليد حناط آورده است كه : از حضرت صادق عليه السّلام دربارهء هفت آسمان پرسيدم ، فرمود : « هفت آسمانست كه در هر يك آفريدگانى زندگى ميكنند ، و در فاصلهء هر يك با ديگرى نيز آفريدگانى وجود دارد » گفتم : زمين چطور ؟ فرمود : « هفت زمين است كه در پنج زمين خلايقى است و در دوتاى ديگر اثرى از زندگى نيست » .\r\nو در يكى از زيارتهاى عاشورا است كه : « فلقد عظمت بك الرزيّة و جلت فى المومنين و المسلمين و فى اهل السماوات و أهل الأرضين اجمعين » .\r\nاى حسين عزيز ! مصيبت تو در ميان مومنين و مسلمين و اهل آسمانها و اهالى زمينها بس بزرگ بود . . .\r\n\r\n\r\n","description":"","footnote":"\r\n( 1 ) - بحار ( ج 6 ص 507 ) .\r\n","page_name":" 198 ","page_number":206},
  {"content":"\r\n\r\nروى اين اصل بايستى عقلائى در ساير كرات خاكى و خصوصا در زمينهاى هفتگانه وجود داشته باشند ، تا مصيبت شهادت آنحضرت برايشان گران و ناگوار آيد .\r\n\r\nآيا تمامى اين زمينها آبادند ؟\r\nدرين پيرامون اضافه بر حديث فوق چنان به نظر ميرسد كه :\r\n1 - مفيد در اختصاص « 1 » از حضرت صادق عليه السّلام آورده است كه . . حضرت على بن ابى طالب از ميان دو نوع ابر آسمان‌پيماى سخت و رام ( صعب و ذلول ) دومى را برگزيد ، و روى اين مركب در هفت زمين سير نمود و چنان ديد كه :\r\nسه زمين خراب و چهار زمين آباد است .\r\n2 - و نيز از حضرت باقر عليه السّلام نقل كرده است كه ذو القرنين بين اين دو ابر آسمان‌پيماى سخت و رام ( صعب و ذلول ) دومى را برگزيد ، و روى اين مركب در هفت زمين سير نمود و چنان ديد كه : سه زمين خراب و چهار زمين آباد است .\r\n3 - و نيز از حضرت باقر عليه السّلام نقل كرده است كه ذو القرنين بين اين دو مركب آسمان‌پيما مخيّر شد ، و از اين ميان مركوب ( ذلول ) را برگزيد ، و براى صاحب شما ( حضرت مهدى آل محمد صلى اللّه عليه و آله ) ابر سخت ( صعب ) ذخيره شده .\r\nگفتند : ابر سخت كدام است ؟\r\nفرمود : آنكه داراى رعد و برق و صاعقه باشد .\r\n\r\n\r\n","description":"","footnote":"\r\n( 1 ) - به اين سند : عن احمد بن محمد عن عيسى بن الحسين بن سعيد عن عثمان بن عيسى عن سماعة بن مهران و غيره ، عن ابى بصير عن ابى عبد اللّه عليه السّلام\r\nو در بصائر الدرجات نيز حديث فوق نقل شده است .\r\n","page_name":" 199 ","page_number":207},
  {"content":"\r\n\r\nآرى ، پرچمدار انقلاب جهانى : حضرت مهدى عليه السّلام بر اين مركوب فضانورد سوار مىشود و در اسباب هفت آسمان و هفت زمين بالا ميروند ( و در تمامى آسمانها سير مىكند ) پنج آباد و دو خراب است « 1 » .\r\nنگارنده : جملهء « آباد » و « خراب » در دو حديث فوق معلوم نيست كه تنها مربوط بزمينهاست ، و يا شامل آسمانها نيز مىشود ، و در هر صورت اين خرابى يا از لحاظ آن است كه قيامت آنگونه كرات خاكى برپا شده و اهلش نيز منقرض گشته‌اند ، و يا آنكه هنوز زندگى در آنها آغاز نشده است .\r\nاين مطالب مانند اصل آبادى چند كرهء خاكى ديگر و وجود عقلا و مكلفان در هر يك از آنها تاكنون مبهم است ، و هنوز شعاع دوربين علم بشر تا اين حدود نرسيده است . و اللّه اعلم و هو الهادى .\r\nو نگارنده احتمال ميدهد كه بهشت آدم ابو البشر نيز از همين زمينهاى هفتگانه باشد - و نه آنكه زمين ما - و تفصيل اين سخن را در تفسير « الفرقان » آورده‌ايم و در آخر كتاب حاضر نيز در اين پيرامون اندكى گفتگو خواهيم كرد ، انشاء اللّه .\r\n\r\nاخبار پيرامون برخى از زمينها :\r\nاز رسولخدا صلى اللّه عليه و آله است كه : « خدا زمينى سفيد دارد كه سير خورشيد در آن زمين سى روز است ، و وسعتش نيز سى برابر زمين ما است « 2 » .\r\nو در خبر ديگر از آنحضرت صلى اللّه عليه و آله اين جمله را نيز افزوده است كه : آن زمين\r\n\r\n\r\n","description":"","footnote":"\r\n( 1 ) - اين حديث را صفار نيز در بصائر الدرجات نقل كرده است .\r\n( 2 ) - طريحى در مجمع البحرين از فخر رازى در جواهر القرآن .\r\n","page_name":" 200 ","page_number":208},
  {"content":"\r\n\r\nپر از موجودات زنده است « 1 » .\r\nو از حضرت صادق عليه السّلام است كه : پشت زمين ما زمينى است سفيد كه نورش از ما است ، و در آن خلقى زندگى ميكنند كه همگى آنها خدا پرستند ، و هرگز شرك و بت‌پرستى در آنها وجود ندارد . « 2 »\r\nرجوع باصل مطلب\r\n\r\nسخنان مفسران دربارهء هفت زمين :\r\nنوعا مفسران قرآن بگواهى « مثلهن » موافق احاديث گذشته بوجود هفت زمين جدا از يكديگر معترفند .\r\nشيخ طبرسى رضوان اللّه عليه در مجمع اين گونه آورده است كه « 3 » : « و من الأرض مثلهن » يعنى خدا آفريد از جنس اين زمين مانند هفت آسمان - اما نه در كيفيت - زيرا بدون شك آسمان و زمين از نظر چگونگى با يكديگر اختلاف دارند ، بلكه اين همانندى در عدد است .\r\nو هرگز دربارهء آسمانها اختلافى نيست كه هر يك برفراز ديگرى است ، و درباره زمينها نيز گروهى گفته‌اند هفت زمين بعضى برفراز بعضى ديگر « 4 » زيرا\r\n\r\n\r\n","description":"","footnote":"\r\n( 1 ) - شيخ ابو الليث سمرقندى ( 373 ه ) در كتاب خود ، و علامه شهرستانى در الهيئة و الاسلام نقل كرده است كه نسخه خطى اين كتاب نزدش موجود است و كاغذش گواهى ميدهد كه پيش از سنه 800 هجرى نوشته شده .\r\n( 2 ) - بحار الأنوار و بصائر الدرجات .\r\nتذكر : اينكه خبر از كتاب علامه شهرستانى نقل شده است .\r\n( 3 ) - ( ج 10 ص 311 ) .\r\n( 4 ) - چنان كه از احاديث مربوطه و نمودار آياتى چند نيز اين مطلب بدست آمده مقتضاى مماثلت زمينها با آسمانها نيز چنان است كه هم در عدد و هم در اينكه هر يك فوق ديگرى در جوّ محيط بر آن قرار داشته باشد مانند آسمانها باشند .\r\n","page_name":" 201 ","page_number":209},
  {"content":"\r\n\r\nچنان كه اين زمينها بهم پيوسته بودند - يك زمين بودند ، نه هفت زمين .\r\nدر اين ميان طنطاوى و همفكرانش دربارهء آيهء فوق بر خلاف نص قرآن و روايات اسلامى عدد را در انحصار هفت ندانسته ، گويد : « . . يعنى از جنس زمين نيز مانند آسمانها هفت عدد بيافريديم » .\r\nو اين عدد مقتضى حصر نيست - چنان كه گوئى در نزد من دو اسب تندرو است - تو و برادرت بر هر يك از آنها سوار شويد .\r\nهمانگونه كه اين سخن باوجود هزاران اسب نزد گوينده منافاتى ندارد ، دربارهء هفت زمين نيز چنان بايد گفت . . . زيرا علماى نجوم آورده‌اند كه :\r\n« كمترين تعدادى كه از زمينهاى گردنده بر گرد خورشيدها ميتوان حدس زد سيصد ميليون زمين است ، گرچه اين عدد از دانشمندان نجومى تقريبى و ظنى مىباشد » .\r\nطنطاوى نظير همين سخن بىپايه را دربارهء هفت آسمان نيز تكرار كرده ( چنان كه خواهد آمد ) و اين خطاى فاحش را بدين جهت مرتكب شده است كه پنداشته - هر ستاره‌اى نسبت بجوّ محيط خود « حتى در اصطلاح قرآن » زمينى است ، و آن جوّ - آسمان آن ستاره محسوب مىشود .\r\nولى روى اين حساب خورشيدهائى هم كه اين ستارگان بر گرد آنها در گردشند بايستى در زمرهء زمينها محسوب شوند .\r\nاز طنطاوى بايد پرسيد : آيا حد زمين بودن هر ستاره‌اى اينست كه بر گرد يك خورشيد بگردد ؟ به چه دليل ؟\r\nو يا روى گمان گذشته ، تمامى ستارگان بنام زمينها ناميده ميشوند ؟\r\nمثالى كه طنطاوى براى اثبات مدعاى خود آورده خيلى با موضوع بحث تفاوت دارد :\r\n\r\n","description":"","footnote":"","page_name":" 202 ","page_number":210},
  {"content":"\r\n\r\nچقدر فرقست ميان اين سخن كه : من دو اسب دارم تو و برادرت سوار شويد ، ( در زمينه‌اى كه گوينده در مقام گزارش تعداد اسبهاى خود نيست ) و اين جمله كه اسبهاى من بهفت عدد ميرسد ( هنگاميكه بر خلاف سخن فوق گوينده در صدد گزارش تعداد اسبهاى خود باشد ) .\r\nاز هر خواننده‌اى ولو فاقد اطلاعات علمى و ادبى هم باشد ميپرسيم : آيا ميان اين دو سنخ گفتار فرق نيست ؟ مسلما پاسخ مثبت خواهد بود .\r\nبنابر زمينهء دوم چنانچه تعداد اسبهاى گوينده از هفت عدد بيشتر و يا كمتر باشد آيا سخن دروغ نيست ؟\r\nآيهء مورد بحث :  « خَلَقَ سَبْعَ سَماواتٍ وَ مِنَ الْأَرْضِ مِثْلَهُنَّ »  كه هفت بودن آسمانش در نه آيهء قرآنى تكرار شده - در مقام گزارش تعداد آسمانها و زمينهائى است كه پروردگار از آغاز پديد آورده .\r\nو نه مانند مثال طنطاوى ناظر به مقامى ديگر باشد ، چنان كه مهندس در مقام گزارش ساختمانهائيكه كرده است گويد : هفت دستگاه ساخته‌ام .\r\nاينك بايد از طنطاوى پرسيد : آيا از يك نفر گويندهء عادى و حتى بيسواد زشت نيست كه در مقام تعداد املاك خود تنها بذكر 000 ر 000 ر 300 هفت سيصد ميليونيم آنها اكتفا كرده و چنان وانمود سازد كه بيش از اين مقدار چيزى ندارد .\r\nعدد تخمينى سيصد ميليون زمين كجا و عدد هفت كجا ؟ .\r\nو از اينجا زشتى اين نسبت بوحى الهى هويداست كه نامبرده بپندار عظمت گفتهء دانشمندان نجوم آن‌گونه كه شايد در كلام الهى دقت نكرده است .\r\nاز همهء اينها گذشته ، از كجا معلوم شد كه ستاره ( نجم ، كوكب . . . ) و زمين در اصطلاح قرآن يكسان باشند ؟ .\r\n\r\n","description":"","footnote":"","page_name":" 203 ","page_number":211},
  {"content":"\r\n\r\nآنچه از اطلاقات اين دو كلمه « ستاره - زمين » از آيات قرآنى بدست ميآيد بر خلاف پندار طنطاوى اختلاف معنى و مصداق آنها است .\r\nدر سراسر قرآن لفظ « سماوات » ( جمع ) در 190 جا ياد شده ، ولى دربارهء زمين تنها كلمهء « ارض » به چشم مىخورد - و تعداد معين زمينها تنها از آيهء مورد بحث بدست آمده است .\r\nو كلمهء مصابيح و نجوم و كواكب كه در چند جاى قرآن ياد شده هرگز شامل زمين ما و يا زمينهاى ديگر نبوده ، و بلكه در مقابل آنها آمده است . « 1 »\r\nو چنان كه در بحث آسمان و ستارگان خواهد آمد ستارگانيكه به چشم ميخورند شايد تنها در آسمان اول جاى دارند ؟ . .\r\nو از آنچه در پيرامون هفت زمين در ذيل آيهء  « وَ مِنَ الْأَرْضِ مِثْلَهُنَّ »  گذشت ، با ضميمهء آغاز آفرينش و تولد جهان كه در اول كتاب يادآور شديم چنان نتيجه مىشود : خدا آسمانها و ستارگان را از گازهاى داغى كه از انفجار مادهء نخستين پديد شده بود آفريد ، و هفت كرهء خاكى مانند و هم سنخ يكديگر از بقاياى اين انفجار پديد آورد . . . و كرات خاكى ديگرى هم كه احيانا وجود داشته باشند ، آنگونه هماهنگى كه در اين هفت كره وجود دارد ، با اينها و يا با هم نيز ندارند .\r\nبنابراين كلمهء زمين و ستاره در اصطلاح قرآن يكسان نبوده ، و هر كدام بمعنى يك سنخ از كرات جوّ پهناور كيهان آمده ، و كلمهء زمين و زمينها تنها دربارهء زمين ما و يا هر هفت كرهء خاكى آورده مىشود .\r\nولى كلمهء ستارگان : ( نجوم - كواكب - مصابيح - بروج . . ) دربارهء ساير\r\n\r\n\r\n","description":"","footnote":"\r\n( 1 ) - در بحث آسمان و ستارگان در اين پيرامون تفصيل بيشترى خواهيد ديد .\r\n","page_name":" 204 ","page_number":212},
  {"content":"\r\n\r\nكرات آسمانى است كه از گازهاى داغ متراكم جرم نخستين آسمانى بارادهء آفريدگار پديد آمده‌اند - ياد شده است .\r\nدر بحث آسمان و ستارگان راجع بفرق ميان نجوم و كواكب و مصابيح و بروج سخنانى خواهيم داشت ، انشاء اللّه تعالى .\r\n\r\nكوهها يا ميخها و لنگرهاى كشتى زمين\r\nپيرامون چگونگى پيدايش كوهها سخنانى بطور اختصار از رهگذر بحث در آيات مربوطه گذشت . « 1 »\r\nو از دورنماى برخى آيات چنان مينمايد : كه پيدايش كوهها نتيجهء كشش و توسعهء زمين بوده است .\r\nاز پيش هم گذشت كه تودهء روان آتشزاى زمين در اثر حركات دورانى - بمقتضاى قانون فرار از مركز - محكوم كششهائى در سطح برونى خود گشته و در اثر برخورد اين سطح با فضاى محيط چين‌خوردگيهائى بر آن نمودار گرديد .\r\nروى اين اصل چنان كه وسعت و كشش كيهان‌پيماى ما در اثر گردش دورانى و غيره بوده ، چين‌خوردگيهاى كوهها نيز در اثر اين كشش و مجاورت با فضا پديد شده است ، و اين آغاز نصب كوهها است چنان كه قرآن فرمايد :\r\n وَ إِلَى الْجِبالِ كَيْفَ نُصِبَتْ  [ غاشية 19 
  ] . آيا بخلقت شگفت‌انگيز كوهها دقت نميكنيد كه چگونه بر سطح زمين گذارده شده است .\r\nو :  وَ الْأَرْضَ مَدَدْناها وَ أَلْقَيْنا فِيها رَواسِيَ  [ ق 7 - حجر 19 
  ] .\r\n\r\n\r\n","description":"","footnote":"\r\n( 1 ) - در بحث ذيل آيات سورهء فصلت و غيره .\r\n","page_name":" 205 ","page_number":213},
  {"content":"\r\n\r\nو :  هُوَ الَّذِي مَدَّ الْأَرْضَ وَ جَعَلَ فِيها رَواسِيَ وَ أَنْهاراً  [ رعد 3 
  ] .\r\nپروردگار بزرگ زمين را كشيد ، و ميخهاى بلند كوهها را بر آن افكند ، و قرار داد .\r\nگمان ميرود : دو جملهء « ألقينا - جعل فيها » كه در آيات فوق به ترتيب بمعنى افكندن و قرار دادن كوهها است - ناظر باختلاف تشكيل كوهها باشد ، كه برخى در اثر انفجار و طغيان مواد مذاب اعماق زمين به صورت آتشفشانها سر از گريبان سطح خارجى زمين برون آورده - و اين اجرام از درون زمين بر سطح آن افكنده شدند « و القينا » . « 1 » و بعضى همان سنگهاى آسمانى باشند كه احيانا داراى جرمهاى بسيار بزرگ بوده و بر زمين ما پرتاب شده‌اند « و القينا » « 2 » .\r\nو قسمتى هم همان چين‌خوردگيهاى دورانهاى اوليّهء تكامل زمين ميباشند كه از دو قسم اول با جملهء « القينا » « 3 » و از سوم با « جعلنا » تعبير شده است .\r\nاما چه آثارى از فرو رفتن اين ميخهاى بلند براى زمين نمودار است ؟ .\r\nدر گذشته بدليل آيهء   أَ لَمْ نَجْعَلِ الْأَرْضَ مِهاداً وَ الْجِبالَ أَوْتاداً   [ نبأ 7 
  ] .\r\nدانستيم كه موقعيّت كوهها نسبت به زمين ما مانند ميخهاى گهواره است ، كه جايگاه متحرك سرنشينان خود را از اضطراب و سقوط نگهبانست .\r\nآيات ديگرى هم با چهره‌هاى ديگر در اين زمينه به چشم مىخورد :\r\n1 -  وَ أَلْقى فِي الْأَرْضِ رَواسِيَ أَنْ تَمِيدَ بِكُمْ وَ أَنْهاراً وَ سُبُلًا . . .  [ نحل 15 
  ] .\r\n\r\n\r\n","description":"","footnote":"\r\n( 1 ) - جملهء القاء - افكندن - دربارهء كوهها در آيات 10 لقمان و 15 نحل نيز ياد شده است .\r\n( 2 ) - چنان كه در باب سنگها و شهابهاى آسمانى خواهد آمد .\r\n( 3 ) - با اين تفاوت كه افكندن كوههاى قسم اول از اعماق زمين بر سطح آن و در قسم دوم آن از ما فوق زمين بوده است .\r\n","page_name":" 206 ","page_number":214},
  {"content":"\r\n\r\n2 -  وَ جَعَلْنا فِي الْأَرْضِ رَواسِيَ أَنْ تَمِيدَ بِهِمْ وَ جَعَلْنا فِيها فِجاجاً  [ انبياء 31 
  ] .\r\n3 -  وَ أَلْقى فِي الْأَرْضِ رَواسِيَ أَنْ تَمِيدَ بِكُمْ وَ بَثَّ فِيها مِنْ كُلِّ دابَّةٍ  [ لقمان 10 
  ]\r\nآيات فوق درين معنى هماهمگى دارند : كه يكى از مهمترين آثار كوهها نگهبانى انسانها و موجودات زنده است از اضطراب و سقوط در جوّ پهناور كيهان :\r\nكه اگر اين ميخها بر سطح گهواره زمين كوفته نميشد ، و اين لنگرهاى سنگين بر پيكر سفينهء كيهان‌پيماى ما نمىپيوست ، حركات درهم و سرسام‌آور زمين منظم و معتدل نميشد ، و ميخهاى جاذبه ياراى رام كردن اين فضانورد را نداشتند .\r\nاخبار :\r\nبرخى از فرمايشات امير المومنين على عليه السّلام نيز در پيرامون اين‌گونه آثار كوهها از پيش گذشت مانند :\r\n« و وتّد بالصّخور ميدان أرضه » « 1 » خدا بوسيلهء صخره‌ها و كوههاى بلند اضطراب و نابسامانى زمين را كه نتيجهء حركت دورانى و غيره بود ميخكوب كرد .\r\nو : « فسكنت على حركاتها من أن تميد بأهلها » « 2 » در اثر پديد آمدن كوهها زمين در عين حركت محكوم بآرامش گرديد ، كه سرنشينانش از پرتاب محفوظ ماندند - نه آنكه به كلى ساكن گردند - بلكه « على حركتها » در عين حركت به آرامى و نظم گرائيد ، آنگونه كه براى ما محسوس نيست .\r\nو : « عدّل حركاتها بالرّاسيات من جلاميدها » آفريدگار حكيم حركات گوناگون زمين را بوسيلهء ميخهاى بلند كوهها كه در اعماق و اكناف آن كوبيد ، منظم و آن را رام فرمود .\r\n\r\n\r\n","description":"","footnote":"\r\n( 1 ) - ميدان بمعنى حركت دورانى با اضطراب است ( خطبه 1 نهج البلاغة ) .\r\n( 2 ) - خطبه 202 نهج البلاغة .\r\n","page_name":" 207 ","page_number":215},
  {"content":"\r\n\r\nو دربارهء آيهء ( نحل 15 ) :  وَ أَلْقى فِي الْأَرْضِ رَواسِيَ أَنْ تَمِيدَ بِكُمْ  نيز سخنانى به اين منوال است :\r\nدر المنثور از قيس بن عباد آورده كه : چون خدا زمين را آفريد همچون اقيانوسى روان شد « 1 » پس فرشتگان گفتند : هرگز اين جايگاه احدى نخواهد بود ، ولى پس از چندى كوههاى بلندى بر سطح آن ديدند ، و ندانستند كه از كجا پديد شده است .\r\nاين حديث با فرمايش امير مومنان در پاسخ سوال از آفرينش كوهها كه فرمود :\r\n« كوهها از امواج آفريده شده است » چنان نتيجه ميدهد ، كه زمين در آغاز مذاب و همچون اقيانوس روان بود ، و سپس سطح خارجى آن كه همچون امواجى متلاطم بود در اثر حركات گوناگون و برخورد با فضاى سرد تبديل به چين‌خوردگيهاى كوهها گرديد ، چنان كه در آغاز كتاب گذشت .\r\nدر المنثور از قتاده نيز نقل كرده كه معنى آيه چنانست :\r\nخدا زمين را بوسيلهء كوهها پاىبرجا و آرام نمود ، و اگر چنان نميبود هيچ جنبنده‌اى هرگز نميتوانست بر آن آرام گيرد .\r\nطبرى گويد : « 2 » « ميد » بمعنى اضطراب آمده - چنان كه گويند : « مادت السفينة » هنگاميكه سرنشينان خود را مضطرب و مشرف بغرق كند ، و از همين ريشه است « ميد » بمعنى دور كه برخى دريانوردان بدان مبتلا مىشوند .\r\nو رويهمرفته آنچه از آيات و روايات و نظرات گذشته بدست ميآيد اينستكه :\r\nكوهها زمين را از اضطراب در حركات دورانى و غيره حافظ بوده ، و سرنشينان آن را از سقوط نگهبانند .\r\n\r\n\r\n","description":"","footnote":"\r\n( 1 ) - اشاره به حالت مذاب بودن كرهء زمين است .\r\n( 2 ) - ج 14 ص 90 تفسير كبير .\r\n","page_name":" 208 ","page_number":216},
  {"content":"\r\n\r\nشگفتا ! شايد برخى از خوانندگان به نظر سطحى و بدون تأمل بر اين سخنان بدينگونه خرده‌گيرى كنند كه :\r\nنسبت كوههاى زمين بقطرش از زبرى پوست پرتقال بپرتقال ناچيزتر است ، زيرا از « 6367 » كيلومتر شعاع تقريبى زمين تنها 50 الى 100 كيلومتر آن پوسته است و پس از آن كرهء آذر كه به حالت مذاب و محكوم 3000 درجه حرارتست 1300 كيلومتر مىباشد ، و سپس كرهء سنگين يا هستهء مركزى كه بر اثر فشار طبقات فوقانى تقريبا حالت جامد دارد ، بقيهء اين شعاع را اشغال نموده است .\r\nو تازه اگر حداكثر كلفتى پوستهء جامد زمين را در نظر بگيريم نسبت به تمامى شعاعش حدود 70 / 1 مىشود ، آنگاه اگر كوهها را كه حداكثر ارتفاعشان 8880 متر است نسبت به اين پوسته بسنجيم نسبت 1 / 0 خواهد بود ، و در نتيجه مرتفع‌ترين كوهها نسبت بشعاع زمين 700 / 1 خواهد بود .\r\nاينك زمين كه محكوم حركات گوناگونست ، و بمقتضاى اين حركت پوسته اى بسيار كلفت لازم دارد تا از انفجار بياسايد ، چگونه تحت الحفظ اين مأمورين ناتوان : « كوهها » قرار گرفته ، و با اينوسيلهء ناچيز از گسيختگى در امان مانده است ؟ .\r\nولى شگفت‌انگيزتر از اين ، حقيقت غير قابل انكاريست كه خود معترض نيز بدان اقرار نموده ، يعنى اعتراف دارد كه پوستهء جامد زمين نسبت بشعاع آن بسيار ناچيز است ، و درعين‌حال با وجود حركات گوناگون زمين منفجر نميشود !\r\nپاسخ اين گونه پرسشها جز توضيحاتى در پيرامون استقامت پوستهء جامد زمين و پيوندهاى سنگى آن نيست :\r\nما ميدانيم كه مرتفع‌ترين كوهها 8880 متر است مانند « إورست » و عميقترين دريا در نزديكى مجمع الجزاير فليپين 000 ر 10 متر ، روى اين اصل\r\n\r\n","description":"","footnote":"","page_name":" 209 ","page_number":217},
  {"content":"\r\n\r\nفاصله ميان مرتفع‌ترين قله‌ها و عميق‌ترين درياها حدود 19 كيلومتر خواهد بود ، و اين مقدار نسبت به پوستهء جامد زمين كه بين 50 - 100 كيلومتر است به حد متوسط يك چهارم خواهد بود .\r\nاينك با در نظر گرفتن اينكه كوهها گرچه احيانا در سلسله‌هاى خارجى از يكديگر جدا ديده ميشوند ، ولى در قاعده‌هاى زيرزمينى اكثرا بهم پيوندند ، و به تعبير قرآن « رواسي » يعنى همچون ميخهاى سر كچ در اعماق پوستهء جامد زمين بهم دوخته شده‌اند ، از اينجا به خوبى پى ميبريم كه چه اثر بزرگى از اين ميخهاى كوتاه و بلند ، كه بر پيكر اين كرهء غول پيكر كوفته شده عايد آن مىشود ، و او را در حركات وضعى و انتقالى و غيره از انفجار نگه ميدارد .\r\nو مسلما اگر كوهها نمىبودند ، پوستهء جامد زمين به تنهائى از چنان پيش آمدهاى مرگبارى نمىتوانست جلوگيرى كند .\r\nآرى ، كوهها هم ميخهاى اين فضانورد مىباشند ، و هم اين لنگرهاى منظم سفينهء كيهان‌پيماى ما را تعديل نموده ، و از اضطراب محفوظ داشته ، و هم آن را از انفجار نگهبانست و . . .\r\nهمان اندازه كه حجم زمين نسبت بپوسته و كوههاى آن خيلى زياد است ، پوستهء جامد و زبريهاى ( كوهها ) آن نيز سخت و مستحكم مىباشند .\r\nچگونه پوستهء پنج ميليمترى محفظهء فولادى مىتواند هزارها برابر قطرش مايعاترا نگهدارد ، ولى پوستهء ( 50 - 100 ) كيلومترى زمين با اين ميخهاى بلند مستحكم ياراى نگهبانى محتويات حدود 6000 كيلومترى خود را ندارد - با آنكه سازندهء اين پوسته آفريدگار بزرگ است . . . و هو على كل شىء حفيظ .\r\n* * *\r\n\r\n","description":"","footnote":"","page_name":" 210 ","page_number":218},
  {"content":"\r\n\r\n\r\nزمين دستگاه مرموز خبرگيرى و خبرگزارى خدا كه هرگونه كردار و گفتار و صدائى را كه بر سطح آن نمودار شود ، بدون كم و كاست در خود ضبط كرده ، و روز رستاخيز همگى آنها را آشكار مينمايد !\r\nقال اللّه تعالى :          إِذا زُلْزِلَتِ الْأَرْضُ زِلْزالَها * وَ أَخْرَجَتِ الْأَرْضُ أَثْقالَها * وَ قالَ الْإِنْسانُ ما لَها * يَوْمَئِذٍ تُحَدِّثُ أَخْبارَها * بِأَنَّ رَبَّكَ أَوْحى لَها * يَوْمَئِذٍ يَصْدُرُ النَّاسُ أَشْتاتاً لِيُرَوْا أَعْمالَهُمْ * فَمَنْ يَعْمَلْ مِثْقالَ ذَرَّةٍ خَيْراً يَرَهُ * وَ مَنْ يَعْمَلْ مِثْقالَ ذَرَّةٍ شَرًّا يَرَهُ          ( 8 ) .\r\nآنهنگام كه زمين دچار سختترين و وحشت‌انگيزترين زلزله و اضطراب شود *\r\nو درپى اين جنبش بىسابقه چيزهاى سنگين كه در درون دارد برون ريزد *\r\nو انسان از روى وحشت گويد : زمين را چه پيش‌آمدى رخ داده ؟ *\r\nدر چنان هنگامى :\r\nزمين تمامى گزارشات گذشتهء خود را اخبار خواهد نمود *\r\nبوسيلهء رابطهء مرموزى كه پروردگارت براى آن نهاده است *\r\nدر اين روز مردمان دسته دسته از درون خاك بجهان زندگى آخرين صدور خواهند يافت ، تا آنچه كرده‌اند بنگرند *\r\nپس هركه كوچكترين كار پسنديده كرده است همانرا خواهد ديد *\r\nو هركس كمترين كردار زشت كرده نيز همانرا خواهد نگريست ! ( 8 ) .\r\n\r\n","description":"","footnote":"","page_name":" 211 ","page_number":219},
  {"content":"\r\n\r\n\r\nوحى : « 1 »\r\nراغب در مفردات القرآن گويد : وحى اشارهء مرموز و سريع را گويند ، و اين اشاره هنگامى با سخن است ، و گاهى با صداى عارى از سخن ، و گاه به اشاره با بعضى از اعضاء ، و گاه با نوشتن و . . .\r\nدر نتيجه « وحى » رابطه‌ايست مرموز ، و اين رابطه برحسب اختلاف چگونگى ربط و رابط و مربوط و موردش مراتب و درجاتى گوناگون خواهد داشت .\r\nاگر رابطهء گيرنده انسان و يا مانند آن باشد : وحى بمعنى مطلق رمز خواهد بود « 2 » و اگر ارتباط و إعلام از طرف حضرت اقدس الهى باشد ، چنانچه مورد آن پيمبرى از پيمبران باشد : اين گونه وحى رسالت است « 3 » و اگر فرشته يا انسانى كامل و غير نبى باشد : بنام وحى الهام و واردات ملكوتى قلبى خوانده ميشوند « 4 »\r\nو اگر حيوانى فاقد عقل و تكليف مورد اعلام مرموز الهى قرار گيرد : بناچار\r\n\r\n\r\n","description":"","footnote":"\r\n( 1 ) - تفصيل سخن پيرامون مراتب « وحى » را در كتاب وحى القرآن آورده‌ايم ، اين كتاب به صورت مقالاتى چند در مجلّهء الاضواء الاسلاميه نجف اشرف چاپ و منتشر شده ، و در آينده انشاء اللّه تعالى در جزوه‌اى مستقل چاپ خواهد شد .\r\n( 2 ) - و اين رمز اعم از خير و شر است : قسم اول مانند وحى ذكريا بقومش ، چنان كه فرمايد :\r\n فَخَرَجَ عَلى قَوْمِهِ مِنَ الْمِحْرابِ فَأَوْحى إِلَيْهِمْ أَنْ سَبِّحُوا بُكْرَةً وَ عَشِيًّا  [ مريم 11 
  ] .\r\nو از قسم دوم است :  وَ إِنَّ الشَّياطِينَ لَيُوحُونَ إِلى أَوْلِيائِهِمْ . .  [ الانعام 121 
  ] .\r\n( 3 ) - وحى نبوت و رسالت در موارديست كه مورد وحى پيمبرى از پيمبران باشد .\r\n( 4 ) - مانند وحى در مورد مادر موسى عليه السّلام كه :  وَ أَوْحَيْنا إِلى أُمِّ مُوسى أَنْ أَرْضِعِيهِ  [ القصص 7 
  ] و همچنين حواريين عيسى عليه السّلام در صورتى كه عنوان نبوت نداشته باشند :\r\n إِذْ أَوْحَيْتُ إِلَى الْحَوارِيِّينَ أَنْ آمِنُوا بِي وَ بِرَسُولِي قالُوا آمَنَّا . .  [ مائده 111 
  ] .\r\n","page_name":" 212 ","page_number":220},
  {"content":"\r\n\r\nوحى در آن مورد رمزى از رموز آفرينش در غريزهء او خواهد بود « 1 » .\r\nو چنان كه موجودى بيجان و جماد باشد : وحى در مورد او خاصيّتى مرموز و پنهان است « 2 » .\r\nبنابراين « وحى » در  بِأَنَّ رَبَّكَ أَوْحى لَها  كه دربارهء زمين اطلاق شده :\r\nاز نوع چهارم بوده ، و به اين معنى است كه :\r\nزمين بروز رستاخيز تمامى گزارشات گذشتهء خود را آشكار مينمايد . . .\r\nچگونه ؟ بوسيلهء رابطه‌اى مرموز كه آفريدگار مربى تو ( و تمامى آفريدگان ) بهنگام آفرينش با آن گرفته ، و چنان رمزى شگفت‌انگيز در بنيه و مادهء آن نهاده ، كه بسى بهتر و دقيق‌تر از هر دستگاه گيرنده‌اى ، تمامى صورتها و صداها را در خود ضبط كرده و بهنگام خود در محكمهء عدل إلهى تمامى آنها را بدون كم و كاست آشكار مىكند ، و طبيعى است كه دستگاهى مىتواند فرستندهء گزارشاتى باشد كه قبلا آن گزارشات را در خود ضبط كند ، تا بتواند عين آن را تحويل و گزارش دهد .\r\nآيهء فوق تصريح مىكند : كه زمين تمامى حوادث و گزارشات گذشتهء خود را آشكار خواهد كرد ، پس ناگزير بايستى همگى آنها را قبلا در خود ضبط كرده باشد .\r\n* * *\r\n\r\n\r\n","description":"","footnote":"\r\n( 1 ) - چنان كه دربارهء زنبور عسل فرمايد :  وَ أَوْحى رَبُّكَ إِلَى النَّحْلِ . .  [ نحل 68 
  ] .\r\n( 2 ) - مانند زمين در آيهء مورد بحث  بِأَنَّ رَبَّكَ أَوْحى لَها  .\r\n","page_name":" 213 ","page_number":221},
  {"content":"\r\n\r\n\r\nدستگاه خبرگزارى خدا :\r\nتمامى دستگاههاى فرستندهء عالم تنها با شرايطى خاص با قيد حفظ كيفيت خود در حال گرفتن خبر ، مىتوانند امانتهاى خود را تحويل دهند .\r\nو اما زمين ، اين دستگاه مرموز اطلاعاتى و خبرگيرى خدا ، هنگامى به ارادهء الهى آغاز پخش خبر مىكند ، كه بكلّى طومار وجودش از هم پاشيده :\r\n  إِذا زُلْزِلَتِ الْأَرْضُ زِلْزالَها . .    يَوْمَ تُبَدَّلُ الْأَرْضُ غَيْرَ الْأَرْضِ . .    وَ إِذَا الْأَرْضُ مُدَّتْ . وَ أَلْقَتْ ما فِيها وَ تَخَلَّتْ . .    إِذا دُكَّتِ الْأَرْضُ دَكًّا . .   وَ إِذَا الْجِبالُ سُيِّرَتْ . .   وَ إِذَا الْبِحارُ سُجِّرَتْ . .   وَ إِذَا الْقُبُورُ بُعْثِرَتْ . .  .\r\nآرى ، آن هنگاميكه زمين در اثر زلزله و انقلاب منفجر شود ، آنگونه كه بچهرهء غيرزمينى درآيد - اگرش بنگرى نشناسى - دچار كششى سخت گردد ، و تمامى آنچه را كه در باطن پنهان داشته آشكار سازد ، كوهها بسرعت به حركت آيند ، و در اثر جنبش شديد تبديل بغبار شوند ، و اقيانوسها از شدت حادثه به جوش آيند ، پس از اين انفجار عظيم كه در اين دستگاه گيرندهء خبر رخ داده - نخست زمين ، امانتهاى بدنهاى آدميان و مكلّفانرا تحويل دهد - و سپس امانات ديگر : اعمال و اصوات و اقوال آنها را :  يَوْمَئِذٍ تُحَدِّثُ أَخْبارَها . \r\nتا سيه روى شود هركه در او غش باشد .\r\n* * * \r\nانعكاس اعمال ! !\r\nعنوان فوق در قرون گذشتهء اسلامى نظر محققان و دانشمندان اسلامى را به خود جلب كرده ، و در پيرامون توجيه آن سخنانى گوناگون گفته‌اند ، اين دوربين آياتى از قبيل آيات مورد بحث و رواياتى زياد است كه چنان وانمود ساخته :\r\n\r\n","description":"","footnote":"","page_name":" 214 ","page_number":222},
  {"content":"\r\n\r\nانسان تمامى اعمال و حالات خود را در جهان آخرت خواهد ديد ، و صداهاى خويش را خواهد شنيد تا به جائى كه :\r\n  فَمَنْ يَعْمَلْ مِثْقالَ ذَرَّةٍ خَيْراً يَرَهُ ، وَ مَنْ يَعْمَلْ مِثْقالَ ذَرَّةٍ شَرًّا يَرَهُ   .\r\nمفهوم مستقيم و عارى از توجيه اين گونه آيات اينستكه : گفتار هر گوينده و كردار هر عمل‌كننده ، آنگونه‌اى كه بوده ، در آنجهان شنيده و ديده مىشود . « 1 »\r\nپيش از اينكه بشر از رهگذر مادى به اين حقيقت آگاه شود كه : صورتها و صداها در فضاى جهان نابود نميشوند ، مردمان از متقدم و متجدد ، و بيدين و با دين ، در اين گونه حقايق قرآنى متحيّر بودند ، يكى به حساب خرافات و مطالبى نامفهوم مىآورد ، و ديگرى از لحاظ اينكه كلام الهى است تعبدا مىپذيرفت .\r\nپس از آنكه دستگاههاى : گيرنده و فرستنده ، ضبط صوت و راديو و تلويزيون و غيره بوجود آمد ، تازه روزنه‌اى ناچيز از اين رمز شگفت‌انگيز براى بشر نمودار شد ، كه : جهان ماده دستگاه گيرندهء صورتها و صداها است .\r\nبراساس همين موفقيت - بشر بهوس افتاده كه صداها و بلكه صوتهاى برخى از نوابغ گذشتگان را بگيرد ، و صداهاى آنانرا بشنود ، و چهره‌هاشانرا بنگرد ، تا چه پيش آيد ! .\r\nقرآن با الحان گوناگون مرتبهء كامل اين رمز را دربارهء زمين و فضاى آن تصريح كرده ، و حتى اعضاء و بدنهاى مكلفان را همچون نوار ضبط صوت دستگاه اطلاعاتى و ضبط كنندهء اعمال خوانده است .\r\nدر آيات مورد بحث موضوع خبرگزارى زمين دو مرتبه تصريح و تأكيد شده :\r\n1 -  لِيُرَوْا أَعْمالَهُمْ . .  مردم محشور ميشوند تا كارهاشان نشان داده شوند .\r\n\r\n\r\n","description":"","footnote":"\r\n( 1 ) - تفصيل سخن در پيرامون تجسم اعمال را در تفسير « الفرقان » آورده‌ايم .\r\n","page_name":" 215 ","page_number":223},
  {"content":"\r\n\r\n2 -  فَمَنْ يَعْمَلْ . . .  پس هر زشت و زيبا از گفته‌ها و اعمال خويشتن را خواهند ديد و شنيد . . و پس از ديدن ظاهرى حقيقت آنها را خواهند چشيد .\r\nبنابراين ، خبرگزارى زمين نيازمند بتأويل و توجيه ببرخى از سخنان گذشتگان و يا معاصران نيست ، بلكه اين اخبار بمعنى نمودار ساختن انعكاسات اعمال است ، كه مردمان كردارهاى خود را بوسيلهء گزارش زمين خواهند ديد ، و گفته‌هاى خود را خواهند شنيد .\r\nو چنانچه گزارش زمين بمعنى ديگر باشد ، ديدن اعمال نيز معنى ديگرى از قبيل پاداش اعمال و مانند آن خواهد داشت .\r\nاخبار : على بن ابراهيم قمى در آيهء « ليروا أعمالهم » گويد : مردمان بر آنچه كرده‌اند آگاه مىشوند ، و خالد بن يحيى « 1 » از حضرت صادق عليه السّلام در ذيل آيهء :\r\n اقْرَأْ كِتابَكَ كَفى بِنَفْسِكَ الْيَوْمَ عَلَيْكَ حَسِيباً  نقل كرده كه فرمود :\r\n« بندگان خدا بروز رستاخيز آنگونه بأعمال خود آگاه ميشوند كه گوئى در همان حال انجام داده‌اند ، و در آنهنگام خواهند گفت :\r\n يا وَيْلَتَنا ما لِهذَا الْكِتابِ لا يُغادِرُ صَغِيرَةً وَ لا كَبِيرَةً إِلَّا أَحْصاها \r\nاى واى بر ما . . ! اين چگونه ثبت شده كه هيچ خرد و بزرگى را فروگذار نكرده مگر آنكه برشمرده .\r\nو از رسول خدا صلى اللّه عليه و آله است كه آيهء :  يَوْمَئِذٍ تُحَدِّثُ أَخْبارَها  را خواند و فرمود : « ميدانيد گزارش زمين چيست » ؟ گفتند : خدا و رسول ميداند -\r\nفرمود : « گزارش زمين بدين‌گونه است كه بر تمامى اعمال مرد و زن گواهى\r\n\r\n\r\n","description":"","footnote":"\r\n( 1 ) - بحار الأنوار ( ج 7 ص 334 ) .\r\n","page_name":" 216 ","page_number":224},
  {"content":"\r\n\r\nميدهد كه : اين ، چنين ، و آن ، چنان كرده است در فلان روز ، و فلان » « 1 » و طبرانى از ربيعة الجرشى از رسول اللّه صلى اللّه عليه و آله آورده است كه فرمود :\r\n« تحفّظوا من الأرض فإنّها أمّكم . . » « 2 »\r\nنسبت به زمين : اين دستگاه مرموز اطلاعاتى و خبرگيرى - بسيار محافظه‌كار باشيد ، كه مركز و زادگاه شما است ، و هر خير و شرّى را از هركس ثبت و ضبط نموده ، و بموقع خود گزارش خواهد داد :\r\nو إبن ابى حاتم از ابى سعيد خدرى آورده است كه : چون اين آيه نازل شد :\r\n فَمَنْ يَعْمَلْ مِثْقالَ ذَرَّةٍ خَيْراً يَرَهُ  گفتم : يا رسول اللّه ! راستى من آنچه كرده‌ام خواهم ديد ؟ ! .\r\nفرمود : « آرى ، خواهى ديد » .\r\nگفتم : اعمال بزرگ را ؟ .\r\nفرمود : « آرى » .\r\nگفتم : و كردارهاى كوچك را ؟ .\r\nفرمود : « آرى » .\r\nگفتم : اى واى ! كاش مادر مرا سقط كرده بود .\r\n\r\n\r\n","description":"","footnote":"\r\n( 1 ) - در المنثور ( ج 6 ص 68 ) با اين سند : اخرج احمد و عبد بن حميد و الترمذى و صححه النسائى و ابن جرير و ابن المنذر و الحاكم و صححه ابن مردويه البيهقى فى شعب الأيمان عن ابى هريرة ، قال : قرأ رسول اللّه صلى اللّه عليه و آله : . .\r\nخبر فوق را ابن مردويه و بيهقى نيز در شعب الايمان از انس بن مالك از رسول خدا صلى اللّه عليه و آله نقل كرده‌اند ، با اندك اختلافى در عبارت .\r\n( 2 ) - در مجمع ( ج 10 ) اين گونه آورده است كه : روى الواحدى باسناده مرفوعا إلى ربيعة الجرشى ، قال : قال رسول اللّه صلى اللّه عليه و آله « حافظوا على الوضوء ، و خير اعمالكم الصلاة ، و تحفظوا من الأرض فإنها امكم و ليس فيها أحد يعمل خيرا او شرا إلا و هى مخبرة به » .\r\n","page_name":" 217 ","page_number":225},
  {"content":"\r\n\r\nفرمود : « ابو سعيد ، ترا بشارت دهم كه : اعمال پسنديده ده برابر تا هفتصد و بيشتر اجر دارد ، و كارهاى ناپسند بدون كم و زياد ، و يا آنكه خدا ( در صورت توبه و يا شفاعت و غيره ) از آن گناه در گذرد ، و هرگز احدى تنها به عمل خود نجات نيابد .\r\nگفتم : تو نيز چنانى يا رسول اللّه !\r\nفرمود : « آرى ، منهم ! جز اينكه پروردگار مرا مشمول رحمت خويش گرداند » « 1 » .\r\nو نيز از ابو سعيد خدرى « 2 » است كه چون در صحرا باشى صداى خود را باذان بلند كن كه من از رسولخدا صلى اللّه عليه و آله شنيدم مىفرمود :\r\n« صدا به هيچ جن و انس سنگى نميرسد جز آنكه ( در روز قيامت ) گواهى خواهند داد .\r\nو از ابو كهمس است « 3 » كه از حضرت صادق عليه السّلام پرسيدم : نمازهاى نافله را در يك مكان بخوانيم بهتر است ؟ يا در جاهاى مختلف ؟\r\nفرمود : « نه ، شايسته است اينجا و آنجا بخوانيد ، كه مكانها براى صاحبان اعمال ، بروز رستاخيز گواهى داده ، و كردار آنها را گزارش ميدهند .\r\nو از رسولخدا صلى اللّه عليه و آله « 4 » است كه : « هشيار باشيد همانگونه كه پروردگار\r\n\r\n\r\n","description":"","footnote":"\r\n( 1 ) - مقصود اينست كه اعمال انسان هركه و هرچه باشد در قبال نعمتهاى بيكران الهى ارزشى ندارد ، و كسى در برابر اعمال خود چيزى از خدا بستانكار نيست جز آنكه خدا بلطف خود وعدهء ثواب در برابر اعمال صالحه داده است .\r\n( 2 ) - مجمع البيان ( ج 10 ص 526 ) .\r\n( 3 ) - بحار الأنوار ( ج 7 ص 381 ) عن ابى عن سعد عن ابن ابى الخطاب عن الحكم بن مسكين عن عبد اللّه بن الرراد قال سئل ابو كهمس ابا عبد اللّه عليه السّلام .\r\n( 4 ) - بحار الأنوار ( ج 7 ص 315 ) چاپ جديد تهران .\r\n","page_name":" 218 ","page_number":226},
  {"content":"\r\n\r\nشما را فرموده است : كه دربارهء خودتان و اديان و اموالتان محتاط و انديشناك باشيد ، و گواهان عادل بدين منظور بر شما گماشته است ، همچنين خدا را بر بندگان خود از تمامى آفريدگان گواهانى است كه مراقب آنهايند :\r\n لَهُ مُعَقِّباتٌ مِنْ بَيْنِ يَدَيْهِ وَ مِنْ خَلْفِهِ يَحْفَظُونَهُ مِنْ أَمْرِ اللَّهِ  [ 13 / 12 
  ] .\r\nبراى او دنبال كنندگانى است كه بامر خدا او را نگهبانند - و تمامى اعمال و سخنان و الفاظ و لحظات او را ضبط ميكنند - تمامى جايگاهها ( بقاع ) كه بر آنها كارى كنند ، له و يا عليه او گواهان الهى ميباشند « 1 » .\r\nچه بسيار مردمانى كه در قيامت بگواهى اين گواهان صدق سعادتمند ، و چه بيشمار بدبخت و سيه‌روى شوند « 2 » .\r\nآن گروه كه كارهاى شايسته كرده‌اند ، اعضاى بدن آنها و مكانها و ماه و سال و ساعت و روز و شب گواهان آنهايند ، و سعادت خواهند يافت .\r\nو اينان عليه بدكاران نيز گواهى دهند كه شقاوت ابدى نصيبشان خواهد بود .\r\n\r\nدستگاه ضبط در اعضاء و اعصاب آدميان :\r\nدر آياتى چند ، اعضاء خود آدميان نيز بعنوان دستگاههاى گيرندهء خبر و ضبط كنندهء اصوات و اعمال آنها معرفى شده چنان كه فرمايد :\r\n  وَ كُلَّ إِنسانٍ أَلْزَمْناهُ طائِرَهُ فِي عُنُقِهِ وَ نُخْرِجُ لَهُ يَوْمَ الْقِيامَةِ كِتاباً يَلْقاهُ مَنْشُوراً . اقْرَأْ كِتابَكَ كَفى بِنَفْسِكَ الْيَوْمَ عَلَيْكَ حَسِيباً . .   [ اسراء 14 
  ] .\r\n\r\n\r\n","description":"","footnote":"\r\n( 1 ) - و الليالى و الأيام و الشهور مشهودة ، له او عليه .\r\n( 2 ) - ان اللّه عز و جل يبعث يوم القيامة عباده اجمعين و امائه فيجمعهم فى صعيد واحد ينفذهم البصر و يسمعهم الداعى و يحشر الليالى و الأيام و يستشهد البقاع و الشهور على اعمال العباد .\r\n","page_name":" 219 ","page_number":227},
  {"content":"\r\n\r\nطائر هر انسانى را بر گردنش ثابت و ملازم داشته ، و گردنگيرش ساخته‌ايم ، و روز قيامت براى او بيرون آوريم كتابى را كه در برابر خود باز و روشن مىنگرد ، بخوان كتاب خود را كه خودت امروز براى گواهى بر اعمال خويش كافى ميباشى .\r\n\r\nطائر :\r\nسيد شريف رضى « طائر » را بمعنى عمل گرفته است ، ولى بايد ديد كه وجه اينكه از عمل بطائر ( پرنده ) تعبير شده چيست ؟\r\nچيزى كه فعلا به نظر نگارنده ميرسد اينست كه : تمامى گفته‌ها و كردارهاى آدميان از نظر سطحى خودشان همچون پرنده‌هاى زندانى است كه رها شوند ، سخنى كه انسان گفت پس از گفتن پريده و در جو بيكران جهان ناپديد و نابود شده است ، و صورتهاى اعمال آدميان نيز پس از انجام ناپديد گشته .\r\nو رويهم رفته آنچه از انسان سرزند مانند پرنده‌اى كه از دست آدمى بگريزد و ناپديد شود همگى آنها نابود مىشوند ؟\r\nاين از نظر سطحى آدميان - ولى آيهء مورد بحث  « وَ كُلَّ إِنسانٍ أَلْزَمْناهُ طائِرَهُ فِي عُنُقِهِ »  خاطرنشان ساخته است كه : بر خلاف پندار عاميانهء شما ، اين افعال كه پس از انجامشان به نظر شما نابود مىشوند ، با ارادهء الهى در وجود شما ثبت و ضبط ميگردند : اعضاى شما انسانها دستگاههاى گيرنده و فرستندهء صدا و سيما است ، كه در عين تحويل گرفتن كارهايتان كه در خود ضبط مىكند ، در آينده‌اى همانها را تحويل مىدهد ، و در اين امانتها هرگز خيانتى نيست .\r\nو جملهء « عنق » كه در اين آيه جايگاه ثبت و ضبط اعمال معرفى شده ، كنايه از تمامى اعضاء جسمى و نيروهاى . . . انسانها است ، چنان كه گوئى : فلان عمل گردن‌گير من شد ، و چنان كه در اين‌گونه موارد مقصود خصوص گردن نيست\r\n\r\n","description":"","footnote":"","page_name":" 220 ","page_number":228},
  {"content":"\r\n\r\nبلكه ذات انسان بعنوان عهده گرفتن آثار عمل منظور است ، و در آيهء فوق نيز براى توجه دادن به دو نكته ، لفظ عنق ( گردن ) ذكر شده است :\r\n1 - خود انسان اعمالشرا در خود ضبط مىكند .\r\n2 - و اين اعمال برعهدهء او است ، كه بروز رستاخيز نتيجهء زشت و زيبايش گردنگير خود اوست .\r\nيكى از شواهد روشن بر نكات فوق جملهء بعدى است كه : « و نخرج له » كتابى را بروز قيامت از خود او بيرون ميآوريم .\r\nو طبيعى است كه اين كتاب بايستى در خود انسان پنهان و ضبط باشد ، تا به ارادهء الهى برون آيد ، و از اين قرينه معنى كتاب روشن مىشود ، كه بر خلاف كتابهاى ما با قلم مادى نوشته نشده است ، بلكه با قلم سرى وحى « بأنّ ربّك أوحى لها » است ، چنان كه براى زمين گذشت .\r\n\r\nكتاب اعمال :\r\nاصولا كتاب بمعنى چيزى است كه بر آن چيزيرا ثبت كنند ، و ناپايدارترين وسيلهء ثبت و ضبط نوشته‌هاى قلمى است ، و مراحل قويتر و پاىبرجاىترى نيز وجود دارد : مانند حروف سنگى و سربى ، حروف امواج الكتريسته ، و بالاخره كاملترين مرحلهء ثبت و نگهداشت اعمال كه انعكاس آنها باشد ، به اين معنى كه خود صدا بدون كم و كاست در دستگاهى ثبت و ضبط شود ، و خود صورت عمل در دستگاهى منعكس گردد .\r\nچنان كه با دستگاههاى ضبط صوت و عكاسيهائى كه از فاصله‌هاى دور و نزديك عكس اشخاص و جلساترا ضبط و نشان ميدهد .\r\n\r\n","description":"","footnote":"","page_name":" 221 ","page_number":229},
  {"content":"\r\n\r\nو اخيرا بشر در صدد تكميل اين دستگاه است ، كه شايد بتواند عكس جلساتى كه در گذشته اتفاق افتاده است بردارد ، و عين صورت جلسه را منعكس سازد .\r\nاينك كتاب وجود ما كه گفته‌ها و كردارهاى ما را در خود ثبت كرده طبعا كاملترين چهرهء نگهداشت عمل بارادهء الهى در آن منظور گشته : كه انعكاس عين آنها در اعضاى انسانى باشد .\r\nخواندن اين كتاب سواد هم نميخواهد ، و روى همين اصل روز رستاخيز بهمگان تكليف مىشود كه كتاب خود را كه خدا از خودشان برون آورده بخوانند :  اقْرَأْ كِتابَكَ  .\r\nخواندن اين كتاب فقط چشم و گوش مىخواهد . . كه آنچه كرده‌اند عينا همان را بشنوند و بنگرند .\r\nو شاهد ديگر بر معنى فوق براى كتاب جملهء بعديست كه فرمود :\r\n كَفى بِنَفْسِكَ الْيَوْمَ عَلَيْكَ حَسِيباً  خودت كافى هستى كه حساب اعمال خويش را گزارش دهى - زيرا اين جمله در حكم نتيجهء « اقرء كتابك » است - كتابت را بخوان كه خودت كافى هستى - و اگر كتاب از غير ذات انسان بود طبعا ميبايست جملهء فوق چنان باشد كه : كفى بكتابك اليوم ، پروردگارا به تو پناهنده‌ايم .\r\nدر سورهء مباركهء جاثية نيز بطور عموم اعمال آدميان را باقى دانسته فرمايد :\r\n  وَ تَرى كُلَّ أُمَّةٍ جاثِيَةً كُلُّ أُمَّةٍ تُدْعى إِلى كِتابِهَا الْيَوْمَ تُجْزَوْنَ ما كُنْتُمْ تَعْمَلُونَ . هذا كِتابُنا يَنْطِقُ عَلَيْكُمْ بِالْحَقِّ إِنَّا كُنَّا نَسْتَنْسِخُ ما كُنْتُمْ تَعْمَلُونَ   [ الجاثية 29 
  ]\r\nو در روز رستاخيز خواهى ديد همگى امت‌ها به زانو آمده‌اند ، هر دسته بسوى كتاب خود خوانده شوند ، امروز خود اعمال آدميان جزاى آنها است ، اين كتاب ما است كه به حقيقت سخن ميگويد ، و ما محققا تمامى أعمال شما را نسخه بردارى مىكرديم .\r\n\r\n","description":"","footnote":"","page_name":" 222 ","page_number":230},
  {"content":"\r\n\r\n« كتاب » چنان كه گذشت در انحصار نوشته‌هاى قلمى يا چاپى نيست ، بلكه بالاترين و بهترين مراتب كتاب از كردار آدميان : انعكاس عين كردار و گفتارشان مىباشد ، گواهى اين سخن در آيات مورد بحث جملهء : استنساخ است ، كه : خدا هميشه اعمال مردمان را نسخه‌بردارى ميكرده .\r\nو پر روشن است كه كاملترين نسخهء عمل ، چهرهء واقعى خود عمل ، و همچنين در صدا انعكاس عين صداهاى اشخاص است ، آرى دست تواناى آفريدگار صورت اعمال و صداهاى ما را در اعضاى خودمان و جايگاه زندگيمان استنساخ مىكند ، تا بروز رستاخيز براى ما برهانى روشن و غير قابل انكار باشد .\r\nنكته‌ايكه در پايان شايسته توجه است اينست كه در آيهء إسراء كتاب را نسبت به انسان داده :  اقْرَأْ كِتابَكَ  و در اين آيات همان كتاب اعمال آدميان را به خدا نسبت داده است :  هذا كِتابُنا \r\nو اين اختلاف تعبير از آنروست كه گرچه اعمال مربوط بآدميان است ، ولى ثبت كنندهء آنها حضرت اقدس الهى است .\r\nاين نمونه‌اى از آيات و احاديث مربوطه است ، كه تفصيل آنها و آيات معاد را در تفسير « الفرقان » و « عقائدنا » آورده‌ايم « 1 » .\r\nبنابراين : سخنان و توجيهات گروهى از مفسران را وجهى نخواهد بود .\r\nاينان به گمان آنكه گزارش خبر تنها در انحصار زبان موجودات زنده و عامل است ، ناگزير از توجيهات زير شده‌اند :\r\nفخر رازى در ( ج 32 ص 59 ) تفسير كبير خود تحت عنوان : معنى خبرگزارى زمين چيست ؟ گويد : « مفسران را در پاسخ اين سوال وجوهى است :\r\n\r\n\r\n","description":"","footnote":"\r\n( 1 ) - در كتاب « عقائدنا » توحيد ، نبوت ، و معاد از نظر ادلهء عقليه و قرآن ، و تورات و انجيل مورد بحث و گفتگو ميان اين اديان سه‌گانه است .\r\n","page_name":" 223 ","page_number":231},
  {"content":"\r\n\r\n1 - گفتهء ابو مسلم كه : بمعنى آشكار شدن پاداش اعمال مكلفان دانسته گويد : انفجار زمين در اثر زلزلهء آخرين ، به زبان حال گويد كه دنياى تكليف سپرى شد ، و جهان پاداش آغاز گرديد .\r\n2 - نظر جمهور مفسران كه : خدا زمين را حيوانى عاقل و گويا خواهد كرد ، و سپس او را از كردار تمامى مكلّفان آگاه سازد ، كه در نتيجه « له » و يا « عليه » مردمان گواهى دهد .\r\nفخر رازى پس از نقل اين نظر گويد : اين به نظر ما درست نيست ، زيرا خصوصيت هيكل و بنيه شرط پذيرش زندگى نيست ، بنابراين ممكن است كه زمين به حالت و شكل خود بارادهء الهى موجودى زنده و عاقل گردد ، نه آنكه بماهيت حيوانى نمودار شود .\r\n3 - رأى معتزله است كه ممكن است ايجاد كلام در جماد بدون آنكه داراى روح و جان شود تحقّق پذيرد ، و در اين صورت متكلّم و گواه اعمال خدا است ، كه از رهگذر زمين بر زشت و زيباى مردمان گواهى ميدهد .\r\n* * * ؟ ؟ خيلى جاى تأسف و تعجب است كه اين گونه سخنان پيرامون تفسير آيات مقدسات قرآن از گروهى شنيده شود ، كه در صدد بيان حقايق و معارف قرآنى برآمده‌اند\r\nاز اينان بايد پرسيد : چه فايده و نيازى باينگونه گواهى هست ، كه زمين با گرفتن عقل و جان و يا بدون آن بر اعمال آدميان گواهى دهد .\r\nمقصود از گواهى آيا نه اينست كه : مردمان بكردارهاى خود از روى حس و وجدان معترف شوند ؟ و آيا راه اعتراف اينست ؟\r\n\r\n","description":"","footnote":"","page_name":" 224 ","page_number":232},
  {"content":"\r\n\r\nآيا حق اين نبود كه در توجيه كلام الهى از خود مايه‌اى نگذاريم ، و موافق ظاهر آيات : كه نمايش عين اعمال و اصواتست - سخن گوئيم ، و يا هرگز سخنى نگوئيم ، و حقا بهترين گواه بر عمل : ظهور خود عمل است ، چنانچه نمونه‌اش دستگاههاى ضبط صوت و تلويزيون مىباشد .\r\nو اصولا گفتار در انحصار وسيلهء زبان نيست ، و سخن هر موجودى بتناسب و موقعيت همان موجود است ، چنان كه قرآن از گروهى از گنه‌كاران بروز رستاخيز نقل مينمايد ، كه بپوست‌هاى بدن خود گويند : چرا عليه ما گواهى داديد ؟\r\n وَ قالُوا لِجُلُودِهِمْ لِمَ شَهِدْتُمْ عَلَيْنا * قالُوا أَنْطَقَنَا اللَّهُ الَّذِي أَنْطَقَ كُلَّ شَيْءٍ  [ فصلت 22 
  ] .\r\nبپوستها و بدنهاشان گويند : چرا عليه ما شهادت داديد ؟ پاسخ ميدهند :\r\nما را آن خدائى بسخن آورد كه همه چيز را بسخن آورده است .\r\nآرى ، هر چيز سخن ميگويد - برخى با زبان قال ، و گروهى با زبان عمل و حال ، و پاره‌اى با ضبط انعكاسات اقوال و اعمال ، چنان كه نوار ضبط صوت « عليه » و يا « له » گوينده‌اى سخن گويد . . .\r\n* * * * *\r\n\r\n","description":"","footnote":"","page_name":" 225 ","page_number":233},
  {"content":"\r\n\r\n\r\nآسمان و ستارگان از نظر قرآن\r\nتا اينجا سخن در پيرامون يكى از ستارگان جوّ پهناور كيهان يعنى زمين :\r\nكيهان‌پيماى ما بود .\r\nاكنون از زمين پرواز كرده و سرى بهمسايگان آسمانى خود بزنيم ، تا چه اندازه بتوانيم امر الهى را دربارهء كاوش و نظر در آسمان و آسمانيها تحقق بخشيم « 1 » .\r\nدر آغاز كتاب دانستيم كه آسمان ، نخست نتيجهء گازهاى داغى بوده است كه از انفجار مادهء اولى جهان پديد شده .\r\nو از آيات سورهء فصلت معلوم شد كه اين گازهاى دامنه‌دار كه تمامى جوّ بيكران محيط زمين ما را فرا گرفته بود - در دو دوران - بارادهء الهى تبديل بهفت بخش شد « 2 » اينك از رهگذر آيات قرآنى و احاديث سيرى در اين هفت كشور هستى ميكنيم :\r\n\r\nهفت آسمان :\r\nدر سراسر قرآن هفت آيه صريحا و دو آيه تلويحا از هفت آسمان ياد كرده ، كه تمامى آيات مربوطه ذيلا از نظر خوانندگان ميگذرد .\r\n1 -  هُوَ الَّذِي خَلَقَ لَكُمْ ما فِي الْأَرْضِ جَمِيعاً ثُمَّ اسْتَوى إِلَى السَّماءِ فَسَوَّاهُنَّ سَبْعَ سَماواتٍ وَ هُوَ بِكُلِّ شَيْءٍ عَلِيمٌ  [ بقره 29 
  ] .\r\n\r\n\r\n","description":"","footnote":"\r\n( 1 ) - قل انظروا ماذا فى السماوات و الأرض .\r\n( 2 ) - برحسب يكى از فرضيه‌هاى دو دوران آسمانى .\r\n","page_name":" 226 ","page_number":234},
  {"content":"\r\n\r\n2 -   . . ثُمَّ اسْتَوى إِلَى السَّماءِ وَ هِيَ دُخانٌ فَقالَ لَها وَ لِلْأَرْضِ ائْتِيا طَوْعاً أَوْ كَرْهاً قالَتا أَتَيْنا طائِعِينَ * فَقَضاهُنَّ سَبْعَ سَماواتٍ فِي يَوْمَيْنِ وَ أَوْحى فِي كُلِّ سَماءٍ أَمْرَها وَ زَيَّنَّا السَّماءَ الدُّنْيا بِمَصابِيحَ وَ حِفْظاً ذلِكَ تَقْدِيرُ الْعَزِيزِ الْعَلِيمِ   [ فصلت 12 
  ] .\r\n3 -    الَّذِي خَلَقَ سَبْعَ سَماواتٍ طِباقاً ما تَرى فِي خَلْقِ الرَّحْمنِ مِنْ تَفاوُتٍ فَارْجِعِ الْبَصَرَ هَلْ تَرى مِنْ فُطُورٍ * ثُمَّ ارْجِعِ الْبَصَرَ كَرَّتَيْنِ يَنْقَلِبْ إِلَيْكَ الْبَصَرُ خاسِئاً وَ هُوَ حَسِيرٌ * وَ لَقَدْ زَيَّنَّا السَّماءَ الدُّنْيا بِمَصابِيحَ وَ جَعَلْناها رُجُوماً لِلشَّياطِينِ وَ أَعْتَدْنا لَهُمْ عَذابَ السَّعِيرِ    [ الملك 5 
  ] .\r\n4 -     ما لَكُمْ لا تَرْجُونَ لِلَّهِ وَقاراً * وَ قَدْ خَلَقَكُمْ أَطْواراً * أَ لَمْ تَرَوْا كَيْفَ خَلَقَ اللَّهُ سَبْعَ سَماواتٍ طِباقاً * وَ جَعَلَ الْقَمَرَ فِيهِنَّ نُوراً وَ جَعَلَ الشَّمْسَ سِراجاً     [ نوح 16 
  ] .\r\n5 -   قُلْ مَنْ رَبُّ السَّماواتِ السَّبْعِ وَ رَبُّ الْعَرْشِ الْعَظِيمِ * سَيَقُولُونَ لِلَّهِ قُلْ أَ فَلا تَتَّقُونَ   [ المومنون 87 
  ] .\r\n6 -  تُسَبِّحُ لَهُ السَّماواتُ السَّبْعُ وَ الْأَرْضُ وَ مَنْ فِيهِنَّ وَ إِنْ مِنْ شَيْءٍ إِلَّا يُسَبِّحُ بِحَمْدِهِ وَ لكِنْ لا تَفْقَهُونَ تَسْبِيحَهُمْ إِنَّهُ كانَ حَلِيماً غَفُوراً  [ اسرى 44 
  ] .\r\n7 -  اللَّهُ الَّذِي خَلَقَ سَبْعَ سَماواتٍ وَ مِنَ الْأَرْضِ مِثْلَهُنَّ يَتَنَزَّلُ الْأَمْرُ بَيْنَهُنَّ لِتَعْلَمُوا أَنَّ اللَّهَ عَلى كُلِّ شَيْءٍ قَدِيرٌ وَ أَنَّ اللَّهَ قَدْ أَحاطَ بِكُلِّ شَيْءٍ عِلْماً  [ الطلاق 12 
  ] .\r\nو در دو آيهء ديگر :\r\n8 -  وَ بَنَيْنا فَوْقَكُمْ سَبْعاً شِداداً  [ عم 13 
  ] .\r\n9 -  وَ لَقَدْ خَلَقْنا فَوْقَكُمْ سَبْعَ طَرائِقَ وَ ما كُنَّا عَنِ الْخَلْقِ غافِلِينَ  [ المومنون 18 
  ] .\r\n\r\n","description":"","footnote":"","page_name":" 227 ","page_number":235},
  {"content":"\r\n\r\nاز رويهمرفتهء آيات فوق به شماره ترتيب چنان مستفاد ميگردد كه : آسمان آن هنگاميكه دخان ( گاز ) بود ، در دو دوران بارادهء الهى بهفت بخش تقسيم شد :\r\n1 - و اين حادثه پس از آفرينش و تكميل زمين رخ داد 2 - و خدا پس از آفرينش هفت آسمان چراغهاى اختران را در آسمان نخستين كه به زمين نزديكتر است روشن كرد . 3 - اين هفت آسمان هر يك بر فراز ديگرى و محيط بر آن همچون طبقاتى از پى يكديگر قرار دارند . 8 - بر خلاف پندارهاى سطحى اين هفت بخش بسى سخت و استوارند ، نه آنكه جوّى يكنواخت از بخارها و گازهاى رقيق باشند .\r\nو با اينوصف اين هفت طاق سخت بلند به يكديگر راه دارند ، نه آنكه مسدود باشند ، سبع طرائق « 1 » .\r\nدر آيات فوق گفتگوهائى است كه اندك اندك در خلال كاوش پيرامون آسمانها و ستارگان از نظر خوانندگان خواهد گذشت ، و آنچه اكنون مورد نظر است هفت آسمان و فرق بين آنها مىباشد .\r\nدر اين زمينه پرسشهاى زير بميان ميآيد :\r\nآيا هنگاميكه گازهاى سوزان نخستين آسمان بهفت بخش تقسيم شد ، جنس اين گازها نيز تغيير يافت ؟ كه حالت گازى خود را از دست داده و چهرهء ديگرى به خود گرفته باشد ، يا به همان چهرهء نخستين همچنان برجاى ماند ؟ .\r\n2 - در صورت اول آيا هر هفت بخش بمانند يكديگرند تا در نتيجه فرق ميان آنها تنها از نظر فاصله‌هائى باشد ، كه از غير جنس آنها در ميانشان بوجود آمده است ؟\r\n\r\n\r\n","description":"","footnote":"\r\n( 1 ) - طرائق جمع طريقه است و مقصود از آن آسمانهاى هفتگانه مىباشد ، و وجه اين تسميه يا تطارق آنها است كه بعضى بر فراز ديگرى قرار دارند . و يا از لحاظ آنكه راههاى فرشتگانند ( از جبائى ) يا هر طبقه‌اى راهى است ( از ابن زيد ) يا ميان هر يك با ديگرى پانصد سال راهست ( از حسن ) . ( مجمع البيان ج 7 ص 101 )\r\n","page_name":" 228 ","page_number":236},
  {"content":"\r\n\r\nو يا آنكه ماهيت هفت آسمان نيز با يكديگر متفاوت است ، چنان كه تمامى آنها با مادهء گازى نخستين اختلاف دارند ؟ .\r\nو يا چنان كه از كلمهء هفت آسمان مينمايد ، اختلاف بين آنها هم از نظر فاصلهء بين آنهاست ، و هم اينكه در شكل و جنس با يكديگر فرق دارند ؟ .\r\nاز دورنماى آيات رستاخيز آسمانها و ستارگان كه در پايان بحث از نظر خوانندگان خواهد گذشت ، و همچنين آياتى مانند :  وَ السَّماءِ ذاتِ الرَّجْعِ  و  يَوْمَ تَأْتِي السَّماءُ بِدُخانٍ مُبِينٍ  چنان به نظر ميرسد كه : آسمانهاى كنونى به صورت اوليّهء گازى باقى نمانده ، بلكه اين گاز داغ كه نتيجهء انفجار مادهء نخستين جهان بوده است ، اندك اندك رو بسردى و تغيير ماهيّت رفته ، و از پى آن كم كم هفت آسمان ( جوّ ) جداى از يكديگر - از نظر جنس و جايگاه - پديد آمده است .\r\nدر بخش نخستين در اثر فشردگى قسمتهائى از اين گازها ستارگانى - كه به چشم ميخورند پديد شد - اما در ساير بخشها چه پديد آمده ؟ فعلا پاسخى نداريم .\r\n\r\nگسترش آسمان :\r\nاكنون تنها چيزى كه در تكامل آسمان از آيات قرآنى مينمايد ، موضوع گسترش دائمى است ، چنان كه فرمايد :  وَ السَّماءَ بَنَيْناها بِأَيْدٍ وَ إِنَّا لَمُوسِعُونَ  [ الذاريات 47 
  ] طاق بلند آسمان را بقدرتها بنا كرديم ، و ما محققا هميشه كشور پهناور آسمانرا گشايش ميدهيم .\r\nآخرين نظريات كيهان‌شناسان نيز نمودارى از آيهء فوق است ، كه بنام نظريهء گسترش ياد شده ، به اين معنى كه جوّ بيكران آسمان دائما در حال گسترش و توليد نوزاد است ، نه اينكه وقفه‌اى در اين سازمان پديد آيد ، دو آيهء پيشين « 1 »\r\n\r\n\r\n","description":"","footnote":"\r\n( 1 ) -  وَ السَّماءِ ذاتِ الرَّجْعِ   - يَوْمَ تَأْتِي السَّماءُ بِدُخانٍ مُبِينٍ  .\r\n","page_name":" 229 ","page_number":237},
  {"content":"\r\n\r\nبرحسب احتمال قوى دو گواه دگرگون شدن گاز نخستين آسمانى ميباشند ، زيرا آيهء دوم دربارهء رستاخيز آسمان است ، كه در آن روز آسمان به صورت گاز اولى خود خواهد آمد ، و در آيهء اول نيز بنابر يك احتمال « 1 » رجعت آسمان باصل اولى خود خاطرنشان شده است .\r\nطبعا هم نيز بايستى ماهيّت كنونى آسمانها غير دخان ( گاز ) باشد ، زيرا :\r\nهمانگونه كه باقيماندهء انفجار اولى ( زبد - كف ) كه مادهء زمينهاى هفتگانه است اندك اندك بسردى و سختى و پذيرش زندگى گرائيد .\r\nبرادر بزرگترش ( دخان ) نيز بايستى مشمول و محكوم همين ناموس دگرگونى طبيعى گشته ، و جايگاههائى شايستهء زندگى از آن پديد شده باشد ، نه آنكه به همان صورت گازى داغ و جهنّمى باقى مانده ، و هرگز تغيير نكرده باشد .\r\nناگفته نماند كه امكان دارد هر بخش از هر يك از آسمانها خاصيت و ماهيت خاصى داشته باشد - چنان كه احيانا عناصر ستارگان نيز با يكديگر مختلف است .\r\n\r\n\r\n","description":"","footnote":"\r\n( 1 ) - « رجع » را مصدر از فعل لازم و بمعنى برگشتن گيريم ، نه آنكه از فعل متعدى بمعنى برگشت دادن كه بباران تعبير شده است ، چنان كه در برخى اخبار رجع بمعنى باران آمده است ، و علت اين تسميه اينست كه : آسمان بخارهاى اقيانوسها را جذب مىكند و سپس اين امانتها را به صورت باران رجعت ميدهد .\r\nو روى اين احتمال تناسب قسم در آيهء :   وَ السَّماءِ ذاتِ الرَّجْعِ وَ الْأَرْضِ ذاتِ الصَّدْعِ   چنان خواهد بود كه : همانگونه كه آسمان امانتهاى گرفته را به صاحبانش برگشت ميدهد ( بخارهاى برخاسته از اقيانوسهاى زمين بسوى زمين بچهرهء باران و برف و تگرگ ) -\r\nقلب آسمانى محمدى صلى اللّه عليه و آله نيز امانتهاى وحى الهى را به زمين دلهاى مردمان تحويل مينمايد ، و چنان كه در اثر ريزش باران زمين بسپاسگزارى اين رجعت امانت شگفته مىشود ، و با چهره هاى رنگارنگ گلها و سبزه‌ها جشن ميگيرد : شايسته است دلهاى مردمان نيز از امانتهاى آسمانى وحى روشن شود و براى اين موهبت الهى شادمان گردند . و اللّه الهادى .\r\n","page_name":" 230 ","page_number":238},
  {"content":"\r\n\r\nجز آنكه اين هفت آسمان از جهت اختلاف عمدهء عنصرى كه ميان آنها حكم فرما است ، هفت آسمان ناميده شده ، و در صورتى كه اين هفت جو يكنواخت و يك جنس باشند - بخشيابى آنها بهفت عدد - نام هفت آسمان بر آنها نهادن وجهى ندارد ، سپس در جنب اين اختلافات اصلى عنصرى ، اختلافات جنسى و چهره‌هاى گوناگون بخشهاى مختلف هر يك به چيزى محسوب نيست .\r\nمانند هفت كشور كه : در عين اختلاف زبان و عادت و آب و هوا و . . در اجزاء و قسمتهاى هر يك نسبت به خود - به علت اختلاف سلطنت و قانون و . . بهفت كشور تقسيم يافته است . و اللّه اعلم .\r\nگرچه ما پيرامون اختلاف و عدم اختلاف هفت آسمان - و جنس هر يك از آنها فعلا نظرى قاطع و خالى از ترديد نداريم ، ولى چيزى كه بهيچوجه قابل ترديد نيست ، عدد هفت مىباشد كه بدون كم و زياد طبقات آسمانها در انحصار اين تعداد است .\r\nاشكال : از آيهء :  وَ جَعَلَ الْقَمَرَ فِيهِنَّ نُوراً  [ نوح 16 
  ] چنان مينمايد كه « ماه » اين كرهء بسيار كوچك ، روشنى بخش و نور تمامى هفت آسمانست ! آيا چراغى بزرگتر و روشنتر از اين شمع ريز و ناچيز در هفت جو پهناور آسمان وجود ندارد ؟ .\r\nوانگهى از آيات مربوطه بجايگاه ستارگان دانستيم كه تمامى ستارگانى كه به چشم ميخورند در آسمان اول جاى دارند ، و ما ميدانيم ماه نزديكترين كرات آسمانى به زمين است ( 38500 كيلومتر ) پس چگونه وسعت و زينت و نور اين ستارهء كوچك و جولانگاهش بر هفت آسمانست ؟ اما ستارگانيكه أحيانا ميليونها سال نورى با ما فاصله دارند ، و نور برخى از آنها صدها برابر خورشيد است ، چنان موقعيتى ندارند ! ! .\r\n\r\n","description":"","footnote":"","page_name":" 231 ","page_number":239},
  {"content":"\r\n\r\nپاسخ : حل اين معضل بدينگونه است كه سخن در آيهء فوق با ما اهل اين زمين است . .\r\nبنابراين چراغى هم كه براى شب هنگام ما بايستى معرفى شود ، همين كرهء نورانى خواهد بود ، كه از تمامى چراغهاى شب بما نزديكتر است .\r\nروى اين اصل معنى آيه چنانست : « در تمامى هفت آسمان تنها چراغ شب شما « ماه » است ، نه اينكه چراغ آسمان در انحصار « ماه » و جولانگاه آن تمامى هفت آسمان باشد .\r\nگواه اين سخن فرمايش امير المومنين عليه السّلام است در دعاى صباح كه : « و جعلت الشمس و القمر للبرية سراجا و هاجا » پروردگارا . . تو خورشيد و ماهرا براى مردمان چراغى درخشان نهادى ، در اين فرمايش ، خورشيد نيز در اينكه براى ما چراغ تمامى آسمان و آسمانيها است ، برادر بزرگتر ماه معرفى شده است .\r\n\r\nسخنان طنطاوى :\r\nنامبرده سخنانيكه دربارهء هفت زمين داشت ، اكنون بدون انديشهء درست در آيات هفت آسمان ، از زمين به آسمان تحفه برده و مانند آن سخنانرا از سر گرفته و نظراتى هم از اين و آن بميدان آورده است .\r\nوى گويد : « قديمترين چيزى كه در اين پيرامون بما رسيده نظرات يونانيان است كه علماى اسكندريه در ايام بطالسه بر آنها دست يافتند .\r\nيونانيان را عقيده چنان بوده كه زمين ما مركز جهان - و سيارات ديگر : ماه و عطارد و زهره و خورشيد و مريخ و مشترى و زحل - هر يك در فلكى بر گرد آن در گردشند .\r\nاين هفت فلك : دو فلك ديگر نيز فرض كرده‌اند كه يكى جايگاه ثوابت ( فلك ثوابت ) و ديگرى مبدء حركت بوده است ( فلك اطلس ) .\r\n\r\n","description":"","footnote":"","page_name":" 232 ","page_number":240},
  {"content":"\r\n\r\nفلسفهء يونان بدست فارابى و ابو على سينا به زبان عربى ترجمه و انتقال يافت ، و چنان مقرر شد كه : نه فلك در جهان ستارگان وجود دارد .\r\nعلماى اسلام نيز كه احيانا بتدريس و تحقيق فلسفهء يونان پرداختند ، به اين مطلب اعتماد كرده و اين نه فلك را از لحاظ منقولات دينى اين‌گونه تقسيم نمودند كه : اين نه فلك : هفت آسمان و كرسى و عرش است .\r\nهفت آسمان كه معلوم ، اما كرسى : فلك ثوابت ، و عرش : فلك محيط بر تمامى افلاك ، كه حركت يوميهء ساير فلكها و سير شرق و غرب آنها بوسيلهء همين فلك محيط مىباشد .\r\n\r\nنظر علم جديد در تولد جهان :\r\nتمامى اين عوالم از خورشيدها و ماهها و زمينها در آغاز همچون دودى بوده كه فضاى جهانرا فرا گرفته و محكوم حركاتى شديد بود ، ميليونها سال گذشت تا خورشيدها از اين مادربزرگ تولد يافت ، اين فرزندان كه نخست زادگان جهان بودند نيز ميليونها سال بحركات دورانى خود ادامه دادند ، تا سياراتى از آنها جدا شد ، خورشيد ما نيز يكى از اين خورشيدها بود كه فرزندان : عطارد و زهره و زمين و مريخ و مشترى و زحل و اورانوس و نپتون را پديد آورد ، و اينها هشت سياره‌اند كه بر گرد مادر خويش در گردشند .\r\nسپس ميان مريخ و مشترى حدود ششصد ستارهء بسيار كوچك يافتند ، كه اگر تمامى آنها درهم فشرده شوند باندازهء ماه كوچكترين سيارات نامبرده نميشوند .\r\nبزرگترين آنها ( سرس ) است كه بيش از 500 ميل قطر ندارد ، و قطر بعضى از آنها در حدود ده ميل است « 1 » .\r\n\r\n\r\n","description":"","footnote":"\r\n( 1 ) - تفسير الجواهر طنطاوى ص 46 .\r\n","page_name":" 233 ","page_number":241},
  {"content":"\r\n\r\nطنطاوى پس از نقل نظرات فوق در ص 50 در پاسخ اين اعتراض كه يكى از فضلا بر او وارد آورده است كه : خدا ميفرمايد آسمانها هفت است . گويد :\r\nهنگامى كه جرم اثيرى « 1 » لطيفيكه محل سير و جريان ستارگان است ، از نظر علمى ثابت شد ، ديگر فهم قرآن بسيار آسان خواهد بود .\r\nو بايد دانست كه عدد هفت ، مفهومى ندارد ( كه بيش از هفت آسمان وجود نداشته باشد ) و اين سخن بزرگان مفسران و حكما است .\r\nپس اگر خدا فرموده : هفت آسمان ، اين سخن منافاتى با وجود تعداد بيشترى از آسمانها ندارد .\r\nو چون دانستى كه اين جرم لطيف شگفت‌انگيز اثير آسمانى بيكران كه پر و بال عقل و وهم در آن فرو ميريزد - اين جايگاه ستارگان و بدايع آفرينش الهى است ، اكنون چه فرقست كه گوئى اين جايگاه پهناور هفت بخش است و يا هزار بخش ، چه اين و چه آن ، تمامى اينها آفريدهء آفريدگار توانا است ، كه بر كمال و جمال او دلالت دارند ، و پس از چند سطر ديگر گويد :\r\nاى خوانندهء زيرك دانا ، نكند كه لفظ هفت دربارهء آسمانها ترا از بحث و پىجوئى باز دارد ، عدد قيد نيست ، جمال شگفت‌انگيز خلقت را بنگر ، و مانند برخى از ترسوها و احتياط كارها مباش كه مىپندارند اين نظريه بر خلاف قرآن است .\r\nوى در ص 47 بجاى آنكه به هوش آمده و از گفته‌هاى گذشته خود اعتذار جويد - بر خلاف نص قرآن دعوى كرده است كه : « قرنها گذشت تا بزرگان علماء و حكماى اسلام بينا گشته معتقد شدند كه هفت بودن آسمان بر خلاف شرع و عقلست ، و گفتند : اين عدد در قرآن دليل بر انحصار تعداد آسمانها نيست . . . »\r\n\r\n\r\n","description":"","footnote":"\r\n( 1 ) - اثير بمعنى اتر است .\r\n","page_name":" 234 ","page_number":242},
  {"content":"\r\n\r\nنگارنده : بر هر خوانندهء دانا و باريك‌بين كه سيرى در آيات قرآنى كرده باشد هويداست كه سخنان فوق ، از حد غلطگيرى گذشته و بايستى بفكر صحيح‌گيرى آنها افتاد ! .\r\nطنطاوى اگر ميدانست كه جايگاه ستارگانى كه زينت بخش آسمان ميباشند نخستين طبقه از طبقات هفتگانهء آسمان بر طبق تقسيم قرآن است « 1 » هرگز بر خلاف موازين لغوى و فهم سادهء همگانى ، به خود اجازه نميداد كه صريح بگويد : عدد مفهومى ندارد ، چه هفت بخش و چه هزار بخش بيك معنى است .\r\nاگر مفهوم ندارد ، پس چرا در برابر بستانكارى كه از جنابعالى مطالبهء هفت هزار تومان كند ، تنها به همان مقدار اكتفا كرده و دينارى بيش از آن نمىپردازيد .\r\nآرى ، چنان كه از پيش نيز اشاره شد ، عدد هنگامى مفهوم ندارد كه گوينده در مقام تعداد نباشد « 2 » ولى در صورتى كه زمينهء تعداد پيش آيد - عدد نص در انحصار خواهد بود « 3 » .\r\nآيات آفرينش جهان نيز در زمينهء خاصى نيست ، و بلكه از « ماء » مادربزرگ جهان آغاز كرده است كه :\r\nزمانهائى دراز عالم ماده « ماء » بوده ، و سپس در اثر يك يا چند انفجار گازهاى زيادى از آن برخاست ، كه مادهء آسمانى گشت ، و اين ماده بهفت بخش انقسام يافته و بنام طبقات هفت آسمان در نه آيهء قرآنى تصريح شد .\r\n\r\n\r\n","description":"","footnote":"\r\n( 1 ) - چنان كه قبلا اشاره شد ، و در عنوان جايگاه ستارگان خواهد آمد .\r\n( 2 ) - چنان كه گوئى اين دو اسب مرا تو و رفيقت سوار شويد - البته در اين زمينه عدد مفهوم ندارد - يعنى دليل بر اين نيست كه اسبهاى گوينده در انحصار اين دو اسب باشد .\r\n( 3 ) - چنان كه كسى در مقام تعداد تمامى خانه‌هاى خود گويد : من پانزده خانه دارم ، در اين زمينه اگر تعداد كمتر يا بيشتر باشد سخن گوينده دروغ ، و اگر هزاران برابر باشد اضافه بر آن جنون خواهد بود .\r\n","page_name":" 235 ","page_number":243},
  {"content":"\r\n\r\nته ماندهء اين انفجار مادهء خاكى بود كه مانند برادر بزرگترش نيز بهفت بخش تقسيم شد و هفت كرهء خاكى همانند از آن پديد آمد .\r\nدر اين صورت آيا اگر آسمانها در انحصار هفت نباشد ، و بلكه با در نظر گرفتن عدد تخمينى سيصد ميليون ستاره - و اينكه جوّ محيط بر هر يك آسمانيست : هفت سيصد ميليونيم 000 ر 000 ر 300 آنها بوده باشد - اين سخن كذب هذيان نخواهد بود ؟ .\r\nپرسش : آسمان به سه گونه تعبير در قرآن ياد شده است :\r\n1 - سماء در ( 120 ) جاى قرآن ، و سموات در ( 183 ) و سبع سموات در ( 7 ) جا ، اكنون جاى اين پرسش است كه : گرچه جملاتى مانند « سبع سماوات » آسمان را هفت طبقه معرفى كرده ، ولى از طرف ديگر لفظ سموات ( آسمانها ) از لحاظ آنكه جمع مطلق است و تعيين عدد ننموده ، با هزاران و ميليونها آسمان نيز سازش دارد ، و همچنين لفظ سماء ( آسمان ) كه بمعنى جوّ محيط بر زمين و يا مطلق جوّهاى محيط بر كراتست ، با هر تعدادى از آسمانها سازش دارد ، و روى اين اصل چه مانعى دارد كه يا بر طبق گفتهء طنطاوى : عدد هفت مفهوم شخصى نداشته باشد ، و يا برحسب نظريهء علامه شهرستانى مقصود هفت جوّ محيط بر سيارات هفتگانه باشد ، و نسبت به آسمانهاى ساير ستارگان با مطلق جمع ( سموات ) بطور مبهم اشاره شده باشد ؟\r\nپاسخ : چيزى كه ما را وادار بعقيدهء انحصار آسمانها در هفت عدد كرده - چنان كه پيشتر هم گفتيم - ادلهء قطعى است كه از سياق آيات مربوطه بدست ميآيد ، زيرا آيات سورهء فصلت « 1 » كه در مقام گزارش آغاز آفرينش و تشكيلات آسمانها است ،\r\n\r\n\r\n","description":"","footnote":"\r\n( 1 ) - فقضاهن سبع سموات فى يومين . . . و زينا السماء الدنيا بمصابيح .\r\n","page_name":" 236 ","page_number":244},
  {"content":"\r\n\r\nچنان خاطرنشان ساخته است ، كه پس از آفرينش و تكميل زمين ، آفريدگار بزرگ مادهء دخان ( گاز ) آسمانرا بهفت بخش تقسيم كرد ، بنابراين هر جاى قرآن سموات ( آسمانها ) گفته شود مقصود همان هفت بخش است ، زيرا براى بخشهاى ديگر چيزى از مادهء اصلى باقى نمانده ، و هر جا لفظ سماء ( آسمان ) بميان آيد از چند حال - برحسب اختلاف قرائن - خالى نيست :\r\n1 - گاز اصلى آسمان چنان كه فرمايد :  ثُمَّ اسْتَوى إِلَى السَّماءِ وَ هِيَ دُخانٌ  .\r\n2 - آسمانهاى هفت‌گانه :  . . وَ جَعَلْنَا السَّماءَ سَقْفاً مَحْفُوظاً  .\r\n3 - آسمان نخستين :  وَ زَيَّنَّا السَّماءَ الدُّنْيا بِمَصابِيحَ . .  .\r\n4 - فضاى بين زمين و ستارگان :  وَ أَنْزَلْنا مِنَ السَّماءِ ماءً  .\r\nو ساير معانى جسمانى و احيانا روحانى كه بكمك قرائن از آيات مىفهميم .\r\nخلاصه و نتيجه گفتار : آرى ، سخن حق پيرامون آسمانها و تعداد آنها همانست كه از خلال آيات مقدسات قرآنى و احاديث مستفيضه دربارهء آنها گذشت .\r\nو صريحا بايد گفت : پندارهاى گروهى از گذشتگان و معاصران ، آنهائيكه سخنانى مثل سخنان شيخ طنطاوى و علامه معاصر شهرستانى دارند ، با صريح و ظاهر آيات و روايات مربوطه مخالف است .\r\nو بر خلاف توجيه طنطاوى - در جهان آفرينش تنها هفت آسمان وجود دارد - نه آنكه فضاى محيط بر هر ستاره‌اى را آسمانى پنداشته ، و تعداد آسمانها را بتعداد ستاره‌گان پنداريم .\r\nو توجيه علامه شهرستانى دانشمند معاصر نيز كه فرمايد : هفت آسمان فضاهاى محيط بر سيارات هفتگانهء منظومهء شمسى است - بر خلاف ظاهر قرآن و دلايل ديگر است .\r\n\r\n","description":"","footnote":"","page_name":" 237 ","page_number":245},
  {"content":"\r\n\r\nزيرا سيارات منظومهء شمسى در انحصار اين هفت سياره معروف كه از قديم مىشناخته‌ايم - نيست ، زيرا سيارهء نپتون و پلوتون نيز از مجراى تلسكوبها از سيارات خانوادهء خورشيدى شناخته شدند ، و چه بسا در آينده نيز بر افرادى ديگر از اين خانواده دست يابيم « 1 » .\r\nعلامهء شهرستانى از اين دو سيارهء نوظهور بدينگونه عذرخواهى نموده است :\r\nپلوتون از جهت اينكه خيلى بخورشيد نزديك است ، و نپتون از جهت بعد زياد از خورشيد ، هيچگاه با چشم عادى قابل ديدن نيستند ، و قرآن معمولا مطالبى را گوشزد مىكند كه مفهوم و محسوس عامهء مردم باشد ، و سياراتيكه از دير زمان\r\n\r\n\r\n","description":"","footnote":"\r\n( 1 ) - علامهء شهرستانى از تحقيقات و كاوشهاى دامنه‌دار خود پيرامون هفت زمين و هفت آسمان اين گونه نتيجه گرفته است :\r\nزمين اول همين كرهء مسكون ما است ، و آسمان نخست كرهء بخاريكه بر زمين احاطه دارد .\r\nزمين دوم كرهء زهره كه از ساير سيارات بما نزديكتر است و آسمان دوم كرهء بخاريكه آن را احاطه كرده . زمين و آسمان سوم عطارد و كرهء بخارش ، و زمين و آسمان چهارم مريخ و آسمانش ، و پنجم كرهء مشترى و آسمانش ، و ششم كرهء زحل و آسمانش ، و هفتم اورانوس و آسمانش .\r\n1 - زمين ، 2 - زهره ، 3 - عطارد ، 4 - مريخ ، 5 - مشترى ، 6 - زحل ، 7 - اورانوس .\r\nنگارنده : قدما طبق هيئت بطليموس چون زمين را از سيارات نميدانستند بجاى آن خورشيد را بعنوان سيارهء هفتم ذكر ميكردند ، و بجاى كرهء اورانوس نيز هوا را از سيارات منظومهء شمسى محسوب ميداشتند ، ولى علامهء شهرستانى از لحاظ اينكه حركت زمين مسلم شده و خورشيد هم از زمينها نيست ، هفت زمين قرآن را بعنوان اين هفت سياره معرفى كرده است ، ولى اضافه بر آنچه در متن يادآور شديم كيهان‌شناسان اخير كره اورانوس را از درياهاى آسمانى شمرده اند ، بدينگونه سطحش از آب رقيقتر و مركزش قدرى سفت‌تر مىباشد ، و روى اين اصل زمين هفتم شهرستانى غرق در آب است .\r\n","page_name":" 238 ","page_number":246},
  {"content":"\r\n\r\nتاكنون بشر ميشناخته همان هفت سيارهء معروف بوده است ، و اين دو نوظهور به علت اينكه از چشمهاى عادى و غير مجهز و از نظر مردم حجاب كرده ، و با وسائل عادى خود را نشان نميداده‌اند ، نه خود آنها به حساب زمينها آمده :  « وَ مِنَ الْأَرْضِ مِثْلَهُنَّ »  و نه فضاهاى محيط بر آنها به حساب آسمانهاى هفت‌گانه است ، و الا هم زمين نه عدد معرفى ميشد و هم طبقات آسمان .\r\nاما صريحا بايد گفت : نه اين و نه آن .\r\nنه افراط طنطاوى در تعداد زمينها و آسمانها كه از هفت عدد بسيصد ميليون پرواز كرده ، و نه تفريط علامهء شهرستانى كه هفت زمين و هفت آسمانرا در انحصار سيارات هفتگانه و فضاهاى محيط بر آنها دانسته است .\r\nبلكه چنان كه از پيش نيز دانستيم - و در بحث آينده نيز خواهيم ديد - تمامى آسمانها و زمينهاى ايندو بزرگوار - تنها در يكى از آسمانهاى هفتگانه قرآن جاى دارند : « و زينا السماء الدنيا بمصابيح » تازه در اين آسمان هم كه نخستين آسمان محيط بر مسكن ما است ، زمينها و آسمانهاى شهرستانى به چيزى محسوب نميشوند ، بلكه قطراتى چند و ذراتى ناچيز از اقيانوس بيكران كيهان و ميليونها كهكشانهاى آسمانى ميباشند .\r\nعذرخواهى شهرستانى از دو سيارهء نوظهور نيز هرگز پذيرفته نيست ، زيرا قرآن در بيان حقايق تنها مراعات واقعيتها را مىكند ، نه آنكه حدودى از واقعيت را كه بشر مىشناسد و احساس مىكند - بخصوص در زمينه گزارش چهره‌هاى گوناگون آفرينش - با توجه باينكه آگاهى بشر در اين پيرامون بسيار ناچيز است :\r\n ما أَشْهَدْتُهُمْ خَلْقَ السَّماواتِ وَ الْأَرْضِ وَ لا خَلْقَ أَنْفُسِهِمْ  بشر از رموز آفرينش خود چندان آگاهى ندارد . . تا چه رسد بماوراء خود و جهان خارج از خود .\r\nدر چنان زمينهء مبهم و مرموز ، قرآن مقدس تا اندازهء ممكن پرده از چهرهء زيباى آفرينش برداشته ، و خود را محدود بحدود روزنه‌هاى ناچيز علم بشر نميكند .\r\n\r\n","description":"","footnote":"","page_name":" 239 ","page_number":247},
  {"content":"\r\n\r\nدو سيارهء نوظهور نيز - اگر براى گذشتگان پنهان بوده - براى آفريدگار جهان پنهان نبوده ! وانگهى چه بسيار از رموز پنهان كه قرآن از آنها پرده برداشته ، و بشر پس از طى قرون متمادى روزنه‌هائى از آن را ديده است .\r\nاكنون آسمانهاى طنطاوى و شهرستانى بگواهى آيات قرآنى و . . طومارشان درهم پيچيده شد ، اما هفت آسمان قرآن : آسمان اولش فضاى ستارگان است ولى بقيهء آنها . . . ؟\r\nزمينهاى طنطاوى نيز همچون آسمانهايش به زمين خورد ، و تمامى آنها با بسيارى ديگر از ستارگان بهمسايگى زمين در نخستين آسمان قرآن جايگير نيست !\r\nاكنون بسراغ زمينهاى علامهء معاصر شهرستانى ميرويم ، اين زمين‌ها ( سيارات هفتگانه ) يك سهم ضعيف از احتمالات پنجگانهء زيرين دربارهء هفت زمين قرآن را دارند « و من الأرض مثلهن » .\r\n1 - محتمل است هر يك از اين زمينها در يكى از هفت آسمان باشد - چنان كه نمودار آيات و رواياتى چند است .\r\n2 - تمامى آنها در آسمان نخست « آسمان ستارگان » باشند - هر يك در كهكشانى غير كهكشان ديگرى .\r\n3 - همه در يك كهكشان ولى در هفت منظومهء مختلف باشند .\r\n4 - بعضى از آنها در منظومهء شمسى ما و بعضى در ساير منظومه‌ها جا گرفته‌اند .\r\n5 - تمامى آنها در منظومهء شمسى ما در همسايگى يكديگر و عبارت از سيارات هفتگانه معروف باشند .\r\nدر ميان اين احتمالات كه اصول احتمالات مربوطه بجايگاه هفت زمين است ، بايد ديد علامهء شهرستانى بچه دليل احتمال پنجم را متعين دانسته ، و روى آن تكيه كرده است ، حقا بايد گفت تنها احتماليكه فعلا گواهى نسبتا قابل توجهى از قرآن و احاديث دارد : احتمال نخستين است . و اللّه اعلم بالصواب .\r\n\r\n","description":"","footnote":"","page_name":" 240 ","page_number":248},
  {"content":"\r\n\r\n\r\nجايگاه ستارگان\r\nاز آيات زيرين جايگاه ستارگان هويدا است :\r\n1 -  وَ زَيَّنَّا السَّماءَ الدُّنْيا  « 1 »  بِمَصابِيحَ وَ حِفْظاً ذلِكَ تَقْدِيرُ الْعَزِيزِ الْعَلِيمِ  [ فصلت 12 
  ]\r\n2 -  وَ لَقَدْ زَيَّنَّا السَّماءَ الدُّنْيا بِمَصابِيحَ وَ جَعَلْناها رُجُوماً لِلشَّياطِينِ . .  [ الملك 5 
  ]\r\n3 -      إِنَّا زَيَّنَّا السَّماءَ الدُّنْيا بِزِينَةٍ الْكَواكِبِ * وَ حِفْظاً مِنْ كُلِّ شَيْطانٍ مارِدٍ * لا يَسَّمَّعُونَ إِلَى الْمَلَإِ الْأَعْلى وَ يُقْذَفُونَ مِنْ كُلِّ جانِبٍ * دُحُوراً وَ لَهُمْ عَذابٌ واصِبٌ * إِلَّا مَنْ خَطِفَ الْخَطْفَةَ فَأَتْبَعَهُ شِهابٌ ثاقِبٌ      [ الصافات 10 
  ] .\r\n* * * السماء الدنيا :\r\nنزديكترين آسمان كجاست ؟ پيش از هرگونه سخن ، پيرامون آيات فوق نخست بايد ديد ، نزديكترين آسمان كدام است ؟\r\nشكى نيست كه آسمان نزديكتر از همين هفت آسمان مىباشد كه ياد كرديم اما نزديكتر به چه ؟\r\nچيزى كه از جهات زير مىتوان نزديكتر بودن آسمان ستارگانرا بدان سنجيد زمين ما است :\r\n1 - سخن در اين آيات با اهل اين زمين است ، گفتار چنين است كه :\r\nنزديكترين آسمانها - به زمين شما مخاطبان . . .\r\n\r\n\r\n","description":"","footnote":"\r\n( 1 ) - « السماء الدنيا » صفت و موصوف است ، نه مضاف و مضاف اليه ، چنان كه در برخى تراجم قرآن ديده مىشود .\r\n","page_name":" 241 ","page_number":249},
  {"content":"\r\n\r\n2 - قدر مسلم زينت ستارگان در آيات مربوطه - زينت براى ما انسانها است كه شبها هنگام - اين اختران فروزان - در اعماق آسمان نظر ما را به خود جلب مينمايند .\r\nو تصديق مىكنيد چيزى ديگر كه در اين زمينه جايگزين زمين گردد تا نزديكترين آسمان نيز بدان سنجيده شود ما نمىشناسيم .\r\nدر نتيجه : السماء الدنيا ، نزديكترين جوّ محيط بر زمين ما و . . است - از هفت جو آسمانى .\r\nنگارنده : براى اينكه اين موضوع حساس به خوبى مفهوم و محسوس گردد ، كامل‌ترين اشكال هندسى را كه شكل دائره است در نظر گرفته و طبقات هفتگانه آسمانى را بدينگونه ترسيم مىنمايد .\r\nبرحسب آيات سه‌گانه فوق الذكر آسمان اول جايگاه ستارگانى است كه به چشم ميخورند .\r\nدر آيهء 1 و 2 از اين ستارگان بچراغهاى آسمانى تعبير شده ، و در آيهء 3 بنام كواكب خوانده شده‌اند .\r\nآيهء اول چنان كه در بحث دورانهاى آفرينش گذشت ، پديد آمدن هفت آسمان را پس از آفرينش و تكميل زمين دانسته است ، و آسمان اول را جايگاه خودنمائى ستارگان خوانده است .\r\nاز اينجا به خوبى انحراف قطعى نظرات بعضى توجيه‌كنندگان از گذشتگان و معاصران دربارهء هفت آسمان پيداست ، زيرا چنان كه گذشت تمامى آسمانها و زمينهاى نامبردگان ذراتى ناچيز از نخستين آسمان قرآن بشمار است .\r\n* * *\r\n\r\n","description":"","footnote":"","page_name":" 242 ","page_number":250},
  {"content":"\r\n\r\nالكواكب : « الكواكب » در اصطلاح جمع محلى بالف و لام است ، و تمامى كوكبها را بدون استثناء در بردارد ، بنابراين زينت بخش آسمان اول تمامى ستارگان هستند ، كه در آسمان ديده ميشوند ، اين چراغهاى فروزان آسمانى تنها در طاق نخستين آسمان افروخته شده و زينت بخش آن جايگاهند .\r\nمگر اينكه مقصود از « الكواكب » تنها ستارگانى باشند كه ما ميتوانيم بدون وسائل علمى به ببينيم ، كه شايد با وسائل علميش در آسمانهاى ديگر باشند ، و يا در اين صورت هم ستارگانى نيز در آسمانهاى ديگر وجود دارند كه به كلى از هرگونه ديد ما بيرونند .\r\nاشكال : ممكن است اين ستارگان در ميان تمامى آسمانها پخش باشند - جز آنكه چون اهل زمين تنها آسمان نخستين را مينگرند ، نور و زينت ستارگانرا نيز در همان آسمان مشاهده ميكنند ، روى اين اصل تنها زينت ستارگان اولست نه آنكه مكان آنها نيز همانجا باشد .\r\nجواب : ديدن هر آسمانى ( جو و فضائى ) پيرو ديدن چراغهائى ( ستارگانى ) است كه در آن روشن شده ، بنابراين چنانچه هر دسته‌اى از ستارگان در يكى از آسمانها باشند ، ديدن آنها نيز همدوش با ديدن مكانها و آسمانهاى آنها خواهد بود .\r\nو روى اين اصل ستارگان تنها زينت بخش يك آسمان نخواهند بود ، بلكه تمامى طبقات آسمانى را مزين ساخته‌اند ، در اين صورت جملهء « السماء الدنيا » بايستى به « السماوات السبع » تبديل گردد .\r\n\r\n","description":"","footnote":"","page_name":" 243 ","page_number":251},
  {"content":"\r\n\r\nو نيز زينت ستارگان براى هر بيننده‌اى است ، نه تنها اهل زمين از اين زينتها بهره مىبرند ، بلكه موجودات عاقل « 1 » . و متمدنى هم كه احيانا در برخى كرات و قصرهاى « 2 » آسمانى جاى دارند - آنها نيز از اين چراغها كسب نور ميكنند .\r\nاز اينرو چنانچه جايگاه ستارگان تمامى آسمانها باشد - زينت آنها نيز مربوط بتمامى اين جايگاههاى پهناور خواهد بود .\r\nآيات سورهء فصلت نيز بهترين گواه است بر اينكه اين ستارگان كه امكان ديدنشان براى ما هست ، تنها در آسمان اول جاى دارند : « ثم استوى الى السماء و هى دخان . . فقضاهن سبع سماوات . . و زينا السماء الدنيا بمصابيح » .\r\n. . . گازهاى آسمانى را بهفت بخش تقسيم ، و بخش نخست را بچراغهائى زينت بخشيديم .\r\nدر اين آيات كه سخن از آغاز تشكيل آسمانها و موجودات آسمانى است ، تنها دربارهء آسمان اول از چراغهاى ستارگان سخن بميان آمده و بس ، و پر روشن است كه اينجا زمينهء تزيين و چراغان با چراغهائى كه از پيش موجود بوده نيست ، و نه چنانست كه با تشكيل طبقات هفتگانه از گاز نخستين آسمانى ، اين چراغها نيز در تمامى آسمانها ساخته شده ، ولى زينت و روشنى آنها تنها براى آسمان نخستين باشد ، بلكه پس از سازمان اين هفت كشور پهناور هستى اين ستارگان در طبقهء نخستين روشن گرديدند . . . و ديگر سخنى از ستارگانيهم كه در ساير\r\n\r\n\r\n","description":"","footnote":"\r\n( 1 ) - چنان كه از پيش دربارهء موجودات عاقل آسمانى سخن گفتيم و در برخى از آيات كه از ستارگان زينت ياد شده ، آن زينت را مربوط بكليه ناظران دانسته ، چنان كه فرمايد : « و لقد جعلنا فى السماء بروجا و زيناها للناظرين » و تفصيل سخن در پيرامون اين آيه تحت عنوان سنگها و نيزه‌هاى آتشين آسمانى ( شهاب ) خواهد آمد .\r\n( 2 ) -  وَ لَقَدْ جَعَلْنا فِي السَّماءِ بُرُوجاً  در آسمان قصرهائى بنياد نهاديم .\r\n","page_name":" 244 ","page_number":252},
  {"content":"\r\n\r\nآسمانها است بميان نيامده چون از ديدرس ما به كلى بيرون است .\r\nاشكال : از ميان ستارگان آسمان تنها دسته‌اى براى ما زمينىها زينت و چراغند كه با چشم عادى و غير مجهز ديده شوند ، نه آنكه با تلسكوبها و عدسيهاى نيرومند كه صدها ميليون سال نورى مسافت را تشخيص ميدهد .\r\nبنابراين آسمان اول تنها جايگاه اين گونه ستارگان خواهد بود .\r\nجواب : چنان كه در پاسخ پيشين بعنوان دومين برهان يادآور شديم ، زينت ستارگان در انحصار بينندگان زمينى نيست ، و در صورتيهم كه چنين باشد نگريستن اين زينتها در انحصار چشم غير مجهز نيست ، بلكه نگريستن بهر وسيلهء ممكن را شامل است ، اضافه بر اينكه « الكواكب » دلالت بر استغراق مىنمايد ، و تقييد آن ببرخى از كواكب نيازمند قرينه‌اى است قطعى .\r\nوانگهى در صورتى هم كه اشكال فوق بجا باشد ، رخنه‌اى در مقصودى كه از هفت آسمان قرآن دريافتيم وارد نخواهد شد ، و اللّه الهادى .\r\nاشكال : در صورت پذيرش اين سخن كه تمامى اين چراغهاى نمايان آسمانى در بخش نخستين آن جاى دارند ، اثبات اين مطلب هرگز مستلزم نفى وجود ستارگانى ديگر در ساير آسمانها نيست .\r\nجواب : خوشبختانه نگارنده نيز هرگز نفى وجود ستارگانى و يا موجودات ديگرى را در ساير آسمانها نكرده ، و چيزى كه از ظاهر آيات مربوطه مستفاد ميگردد اينست كه : چراغهاى آسمانى اعم از آنهائيكه با چشمهاى عادى يا مجهز تشخيص داده ميشوند - اينها در نخستين آسمان جاى دارند - ولى هرگز نفى وجود\r\n\r\n","description":"","footnote":"","page_name":" 245 ","page_number":253},
  {"content":"\r\n\r\nستارگانى ديگر در ساير طبقات آسمانى نميتوان كرد ، بلكه از آيهء :  وَ مِنْ آياتِهِ خَلْقُ السَّماواتِ وَ الْأَرْضِ وَ ما بَثَّ فِيهِما مِنْ دابَّةٍ وَ هُوَ عَلى جَمْعِهِمْ إِذا يَشاءُ قَدِيرٌ  ميتوان فهميد كه ستارگانى هم در ساير آسمانها وجود دارد ، كه جايگاه جنبندگانى است كه خدا ميان آنها بخش كرده ، زيرا « فيهما » هر دوى زمين و هفت آسمان را در بر دارد ، و جنبنده هم نيازمند به جايگاهى است ، بويژه « دابه » ايكه بر روى زمين در حركت است ، زيرا دواب و جنبندهاى غير زمينى مانند دريائى و هوائى دومين نمونهء « دابه » و راه رونده مىباشند .\r\n\r\nسخنان برخى از مفسران در اين پيرامون :\r\nخوئى در شرح نهج البلاغه گويد : « گروهى از علماء - كه از جملهء آنان سيد جزايرى و شارح معتزلى است - بر آنند كه ستارگان در آسمان اولند ، بشيخ بهاء الدين عاملى نيز اين عقيده نسبت داده شده ، و ظاهر سخن فخر رازى هم چنانست « 1 » حق هم همين است ، چنان كه از سه آيهء قرآنى هويدا است » .\r\nسپس بآيات مورد بحث استدلال جسته بدون آنكه به آن گونه براهين كه گذشت تمسك جويد .\r\nو فخر رازى « 2 » در تفسير آيهء  وَ لَقَدْ زَيَّنَّا السَّماءَ الدُّنْيا بِمَصابِيحَ  گويد :\r\n« آيهء فوق ظهورى در اين ندارد كه جايگاه ستارگان آسمان اول باشد ، و در هر دو صورت اين آسمان با ستارگان زينت يافته است » .\r\nولى چنان كه دانستيم آيات مورد بحث ظهور بسيار روشن در تعيين جايگاه ستارگان دارد كه نخستين آسمانست .\r\n\r\n\r\n","description":"","footnote":"\r\n( 1 ) - ( ج 1 ص 403 ) .\r\n( 2 ) - ( ج 30 ص 60 ) .\r\n","page_name":" 246 ","page_number":254},
  {"content":"\r\n\r\nاز ظاهر مجمع البيان نيز كه فرمايد : « علت آنكه تنها زينت ستارگان دربارهء اولين آسمان ياد شده ، اينستكه اين چراغهاى فروزان در همين آسمان به چشم ميخورند » چنان مستفاد ميگردد كه وى نيز با نظر نگارنده موافق نيست .\r\nطبرى ( ج 23 ص 35 ) در جمله « بزينة الكواكب » دو وجه صحيح آورده است :\r\n1 - اضافه زينت بكواكب كه قرائت اكثر قاريانست « بزينت ستارگان » .\r\n2 - تنوين زينت و جر كواكب ، از اين لحاظ كه كواكب جايگزين زينت باشد « بزينتى كه عبارتست از ستارگان » .\r\nنتيجه بحث : از بحث فوق چنان نتيجه ميگيريم كه انكار هفت آسمان از برخى كيهان‌شناسان ، يا براساس آنگونه توجيهات بىاصل دربارهء هفت آسمان بوده است ، كه از برخى متقدمان و معاصران ديده مىشود ، و يا از اين لحاظ است كه تنها از مجراى تلسكوبها و عدسيهاى نيرومند جوى بيكران پر از كهكشانها و ستارگان ديده‌اند ، و تعداد آسمان كه هفت باشد از اين مجراها تأييد نشده است .\r\nولى چنان كه دانستيم آسمان ستارگان يك بخش از هفت بخش آسمانست ، و بشر كه هنوز باعماق نخستين آسمان كه جايگاه ستارگان است نرسيده ، چگونه پسنديده است كه در صدد انكار ماوراء آن برآيد ! .\r\nو سخن حق در اين پيرامون اين است كه گفته شود : ما هنوز از مجراى عدسيهاى قوى هم نميدانيم جوّ ستارگان چه اندازه است ، و مشتمل بر چند ستاره و حتى چند كهكشان است ، و نيز نميدانيم ماوراء اين جو پهناور چيست ، نه آنكه ماوراء ستارگانيكه به چشم مىخورد فضائى ديگر وجود نداشته باشد .\r\nما نميدانيم - ولى خداى آفريدگار بطور مبهم از شش جو ديگر محيط بر جو ستارگان در نه آيه قرآنى سخن گفته است ، و جنبندگان را ميان زمين و هر هفت آسمان پخش كرده است :  وَ هُوَ عَلى جَمْعِهِمْ إِذا يَشاءُ قَدِيرٌ  و هرگاه بخواهد اين جدائى را از ميان آنها بر ميدارد .\r\n\r\n","description":"","footnote":"","page_name":" 247 ","page_number":255},
  {"content":"\r\n\r\n\r\nاخبار :\r\nدر المنثور « 1 » از رسولخدا صلى اللّه عليه و آله آورده است كه در پاسخ سئوال جرير دربارهء آسمان اول نزديكترين زمين فرمود : « خدا آسمان اول را از دخان ( گاز ) آفريد و آن را بلند كرد ، و چراغ ( خورشيد ) و ماه نورانى را در آن نهاد ، و بچراغهاى ستارگان آن را زينت بخشيد ، و آنها را موانعى در برابر صعود شياطين قرار داد » .\r\nو نيز از آنحضرت آورده است كه : « خدا بر فراز آسمان نخستين خورشيد و ماه و ستارگان و سنگها و نيزه‌هاى آتشين آسمانى قرار داده » .\r\nاين دو خبر بموجب آنكه دربارهء آيات مربوطه مكررا از پيش گذشت به علت موافقت با ظاهر قرآن مقبول و چنان كه روشن است اين نظريه را كه اين ستارگان در آسمان نخستين مىباشند ، موافق ظاهر آيات قرآنى تأييد مىكند .\r\nالسماء موج مكفوف عنكم :\r\nآسمان موجى است كه بارادهء الهى از سقوط نگهبانى شده :\r\nعنوان فوق در روايات بسيارى از پيغمبر اكرم صلى اللّه عليه و آله و جانشينان معصومش بما رسيده است :\r\nچنان كه از ابن عباس است كه از رسولخدا صلى اللّه عليه و آله پرسيدم :\r\nاين آسمان چيست ؟ « 2 »\r\nفرمود : « موجى است كه از طغيان و ريزش بر شما نگهبانى شده است » .\r\n\r\n\r\n","description":"","footnote":"\r\n( 1 ) - ( ج 4 ص 95 ) اخرج ابن مردويه عن ابن مسعود قال قال جرير بن عبد اللّه حدثنى رسول اللّه صلى اللّه عليه و آله عن السماء الدنيا و الأرض السفلى . .\r\n( 2 ) - ظاهرا مقصود آسمان اول است ، چنان كه در علل و عيون و خصال در خبر شامى از امير المومنين عليه السّلام است كه از آسمان اول پرسيدند ، فرمود : « موجيست نگهدارى شده » .\r\n","page_name":" 248 ","page_number":256},
  {"content":"\r\n\r\nو از امير المومنين على عليه السّلام است « 1 » كه مردى از اهالى شام در مسجد جامع كوفه بآنحضرت عرض كرد : يا امير المومنين ، سؤالاتى از شما دارم ؟\r\nفرمود : « بپرس ، اما براى فهميدن ، نه به گمان آزمودن و عاجز كردن » .\r\nدر اين گفتگو حاضرين مسجد گوش بسخنان آنحضرت گشودند .\r\nشامى گفت : نخستين آفريدهء پروردگار چيست ؟\r\nفرمود : « نور » .\r\nگفت : آسمانها از چه پديد شده‌اند ؟\r\nفرمود : « از بخار آب » « 2 » .\r\nگفت : زمين از چه ؟\r\nفرمود : « از ته‌نشين و كف آب » .\r\nگفت : كوهها ؟\r\nفرمود : « از امواج » « 3 »\r\nاز آسمان اول سوال كرد ؟\r\nفرمود : « موجيست محفوظ » .\r\n\r\n\r\n","description":"","footnote":"\r\n( 1 ) - البرهان ( ج ص 351 ) ابن بابويه قال : حدثنا ابو الحسن محمد بن عمرو بن على بن عبد اللّه البصرى بايلاق ، قال حدثنا ابو عبد اللّه محمد بن عبد اللّه بن احمد بن جبلة الواعظ ، قال حدثنا على بن موسى الرضا عليه السّلام قال حدثنا ابى موسى بن جعفر عليه السّلام قال حدثنا ابى جعفر بن محمد عليه السّلام قال حدثنا ابى محمد بن على عليه السّلام قال حدثنا على بن الحسين عليه السّلام قال حدثنا ابى الحسين بن على عليه السّلام قال كان على بن ابى طالب عليه السّلام فى الجامع ، إذ قام اليه رجل من اهل الشام فقال : . . .\r\n( 2 ) - معنى بخار آب در آغاز كتاب گذشت كه گازهاى متصاعد از انفجار مادهء اوليست .\r\n( 3 ) - تحقيق اين جمله در چگونگى پيدايش كوهها گذشت .\r\n","page_name":" 249 ","page_number":257},
  {"content":"\r\n\r\nاز طول و عرض ماه و خورشيد پرسيد ؟\r\nفرمود : « نهصد فرسنگ در نهصد فرسنگ » « 1 »\r\nاز رنگ آسمانها پرسش كرد ؟\r\nفرمود : « آسمان اول نامش « رفيع » و از جنس آب و گاز ( دخان ) است .\r\nآسمان دوم « قيدام » و برنگ مس مىباشد .\r\nآسمان سوم « ماروم » و برنگ شبه است .\r\nآسمان چهارم « اوفلون » و برنگ نقره است .\r\nآسمان پنجم « هيعون » و برنگ طلا است .\r\nآسمان ششم « عروس » و از ياقوت سبز است . .\r\nآسمان هفتم « عجما » و در سفيد است ، و ميان هر يك از اين آسمانها پانصد سال راه است » .\r\nبخشهائى از اين حديث كه موافق آيات مربوطه است - مقبول ، و در مورد ساير بخشها از لحاظ اينكه مورد تأييد ظاهر قرآن و احاديث مستفيضه نيست و اين خبر در نوع خود واحد مىباشد قابل قبول نيست .\r\nاز باب نمونه : نامهاى آسمانها و رنگها و اجناس آنها - كه در خبر ياد شده باستثناى جرم گازى ( دخانى ) آسمان اول شاهد صدقى از قرآن و احاديث ندارد ، و پانصد سال راه فاصله ميان هر يك از آسمانها نيز گرچه در احاديث بسيارى از فريقين نقل شده ، ولى چون گواهى از قرآن ندارد ، قطعى نيست .\r\nو اين مقدار تنها نمودار فاصله‌هائى ميان آسمانها است ، نه آنكه ربطى بكلفتى جرم هر يك داشته باشد ، تا ميلياردها فاصله‌هاى نورى كهكشانها بميان آيد .\r\n\r\n\r\n","description":"","footnote":"\r\n( 1 ) - حاصل ضرب اين عدد 810000 فرسنگ مىباشد و به حساب كيلومتر 4260000\r\n","page_name":" 250 ","page_number":258},
  {"content":"\r\n\r\n\r\nآسمان جرم است نه فضاى خالى\r\nآسمانها كه جايگاه ستارگان و . . . است ، جوّ تهى و خلأ نيست ، كه احيانا ستارگان و يا موجوداتى ديگر در آن جاى گرفته باشند ، بلكه خود جرمى است از نوع جرم ستارگان و . . .\r\nآرى ، آسمان مادر ستارگان است ، كه در اثر پيوست و انباشتگى ذرات سرگردان آسمانى ، اين فرزندان : اختران و ستارگان پديد آمده و مىآيند .\r\nدر رستاخيز آسمانها نيز در اين پيرامون از آيات مربوطه نتايجى خواهيم گرفت ، و در آغاز كتاب نيز گذشت كه : آسمان گازهاى بسيار داغ و برخاسته از انفجار مادهء نخستين بوده ، و ستارگان نيز از همين ماده پديد شده‌اند ، و تولد ستارگان و گسترش كشور پهناور آسمان وقفه‌اى ندارد ، بلكه :\r\n وَ السَّماءَ بَنَيْناها بِأَيْدٍ وَ إِنَّا لَمُوسِعُونَ  آفريدگار بزرگ هميشه اين سقف بلند را گسترش ميدهد .\r\nپانصد سال راه : در حديث گذشته فاصلهء ميان هر يك از آسمانها ، و در بعضى ديگر از احاديث قطر هر يك از آنها نيز پانصد سال راه معرفى شده است ، ما راجع بفاصلهء نخستين فعلا نفى و اثباتى نداريم ، زيرا آيات مقدسات قرآن و احاديث قطعى در اين پيرامون ساكتند .\r\nاما قطر پانصد سالهء هر يك از آسمانها ، آيا مقصود سير عادى آن زمانها است كه روزى هشت فرسنگ باشد ، تا قطر هر آسمان 8640000 كيلومتر باشد ؟ . -\r\nيا حداكثر سير نورى منظور باشد كه كلفتى هر آسمان 47553500000000 چهل و هفت ترليون و پانصد پنجاه سه بيليون و پانصد ميليون كيلومتر باشد .\r\n\r\n","description":"","footnote":"","page_name":" 251 ","page_number":259},
  {"content":"\r\n\r\nدر صورت نخست ضخامت هر آسمان حدود سى ثانيهء نورى خواهد بود .\r\nو حال آنكه خورشيد كه سومين همسايهء زمين است شانزده برابر اين مقدار يعنى 8 دقيقه با ما فاصله دارد . « 1 »\r\nو در صورت دوم نيز بسيارى از كهكشانها كه احيانا ميليونها سال نورى قطر دارند ، و همچنين دسته‌اى از ستارگان كهكشان نخستين كه منظومهء شمسى ما در آن جاى دارد ، خيلى بيش از اين مقدارها با ما فاصله دارند ، اينها بايستى از ستارگان آسمان اول استثنا بخورند ، در صورتى كه برحسب آنچه گذشت تمامى ستارگانيكه به چشم مجهز و غير مجهز ديده ميشوند در آسمان اول جاى دارند .\r\nمگر آنكه مقصود از پانصد سال ، سرعت بيش از نور باشد ، تا با اين فاصله‌هاى محير العقول سازش داشته باشد ، و اللّه اعلم .\r\nنتيجه بحث : فعلا قطر آسمان نخست ، بر عموم بشر پنهانست ، تا چه رسد بديگر آسمانها ! و ما باينگونه اخبار كه گواه صدقى از قرآن و سنت ندارد نميتوانيم استناد كنيم .\r\nاما حجم ماه و خورشيد كه حاصل ضرب نهصد فرسنك تعيين شده اينمقدار با آنچه برخى از كيهان‌شناسان اظهار داشته‌اند نزديكست .\r\n\r\n\r\n","description":"","footnote":"\r\n( 1 ) - دو احتمال ديگر نيز در اين زمينه وجود دارد :\r\n( 1 ) مقصود سير تمامى مدت 24 ساعت هر روز ، كه در نتيجه عدد فوق سه برابر خواهد شد\r\n( 2 ) مقصود سير پرنده باشد كه تقريبا ساعتى 10 - 20 فرسخ و بيشتر باشد ، چنان كه در توحيد صدوق از حضرت صادق عليه السّلام است كه خدا را فرشته‌ايست كه از گوش تا گردنش پانصد سال بسرعت پرواز پرنده مىباشد ، و در هر صورت از سرعت نور بسيار كمتر است .\r\n","page_name":" 252 ","page_number":260},
  {"content":"\r\n\r\nچنان كه فانديك انگليسى و ديگران حجم خورشيد را به 470 / 928 فرسنگ تخمين زده‌اند ، و مضروب نهصد در نهصد نيز 000 / 810 مىباشد ، و تفاوت 470 / 118 فرسنگ است\r\nچنان كه خبر فوق از حضرت على عليه السّلام باشد بدينگونه حل مىشود كه : تحديد آنحضرت قطعى و الهامى ولى تحديد دانشمندان فرضى و حدسى است .\r\n\r\nاقيانوسهاى آسمانى\r\nتوحيد بسندى از حضرت صادق عليه السّلام از پدرش از جدش رسول اللّه صلى اللّه عليه و آله آورده است كه : « در آسمانهاى هفتگانه درياهائيست كه گودى يكى از آنها پانصد سال راه است . . » .\r\nدر تفسير على بن ابراهيم است از پدرش از ابن ابى عمير از هشام بن سالم از حضرت صادق عليه السّلام كه رسول خدا صلى اللّه عليه و آله فرمود : « در سير معراجى خود در آسمان هفتم درياهائى از نور ديدم كه اشعهء تابناكشان چشم را مىربود ، و درياهائى از ظلمت ، و درياهائى از يخ كه صداى رعد و برق از آنها بلند بود » .\r\nو درّ المنثور از نوزده كتاب حديث از عباس بن عبد المطلب آورده است كه نزد رسول اللّه صلى اللّه عليه و آله بوديم فرمود : ميدانيد ميان زمين و آسمان چقدر راهست ؟ تا آنجا كه فرمود : بر فراز آسمان هفتم دريائى است كه عمق آن به اندازه فاصله زمين تا آسمان اوّل است . . . « 1 » .\r\nو در علل و عيون و خصالست ، در خبرى از حضرت امير المومنين عليه السّلام كه در پاسخ شخص شامى دربارهء مساحت برخى از ستارگان فرمود : « دوازده فرسنك در دوازده فرسنك . . » .\r\n\r\n\r\n","description":"","footnote":"\r\n( 1 ) - يعنى پانصد سال راه - زيرا در اين حديث فاصله‌هاى آسمانى اين اندازه معرفى شده است\r\n","page_name":" 253 ","page_number":261},
  {"content":"\r\n\r\n« ماكسول راديد » در كتاب « نجوم براى همه » سه ستارهء منظومهء شمسى « اورانوس ، و نپتون ، و پلوتون » را سه درياى آسمانى معرفى كرده است ، كه غلظت متوسط اينها كمى از آب بيشتر است ، به اين معنى كه سطحشان از آب رقيقتر و مركزشان غليظتر است ، اورانوس نسبت به زمين بيست برابر ، و نپتون سى برابر از خورشيد دور تر است .\r\nاورانوس 80 سال و نپتون 120 سال يك بار دور خورشيد ميگردند ، نور اورانوس 1500 برابر ماه در شب 14 ، و پلوتون 400 برابر آنست .\r\nپلوتون 40 برابر از ما بخورشيد دور تر است ، 250 سال يك بار دور خورشيد ميگردد و باندازه‌اى از ما دور است كه هيچ تلسكوبى نتوانسته آن را به صورت كره ببيند .\r\nنگارنده حدس مىزند كه اين درياها به علت فاصلهء زياد از منبع حرارت خورشيد تاكنون تبديل ببخار نشده‌اند .\r\n* * * \r\nزندگى در كرات آسمانى :\r\nكافى و بصائر و انوار النعمانيه از عجلان بن ابى صالح نقل كرده است كه :\r\nمردى حضور حضرت صادق عليه السّلام شرفياب شده و عرض كرد : اين قبه ! جايگاه آدمست ؟ -\r\nفرمود : « آرى - خدا قبه‌ها و مسكن‌هاى زندگى بسيار آفريده ، و از جمله در پشت مغرب اين زمين سى و نه مغرب است ، زمين سفيد كه پر از آفريدگانيست كه از نور معرفت و نعمت الهى برخوردارند ، و هرگز آنى آلوده بگناه نگشته و از آفرينش انسان هم آگاه نيستند » .\r\n\r\n","description":"","footnote":"","page_name":" 254 ","page_number":262},
  {"content":"\r\n\r\nو شيخ رجب برسى و شيخ كفعمى و علامهء مجلسى بسندهائى از حضرت كاظم عليه السّلام آورده‌اند كه : جبرئيل حضور مبارك رسولخدا صلى اللّه عليه و آله عرض كرد : پشت مغرب زمينى است سفيد كه نوعى از خلق الهى در آن زندگى ميكنند ، و هيچگاه آلوده بگناه نميشوند ، گوشت بدنهاشان و چهره‌هاشان از گريه و خوف خدا پژمرده شده است .\r\nامير المومنين عليه السّلام عرض كرد : يا رسول اللّه ! در آن سرزمين شيطان و يا كسى از نوع انسان وجود ندارد ؟ فرمود : به خدا قسم اينان از خلقت آدم و شيطان بىاطلاعند و كسى جز خدا از عدد آنها اطلاعى ندارد .\r\nو بحار الأنوار از فخر رازى . . از رسولخدا صلى اللّه عليه و آله آورده است كه فرمود : « شب معراج در آسمان هفتم ميدانهائى همچون ميدانهاى زمين شما ديدم » .\r\nو در تفسير قمى از حضرت باقر عليه السّلام است كه : « پشت اين خورشيد چهل چشمهء خورشيد مىباشد ، كه فاصلهء ميان هر يك چهل سالست ، و در تمامى آنها موجودات زياديست كه نميدانند خدا آدم را آفريده يا نه ، و پشت كرهء ماه چهل قرص ماه است ، كه فاصلهء ميان هر يك چهل سال راه است ، و در آنها نيز خلائق زياديست كه از آفرينش انسان بىخبرند ، و همچون زنبور عسل ، پروردگار برمز و وحى غريزه بدانها رسم و راه زندگى را الهام فرموده است » .\r\nنگارنده : آنچه از رويهمرفتهء اين اخبار مينمايد وجود زندگيست در برخى از كرات آسمانها - اضافه بر كرهء زمين - و چنان كه بعدا خواهيم گفت : از لحاظ آنكه سنخ زندگى ميان موجودات يكسان نيست شرائط زندگى هم لازم نيست ميان آنها هماهنگى داشته باشد ، و روى همين اصل وجود موجوداتى زنده در خورشيدهاى نورانى و سوزان هم قابل قبول است .\r\n* * *\r\n\r\n","description":"","footnote":"","page_name":" 255 ","page_number":263},
  {"content":"\r\n\r\n\r\nتمدنها و شهرهاى آسمانى\r\nاز دورنماى آياتى چند و بسيارى از اخبار ( كه نمونه‌اى از آنها گذشت ) چنان نمودار است كه در برخى از طبقات و كرات آسمانى نيز موجوداتى متمدن و عاقل و مكلف وجود دارند ، در اينجا نيز نمونه‌هائى چند از نظر خوانندگان ميگذرد :\r\nبحار الأنوار از كتاب مثنى بن وليد حناط ، از ابى بصير از حضرت صادق عليه السّلام آورده است كه : در هر يك از آسمانهاى هفتگانه خلايق بسيارى وجود دارند و ما بين هر يك نيز چنانست . . .\r\nو در تفسير على بن ابراهيم قمى از پدرش ، از ابن عمير از بعضى اصحاب از حضرت صادق عليه السّلام آورده است كه امير المومنين عليه السّلام فرمود : « 1 »\r\n« اين ستارگانيكه در آسمان جاى دارند - شهرستانهاى معموره و مراكز تمدنى است ، مانند شهرهاى زمين ما - هر يك از آنها به دو استوانهء نورى ارتباط دارند كه طول آن در آسمان باندازهء دويست و پنجاه سال راه آسمانى است » « 2 »\r\nاز كلمهء مدينه در حديث فوق چنان نمودار است كه اين شهرستانهاى آسمانى مركز تمدنهائى مانند تمدنهاى بشريست - روى اين اصل ساكنان و آباد كنندگان آنها نيز بايستى موجوداتى عاقل و متمدن باشند ، اما بشر تاكنون جز از مجراى وحى و سخنان پيشوايان دين روزنه‌اى براى آگاهى از اين گونه تمدنها و جايگاههاى زندگى نيافته است .\r\n\r\n\r\n","description":"","footnote":"\r\n( 1 ) - هذه النجوم التى فى السماء ، مدائن مثل المدائن التى فى الأرض ، مربوطة كل مدينة إلى عمودين من نور ، طول ذلك العمود فى السماء مسيرة مأتين و خمسين سنة .\r\n( 2 ) - شايد مقصود از سير راه آسمانى سير نورى باشد و تأييد آن خط عمودهاى نورى است .\r\n","page_name":" 256 ","page_number":264},
  {"content":"\r\n\r\nو چنان كه از پيش هم گذشت ، در برخى آيات قرآنى نمودارهاى قابل ملاحظه‌اى از مسافرتهاى متقابل كيهانى وجود دارد ، و احتمال ميرود كه نجوم و كواكب با يكديگر اين گونه فرق داشته باشند كه : نجوم شهرستانهاى معمورهء آسمانى است نه تمامى كواكب - و هر دو گونه در لفظ ستاره مشتركند .\r\nمؤيد اين احتمال معنى لغوى نجم است ، كه به كوكب طالع تعبير شده « 1 » و در نتيجه كوكب « ستاره » دو قسم است : طالع ، و غير طالع ، كوكب طالع نجم است ( ستارهء طلوع يافته ) و شايد طلوع كوكب ( ستاره ) بمعنى طلوع نور زندگى و تمدن و . . در ستاره باشد ، و در مقابل كوكب ستاره‌اى است كه طالع و درخشان نباشد ، و اين گونه ستارگان داراى يكى از دو حال مىباشند :\r\n1 - طلوع كرده و سپس غروب نموده‌اند ، يعنى قيامت خصوصى آنها برپا شده ، و آثار تمدن و يا آبادى در آنها نابود گشته .\r\n2 - هنوز طلوع نكرده و در انتظار طلوع آبادى و تمدن بسر ميبرد .\r\nآرى -  وَ السَّماءَ بَنَيْناها بِأَيْدٍ وَ إِنَّا لَمُوسِعُونَ  كشور پهناور هستى پيوسته در حال تغيير و تبديل و گسترش است ، تا آن هنگاميكه رگبار عمومى مرگ گريبان سراسر كشور را بگيرد : ( رستاخيز جهان ) تمامى آباديها به خرابى گرايد ، و همگى درخشندگان خاموش شوند :  وَ إِذَا النُّجُومُ انْكَدَرَتْ  تمامى قهرمانان شناور اين جو بيكران در اعماق جو غرق و سقوط كنند : و إذا النّجوم انتثرت .\r\nو چنان مينمايد كه تعبير خاموشى :  وَ إِذَا النُّجُومُ انْكَدَرَتْ  و محو شدن :\r\n فَإِذَا النُّجُومُ طُمِسَتْ  دربارهء نجوم ، در مقابل : تعبير سقوط كردن :\r\n وَ إِذَا الْكَواكِبُ انْتَثَرَتْ  براى كواكب ، اين دو گونه تعبير خودگواهى روشن بر فرق ميان نجوم و كواكب باشد .\r\n\r\n\r\n","description":"","footnote":"\r\n( 1 ) - مفردات القرآن راغب .\r\n","page_name":" 257 ","page_number":265},
  {"content":"\r\n\r\nبازگشت بتوضيح حديث :\r\nمحتمل است دو عمود نورانى كه بعنوان وسيلهء ارتباط اين شهرستانهاى آسمانى معرفى شده ، دو كيفيت جذب و دفع باشد ، و اينكه از اين دو عمود و دو كيفيت « بذلك العمود » تعبير شده ، جهت كمى منظور شده باشد ، كه رابطهء نورى اين مراكز تمدن آسمانى از نظر كمى واحدهاى امتداد نورى است ، ولى هر واحدى داراى دو كيفيت جذب و دفع مىباشد .\r\nكيهان‌شناسان نيز از مجراى تلسكوبهاى فوق بكمك حدسيات و احتمالاتى گوناگون ، در برخى از سيارات منظومهء شمسى روزنه‌هائى از وجود شرائط زندگى بدست آورده‌اند ، اما بسيار مبهم و غير قطعى ، و يكى از علل ابهام اينست كه اينان براى تشخيص وجود شرائط زندگى ، تنها زندگى زمينى را ميزان قرار داده ، و تا آن جائى كه شرايطى همانند با شرايط زندگى زمينى بدست آورند ، احتمال قابليت زندگى ميدهند ، ولى اين مقياس نادرست و بىفايده است ، زيرا امكان حيات بچهره‌هاى ديگرى كه در زمين ما وجود ندارد ، هرگز قابل انكار نيست ، اما بشر هم تقصيرى در اين زمينه ندارد و بلكه قصور است ، او مقياسى بجز زندگى زمينى در دست ندارد ، و روى همين اصل افق دوربينى او نيز از اين حد تجاوز نمىكند ، وانگهى قدرت تلسكوب و چشمهاى مجهز آن اندازه نيست كه شرايط زندگى همانند شرايط زمينى را در كرات آسمانى به خوبى تشخيص دهد ، تا چه رسد بشرايط غير مشابه .\r\nاما خوشبختانه خود اين دانشمندان با شرايطى حيات را در گرمترين و سردترين درجه امكان‌پذير ميدانند ، اما پندار نادرست لزوم همانندى شرايط زندگى در سراسر جهان خلقت آنان را از خط مشى مستقيم منحرف ساخته و از كشف حقيقت بدور داشته است .\r\n\r\n","description":"","footnote":"","page_name":" 258 ","page_number":266},
  {"content":"\r\n\r\nژرژگاموف گويد : « 1 » « وقتى دربارهء امكان حوادث در ساير سيارات بحث ميكنيم بموضوع حساسى برميخوريم ، زيرا حقيقتا نميدانيم حيات چيست ؟ و يا چه موجودات زنده‌اى غير از آنچه در روى زمين وجود دارند ممكن است موجود باشند ، بىشك غير ممكن است هيچ نوع جاندارى بتواند در حرارت ذوب سنگها ( 1000 درجه ) و صفر مطلق ( 1 ر 273 ) كه در آن همه مواد حالت جامد به خود ميگيرند موجود باشد ، اين دو درجه‌اى كه اختيار كرديم ، دو حد نهائى حرارت است » .\r\nنگارنده : زندگى به آن مفهوميكه در دنياى ما امكان‌پذير است شايد اين گونه باشد ، اما نفى زندگى به تمام معنى در حداكثر حرارت - آن هم طبق تحديد نارساى بشر - اين خود ادعائى است بدون دليل ، و تير در تاريكى رها كردن ، و حكم بر مجهول مطلق نمودن است .\r\nژرژگاموف سپس رشتهء تحقيقات خود را اين گونه ادامه ميدهد :\r\n« اما اگر موجودات زندهء معمولى روى زمين را مأخذ قرار دهيم ، ميتوانيم حدود فوق را بحرارتى تقليل دهيم كه آب يعنى عنصر اصلى مشكّلهء مادهء آلى به حالت مايع وجود دارد ، البته بعضى باكتريها در آب جوش هم بدون كوچكترين آسيبى تا مدتى زنده ميمانند ، خرسهاى قطبى و اسكموها نيز در نواحى يخبندان دائم زندگى ميكنند .\r\nاما در مورد اول مرگ باكتريها فقط به زمان بستگى دارد ، و در مورد دوم ما با موجودات آلى سروكار داريم كه با پوشش انبوه بدن و اكسيداسيون فراوان داخلى بدن خود را گرم نگه ميدارند .\r\n\r\n\r\n","description":"","footnote":"\r\n( 1 ) - در كتاب سرگذشت زمين ص 83 تحت عنوان « شرايط زندگى در سيارات » .\r\n","page_name":" 259 ","page_number":267},
  {"content":"\r\n\r\nاز آنچه راجع بتكامل حيات از ساده‌ترين صورت آن ميدانيم ، اين نتيجه حاصل مىشود كه : اگر آب اقيانوسها حالت جوش يا يخ ميداشت ، بدون شك حيات بوجود نمىآمد و تكامل نمىيافت .\r\nالبته ميتوانيم انواع سلولهاى زندهء ديگرى تصور كنيم كه در آنها سيليسيوم جاى كربن را بگيرد ، سيليسيوم سبب مىشود كه اين گونه سلولها بتوانند حرارت خيلى زيادترى را تحمل كنند ، به همين طريق ميتوانيم موجوداتى بتصور آوريم كه در آنها ألكل نقش آب را بازى كند ، در اين صورت در حرارت يخ‌بندان نيز منجمد و سخت نميگردند .\r\nاما اگر وجود چنين موجودات زنده‌اى امكان داشته باشد ، تازه فهم اين مسأله مشكل مىشود ، كه چرا چنين جانوران و گياهان الكلى در نواحى قطبى ما پيدا نميشوند ؟ و چرا در آبهاى جوش آب افشانها اساسا موجودات زندهء سيليسيوم‌دار يافت نميگردند ؟ بنابراين باحتمال قوى شرايطى كه در آن حيات امكان‌پذير است از نظر اوضاع كلى در تمام عالم نبايد با شرايطى كه در روى زمين موجود است اختلاف داشته باشد » .\r\nنگارنده : چنان كه گذشت اين دعوى از لحاظ اينست كه مفهوم حيات بآنمعنى كه در زمين ما بوده است ، خواهى نخواهى مقياس كيهان‌شناس قرار گرفته ، و روى اين اصل نادرست اين گونه نتيجه‌گيرى ميكنند :\r\n« با قبول چنان فرضى اكنون بتحقيق شرايط حيات در سيارات مختلف منظومهء شمسى مىپردازيم »\r\nنگارنده : ژرژگاموف ، پس از حدسيات و تقريبات فوق ، سيارات منظومهء شمسى را از نظر قابليت زندگى يكايك مورد بحث قرار داده چنان ادامه ميدهد :\r\n« سيارات بزرگى كه از خورشيد بسيار دورند به علت سردى كاملى كه در آنها\r\n\r\n","description":"","footnote":"","page_name":" 260 ","page_number":268},
  {"content":"\r\n\r\nحكمفرما است احتمال وجود حيات نيز در آنها خيلى كم است ، زيرا در جوّ آنها انيدريد كربنيك و رطوبت وجود ندارد .\r\n\r\nعطارد :\r\nبين سيارات كوچكتر كه بخورشيد نزديكترند ، مثلا عطارد نه فقط فاقد آب و هوا است ، بلكه آنقدر بخورشيد نزديك است ، كه مقدار حرارت آن حرارت ذوب سرب مىباشد .\r\nالبته تنها يكطرف عطارد كه هميشه روز و مقابل خورشيد است ، محكوم بچنان حرارتى است ، ولى طرف ديگر كه دائما شب است ، حرارتش از حد يخ زدن آب كمتر است ، و در هر دو صورت زندگى در عطارد غيرممكن به نظر ميرسد .\r\nميان اين دو حد - سرماى شديد سيارات دور و بزرگ ، و گرماى فوق‌العادهء سيارات نزديك و كوچك - سيارات معتدلى مانند زهره و مريخ كه همسايهء داخلى و خارجى زمين‌اند ، اين هر دو جوّى شبيه جوّ ما دارند ، و قرائنى نيز دال بر وجود مقدار كافى آب در آنها موجود است .\r\n\r\nزهره و مريخ :\r\nاما گرماى اين دو سياره : زهره قاعدتا تا حدى گرمتر ، و مريخ تا اندازه‌اى سردتر از زمين است ، ولى متأسفانه به علت ابر ضخيمى كه سطح زهره را دائما پوشانده ، توفيق آگاهى از اين سياره را نداريم ، زهره مانند زنان محجوبه است و حجابش را فقط در تاريكى برميدارد ، معذلك در اثر كاوشهاى زياد بدست آمده كه يكروز زهره معادل چند هفتهء زمين است ، و چون حركت انتقالى آن بدور خورشيد 32 هفته است ، توان گفت در آنجا شب و روز بدنبال هم حاصل ميشوند .\r\n\r\n","description":"","footnote":"","page_name":" 261 ","page_number":269},
  {"content":"\r\n\r\nو رويهمرفته چنان استنباط ميگردد كه اقلا ممكن است نوعى از چهره‌هاى حياتى در زهره موجود باشد ، و از لحاظ آنكه وجود گياهان با وفور اكسيژن ملازمت دارد ، و اينكه از تجزيهء منظار الطيفى در جوّ زهره اكسيژن آزادى به نظر نميرسد ، چنان نتيجه مىشود : كه در سطح زهره اشجار زيادى وجود ندارد ، و بدون گياه نيز زندگى جانوران مشكل است ، زيرا جانوران نميتوانند با خوردن يكديگر روزگار بگذرانند ، و بعلاوه اكسيژنى براى تنفس آنها وجود ندارد .\r\nبنابراين با وجود اينكه شرايط نسبتا مساعدى در سطح زهره وجود داشت كاملا محقق است ، كه حيات نتوانسته است بعللى در سطح آن ظاهر گردد ، اين فقدان ممكن است به علت وجود ابر ضخيمى در نيمكرهء روز آن باشد ، كه مانع نفوذ اشعهء لازم خورشيد براى رشد گياهان است .\r\n\r\nمريخ :\r\nهمسايهء خارجى ما مريخ - تنها ستاره‌اى است كه سطحش را نسبتا واضح مىتوان ديد ، بنابراين اطلاعات كاملترى دربارهء آن ميتوان تحصيل كرد ، وقتى مريخ بيش از همه به زمين نزديك مىشود فاصلهء آن 55700000 كيلومتر است ، جوّ آن روشن و شفاف و گاهى نيز ابرهائى دارد ، تجزيهء منظار الطيفى وجود اكسيژن و انيدريد كربنيك و رطوبت را در مريخ ثابت و از همين لحاظ امكان وجود گياهان فراوان و زندگى حيوانى را در آن روشن ميسازد .\r\nجوّ مريخ خيلى رقيق‌تر از زمين ، و فشار آن يك بيستم فشار جوّ زمين است ، و ظاهرا مريخ مقدارى از آب را از دست داده ، و آب و هواى فعلى آن خيلى خشك است ، وقتى با تلسكوب بمريخ مينگريم ، بيشتر سطحش صاف به نظر ميرسد ، و رشته كوههاى قابل توجهى نظير آنچه در زمين ديده مىشود ، در آن مرئى\r\n\r\n","description":"","footnote":"","page_name":" 262 ","page_number":270},
  {"content":"\r\n\r\nنمىباشد ، معهذا علامت دائمى مخصوص در سطح آن ديده مىشود كه نشانهء وجود منظرهء مشخصى از خشكى است ، پنج ششم سطح مريخ برنگ قرمز نارنجى است ، و سياره را قرمز جلوه‌گر ميسازد ، كه ظاهرا نواحى سنكلاخ يا شنى بدون گياه مىباشند ، سه پنجم ديگر سياره را نواحى آبى مايل بسبز يا سبز تشكيل ميدهد ، كه سابقا آبهاى وسيعى نظير اقيانوسها و درياهاى ما تصور ميشدند ، ولى بر خلاف اين تصور نواحى فوق محل آبهاى سطح مريخ نيست ، زيرا اگر آب بود رنگش نيز يكنواخت به نظر ميرسيد ، و مهمتر اينكه در بعضى شرايط مساعد اشعهء خورشيد را نيز به خوبى منعكس ميسازند .\r\nرنگ متمايل بآبى و سبز از طرف ديگر ، نشانهء وجود گياهانست ، و از آنجا كه رنگ اين نواحى در عرض سال تغيير مىكند ، خود يكى از بزرگترين دلايل صحت اين مدعا است ، در واقع رنگ سبز اين نواحى در فصل بهار نيمكره‌اى كه در آن جا دارند آشكارتر مىشود ، در صورتى كه وقتى فصل زمستان فرا ميرسد ، رنگشان بقهوه‌اى مايل بزردى تغيير مىكند ، بسيار مشكل است تصور اينكه غير از گياهان چيزهاى ديگرى بتوانند چنين آثارى بظهور برسانند ، و وجود گياهان دليل بر وجود اكسيژن است ، و در نتيجه نواحى تاريك دشتهاى پوشيده از علف و بوته و درخت مىباشد .\r\nژرژگاموف - از كلاهكهاى سفيد درخشان قطبين مريخ كه در زمستان و تابستان زياد و كم ميشوند - استدلال بر وجود برف در اين كره كرده ، و سپس حرارت سطح مريخ را نيز وسيله‌اى ديگر براى حدس وجود حيات در آن دانسته گويد : « حرارت سطح مريخ كه به نظر مساعدترين محل براى وجود حيات در خارج از زمين است ، تا حدى جالب توجه مىباشد ، اندازه گيريهائى كه با بولومتر ( كه دستگاه بسيار جالبى است كه مقدار حرارت حاصل از تشعشع اجسام را در فواصل بسيار دور ثبت مىكند ) شده ، نشان ميدهد كه حرارت متوسط آن در -\r\n\r\n","description":"","footnote":"","page_name":" 263 ","page_number":271},
  {"content":"\r\n\r\nطول استواء فقط 10 درجه يا اندكى بيشتر از آنست ، حرارت سطح مريخ بلافاصله پس از طلوع آفتاب يا پيش از غروب آن در نواحى استوائى نيز بايستى از نقطهء انجماد آب پائين‌تر بوده ، و شبهاى آن سرد باشد ، و نواحى قطبى مريخ سردترند » .\r\nو چنان آب و هوائى را گرچه نميتوان مساعد گفت ، ولى درعين‌حال مانع رشد گياهان يا حتى حيوانات نميشود ، گرچه وجود گياه در مريخ مسلم است ، ولى اثبات وجود يا نبودن جانوران ، طبيعة خيلى مشكلتر به نظر ميرسد .\r\nقريب 25 سال پيش ادعاى ستاره‌شناس معروف آمريكائى « پرسيوال لوول »  ( Pereivall Lowall )  در جهان دانش و در افكار عمومى آشوبى به پا ساخت .\r\nاين ادعا مبنى بر وجود كانالهاى مريخ بوده است ، كه شبكه‌اى مركب از خطوط هندسى مشخص سطح مريخ است ، كه كاملا راست و نازك و دقيق به نظر ميرسند ، اين شبكه نخستين بار توسط ستاره‌شناس ايطاليائى جيووانى شيا پارلى در سال 1877 ديده شد و از آن پس توسط عدهء ديگر نيز مشاهده و توصيف گرديده .\r\nاگر واقعا چنين كانالهائى موجود بود نظم هندسى كامل آنها ميتوانست نتيجهء به كار رفتن هوش موجودات زنده باشد ، لوول - تئورى ساده‌اى را با كمال بيباكى عنوان كرد ، كه بر طبق آن ساكنين مريخ كه با كم آبى مواجه بوده‌اند ، براى تنازع مأيوسانهء بقاء سيستم مخصوصى براى آبيارى وسعتهاى عظيم زمينشان به كار بردند ، بدين معنى كه با حفر اين كانالها در سيارهء مشرف بزوال خود توانسته‌اند با كم آبى مقابله نمايند ، بنا بنظريهء لوول كانالهاى سطحى مريخ نشانهء نواحى داراى پاركها و باغهائى است كه در طول اين مجارى مصنوعى احداث شده است ، و از صحارى لم يزرع قرمز رنگ عبور مىكند .\r\nلوول ، چنين تصور كرد كه در آغاز بهار يكى از نيمكره‌ها هنگامى كه برفهاى يك كلاهك قبلى ذوب مىشود ، آب حاصل را مصنوعا و بكمك تولمبه‌ها در بين\r\n\r\n","description":"","footnote":"","page_name":" 264 ","page_number":272},
  {"content":"\r\n\r\nكانالها وارد ميسازند و براى نواحى خشك استوائى آب مياندوزند ، لوول حتى از روى تغيير رنگ تدريجى آب كانالها كوشش نمود كه سرعت جريان آب آنها را نيز تخمين بزند .\r\nژرژگاموف ، سپس در اين‌باره چنان اظهار نظر مىكند كه : اگر واقعا چنين كانالهائى موجود بوده‌اند ، تصورات مذكور بسيار جالب و پرارزش ميشد ، ولى بدبختانه وقتى با تلسكوبهاى قوى به مشاهدهء دقيق پرداختند ، و با پيشرفت فن عكاسى معلوم شد كه چنان نيست ، بلكه شبكه‌ها و كانالها كه عدهء زيادى وجود آن را تأييد كرده‌اند به نظر خطاى ساده باصره است .\r\nبدين معنى كه چشم انسان عادت دارد هروقت به چيزى كه نزديك حد رؤيت است نگاه كند ، جزئيات آنها را بوسيلهء خطوط نازك خيالى بهم مربوط سازد ، و از مجموعهء آنها اشكال هندسى بوجود آورد .\r\nدر اينكه تعداد بيشمارى لكه‌هاى سياه در سطح مريخ وجود دارد شكى نيست ، ولى خطوط راست يا كانالهائى آنها را از هم جدا نمىسازد .\r\nو هنوز نميدانيم آيا جانورى در مريخ وجود دارد يا نه ؟ .\r\nنگارنده : چنان كه ملاحظه ميكنيد نتيجهء كليهء كاوشهاى دور و دراز دانشمندان كيهان‌شناس با تمامى نشيب و فرازها : محتمل است ، حدس مىزنيم ، امكان دارد ، و بالأخره نميدانيم - مىباشد .\r\nدر صورتى كه شعاع بينش آنها با در دست داشتن تلسكوبهاى نيرومند تنها همسايگان زمين ، سيارات منظومهء شمسى - يعنى نزديكترين ستارگان كهكشان أدنى مىباشد . . تا چه رسد كه اين گونه كاوشها دربارهء وجود و عدم حيات در ساير ستارگان اين كهكشان و يا ميليونها كهكشانهاى دور تر نيز به كار برند .\r\nدر صورتى كه چنان كه خواهيم ديد - برخى از ستارگان باندازه‌اى بما دورند كه از آغاز آفرينش تا زمان انفجار نسبت بما در حجاب بوده و هرگز نورشان به زمين\r\n\r\n","description":"","footnote":"","page_name":" 265 ","page_number":273},
  {"content":"\r\n\r\nنرسيده است ، با آنكه احيانا صدها ميليون سال ميزيسته به سرعت سير نور هم كه در ثانيه سيصد هزار كيلومتر است ، اين فاصله دور را در اين مدت مديد نتوانسته است طى كند ، فالعظمة للّه الواحد القهار .\r\nاين از شعاع علم بشر ، ولى چنان كه دانستيم ، قرآن و روايات اسلامى ما را از دنياهاى متمدن و مسكون آگاه ميسازد ، و آينده‌اى را بما نويد ميدهد كه با همسايگان دور و نزديك كيهانى خود رفت و آمد برقرار كنيم ، و ما اين پيام راستين وحى را بعنوان بهترين نويد اميدبخش در اختيار مسافران كيهانى مى گذاريم ، تا از اين رهگذر بيدريغ و مظفرانه امر الهى را دربارهء سير كيهانى خود ادامه دهند :\r\n قُلِ انْظُرُوا ما ذا فِي السَّماواتِ وَ الْأَرْضِ . . ،   أَ وَ لَمْ يَنْظُرُوا فِي مَلَكُوتِ السَّماواتِ وَ الْأَرْضِ ؟ . . ،   وَ مِنْ آياتِهِ خَلْقُ السَّماواتِ وَ الْأَرْضِ وَ ما بَثَّ فِيهِما مِنْ دابَّةٍ وَ هُوَ عَلى جَمْعِهِمْ إِذا يَشاءُ قَدِيرٌ  .\r\nبگو بنگريد در آسمانها و زمين چيست . . ؟ ، آيا نگرش در حقيقت آسمانها و زمين نكردند . . ؟ ، و از نشانه‌هاى قدرت و رحمت خدا آفرينش آسمانها و زمين است ، و آنچه در ميان آنها از جنبندگان پراكنده ، و او بر جمع كردن ايشان هنگامى كه مىخواهد توانا است .\r\nتا آنجا كه مىتوانند بحول و قوه الهى كيهانرا زير پر گيرند ، و در كشور پهناور پرواز كنند ، تا آگهى بيشترى بقدرت و حكمت بينهايت آفريدگار بيابند ، بعبارت ديگر سفرهاى كيهانى خود را در انحصار هدفهاى مادى و حيوانى قرار ندهند - بلكه همانگونه كه بدنهاشان در آسمان پرواز مىكند - از اين رهگذر پروازهاى انسانى و روحانى نيز بكنند : و اللّه يهدى من يشاء الى صراط مستقيم .\r\n* * *\r\n\r\n","description":"","footnote":"","page_name":" 266 ","page_number":274},
  {"content":"\r\n\r\n\r\nكهكشانها يا جزاير آسمانى\r\nبشر تاكنون ميليونها جزاير آسمانى را با چشم مجهز دريافته است ، كه هر كدام مشتمل بر هزاران ميليون ستاره‌اند .\r\nتنها در كهكشان ما - اطراف خورشيد - صد هزار ميليون ستاره وجود دارد ، با اينكه اين كهكشان تنها پنجاه هزار سال نورى قطر دارد ، و برخى از كهكشانها دويست و پنجاه هزار سال نورى قطر دارند .\r\nابر ماژلان كه باندازهء تقريبى 4 برابر ماه در نزديكى قطب جنوب ديده مىشود :\r\nتكهء كوچكى از كهكشانست ، و مشتمل بر بيش از يك مليون ستاره مىباشد ، كه برخى از آنها دويست هزار برابر خورشيد نور دارند .\r\nهزاران ميليون امثال اين خورشيد تشكيل يك سحاب مارپيچ ميدهند .\r\nستارگان ثوابت بقدرى از ما دورند كه با قوىترين تلسكوبها هم شكل آنها تشخيص داده نميشود - فقط ميدانيم كه گردند .\r\nنزديكترين ثوابت چهار سال نورى « 1 » با ما فاصله دارد ، با آنكه نور خورشيد در فاصلهء هشت دقيقه و چند ثانيه بما مىرسد ، و درخشنده‌ترين ثوابت آسمانى ستارهء شعرى است كه 000 ر 500 بيشتر از زمين با خورشيد فاصله دارد ، و چنانچه در فاصلهء خورشيد بود ، چهل برابر او بما حرارت مىفرستاد ، حرارت سطح شعرى 112000 درجه است ، و خورشيد ما در طبقه‌بندىها در طبقهء سوم حرارت قرار گرفته است .\r\n\r\n\r\n","description":"","footnote":"\r\n( 1 ) - سال نورى به حساب سرعت سير نور در ثانيه مىباشد كه 300000 كيلومتر است ، يك سال نورى روى اين حساب 000 ر 000 ر 500 ر 072 ر 8 كيلومتر است .\r\n","page_name":" 267 ","page_number":275},
  {"content":"\r\n\r\nاگر قرار شود بشر تعدادى از ستارگان را كه با چشم مجهز شناخته نامگذارى كند ، در صورتى كه براى هر يك ثانيه‌اى وقت لازم باشد ، بيش از هفت هزار سال براى اين كار فرصت لازم دارد .\r\n\r\nاندازه‌گيرى فضا :\r\nاز مقدار نور ميتوان بعد مسافت موجود نورانى را دريافت ، زيرا هرچند موجودى دور تر باشد ، كمتر به نظر ميرسد ، و از شدت و ضعف نور هر ستاره‌اى ميتوان بعد و قرب آن را فهميد .\r\nدر اثر اكتشافات « لويت » و سپس تحقيقات « هارلو شايلى » كارمند زيج مانت ويلسون ، وضع عجيبى دربارهء ستارگان بر ما مكشوف شد .\r\nهرچه مدت زمان بين دوبار روشنائى كامل ستاره بيشتر باشد ، قدرت نورى آن زيادتر است .\r\nمثلا اگر فاصلهء دو روشنائى 100 روز باشد 22 هزار برابر خورشيد روشن است ، و اگر 5 روز باشد 700 برابر .\r\nو - م - ا - سليفر منجم زيج لوول در « اربزونا » ستارگان بسيار دور را در جزاير آسمانى بكمك منشور و عدسى و فيلم عكاسى مورد آزمايش قرار داده ، و كشف كرده است ، كه اين جزاير آسمانى با سرعت چند كيلومتر در ثانيه در حركتند ، و به علت نامعلومى از ما دور ميشوند ، دورترين اين ستارگان با سرعت 000 ر 20 كيلومتر در ثانيه در حركت است .\r\nنزديك‌ترين جزاير آسمانى يك ميليون سال نورى از ما فاصله دارند ، و دورترين آنها را كه تاكنون ديده‌ايم دويست ميليون سال نورى از ما دورند ، و اگر كسى با تلسكوب 200 اينجى كوه پالومار - فضا را نگاه كند - اجرامى\r\n\r\n","description":"","footnote":"","page_name":" 268 ","page_number":276},
  {"content":"\r\n\r\nمشاهده خواهد شد كه فاصلهء آنها از زمين بيش از يك ميليون سال نورى است ، و بيش از يك بيليون كهكشان خواهد ديد .\r\nاصولا ميان هر يك از جزاير آسمانى با يكديگر يكى دو ميليون سال نورى فاصله است ، و در حدود سى ميليون از اين جزاير و كهكشانها در محيط عدسى زيج - مانت ويلسون - وجود دارد كه در پاره‌اى از آنها چندين هزار ميليون ستاره موجود است ، و هزاران ميليون خورشيد درين ميان مىباشد .\r\nجزاير آسمانى حدسا در آغاز گازهاى بسيار رقيقى بوده‌اند كه طى هزاران ميليون سال لااقل قسمتى از آنها به صورت مجموعهء انبوهى از ستارگان در آمدند ، و ستارگان از گازهاى بسيار داغى تشكيل شده‌اند ، و با خورشيد ما شباهت فراوان دارند ، خورشيد ما يكى از اعضاى ناچيز يكى از اين جزاير آسمانى بشمار است .\r\nكهكشان آندروما 45 هزار سال نورى قطر دارد ، و يك ميليون سال نورى از ما دور است ، معذلك با چشم بدون سلاح به صورت يكنقطهء نور لرزان ديده مىشود .\r\nابر ماژلان : برخى از صدها هزار ستارهء موجود در يكى از دوابر ماژلان ، گاهگاهى نورش پانصد هزار برابر خورشيد مىشود ، و آنقدر از ما دور است كه جز با تلسكوب ديده نميشود ( نقل از رصدخانه ليك ) .\r\n\r\nتولد ستارگان\r\nفاصلهء ابتداء تا انتهاى يك رشتهء سحابى 40 هزار سال نورى است ، هستهء مركزى سحابى چرخنده مركب از تودهء آتشينى از الكترون « 1 » و اتم است ، سپس\r\n\r\n\r\n","description":"","footnote":"\r\n( 1 ) - مقصود از الكترون در اينجا كه مقابل اتم ذكر شده ، جزء منفى داخلى اتم نيست بلكه خود عنصريست مستقل .\r\n","page_name":" 269 ","page_number":277},
  {"content":"\r\n\r\nرشته‌هاى حلزونى سحابى تا حدى باز شده ، و تكه‌هاى كوچك ابرهاى هر رشته به صورت لكه‌هاى نورانى يا مجموعهء ستارگان مبدل گشته‌اند ، پس از هزاران ميليون سال يا بيشتر محل اصلى رشته‌هاى حلزونى گم مىشود ، و بجاى لكه هاى نورانى - كه هستهء اصلى ستارگان را تشكيل ميدهند - ستارگان منفردى بر صحنهء فضا پديدار ميگردد - چرخش سحابىها مولد ستارگان و نقطه‌هاى نورانى است .\r\nآرى :  وَ السَّماءَ بَنَيْناها بِأَيْدٍ وَ إِنَّا لَمُوسِعُونَ  .\r\nآسمانرا بقدرتها آفريديم ، و پيوسته آن را گسترش ميدهيم . « 1 »\r\nنور : نور هم موجست و هم دانه‌هاى ريزى شبيه بدانه‌هاى برف ، و از اينها اسرار آميزتر كه هنوز ماهيتش بر ما مكشوف نيست .\r\nاگر ما قادر بوديم كه امواج نور را به بينيم و جسمى براى آن قائل شويم ، تنها در 5 / 2 سانتيمتر فضا 62 هزار موج نور بنفش ميديديم .\r\nمثلا نور آبى در 5 / 2 سانتيمتر 55000 موج ، و سبز 48000 و زرد 44000 و قرمز 38000 و پررنگترين قرمزها 32000 موج ، كه از اين كمتر به چشم نمىآيد .\r\nامواجى كه بيش از 66 هزار در 5 / 2 سانتيمتر باشند ، غير مرئى بوده ، و بنام ماوراء بنفش ناميده شده‌اند .\r\nصوت در هر ساعتى 1440 كيلومتر سرعت دارد ، و چون سرعت دورانى زمين بر گرد خورشيد ثانيه‌اى 30 كيلومتر مىباشد .\r\n\r\n\r\n","description":"","footnote":"\r\n( 1 ) - موضوع گسترش آسمان و تولد ستارگان بمناسبت آيه :  وَ السَّماءَ بَنَيْناها . . .  گذشت\r\n","page_name":" 270 ","page_number":278},
  {"content":"\r\n\r\nبنابراين سرعت زمين 90 برابر صوت ، ولى سرعت نور 10000 برابر سرعت زمين است .\r\nكجا دانش بشر تواند يكى از ميلياردها اسرار آفرينش را دريابد ؟ ! .\r\nاديسون مخترع برق گويد : « از يك درصد مجموع دانستنيها ، ما فقط يك ميليونيم آن را ميدانيم » 200 سال پيش نيوتون دانش كلى بشر را بخليجى تشبيه كرده و گفت : « من و همكارانم فقط چند دانه ريك از اين پهناى وسيع برداشته ايم ، ما راجع به نور نيز آنقدر بىاطلاعيم كه به همين وجه بايد آن را تشبيه كنيم » .\r\nعناوين : ( كهكشانها ، اندازه‌گيرى فضا ، تولد ستارگان ، نور ) تمامى اينها نقل از ژرژگاموف در كتاب ( سرگذشت زمين و كتاب نجوم براى همه ) تأليف ماكسول رايد است .\r\n* * * اين نمودار اندكى از جهان بيكران خلقت است ، كه بشر با قدرت ناچيز خود تاكنون توانسته است دريابد ، و العظمة لله الواحد القهار - و سبحانه و تعالى عما يشركون - خود پرستان به هوش آيند ، و غافلان بيدار شوند .\r\nاين بشر نادان كه با تمامى جست و خيزهاى علمى تازه از نزديكترين همسايگان كيهانى خود ( ماه ) ديدن كرده ، و تاريخ را با اين موفقيت به كلى تغيير داده است ، اين بشر چگونه به خود اجازه ميدهد كه نغمهء انكار آفريدگار را ساز كند ؟ .\r\n\r\nقرآن و مسافرتهاى كيهانى\r\nبخواست الهى و ارادهء آفريدگار بزرگ ، بشر در سايهء كوشش و . . . شايد بتواند شعاع كيهان‌پيمائى و مسافرتهاى آسمانى خود را بيشتر كند ، و خانهء زندگى و شعاع معلومات خويش را گسترش دهد .\r\n\r\n","description":"","footnote":"","page_name":" 271 ","page_number":279},
  {"content":"\r\n\r\nقال اللّه تعالى :   يا مَعْشَرَ الْجِنِّ وَ الْإِنْسِ إِنِ اسْتَطَعْتُمْ أَنْ تَنْفُذُوا مِنْ أَقْطارِ السَّماواتِ وَ الْأَرْضِ فَانْفُذُوا لا تَنْفُذُونَ إِلَّا بِسُلْطانٍ فَبِأَيِّ آلاءِ رَبِّكُما تُكَذِّبانِ   [ الرحمن 33 
  ] .\r\nاى گروه پريان و آدميان ! اگر توانيد كه از قطرهاى آسمانها و زمين نفوذ كنيد ، پس بكنيد ، و هرگز نخواهيد توانست مگر بقدرت تسلط . . پس بكدام يك از نعمتهاى پروردگارتان تكذيب مىكنيد ؟ ! .\r\n* * * در اينكه نفوذ از قطر آسمانها و زمين - در آيهء فوق - مربوط بروز قيامت است يا قبل از آن ؟ -\r\nو اينكه امر « بنفوذ » امر تعجيزيست و يا براى تحريص و تحريك ؟ و آيا نفوذ بمعنى بيرون شدن از آسمانها و زمين است ، و يا دخول در اعماق آنها است ؟ -\r\nو آيا معنى « بسلطان » اينست كه نفوذ نيازمند بسلطه و قدرتى است كه پروردگار عطا فرمايد ؟ يا آنكه سلطان بمعنى حجت و برهان بوده ، و نتيجهء نفوذ مىباشد ، كه چنانچه اين موفقيت حاصل آمد ، در نتيجه حجت بر قدرت و علم الهى براى نفوذكنندگان قويتر خواهد بود ؟ -\r\nو يا نفوذ بمعنى خروج از آسمانها و زمين است ، و سلطان بدين معنى است كه محال است بتوانيد از مملكت الهى خارج شويد ، و اگر فرضا از اين جهان هستى بيرون رويد ، بناچار در محيط ديگرى كه آن هم نيز آفريدهء الهى و بخشى از سلطنت اوست وادار خواهيد شد ؟ -\r\nدر اين مورد ميان مفسران اختلاف است :\r\nمجمع ( ج 9 ص 25 ) گويد : نفوذ بمعنى رفتن و خلاصى يافتن است ، و خلاصه معنى اين آيه اين است كه : هركجا باشيد مرگ گريبانگيرتان خواهد بود - براى\r\n\r\n","description":"","footnote":"","page_name":" 272 ","page_number":280},
  {"content":"\r\n\r\nفرار از مرگ - اگر توانيد از اقطار آسمانها و زمين بيرون شده و راه فرار اختيار كنيد - و هرگز نتوانيد - زيرا هركجا رويد از ملك من برون نيست « 1 » .\r\nو گفته شده : « لا تنفذون إلّا بسلطان » بدين معنى است كه : توفيق اين گونه نفوذ ، بسلطان و قدرتى است كه خدا عنايت فرمايد ، بدينگونه كه مكان دگرى براى شما پديد آورد ، تا پس از نفوذ بانجا وارد شويد ، و در هر صورت نتوانيد از مملكت الهى خارج شويد .\r\nو از ابن عباس است در معنى آيه كه : اگر بخواهيد نفوذ علمى در آسمانها و زمين كنيد ، نتوانيد مگر با قدرت دليل و راهنما .\r\nو از زجاج است كه : بهرجا بنگريد حجت و سلطنت الهى است .\r\nنگارنده : در آيهء فوق جمله‌اى كه دلالت بر تعجيز نفوذ مورد امر را كند ، وجود ندارد ، بلكه جملهء « لا تنفذون الا بسلطان » گواهى روشن بر امكان اين نفوذ است ، ولى مشروط به : سلطان ، قدرت و تسلط : تسلط علمى و روحى ، . .\r\nآرى در غير صورت وجود سلطان . . نفوذ هم غيرممكن است - و در حقيقت آيهء فوق نمودارى از ناتوانى بشر - و قدرت آفريدگار بر توانا كردن اوست .\r\nگرچه از آيهء قبلى :  سَنَفْرُغُ لَكُمْ أَيُّهَ الثَّقَلانِ  چنان مينمايد ، كه نفوذ در اين آيه نيز مربوط بروز قيامت باشد - جز آنكه دليلى بر انحصار نداريم - و عموميت معنى آيهء در هر دو جهان بىاشكال به نظر ميرسد .\r\nاينك بايد ديد نفوذ بچه معنى است ؟\r\nاگر « تنفذوا فى اقطار . . » بود - نفوذ بمعنى ورود در اعماق آسمانها و زمين\r\n\r\n\r\n","description":"","footnote":"\r\n( 1 ) - يعنى اگر بخواهيد به منظور فرار از مرگ از اين جهان برويد بهركجا رويد آن هم ملك الهى است گرچه از قطر آسمانها و زمين برون رويد .\r\n","page_name":" 273 ","page_number":281},
  {"content":"\r\n\r\nميآمد ، ولى چون « تنفذوا من . . » فرمود - نظر مجمع تأييد مىشود كه : از اعماق آسمانها و زمين سير كرده و خارج شويد ، و اين نفوذ مشتمل بر دو مرحله است :\r\n1 - سفر در سراسر جو پهناور كيهان و اعماق زمين .\r\n2 - بيرون رفتن از آن .\r\nبنابراين « لا تنفذون إلا بسلطان » نيز راجع بهر دو مرحله خواهد بود ، با اين تفاوت كه سلطان در مرحلهء اول نفوذ بهر دو معنى « حجت و برهان و مملكت » ميآيد ، ولى در مرحلهء دوم تنها معنى دومين براى سلطان درست است و بس .\r\nكه : اگر هم احيانا از كشور پهناور هستى برون رويد ، هركجا كه برويد مملكت خداست ، تا هست كشور پهناور خدا است ، مگر اينكه بنيستى گرائيد كه باز هم در باطن اين جهان در سلطنت خدائيد .\r\nدر هرحال : سلطان بمعنى سلطنت و قدرت است ، كه شامل بر قدرت علمى و برهانى و قدرت وسعت مملكت نيز مىباشد .\r\n* * * آنچه در آيهء فوق با بحث حاضر ارتباط دارد ، نفوذ علمى و نظرى و نفوذ بدنى انسانها است در اقطار آسمانها و زمين ، كه جز در سايهء قدرت و إحاطهء علمى - آن هم از جانب آفريدگار - امكان‌پذير نيست .\r\nبشر از لحاظ پيشرفت علم شايد احيانا دچار اين پندار جاهلانه شود كه اين منم كه چنين و چنان - از اين و آن آگاهم - اما « لا تنفذون الا بسلطان » دهندهء عقل و علم و پديد آورندهء محيط فعاليت اين دو نيروى خدا داد ، همان آفريدگار يكتاست\r\n* * *\r\n\r\n","description":"","footnote":"","page_name":" 274 ","page_number":282},
  {"content":"\r\n\r\n\r\nسفرهاى علمى و بدنى در جو پهناور كيهان\r\nشايستهء توجه است كه نفوذ در اقطار آسمانها و زمين ، در انحصار نفوذ مادى نيست ، بلكه پروازهاى مادى و نظر در بدايع آفرينش جهان ماده كه در برخى از آيات مورد امر الهى است ، آن هم براى پرواز روحى است ، كه تا از اين رهگذرها بشر بهتر بتواند درك قدرت بىنهايت خدا كند ، و بيشتر به او ايمان آورد .\r\nاگر قرآن امر مىكند كه :  قُلِ انْظُرُوا ما ذا فِي السَّماواتِ وَ الْأَرْضِ  نظر در موجودات آسمانى و زمينى بر اهل ايمان لازم است « 1 » .\r\nنتيجهء اين نظر را افزودن معرفت دانسته ، و در پى اين سخن فرموده است :\r\n وَ ما تُغْنِي الْآياتُ وَ النُّذُرُ عَنْ قَوْمٍ لا يُؤْمِنُونَ  .\r\nبراى گروه خودپرست و مادى - كه جز ماده به چيز ديگرى باور ندارند - نشانه‌هاى قدرت و پيمبران الهى سودى ندارند .\r\n فَانْفُذُوا لا تَنْفُذُونَ إِلَّا بِسُلْطانٍ  .\r\nعقل و علم خود را به كار بريد - اگر هم توانستيد : از نزديك سرى بهمسايگان آسمانى خود زنيد - اما جز در سايهء قدرت و علم خدا داد نتوانيد .\r\nو بهره‌اى كه از اين گونه نفوذها مىبريد ، بايد افزايش معرفت الهى باشد .\r\nطنطاوى گويد : « 2 » « بهتر از وجهى كه مجمع براى آيه فوق ياد كرده اينست . . . اى جن و انس ! اگر توانستيد در اقطار آسمانها و زمين نفوذ كنيد - تا از سازمان آفرينش الهى آگاه باشيد - بكنيد ، اما اين نفوذ امكان‌پذير نيست .\r\n\r\n\r\n","description":"","footnote":"\r\n( 1 ) - چنان كه از پيش گذشت اين نظر اعم از عقلى يا بصرى چه از دور و چه از نزديك است كه مرحلهء سوم بوسيلهء مسافرتهاى كيهانى صورت‌پذير مىباشد .\r\n( 2 ) - ( ج 24 ص 21 ) .\r\n","page_name":" 275 ","page_number":283},
  {"content":"\r\n\r\nمگر با نيروى علمى و مقدماتى كه پروردگار براى شما آماده ساخته است « 1 » كه : علوم و معارف و تهذيب اخلاق باشد ، مهمتر از همه دوست داشتن علم و آفريدگار جهانست ، كه اين دو براى آدمى نيروئى پديد ميآورد ، كه بر دانستنيها و شگفتيهاى آفرينش آگاه شود ، تا از زندان ماديت برون جهد ، « پس بكدام نعمت خدايتان تكذيب داريد » ؟\r\nآرى اين خود نعمتى گرانبها است ، كه خدا با وسايلى كه در اختيارتان نهاده عقلهاى شما را به معارج و مدارج رفيعى اوج دهد ، تا در عوالم بيكران خلقت نفوذ كنيد ، و پس از بيانات ديگر گويد :\r\nسفر در اقطار آسمانها و زمين براى آدمى هرگز آماده نگردد ، مگر باخلاق و علوم و اخلاص ! ! .\r\nاز آنچه در تفسير آيهء مربوطه ياد كرديم ضعف برخى از سخنان طنطاوى به خوبى پيداست .\r\nگفتيم : پرواز بشر در جو بيكران كيهان - چه به منظور سير مادى ، و چه افزودن خداشناسى باشد - جز با علم و قدرتيكه پروردگار در اختيارش گذارد ميسور نيست .\r\nاما نكتهء حساس اينجاست كه : براى بشر - بشر عاقل ، و دانا ، تمامى سيرهاى مادى ، شايسته است بسيرهاى روحانى و عقلى پايان يابد .\r\nچنان كه از امير المؤمنين عليه السّلام است كه دربارهء دنيا فرمود :\r\n\r\n\r\n","description":"","footnote":"\r\n( 1 ) - عبارت طنطاوى چنين است : ايها الثقلان ان قدرتم أن تنفذوا فى اقطار السماوات و الارض . . . ولى بايد از طنطاوى پرسيد روى چه اصل حرف « من » را به حرف « فى » تبديل كرده ، با آنكه چنان كه گذشت « فى » يعنى ورود در أعماق آسمانها و زمين ، و « من » بمعنى برون رفتن از آنها كه فوق نفوذ در آنها است مىباشد ، ( كه اين دليل بر عدم دقت اوست ) .\r\n","page_name":" 276 ","page_number":284},
  {"content":"\r\n\r\n« من أبصر بها بصّرته ، و من أبصر إليها أعمته » .\r\nهركه نظر به اين جهان مادى دوزد ، نظرش از آن گذر نكند ، بجز كوردلى و غفلت بار نياورد ، و هركه آن را وسيلهء تعقل قرار دهد ، و از رهگذر اين جهان پهناور مادى بماوراء طبيعت بنگرد ، هم اين عالم ماده او را بينا كند .\r\nدر هر صورت آيهء فوق به نظر نگارنده بر خلاف آنچه احيانا گمان كرده‌اند ، يكى از شواهد امكان مسافرتهاى كيهانى است ، كه كاملترين آنها با تأييدات خاصهء الهيه صورت‌پذير است ، چنان كه معراج رسول اللّه صلى اللّه عليه و آله در نخستين درجات كيهان‌پيمائى در طول تاريخ قرار گرفته است ، و آسمان‌پيمائى قائم آل محمد عليه السّلام بهنگام ظهور ، نيز نمونه‌اى بارز از كيهان‌پيمائى خارق‌العاده است .\r\nاين بعنوان خرق عادت ، كه خود دليل بر امكان اين اين گونه مسافرتها است ، اما بشر در سايهء ترقيات علمى خواهد توانست از مجراى عادى نمونه‌هائى از مسافرتهاى كيهانى داشته باشد - و نه به حد اعجاز - چنان كه سفر بكرهء ماه خود بهترين نمونهء اين گونه موفقيتهاى علمى است ! .\r\nآرى :  لا تَنْفُذُونَ إِلَّا بِسُلْطانٍ  اين گونه مسافرتها جز با قدرت تسلط بر جهان ناشدنيست - چنان كه قدرت بينهايت باشد سفر نيز خارق عادت خواهد بود - چنان كه در معراج و مانند آن - و چنان كه قدرت محدود بشر باشد - به همان اندازه كه بشر قدرت علمى مصرف كند - كيهان‌پيمائى او نيز شعاع بيشترى خواهد داشت :  وَ أَنْ لَيْسَ لِلْإِنْسانِ إِلَّا ما سَعى  بشر در سايهء سعى و كوشش بتمامى مقامات مادى و روحانى ميرسد ، بجز آنگونه ترقياتى كه جز با ارادهء ويژهء الهى امكان‌پذير نيست ، مانند : مقام نبوت و عصمت ، و معجزات انبياء و . . ! .\r\n* * *\r\n\r\n","description":"","footnote":"","page_name":" 277 ","page_number":285},
  {"content":"\r\n\r\n\r\nفرق ميان كواكب - نجوم - بروج - رجوم - شهاب چيست ؟\r\nكوكب : كوكب بمعنى ستاره و تمامى انواع ستارگان را شامل است .\r\nنجم : نجم ستارهء درخشان را گويند « الكوكب الطالع » « 1 » بدينمعنى كه ستارگان دو نوعند : طالع ، و غيرطالع ، دستهء دوم كوكب غيرنجمى ميباشند .\r\nاز جملهء الكوكب الطالع : ستارهء درخشان - چنان مينمايد كه اين دسته از ستارگان هميشه در حال طلوع و درخشش ميباشند ، بر خلاف دستهء دوم - نه آنكه گاهى طلوع كنند و گاهى غروب ، زيرا در اين صورت تقسيم ستارگان به دو گونه بيوجه است ، و در اين پيرامون جاى دو احتمالست :\r\n1 - ستارگانى كه از لحاظ قوت نور و يا نزديكى به زمين قابل رؤيتند : « نجم » و آنهائيكه از جهت بعد مسافت و يا كمى نور چندان نمايان نيستند : « كواكب غير نجمى » و ستارگان تاريك نام يافته‌اند .\r\nولى اين احتمال از لحاظ آنكه در آيهء :  « إِنَّا زَيَّنَّا السَّماءَ الدُّنْيا بِزِينَةٍ الْكَواكِبِ  تمامى كواكب بعنوان زينت آسمان معرفى شده‌اند ، دور به نظر ميرسد ، زيرا چنان كه در آغاز بحث ستارگان گفتيم : كلمهء الكواكب عموم ستارگانرا از دو جهت شامل است : يكى خود كلمهء كواكب ، ديگرى الف و لام استغراق كه تمامى افراد و انواع ستارگانرا شامل مىشود ، و بناچار بايستى قابل رؤيت باشند تا بعنوان زينت آسمان وانمود شوند .\r\n\r\n\r\n","description":"","footnote":"\r\n( 1 ) - مفردات القرآن راغب اصفهانى .\r\n","page_name":" 278 ","page_number":286},
  {"content":"\r\n\r\n2 - آندسته از ستارگانى كه آثار تمدن و زندگى و علم در آنها درخشيده ، از دستهء اول « نجم - ستارهء درخشان » و آنهائيكه هنوز آمادهء زندگى نشده‌اند و يا رستاخيزشان فرا رسيده ، و يا أصلا هيچگاه قابل زندگى نباشند ، از دستهء دوم :\r\n« ستارگان مرده » بشمار آيند .\r\n* * * بروج : برج بمعنى قصر بلند است ، و تنها در دو جاى قرآن ستارگان بعنوان بروج معرفى شده‌اند :\r\n1 -   وَ السَّماءِ ذاتِ الْبُرُوجِ   [ البروج 10 
  ] .\r\n2 -    وَ لَقَدْ جَعَلْنا فِي السَّماءِ بُرُوجاً وَ زَيَّنَّاها لِلنَّاظِرِينَ وَ حَفِظْناها مِنْ كُلِّ شَيْطانٍ رَجِيمٍ إِلَّا مَنِ اسْتَرَقَ السَّمْعَ فَأَتْبَعَهُ شِهابٌ مُبِينٌ    [ الحجر 18 
  ] .\r\nدر زمينهء برجهاى آسمانى دو احتمال به نظر ميرسد :\r\n1 - مقصود عموم ستارگان باشند ، بدين مناسبت - كه مانند برجها كه مرتفع و بلند ميباشند - آنها نيز برفراز سقف بلند آسمان جاى گزيدند .\r\n2 - مقصود قصرهاى باشكوهست ، كه احيانا دست علم و تمدن موجودات متمدن آسمانى در برخى از كرات بنا كرده ، و اين احتمال از دو جهت تقويت مىشود .\r\n1 - لفظ « برج » بمعنى قصر است ، نه هر چيزى كه در بلندى قرار گيرد « ساختمان بلند » نه ساختمان بر بلندى ، و إلا ميوه‌هائيكه بر فراز شاخه‌هاى بلند درختانند ، و يا چراغهائيكه بالاى بلنديها قرار دارند ، بايستى بنام برج و قصر ناميده شوند ، در صورتى كه چنان استعمالى مضحك و ناپسند است .\r\n2 - از آيهء :  أَيْنَما تَكُونُوا يُدْرِكْكُمُ الْمَوْتُ وَ لَوْ كُنْتُمْ فِي بُرُوجٍ مُشَيَّدَةٍ  [ النساء :\r\n80 
  ] چنان مينمايد كه : برج قصر با شكوه و بلند را گويند .\r\n\r\n","description":"","footnote":"","page_name":" 279 ","page_number":287},
  {"content":"\r\n\r\nو از احاديثى كه در مورد تمدنها و شهرهاى آسمانى از پيش گذشت ، دانستيم كه در برخى از كرات آسمانى نيز تمدنهاى عالى وجود دارد .\r\nروى اين اصول لفظ بروج را از معنى ظاهرش منحرف كردن وجهى ندارد .\r\nآيات سورهء حجر اين قصرهاى آسمانى را بعنوان قصرهاى آسمانى معرفى كرده كه از دستبرد شياطين محفوظند ، بنحويكه شياطين موفق بشنيدن سخنان ساكنان آن سامانها نيز نميشوند ، و در صورت سخن دزدى با نيروهاى آسمانى رانده شوند .\r\nو چنان كه از برخى از احاديث گذشته راجع بدنياهاى مسكون زندگى برميآيد شايد ساكنان اين قصرهاى باشكوه آسمانى همان خداپرستانى باشند كه هيچگاه آلوده بگناه نشده‌اند ، و از شيطان و انسان هم خبرى ندارند ، از شر شياطين جن و انس در پناهند ، و بجز رسم و ره خداپرستى نپويند .\r\nآرى ، اين قصرها ، اين جايگاههاى مجلل زندگى ، اين اجتماعات مقدس ، زينت جهانند .\r\nرجوم و شهاب : فرق ميان اين دو جرم آسمانى و نسبتشان با ستارگان بتفصيل در بحث آينده خواهد آمد .\r\n* * *\r\n\r\n","description":"","footnote":"","page_name":" 280 ","page_number":288},
  {"content":"\r\n\r\n\r\nشهب و احجار سماوى يا نيزه‌هاى آتشين\r\n\r\nسنگهاى آسمانى\r\nدربارهء شهابها و يا نيزه‌هاى آتشين آسمانى در سراسر قرآن شش آيه به نظر ميرسد :\r\n1 -      إِنَّا زَيَّنَّا السَّماءَ الدُّنْيا بِزِينَةٍ الْكَواكِبِ 6 ) وَ حِفْظاً مِنْ كُلِّ شَيْطانٍ مارِدٍ 7 ) لا يَسَّمَّعُونَ إِلَى الْمَلَإِ الْأَعْلى وَ يُقْذَفُونَ مِنْ كُلِّ جانِبٍ 8 ) دُحُوراً وَ لَهُمْ عَذابٌ واصِبٌ 9 ) إِلَّا مَنْ خَطِفَ الْخَطْفَةَ فَأَتْبَعَهُ شِهابٌ ثاقِبٌ      [ الصافات 10 
  ] .\r\n2 -    وَ لَقَدْ جَعَلْنا فِي السَّماءِ بُرُوجاً وَ زَيَّنَّاها لِلنَّاظِرِينَ 16 ) وَ حَفِظْناها مِنْ كُلِّ شَيْطانٍ رَجِيمٍ 17 ) إِلَّا مَنِ اسْتَرَقَ السَّمْعَ فَأَتْبَعَهُ شِهابٌ مُبِينٌ    [ الحجر 18 
  ]\r\n3 -  وَ لَقَدْ زَيَّنَّا السَّماءَ الدُّنْيا بِمَصابِيحَ وَ جَعَلْناها رُجُوماً لِلشَّياطِينِ وَ أَعْتَدْنا لَهُمْ عَذابَ السَّعِيرِ  [ الملك 5 
  ] .\r\n4 -  وَ زَيَّنَّا السَّماءَ الدُّنْيا بِمَصابِيحَ وَ حِفْظاً ذلِكَ تَقْدِيرُ الْعَزِيزِ الْعَلِيمِ  [ فصلت 12 
  ] .\r\n5 -  وَ أَنَّا لَمَسْنَا السَّماءَ فَوَجَدْناها مُلِئَتْ حَرَساً شَدِيداً وَ شُهُباً  8 )  وَ أَنَّا كُنَّا نَقْعُدُ مِنْها مَقاعِدَ لِلسَّمْعِ فَمَنْ يَسْتَمِعِ الْآنَ يَجِدْ لَهُ شِهاباً رَصَداً  [ الجن 9 
  ] .\r\n6 -   وَ ما أَدْراكَ مَا الطَّارِقُ 2 ) النَّجْمُ الثَّاقِبُ   [ الطارق 3 
  ] .\r\n* * * لغات آيات - مارد : مفردات گويد : مارد و مريد از شياطين جن و انس كسى است كه از خيرات عارى باشد ، مانند درخت امرد كه از برگ عارى است ، و مرد امرد كه از موى صورت تهى است .\r\n\r\n","description":"","footnote":"","page_name":" 281 ","page_number":289},
  {"content":"\r\n\r\nنگارنده احتمال ميدهد كه عارى از خيرات نيز از اين لحاظ مارد گفته شود كه از تلبس بلباسهاى فاخر صلاح و درستى تمرد و تخلف جسته ، و اين سرپيچى او را همچنان تهىدست و بىبهره از خيرات واگذاشته است .\r\nچنان كه فرمايد : « و من اهل المدينة مردوا على النفاق » برخى از اهل مدينه ( از پيروى اوامر خدا و رسول تمرد كردند ) و بر نفاق و دوروئى استوار ماندند .\r\nلا يسمعون :\r\nطبرى گويد : « 1 » قاريان در قرائت اين كلمه اختلاف كرده‌اند : عموم قراء مدينه و بصره و بعضى از كوفيان با دو تشديد سين و ميم خوانده‌اند ، باينمعنى كه گوش نميدهند ، يعنى نميتوانند گوش بدهند ، قاريان كوفه با تخفيف سين ، به اين معنى كه آنان گوش ميدهند اما نمىشنوند « يستمعون و لا يسمعون » .\r\nلا يسمعون با تشديد لا يستمعون بوده ، ولى تاء را در سين ادغام كردند كه لا يسّمّعون شد ، ولى قرائت با تخويف نزد من راجح است ، زيرا از نظر معنى ( گوش ميدهند اما نميشنوند ) با اخباريكه از رسولخدا روايت شده موافق است .\r\nدر اين احاديث گوشزد شده كه شياطين گاه اوقات گوش بوحى ميدهند ولى بوسيلهء نيزه‌هاى آتشين رانده ميشوند كه نشنوند .\r\nنگارنده : آنچه طبرى برگزيده بر خلاف قرائت متواتر موجود در قرآن است و از نظر معنى نيز تسمّع بمعنى تكلف در استماعت ، و لا يسمعون يعنى با زحمت و تكلف هم اسرار وحى را نميشنوند ، نه آنكه گوش نگيرند ، بلكه با تمامى گوشهائى كه براى شنيدن اسرار ملأ اعلى دارند ، تمامى زحماتشان نقش بر آب شده ، و هرگز بنتيجه نميرسند ، و اضافه بر اين محروميت از هر سو پرتاب ميشوند ، پاسبانان آسمان آنها را با كمال قدرت پرتاب ميكنند .\r\n\r\n\r\n","description":"","footnote":"\r\n( 1 ) - ( ج 23 ص 26 ) .\r\n","page_name":" 282 ","page_number":290},
  {"content":"\r\n\r\nو اگر چيزى بسرعت دزديدند نيزه‌اى آتشين آنها را پى خواهد كرد :\r\n إِلَّا مَنْ خَطِفَ الْخَطْفَةَ فَأَتْبَعَهُ شِهابٌ ثاقِبٌ  .\r\nملأ :\r\nملأ گروهى را گويند كه بر نظر و عقيدهء واحد اجتماع كرده ، و چشمها را از هيبت و منظر خود ، و دلها را از عظمت و جلالت خويش پر كنند .\r\nو ملأ أعلى عاليترين اجتماعات مقدس جهانست ، كه محل اسرار وحى إلهى در آسمانها ميباشند .\r\nدحور :\r\nدحر بمعنى طرد و دور كردن است ، چنان كه در رمى جمرات گفتن اين جمله « اللهم ادحر عنى كيد الشيطان » مستحب است .\r\nواصب :\r\nدر مفردات گويد : « وصب » بيمارى مزمن و دائمى را گويند ، و عذاب واصب ، عذاب دائمى است .\r\nطبرى براى اثبات اين معنى به اين آيه تمسك جسته است :  وَ لَهُ الدِّينُ واصِباً  يعنى « دائما خالصا » بر خلاف پندار كسانى كه واصب را بمعنى دردناك دانستند .\r\nبه نظر نگارنده : آيهء فوق شاهد اينست كه واصب بمعنى خالص مىباشد و مقتضاى خلوص هر چيزى دوام و بقاى او است .\r\nاز باب نمونه اين آيه را خاطر نشان ميسازيم كه :  أَلا لِلَّهِ الدِّينُ الْخالِصُ  و بديهى است كه ايمان در صورتى كه از شوائب بىايمانى و ريا و از خرافات خالى و خالص باشد ، دائمى و پايدار خواهد بود .\r\nدر ماديات جهان نيز چنانست : مانند طلا - چنان كه خالص باشد ، هميشه رنگ و خاصيت طلائى خود را حفظ مىكند ، و در صورتى كه با غير جنس خود آميخته باشد ، در هر دو جهت رو بنقصان ميرود .\r\n\r\n","description":"","footnote":"","page_name":" 283 ","page_number":291},
  {"content":"\r\n\r\nبنابراين مقصود از « عذاب واصب » عذاب خالص است ، يعنى عذابيكه صد درصد دردناك بوده ، و بهيچوجه آميختهء با رحمت و راحت نيست ، و البته اين گونه عذاب از دو جهت است :\r\n1 - از نظر زمان . 2 - از لحاظ اينكه در تمامى آنات اين زمان ممتد هيچگاه بهبود و سستى در عذاب وجود ندارد .\r\nو در خبر ابى الجارود از حضرت باقر عليه السّلام است كه « عذاب واصب » عذابى دائمى و دردناك مىباشد ، كه در اعماق دلهايشان نفوذ كرده است .\r\nالخطفه :\r\nدر مفردات گويد : خطف و اختطاف ، دزدى با سرعت و چاپكى را گويند .\r\nشهاب :\r\nو شهاب شعله‌اى از آتش را گويند ، و همچنين شعله‌هاى آتشين كه در جوّ نمودار مىشود .\r\nثاقب :\r\nثاقب چيزيست كه با نور و برخورد شديد خود هدف را سوراخ كند ، و ريشهء آن از ثقبه بمعنى سوراخ است .\r\nحاصل ترجمه آيات :\r\nبنابر آنچه در معنى مفردات آيات گذشت ، خلاصهء معنى آيات ( 6 - 10 ) صافات چنان است :\r\n« ما آسمان اول را بزينت ستارگان آراستيم 6 ) » .\r\n( و ديگر از نتايج ستارگان ) نگهبانى از هر شيطان متمرد و عارى از خير است 7 ) با تمامى كوششهائى كه براى دريافت اسرار ملأ اعلى دارند نمىتوانند اسرار وحى را از گروه مقدسات آسمانى بشنوند ( و چنان كه گوش فرا دارند ) از هر طرف\r\n\r\n","description":"","footnote":"","page_name":" 284 ","page_number":292},
  {"content":"\r\n\r\nپرتاب شوند 8 ) براى اينكه از دست يافتن باسرار ملأ اعلى دور شوند ، و براى آنها عذابيست خالص و هميشگى 9 ) اين دور باش تنها دربارهء كسانى است كه چيزى نشنيده باشند 10 ) اما آنان كه با حيله چيزى از اين اسرار را بدزدند - نيزه اى آتشين از پى ايشان روان شود - كه اركان وجودشان را سوراخ نمايد .\r\n* * * اين نكته كه نيزه‌هاى آتشين تنها دربارهء شياطين است كه استراق سمع كنند ، و چيزى از اسرار بدزدند ، نه آنكه فقط به آسمان نزديك شوند ، از آيهء : « 16 - 18 حجر » نيز به خوبى هويدا است .\r\n« ما در آسمان برجهائى نهاديم براى بينندگان و آنها را آراستيم 16 ) اين قصرها را از هر شيطان رجيم نگهبانيم 17 ) مگر آن شياطينى كه با گوشهاى خود چيزى از مذاكرات ملأ اعلى را بشنوند ، كه بلافاصله نيزه‌اى آتشين آنها را پى مىكند نيزه‌اى كه هم خود آشكار است ، و هم براى اين دزدان آسمان آشكار مىكند كه اينجا جاى سرقت نيست » .\r\nدر آيهء « 5 ملك » نيز ستارگان ( مصابيح ) اين چراغهاى آسمانى بعنوان رجوم شياطين معرفى شده‌اند .\r\n\r\nرجوم چيست ؟\r\nمفردات گويد : « رجام » بمعنى سنگ ، و رجم افكندن سنگ را گويند ، بنا براين « رجوم شياطين » عبارت از سنگهائى آسمانى است كه شياطين را تعقيب ميكنند ، به نظر نگارنده بديهى است كه خود ستارگان آسمان سنگها و نيزه‌هاى آتشين نميباشند ، بلكه در حكم توپها و مسلسلهائى هستند كه در عين آنكه در جاى خود قرار دارند ، رگبارهاى متوالى از آنها جستن كرده و بهدفهاى معين متوجه مىشود :\r\n\r\n","description":"","footnote":"","page_name":" 285 ","page_number":293},
  {"content":"\r\n\r\nستارگان منبع اين بمبارانها و نيزه‌هاى آتشين آسمانى ميباشند ، نه آنكه خود آنها عبارت از اين گلوله‌ها باشند .\r\nو اتفاقا در ميان آيات مربوطه تنها همين آيه است ، كه گوئى خود ستارگانرا بعنوان شهابها و سنگهاى آسمانى معرفى كرده ، ولى بگواهى ساير آيات و دقت در خود اين آيه نكتهء فوق نمودار است .\r\nدر آيهء « 12 فصلت » تنها پس از ذكر اينكه « ستارگان چراغهاى زينت بخش آسمان اولند » بطور ايجاز و اجمال آنها را نگهبان از نفوذ شياطين نيز خوانده است .\r\n\r\nزره پوشهاى آسمانى :\r\nدر حقيقت اين ستارگان ، اضافه بر ثمرات بسيارى كه در بر دارند ، زره پوشهاى نيرومند آسمانى بشمار ميآيند ، كه دزدان اسرار ملأ اعلى را هدف گلوله‌هاى آتشين خود قرار ميدهند .\r\n\r\nتير افكنهاى آسمانى :\r\nاز آيهء « 8 و 9 سوره جن » چنان مينمايد كه گوئى اين سنگهاى آسمانى را پاسبانان و نگهبانانى از فرشتگان در اختيار دارند ، كه بهنگام يورش دزدان آسمانى آغاز حمله از پاسبانان و سپس از گلوله‌هاى آتشين است ، آرى - آسمانرا حاصل ضرب دو شدت يافتيم : شدت حراست و نگهبانى ، و شدت نيزه‌هاى آتشين ، پاسبانان نيروى اولند كه شياطين را با دست خالى پرتاب ميكنند ، و نيزه‌هاى آتشين نيروى دوم كه شيطانهاى دزد را كه بگوشهاشان چيزى را ميخواهند بدزدند ، پى كرده و سوراخ ميكنند :\r\n فَوَجَدْناها مُلِئَتْ حَرَساً شَدِيداً وَ شُهُباً  « 1 » .\r\n\r\n\r\n","description":"","footnote":"\r\n( 1 ) - حرس در اينجا مصدر و بمعنى نگهبانست ، زيرا شديدا كه صفت اوست مفرد مىباشد .\r\n","page_name":" 286 ","page_number":294},
  {"content":"\r\n\r\nآيات « 8 و 9 سوره جن » اعترافاتى است از گروهى از پريان كه پس از ايمان آوردن به حضرت محمد صلى اللّه عليه و آله در پيرامون آسمان پيمائيهاى گذشته خود داشته‌اند .\r\n. . . ما آسمانرا لمس كرديم ( نزديك ستارگان آسمان اول رسيديم ) و چنان يافتيم كه لبريز و مالامال از حراست و مراقبت بسيار سخت و نيزه‌هاى آتشين بسيارى است 8 ) ما در گذشته ( پيش از ظهور اسلام ) در جايگاههاى استماع اسرار ملأ اعلى مىنشستيم ، اما اكنون هركه استماع كند تيرى آتشين در انتظار خود مىيابد .\r\n\r\nدرباره پاسبانان و شهابهاى آسمانى چند احتمالست :\r\n1 - نخستين مأموريت اين پاسبانان راندن شياطين است كه مبادا براى شنيدن برخى از اسرار ملأ اعلى به گوش ايستند :    وَ يُقْذَفُونَ مِنْ كُلِّ جانِبٍ 8 ) دُحُوراً وَ لَهُمْ عَذابٌ واصِبٌ إِلَّا مَنْ خَطِفَ الْخَطْفَةَ فَأَتْبَعَهُ شِهابٌ ثاقِبٌ    .\r\nمگر آنان كه چيزى بسرعت و حيله از اين اسرار بدزدند ، كه در اين صورت اين پاسبانان دست بحربه‌هاى آتشين زده ، و با تيرهاى آتشين آنها را پى كرده سوراخشان كنند .\r\n2 - مرحلهء اول احتمال فوق بجاى خود - اما شهابهاى آسمانى را اين پاسبانان نمىافكنند - بلكه خود اين نيزه‌هاى آتشين بعنوان نيروى دوم بدزدان پرتاب ميشوند ، آنگونه دقيق كه گوئى چشم دارند « يجد له شهابا رصدا » خود گواهى است روشن كه اين توپخانه‌هاى كيهانى خود دستگاههاى مستقلى ميباشند ، كه پس از فعاليت پاسبانان و خنثى ماندن عملشان نيزه باران و رگبار كرده ، و عذابهاى دردناك و پياپى به آنان روان ميسازند .\r\n3 - اين احتمال هم جلب نظر مىكند كه : پاسبانان نيرومند آسمانى - كه براى مسدود ساختن سرحدات آسمان ، بر شياطين گماشته شده‌اند - از تشريفات\r\n\r\n","description":"","footnote":"","page_name":" 287 ","page_number":295},
  {"content":"\r\n\r\nظهور پيامبر اسلام باشند - كه پيش از اين ظهور تنها شهابهاى رصد آسمانى مأمور نگهبانى بوده‌اند ، و بهنگام ظهور نور محمدى ( ص ) پاسبانانى هم بر اين نيروى انتظامى سرحدات كيهانى افزوده شد كه هم بر نيروى دفاعى كيهانى افزوده شود و هم از تشريفات ظهور حضرت محمد صلى اللّه عليه و آله ميباشند ، ولى از جملهء : « و يقذفون من كل جانب » چنان مينمايد كه پاسبانان از آغاز همچنان بوده‌اند ، مگر آنكه در زمان بعثت محمدى صلى اللّه عليه و آله بر تعداد تشريفاتشان افزوده شده باشد :  فَوَجَدْناها مُلِئَتْ حَرَساً شَدِيداً وَ شُهُباً  زيرا اين سخن گروه پريان كه : يافتيم آسمانرا كه پر از مراقب است ، خود گواه است كه از پيش اين گونه مراقبت نبوده است .\r\nسئوال : از اين آيه :  أَنَّا كُنَّا نَقْعُدُ مِنْها مَقاعِدَ لِلسَّمْعِ  چنان نمودار است كه پريان در گذشته براى شنيدن اسرار ملأ اعلى آزاد بوده‌اند - ولى اكنون - در عصر ظهور حضرت محمّد صلى اللّه عليه و آله آنچنان از استماع محروم شده‌اند كه :\r\n فَمَنْ يَسْتَمِعِ الْآنَ يَجِدْ لَهُ شِهاباً رَصَداً  .\r\nهركه اكنون استماع كند تيرى آتشين در انتظار خود مىيابد .\r\nو اين بر خلاف ساير آيات گذشته است كه :  لا يَسَّمَّعُونَ إِلَى الْمَلَإِ الْأَعْلى . .   إِلَّا مَنْ خَطِفَ الْخَطْفَةَ فَأَتْبَعَهُ شِهابٌ ثاقِبٌ  و :  إِلَّا مَنِ اسْتَرَقَ السَّمْعَ فَأَتْبَعَهُ شِهابٌ مُبِينٌ  اين آيات صريحا استماع وحى را از آغاز براى شياطين ممنوع داشته كه هركس به اين صدد آيد تيرى آتشين در پى خود خواهد يافت ، اكنون جمع بيان ايندو دسته آيات چگونه است ؟\r\nجواب : آياتى كه استماع اسرار وحى را از آغاز ممنوع داشته ، تنها دربارهء هر شيطان متمرد ( 7 صافات ) و رجيم و مطرود از درگاه الهى است ( 7 حجر ) نه آنكه عموم پريان از آغاز از اين حظ روحانى ممنوع بوده‌اند .\r\n\r\n","description":"","footnote":"","page_name":" 288 ","page_number":296},
  {"content":"\r\n\r\nولى در آيات سورهء جن شنيدن اسرار وحى در گذشته تنها دربارهء دستهء خاصى از آنان تصريح شده كه به خدا و انبياى او ايمان داشته‌اند نه آنكه متمرد و رجيم باشند ، آندسته روشندل و پاكروان كه تنها با شنيدن آياتى چند از زبان رسول اللّه بوى ايمان آوردند و خود نيز از مبلغان آئين پاك محمدى صلى اللّه عليه و آله در ميان همنوعان خود شدند . .\r\nاينان پريانى بوده‌اند كه برحسب امر الهى بدعوت همگنان خود پرداختند چنان كه فرمايد :   وَ إِذْ صَرَفْنا إِلَيْكَ نَفَراً مِنَ الْجِنِّ يَسْتَمِعُونَ الْقُرْآنَ فَلَمَّا حَضَرُوهُ قالُوا أَنْصِتُوا فَلَمَّا قُضِيَ وَلَّوْا إِلى قَوْمِهِمْ مُنْذِرِينَ * قالُوا يا قَوْمَنا إِنَّا سَمِعْنا كِتاباً أُنْزِلَ مِنْ بَعْدِ مُوسى . .   و ياد كن هنگاميرا كه گروهى از پريانرا بسوى تو فرستاديم كه بآيات قرآن گوش فرا نهند ، چون شرفياب حضورت شدند با خود گفتند : خاموش ، چون از خواندن آسودى و آنچه بايد شنيديد ، بسوى ساير پريان براى دعوت و تبليغ رهسپار شدند ، گفتند اى پريان : ما كتابى را شنيديم كه پس از موسى فرود آمده ، بسوى حق و راهى راست . . .\r\nو چنان كه فرمايد :          قُلْ أُوحِيَ إِلَيَّ أَنَّهُ اسْتَمَعَ نَفَرٌ مِنَ الْجِنِّ فَقالُوا إِنَّا سَمِعْنا قُرْآناً عَجَباً 1 ) يَهْدِي إِلَى الرُّشْدِ فَآمَنَّا بِهِ وَ لَنْ نُشْرِكَ بِرَبِّنا أَحَداً 2 ) وَ أَنَّهُ تَعالى جَدُّ رَبِّنا مَا اتَّخَذَ صاحِبَةً وَ لا وَلَداً 3 ) وَ أَنَّهُ كانَ يَقُولُ سَفِيهُنا عَلَى اللَّهِ شَطَطاً 4 ) وَ أَنَّا ظَنَنَّا أَنْ لَنْ تَقُولَ الْإِنْسُ وَ الْجِنُّ عَلَى اللَّهِ كَذِباً 5 ) وَ أَنَّهُ كانَ رِجالٌ مِنَ الْإِنْسِ يَعُوذُونَ بِرِجالٍ مِنَ الْجِنِّ فَزادُوهُمْ رَهَقاً 6 ) وَ أَنَّهُمْ ظَنُّوا كَما ظَنَنْتُمْ أَنْ لَنْ يَبْعَثَ اللَّهُ أَحَداً 7 ) وَ أَنَّا لَمَسْنَا السَّماءَ فَوَجَدْناها مُلِئَتْ حَرَساً شَدِيداً وَ شُهُباً 8 )           وَ أَنَّا لا نَدْرِي أَ شَرٌّ أُرِيدَ بِمَنْ فِي الْأَرْضِ أَمْ أَرادَ بِهِمْ رَبُّهُمْ رَشَداً 10 )   وَ أَنَّا مِنَّا الصَّالِحُونَ وَ مِنَّا دُونَ ذلِكَ كُنَّا طَرائِقَ قِدَداً 11 )   وَ أَنَّا لَمَّا سَمِعْنَا الْهُدى آمَنَّا بِهِ . . . 13 )   وَ أَنَّا مِنَّا الْمُسْلِمُونَ وَ مِنَّا الْقاسِطُونَ فَمَنْ أَسْلَمَ فَأُولئِكَ تَحَرَّوْا رَشَداً  [ 14 الجن 
  ]\r\n\r\n","description":"","footnote":"","page_name":" 289 ","page_number":297},
  {"content":"\r\n\r\nاز آيات « 1 و 2 » چنان برمىآيد كه اين طايفهء پريان هميشه در پى حق بوده‌اند كه چون آيات مباركات قرآن را شنيدند بيدرنگ ايمان آوردند .\r\nو از آيه « 3 - 7 » چنان نمودار است كه در برابر آنها دسته‌اى كور دل هستند كه سخنان پراكنده و بىپايه نسبت به خدا دارند ، ولى دستهء پاكدل بخداى يگانه و آنچنان نور توحيد در اعماق دلهاشان تابيده كه هرگز گمان نميكردند كه جن و انس اين گونه سخنان ناروا نسبت به خدا گويند .\r\nو دربارهء بعضى از مردمان كه براى يافتن برخى از اسرار آسمانى ببعضى از اين گونه پريان بىايمان ملتجى ميشده‌اند گفته‌اند ، كه بجز مزيد ضلالت و انحراف ، چيزى عايدشان نميشود . .\r\nسپس راجع بمسافرتهاى آسمانى خود بهنگام ظهور حضرت محمد صلى اللّه عليه و آله سخنان گذشته را كه از پيش ترجمه شد گفته‌اند .\r\nو از اين حادثه كه پس از مدتهاى مديد از شنيدن گفتگوهاى ملأ اعلى محروم شده‌اند . . . بسى در حيرتند كه آيا دربارهء اهل زمين ارادهء شر و سوئى شده ، و يا آنكه پروردگارشان ارادهء خيرى فرموده است 10 ) از ما گروهى صالح و بعضى ناصالحند ، و ما از پيش طبقات گوناگون بوده‌ايم 11 ) ما بهنگام شنيدن هدايت ايمان آورده‌ايم . .\r\nاز آيات فوق به خوبى نمايان است كه اين گروه پريان شايسته‌ترين گروه با ايمان بوده‌اند ، و در هيچيك از آيات قرآنى استماع مذاكرات ملأ اعلى براى اين گروه ممنوع نشده ، بلكه اين شيطانهاى مارد و رجيمند كه از آغاز از اين حظ روحانى محروم بوده‌اند ، اما بهنگام ظهور نور محمدى صلى اللّه عليه و آله پريان با ايمان نيز از اين حظ تا ابد محروم گشته ، و برحسب عادت ديرينه كه به آسمان رفته‌اند آن را پر از پاسبان و تيرهاى آتشين يافتند كه آنها را پى ميكنند .\r\n\r\n","description":"","footnote":"","page_name":" 290 ","page_number":298},
  {"content":"\r\n\r\nچرا محروم ماندند ؟ اين محروميت از اين‌روست كه نبوت محمدى ختم نبوتها است ، و هرگز احدى از جن و انس صلاحيت شنيدن اسرار وحى را بطور مستقل ندارند ، و اين خود اعلان عملى خاتميت حضرت اقدس محمدى صلى اللّه عليه و آله اضافه بر آنهمه آيات مقدسات قرآنى است ، كه باب وحى را توسط آنحضرت تا انقراض جهان بسته معرفى كرده است ، چنان كه در كتابهاى : بشارات عهدين و المقارنات و عقائدنا و تفسير الفرقان ، بتفصيل آورده‌ايم .\r\nآرى ، پريان از اين پس مأموريت دارند - همچون آدميان - تمامى مجهولات خويش را از خاتم النبيين بپرسند ، و جز از آنحضرت از دگرى نپرسند ، و راه دگرى نپويند ، درست است كه اين پريان سمت پيامبرى داشته‌اند ، اما چون وحى بوسيلهء ختم نبوت پايان پذيرفت ، اينان نيز از پيامبرى تنها مأموريت الهى داشتند كه از پيغمبر بزرگوار دريابند و بهمگنان خود برسانند . . .\r\n* * * \r\nسفرهاى آسمانى بر كسانى ممنوع است كه بخواهند از اسرار وحى آگاه شوند\r\nاما انسان كه از ديدار فرشتگان محروم و سازمان سمعى و بصرى او استعداد ديدن و شنيدن اسرار ملأ اعلى و سخنانشان را ندارند ، چرا از مسافرتهاى آسمانى محروم باشد ؟\r\nآيات مربوطه : زره پوشها و پاسبانان و نيزه‌هاى آتشين آسمانى را تنها براى دورباش آن دسته از موجوداتى مجهز دانسته است ، كه اگر گوش فرا دارند اسرار عالم غيب و مذاكرات فرشتگانرا بشنوند .\r\nنه اين انسان كه تنها آسمان و ستارگانرا مىبيند ، و صداى غرش رعدها و مانند آن را مىشنود و بس .\r\n\r\n","description":"","footnote":"","page_name":" 291 ","page_number":299},
  {"content":"\r\n\r\nو پروازهائيكه احيانا ميخواهد بجوّ پهناور كيهان كند ، منظورش يا تنها تسلط مادى است ، و يا اينكه از رهگذر نگريستن به آيات و قدرت الهى و بررسى آنها از نزديك و بهرهء بيشترى از شناسائى آفريدگار است ، و در هر دو صورت علت منع در اين گونه مسافرتها وجود ندارد .\r\nخلاصه بحث : رويهمرفته آنچه از آيات مربوطه مستفاد ميگردد اينست كه :\r\nستارگان آسمان اول با تيرهاى آتشين و سنگهاى محترق شيطانهاى مارد و رجيم را كه براى استماع اسرار ملأ اعلى صعود كنند ، هدف قرار داده ، و از اين محيط دورشان ميسازند .\r\nنخست پاسبانان نيرومند آسمانى از هر سو آنها را رانده ، و در صورتى كه چيزى از اسرار را بدزدند نيزه‌اى آتشين كه گوئى در انتظار بوده است از پيش روان شود .\r\nاين ممنوعيت پيش از ظهور نور محمدى صلى اللّه عليه و آله براى پريان با ايمان و خدا پرست نبوده ، اما از آغاز اين ظهور آنها نيز از شنيدن و آگاه شدن اسرار و مذاكرات ملأ اعلى محروم شدند .\r\nسر حدات آسمانى مملو است از پاسبانان و بمب افكنهاى آتشينى كه مبادا چيزى از اين اسرار توسط پريان ربوده شود .\r\nبنابراين آنان كه گوش شنيدن اين گونه مذاكرات را ندارند - مانند انسانها - از اين گونه پروازها هرگز ممنوع نميباشند .\r\nاخبار : در اين زمينه اخبار بسيارى از رسولخدا صلى اللّه عليه و آله و ائمهء اهلبيت آنحضرت عليه السّلام نقل شده است ، كه برخى از آنها بر خلاف ظاهر آيات بوده ، و براى برخى از آنها گواهى از قرآن وجود ندارد ، و دسته‌اى هم با ظاهر آيات موافقند .\r\n\r\n","description":"","footnote":"","page_name":" 292 ","page_number":300},
  {"content":"\r\n\r\nو از دستهء سوم است فرمايش امير المومنين عليه السّلام كه « ثم علق فى جوّها فلكها و ناط بها زينتها من خفيات دراريها و مصابيح كواكبها و رمى مسترق السمع بثواقب شهبها »\r\nسپس در جو پهناور آسمان جاده‌هاى فلكى فضائيرا معلق فرمود ، اين جاده‌ها بر پايه‌هاى محسوس تكيه ندارند ، و چراغهاى زينت بخش آسمان را بر اين جاده‌ها در سير و حركت منوط و مربوط نمود كه در اقيانوس پهناور كيهان همچون رخشندگان زير دريائى بلغزند ، اين سفينه‌هاى فضانورد دو نوعند :\r\n1 - درهاى پنهان « من خفيات دراريها » كه نقطه‌هاى لغزان آسمانى ميباشند و با چشمهاى عادى چندان نمودى ندارند .\r\n2 - ستارگان درخشان ، و دزدان آسمانيرا كه در صدد شنيدن اسرار ملأ اعلى ميباشند ، با تيرهاى سوراخ كنندهء آتشين ( كه همچون جرقه‌هائى از اين چراغها مىجهند و يا انباشتگى ذرات سرگردان تشكيل ميگردند ) اين دزدان آسمانيرا برانند .\r\nو نيز از آنحضرت است كه : « و اقام رصدا من الشهب الثواقب على نقابها » .\r\nتيرهاى آتشين سوراخ‌كننده بر سرحدات آسمان در انتظار متجاوزان گماشت ، و نيز فرمايد : « ثم زينها بزينة الكواكب و ضياء الثواقب » سپس آسمانرا بزينت ستارگان و نور سوراخ‌كنندگان ( تيرهاى آتشين ) زينت بخشيد .\r\nاز اين دو جمله چنان مينمايد كه تيرهاى آتشين مستقل در سرحدات آسمانى وجود دارند ، نه آنكه تنها بهنگام تير باران از ستارگان جدا شوند .\r\nدر آيات گذشته نيز تنها يك آيه بود كه ستارگانرا بعنوان سنگها و تيرهاى آسمانى معرفى كرده بود « و جعلناها رجوما للشياطين » و دانستيم كه معنى اين سخن نيز اينست كه : اين تيرها احيانا از ستارگان پرتاب ميشوند .\r\n\r\n","description":"","footnote":"","page_name":" 293 ","page_number":301},
  {"content":"\r\n\r\nاما در ساير آيات - نگهبانى آسمان بر عهدهء شهابها قرار گرفته كه آن هم اعم است از اينكه ، از ستارگان جدا شوند ، و يا سنگهاى سرگردان آسمانى باشند ، كه يا از اجتماع ذرات سرگردان در فضا پديد گشته‌اند ، و يا از برخى از كرات در گذشتهء زمان سقوط كرده و همچون سياره‌اى در گردشند ، بويژه آيات سورهء جن « فوجدناها ملئت حرسا شديدا و شهبا » كه شهابهائى سرگردان و پاسبانانى را در آسمانها بطور استقلال معرفى مينمايد .\r\nو در برخى از احاديث است كه شياطين « 1 » بهنگام ولادت رسول اللّه صلى اللّه عليه و آله بوسيلهء ستارگان و تيرهاى آتشين مطرود شدند .\r\nاينك اگر مقصود اين باشد كه اين ممنوعيت پيش از ولادت رسول اللّه صلى اللّه عليه و آله نبوده ، با آيات مربوطه چنان كه گذشت مخالف است .\r\nولى اگر اين گونه توجيه شود كه بمبارانهاى آتشين آسمانى بهنگام اين طهور شدت گرفته ، چنان كه از پيش دانستيم با برخى از آيات موافق خواهد بود .\r\nو در برخى از اخبار است كه : شياطين اسرارى از مذاكرات ملأ اعلى ميدزدند و تيرهاى آتشين آنها را پى ميكنند ، اينان آنچه دزديده‌اند با صدها دروغ آميخته و بكاهنان القاء ميكنند « 2 »\r\n\r\n\r\n","description":"","footnote":"\r\n( 1 ) - چنان كه در البرهان ( ج 3 ص 325 ) از علمى بن ابراهيم از آمنه مادر رسول اللّه صلى اللّه عليه و آله آورده است .\r\n( 2 ) - چنانچه طبرى در ( ج 23 ص 36 ) گويد : حدثنا ابو كريب قال حدثنا يونس بن بكير قال حدثنا محمد بن اسحق قال حدثنا الزهرى عن على بن الحسين عن ابى اسحق عن ابن عباس قال حدثنا رحط من الأنصار قالوا بينا نحن جلوس ذات ليلة عند رسول اللّه صلى اللّه عليه و آله . . .\r\nو نيز گويد : حدثنى يونس قال اخبرنا ابن وهب قال اخبرنى ابى لهيمة عن محمد بن عبد الرحمن عن عروة عن عايشة انها قالت سمعت رسول اللّه صلى اللّه عليه و آله يقول : . . .\r\n","page_name":" 294 ","page_number":302},
  {"content":"\r\n\r\nو از ابن بابويه است : از ابان بن عثمان ، از حضرت صادق عليه السّلام كه فرمود :\r\n« شيطان در گذشتهء زمان بتمامى آسمانها راه داشت ، و بهنگام ولادت مسيح عليه السّلام از سه آسمان ممنوع شد ، و در روز ولادت حضرت محمد صلى اللّه عليه و آله از تمامى آسمانها ممنوع گرديد ، و تمامى شياطين از آن هنگام هدف تيرهاى آتشين قرار گرفتند و . . . .\r\nآغاز اين حديث كه شيطان بآسمانها راه داشت ، چنان كه دانستيم با آيات مربوطه مخالف است ، و جريان محدود شدن او نخست از سه آسمان و سپس از تمامى آنها نيز چنانست ، و سخن حق در اين پيرامون همانست كه از ظاهر آيات دانستيم « 1 » و اللّه الهادى .\r\n\r\nسنگهاى آسمانى :\r\nدر برخى از آيات ، بعضى از سنگبارانهاى آسمانى را كه در گذشته زمان روى داده است ، بعنوان عذاب آسمانى بر اقوام ستمكار و گنه‌توز معرفى شده است .\r\nقال تعالى :    قالُوا إِنَّا أُرْسِلْنا إِلى قَوْمٍ مُجْرِمِينَ * لِنُرْسِلَ عَلَيْهِمْ حِجارَةً مِنْ طِينٍ * مُسَوَّمَةً عِنْدَ رَبِّكَ لِلْمُسْرِفِينَ    [ الذاريات 34 
  ]\r\n  فَلَمَّا جاءَ أَمْرُنا جَعَلْنا عالِيَها سافِلَها وَ أَمْطَرْنا عَلَيْها حِجارَةً مِنْ سِجِّيلٍ مَنْضُودٍ * مُسَوَّمَةً عِنْدَ رَبِّكَ وَ ما هِيَ مِنَ الظَّالِمِينَ بِبَعِيدٍ   [ هود 83 
  ] .\r\nلغات : سجيل : مفردات گويد : سجيل سنگ و گل مخلوط را گويند و گفته شده كه اصلش فارسى معرب است ( سنگ گل ) .\r\n\r\n\r\n","description":"","footnote":"\r\n( 1 ) - احاديثى كه احيانا به علت مخالف بودن با كتاب مردود مىشود - يا حديث مجعول است و يا معنى ديگرى در بر دارد .\r\n","page_name":" 295 ","page_number":303},
  {"content":"\r\n\r\nنگارنده : بهترين گواه بر اين معنى آيهء نخستين است كه از سجيل به « حجارة من طين » تعبير كرده كه سجيل سنگى است از گل پديد آمده ، بدين معنى كه از تحجر و فشردگى گل درست شده باشد ، و اين گونه سنگها طبعا آميختگى با گل دارند .\r\nمجمع البيان « 1 » گويد : سجيل و سجين بيك معنى است : « زندان سخت - جهنم » و معانى ديگرى هم بعنوان احتمالات و اقوالى ضعيف از قبيل : سجل ( دلو بزرگ ) و إسجال ( ارسال ) و سجلّ ( نوشته و ثابت ) براى آن آورده است ، و مع الأسف آن معنى را كه شاهد صدقش قرآن است « سنگ گل » حتى به صورت احتمال هم ياد نكرده است .\r\nمنضود : منضود بمعنى رويهم انباشته و مرتب شده و يا از پى هم مىباشد .\r\nمسومه : علامت زده شده .\r\nمعنى اجمالى آيات آيهء اول راجع بهنگامى است كه فرستادگان « فرشتگان » الهى نابهنگام بخانهء ابراهيم وارد شدند ، و چون از آنها جويا شد كه براى چه آمده‌ايد ؟\r\nگفتند : ما فرستادگان خدائيم بسوى گروهى مجرم و گنهكار * تا فرستيم بر آنها سنگى از گل * سنگهائى كه نزد خدا براى مسرفان علامت زده شده [ زاريات 34 
  ] .\r\nو آيهء دوم آغاز نزول اين عذاب است بر قوم لوط كه چون فرمان ما دربارهء عذاب صادر شد - ديار قوم لوط را زيروزبر كرديم و سنگهائى از گل بر سرو سامانشان باريديم كه به ترتيب رويهم انباشت *\r\n\r\n\r\n","description":"","footnote":"\r\n( 1 ) - ج 5 - ص 183\r\n","page_name":" 296 ","page_number":304},
  {"content":"\r\n\r\nو در نزد خدا علامت يافته بودند ( مارك عذاب ) و از گروه ستمكاران دور نمىباشند [ هود 83 
  ] .\r\n. . . و منكران و كوردلان كه رسول اسلام را با در دست داشتن آيات بينات نمىپذيرفتند ، از لحاظ اطلاعى كه از سابقهء اين گونه عذاب داشتند از خدا تمناى سنگباران كرده ، گفتند :  اللَّهُمَّ إِنْ كانَ هذا هُوَ الْحَقَّ مِنْ عِنْدِكَ فَأَمْطِرْ عَلَيْنا حِجارَةً مِنَ السَّماءِ  [ الأنفال 32 
  ] .\r\nخداوندا ، اگر اين حق است از جانب تو - پس سنگهاى آسمانى بر ما ببار .\r\nو در برخى آيات مجرمانرا بسنگهاى آسمانى تهديد كرده و از جمله فرمايد :\r\n أَ فَأَمِنْتُمْ أَنْ يَخْسِفَ بِكُمْ جانِبَ الْبَرِّ أَوْ يُرْسِلَ عَلَيْكُمْ حاصِباً ثُمَّ لا تَجِدُوا لَكُمْ وَكِيلًا  [ الاسرى 68 
  ] .\r\nآيا ايمنيد كه زمين بقهر الهى در اثر زلزلهء شديد شكافها بردارد ، و از آسمان بر سر و سامانتان سنگ ببارد ، پس آنگاه از عذاب الهى بر خود پناه و نگهبانى نيابيد ؟\r\nآيات فوق نمودارى است از اينكه در آسمان سنگهائى سرگردان وجود دارد كه احيانا بعنوان تعذيب و تنبيه غافلان و ستمكاران بارادهء الهى آنان را بمباران مىكند ، نه آنكه تمامى اين سنگها بدين منظور در جو پهناور كيهان پراكنده‌اند ، و يا آنكه تمامى آندسته از سنگهاى آسمانى كه بر زمين سقوط مينمايند تنها براى انجام اين مأموريت باشند .\r\n\r\nشهاب و سنگ آسمانى\r\nاز سيماى آيات در پيرامون اين دو نيروى دفاعى آسمانى چنان نمودار است كه شهاب و سنگ آسمانى از لحاظ اصل ماده و جرم تفاوتى ندارند ، و اين هر دو يا از اجتماع ذرات پراكنده جوى پديد ميآيند ، و يا از برخى ستارگان جدا ميشوند ، اما شعاع فعاليت شهابها همان آسمانست كه احيانا آنجا بدشمن پرتاب ميشوند ، و يا به منظور ديگرى سقوط ميكنند ، و همانجا هم از نظر ناپديد ميگردند .\r\n\r\n","description":"","footnote":"","page_name":" 297 ","page_number":305},
  {"content":"\r\n\r\nولى سنگهاى آسمانى كه احيانا تبهكاران زمينى را هدف قرار ميدهند ميبايستى تا زمين برسند و مأموريت خود را انجام دهند .\r\nسرعت سقوط اين گلوله‌هاى سنگين طبعا باندازه‌اى است كه بر اثر برخورد شديد با جوّ به سختى داغ شده و به صورت گلوله‌هاى آتشين در آمده ، و در اثر اين گونه سقوط و احتراق قسمت‌هائى از آنها تبديل بخاكستر شده و احيانا تحت تأثير بعضى از رطوبتهاى جوّى قرار گرفته و به صورت مخلوطى از سنگ و گل خشك شده به زمين ميرسند ، « سجيل » « حجارة من طين » .\r\nگرچه بمبهاى آسمانى الهى براى نابود ساختن دشمن نيازى بسرعت گرفتن ندارند ، چنان كه پرندگانى چند كه در منقار و دو پنجهء خود سنگهاى ريز آميخته با گل داشتند ، از فضاى بسيار نزديك مهاجمين خانهء خدا : سربازان نيرومند ابرهه را ، در اثر بمباران همچون خاكستر كردند :  فَجَعَلَهُمْ كَعَصْفٍ مَأْكُولٍ  همچون مدفوع حيوان .\r\nدانشمندان كيهان‌شناس نيز پيرامون سنگها و شهابهاى آسمانى سخنانى دارند كه تنها از نظر مادى آن هم در شعاع قدرت بينش خود - آنها را مورد بحث قرار داده و نمونه‌اى از اين دو نوع گلوله باران آسمانى را در كتابهاى نجوم و غيره ياد كرده‌اند .\r\nو چنان كه خوانندگان ارجمند از مطالعهء اين كتاب تاكنون به خوبى دريافته‌اند روش ما پيش از هرچيز دريافت هرگونه حقايقى است كه قرآن دربارهء آسمان و ستارگان ذكر فرموده است ، و سپس آخرين نظرات دانشمندان بر آنها سنجيده مىشود ، نه آنكه معارف قرآنى را بر حدسيات و فرضيه‌ها و دانشهاى نارساى بشرى بسنجيم .\r\n\r\n","description":"","footnote":"","page_name":" 298 ","page_number":306},
  {"content":"\r\n\r\nبشر با چشم مجهز و ترقيات علمى خود ، تنها اين اندازه توانسته است از شهابها و سنگهاى آسمانى بفهمد كه از شعاع چشم و روزنهء مادى توان يافت .\r\nاما اين بمبارانها بچه منظورى و بكدامين هدف متوجه است و . . اينها مطالبى نيست كه بتوان از مجراى تلسكوبهاى مادى نگريست ، و تنها ارتباط بوحى الهى است كه ميتواند از اين گونه اسرار پرده بردارد .\r\nو انكار اين گونه اسرار از طرف برخى مردم مادى بسى جاهلانه ، و مانند اينست كه يونجه فروشى كه تنها سروكارش با علوفهء چهار پايان است ، اشعهء ايكس و راديو آكتيو و اشعهء ماوراء بنفش را انكار كند ، بدين بهانه كه هيچيك آنها را در مغازهء علافى خود و بار چهار پايان نديده است .\r\nو خلاصهء نظرات دانشمندان چنان كه بتفصيل خواهيم گفت كما بيش همانست كه بعنوان نمودارى از آيات مربوطه از پيش گذشت ، اينان معترفند كه علت و منشأ سنگبارانهاى بزرگ آسمانى را نميدانند ، و تنها از ريگبارانهاى ستارگان دنباله‌دار و غيره اطلاعاتى آن هم ناقص در دست دارند .\r\nو همچنين فرق ميان تيرهاى آتشين و سنگهاى آسمانى را رسيدن و نرسيدن آنها به زمين دانسته‌اند ، و بوجود مقادير بسيارى از تيرهاى شهاب در جوّ آسمان كه همه وقت وجود دارند ، معترفند :  فَوَجَدْناها مُلِئَتْ حَرَساً شَدِيداً وَ شُهُباً  .\r\nما تا آنجا كه اعترافاتشان بر خلاف مسلمات قرآنى نباشد ، دانشهايشان را براى درك مطالب مادى قرآن استخدام ميكنيم ، و در غير اين صورت خودشان نيز احيانا بقصور و ناآگاهى خويش اعتراف دارند . و اللّه الهادى .\r\n* * *\r\n\r\n","description":"","footnote":"","page_name":" 299 ","page_number":307},
  {"content":"\r\n\r\n\r\nنمونه‌اى از سنگهاى آسمانى و نظرات كيهان‌شناسان در پيرامون\r\n\r\nشهاب و سنگ آسمانى :\r\nماكسول رايد « 1 » گويد : در شب نوامبر 1833 آسمان از تيرهاى شهاب پر شده بود ، و چنان به نظر ميآمد كه ستارگان از محلى به محل ديگر هجوم برده و آسمان را محل تاخت‌وتاز قرار داده‌اند ، بعضىها ادعا ميكردند كه تعداد شهابهائيكه ديده‌اند به انبوهى دانه‌هاى برف بوده است ، شهابها مانند جرقه‌هاى چرخ آتش بازى از هر مركزى به اطراف پراكنده ميشدند ، و اين مركز نكته‌ايست كه صورت فلكى اسد « لوى - شير » در آن جاى دارد .\r\nبسيارى به اين فكر افتادند كه شايد دنيا به آخر رسيده و ديرى نخواهد كشيد كه زمين توسط گلوله‌هاى آتشينى كه ( از آسمان در حال از هم پاشيدنست ) فرود ميآيند نابود مىشود ، اين آتشبازى تمام شب ادامه داشت ، و چنان به نظر ميرسيد كه شهب از سوراخى در آسمان بيرون جهيده و به اطراف پراكنده ميشوند ، و ساير ستارگان را در افق لا يتناهى همراه مىكشند .\r\nو باز شخصى كه خودش در كاروليناى جنوبى شاهد واقعه بوده مينويسد :\r\nناگهان صداى فرياد دلخراشى مرا از خواب بيدار كرد ، فرياد وحشت و ناله هاى استرحام از مزارعى كه سياه پوستها در آن كار ميكردند ، و تعدادشان به هشتصد نفر ميرسيد بلند بود .\r\n\r\n\r\n","description":"","footnote":"\r\n( 1 ) - در كتاب « نجوم براى همه » ترجمه حسينعلى رزم‌آراء ( ص 74 ) .\r\n","page_name":" 300 ","page_number":308},
  {"content":"\r\n\r\nهنگاميكه در صدد كشف علت بودم صداى ضعيفى از پشت در شنيدم كه مرا ميخواند ، برخاستم و شمشيرم را دست گرفتم - نزديك در شدم - در اين لحظه صدائى كه مرا مىناميد دوباره باسترحام بلند شد كه برخيز دنيا آتش گرفته ،\r\nدر را گشودم اكنون نميتوانم شرح دهم منظره‌اى كه ديدم وحشتناكتر بود ، يا صداى ناله و استغاثهء مردم ، بيش از يكصد نفر از كارگران روى زمين افتاده ، عده‌اى بيحال و عده‌اى ديگر به حال زار ، از خداوند ميطلبند كه دنيا و ايشانرا نجات دهد ، واقعا منظرهء بسيار وحشتناكى بود ، هرگز بارانى بشدت آن باران شهب كه از هر سمت آسمان به زمين مىباريد نديده بوديم .\r\nمشابه اين واقعه باز هم در تاريخ رخ داده است .\r\nصورت فلكى اسد - كه شهابها را پرتاب مىكند . ( از كتاب هيئت مولفين )\r\n\r\n","description":"","footnote":"","page_name":" 301 ","page_number":309},
  {"content":"\r\n\r\n\r\nفرق ميان شهاب و سنگ آسمانى :\r\nاگر اجرام سماوى به زمين برخورد كنند سنگ آسمانى ، و چنانچه در آسمان ديده شوند شهاب مىناميم .\r\nدر « كان بات » واقع در ايالت « اريزونا » شكافى در زمين بوجود آمده كه 400 متر قطر و 200 متر عمق دارد ، سنگ كنار اين حفره خرد شده به صورت تپهء بلندى به ارتفاع 50 متر درآمده است ، اين گودال وسيع دهانهء آتش‌فشان و يا بقاياى درياچهء خشك شده‌اى نيست ، بلكه در اثر فرو رفتن يك يا چند سنگ آسمانى در چندين هزار سال پيش بوجود آمده است ، در آن روزها فقط قبايل سرخ پوست در اين نواحى يافت ميشدند ، بنابراين امروز بر ما معلوم نيست كه در فرود آمدن اين سنگ چه رخ داده است . . . ! !\r\nحدود بيست سال پيش سيبرى صحنهء برخورد عده‌اى از اين سنگهاى آسمانى ريز و درشت شد ، ولى خوشبختانه در محلى به زمين خوردند كه از انسان اثرى نبود ، و تا آنجائى كه ما اطلاع داريم در اين حادثه فقط گياهان از بين رفتند .\r\nيك مسيون روسى كه براى تحقيقات به محل واقعه رفته بود مىنويسد :\r\nدر اطراف محلى كه اين سنگ به زمين خورده جنگلى بشعاع 25 كيلومتر وجود داشته است ، اكنون همهء درختان بدون پوست و شاخه رو به جهت خارج از مركز تصادف به زمين افتاده‌اند ، در گوشه و كنار برخى از درختها بر جاى مانده‌اند ، و در يكى دو نقطه درختانى كه در پناه بوده‌اند هنوز سبزند ، اما رويهمرفته از آن جنگل چيزى بر جا نمانده است ، در تمام نباتات علامت سوختگى آنى كه هيچ شباهتى بآتش‌سوزى ندارد ديده مىشود ، اين اثر در تپه و خار و خاشاك مانند درختها كاملا مشهود است ، و در بعضى نواحى تا 18 كيلومترى نيز ادامه دارد ، در محل مركزى حفره‌هائى ايجاد شده كه تا 50 متر قطر دارند .\r\n\r\n","description":"","footnote":"","page_name":" 302 ","page_number":310},
  {"content":"\r\n\r\nس . ب . سمينوف  ( S . b : Seminouf )  كه خود از صد كيلومترى شاهد واقعه بوده چنين مينويسد : در حدود ساعت 8 صبح در ايوان خانه‌ام رو بشمال نشسته بودم ، كه ناگهان از طرف شمال شرق شعله‌اى پديدار شد ، و حرارتى ايجاد كرد كه نتوانستم تاب آن را بياورم ، گمان ميكنم اين آتش‌سوزى مهيب تا حدود يك كيلومتر و نيم وسعت داشت ، ولى آتشش چندان دوام نياورد ، و همين كه سربلند كردم خاموش شده بود ، سپس در دنبال آن انفجارى رويداد كه مرا بمسافت دو متر پرتاب كرد ، صداى اين انفجار به حدى بود كه گمان كردم كليهء خانه‌ها را از جاى خود خواهد كند .\r\nقطعه‌اى سنگ آسمانى 493 كيلوئى در موزه تاريخ طبيعى آمريكا است .\r\n\r\n","description":"","footnote":"","page_name":" 303 ","page_number":311},
  {"content":"\r\n\r\nشخصى كه خود ناظر جريان بوده بنگارنده نقل كرد كه در باد كوبه سنگ عظيمى در زمين فرو رفته بود كه عمقش معلوم نبود .\r\nديگرى اظهار ميكرد : سنگى در اطراف تفليس از آسمان سقوط كرده بود و بقدرى نور و حرارت داشت كه كسى جرأت نزديك شدن نداشت .\r\n* * * \r\nجنس سنگهاى آسمانى :\r\nامروزه تقريبا بيشتر موزه‌ها از اين مهمانان اسير كه از ماوراء جوّ آمده‌اند دارند « 1 » مواد متشكلهء اين سنگها آهن و يا سنگ خاره است ، بعضى چند كيلوگرم و برخى چند تن وزن دارند .\r\nاطلاعات فوق بر ما روشن است ، اما حقيقتا سنگهاى آسمانى چيستند ؟\r\nو از كجا آمده‌اند ؟\r\nدر اطراف خورشيد و زمين ميليونها و هزارها ميليون شهاب وجود دارد كه بدور خورشيد مانند زمين ميگردند ، و چون سرد و منجمد هستند فقط در نور خورشيد ميدرخشند ، ولى چون كوچك هستند ، مقدار نور منعكس آفتاب كافى نيست كه ما آنها را به بينيم ، ما ماه را مىبينيم چونكه بزرگ است ، گرچه آن هم فقط در انعكاس نور خورشيد ميدرخشد ، بنابراين شهابهاى آسمانى تا قبل از ورود به اتمسفر ما ديده نمىشوند ، و هر روز چند ميليون وارد جوّ ما ميشوند .\r\nزمين به علت قوّهء جاذبه‌اى كه دارد هر روز ميليونها از اين سنگهاى سماوى را كه بدور خورشيد ميگردند جذب مىكند ، بدين ترتيب كه آنها را به طرفى كشيده به خود جذب مىكند ، سرعت اين سنگها بقدرى زياد است كه گاهى تا 70 كيلومتر در ثانيه مىرسد .\r\n\r\n\r\n","description":"","footnote":"\r\n( 1 ) - نگارنده در موزهء تاريخ طبيعى شهر وين تعدادى از اين سنگهاى فلزين را ديده‌ام .\r\n","page_name":" 304 ","page_number":312},
  {"content":"\r\n\r\nو به علت همين سرعت پس از برخورد با هوا نه تنها داغ بلكه از حرارت سفيد ميشوند ، بدين جهت است كه ما آنها را به صورت گلوله‌هاى آتشين مىبينيم .\r\nبنابراين جاى شگفتى نيست اگر تير شهاب سرگردان اول داغ شده سپس از حرارت سفيد گرديده و بعد از هم متلاشى مىگردد .\r\nتيرهاى شهاب در مدت چند ثانيه‌اى كه در فضاى ما بسر مىبرند قبل از برخورد با زمين زندگى پر فعاليتى دارند ، خوشبختانه اغلب آنها پيش از رسيدن به زمين كاملا سوخته و خاكستر ميشوند .\r\nاما گاهى يكى از آن سنگهاى بزرگ آسمانى خود را به زمين رسانيده و منفجر ميشوند ، در نتيجه صداى عظيمى مانند نعرهء تندر به گوش ميرسد .\r\n\r\nستارگان دنباله‌دار :\r\nاز جمله اسباب پيدايش تيرهاى شهاب ستارگان دنباله دارند ، مطالب زيادى دربارهء ستارهء دنباله‌دار بر ما مكشوف نيست ، بعضى از آنها باندازه‌اى كم نورند كه بدون تلسكوب ديده نميشوند ، و برخى مانند لكهء ابرى درخشان ، و دسته‌اى ديگر اجسام بسيار زيبائى هستند كه سر درخشان و دنبالهء زيبائى دارند .\r\nدنباله‌دارها چه كوچك و چه بزرگ معمولا مدار بسيار طويلى بر گرد خورشيد دارند ، كه بعضى صد سال يك بار و برخى مانند دلاوان 24 ميليون سال يك بار دور خورشيد ميگردند .\r\nدلايل كافى در دست است كه هستهء ستارهء دنباله‌دار از قطعات ريز سنگ و آهن تشكيل يافته است .\r\nاين قطعات مقدارى گاز در خود محبوس كرده‌اند ، و هنگامى كه اين ميليونها قطعه سنگ و آهن بخورشيد نزديك ميشوند ، و در اثر نور خورشيد گاز آنها آزاد\r\n\r\n","description":"","footnote":"","page_name":" 305 ","page_number":313},
  {"content":"\r\n\r\nمىشود ، و سپس در نور خورشيد مىدرخشند ، گرچه خود گازها هم به علت نامعلومى از خود درخشندگى نيز دارد .\r\nهمين جوّ پر از گاز درخشنده ستارهء دنباله‌دار است كه سر ستاره را چون تكهء ابر كوچكى به نظر ميآورد .\r\nهمين گازهاى درخشنده كه توسط نور خورشيد آزاد گرديدند ، و مانند دودى در فضا منتشر شدند ، تشكيل دم زيباى ستارهء دنباله‌دار را ميدهند .\r\nو طبعا همانطور كه ستارهء دنباله‌دار بدور خورشيد ميگردد ، دنبالهء نورانى آن از جهت سير نور يعنى دور از مركز و سر منشأ روشنائى عظيم خورشيد رانده مىشود .\r\nاجسام جامدى كه سر ستاره را تشكيل ميدهند ، بايد بسيار كوچك باشند ، زيرا در فضا مانند دستهء زنبورى حركت مىنمايند ، فقط هنگامى كه اين اجسام نزديك خورشيد ميشوند گاز محبوس آزاد شده ، و در اثر قوهء دافعه بدرون رانده ميشوند .\r\nموقعى كه اين تودهء اجسام كوچك نزديك خورشيد ميرسند ، گرفتار نيروى عظيم آن كرهء بزرگ شده ، و در نتيجه از حالت انبوهى خارج شده و در مدار خود پراكنده ميگردند .\r\nطى قرون متمادى اين توده‌هاى اجسام بقدرى پراكنده ميگردند ، كه ديگر به چشم نمىآيند ، چون پراكنده شدن اجسام ادامه يابد ذرات سنگ و آهن آن بيك شكل درآمده ، در مدار اصلى خود منتشر ميگردند .\r\nحركت ذرات اين ستارهء دنباله‌دار از هم پاشيده شده و از نظر ما مخفى است ، مگر اينكه در مسير خود به زمين برخورد نمايد ، در چنين حالى است كه ميگوئم :\r\nباران شهابى رخ داده است .\r\n\r\n","description":"","footnote":"","page_name":" 306 ","page_number":314},
  {"content":"\r\n\r\nزمين در مدت طى مدار خود بدور خورشيد پانصد بار با اين رگبارها مصادفست ، ولى بجز در موارد استثنائى ( مانند سنگهاى آسمانى كه احيانا بعنوان عذاب گروهى مىباريده است ) آنقدر ريزند ، و فاصله‌شان آنقدر از هم دور است كه باستثناى مردم خبره از وجودشان اطلاعى نمىيابند .\r\nدر بارانهاى شهابى بسيار مهم سنگهاى آسمانى در نقطهء واحدى از آسمان ظاهر ميشوند مثل اينكه از سوراخى بيرون ميريزند .\r\nدر سال 1833 و بعد 1861 مركز اين آتشفشانى در صورت فلكى اسد بوده است ، البته در حقيقت تيرهاى شهاب بموازات هم در فضا شناورند :\r\nو اينكه مينمايد از يك نقطه مىآيند اشتباه بصريست ، مانند خطوط موازى راه آهن ، كه در عين موازات كامل جسم منتهاى افق ديد خود را از آنها نقطه اى پيوسته مىبيند .\r\nبر طبق مدارك تاريخى اين جريان هر 33 سال يك بار ، قرنهاست كه تكرار مىشود ، كه آخرين بارش بسال 1932 روى داده است .\r\nهارلو شاپلى  ( Chaply harlou )  حساب كرده است كه يكهزار ميليون از اين سنگهاى ريز آسمانى هر روز با زمين ما مصادف شده ، و در شعلهء زود گذرى نابود ميشوند ، و شايد هم اغلب آنها هيچ ارتباطى با ستارگان دنباله‌دار نداشته باشند ، فضاى دور خورشيد ظاهرا پر از آنهاست ، و اضافه بر آن عده‌اى هم از منظومه‌هاى ديگر به طرف ما ميآيند ، كه قبلا بين ستارگان در اقصى نقاط آسمان سرگردان بودند شايد عده‌اى هم از آنها به طرف خورشيد در سفرند ، و عده‌اى ديگر جذب قوهء جاذبه ، سرعت متوسط اين مهمانان بيشتر از هفتاد كيلومتر در ثانيه است ، و به همين علت ميگوئيم از مراكز بسيار دور در فضا سرچشمه ميگيرند .\r\nو گاهى سنگ آسمانى بزرگى به زمين پرت مىشود ، مانند قطعهء هيولائى كه در\r\n\r\n","description":"","footnote":"","page_name":" 307 ","page_number":315},
  {"content":"\r\n\r\n« اريزونا » فرود آمده و حفره‌اى به قدر يك كيلومتر ايجاد كرده :\r\nاز يك لبهء گودال تا لبهء ديگر آن 1288 متر و عمق آن 173 متر مىباشد ، ميليونها تن سنگ تبديل بگرد شده و بخارج پاشيده و پشته‌هائى در اطراف گودال پديد آمده است ، در طرف راست گودال قطعات سنگ به وزن هزاران تن مىباشد ، بعضى تصور ميكنند كه توده آهنى كه از آسمان ساقط شده وزن آن قريب ده ميليون تن و در عمق 396 مترى زير لبهء خارجى گودال مدفون است .\r\nاين مهمان در عهدى آمده است كه يونانيها كروى بودن زمين را مىآموختند و نوشتجات خود را در كتابخانهء معروف اسكندريه حفظ مينمودند « 1 » .\r\nيك قطعه از سنگ آسمانى بزرگ اريزونا\r\n\r\n\r\n","description":"","footnote":"\r\n( 1 ) - نقل از مقاله‌ايكه تحت عنوان « مدفن اسرارآميز سنگ آسمانى غول پيكر » در تاريخ ژوئن 1928 در مجلهء  ( national geagrapfic magazine )  .\r\n","page_name":" 308 ","page_number":316},
  {"content":"\r\n\r\nرجوع به بحث از نظر آيات سخنان برخى از مفسران : فخر رازى دربارهء صعود شياطين براى استراق سمع گويد :\r\nچگونه ممكن است شياطين بمكانهائى براى شنيدن اسرار ملأ اعلى صعود كنند كه خود ميدانند تيرهاى آتشين آسمانى آنها را ميسوزاند ، و هيچگاه به مقصود خود نائل نميگردند .\r\nسپس گويد : بهترين پاسخ اين است كه اين گونه حريقهاى آسمانى در مورد شياطين بندرت اتفاق ميافتد ، و بدين سبب چندان شهرتى بين آنان ندارد ،\r\nنگارنده پيش از آنكه بپاسخ حلى بپردازد ، به اين جواب نقضى آغاز مىكند كه :\r\nچگونه در جنگهائى كه ميان دو نيروى مسلح اتفاق ميافتد ، هر دسته از سربازان بىباكانه بدستهء مقابل حمله‌ور ميشوند ، با آنكه ميدانند كه برخى از آنها احيانا كشته ميشوند ، و شايد هم اصلا فتحى نصيبشان نشود ، و چگونه دزدان براى دست يافتن باموال مردم خود را در آستانهء خطرات مهم قرار ميدهند ؟\r\nو اما حل اين مطلب كه به نظر فخر الدين رازى بسى بغرنج آمده ، و حتى پاسخى را هم كه بعنوان بهترين جواب ياد كرده چيزى جز مزيد بر اشكال بار نياورده اينست كه : يكى از مهمترين مقاصد مهمهء شياطين كه بالاترين پيروزى حياتى آنهاست آگاهى يافتن بر اسرار غيبى ملأ اعلى مىباشد\r\nتا از اين رهگذر شايد بتوانند بهمنوعان خود از آدميان ( كاهنان و جن‌گيران ) مطالبى حيرت‌انگيز القاء نموده ، و بر آنها رياست و حكومت نمايند ، بدين منظور بطور مداوم و خستگىناپذير به آسمان ، جايگاه اسرار ملأ اعلى صعود مينمايند .\r\n\r\n","description":"","footnote":"","page_name":" 309 ","page_number":317},
  {"content":"\r\n\r\n« و يقذفون من كل جانب » پاسبانان آسمان آنها را پرتاب ميكنند ، نه آنكه به مجرد صعود تير باران كنند .\r\nآرى « الا من خطف الخطفة فاتبعه شهاب ثاقب » برخى از آنان كه اتفاقا چيزى از اسرار بدزدند و به مقصود خود احيانا برسند ، نيزه‌هاى آتشين آنها را پى كرده و مجروح و سوراخ مينمايند .\r\nگرچه اين جريان براى همگى آنها معلومست ، اما از شدت حرص و ولعى كه بآگاهى از آنگونه اسرار دارند ، و اين‌كه همگى آنان مورد اصابت نميشوند ، به اين مسافرتهاى آسمانى خود ادامه ميدهند ، حتى براى دست يافتن به اين مقصود تحمل اين جراحتها را هم ميكنند .\r\nفخر رازى كه از عهدهء پاسخ اشكال برنيامده بود مجددا خود را دچار اشكال ديگرى كرده گويد : شياطين از آتش آفريده شده‌اند : « و الجان خلقناه من قبل من نار السموم » پس چگونه نيزه‌هاى آتشين آنها را سوراخ ميكنند ؟\r\nو مع الأسف در پاسخ مطلب درستى بميان نياورده است ، ولى خوشبختانه پاسخ اين سخن خيلى روشن است :\r\nاولا خلقت شياطين از آتش ، دليل بر اين نيست كه پس از خلقت همچنان بر ماهيت آتشين باقىمانده باشند ، چنان كه انسان خاكى پس از خلقت ، گوشت و پى و استخوانست ، در اين صورت همانگونه كه خشت خاكينى بر پيكر انسان آسيب وارد ميسازد ، با آنكه انسان در اصل از خاك آفريده شده است ، نيزه‌هاى آتشين نيز بر پيكر پريان مؤثر خواهد بود .\r\nو ثانيا اگر هم بر همان ماهيت مانده باشند ، نيروى نيزههاى آتشين بسيار قويتر و بيشتر از بدنهاى آتشين جنيان است ، و به همين جهت بر سنخ ضعيفتر خود غالب مىشود ، مانند فولاد نسبت بآهن ، و چوب جنگل نسبت به چوب معمولى .\r\n\r\n","description":"","footnote":"","page_name":" 310 ","page_number":318},
  {"content":"\r\n\r\nو ثالثا در صورتى هم كه از نظر ماهيت و قدرت يكسان باشند ، خود سرعت و شدت برخورد بر نيروى او ميافزايد ، چنان كه اگر سنگى ده كيلوگرمى از مسافت بسيار دور بر سنگى هموزن خود پرتاب شود ، سنگ دوم خرد مىشود ، در صورتى كه از نظر وزن و جنس يكسانند .\r\n\r\nخورشيد يا چراغ آسمانى\r\nاز اين چراغ فروزان آسمانى سى و دو بار در سراسر قرآن ياد شده ، و از جهاتى چند مورد نظر قرار گرفته است :\r\nدر چهار آيه جملهء :  وَ سَخَّرَ الشَّمْسَ وَ الْقَمَرَ كُلٌّ يَجْرِي لِأَجَلٍ مُسَمًّى  تكرار شده « 1 » و بدين وسيله دو مطلب دربارهء خورشيد خاطرنشان گشته است :\r\n1 - جريان خورشيد : كه على الدوام در حال حركت و سير است « يجرى » .\r\n2 - اين جريان دائمى نبوده ، و بسوى سرنوشتى معين « لأجل مسمى » عند اللّه مىباشد ، كه در پايان ، حرارت و حركت خود را از دست داده ، و كره‌اى سرد و راكد خواهد شد .\r\nمطلب دوم در آيهء زير بچهرهء دگرى بيان شده است :\r\n وَ الشَّمْسُ تَجْرِي لِمُسْتَقَرٍّ لَها ذلِكَ تَقْدِيرُ الْعَزِيزِ الْعَلِيمِ  [ يس 38 
  ] .\r\nخورشيد در جريانست براى مستقريكه پروردگار قادر برايش مقدر فرموده .\r\nاينك اگر « مستقر » اسم زمان يا مكان و يا مصدر ميمى باشد « 2 » معنى آن\r\n\r\n\r\n","description":"","footnote":"\r\n( 1 ) - ( زمره ) ( لقمان 29 ) ( فاطر 13 ) ( رعد 2 ) .\r\n( 2 ) - اسم مكان : بمعنى مكان قرار و ايستادن ، و اسم زمان : زمان ايستادن ، و مصدر ميمى :\r\nبمعنى ايستادن .\r\n","page_name":" 311 ","page_number":319},
  {"content":"\r\n\r\nبه ترتيب چنان خواهد بود :\r\nخورشيد در جريانست براى زمانى ( قيامت ) كه از حركت باز ايستد ( بسوى اين سرنوشت رهسپار است ) و يا مكانى كه در آن وقفه كند ، يا اين جريانرا ركود و وقفه‌اى در پيش است .\r\nو چنان مينمايد كه « مستقر » از نظر كمال و عموميت معناى قيامت خورشيد مقتضى است مصدر ميمى باشد ، كه شامل زمان و همچنين مكان استقرار خورشيد گردد ، و يا لااقل اسم زمان نه اينكه اسم مكان - زيرا در رستاخيز و پايان عمر خورشيد ، مكان مورد نظر نيست ، بلكه فناء آن در زمان قيامت ، و يا مطلق نابودى آن منظور است .\r\nاين در صورتى است كه مستقر را قرار قيامت دانيم ، و إلا مستقر ( اسم مكان ) بمعنى قرارگاه در مسير دائمى خورشيد نيز نه تنها بيوجه نيست ، بلكه شايد ظاهر نيز باشد ، بدين توضيح كه :\r\nخورشيد بموجب آيهء كريمه :  . . وَ كُلٌّ فِي فَلَكٍ يَسْبَحُونَ  مانند ساير سيارات در فلك خود بر مدار معينى در گردش است ، و در عين جريان و گردش دائمى هيچگاه از اين قرارگاه و خط سير خود انحراف نمىجويد .\r\nو يكى از حوادث شومى كه بطور حتم در صورت دور يا نزديك شدن خورشيد از محور خود روى ميدهد : « 1 »\r\nدر صورت نخست سردى فوق العادهء زمين و سقوط آن در جوّ بيكران فضا .\r\n\r\n\r\n","description":"","footnote":"\r\n( 1 ) - ژرژگاموف در كتاب « مرگ خورشيد » گويد : اگر حرارت خورشيد نصف شود :\r\nدرجه حرارت زمين از يخ‌بندان كمتر ، و اگر چهار برابر گردد : تمامى اقيانوسها به جوش ميآيند ، و اين كمى و زيادى حرارت چنان كه از سردى و داغتر شدن خورشيد پديد مىآيد ، از قرب و بعد آن نيز حاصل ميگردد .\r\n","page_name":" 312 ","page_number":320},
  {"content":"\r\n\r\nو در صورت دوم احتراق زمين و جذب آنست بكرهء خورشيد .\r\nو در هر صورت زندگى بر روى آن محال مىشود .\r\n ذلِكَ تَقْدِيرُ الْعَزِيزِ الْعَلِيمِ  .\r\nاين مدار معينى كه براى مسير خورشيد و ساير سيارات مقرر شده ، اندازه گيرى خدائى است قادر و دانا ، و اگر علم و قدرتى حاكم بر اين تقديرات نبود ، هرج و مرج كلى در جهان هستى قطعى و مسلم بود ، اين ركود و نابودى و همچنين گردش منظم خورشيد بتقدير الهى است ، كه براى هر موجودى عمرى مقدر فرموده ، كه هر آنى بسوى پايان آن رهسپارند ، و خورشيد را نيز عمريست مقدر از طرف پروردگار قادر دانا .\r\nبنابرآنچه گفتيم در صورتى كه مستقر ، قرارگاه ( اسم مكان ) بمعنى فلك و محور گردش هميشگى خورشيد باشد ، آيهء فوق از آيات رستاخيز خورشيد نخواهد بود ، بلكه مانند  وَ كُلٌّ فِي فَلَكٍ يَسْبَحُونَ  و  كُلٌّ يَجْرِي لِأَجَلٍ مُسَمًّى  دربارهء نظم حركت خورشيد در مسير دائمى آنست ، ولى اگر اسم زمان يا مصدر ميمى و يا اسم مكان بمعنى زمان توقف ، توقف ، و جايگاه توقف ، يعنى توقف خورشيد از حركت باشد ، آيهء فوق از آيات مرگ خورشيد است كه : اين چراغ آسمانى نيز مانند همسايگانش  تَجْرِي لِمُسْتَقَرٍّ لَها  ميرود كه بالأخره خاموش شود و وقفه كند .\r\n\r\nچراغ بزرگتر از اطاق !\r\nدر آياتى چند خورشيد بعنوان نور و چراغ زمين معرفى شده چنان كه فرمايد :\r\n هُوَ الَّذِي جَعَلَ الشَّمْسَ ضِياءً وَ الْقَمَرَ نُوراً وَ قَدَّرَهُ مَنازِلَ  [ يونس 5 
  ] .\r\n\r\n","description":"","footnote":"","page_name":" 313 ","page_number":321},
  {"content":"\r\n\r\nو  . . . وَ جَعَلَ الشَّمْسَ سِراجاً  [ نوح 16 
  ] « 1 » .\r\nشايد آنان كه تا لغت جهان را ميشنوند ، تنها كرهء ناچيز و بسيار كوچك ما زمين بنظرشان مجسم مىشود ، چنان پندارند كه خورشيد - اين چراغ بزرگ آسمانى - تنها در انحصار نورافشانى بر اين اطاق كوچك زمين ما است ، و طبعا اين چراغ كيهانى كوچكتر از اين اطاق زمينى بايد باشد .\r\nاما اين هر دو پندار ، بى جا و ناروا است ، زيرا اولا قطر خورشيد يك ميليون و ششصد هزار كيلومتر تخمين زده شده ، در صورتى كه قطر زمين ما در حدود دوازده هزار كيلومتر است .\r\nو اين چراغ آسمانى تنها براى روشن ساختن زمين ما نيست تا گفته شود :\r\nچگونه ! چراغ از اطاق بزرگتر ؟ !\r\nبلكه در ضمن صدها اطاق ( كره ) كه از اين چراغ روشن ميشوند ، زمين ما را نيز بهره‌ايست ، و چون قرآن با اهل اين زمين سخن ميگويد ، روى اين اصل - خورشيد را ضياء و سراج اين اطاق كوچك هم معرفى كرده است ، نه آنكه در انحصار آن باشد .\r\nو به همين منوال طلوع و غروب خورشيد نيز نسبت به زمين در آياتى چند ياد شده است ، گرچه نسبت بساير كرات نيز طلوع و غروبى بتناسب محاذات آنها دارد :\r\n1 - مشرق و مغرب و :\r\n2 - مشرقين و مغربين و :\r\n\r\n\r\n","description":"","footnote":"\r\n( 1 ) - دور نيست كه مقصود از خورشيد و همچنين ماه جنس اين دو چراغ آسمانى باشد كه شامل ساير خورشيدها و ماهها نيز بشود ، و قضيهء تعدد خورشيد و ماه در خبر حضرت باقر عليه السّلام تحت عنوان زندگى در برخى از كرات آسمانى از پيش گذشت - مراجعه شود .\r\n","page_name":" 314 ","page_number":322},
  {"content":"\r\n\r\n3 - مشارق و مغارب ، خورشيد و :\r\n1 - نمودار برخى از آيات اين است كه : خورشيد را تنها يك مشرق و يك مغرب است ، چنان كه فرمايد :\r\n حَتَّى إِذا بَلَغَ مَغْرِبَ الشَّمْسِ وَجَدَها تَغْرُبُ فِي عَيْنٍ حَمِئَةٍ . . .  [ 78 
  ] . . .  حَتَّى إِذا بَلَغَ مَطْلِعَ الشَّمْسِ وَجَدَها تَطْلُعُ عَلى قَوْمٍ  [ 90 
  ] .\r\nدر آيات فوق كه سير شرقى و غربى ذو القرنين مورد نظر است ، آنچه با بحث ما تناسب دارد ، تنها جملهء « مغرب الشمس و مطلع الشمس » مىباشد ، كه محلى بعنوان مغرب ، و محلى ديگر بعنوان مشرق خورشيد بما معرفى كرده است .\r\nو ما ميدانيم كه پديد شدن شب و روز در اثر حركت زمين است بدور خود كه در ظرف 24 ساعت يك بار انجام مىشود ، كه نيمى از آن كه برابر خورشيد قرار گرفته روز ، و نيم ديگر شب است .\r\nگرچه طبعا براى هر نيمكره‌اى از زمين ، مشرق و مغربى خواهد بود ، بدين طريق كه : مثلا مغرب نيمكرهء شمالى مشرق نيم كره جنوبى ، و مغرب نيمكره جنوبى مشرق نيمكره شمالى است ، كه در نتيجه دو مشرق و دو مغرب خواهد بود ، نه آنكه يك مشرق و يك مغرب براى تمام كره منظور باشد .\r\nولى اين را نبايد از نظر دور داشت كه هميشه طلوع خورشيد از يكطرف و غروب آن از طرف ديگر زمين نمودار است ، و از اين لحاظ كرهء زمين داراى يك مشرق و يك مغرب است ، گرچه از لحاظهاى ديگر دو يا چند مشرق و مغرب گفته شود . . و در تقسيم قطعه‌هاى زمين بشرق و غرب نيز جهت وحدت مشرق و مغرب منظور مىباشد .\r\n* * *\r\n\r\n","description":"","footnote":"","page_name":" 315 ","page_number":323},
  {"content":"\r\n\r\n\r\nرب المشرقين و رب المغربين\r\nيكى از احتمالات در مشرق و در مغرب همانست كه در توجيه مشرق و مغرب ياد كرديم ، كه براى هر نيمكره ، مشرق و مغربيست .\r\nبرخى از مفسران اين‌گونه توجيه كرده‌اند كه مشرقين يعنى مشرق و مغرب ، و همچنين مغربين ، از لحاظ تغليب يكى بر ديگريست .\r\nاما ما ميدانيم كه اينجا جاى تغليب نيست ، خصوصا در صورت فوق كه هر دوى مشرقين و مغربين مقابل يكديگر ذكر شده‌اند ، و در اين صورت معنى : « رب المشرقين و رب المغربين » چنان مىشود كه : خداى مشرق و مغرب - خداى مغرب و مشرق ، و اين گونه تكرار بدون هيچ فاصله‌اى خيلى زشت و ناپسند است .\r\nآرى در آيهء ( 38 زخرف ) كه فرمايد :  حَتَّى إِذا جاءَنا قالَ يا لَيْتَ بَيْنِي وَ بَيْنَكَ بُعْدَ الْمَشْرِقَيْنِ  از لحاظ اينكه مشرقين به تنهائى ياد شده ، و اينكه مشرق بر مغرب شرافت دارد ، جاى تغليب است ، كه مقصود مشرق و مغرب باشد ، مثل : شمسين - دو خورشيد كه بمعنى خورشيد و ماه است .\r\nبلى اگر تغليب را بدين لحاظ منظور كنيم كه دو جهت ديگر شمال و جنوب نيز درج در ضمن مشرقين و مغربين باشند - بدين‌گونه كه مثلا مراد از مشرقين مشرق و شمال ، و مغربين مغرب و جنوب باشد بيوجه نيست .\r\nاحتمال ديگرى هم كه بسيار روشن به نظر ميرسد اينست كه گفته شود :\r\nمقصود مشرق و مغرب هر يك از زمستان و تابستان است ، و اگر گفته شود :\r\nبا آنكه براى هر روزى از 365 روز سال مشرق و مغرب معينى است ، چرا تنها يكى از مشرقها و مغربها به تابستان و يكى از زمستان اختصاص بذكر يافته ؟ .\r\n\r\n","description":"","footnote":"","page_name":" 316 ","page_number":324},
  {"content":"\r\n\r\nپاسخش اينستكه : مقصود نهايت پائين آمدن خورشيد است در زمستان ، و غايت اوج گرفتنش در تابستان ، كه اين دو روز سردترين و گرمترين ايام سالند .\r\nفخر رازى كه اين وجه را ياد كرده ، دو وجه ديگر نيز افزوده بدين تفصيل :\r\n1 - مشرقين و مغربين : مشرق و مغرب ماه و خورشيد است .\r\n2 - مشرق و مغرب خورشيد و غير خورشيد ، گرچه غير اين خورشيد - خورشيدها و كرات بسياريست كه مشرق و مغرب دارند - اما در اين تعبير چون در مقابل خورشيد ما منظور شده‌اند ، مشرق آنان نيز يك مشرق و مغرب محسوب شده است ، يعنى نوع مشرق و مغرب خورشيد و غير خورشيد گرچه هر نوعى منتهى بر مشارق و مغاربى باشد .\r\n\r\nمشارق و مغارب\r\nمشارق و مغارب در دو آيهء قرآنى توأما و در يك آيه تنها مشارق ياد شده ، چنان كه فرمايد :  وَ أَوْرَثْنَا الْقَوْمَ الَّذِينَ كانُوا يُسْتَضْعَفُونَ مَشارِقَ الْأَرْضِ وَ مَغارِبَهَا الَّتِي بارَكْنا فِيها  [ الاعراف 137 
  ] .\r\nدر اين آيه مشارق و مغارب زمين ذكر شده ، و معنى آن را دانستيم كه براى هر روزى مشرق و مغربى است ، و روى اين اصل هر يك از مشارق و مغارب زمينى 365 است .\r\nدر تفسير البيان آية اللّه خوئى وجه تعدد مشارق و مغارب را اين گونه ذكر كرده است : كه طلوع خورشيد در هر افقى از آفاق زمين مستلزم غروب آنست در افق ديگر ، و روى اين اصل براى زمين مشارق و مغارب متعدديست كه در 24 ساعت گردش زمين نيز بعدد شعاع‌هاى آفاق زمينى مشارقى و مغاربى موجود است .\r\nبه نظر نگارنده : اين وجه نيز مانند وجه گذشته روشن و پسنديده است ، و اين حديث كه : « تو نسبت به مشرق و مغرب خودت موظف هستى » نيز شاهد\r\n\r\n","description":"","footnote":"","page_name":" 317 ","page_number":325},
  {"content":"\r\n\r\nصحت اين وجه است ، يعنى طلوع و غروب خورشيد نسبت بافقى كه تو در آن هستى مناط تكليف تو است .\r\nو از اينكه در آيهء فوق مشارق و مغارب نسبت به زمين داده شده است - آنچه از پيش گفتيم تأييد ميگردد كه : طلوع و غروب در اثر حركت وضعى زمين پديد ميگردد ، نه آنكه خورشيد بدور زمين در گردش باشد ، گرچه خورشيد را نيز حركاتيست ، كه از جمله در 25 روز يك بار بدور خود به همان سمت مىپيچد كه زمين بدور خورشيد در گردش است .\r\nدر آيهء ديگر مشارق و مغارب بدون قيد به زمين ياد شده است ، چنان كه فرمايد :\r\n فَلا أُقْسِمُ بِرَبِّ الْمَشارِقِ وَ الْمَغارِبِ إِنَّا لَقادِرُونَ  [ المعارج 40 
  ] .\r\nدر اين آيه چنان كه محتمل است مقصود مشارق و مغارب زمينى باشد ، اين احتمال هم ميرود كه مشارق و مغارب تمامى كراتى كه مشرق و مغرب دارند مراد باشد ، و دور نيست كه آيهء :  رَبُّ السَّماواتِ وَ الْأَرْضِ وَ ما بَيْنَهُما وَ رَبُّ الْمَشارِقِ  [ صافات 5 
  ] . احتمال دوم را تأييد كند - زيرا قبل از ذكر مشارق ، آسمانها و زمين ذكر شده و طبعا مشارق نيز مربوط بهر دو خواهد بود .\r\n\r\nچراغ بيدارى ( خورشيد ) و چراغ خواب ( ماه )\r\nكه مسخر اراده پروردگارند :\r\nقال تعالى :  وَ الشَّمْسَ وَ الْقَمَرَ وَ النُّجُومَ مُسَخَّراتٍ بِأَمْرِهِ  [ الاعراف 54 
  ] .\r\nو  وَ سَخَّرَ لَكُمُ الشَّمْسَ وَ الْقَمَرَ دائِبَيْنِ وَ سَخَّرَ لَكُمُ اللَّيْلَ وَ النَّهارَ  [ ابراهيم 33 
  ] .\r\nو  وَ سَخَّرَ الشَّمْسَ وَ الْقَمَرَ كُلٌّ يَجْرِي لِأَجَلٍ مُسَمًّى  [ زمر 5 - لقمان 29 - فاطر 13 - رعد 2 
  ] .\r\n\r\n","description":"","footnote":"","page_name":" 318 ","page_number":326},
  {"content":"\r\n\r\n وَ لَئِنْ سَأَلْتَهُمْ مَنْ خَلَقَ السَّماواتِ وَ الْأَرْضَ وَ سَخَّرَ الشَّمْسَ وَ الْقَمَرَ لَيَقُولُنَّ اللَّهُ  [ عنكبوت 61 
  ] .\r\nخورشيد و ماه دائما مسخر ارادهء آفريدگار است . . .\r\nو تا هنگامى كه بخواهد روشن و در گردش منظم خود مستقرند ، و آن هنگام كه اراده كند هر دو خاموش ميگردند . و هو الواحد القهار .\r\nدو دفتر حساب آسمانى : قال اللّه تعالى :  فالِقُ الْإِصْباحِ وَ جَعَلَ اللَّيْلَ سَكَناً وَ الشَّمْسَ وَ الْقَمَرَ حُسْباناً  [ انعام 96 
  ] .\r\n الشَّمْسُ وَ الْقَمَرُ بِحُسْبانٍ  [ الرحمن 5 
  ] .\r\nاز آيهء اول چنان مىنمايد : كه از جملهء خواص خورشيد و ماه براى اهل زمين حساب معينى است كه از آنها دارند .\r\nماه هر شب با چهره‌اى ويژه براى بىسواد و باسواد تعيين تاريخ مىكند :\r\nاول يا دوم يا . . ماه است .\r\nو خورشيد كه از طلوع و غروبش شب و روز پديد مىشود ، اضافه بر حساب ايام ساعتى است آسمانى - آنچنان دقيق كه محور تخلف ناپذير تمامى ساعتهاى مصنوع بشريست .\r\nآيهء دوم اضافه بر اين - جريان اين دو چراغ آسمانى را تحت حسابى منظم و معين خوانده است ، و هو الحسيب .\r\n\r\nاخبار پيرامون خورشيد :\r\nدر خبر است كه رسول اللّه صلى اللّه عليه و آله از فرشتهء وحى دربارهء زوال خورشيد ( وقت ظهر ) پرسش فرمود ؟\r\n\r\n","description":"","footnote":"","page_name":" 319 ","page_number":327},
  {"content":"\r\n\r\nوى گفت : نه ( هنوز زوال حاصل نشده ) و بلا درنگ گفت آرى « لا - نعم » فرمود : اين چگونه است كه دربارهء زوال شمس گفتى : نه - آرى ؟\r\nگفت : در فاصلهء لا و نعم - خورشيد پانصد سال راه پيمود « 1 » .\r\nمجلسى نيز از قصص راوندى بالاسناد از صدوق ، بسندش از محمد بن مسلم ، از حضرت باقر عليه السّلام چنان آورده است كه : حضرت موسى دربارهء وقت زوال شمس از حضرت اقدس الهى پرسش كرد ؟ در پاسخ شنيد : قد زالت الشمس - خورشيد زائل شد ، وقت ظهر فرا رسيد ، پرسيد كى ؟ فرمود آنهنگام كه خبر دادم ، و در اين فاصله پانصد سال راه پيموده است .\r\nنگارنده : اگر مانند زمانهاى گذشته سرعت معتدل راه‌پيمائى را هشت فرسنگ در روز حساب كنيم ، در پانصد سال 000 ر 960 فرسنگ ، يعنى 000 ر 760 ر 5 كيلومتر خواهد شد ، و با در نظر گرفتن فاصله ميان لا و نعم كه حداكثر يك ثانيه بيش نيست ، چنان سرعتى در ثانيه 576000 كيلومتر يعنى حدود 20 برابر سرعت نور در ثانيه خواهد بود .\r\nاز نظر علم براى خود نور نيز چنان سرعتى نيست تا چه رسد كه براى جرم خورشيد باشد .\r\nو ما در تفسير الفرقان در توضيح آيهء معارج تا 000 ر 200 ر 611 ر 53 پنجاه و سه بيليون و ششصد و يازده ميليون و دويست هزار برابر سرعت نور در ثانيه براى سرعت ربوبى تصور كرده‌ايم ،\r\nبدين ترتيب كه در حداكثر واحد زمان ربوبى كه يك پنجاه هزارم 000 ر 50 / 1 ثانيه است مسافت پنجاه هزار سال طى مىشود ! . .\r\n\r\n\r\n","description":"","footnote":"\r\n( 1 ) - خوئى در ( ج 1 ص 414 ) شرح نهج البلاغه گويد : روى عن سؤال النبى عن الروح الأمين . . .\r\n","page_name":" 320 ","page_number":328},
  {"content":"\r\n\r\n تَعْرُجُ الْمَلائِكَةُ وَ الرُّوحُ إِلَيْهِ فِي يَوْمٍ كانَ مِقْدارُهُ خَمْسِينَ أَلْفَ سَنَةٍ  و با اين زمينهء سرعت ما فوق تصور سرعت معراجى رسول اللّه صلى اللّه عليه و آله كه در فاصلهء چند ساعت ببالاترين آفاق هستى به پرواز آمد و همين مسافت را برگشت ! . .\r\n\r\nتخفيف حرارت خورشيد با بارانهاى متناوب\r\nجابر « 1 » از حضرت باقر عليه السّلام آورده است كه فرمود : خورشيد طلوع مىكند و با آن چهار ملك است : يكى صدا مىزند : اى اهل خير اعمال نيك خود را كامل و تمام نمائيد ، و بر شماست بشارت بسعادت ابد ، ديگرى گويد : اى اهل شرّ از زشتكارى دست بداريد و گرد آن مگرديد ، سومى گويد : پروردگارا بمردم نكوكار كه انفاق ميكنند مزيد نعمت و بأهل امساك و بخل تلف و نابودى بده ، و فرشتهء چهارم : خورشيد را آب‌پاشى مىكند ، و اگر چنان نبود زمين از شدت حرارت سوخته و بر افروخته ميشد .\r\nنگارنده : ما پيش از آنكه از مجراى تلسكوب اين بارانهاى متناوب را بر سطح خورشيد بنگريم ، با توجه باينكه سطح خارجى اين كرهء فروزان محكوم به 6000 درجه حرارت « 2 » و مركزش هفتاد ميليون درجه است ، ميتوانيم به خوبى حدس بزنيم كه طبعا سوخت اين بخارى محير العقول نيز لازمست پراستقامت‌ترين سوختهاى جهان باشد ، كه هرچه در آخرين درجه بسوزد بدان تبديل شود ، و اين ماده قاعدة ساده‌ترين اتمهاى جهان - يعنى هيدروژن و در درجهء دوم هليوم است .\r\nو اين سوخت مانند ساير سوختها هر اندازه مشتعلتر گردد ايجاد حرارت بيشترى مىكند ، و به همين نسبت عمرش نيز كمتر مىشود ،\r\n\r\n\r\n","description":"","footnote":"\r\n( 1 ) - بحار الأنوار ( ج 14 كمپانى ص 124 ) نقل از روضه كافى .\r\n( 2 ) - از ژرژگاموف .\r\n","page_name":" 321 ","page_number":329},
  {"content":"\r\n\r\nبراى جلوگيرى از اين دو حادثه بايستى آب بكمك آن آمده و از حرارت و نقصانش بكاهد ، بارانهاى متناوبى كه بر چهرهء خورشيد على الدوام در جريانست ، توسط تلسكوب نيز ديده شده « 1 » چنان كه « دونالد منزل » منجم شهير آمريكائى در كنفرانس منجمان اظهار داشت : « اختلاف اشكالى كه در تكه‌هائى در چهرهء خورشيد نمودار است ، به علت باريدن بارانهاى شديدى است كه على الدوام بر آن مىبارد ، سپس فيلمى را كه از خورشيد گرفته بود نشانداد ، و نمايندگان منجمان در آن مشاهده كردند كه بارانى سخت از ارتفاع 000 ر 80 كيلومترى بر خورشيد مىباريد » ، و نخستين كسى كه اين لكه ها را بر چهرهء خورشيد ديد گاليله فرانسوى بود . ( از ماكسول رايد ) .\r\nاين اندكى از چگونگى خورشيد ما بود ، كه از لحاظ استفاده‌هاى فراوانى كه دائما از آن ميبريم ، و اينكه چراغ آسمانى ما است ، قرآن نيز دربارهء آن سخن گفته ، ولى در جوّ پهناور كيهان ميليونها خورشيد وجود دارد و هزاران ميليون امثال اين خورشيد تشكيل يك سحابى مارپيچ را ميدهند ( ماكسول رايد ) .\r\nاكنون برخى از تحقيقات كيهانشناسانرا پيرامون بيوگرافى خورشيد يادآور ميشويم :\r\nژرژگاموف گويد : « 2 » با هيچيك از سوختهاى شيميائى ممكن نيست عمر خورشيد حتى از يك صد هزارم سنى كه دارد ( دو بيليون سال ) تجاوز كند .\r\nبنابراين مواد معظم متشكلهء خورشيد تنها مخلوط مكانيكى از عناصر خالص بوده ، كه هر چيزى بسوزد در آخرين درجه به آن تبديل مىيابد .\r\n\r\n\r\n","description":"","footnote":"\r\n( 1 ) - نقل از صفحه 3 روزنامه اطلاعات پنجشنبه 15 / 10 / 1328 شمسى كه از نوشته دكتر « دونالد منزل » نقل كرده است .\r\n( 2 ) - در كتاب پيدايش و مرگ خورشيد .\r\n","page_name":" 322 ","page_number":330},
  {"content":"\r\n\r\nو حقيقت امر اينست كه مفهوم سوختن كاملا با اوضاع و احوالى كه در خورشيد وجود دارد ناسازگار است .\r\nتجزيه‌هاى طيفى نشان داده است كه در خورشيد كربن و اكسيژن هر دو هست ولى آن اندازه گرم است كه نمىتواند بسوزد ، معمولا ما چنان فكر ميكنيم كه :\r\nهرچه درجهء حرارت بيشتر باشد فعل و انفعالات شيميائى كه در نتيجهء آنها مواد مركبى بدست ميآيد بهتر صورت ميگيرد ، براى آنكه قطعه چوبى بسوزد يعنى با اكسيژن هوا تركيب شود ، بايد شعلهء كبريتى به آن نزديك كنيم ، و براى آنكه كبريت روشن شود ، بايد فسفر نوك آن را بوسيلهء مالش با كنارهء زير قوطى كبريت باندازهء كافى گرم كرده باشيم .\r\nولى درجات حرارت زياد خود از طرف ديگر براى مركبات شيميائى جنبهء تخريبى دارد ، يعنى آنها را بعناصر اوليّه تبديل مىكنند ، مثلا در چنين درجات حرارت بخار آب به اكسيژن و هيدروژن ، و گاز كربنيك باكسيژن و ذغال مبدل مىشود ، درجهء حرارت 6000 موجود در جوّ خورشيد پيوستگى شيميائى تمام تركيبات پيچيده را ميگسلد .\r\nو به اين ترتيب است كه گازى كه خورشيد را ميسازد تنها مخلوط مكانيكى از عناصر خالص خواهد بود ، البته در قشر خارجى ستارگان ديگرى كه درجهء حرارت آنها كمتر از خورشيد است ( 1000 تا 2000 درجه ) تشكيل مواد مركب از قبيل گاز كربنيك امكان‌پذير خواهد بود .\r\n* * *\r\n\r\n","description":"","footnote":"","page_name":" 323 ","page_number":331},
  {"content":"\r\n\r\n\r\nنظريات و فرضيه‌ها در پيرامون منبع انرژى خورشيد\r\n: هرمون فون هلمهولتز  Hermahzon Helmholtz  نامبرده منبع انرژى براى خورشيد معتقد نيست بجز انقباض تدريجى آن‌كه خود توليد حرارت مىكند ، و طبعا هر انقباض و فشردگى مولد حرارت است .\r\nولى از روى قانون جاذبهء نيوتون به آسانى ميتوان حساب كرد و دريافت كه برقرار ماندن تشعشعى كه در خورشيد ديده مىشود ، در هر قرن باندازهء تقريبى دو كيلومتر از آن كم مىشود ، البته چنان كاستنى براى سراسر تاريخ بشريت ممكن است نامحسوس باشد ، ولى چون آن را نسبت بمقياس زمانى دوره‌هاى معرفة الارضى در نظر گيريم ، مقدار انقباض بسيار زياد و قابل ملاحظه مىشود ، مقدار تمام انرژى ثقلى كه از ابتداى پيدايش آن ( حتى در آنزمان كه حجم بسيار بزرگترى داشته ) تا وضع حاضر آزاد شده قابل محاسبه است ، و اندازهء آن فقط به 1047 * 2 ارگ بالغ مىشود ، كه اين خود هزار بار از انرژى كلى صادر شدهء از خورشيد كوچكتر است .\r\nبنابراين اگرچه نظريهء انقباض هلمهولتز براى توجيه حالت ابتدائى خورشيد بسيار قابل قبول به نظر ميرسيد ، بايد چنان نتيجه گيريم كه :\r\nخورشيد در حال حاضر منبع انرژى ديگرى در اختيار دارد كه از انرژى شيميائى يا ثقلى بسيار نيرومندتر است .\r\n\r\n","description":"","footnote":"","page_name":" 324 ","page_number":332},
  {"content":"\r\n\r\nژرژگاموف سپس با تحقيقاتى دامنه‌دار دربارهء اتم و قدرتهاى عظيم نهفته در قلب قلعهء اتمى چنان نتيجه ميگيرد كه : گرمى خورشيد از انرژى زير اتمى است .\r\nو از پيش دانستيم كه فعل و انفعالات هسته‌اى كه سبب تبدل عناصر به يكديگر مىشود معمولا با آزاد شدن مقدارى انرژى همراه است ، كه چندين ميليون بار بزرگتر از انرژى آزاد شده در فعل و انفعالات شيميائى انجام شده ميان مولكولهاست ، به اين ترتيب اگر خورشيد با ذغال ساخته شده باشد در عرض مدت پنج شش قرن ميسوزد و نابود مىشود ، ولى خورشيدى كه انرژى خود را از سرچشمهء زير اتمى مىگيرد ، بيليونها سال مىتواند بماند و پرتو افشانى كند ، آرى خورشيد از جيب مىخورد ، اين را هم ميدانيم كه عناصر راديو آكتيو متعارفى مانند اورانيوم و توريوم آن اندازه فراوان نيستند كه بتوان انرژى بى اندازهء بزرگى را كه در خورشيد توليد مىشود به حساب آنها گذاشت ، تنها راهى كه ميماند آنست كه قبول كنيم در جرم خورشيد عناصر ثابت متعارفى به يكديگر تبديل ميشوند ، و همين تبديل منبع انرژى خورشيد است ، و علت اينكه اين تبدلات سريع و بسيار زياد دائما به سهولت در كانون خورشيد انجام ميگيرد ، حرارت فوق العادهء آنست كه براى اين منظور كافى است ، چنان كه در فعل و انفعالهاى شيميائى ميان مولكولها نيز هرچه حرارت بيشتر باشد فعل و انفعال نيز سريع‌تر انجام ميگيرد . .\r\nبراى اطلاعات كافى درين پيرامون به كتاب « پيدايش و مرگ خورشيد » تاليف ژرژگاموف مراجعه شود .\r\nحجم خورشيد : در خبرى مفصل از امير المومنين عليه السّلام گذشت كه طول و عرض خورشيد و ماه را مضروب نهصد فرسنگ در نهصد فرسنگ تعيين فرمودند .\r\n* * *\r\n\r\n","description":"","footnote":"","page_name":" 325 ","page_number":333},
  {"content":"\r\n\r\n\r\nرستاخيز جهان\r\n\r\nقيامت آسمان و ستارگان :\r\nاين چراغ كهن با اختران زيبايش هميشگى نيستند ، پير ميشوند ، و در آخر ميميرند ، بساط پهناور آسمانها - جايگاه اين ميليارد ميلياردها ستارگان - جمع خواهد شد :\r\n يَوْمَ نَطْوِي السَّماءَ كَطَيِّ السِّجِلِّ لِلْكُتُبِ  [ الانبياء 104 
  ] .\r\n السَّماواتُ مَطْوِيَّاتٌ بِيَمِينِهِ  [ الزمر 67 
  ] .\r\nالسجل : راغب در مفردات گويد : « گفته شده سجل سنگى بوده است كه بر آن مينوشته‌اند ، سپس تمامى چيزهائى كه چيزى بر آنها نويسند سجل ناميده شده ، و معنى آيه چنانست كه : روزى آسمانها را درهم مىپيچيم ، چنان كه كتاب مكتوبات را حفظ و جمع مىكند .\r\nسپس گويند : « طى » بمعنى انقراض و گذشتن نيز آمده ، چنان كه گوئى :\r\nطوى اللّه عمره - خدا عمرش را منقرض كرد .\r\nبنابراين حاصل مقصود از آيه اينست كه ما طومار و بساط گستردهء آسمانى را روز قيامت درهم نورديم ، و آن را از آنگونه كه هست مبدل خواهيم ساخت ، نه آنكه بطور كلى نابود سازيم « 1 » .\r\nو در پيش ، از آيهء :  يَوْمَ تَأْتِي السَّماءُ بِدُخانٍ مُبِينٍ -   وَ السَّماءِ ذاتِ الرَّجْعِ  چنان يافتيم كه آسمان در پايان كار به صورت نخستين خود ( دخان گاز ) برميگردد\r\nبنابراين آسمان بساط كنونيش بچهره و ماهيت نخستين گازى خود برگشت خواهد نمود .\r\n\r\n\r\n","description":"","footnote":"\r\n( 1 ) - زيرا در هيچيك از آيات قيامت آسمان شاهدى بر فناء كلى آنها وجود ندارد .\r\n","page_name":" 326 ","page_number":334},
  {"content":"\r\n\r\nاخبار : على بن ابراهيم « 1 » قال : « معنى نطويها نفنيها فتحول دخانا » معنى طى آسمانها : فناء صورت كنونى آنها است كه به حالت گازى برگشت داده شوند .\r\nدر بعضى اخبار « 2 » سجل را بعنوان نام فرشته‌اى - كه نامه‌هاى اعمال بنى آدم را بهنگام رستاخيز درهم مىپيچد و جمع مىكند - معرفى كرده ، كه همانگونه كه وى نامه‌هاى اعمال مكلفان را جمع مىكند و برهم مىنهد ، ما نيز طومار پر نقش و نگار كيهان را درهم خواهيم پيچيد ، بدنبال اين تحول عظيم آسمانى ، طبعا تمامى ستارگان نيز محو و طمس خواهند شد ، چنان كه در آيات مربوطه بيايد :\r\n يَوْمَ تَمُورُ السَّماءُ مَوْراً  [ الطور 9 
  ] .\r\nراغب گويد : « مور » جريان سريعرا گويند .\r\nو مجمع البيان گويد : « 3 » « مور » تردد در رفت و آمد چيزى را گويند كه همچون دود بدين سو و آنسو ميرود ، و سپس مضمحل و نابود مىشود .\r\nو از على بن ابراهيم است كه « مور » بمعنى نقش يعنى پراكندگى پشم است ، چنان كه دربارهء كوه‌ها است :  وَ تَكُونُ الْجِبالُ كَالْعِهْنِ الْمَنْفُوشِ  .\r\nو در در المنثور ( ج 6 ص 118 ) از ابن عباس آورده است كه « مور » بمعنى حركت است . و از مجاهد : بمعنى دوران آسمان .\r\n\r\n\r\n","description":"","footnote":"\r\n( 1 ) - البرهان ( ج 3 ص 75 ) .\r\n( 2 ) - الحسين سعيد فى كتاب الزهد عن النضر بن سويد عن حسين بن موسى عن ابى حمزه عن ابى جعفر . . .\r\nو فى الدر المنثور ( ج 4 ص 1340 ) خرج ابن ابى حاتم و ابن عساكر عن ابى جعفر الباقر عليه السّلام مثله .\r\n( 3 ) - ( ج 9 ص 163 ) .\r\n","page_name":" 327 ","page_number":335},
  {"content":"\r\n\r\nطبرى ( ج 27 ص 30 ) گويد : « مور » بمعنى دوران و انقلاب آمده ، و از ضحاك نقل كرده كه يعنى قسمتهائى از آسمان در قسمتهاى ديگر موج مىزند و خدا آن را حركت خواهد داد ، و ابن زيد گفته معنى « مور » را نميدانيم ، و ديگران از ابن عباس آورده‌اند كه « مور آسمان » بمعنى شكافتن آنست .\r\nنگارنده مدعى است كه تمامى اين معانى برگشت به نظر راغب مىكند كه جريان سريع است ، زيرا در اين اضطراب نابهنگام تردد ( مجمع ) و پراكندگى ( على بن ابراهيم ) و حركت دورانى ( ابن عباس و مجاهد ) و دوران و انقلاب ( طبرى ) و تموج ( ضحاك ) و شكافتن ( ابن عباس ) نهفته است .\r\nو حاصل اين جريان سريع - چنان كه از پيش نيز دانستيم - ارتجاع آسمانست به حالت اولى گازى - و هو العالم .\r\n يَوْمَ تَكُونُ السَّماءُ كَالْمُهْلِ  [ المعارج 8 
  ] .\r\nراغب گويد : « مهل » ته‌نشين روغن زيتونست ، چنان كه فرمايد : « كالمهل يغلي في البطون كغلي الحميم » .\r\nو در مرآت الأنوار « 1 » است كه « مهل » مس ذوب شده و مانند آن را گويند ، و گفته شده : ته‌نشين زيتون ، و چرك و خون آميخته است .\r\nو در مجمع البيان ( ج 10 ص 353 ) است كه « مهل » ته‌نشين زيتونست .\r\nو گفته‌اند : « كالمهل » مانند قير غليظ - از عطاء ، و مانند نقرهء ذوب شده - از حسن ، و مذاب - از ابى مسلم .\r\nو در برهان ( ج 4 ص 383 ) از على بن ابراهيم است كه « قال ، قال : الرصاص الذائب و النحاص - كذلك تذوب السماء .\r\nحاصل جمع معانى فوق اينستكه : آسمان اين سقف مستحكم بلند در حادثه\r\n\r\n\r\n","description":"","footnote":"\r\n( 1 ) - مقدمهء ابو الحسن شريف بر تفسير برهان تاليف سيد هاشم بحرانى .\r\n","page_name":" 328 ","page_number":336},
  {"content":"\r\n\r\nرستاخيز ذوب مىشود ، چنان كه فلزات ذوب ميگردند ، و همچون ته‌نشين روغن زيتون يا قير مىگردد .\r\n فَإِذَا انْشَقَّتِ السَّماءُ فَكانَتْ وَرْدَةً كَالدِّهانِ  [ الرحمن 37 
  ] .\r\nدر اين آيه رنگ آسمان نيز پس از انقلاب مانند « وردة » گل سرخ ، قرمز شود .\r\nو « دهان » نيز چنان كه راغب گويد : مانند « مهل » ته‌نشين روغن زيتونست « 1 » .\r\nبنابراين آسمان پس از ذوب شدن چهرهء خونين و سرخ به خود ميگيرد ، زيرا در نبرد با اين حادثهء بزرگ شكست خورده ، و سپاهش يكسره منهزم و خونين گشته‌اند .\r\n وَ انْشَقَّتِ السَّماءُ فَهِيَ يَوْمَئِذٍ واهِيَةٌ  [ 69 - 16 
  ] .\r\nراغب گويد : « واهية » بمعنى شل شده است ، آسمان كه در اثر انشقاق و انفجار صورت اتصالى و بند و پيوندهاى خود را از دست داده ، در حقيقت بندش شل و پاره شود .\r\n  إِذَا السَّماءُ انْفَطَرَتْ   [ الانفطار 1 
  ] .\r\nانفطار بمعنى اختلال نظام است ، و معنى آيه چنان مىشود كه آسمان پهناور دچار اختلالى عظيم خواهد شد ، چنان كه در آيهء :\r\n السَّماءُ مُنْفَطِرٌ بِهِ كانَ وَعْدُهُ مَفْعُولًا  [ المزمل 18 
  ] نيز تكرار شده است .\r\n « وَ إِذَا السَّماءُ كُشِطَتْ »  [ التكوير 11 
  ] .\r\nراغب گويد : كشط بمعنى كندن پوست است .\r\nو طبعا پس از آنكه ارتباطات اجزاء آسمان از هم گسست ، پوست و پوشش آن نيز كه با اين بندها محفوظ بود ، كنده مىشود .\r\n\r\n\r\n","description":"","footnote":"\r\n( 1 ) - طنطاوى گويد : دهان يا جمع دهن بمعنى روغن است ، و يا نام روغنى كه آن را به بدن و اعضاء ميمالند .\r\n","page_name":" 329 ","page_number":337},
  {"content":"\r\n\r\n « وَ إِذَا السَّماءُ فُرِجَتْ »  [ المرسلات 9 
  ] .\r\nدرپى اين حوادث سوراخها و رخنه‌هائى در آسمان پديد ميگردد .\r\n « وَ فُتِحَتِ السَّماءُ فَكانَتْ أَبْواباً »  [ النبأ 20 
  ] .\r\nو درهاى بسته آن گشوده مىشود ، گوئى كه تمامى جو آسمان دربها است « فكانت ابوابا » .\r\n « وَ يَوْمَ تَشَقَّقُ السَّماءُ بِالْغَمامِ وَ نُزِّلَ الْمَلائِكَةُ تَنْزِيلًا »  [ الفرقان 25 
  ] .\r\nچنان مينمايد كه آيهء فوق بروش آيهء  « يَوْمَ تَأْتِي السَّماءُ بِدُخانٍ مُبِينٍ »  باشد ، به اين بيان كه آسمان شكافته مىشود ، و سازمان كنونى آسمانيش بر هم مىخورد و به حالت و صورت ابرى ، گازى رجعت مينمايد .\r\nاما اين معنى چندان سازش با چهرهء ادبى جمله ندارد ، زيرا « باء » بالغمام ظاهرا براى سببيت است ، و روى اين اصل انشقاق آسمان بوسيلهء ابرها خواهد بود ، اما چگونه ابريست كه اين سقف مستحكم بلند را ميشكافد ؟ العلم عند اللّه .\r\nگمان ميرود اين غمام همان باشد كه در آيهء :  هَلْ يَنْظُرُونَ إِلَّا أَنْ يَأْتِيَهُمُ اللَّهُ فِي ظُلَلٍ مِنَ الْغَمامِ وَ الْمَلائِكَةُ  ياد شده است .\r\nاين است رستاخيز آسمان ، و گمان نرود كه در چنان حادثه‌اى در آفرينش وقفه ايجاد شود ، بلكه آفرينشى دگر آغاز خواهد شد .\r\n* * *\r\n\r\n","description":"","footnote":"","page_name":" 330 ","page_number":338},
  {"content":"\r\n\r\n\r\nرستاخيز ستارگان\r\nدانستيم كه آسمان در اثر انفجارى عظيم به حالت انشقاق و انفراج و سيلان و اختلال و سستى و عاقبة الامر بچهرهء دخانى ( گازى ) ميگرايد .\r\nطبعا اين كشور پهناور كه اركانش مختل شد - سپاهيان ماه و خورشيد و ستارگان نيز به همان سرنوشت مبتلا خواهند گشت .\r\n وَ إِذَا النُّجُومُ انْكَدَرَتْ  [ التكوير 2 
  ] .\r\nاين چراغهاى پرفروغ آسمانى بخاموشى و كدورت مىگرايند .\r\n فَإِذَا النُّجُومُ طُمِسَتْ  [ المرسلات 
  ] .\r\nو بدنبال اين كدورت در روشنائى ، به كلى نور خود را از دست داده محو و طمس مىشوند .\r\nهمانگونه كه سازمان آسمانى بر هم خورده ، نيروهائى هم از قبيل جاذبه كه موجب انحفاظ متقابل ستارگان و نگهبانى آنان بر مدارهاى معينى در آسمان بوده از ميان ميرود ، و طبعا بمباران متقابل كيهانى آغاز ميگردد .\r\n وَ إِذَا الْكَواكِبُ انْتَثَرَتْ  [ الانفطار 2 
  ] .\r\nستارگان بيكجا از آرامگاهها و حوزه‌هاى ماموريت خود بجو بيكران كيهان سقوط ميكنند .\r\nشگفتا ! در اين حادثهء پروحشت چه ناله و فغانها كه از كرات : مسكن زندگان آغاز شود ، در حالى كه خانه‌هاى استراحت و زندگيشان همچون بمبى با خانه هاى ديگر برخوردهاى متقابل كند ، و طومار هستيشان درهم نورديده شود ، در اين طوفان جهانگير دو چراغ روز و شب ما ، خورشيد و ماه به خاموشى روند .\r\n* * *\r\n\r\n","description":"","footnote":"","page_name":" 331 ","page_number":339},
  {"content":"\r\n\r\n\r\nرستاخيز خورشيد\r\n  إِذَا الشَّمْسُ كُوِّرَتْ   [ التكوير 
  ] .\r\nراغب گويد : « كور » دربارهء هر چيز عبارت است از گرد آوردن و جمع كردن اجزاء پراكندهء آن چيز ، مانند : كور عمامه ، و اينكه فرمايد :  يُكَوِّرُ اللَّيْلَ عَلَى النَّهارِ وَ يُكَوِّرُ النَّهارَ عَلَى اللَّيْلِ  بدين معنى است كه از شب داخل روز و از روز داخل شب كند ، كه نتيجه‌اش بلند و كوتاه شدن روز و شب است ، و گويند :\r\nإكتار الفرس - هنگاميكه اسب براى دويدن دم خود را جمع كند ، و شهرستانها را كورة گويند ، بدين لحاظ كه خانه‌ها و محله‌ها در آن گرد يكديگرند .\r\nبنابرآنچه ياد كرديم : تكوير خورشيد عبارت خواهد بود از اينكه پروردگار بهنگام رستاخيز ، اين كرهء عظيم را جمع خواهد كرد ، و اطراف و جوانبش را روى هم خواهد نهاد ، طبعا از آنچه بوده بسى كوچكتر و ناچيزتر خواهد شد ، و روشنائى و حرارت كنونى خود را از دست خواهد داد .\r\nآرى : سوخت اين چراغ آسمانى بنابودى مىگرايد ، ولى اين را هم بايد دانست كه هر سوختى آن هنگام كه تمامى ذراتش مشتعل گردد از آنچه بوده خيلى داغتر مىشود ، پس آنگاه يكباره رو بضعف و خاموشى ميرود ، و فاصلهء ميان خورشيد و ماه برداشته مىشود .\r\nقال تعالى :  وَ جُمِعَ الشَّمْسُ وَ الْقَمَرُ  آرى چراغ خورشيدى نيز بهنگام احتضار سرى ببرادر كوچكتر خود مىزند و از او عيادت مىكند .\r\nدانشمندان كيهان‌شناس كه در عناصر اجرام آسمانى شب و روز در تفكرند راجع برستاخيز خورشيد و ماه سخنانى دارند ، و كتابهائى هم در اين پيرامون نگاشته‌اند ، و بشر هنوز از مسكن خود آنگونه كه شايد آگاه نيست ، و درك اجرام آسمانى و رستاخيز آنها بطريق اولى براى او ابهام‌آميز است .\r\n\r\n","description":"","footnote":"","page_name":" 332 ","page_number":340},
  {"content":"\r\n\r\nاز اين لحاظ شايسته چنانست كه رستاخيز زمين را نمونه‌اى ناچيز از حالت احتضار و مرگ آسمان و اختران گيريم « 1 » .\r\nتكوير از نظر معانى گوناگون :\r\n« كور » بمعنى : جمع ، شمول ، زيادى ، سرعت ، صرع ، يعنى جنون و يا كشتى گيريست ، بنابراين تكوير بين دو معنى مقابل يكديگر : نقص و كمالست :\r\nبنقصان ميگرايد ، از آن‌رو كه دستگاه خورشيدى رويهم انباشته ( جمع ) و در اين كشتى كيهانى قيامت مغلوب مىگردد ، و جرم و حرارتش رو بضعف و نابودى ميرود .\r\nدر چهرهء كمالست : زيرا در حال احتضار كه شعله تمامى اندامش را گرفته و سوختش سراپا در فعاليت است ، از آنچه بوده به صورت موقت داغتر مىشود ، و در اين حالت نابسامانى بر سرعتش افزوده ميگردد ، و پر و بال خود را احيانا بر رقيب كوچكترش ماه مىگستراند : و  جُمِعَ الشَّمْسُ وَ الْقَمَرُ  .\r\n\r\nاحتضار زمين :\r\nزمين ، اين خانهء امن و آرامش ما ، در آينده‌اى كه فقط آفريدگار بدان آگاه است ، بشدت مضطرب گشته ، و حالت اعتدال و آرامش خود را از دست ميدهد :\r\n يَوْمَ تَرْجُفُ الْأَرْضُ وَ الْجِبالُ وَ كانَتِ الْجِبالُ كَثِيباً مَهِيلًا  [ المزمل 
  ] « 2 » .\r\nآنچنان اين اضطراب شديد است ، كه كوههاى بلند تبديل به تپه‌هاى ريگ مىشود ، تلهائى كه از زير آنچنان شل و سست است ، كه پيوسته از بالا به زير فرو ريزد .\r\n\r\n\r\n","description":"","footnote":"\r\n( 1 ) - از جمله در كتاب پيدايش و مرگ خورشيد و سرگذشت زمين ، تاليف ژرژگاموف است .\r\n( 2 ) - « كثيب مهيل » ريگ متراكم است .\r\n","page_name":" 333 ","page_number":341},
  {"content":"\r\n\r\n وَ حُمِلَتِ الْأَرْضُ وَ الْجِبالُ فَدُكَّتا دَكَّةً واحِدَةً  [ الحاقة 
  ] « 1 »\r\nزمين و كوهها ( بر گردهء ارادهء الهى - بردوش حادثه‌اى پر انقلاب ) بگورستان مدفن خود حمل ميشوند ، و با ضربتى واحد نرم و سست ميگردند .\r\nاز پى اين جنبش سخت و ضربت مهلكى كه بر پيكرهء زمين وارد مىشود حالاتى ديگر در آن پديد مىگردد :\r\n1 -  وَ تَنْشَقُّ الْأَرْضُ وَ تَخِرُّ الْجِبالُ هَدًّا  [ مريم 
  ] « 2 » .\r\n يَوْمَ تَشَقَّقُ الْأَرْضُ عَنْهُمْ سِراعاً  [ ق 
  ] .\r\nزمين ميشكافد ، و كوهها با غرش‌هاى مهيب سقوط كرده و خراب شوند ، و اجساد مردگان از لابلاى شكافهاى زمين بيرون مىريزند .\r\n2 -   وَ إِذَا الْأَرْضُ مُدَّتْ . وَ أَلْقَتْ ما فِيها وَ تَخَلَّتْ   [ الانشقاق 
  ] .\r\nزمين در اثر كشش ممتدى كه گريبانگيرش مىشود ، تمامى آنچه را كه در درون دارد برون انداخته و تهى ميگردد .\r\n3 -  يَوْمَ تُبَدَّلُ الْأَرْضُ غَيْرَ الْأَرْضِ وَ السَّماواتُ وَ بَرَزُوا لِلَّهِ الْواحِدِ الْقَهَّارِ  [ ابراهيم 
  ] .\r\nحاصل جمع حوادث عمومى جهان اينست كه : زمين غير از زمين ، و آسمانها غير آسمانها ميشوند ، اگر بنگريشان نشناسى .\r\nشگفتا ! اين خانهء مألوف خود را نشناسيم ؟ ! مگر جز آنكه در حال احتضار است ، و يا بالاتر - مرده ! مگر ما مردگان خود را نمىشناسيم .\r\nآرى ، زمين را پس از مرگ نتوان شناخت .\r\n\r\n\r\n","description":"","footnote":"\r\n( 1 ) - « دك » بمعنى نرمش و سستى است .\r\n( 2 ) - « هد » خرابى را گويند كه داراى صداى مهيب و سقوط سخت باشد .\r\n","page_name":" 334 ","page_number":342},
  {"content":"\r\n\r\nزانرو كه به كلى چهره خود - آباديها و آنچه زمين به آن زمين است - از دست ميدهد ، پس از اين تبدل چگونه آن را توان شناخت ؟ .\r\nتازه پس از مرگ زمين و آسمانها  وَ بَرَزُوا لِلَّهِ الْواحِدِ الْقَهَّارِ  .\r\nمكلفان - كه براى روز حساب مجددا زنده‌اند - حسابشان آغاز مىشود ، و در محكمهء عدل الهى مورد باز پرسيها قرار ميگيرند .\r\nالهى عاملنا بفضلك و لا تعاملنا بعدلك . . . تنها چشم داشت ما بفضل و رحمت تست .\r\n* * * اما كوهها :\r\n وَ تَسِيرُ الْجِبالُ سَيْراً  [ الطور 
  ] .\r\nكوهها نيز پيرو اضطرابات زمين مضطرب و متحرك ميشوند .\r\n وَ كانَتِ الْجِبالُ كَثِيباً مَهِيلًا  [ المزمل 
  ] .\r\nو سپس تبديل به تلهائى از ريگ ميگردند .\r\n  وَ بُسَّتِ الْجِبالُ بَسًّا . فَكانَتْ هَباءً مُنْبَثًّا   [ الواقعه 
  ] « 1 » .\r\nپس آنگاه خمير ميشوند ، و بعد غبارهائى پراكنده ميگردند « 2 » .\r\n وَ يَسْئَلُونَكَ عَنِ الْجِبالِ     فَقُلْ يَنْسِفُها رَبِّي نَسْفاً * فَيَذَرُها قاعاً صَفْصَفاً * لا تَرى فِيها عِوَجاً وَ لا أَمْتاً    [ طه 17 
  ] .\r\nدربارهء كوهها از تو پرسش كنند ، بگو : پروردگار آنها را آنچنان از جاى مىكند كه يكسره تبديل بغبار مىگردند .\r\n\r\n\r\n","description":"","footnote":"\r\n( 1 ) - « بس » بمعنى خمير است . و « هباء منبث » غبار پراكنده است .\r\n( 2 ) - چنان كه سنگى را بخواهند تبديل بغبار كنند طبعا اين مراحل را طى مينمايد .\r\n","page_name":" 335 ","page_number":343},
  {"content":"\r\n\r\n وَ سُيِّرَتِ الْجِبالُ فَكانَتْ سَراباً  [ النباء 
  ] .\r\nجايگاه كوهها آنچنان صاف مىشود كه سراب است - باندازه‌اى صاف كه از دور درياى آب مينمايد .\r\n وَ تَكُونُ الْجِبالُ كَالْعِهْنِ  « 1 »  الْمَنْفُوشِ  [ المعارج - القارعة 
  ] « 1 » .\r\nكوهها پس از انفجار و پرتاب شدن از زمين همچون پشم زده شدهء رنگارنگ در فضا پراكنده ميشوند .\r\nدرياها :\r\n وَ إِذَا الْبِحارُ سُجِّرَتْ  [ التكوير 
  ] « 2 » .\r\n وَ إِذَا الْبِحارُ فُجِّرَتْ  [ الانفطار 
  ] « 3 » .\r\nتمامى درياها و اوقيانوسهاى جهان در اين حادثهء هائله شكافته گردند ، و آنچنان به جوش آيند كه گوئى آتشى عظيم در اعماق آنها بهيجان آمده است .\r\nحادثهء قيامت زمين طبعا سوختن نباتات و نابودى تمام جنبندگان را از پى دارد گرچه برخى از دانشمندان كه دورنمائى از اين حوادث را از جهان يافته‌اند ، براى تسلى خاطر در آن هنگامهء عظيم ، هوس پرواز ببرخى از دنياهاى قابل سكونت نموده‌اند ، تا از زمين گداخته و سوزان برهند .\r\nغافل از آنكه حادثه عمومى است ، و نه تنها زمين بلكه تمامى جهان در اين انفجار جهانى به حال احتضار و سوختن خواهد بود .\r\n\r\n\r\n","description":"","footnote":"\r\n( 1 ) - « عهن » پشم « منفوش » زده شده .\r\n( 2 ) - « تسجير » بمعنى تهيج آتش است .\r\n( 3 ) - « تفجير » شكافتن .\r\n","page_name":" 336 ","page_number":344},
  {"content":"\r\n\r\n\r\nنظرات دانشمندان پيرامون رستاخيز جهان\r\nژرژگاموف در فصل دهم كتاب خود ( سرگذشت زمين ) تحت عنوان نظرى به آينده ، دربارهء انقلاب قريب الوقوعى كه سبب برخاستن كوهها مىشود ، گويد : ما نميتوانيم وقوع انقلابى را كه بالاى سرمان دور مىزند پيشگوئى كنيم ، و نه اينكه چيزى دربارهء علائمى كه نزديكى آن را اعلام ميدارد بيان كنيم .\r\n( قرآن ميفرمايد :   يَسْئَلُونَكَ عَنِ السَّاعَةِ أَيَّانَ مُرْساها . فِيمَ أَنْتَ مِنْ ذِكْراها   اين علائم شامل زمين لرزه‌هاى شديد :   إِذا زُلْزِلَتِ الْأَرْضُ زِلْزالَها . .  \r\nو انفجارهاى آتش‌فشانى و حركت عمومى زمين :     يَوْمَ تَرْجُفُ الرَّاجِفَةُ * تَتْبَعُهَا الرَّادِفَةُ * قُلُوبٌ يَوْمَئِذٍ واجِفَةٌ * أَبْصارُها خاشِعَةٌ     خواهد بود ) . « 1 »\r\nولى ما مطمئن نيستيم اين پديده‌ها با چه شدتى ظاهر خواهند شد ، كه در زمرهء حوادث جارى قشر زمين به حساب نيايند ، و نميدانيم چه مدت پيش از انقلاب اصلى بروز ميكنند ، از طرف ديگر ميدانيم وقتى ريزش آغاز شود ، زمين محل امنى براى زيستن نخواهد بود .\r\nدر اماكنى كه محل وقوع فعاليتهاى كوه زائيست - زمين با رقص مرگ بلرزه در خواهد آمد ، و مقادير معتنابهى از گدازهاى قرمز سوزان كه از شكافهاى حاصل در قشر زمين بيرون ميريزند ، روى صدها كيلومتر مربع گسترده خواهد شد .\r\nحتى در نقاطيكه از محل تولد كوههاى جديد بدورند ، زمين لرزه‌هاى شديد و باحتمال قوى امواج سهمگين اقيانوسهاى آشفته ، زندگى را خطرناكتر خواهد ساخت :    إِذا رُجَّتِ الْأَرْضُ رَجًّا * وَ بُسَّتِ الْجِبالُ بَسًّا * فَكانَتْ هَباءً مُنْبَثًّا     إِذا دُكَّتِ الْأَرْضُ دَكًّا ،   يَوْمَ تُبَدَّلُ الْأَرْضُ غَيْرَ الْأَرْضِ . .  .\r\n\r\n\r\n","description":"","footnote":"\r\n( 1 ) - استشهاد بآيات از نويسنده است .\r\n","page_name":" 337 ","page_number":345},
  {"content":"\r\n\r\nتنها دلدارى كه ميتوانيم بخوانندگانيكه از مجسم ساختن اين وضع ناگوار بيمناك شده‌اند بدهيم ، اينست كه وقوع اين انقلاب در زمان حيات ما احتمال ندارد ( چرا احتمال ندارد ! مگر قيامت زمين تنها مربوط به وضع طبيعى آنست ؟ ) چون دورهء كامل انقلاب دهها ميليون سال طول ميكشد ، احتمال اينكه انفجار در دهسال يا يك قرن بعد صورت گيرد بسيار ضعيف است ، و حتى ضعيفتر از حوادث ناگوار ديگرى است ، كه ممكن است بشريت را تهديد كند .\r\nخورشيد كه سوختش رو بنقصان ميرود ، طبعا هرچند پيرتر شود داغتر و درخشانتر ميگردد ( زيرا تمامى سوخت كه براى آخرين مراحل شعله گرفت طبعا توليد حرارت بيشترى مينمايد ) و در اواخر ده ميليارد سال آينده ( اين تحديد زمان نيز غلط است زيرا مرگ خورشيد و رستاخيز جهان را جز خداوند نميداند - إنّ اللّه عنده علم السّاعة ) تقريبا صد برابر از اكنون درخشنده‌تر خواهد شد ، در آن موقع سطح سيارهء ما به حد حرارت آب جوش گرم خواهد شد و تمام آب اقيانوسها بخار ميگردد :\r\n وَ إِذَا الْبِحارُ سُجِّرَتْ . .   فُجِّرَتْ . .  اقيانوسها به جوش آيند و جوّ زمين بقدرى گرم مىشود كه شايد بيشتر آن به فضاى بين سيارات فرار كنند .\r\nخورشيد پس از اين كوشش حداكثر مانند وضعى كه يك دونده در هنگام رسيدن به خط نهائى دارد ، وقتى از آخرين مقدار كيمياى مولد حرارت محروم گرديد ، سرانجام بسوى مرگ خواهد گرائيد :\r\n وَ الشَّمْسُ تَجْرِي لِمُسْتَقَرٍّ لَها . .    إِذَا الشَّمْسُ كُوِّرَتْ . .   .\r\nانفجار خورشيد نه تنها زمين بلكه ساير سيارات دور تر را نيز ذوب مىكند ، در آن هنگام تماشاچى وجود نخواهد داشت كه اين منظرهء وحشت‌زا را بنگرد زيرا همه سوخته و نابود شده‌اند .\r\n\r\n","description":"","footnote":"","page_name":" 338 ","page_number":346},
  {"content":"\r\n\r\nسئوال : دانستيم كه در آيندهء مجهول طومار كيهان پهناور و اخترانش و نيز كيهان پيماى ما ( زمين ) و سرنشينانش درهم نورديده شوند ، و آسمانها و زمين به غير آنچه بوده‌اند تبديل گردند . .\r\nآسمان به حالت گازى نخستين ، و زمين به حالت خاكسترى اولين عودت خواهند كرد ، و شايد اين دو فرزند كه از مادهء نخستين زاده بودند به مقتضاى مهر مادرى و فاصلهء زيادى كه از او گرفته‌اند - مجددا بمادر خود پيوندند ، و به همان چهرهء نخستين خود عودت نمايند .\r\nاما . . جاى اين پرسش است : كه انسانهاى زنده شده كه براى رسيدگى به حساب زشت و زيباى اعمالشان و پاداش كردارشان زنده ميشوند ، اينان در كجا جاى خواهند داشت ! ! و يا موجودات ديگرى كه احيانا بوجود آيند در كجا جاى خواهند گرفت ؟ .\r\nپاسخ : پاسخ اين پرسش از خلال آنچه در پيرامون رستاخيز آسمان و زمين گفتيم چنانست كه :\r\nدر آيات مربوطه تنها نظر بخراب شدن اين سازمان موجود است - نه آنكه به كلى نابود شود - و يا از مواد باقيماندهء انفجار جهانى - سازمانها و مكانهاى نوينى بوجود نيايد . . .\r\nوانگهى صحراى قيامت زمين نوينى است پس از اين انفجار كلى ، و سپس جهنميان در اين مكان و بهشتيان در « جنّة المأوى » عند سدرة المنتهى ، كه كره ايست بر گرد كل جهان كه وسعتش همچون تمامى جهان است :\r\n « جَنَّةٍ عَرْضُهَا السَّماواتُ وَ الْأَرْضُ »  .\r\n\r\n","description":"","footnote":"","page_name":" 339 ","page_number":347},
  {"content":"\r\n\r\nاخبار : سؤال بالا را برخى از اصحاب امامان عليه السّلام نيز با الحان گوناگون عنوان كرده ، و پاسخهائى در اين پيرامون از آن بزرگواران دريافته‌اند :\r\nاز ابن بابويه بالاسناد - از محمد بن مسلم از حضرت باقر عليه السّلام است كه : « 1 » « پروردگار از آغاز آفرينش زمين هفت دسته موجودات آفريده كه از نسل اين انسان نبوده‌اند « 2 » آنها را از خاك زمين آفريد ، و هر دسته‌اى را پس از ديگرى در بسيط پهناور زمين جاى داد ، پس از انقراض آنان پدر اين بشر را بيافريد ، و نسلش را منتشر ساخت .\r\nبهشت از آن هنگاميكه آفريده شده از ارواح مومنان تهى نبوده ، و نيز آتش دوزخ از ارواح جهنمى كافران و گنهكاران خالى نبوده است .\r\nشايد شما گمان بريد كه چون قيامت بر پا شد ، و خداوند جسم و روح مومنان و كافران را بجايگاه خود : بهشت و دوزخ - روانه كرد ، آباديها و شهرهاى دگرى كه اهلش خدا را عبادت كنند پديد نخواهد آورد ، و خداى بزرگ زمين و آسمان دگرى نخواهد آفريد ، اين پنداريست غلط و ناروا .\r\nمگر خدا در قرآن نفرموده است :  يَوْمَ تُبَدَّلُ الْأَرْضُ غَيْرَ الْأَرْضِ وَ السَّماواتُ  .\r\nزمين به غير اين زمين و آسمانها تبديل به غير اين آسمانها خواهند شد ( نه آنكه زمين و آسمان نابود گردند ، و عوالم ديگرى جايگزين آنها نشود ) .\r\nو نيز فرمايد :  أَ فَعَيِينا بِالْخَلْقِ الْأَوَّلِ بَلْ هُمْ فِي لَبْسٍ مِنْ خَلْقٍ جَدِيدٍ  آيا از آفرينش نخست عاجز شده‌ايم بلكه آنان در پوشش لباس نوينى از آفرينش هستند « 3 » .\r\n\r\n\r\n","description":"","footnote":"\r\n( 1 ) - البرهان ( ج 2 ص 323 ) .\r\n( 2 ) - اين جمله به خوبى اين زمينه را روشن ميسازد كه آن هفت دسته نيز انسان بوده‌اند .\r\n( 3 ) - احتمال ديگريكه چندان موجه نيست ، اينستكه « لبس » بمعنى اشتباه و شك باشد .\r\n","page_name":" 340 ","page_number":348},
  {"content":"\r\n\r\nآرى به خدا ، پروردگار بزرگ پس از برچيدن اين دستگاه كنونى موجوداتى خواهد آفريد - نه نر و نه ماده - خدا را ميپرستند ، و مقام مقدسش را معظم ميدارند .\r\nنكاتى چند : از حديث فوق نكات زيرين مستفاد مىگردد :\r\n1 - پيش از آفرينش نسل اين انسان ، نسلهاى دگريكه مانند ما از خاك آفريده شده بودند - ساليان دراز ميزيسته‌اند - روى اين اصل چنانچه اجسادى نظير اجساد آدمى از حفريات قديم بدست ميآيد كه قرائن و شواهد ، زندگى آنها را مثلا بيكصد هزار سال قبل برساند ، اين همانندى جسد دليل بر اين نخواهد بود كه نسل فعلى نيز دنبالهء همان نسل بوده باشد ، و احتمال انقراض يك نسل و پديد آمدن نسلى مشابه آن را هيچ دليلى نتوانسته است إبطال نمايد ، بنابراين اگر از حفريات چنان نتيجه شود كه : مثلا يك ميليون سال قبل بدنهائى مانند بدنهاى آدمى بوده است ، با نصوص مذهبى كه تاريخ پديد آمدن نسل كنونى را از حدود ده هزار سال پيش ميداند هرگز منافاتى نخواهد داشت .\r\nاما آيا نسلهاى پيشين نيز مانند ما عاقل و مكلف بوده‌اند ؟\r\nما بگواهى اين جمله : « بهشت از آن هنگام . . و آتش دوزخ . . » كه در حديث گذشت ، ميتوانيم به اين پرسش پاسخ مثبت دهيم كه : آنان نيز مانند ما عاقل و مكلف بوده‌اند ، كه مومنانشان به بهشت و كافرانشان به دوزخ جاى گرفته‌اند .\r\n2 - نكتهء بسيار جالب ديگرى كه تكليف جهانرا پس از رستاخيز روشن مى سازد اينست كه : در حديث فوق تبديل زمين و آسمانها به غير خودشان در آيهء :\r\n يَوْمَ تُبَدَّلُ الْأَرْضُ غَيْرَ الْأَرْضِ وَ السَّماواتُ . .  به آفرينش جديد دستگاه هستى تعبير شده كه : آسمان و زمين دگرى پديد خواهد آمد ، و مخلوقاتى عاقل و مكلف نيز بوجود خواهند آمد كه خدا را عبادت كنند .\r\nاين تكليف آيندگان كه پس از انقراض جهان در عالم نوينى جا بگيرند .\r\n\r\n","description":"","footnote":"","page_name":" 341 ","page_number":349},
  {"content":"\r\n\r\nو اما جايگاه مردمانى كه براى حساب زنده ميشوند ، بايستى آيهء :\r\n وَ نُنْشِئَكُمْ فِي ما لا تَعْلَمُونَ  را نصب العين قرار داد كه : ما نه از صورت وجودى خود در معاد آگاهيم ، و نه از چگونگى جايگاه آيندهء خود ، بجز آنكه دربارهء بهشت و دوزخ در قرآن ياد شده است .\r\nو در توحيد صدوق « 1 » از جابر از حضرت باقر عليه السّلام است كه دربارهء آيهء :  أَ فَعَيِينا بِالْخَلْقِ الْأَوَّلِ بَلْ هُمْ فِي لَبْسٍ مِنْ خَلْقٍ جَدِيدٍ  از آنحضرت سؤال كردم -\r\nفرمود : « جابر ، تأويل اين آيه چنانست كه : چون پروردگار بزرگ ، اين خلق و جهان را فانى كرد ، و اهل بهشت و دوزخ را در جايگاههاى خود جاى دارد ، از نو جهانى ديگر پديد آورد ، و آفريدگانى نه نر و نه ماده بيافريند كه او را پرستش كرده بوحدت و الهيتش اعتراف كنند ، و براى آنها زمينى غير از اين زمين و آسمانى بجز اين آسمان خواهد آفريد « 2 » . شايد تو چنان مىپندارى كه خدا از آغاز ، تنها اين جهان كنونى را آفريده ، و بشرى جز شما بوجود نياورده است ! نه چنانست بلكه پروردگار بزرگ ( هزار هزار ) يك ميليون عالم و يك ميليون آدم ، از آغاز بيافريد كه تو ( نسل كنونى ) از آخرين نسل اين تعداد ميباشى ، آرى اينان آدميانند » .\r\nنكته : در حديث گذشته كلمهء « هفت دسته آفريده از خاك زمين » گذشت و گمان ميرود عدد يك ميليون در اين حديث با عدد هفت چندان منافاتى ندارد .\r\nزيرا بقرينهء يك ميليون عالم - يعنى جايگاههاى زندگى - چنان مفهوم مىشود كه يك ميليون آدم نيز بر اين عوالم بخش شود ، نه آنكه در انحصار كرهء زمين ما\r\n\r\n\r\n","description":"","footnote":"\r\n( 1 ) - ابى رحمه اللّه قال حدثنا سعد بن عبد اللّه قال حدثنا محمد بن عيسى عن الحسن بن مجرب عن عمرو بن شمر عن جابر بن يزيد قال سئلت ابا جعفر عليه السّلام .\r\n( 2 ) - « يوم تبدل الأرض غير الأرض و السماوات » .\r\n","page_name":" 342 ","page_number":350},
  {"content":"\r\n\r\nياشند ، بلكه ساير كراتى هم كه قابل زندگى ميباشند ، نيز مشمول عدد فوق‌اند .\r\nاعم از آنكه در طول و يا عرض يكديگر قرار گيرند ، جز آنكه از جملهء : « انت فى آخرهم » چنان نمودار است ، كه اين عوالم و انسانها در طول يكديگر بوده‌اند ، و نسل موجود انسان آخرين نسل عاقل و مكلف سراسر جهان آفرينش است از آغاز خلقت تاكنون .\r\nو اينكه ما در آخر عوالم فوق الذكر هستيم ، چنان مينمايد كه انقراض ما نيز برابر با انقراض كلى جهان باشد ، چنان كه آيات معاد نيز شواهدى صريح بر اين مطلب دارد .\r\nو چنانچه از احتمال فوق دربارهء دو عدد هفت و يك ميليون بگذريم فاصله آنگونه نيست كه قابل مسامحه باشد . و اللّه اعلم .\r\nاما موضوع اينكه در آفرينش انسانهاى بعدى موضوع نسل : ذكوريت و انوثيت نيست ، فعلا گواهى از كتاب در دست نداريم .\r\nتوجيه ديگر : در حديث گذشته ، نسل پى درپى انسانها را مربوط بكرهء مسكون فعلى ما دانسته ، ولى در حديث دوم مجموع اصل آفرينش را اعم از اين زمين و زمينهاى قبلى و ساير جايگاههاى زندگى از آغاز خلقت تاكنون يك ميليون عالم معرفى كرده است ، و چنان مينمايد كه زمين موجود تاكنون هفت نسل انسانى به خود ديده است ، كه شش نسل از آنها منقرض گشته ، ولى هنوز قيامت اين زمين برپا نشده است ، چنان كه پس از انقراض اين زمين پروردگار زمين و ساكنان دگرى نيز خواهد آفريد .\r\nچنان كه قبل از آفرينش زمين نيز زمين دگرى از همين ماده با ساكنانى وجود داشته است ، و از امتيازات نسل فعلى اضافه بر كمال و . . اينستكه انقراض او برابر با انقراض سراسر جهان هستى خواهد بود : « و أنت فى آخرهم » .\r\n\r\n","description":"","footnote":"","page_name":" 343 ","page_number":351},
  {"content":"\r\n\r\nو با اين توجيه كه خود نموداريست روشن از رويهمرفتهء دو حديث گذشته اختلاف پندارى ميان آنها بر طرف مىشود .\r\nدر نتيجه اين روزنه براى ما نمودار شد ، كه نه موجود انسانى در انحصار نسل فعلى است ، و نه دنياى ما ابديست ، و نه آنكه دنياى مسكون در انحصار صورت فعلى دنياى ما است ، و نه آنكه اصولا فضاى زندگى انسان يا غير انسان در انحصار كرهء ما است .\r\nبلكه آفريدگار پيوسته در كار آفرينش و بخشش و فيض بآفريدگانست ، و جهان پهناور هستى ما همچون موم در دست قدرتش چهره‌هاى گوناگون مىيابد : گاه آفريدگانش منقرض مىگردند ، و جايگاه خود را بآفريدگان نوظهورى مىدهند ، و هنگامى كه سراسر جهان هستى با ساكنانش دگرگون گردند ، رستاخيز كلى و عمومى جهان بنام قيامت است ، خدا موجوداتى ديگر خواهد آفريد .\r\n\r\nجهانهاى گوناگون و ساكنان آنها\r\nدر خصال صدوق و بحار الأنوار از حضرت صادق عليه السّلام است كه : پروردگار دوازده هزار عالم آفريده كه هر يك از آنها از هفت زمين و آسمان بزرگترند ، و ساكنان هر يك از اين عوالم از آفرينش ساير عوالم هستى بىخبرند .\r\nو در احتجاج طبرسى و بصائر الدرجات نيز از آنحضرت است كه بدانشمند يمانى فرمود : عالم مدينه ( يعنى خود آنحضرت ) در يك ساعت باندازهء يكسال حركت خورشيدى « 1 » دوازده هزار عالم را سير مىكند كه مانند عالم شما است\r\n\r\n\r\n","description":"","footnote":"\r\n( 1 ) - حركت خورشيدى برحسب بعضى از احاديث گذشته در باب حالات خورشيد 10 برابر حركت نور است ، و يكساعت حركت آنحضرت روى اين حساب مضروب « 10 * 8760 » است يعنى 600 ر 87 برابر سرعت نور يعنى ثانيه‌اى 000 ر 000 ر 280 ر 26 كيلومتر .\r\n","page_name":" 344 ","page_number":352},
  {"content":"\r\n\r\nو اهالى اين عوالم از آفرينش انسان و شيطان بىخبرند .\r\nو در بحار و بصائر الدرجات و منتخب و اختصاص از حضرت سجاد على بن الحسين عليهما السلامست كه بيكى از ستاره شناسان فرمود : مردى را به تو معرفى كنم ، كه از هنگام ورود تو نزد ما در چهارده عالم سير كرده ، كه هر يك سه برابر دنياى شماست ، در حالى كه از جاى خود حركت نكرده است ؟ عرض كرد كى ؟\r\nفرمود : من .\r\nو در نقل ديگر بجاى چهارده ، چهار هزار عالم آمده .\r\nو در كتاب شيخ ابو ليث سمرقندى از رسولخدا صلى اللّه عليه و آله است : كه خدا هيجده هزار عالم دارد كه عالم دنيا يكى از آنهاست .\r\nو در خبر ديگر بجاى اينعدد چهل هزار آمده .\r\nو در كافى از حضرت باقر عليه السّلام است كه بأبى حمزهء ثمالى فرموده : اين آسمان قبهء پدر ما آدم است ، و خدا سى و نه قبهء ديگر آفريده و در آنها آفريدگانيست كه هرگز مرتكب گناه نشده‌اند .\r\nو در بحار و انوار نعمانيه و احتجاج و فرج المهموم سيد بن طاووس از امير المومنين عليه السّلام است كه بستاره‌شناس پارسى ( سرسبيل دهقان ) فرموده :\r\nديشب در هفتاد هزار عالم و در هر يك هفتاد هزار نفر متولد شدند ، و امشب مانند همين تعداد از هر يك اينعوالم ميميرند .\r\nجرجى زيدان گويد : بطور حدس شبانه‌روز نود هزار نفر انسان در دنيا ميميرند .\r\nاخبار فوق و آنچه در اين پيرامون از پيش گذشت نمونه‌اى از تعدد عوالم ، و تعدد نسلهاى انسانى ، و همچنين وجود موجوداتى زنده و عاقل در ساير كرات آسمانيست ، كه تاكنون بر بشر پوشيده ، و دربارهء هر يك از اين گزارشات بجز حدس و تخمين چيزى در دست ندارد - تا در آينده چه پيش آيد . و اللّه الهادى .\r\n* * *\r\n\r\n","description":"","footnote":"","page_name":" 345 ","page_number":353},
  {"content":"\r\n\r\n\r\nقرآن و انسانهاى گذشته نسلهاى ديگرى كه تاكنون از خاك پديد شده و منقرض گشته‌اند\r\nنگارنده لحظاتى چند به اين انديشه بود كه آيا قرآن نيز اخبار گذشته را در اين پيرامون تأييد مىكند ؟ سپس به اين نتيجه رسيد : كه از آيات خلقت و خلافت آدم با اندكى تجزيه و تحليل در اين‌باره روزنه‌هائى به چشم مىخورد :\r\nقال تعالى :  وَ إِذْ قالَ رَبُّكَ لِلْمَلائِكَةِ إِنِّي جاعِلٌ فِي الْأَرْضِ خَلِيفَةً قالُوا أَ تَجْعَلُ فِيها مَنْ يُفْسِدُ فِيها وَ يَسْفِكُ الدِّماءَ وَ نَحْنُ نُسَبِّحُ بِحَمْدِكَ وَ نُقَدِّسُ لَكَ قالَ إِنِّي أَعْلَمُ ما لا تَعْلَمُونَ  . هنگاميكه پروردگارت بفرشتگان فرمود :\r\nجانشينى در زمين قرار خواهم داد ، گفتند : آيا قرار ميدهى كسانى را كه در زمين فساد و خونريزى كنند ، با آنكه ما فرشته‌گان ترا سپاسگزار بوده و تقديس ميكنيم ، فرمود : من ميدانم آنچه شما نميدانيد .\r\nخليفه : « 1 » مفسران در مصداق خليفه كه آيا خليفة اللّه يا خليفة الجن يا چيز ديگر است اختلاف كرده‌اند .\r\nولى روش نگارنده در تفسير قرآن با تدبّر عميق در آيات مربوطه اين گونه\r\n\r\n\r\n","description":"","footnote":"\r\n( 1 ) - خليفه از خلف بمعنى دنبال آمدنست ، و هر شخصى يا قومى كه پس از انقراض سابقين خود جايگزين آنها گردند خليفهء آنها ناميده ميشوند ، چنان كه فرزند خليفهء پدر است .\r\nو خليفة اللّه بدينمعنى است كه خداوند كسى را جانشين ديگرى قرار دهد - يا با نابود ساختن ديگرى و يا از كار انداختن او - و انبياء به اين مناسبت خلفاء خدا ناميده ميشوند كه خدا هر يك را پس از ديگرى به كار مأموريت او گمارده است ، نه آنكه اينان جانشينان خدا باشند ، زيرا خدا نه نابود مىشود و نه كسى را در كارهاى خود وكالت و نيابت ميدهد ، و پيمبران خدا تنها پست نامه‌رسانى دارند و بس نه آنكه نيابت و جانشينى .\r\n","page_name":" 346 ","page_number":354},
  {"content":"\r\n\r\nاختلافاترا از ميان مىبرد ، و معنى روشن و مستدلى بدست مىآورد :\r\nبايد گفت كه مراد خليفة اللّه نيست ، و فرشتگان نيز از اين جمله خليفة اللّه بنظرشان نرسيده ، زيرا در اين صورت احتمال فساد و خونريزى دربارهء خليفهء إلهى نميدادند ، تا چه رسد كه فساد را مسلم دانسته و زبان به پرسش و اعتراض گشايند .\r\nوانگهى خليفه و كسى كه بجاى او جانشين است بايستى سنخيت داشته باشند ، و او هم يا معدوم شده و يا از كار افتاده باشد ، و در هر دو صورت جانشينى انسان از خدا بىمعنى است ، اگر هم به پيمبران و امامان « خليفة اللّه » گفته مىشود از اين نظر است كه جانشينى هر يك پس از ديگرى از جانب خداست ، نه آنكه خود جانشين خدا باشد .\r\nخليفة الجنّ هم مراد نيست به دو جهت : 1 - طايفهء جن پيش از نسل انسان بوده  وَ الْجَانَّ خَلَقْناهُ مِنْ قَبْلُ مِنْ نارِ السَّمُومِ  و اكنون هم موجودند - بنابراين جانشينى انسان نسبت بنسل جنّ كه منقرض نشده‌اند - معنى و مفهومى ندارد .\r\n2 - فرشتگان برحسب وحى الهى ميدانستند كه اين خليفه از جنس خاكست ، نه از جنس آتش « 1 » چنان كه فرمايد :  إِذْ قالَ رَبُّكَ لِلْمَلائِكَةِ إِنِّي خالِقٌ بَشَراً مِنْ طِينٍ  . . روى اين اصل احتمال خلافت انسان نسبت بجن نيز بى مورد است .\r\nچيزى كه به نظر ميرسد اينستكه : قبل از خلقت انسان نسلهائى از جنس خاك زندگى ميكرده و فسادها و خونريزيها داشته‌اند ، و روى همين سوء سابقهء نسل خاكى است كه فرشتگان نيز زبان پرسش يا اعتراض گشودند ، و در غير اين صورت پرسش فرشتگان كه آيا اراده فرموده‌اى گروهى فاسد و آدمكش بيافرينى ، بسى بى جا و با مقام فرشتگان سازش ندارد ، آرى روشن است كه اين\r\n\r\n\r\n","description":"","footnote":"\r\n( 1 ) - زيرا جن از جنس آتش است چنان كه فرمايد :  وَ الْجَانَّ خَلَقْناهُ مِنْ قَبْلُ مِنْ نارِ السَّمُومِ  و آفرينش آنها پيش از انسانست « من قبل » .\r\n","page_name":" 347 ","page_number":355},
  {"content":"\r\n\r\nنسل خاكى بسى بد سابقه بوده ، و اكنونكه پروردگار جانشينانى بر آنها مىآفريند طبعا پرسش فوق پيش ميآيد كه : آيا فساد گذشته از نو آغاز خواهد شد ؟ .\r\nبنابراين خليفه در اينجا جنس خاكى گذشته است ، نه خليفة اللّه و نه خليفة الجنّ . . . و چنان مينمايد كه آن نسلها چنان كه از لحاظ جنس خاكى با نسل فعلى انسان برادر بوده‌اند ، از جهات عقل و تكليف نيز به او شباهت داشته‌اند ، زيرا در غير اين صورت شايسته نيست فساد موجوداتى بدون عقل و تكليف مورد سرزنش فرشتگان قرار گيرد .\r\nنكته‌ايكه ميتوان در آيهء فوق سند فضيلت انسان كنونى گرفت جملهء :\r\n إِنِّي أَعْلَمُ ما لا تَعْلَمُونَ  است ، در اين نسل كه آفرينش او را اراده كرده‌ام اولياى بزرگ الهى و اتقياى ارجمند يافت ميشوند ، و اگر اين فضيلت براى نسل فعلى نبود  إِنِّي أَعْلَمُ ما لا تَعْلَمُونَ  پاسخ قانع‌كننده براى فرشتگان بشمار نميآمد .\r\nنتيجهء سخن اينكه : پيش از انسان فعلى أمتهاى ديگرى كه مانند او از خاك آفريده شده و مكلف بوده‌اند ميزيسته‌اند ، ولى فساد و گمراهيشان بيشتر بوده است . و اللّه اعلم .\r\nجرم آسمانى ؟ از آيات رستاخيز آسمان چنان نمودار است كه : آسمان همچون دفترى بر فراز ما گشوده شده ، و ستارگان همچون كلماتى ميباشند كه دلالت بر قدرت و حكمت مؤلف اين دفتر و نگارندهء اين نامهء شگفت‌انگيز دارند :  يَوْمَ نَطْوِي السَّماءَ كَطَيِّ السِّجِلِّ لِلْكُتُبِ  اما جرمش از نوع كاغذهاى ما نيست ، چنان كه كلماتش نيز از نوع ديگر است ، اين سقف نيلگون در آغاز گاز بوده ، و در پايان نيز به همان حالت گازين برگشت خواهد كرد :  يَوْمَ تَأْتِي السَّماءُ بِدُخانٍ مُبِينٍ  .\r\nنظام و ثباتش به هم خورده جريان مىيابد :  يَوْمَ تَمُورُ السَّماءُ مَوْراً  و همچون ته‌نشين زيتون روان ، و مانند گل سرخ قرمز ميگردد .\r\n\r\n","description":"","footnote":"","page_name":" 348 ","page_number":356},
  {"content":"\r\n\r\nدر اثر شكافهاى عظيم كه در طومار پهناور وجودش وارد مىشود ، از سختى بسستى ميگرايد ، و پوستش كنده ميگردد ، و دربهاى بسته‌اش باز مىشود ، و نظمش به كلى مختل ميگردد و . . آيا اين آسمان فضاى خالى و جو تهى است ؟\r\nتنها اسم است ولى مسمى و حقيقت خارجى ندارد ؟ ! .\r\nدانشمندان كيهان‌شناس نيز كه باندازهء شعاع ناچيز دانشهاى خود دربارهء آسمانها سخنها دارند ، فضاى ميان ستارگان را پر از ذراتى از نوع ستارگان دانسته ، و اين اختران را پديد آمدهء از گازهاى بسيار داغ معرفى كرده‌اند .\r\nاما بايد دانست كه كيفيت تجمع اين ذرات در تمامى جوّ بيكران آسمان يكسان و يكنواخت نيست ، بين زمين ما و ستارگان آنچنان رقيق و روان است كه مانع از ديدن اين چراغهاى شب تاب نميگردد ، اما فضاى ميان خود ستارگان . . ؟\r\n\r\nپايان سخن\r\nاز تمامى آنچه از آغاز كتاب تاكنون در پيرامون خلقت جهان گذشت چنان نمودار مىشود : كه مادهء نخستين جهان : « ماء » آب . . ؟ اين نخستين توالد و تناسلش نبوده است ، بلكه پيش از آنكه اين فرزندان ( زمينها و آسمانها و ستارگان ) را پديد آورد ، بچهرهء عوالم مادى دگرى بوده ، كه در اثر انقراض و رستاخيز آنها به حالت نخستين ارتجاع نموده است ، چنان كه در رستاخيز آينده نيز آسمان به حالت گازى نخستين خود بازگشت خواهد كرد ، و اين خمير مايه مجددا تبديل بجهانهاى دگرى خواهد شد .\r\nمادهء آفرينش عوالم مادى همان مواد اصلى اتمها و عناصر جهان است ، كه در هر دورانى به صورت خلقتى نوين جلوه‌گر شده ، و پس از انقراض و انفجار مجددا به حالت نخستين ارتجاع مىنمايد ، البته دليل واضحى از قرآن براى تمامى اين مدعى نداريم ، ولى با ضميمهء آيات مربوطه با رواياتى مانند دو حديث فوق چنان به نظر ميرسد ، و اللّه اعلم . و السلام من اتبع الهدى .\r\n\r\n","description":"","footnote":"","page_name":" 349 ","page_number":357},
  {"content":"\r\n\r\nنام كتاب نام مولف\r\nقرآن .\r\nعهد عتيق و جديد .\r\nتفسير مجمع البيان طبرسى .\r\nتفسير تبيان محمد بن الحسن الطوسى .\r\nتفسير مجازات القرآن سيد شريف الرضى .\r\nتفسير البرهان سيد هاشم بحرانى .\r\nتفسير الميزان علامه طباطبائى .\r\nتفسير الكبير فخر رازى .\r\nتفسير الجواهر طنطاوى .\r\nتفسير كشاف زمخشرى .\r\nتفسير طبرى محمد بن جرير .\r\nتفسير درّ المنثور جلال الدين سيوطى .\r\nتفسير القمى على بن ابراهيم .\r\nتفسير البيان آية اللّه سيد ابو القاسم خوئى .\r\nتفسير عرش القرآن مولف .\r\nتفسير معاد القرآن مولف .\r\nتفسير وحى القرآن مولف .\r\nتفسير سموات القرآن و ارضه مولف .\r\nمفردات القرآن راغب اصفهانى .\r\nالمعجم المفهرس محمد فواد عبد الباقى .\r\n\r\n","description":"","footnote":"","page_name":" 350 ","page_number":358},
  {"content":"\r\n\r\nمجمع البحرين طريحى .\r\nتاج العروس .\r\nالمنجد .\r\nالقاموس .\r\nمصباح المنير .\r\nصحاح اللغة جوهرى .\r\nبحار الانوار علامه مجلسى .\r\nتوحيد ابن بابويه قمى .\r\nنهج البلاغه سيد رضى از خطبه‌هاى امير المومنين .\r\nشرح نهج البلاغه خوئى .\r\nوسائل الشيعه شيخ حر عاملى .\r\nنجوم براى همه ماكسول رايد - ترجمه رزم‌آراء .\r\nپيدايش مرگ خورشيد ژرژگاموف - ترجمه رزم‌آراء .\r\nسرگذشت زمين ژرژگاموف -\r\nزمين و سرگذشت آن ترجمهء رضا اقصى .\r\nزلزله و آتش‌فشان ترجمهء عبد الكريم قريب .\r\nاز اتم تا ستاره ترجمه رضا اقصى .\r\nزمين‌شناسى و تكامل هيئت مولفين علوم طبيعى .\r\nاثبات وجود خدا جان كلور مونسما .\r\nو بعضى از كتابهاى ديگر كه در پاورقيها ذكر شده است .\r\n* * *\r\n\r\n","description":"","footnote":"","page_name":" 351 ","page_number":359},
  {"content":"\r\n . \r\n","description":"","footnote":"","page_name":" 352 ","page_number":360},
  {"content":"\r\n . \r\n","description":"","footnote":"","page_name":" 353 ","page_number":361},
  {"content":"\r\n . \r\n","description":"","footnote":"","page_name":" 354 ","page_number":362},
  {"content":"\r\n . \r\n","description":"","footnote":"","page_name":" 355 ","page_number":363},
  {"content":"\r\n . \r\n","description":"","footnote":"","page_name":" 356 ","page_number":364},
  {"content":"\r\n . \r\n","description":"","footnote":"","page_name":" 357 ","page_number":365},
  {"content":"\r\n . \r\n","description":"","footnote":"","page_name":" 358 ","page_number":366},
  {"content":"\r\n . \r\n","description":"","footnote":"","page_name":" 359 ","page_number":367},
  {"content":"\r\n . \r\n\r\n","description":"","footnote":"","page_name":" 360 ","page_number":368}
  ]