[
  {"content":"\r\n\r\nمتافيزيك\r\nاز نظر رئاليزم\r\nيا\r\nمعارف اسلامى\r\nاز نگاه علم و فلسفه\r\nتأليف\r\nحضرت آية الله العظمى محسنى ( دام ظله العالى )\r\nچاپ دوم\r\nبا مقدمه جديد\r\n\r\n","description":"","footnote":"","page_name":" شناسنامه 1 ","page_number":1},
  {"content":"\r\n\r\n\r\n[ شناسنامه كتاب 
  ]\r\nتوجه كنيد\r\nمن نميگويم آنچه در اين كتاب نوشته‌ام حتما همه‌ى آنها را بپذيريد .\r\nبلكه ميگويم تمام آنها را بدقت و تعمق مطالعه كنيد مسلما با هم متفق العقيده مىشويم .\r\nتنها ملاحظه فهرست اين كتاب ، براى بوجود آمدن علاقهء شديد شما بمطالعه عميق همه مطالب آن كفايت مىكند ، لطفا براى لحظه‌اى فهرست را نگاه كنيد\r\nخدا يار و معين‌تان\r\nمؤلف\r\nنام كتاب : متافيزيك از نظر رئاليزم\r\nناشر : انتشارات ولايت\r\nتصحيح مطبعى و اعراب‌گذارى : م مشرف\r\nمقدمه : حاج سيد محمد طاهر مدرسى ،\r\nتاريخ چاپ : ثور 1373\r\nنوبت چاپ : دوم\r\nتيراژ : 2000 جلد\r\nحق چاپ : غير محفوظ\r\n\r\n","description":"","footnote":"","page_name":" شناسنامه 2 ","page_number":2},
  {"content":"\r\n\r\nبسم اللّه الرّحمن الرّحيم\r\nمقدمهء چاپ دوم\r\nعلم كلام و عقايد قبله‌نماى ظريفى معارف سرشار از اسرار و بىنهايت شگفت‌انگيز الهى است كه چرخش عقربهء حكمت‌آميز آن عنان فطرتهاى زلال  ( فِطْرَتَ . . .   الَّتِي فَطَرَ النَّاسَ عَلَيْها )  و ( كلّ مولود يولد على فطرة ) را به سوى مبدأ هستى و قبلهء حقيقى دلها هدايت مىكند  ( ذلِكَ هُدَى اللَّهِ يَهْدِي بِهِ مَنْ يَشاءُ مِنْ عِبادِهِ ) \r\nو با ديد عميق رئاليستى و با نورافكن وحى و الهام ، علم و ساينس و فلسفه و حكمت  ( ادْعُ إِلى سَبِيلِ رَبِّكَ بِالْحِكْمَةِ )  چهرهء پر فروغ حقايق را به نمايش مىگذارد .\r\nعلم كلام اشرف علوم و سرچشمهء معارف انسان‌ساز است ، كه در پرتو آن انسان به اوج عظمت خواهد رسيد .\r\nبا توجه به همين اهميت است كه دانشمندان متعهد و متكلمين خبير و آگاه به زمان ، كتابهاى ارزش‌مند همچون كتاب حاضر ( متافيزيك ) را پيرامون اين علم به رشتهء تحرير كشيده‌اند اينك كه خداوند منان توفيق تجديد چاپ كتاب ( متافيزيك ) را عنايت فرموده است خواستم مقدمهء كوتاهى بر آن بنويسم و بدين وسيله از زحمات\r\n\r\n","description":"","footnote":"","page_name":" مقدمه 1 ","page_number":3},
  {"content":"\r\n\r\nمؤلف انديشمند و اهميت اين كتاب سخن گفته و به آن ارج بگذارم\r\n\r\nمفهوم متافيزيك\r\nمتافيزيك مركب از ( متا ) يعنى مابعد و ( فيزيك ) يعنى طبيعت است اين واژه يك واژه محورى و قابل توجه در فلسفه است و در اصل يونانى ( متاتافوسيكا ) بوده است و در عربى به ( مابعدالطبيعه ) ترجمه شده است ، منشأ اين نامگذارى عبارت از اين است كه ارسطو در جميع علوم آن زمان به استثناى رياضيات مؤلفات داشت كه داراى سه بخش بود :\r\n1 - علوم نظرى كه در طبيعيات بود و در خاتمهء آن فلسفهء اولى را قرار داده بود .\r\n2 - علوم عملى كه شامل اخلاق ، تدبير منزل و سياست مدن بود .\r\n3 - علوم ابداعى يعن فن شعر ، خطابه و جدل .\r\nچون فلسفه اولى به حسب ترتيب تأليفى بعد از طبيعيات ذكر شده بود و از طرف مؤلف نام و عنوان خاصى به آن داده نشده بود بعدها متافيزيك ( مابعدالطبيعه ) ناميده شد يعنى قسمت بعد از طبيعيات .\r\n\r\n","description":"","footnote":"","page_name":" مقدمه 2 ","page_number":4},
  {"content":"\r\n\r\nعدهء ( متافيزيك ) را معادل با ( ترانس فيزيك ) و به معناى ( ماوراء الطبيعه ) گرفته‌اند اين نظر موجه نيست زيرا ( ترانس فيزيك ) تنها شامل مباحثى است كه پيرامون خدا و موجودات مجرد ديگر باشد .\r\nاما ( متافيزيك ) دايرهء وسيعى دارد كه شامل تمام الهيات مىباشد ، يعنى هم شامل الهيات بالمعنى الاخص ، از قبيل اثبات وجود خدا وحدت خدا ، صفات خدا ، جبر و تفويض ، خير و شر و غيره مىشود و هم شامل الهيات بالمعنى الاعم كه شامل مباحث فوق و مباحث عام و كلى ديگرى از قبيل وجوب ، امكان و امتناع ، وحدت و كثرت وجود و عدم ، قوه و فعل ، علت و معلول ، جوهر و عرض ، حدوث و قدم و غيره مىباشد .\r\nاز ديد فلاسفهء اسلامى ، امور عامه و الهيات بالمعنى الاخص علم واحد و فن واحدى است و موضوع واحدى دارند كه ( موجود بماهو موجود ) باشد و با ژرف‌نگرى واضح مىشود كه الهيات بالمعنى الاخص از امور عامه استنتاج مىشود و روش تحقيق در هر دو يكسان است اما عدهء حقيقت را درك نتوانسته و با يك اشتباه به بيراهه افتاده‌اند كه نياز به توضيح دارد .\r\n\r\n","description":"","footnote":"","page_name":" مقدمه 3 ","page_number":5},
  {"content":"\r\n\r\n\r\n( منشاء اشتباه )\r\nمساوى قرار دادن ( متافيزيك ) با ( ترانس فيزيك ) يعنى ( مابعد الطبيعه ) با ( ماوراءالطبيعه ) منشاء اشتباه و انحراف فكرى شده است ، درك نكردن صحيح متافيزيك و حتى وجه تسميهء آن منشاء اشتباه مترجمان و دانشمندان اروپايى گرديده است ( گرچه اين اشتباه با ديد سطحى يك اشتباه لفظى به نظر مىرسد اما منشاء اشتباهات معنوى بسيارى شده است ) چون آنان پنداشته‌اند كه معناى متافيزيك ( ماوراءالطبيعه ) است و نتيجه گرفته‌اند كه اين علم ، علم مجردات است و بحث در آن را بحث دربارهء مسائل كه ، خارج از طبيعت ، وجود دارد ، تلقى كرده‌اند ، روى اين ملحوظ ، انكار خدا و مجردات را مساوى با انكار اين علم دانسته‌اند و انكار اين علم را مساوى با انكار خدا .\r\nشگفت‌آور است كه تعداد فكر كرده‌اند ، موضوع اين علم ( موجود مطلق ) است يعنى نامحدود ، يعنى خدا ، در حالى كه موضوع اين علم ( مطلق موجود ) است يعنى ( موجود بماهو موجود ) نه موجود مطلق ، با اين بيان منشاء اشتباه روشن مىگردد .\r\nو اگر خوانندهء عزيز به مطالعهء دقيق اين كتاب ( متافيزيك ) بپردازد ، حقيقت امر ، جايگاه و نقش متافيزيك را از ديدگاه رئاليزم خواهد\r\n\r\n","description":"","footnote":"","page_name":" مقدمه 4 ","page_number":6},
  {"content":"\r\n\r\nدانست و به دام اين اشتباه نخواهد افتاد .\r\n\r\n( مفهوم رئاليزم و ايده‌آليزم )\r\nدر قرن پنجم قبل از ميلاد در يونان در اثر ظهور عقايد و آراء فلسفى ضد و نقيص و رونق بىسابقهء فن خطابه ، فلسفه به وجود آمد .\r\nدر اوايل سوفسطائى يا سوفسطى كه معرب سوفينست است به دانشمند گفته مىشد ، اما بعدها به كسانى استعمال شد كه عقيده به ( اصالت ، ادراك انسان و اصالت تصور داشته باشند ) و به هيچ اصل ثابت علمى پابند نباشند . اين مسلك را ( سوفيسم ) ناميده‌اند .\r\nپروتاگوراس ، گورگياس ، جرج بركلى ، شوپنهاور و غيره كه از پرچم‌داران اين مسلك هستند با ارائهء نظريات بىپايه و دور از منطق بازار بىمحتواى سفسطه را گرم كردند ، و در مقابل سوفسطائيان سقراط ، افلاطون و ارسطو با قدرت فلسفه به مبارزه پرداختند و ثابت كردند كه اشياء قطع نظر از ادراك و تصور ، داراى واقعيت و كيفيت مخصوص هستند به همين منظور ارسطو قواعد منطق را جمع و تدوين كرد و تا حدودى انديشه‌ها را از اسارت سوفيسم رهائى بخشيدند . اما سوفيسم ريشه‌كن نشد بلكه در هر دوره به نحوى عرض اندام كرد .\r\n\r\n","description":"","footnote":"","page_name":" مقدمه 5 ","page_number":7},
  {"content":"\r\n\r\nو از مدت‌هاى زيادى است كه سوفيسم در قالب ايده‌آليسم عرض وجود كرده است و از جهتى هم سوفيسم مرادف با ايده‌آليزم و درست در نقطه مقابل رئاليزم ( فلسفه ) قرار گرفته است .\r\nبراى روشن شدن اصل مطلب و موارد استعمال صحيح دو كلمه ( ايده‌آليزم و رئاليزم ) توضيح معانى لغوى و اصطلاحى اين دو واژه لازم و ضرورى به نظر مىرسد .\r\nايده‌آليزم : ( ايده ) كلمه يونانى است و معانى مختلفى دارد از قبيل ، شكل ، ظاهر ، نمونه و غيره و از اصل يونانى ( ايده ئيو ) كه به معناى ديدن است مشتق شده است .\r\nاما معناى اصطلاحى كه اخيرا شايع شده است عبارت است از :\r\n( ايده ) يعنى مطلق تصورات ذهنى ( اعم از حسى ، خيالى و عقلى ) ( ايده‌آليزم ) مسلك كسانى كه تصورات ذهنى را اصيل مىدانند و به وجود خارجى صور در عالم خارج قائل نيستند .\r\nاز لحاظ اينكه ( ايده‌آليزم سوفيسم ) بر انكار بديهيات و هيچ و پوچ پنداشتن جهان خارج بنا گذاشته شده است در نقطهء مقابل ( رئاليزم ) ( اصالت واقعيت ) قرار گرفته است .\r\nرئاليزم : اين كلمه از اصل ( رئل ) كه به معناى واقع است مشتق\r\n\r\n","description":"","footnote":"","page_name":" مقدمه 6 ","page_number":8},
  {"content":"\r\n\r\nشده و به معانى مختلفى در طول تاريخ استعمال شده است در فلسفه ( اسكولاستيك ) براى كسانى كه براى كلى وجود مستقل از افراد قائل بودند ( رئاليست ) يا واقعيون ، و براى كسانى كه هيچ نوع وجودى براى كلى در خارج و در ذهن قائل نبودند و آن را لفظ خالى مىدانستند ( نوميناليست ) يا اسميون و براى آنها كه براى كلى تنها وجود تصورى و ذهنى قائل بودند ( ايده‌آليست ) يا تصوريون مىگفتند .\r\nاما معناى اصطلاحى ( رئاليزم ) كه اخيرا جايگاه اصولى و اساسى خود را پيدا كرده است عبارت است از ( اصالت واقعيت خارجى ) و با تعبير دقيق رئاليزم همان فلسفه است و متافيزيك را مىتوان در اين آيينهء حقيقت‌نما دريافت و ارزيابى كرد .\r\n\r\nمتافيزيك از ديد مكتب عقلى و تجربى\r\nبطور عمده دو طرز تفكر در شناخت تصديقى در مقابل هم قرار گرفته است تفكر عقلى و تفكر حسى كه به عنوان دو مكتب فلسفى عرض اندام كرده‌اند اين دو مكتب در جهت ايجابى و اثباتى در محدودهء حس و تجربه و برهان علمى با هم اختلافى ندارند . مثلا اعتراف دارند كه راديوم در نتيجه انفجار داخلى تشعشعاتى از خود\r\n\r\n","description":"","footnote":"","page_name":" مقدمه 7 ","page_number":9},
  {"content":"\r\n\r\nبيرون مىدهد ، و آب از اكسيژن و هيدروژن تركيب يافته است ، و هيدروژن سبك‌ترين عنصرهاى طبيعت از نظر وزن اتمى است و . . .\r\nاما از اين سطح فراتر و در مسائل متافيزيكى تنها مكتب عقلى توان ديد و شناخت آن را دارد ؛ مكتب تجربى كه نظر مكاتب مادى به ويژه ماركسيستى است بر پايهء انكار غير ماده بنا شده است ، مكتب تجربى هستى را مساوى با ماده مىداند و ميدان ديدش تنها تجربه و حس است چنانچه پرچم‌داران اين مكتب همچون هگل ، ژان لاك ، باركلى ، مائو ، ماركس و انگلس و غيره با صراحت آن را ابراز كرده‌اند و تمام هستى را در دايرهء كوچك ماده به انحصار كشيده‌اند و نه تنها مسايل متافيزيكى را مورد ترديد قرار نداده‌اند كه با قاطعيت به نفى و انكار آنها پرداخته‌اند ! ! ! از زاويهء اين انديشه‌هاى خام و بىاساس بود كه ، مكاتب پوچ‌گرائى همانند : نهيليزم ، هيپيزم ، پنكيزم و غيره عرض اندام كرده‌اند كه جز درد سر چيزى براى بشريت به ارمغان نياورده‌اند .\r\nدر پيچ و خم‌هاى علم و فلسفه افكار پير هون ، ديود هيوم ، ميخاييل با كونيسن ، اوگست كنت و غيره سدهاى بزرگ را در مسير تكامل علمى و فلسفى ايجاد كرده‌اند و با ژرف‌نگرى روشن مىشود كه بينش فلسفهء تجربى نه تنها از اثبات متافيزيك عاجز است كه از\r\n\r\n","description":"","footnote":"","page_name":" مقدمه 8 ","page_number":10},
  {"content":"\r\n\r\nاثبات خود ماده نيز ناتوان است چون چشم تجربه ظواهر را مىبيند نه خود ماده و جوهر كه جامع صفات است ، از اين لحاظ است كه عدهء از حسيون بازگشت به شك نموده‌اند و تعداد حتى اصل ماده را انكار كرده‌اند ! ! ! در واقع در علوم طبيعى كليهء نظريه‌هاى تجربى بر پايهء بعضى قضاياى مستقل عقلى استوار شده‌اند كه تنها عقل قدرت درك آنها را دارد . از قبيل اصل عدم تناقض . اصل عليت و اصل سنخيت بين علت و معلول ، تجربه و حس از درك و اثبات آنها كاملا عاجز و معذور است .\r\nاما مكتب عقلى و ديدگاه غير تجربى كه جهان را در پرتو رئاليزم مورد مطالعه قرار داده است انحصار ماده را در هم شكسته و حوزهء معارف انسانى را از مرزهاى حس و تجربه فراتر برده است از اينجاست كه انسان توان‌بخش قضاياى متافيزيكى را تنها با ميزان فلسفه و حكمت مىتواند پيدا كند  ( وَ مَنْ يُؤْتَ الْحِكْمَةَ فَقَدْ أُوتِيَ خَيْراً كَثِيراً ) \r\n\r\nجهان‌بينى و متافيزيك\r\nاز آنجائى كه بشر با جهان در ارتباط بوده است ناگزير از مطالعه‌اى در جهان است و يكى از اساسىترين انديشه‌هاى او بدست آوردن\r\n\r\n","description":"","footnote":"","page_name":" مقدمه 9 ","page_number":11},
  {"content":"\r\n\r\nيك جهان‌بينى كامل ، منطقى و عمومى است .\r\nلذا جهان‌بينىهاى گوناگون براى بشر پديد آمده است كه بطور كلى تقسيم مىشود به سه قسم : جهان‌بينى علمى ، جهان‌بينى فلسفى و جهان‌بينى دينى .\r\nارزيابى سه نوع جهان‌بينى\r\n1 - جهان‌بينى علمى ، در دايرهء نسبتا كوچك عرض اندام مىكند و مستقل از فلسفه نمىتواند چهرهء واقعى جهان را به نمايش بگذارد چون علم به بررسى جزئيات مىپردازد سپس فرضيه ارائه مىدهد و در نتيجه به آزمايش عملى اقدام مىكند و با پيمودن اين مراحل سه‌گانه به عنوان يك اصل مطرح مىشود و در عين حال منتظر فرضيه‌هاى ديگرى نيز است كه اگر فرضيهء كاملترى پيدا شود جانشين او خواهد شد . با آنكه اين جهان‌بينى از ويژگىهاى قابل توجه برخوردار است مانند اينكه : دقيق ، مشخص و توانائىبخش است .\r\nو از نزديك‌ترين راه در قلمرو محدود خود افكار و انديشه‌ها را به هدف مىرساند و مىتواند دربارهء كوچك‌ترين پديدهء طبيعى سدها و هزارها آگاهى ارائه دهد و چون مكروسكوب قوى ذره‌هاى\r\n\r\n","description":"","footnote":"","page_name":" مقدمه 10 ","page_number":12},
  {"content":"\r\n\r\nطبيعت را مورد ارزيابى قرار بدهد اما قدرت معرفى كامل متافيزيك را ندارد و در واقع اين جزءشناسى است نه كل‌شناسى .\r\n2 - جهان‌بينى فلسفى ، اگر چه از آن دقت و ذره‌نگرى علوم تجربى برخوردار نيست اما ويژگىهاى منحصر بفرد دارد كه به عنوان عالىترين جهان‌بينى مطرح است و اين جهان‌بينى متكى بر اصولى است كهاولا از بديهيات اوليهء عقليه است ثانيا ارزش نظرى مطلق دارد ثالثا عام و فراگير است كه شامل متافيزيك نيز مىشود رابعا پايدار و ثابت و غيره قابل تغيير بوده و رنگ جاودانگى دارد . و با قدرت آن مىتوان همهء عالم و تمام هستى را مورد مطالعه قرار داد و از اين ديدگاه است كه متافيزيك به آسانى در چشم‌انداز بشر قرار گرفته است و همين جهان‌بينى به عنوان متين‌ترين تكيه‌گاه ايدئولوژى وجود عينى پيدا كرده است و چهرهء متافيزيك را به وضوح به نمايش گذاشته است .\r\n3 - جهان‌بينى دينى ، منبع جهان‌بينى دينى وحى و الهام است كه با ديد حكيمانه از اسرار شگفت‌انگيز جهان پردهء ابهام را برداشته است ( البته بشر با پيشرفت علم و ساينس ، فلسفه و حكمت توان فهم قسمت آنها را پيدا خواهد كرد )\r\n\r\n","description":"","footnote":"","page_name":" مقدمه 11 ","page_number":13},
  {"content":"\r\n\r\nجهان‌بينى دينى نيز عام و شامل است و ا استدلال و برهان عقلى برخوردار است چنانچه در سراسر قران و بيانات پيامبر بزرگوار اسلام و ائمهء طاهرين ( ع ) مشهود است و به علاوه از اصالت ، قداست و متانت فوق العاده‌اى برخوردار است كه دست جهان‌بينى علمى و فلسفى به آن نرسيده است . و از اينجا است كه پنجره نورباران علم كلام و معارف اسلامى با دست نيرومند متكلمين متعهد به روى بشريت گشوده شده است و پرچم‌داران علم كلام با اقامه براهين و دلايل كلامى و استمداد از اصول خلل‌ناپذير فلسفى و منطقى گوهر معارف اسلامى را در صدف حقيقت گذاشته به بشريت عرضه كده‌اند چنانچه در كتاب حاضر ( متافيزيك ) مطالعه مىفرماييد .\r\nآرى خواننده عزيز !\r\nكتاى را كه در دست داريد كتابى است متين ، عميق و پر محتوى ، و يك دوره اصول عقايد و معارف اسلامى . مستدل در آن بحث و بررسى شده است .\r\nويژگىهاى كتاب حاضر را مىتوان چنين برشمرد :\r\n1 - اين كتاب از ديدگاه جهان‌بينى فلسفى ، علمى و دينى جايگاه بس رفيعى دارد ، زيرا با دلايل منطقى ، فلسفى ، علمى و با\r\n\r\n","description":"","footnote":"","page_name":" مقدمه 12 ","page_number":14},
  {"content":"\r\n\r\nشواهدى از متون مكتب وحى مجهز شده است .\r\n2 - در اين كتاب علاوه بر امور عامه ، اثبات وجود خدا ، صفات خدا و . . . نبوت ، امامت و معاد نيز مورد ارزيابى قرار گرفته است كه روشن مىشود از ديدگاه مؤلف بزرگوار همهء اين مباحث مجموعهء به هم پيوسته و ناگسستنى است .\r\n3 - با توجه به عمق و پيچيدگى اصل مطالب از نظر علم و فلسفه در اين كتاب كليهء آن مطالب بسيار روان ، روشن ، و در عين حال فشرده و دقيق بيان شده است .\r\n4 - در روزگارى كه بخش اعظم جهان به ويژه كشور افغانستان در ظلمت‌كدهء شب يلداى ماركسيسم بسرمىبرد و مكتب دروغين ماركسيسم با پيوند ناميمونش با جهان سياست به عنوان پشتوانه ديكتاتورى مطلقه بر بيش از نيم جهان سايه افكنده بود و بشريت را با مشت از خرافات به اصطلاح ( فلسفه ماترياليزم ديالكتيك ) و احيانا با سر نيزه به سوى پرتگاه لاقيدى ، لامذهبى و مادىگرائى مىكشاند تا آنجا كه در دانشگاه‌ها و مراكز دين و دانش به دين و ديانت تاخت و تاز مىشد و دين و مذهب افيون جامعه قلم‌داد مىشد ، سفسطه‌هاى مضحك به جاى فلسفه ، كرسىهاى تدريس را در اختيار گرفته بود ،\r\n\r\n","description":"","footnote":"","page_name":" مقدمه 13 ","page_number":15},
  {"content":"\r\n\r\nفلسفه اسلامى ، علم كلام ، تفسير ، فقه اصول ، حديث ، رجال و غيره در محافل عام و خاص به مسخره گرفته مىشدند در چنين شرايط حساس زمانى و اجتماعى ، بلندترين قلهء فقهى و فلسفى كشور فقيه انديشمند و متكلم خيبر حضرت آية ا . . . العظمى محسنى ( دام ظله العالى ) كتابهاى زياد در علوم مختلف از جمله كتاب حاضر را تأليف و به دسترس نسل آگاه جامعه قرار داد و مهم‌ترين خدمتى را به دل باختگان مكتب اسلامى فرمودند :\r\nبجا مىدانم پيشنهاد كنم ، كتاب حاضر جزء كتابهاى درسى دانشگاه قرار گبيرد و نيز ترجمه عربى آن در حوزه‌هاى دينى تدريس شود .\r\nاللهم وفقنا للعلم و العمل الصالح\r\nحاج سيد محمد طاهر مدرسى\r\n\r\n","description":"","footnote":"","page_name":" مقدمه 14 ","page_number":16},
  {"content":"\r\n . \r\n","description":"","footnote":"","page_name":" 1 ","page_number":17},
  {"content":"\r\n . \r\n","description":"","footnote":"","page_name":" 2 ","page_number":18},
  {"content":"\r\n\r\n\r\n[ پيشگفتار 
  ]\r\nبسم اللّه الرّحمن الرّحيم\r\nخداى من . معبود يگانهء من :\r\nتو ظاهرتر از آنى كه بوسيلهء دليل و برهان اثبات گردى ، تمام مراتب طبيعت مجالى و مظاهر وجود و علم و قدرت و حكمت تو مىباشد .\r\nموجودات خارجى و عينيّتهاى واقعى همه رشحات فيض وجود تواند ، پس چه وجودى خواهد بود كه از وجود تو روشن‌تر باشد تا راهنماى ما بسوى تو گردد .\r\nبلى خودت بر خودت دلالت ميكنى و خودت ما را بسوى احديتت راهنمائى و جذب مينمائى . انت الّذى اشرقت الانوار فى قلوب اوليائك حتّى عرفوك و وجدوك فيامن دلّ على ذاته بذاته .\r\n\r\n","description":"","footnote":"","page_name":" 3 ","page_number":19},
  {"content":"\r\n\r\nآفريدگار مهربان من .\r\nمن با تمام هستى خود ترا حمد و ثنا ميگويم و از اقرار بعجز خود از معرفت ذات و صفات و از اداء شكر نعمتهاى تو لذت ميبرم :\r\nاى خداى عالم مجردات و جهان ماديّات .\r\nدرود نامحدود خود را بر روان‌هاى مطهرهء و مقدّسهء انبياء ، گرامى و هاديان خلق خود بويژه بر روح اطهر و اقدس سردار انبياء منجى عالم بشريت واسطهء فيض خود خاتم المرسلين قائد عظيم‌الشأن اسلامى حضرت پيامبر بزرگوار و ائمه عترت و ياران شايسته او بفرست .\r\nپروردگارا :\r\nتو ميدانى كه من از نوشتن اين رساله نفع مادى را در نظر ندارم بلكه هدف من راهنمائى روشنفكران عزير كشور مىباشد و آرزوى بزرگ من تنوير ذهنيّت نسل جوان به دين آسمانى تو ، كه متضمّن خوشبختى ابدى آنانست مىباشد .\r\nغرضم اينست كه جوانان ما بدانند اسلام ، اساسى جز علم و فلسفه و حقيقت چيز ديگرى ندارد . و لذا در زندگى خود نبايد فريب شهرت و غرور و مكر بيگانگان را بخورند و از خدا و دين و كمال و حقيقت سعادت محروم مانند .\r\nخداوندا ! تو مرا درين راه يارى بفرما ، تو دائم الفضل و الاحسان ميباشى .\r\n\r\n","description":"","footnote":"","page_name":" 4 ","page_number":20},
  {"content":"\r\n\r\nخوانندهء عزير !\r\nاين كتاب متضّمن يك دوره مباحث اعتقادى و معارف اسلامى است ، كه در چهارچوب علم و فلسفه تأليف گرديده ، و تا جائى كه توانائى نگارنده اجازه داده مباحث مذكور خيلى ساده و روشن مطرح شده و اساس آنها را دلائل علمى و براهين عقلى تشكيل داده از تعقيب و عناد اجتناب به عمل آمده و در تحصيل حقايق قضاوت عادلانه شده و اميد است خوانندهء عزيز نيز بروش انصاف و حق‌بينى مطالب كتاب را مطالعه نموده و حوصلهء خود را در تأمل و تعمّق آنها از دست ندهد .\r\nاللّهمّ ما بنا من نّعمة فمنك لا إله الّا انت استغفرك ربّى و اتوب اليه .\r\n\r\n","description":"","footnote":"","page_name":" 5 ","page_number":21},
  {"content":"\r\n\r\n\r\nاحكام سه‌گانهء عقلى\r\nمفاهيمى كه در ذهن ما تحقق پيدا ميكنند و انعكاساتى كه از عالم خارج در خاطرهء ما نقش مىبنددد ، با تمام تفاوتهائى كه از جهات گوناگون دارند ، از سه حال خارج نيستند . زيرا مفهوم ذهنى در زير شعاع عقلى كه با مصداق واقعى و خارجى خويش مقايسه ميگردد يا وجود آن مصداق از خودش بوده ، و يا اينكه نيستى و عدم ، ذاتى وى بوده ، و يا آنكه ذات آن از خود وجود و عدمى نداشته ، تابع علل و عوامل خارجى مىباشد .\r\nموجوديكه در عالم خارج ، در وجود خود تابع ديگرى نبوده و هستى آن از خود وى بوده ، بلكه نفس هستى باشد . آن را باصطلاح فلاسفه واجب الوجود ( يعنى صاحب هستى حتمى ) ميگويند و موجودى كه در حد ذات خودش نه متصف بهستى باشد و نه به نيستى بلكه قابليّت هر دو حالت را داشته باشد و در اتصاف خود بيكى از ان دو\r\n\r\n","description":"","footnote":"","page_name":" 6 ","page_number":22},
  {"content":"\r\n\r\n( هستى و نيستى ) تابع اسباب بيرونى باشد آن را ممكن الوجود مينامند .\r\nمفهوميكه در خارجم وجود را قبول ندارد بلكه عدمش ضرورى و لاينفك است آن را ممتنع الوجود و محال اسم گذاشته‌اند .\r\nمفهوميكه هستى و نيستى هر دو را از خود داشته باشد . كه شق چهارم اين تقسيم شود . قابل فرض نيست ، بلكه يكى از افراد ممتنع الوجود كه شق سوم است مىباشد ، زيرا معقول نيست يك شئ در حال واحد و نسبت واحدهم موجود باشد ، و هم معدوم .\r\nازين بيانات اين موضوع واضح شد كه تمام مفاهيم ذهنيه داخل يكى ازين سه عنوان است .\r\n1 - واجب الوجود و ضرورى الوجود\r\n2 - ممكن الوجود\r\n3 - ممتنع الوجود ، ( محال )\r\nو معقول نيست كخه ما مفهومى را فرض كنيم كه يكى ازين سه عنوان را نداشته باشد ، چنان كه معقول نيست يك مفهومى داراى دو عنوان از عناوين سه‌گانهء مذكور باشد . همانطوريكه ممكن نيست هيچ جسمى از عنوان متحرك و يا ساكن خارج باشد و يا جسمى با فرض وحدت همه جهات داراى هر دو حالت متضاد سكون و حركت باشد .\r\nواجب الوجود همان موجودى است كه مصدر همهء كائنات مىباشد ، و در تشخيص مصداق و صفات آن بين خداپرستان و ماديها اختلاف\r\n\r\n","description":"","footnote":"","page_name":" 7 ","page_number":23},
  {"content":"\r\n\r\nواقع شده است .\r\nممكن الوجود كه عبارت از تمام موجودات مادى و مجرد ( بر فرض ثبوت مجردات ممكن ) است مخلوق آفريدگار جهان است .\r\nممتنع الوجود از قبيل اجتماع وجود و عدم ( با حفظ تمام وحدات معتبره در تناقض ) اجتماع دو ضد ، دور ، تسلسل ، و امثال آن از قبيل دو دو سه در بطلان مىباشد .\r\n\r\nرفع اشتباه\r\nحالا ممكن است بعضىها استبعاد كنند كه چطور وجود و هستى موجودى عين ذات او بوده و بدين وسيله ازليّت و ابديّت داشته باشد و در هستى خود از علل خارجى بىنياز باشد ؟\r\nولى بايد متوجه بود كه همچه يك موجودى را كه واجب - الوجود مينماميم تمام عقلاى جهان و دانشمندان بشريت پذيرفته‌اند ، مادييّن مانند مليين ( خداشناسان ، متافيزيسن‌ها ) چنين هستى را قبول دارند ، و در دنيا احدى منكر آن نيست ، بلكه مورد اتفاق همه عقول انسانها است و گويا از مسلّمات فطرت بشر است .\r\nبلى ! گفتگوئى كه است اينست كه اين موجود غير مخلوق و مبدء همهء موجودات آيا ماده و تحت تسلّط زمان و مكان و تحول است يا اينكه از مادّه و آثار آن مجرد بوده و ما فوق طبيعت است ؟\r\nچنانچه بعدا بطور تفصيل ما به اين موضوع رسيدگى خواهيم نمود .\r\nباز هم براى روشنى بيشترى مثال ديگرى ( تمثيل ناقص است )\r\n\r\n","description":"","footnote":"","page_name":" 8 ","page_number":24},
  {"content":"\r\n\r\nمىآوريم ، رطوبت همه چيزها از آب است ولى رطوبت آب ذاتى آب است و از جاى ديگر نيامده ، بلى خود آب بنوبه خود يكى از موجوداتى است كه از دو عنصر مخصوصى به عمل آمده ولى رطوبت و ترى آب از خود اوست روشنائى همه چيز بنور است و روشنى نور به خود نور است و به چيز ديگرى روشن نشده ، چربى همه چيز بروغن است ، ولى چربى روغن از جاى ديگر نيامده .\r\nبه همين تقريب ميگوئيم وجود كائنات از طرف واجب الوجود است ولى وجود او ذاتى اوست ، بلكه هستى وى نفس ذات او مىباشد .\r\n\r\nامتياز فلسفه از علم\r\nموضوع فلسفهء وجود ، و مسائل فلسفه عبارت از آثارى است كه بر وجود بدون كدام حيثيّت ديگرى عارض ميگردد . مثل امكان ، وجوب ، وحدت ، كثرت ، عليّت و معلوليّت و امثال آنها و از عدم و بعضى احكام آن مانند امتناع بمناسباتى بحث مىشود .\r\nآثاريكه به لحاظ خصوصيّات فيزيكى و هندسى و رياضى و شيميائى و غيره بر موجود عارض ميگردد ، از قلمرو فلسفه خارج بوده و بعلوم تجربى مربوط ميگردد ، و از جمله‌ى مسائل علوم شمرده مىشود .\r\nلذا افق فلسفه وسيع و احكام او عمومىتر مىباشد و بجهات معينه‌اى اختصاص ندارد . برعكس علوم تجربى كه هر كدام آنها از يكرشته مسائل معينه‌اى كه بيك موضوع خاصى ( كه خصوصيّت زايدى چون طبيعى و مقدارى و عددى و غيره بر اصل عنوان وجود\r\n\r\n","description":"","footnote":"","page_name":" 9 ","page_number":25},
  {"content":"\r\n\r\nدارد ) متعلّق است بحث مىكند .\r\nنتيجه‌اى كه ازين فرق بدست مىآيد اينست كه اگر يك شئ در يكى از علوم تجربى بثبوت نرسيده نبايد آن را بطور كلّى نفى كرد چه اندازه ديد علوم محدود است ، ممكن در علم ديگر و يا در فلسفه وجودش ثابت شده باشد ، و بگفتهء علم منطق از نفى خاص نفى عام لازم نمىآيد ، مثلا نبودن محمود در خانه دليل نبودن او در همه شهر و يا نبودن او در شهر دليل نبودش در همه كشور نميشود .\r\nولى اگر فلسفه چيزى را نفى كند ، نفى او نفى مطلق است و انتظار اثبات او در علوم تجربى غلط و بىمورد است ، و باصطلاح منطقى نفى عام مستلزم نفى خاص است ، مثلا اگر محمود در افغانستان نبود در شهر بلخ و در خانه خود نخواهد بود .\r\nبلى ممكن است فلسفه دربارهء موجودى حكمى صادر نكند و ساكت باشد ولى عولم وجود او را ثابت كند ، و چنانچه يك شئ در علمى ثابت شود ، فلسفه انكارى نسبت به آن ندارد .\r\n( فرق ديگر ) علم در مسائل خود نياز قطعى و احتياج دائمى بحس دارد ، در حالى كه فلسفه چنين ضرورت هميشگى بحس و تجربه ندارد ، و مىشود كه بدون حس هم مسائل معقولى داشته باشد ، چنانچه مسائلى هم دارد ، كه در اثبات آنها متحتاج بحواس است .\r\nآرى فلسفه و علم يا بعبارت ديگر عقل و حس از خود حدود معينى دارند كه از آن تجاوز نمىكنند و نه مىتوانند تجاوز كنند .\r\n\r\n","description":"","footnote":"","page_name":" 10 ","page_number":26},
  {"content":"\r\n\r\nمسائل زيادى كه ماديها دربارهء آن جنجال برپا ساخته‌اند و خيال ميكنند از آنها بعنوان اسلحه‌اى عليه خداپرستان استفاده ميكنند غالبا از مراعات نكردن حدود عقل و حس و خلط كردن مسائل علم بفلسفه است :\r\nعلم و ساينس و حس هيچ وقت نمىتوانند از امكان و امتناع و وجوب و امثال آن از احكام غير حسى صحبتى بميان آورند ، زيرا از توانائى و قدرت آنها خارج است ، چنانچه فلسفه نمىتواند از وقوع و ثبوت اشياء معينه ممكنه در خارج خبر دهد مگر اينكه از يكى از حواس ظاهرى و يا باطنى استمداد كند « 1 »\r\nخوانندگان گرامى ما اگر اين نكته را بخاطر بسپارند در مباحث آيندهء بهتر مىتوانند حقايق را بفهمند و از اشتباهات زيادى بدور بمانند .\r\n\r\nاعتبار احكام عقلى غير حسّى\r\nدر اينجا ممكن است ، بعضى اين گفتهء مبتذل را بميان آورند كه ما احكام عقلى را قبول نداريم ، امكان ، وجوب ، و امتناع در لابراتوار كشف نشده و تحت حس ما نيامده و چيزى كه محسوس نباشد قابل اعتماد نيست .\r\n\r\n\r\n","description":"","footnote":"\r\n( 1 ) ولى وجود واجب الوجود كه وقوعش محتاج علّت يا عللى نيست بلكه نفس محال نبودن آن موجب وقوع اوست مورد حكم قرار ميگيرد ( دقّت شود ) چنانچه حس از حدوث يكشئ و زوال آن ميتواند امكان او را در نظر عقل ثابت سازد و بعقل در حكمش كمك كند .\r\n","page_name":" 11 ","page_number":27},
  {"content":"\r\n\r\nاين ايراد در سرنوشت فلسفه و احكام عقلى تأثير فراوانى دارد و در خور دقت و توجه شايان است و ما بكمك خداوند آن را مورد بحث قرار داده و به بهترين منطق آن را باطل ميسازيم .\r\nادراكات انسانها سه منبع دارد ، و همين منابع سه‌گانه است كه موجب معلومات و مدركات انسانها ميگردد .\r\n( 1 ) حواس پنجگانه ظاهرى ، باصره ، سامعه ، ذائقه ، لامسه ، شامه ،\r\n( 2 ) وجدان و يا حس باطنى كه بوسيلهء آن گرسنگى ، غم شادى ، و سائر صفات نفسانى درك مىشود .\r\n( 3 ) عقل يعنى همانطوريكه عقل در حيات تأثير دارد ، بدون از احتياج به حواس نيز ادراكاتى دارد كه بنام مستقلّات عقليّه و غيره ياد مىشود ، چنانچه مدركات حواس را محسوسات و مدركات وجدان را وجدانيات ميگويند .\r\nاكثر عقلا و دانشمندان بشرى قائل باعتبار و حجيّت تمام اين ادراكات هستند ، و براى مدركات آنها واقعيت‌شان را قبول دارند ، چه اين واقعيت در خارج باشد يا در افق ديگر ، جماعتى منكر همهء معلومات و مدركات هستند و هيچ چيز را قبول ندارند و همهء كائنات را موهوم ميدانند ، و اين طائفه باسم سوفسطائىها معروفند ، افلاطون و ارسطو تا حدود زيادى با فلسفهء خود مردم را از شر آنها نجات دادند ولى پس از ارسطو طايفه‌ى ديگرى پديد آمدند ، كه مانند اسلاف خود\r\n\r\n","description":"","footnote":"","page_name":" 12 ","page_number":28},
  {"content":"\r\n\r\nموجودات خارجى را نفى قطعى نمكيردند ؛ لكن به همه چيز به نظر شك و ترديد مىنگريستند ، و اينها بنام لاادريّون و شكاكان معروف شدند و دستجات ديگرى هم پيدا شدند كه ذكر آنها چندان فائده‌اى ندارد .\r\nدو سه قرن قبل بر اثر فاقد بودن غرب از يك فلسفهء منظم و موزون دوباره در اذهان يكعدّه از مردم مغرب‌زمين خيالات شكاكى جاى گرفت و شايد بتوان اين نظريه يعنى انكار موجودات را يكى از معانى ايده‌اليسم قرار داد تا جائى كه امروز از لفظ ايده‌اليسم همان سفسطه دانسته مىشود ، البته گفتگو با اين طائفه فائده‌اى ندارد ، بلكه بايد سيم برق را به آنها متصل نمود تا اقرار كنند كه برق وجود خارجى دارد . ولى اقناع شكّاكان كار مشكلى نيست ، مىشود كه آنها را راهنمائى بواقع نمود ، زيرا وقتى ميگويند ما بحقايق خارجى شك داريم ، به آنها گفته مىشود ، شما اقلا دو حقيقت را قبول كرديد يكى حقيقت ( من و ما ) و ديگرى حقيقت ( شك ) و از همين راه بعيد نيست آنها را ببطلان عقيدهءشان متوجه نمود .\r\nدسته‌ى ديگر ازدانشمندان حيات تنها را بىارزش ميدانند « 1 » و اعتماد آنان فقط بادكارات مستقل عقلى است ، زيرا حس قادر نيست عمق و عموميّت اشياء را درك كند و در ادراك ظواهر و جزئيات نيز دچار اشتباه مىشود . اينها موارديرا كه حس در ادراك خود اشتباه\r\n\r\n\r\n","description":"","footnote":"\r\n( 1 ) اين نظريه را فخر رازى بجماعتى از فلاسفهء يونان نسبت داده است مراجعه شود به ص 80 جلد 1 شرح المواقف تا ص 811 آن .\r\n","page_name":" 13 ","page_number":29},
  {"content":"\r\n\r\nمىكند برخ ديگران ميشكند و آنها را بر ابطال دراكات حسى دليل ميآورند .\r\nالبته شكى نيست كه حس اشتباه دارد ، مثلا باصره ، كوچك را بزرگ و بزرگ را كوچك مىبيند ، ولى اين اشتباهيكه در بعض موارد رخ ميدهد دليل نميشود كه ما اعتماد خود را بحس از دست بدهيم آيا اين افراد و همچنان صاحبان نظريه سفسطه و شك در موقعى كه آواز اتومبيل را مىشنوند از نقطه خطر دور ميشوند يا اينكه اعتنائى نميكنند تا اينكه زير ماشين بروند . در حقيقت اين قول مانند قول اول خلاف وجدان و يك نوع ديوانگى است .\r\nاين قول قطع نظر از اينكه مخالف بداهت است و عينيّت جهان مادّى ترديدناپذير است از نظر عقلى جوابهائى هم دارد ، مانند اينكه حس هيچگاه در وجود اشياء حسّى اشتباه نكرده ، و اشتباهيكه ديده مىشود در ماهيّت محسوس است . و بعبارت واضحتر حس هرچند اشتباها چيزيرا بجاى چيز ديگرى ميگيرد ، ولى هيچگاه نشده كه ناچيز را بجاى چيز اشتباه كند . و لا شئ را شئ بداند و مانند اينكه اشتباه در حس نيست ، بلكه در قضاوت و حكومت ذهن است كه ميگويد اين اوست .\r\nدسته چهارم حسيات را قبول دارند ، ولى احكام مستقل عقلى را از درجه اعتبار ساقط مىپندارند و روى اين حساب براى فلسفه اهميتى قائل نيستند ، پيروان اين نظريه را يك عده از رجال مغرب‌زمين\r\n\r\n","description":"","footnote":"","page_name":" 14 ","page_number":30},
  {"content":"\r\n\r\nتشكيل ميدهند و يكى از مهم‌ترين عوامليكه موجب شد ، فلسفه ، يعنى عقليات صرف اهميت خود را در نظر اين عده از دست بدهد فقدان فلسفهء صحيح و معقول در مغرب‌زمين بود ، عقايدى را كه كليسا بر مردم آن ديار عرضه ميكرد غالبا خرافى و مخالف فطرت انسان بود ، و بدتر اينكه بايد تمام فرمايش‌هاى كشيشها و پايها بدون چون و چرا مانند مسائل رياضى پذيرفته شده و مورد اعتقاد قطعى مردم قرار گيرد .\r\nبهر حال غرب هيچ وقت حتى تا امروز فلسفهء اساسى و عميق براى خود پيدا نكرده و موهومات زيادى بعنوان عقليات به مردم عرضه شد ، و لذا همين افراد بودند كه اين عده را بتفريط وادار نمودند و عقليات را از اساس منكر شدند . و خصوصا كه علوم تجربى خيلى از مبانى علمى آن زمان را كه از ساليان گذشته بر اذهان مردم حكومت ميكرد باطل نمود .\r\nدليل اينها اينستكه ما حقايق را درك نميتوانيم ، حس فقط ظواهر طبيعت را درك مىكند و لذا اختلاف زيادى در مسائل فلسفه واقع شده و اين خود شهادت ميدهد كه بشر از ادراك كليات عالم عاجز است .\r\nولى اينها در اشتباهند ، زيرا با اعتراف باينكه عقل قدرت ادراك همه حقايق را ندارد ، بايد گفت كه بسيارى از كليات قابل دركند ، و مانند حسيات مورد جزم و يقين انسان قرار ميگيرند .\r\n\r\n","description":"","footnote":"","page_name":" 15 ","page_number":31},
  {"content":"\r\n\r\nو اگر بنا شد كه ما بواسطه بعضى از اشتباهاتيكه از عجر عقل رخ ميدهد تمام ادراكات عقلى را كنار بگذاريم ، آنوقت بايد حرف دستهء سوم را نيز قبول كنيم و ادراكات حسى را بواسطهء اشتباهات غير قابل انكار حواس ، مردود بشماريم و در نتيجه بايد بدستهء دوم بپيونديم و سوفسطائى شويم .\r\nبلى جمعى از دانشمندان بعلاوهء خود حسيات ، احكام كلى را كه از حسيات انتزاع مىشود نيز قبول دارند ، ولى احكام عقلى صرف را انكار ميورزند .\r\nآرى ، ماترياليستها يا بايد ايده‌آليست شوند ؛ و يا اينكه سر تسليم بمتافيزيك فرود آورند و ادراكات عقلى را قبول نمايند ، زيرا رئاليسم ( يعنى فلسفه ) كه ضد سفسطه است جز در پناه متافيزيك تحقق نمىيابد .\r\n\r\nبطلان انحصار معلومات ما بتجربيات\r\nطرفداران تجربه ميگويند ارزش تمام معلومات انسان بوسيلهء تجربه ثابت ميگردد ، و چيزى كه در تحت نفوذ تجربه واقع نگردد ، اعتبار ندارد و نميشود كه به صحت آن اعتقاد نمود زيرا راهى براى احراز صحت آن در دسترس انسان نيست ، لكن اين نظريه ، بىپايه و فاقد اساس است .\r\nزيرا اين ادعا باطل كنندهء نفس خودش مىباشد ، چون اين نظريه ( كه صحت هر چيز و حقيقت هر شئ بوسيلهء تجربه بايد بدست آيد )\r\n\r\n","description":"","footnote":"","page_name":" 16 ","page_number":32},
  {"content":"\r\n\r\nتجربى نيست ؛ يعنى محال است تجربه مثبت سبب خودش باشد « 1 » وقتى نفس اين ادعاء تجربى نبود لابد عقلى ميگردد ، و بالاخره ثابت مىشود كه انسان وراء تجربيات عقلياتى ( احكام عقلى صرف ) هم دارد پس از قبول اين نظريه بطلان آن لازم مىآيد ( دقّت نمائيد )\r\nحالا اگر از ايراد فوق صرف نظر نموده و نظريهء اين آقايان را بپذيريم و راه تحصيل معلومات خود را منحصر به تجربه بدانيم ولى بايد اينها بدانند كه هرچه مسائل متافيزيكى از اعتبار ساقط مى گردد ، لكن اثبات مادّه نيز غير ممكن ميگردد ، و آنان بايد طبيعت و مادّه را نيز انكار كنند ، زيرا خود مادّه محسوس نيست و مورد تجربه واقع نميشود ، و آنچه حسّى است رنگ و بو و نرمى و درشتى و مزه است ، كه ظواهر و آثار مادّه است نه خود مادّه و لذا جمعى از صاحبان تجربه ، خود مادّه را انكار كرده‌اند .\r\nبلى فقط تنها عقل است كه ميتواند خود مادّه را براى ما اثبات كند و ازين جا دانسته مىشود كه اثبات ماده نيز مانند اثبات مباحث متافيزيكى محتاج به احكام مستقل عقلى مىباشد ، و كسى كه احكام عقلى را ناديده بگيرد بايد خود ماده را شديدا انكار كند و خودش را نيمه سوفسطائى و ايده‌اليست بداند .\r\nراستى تجربيون بچه تجربه‌اى قانون خلل‌ناپذير و قطعى عليّت را مدلّل ميسازند تجربه فقط ميگويد كه حرارت مثلا عقب آتش\r\n\r\n\r\n","description":"","footnote":"\r\n( 1 ) در فلسفه اين موضوع باسم دور ياد مىشود و دور محال است\r\n","page_name":" 17 ","page_number":33},
  {"content":"\r\n\r\nتحقّق مييابد و اما اصل سببيّت آتش از براى حرارت محسوس نيست تا داخل مجرّبات گردد و بايد آنها اين قانون را هم انكار كنند ، و آنوقت است كه تمام علوم باطل خواهد شد ، زيرا اساس همهء آنها بر همين قانون عليّت استوار است .\r\nدر خاتمه بايد اين هم علاوه شود كه محال بودن حصول صد از ضرب سه در سه مانند ضرورت علّيّت نيز از عهدهء تجربه خارج است و جز در پناه عقل اثبات آن ممكن نيست و معلوم نيست طرفداران تجربه چه موققى را درين باره اتخاذ خواهند كرد ؟\r\nبلى اين دلائل بطور قطعى بطلان انحصار اعتبار معلومات را در تجربه براى ما مبرهن مىسازد و حقيقت اينست كه تجربه و احكام خالص عقلى هر دو تا منبع معلومات ما ميباشند و نفى يكى قهرا بنفى ديگرى منجر مىشود . پس لازم است بر ما كه هر دو را قبول داشته باشيم .\r\nماديّين وقتى ديدند ماترياليستى به سود آنان است آن را تبليغ كردند و بعدها كه موضوع از مسير علمى خود خارج و بعالم سياست نيز راه پيدا نمود مشكلات كار بيشتر شد زيرا ديگر رسيدن به حقيقت ، هدف اوّل نبوده ، بلكه هدف چيزهاى ديگرى بود كه دروغ و مغالطه را در راه حصول آن به كار مىانداخت و كار به حدى به رسوائى كشيد كه ماترياليستها بدون خجالت ميگفتند كه رئاليسم فقط در ماترياليستى است ، و متافيزيكى مساوى ايده‌اليسمى و\r\n\r\n","description":"","footnote":"","page_name":" 18 ","page_number":34},
  {"content":"\r\n\r\nسفسطه است ! ! !\r\nخيلى خوب ، حالا برگرديم و از بيانات بالا نتيجه‌گيرى كنيم !\r\nاولا - ادراكات حسى معتبر است .\r\nثانيا - ادراكات عقلى نيز اعتبار دارد .\r\nثالثا - انكار يكى از اين دو منجر بانكار ديگرى مىشود .\r\nرابعا - انسان بايد يا عقليات را قبول كند و يا اينكه ايده - آليست بشود يعنى رئاليسم با قول سوم و چهارم كه ماترياليستها طرفدار آن بودند سازش ندارد .\r\nحالا كه اين موضوع فهميده شد برميگرديم بسوى مقصد خود كه بيان احكام سه‌گانهء عقلى يعنى امكان و امتناع و وجوب بود .\r\n\r\nخواص واجب\r\nدر جهان هستى امكان ، با چيزهائى است كه امكان آنها مسلّم است ، ولى ووقع و وجود آنها مشكوك يا نيستى آنها مسلّم است ، مثلا ممكن است فلانى سرمايه‌دار باشد ، و آن ديگرى وزير باشد ، در كابل زمستان برف نبارد ، آن تصادم وحشتانك ترافيكى بوقوع نه پيوندد و . . . ليكن اين امكان‌ها با وجود خارجى ملازمه ندارند زيرا عدم آنها نيز ممكن است ، و لذا وقوع و يا عدم اين قضايا و امثال آنها از نفس امكان آنها گرفته نميشود بلكه انسان بسراغ عوامل و علل خارجى آنها ميرود .\r\nولى مفهوم واجب الوجود بر خلاف مفهوم ممكن الوجود داراى\r\n\r\n","description":"","footnote":"","page_name":" 19 ","page_number":35},
  {"content":"\r\n\r\nاين خاصيّت و امتياز است كه مصداق آن اگر ممتنع و محال نبود ، حتما در عالم خارج ثابت و محقق و موجود است و محتاج بسبب نيست .\r\nاين موضوع با آنهمه اهميتى كه در مباحث آينده خداشناسى دارد و با آن همهء بىاعتنائى كه در كتب دانشمندان فلسفه و كلام به آن شده داراى اساس قوى و برهان قطعى مىباشد ، زيرا چنانچه سابقا دانستيم مفهوم واجب الوجود در مقابل مفهوم ممكن است ، يعنى واجب مفهومى است كه شخص آن در خارج داراى وجود ذاتى و ضرورى بوده باشد پس وقتى چنين مفهوم داخل عالم محالات و ممتنعات نشد قهرا در خارج وجود دارد ، و سؤال كردن از علّت تحقق و سبب وجود او غلط محض و جهالت بفرض بحث است ، چه دانستيم كه وجود واجبى سبب پذير نيست اگر واقع شود ضرورى و بنفس خود قائم است . و لذا معقول نيست كه ما در تصديق خود بوجود او منتظر اثبات علل و عوامل خارجى وجود او باشيم ( توجه كنيد كه مطلب دقيق است )\r\nنگارنده اين خاصيّت را در بعضى از كتب خود بقاعدهء ملازمه موسوم نموده است ، يعنى مجرد محال نبودن واجب مستلزم وجود خارجى اوست و فحص كردن از علت وقوع و وجود آن پس از عدم امتناع آن كار باطل و بيهوده است ، زيرا واقعيّت وجود واجبى بىنيازى از سبب است .\r\nخوانندگان گرامى اگر به اين بيان مختصر دقت كنند به زودى استحكام اين قانون بزرگ فلسفى را كه تأثير زيادى در مباحث عقلى\r\n\r\n","description":"","footnote":"","page_name":" 20 ","page_number":36},
  {"content":"\r\n\r\nآيندهء ما دارد درك خواهند كرد .\r\nمفهوم كلّى واجب الوجود با قطع نظر از اين خاصيّت خواص ديگرى هم دارد كه از لوازم لاينفك اوست و از آن جمله بساطت و نفى تركّب است .\r\nواجبالوجود خواه بدلخواه مليين ( خداشناسان ) تفسير شود ، و خواه طبق مدعاى ماديّين ، با تركيب از دو چيز يا چند چيز سازش ندارد و فقط تنها مفهوم ممكن الوجود است كه ميتواند تركّب را قبول كند ولى بساطت و عدم تجزيه واجب حتمى و ضرورى است « 1 » ،\r\nزيرا مركب در وجود و قوام هستى خود احتياج باجزاء خود دارد و نميشود كه اجزاء را عامل وجود آن ندانست ، و علامت ماده مركب به عامل تركيب نيز ضرورت دارد و بر اين اساس هر مركب به دو چيز احتياج پيدا مىكند باجزاء و فاعل تركيب ، در حالى كه مفهوم واجب داراى بىنيازى مطلق است و هستى او به هيچ چيزى احتياج ندارد و الّا ضرورى و ذاتى نبوده مولود اسباب خارجى ميگردد ، و در نتيجه فرض ما كه واجب الوجود بوده باشد ، به ممكن الوجود تبديل مىشود .\r\n\r\n\r\n","description":"","footnote":"\r\n( 1 ) خواه اجزاء مقدارى باشد يا اجزاى معنوى ( كه اصطلاح فارابى حكيم معروف در مورد هيولا و صورت است ) و يا اجزاء عقلى و چون تفصيل آن براى نسل جوان ما سهل الهضم نبود ذكر نگرديد .\r\n","page_name":" 21 ","page_number":37},
  {"content":"\r\n\r\nخواص ديگرى هم براى مفهوم واجب الوجود است كه بعضى از آنها براى آنانيكه فلسفه و كلام نخوانده‌اند قابل درك نيست ، و پاره‌اى از آنها اگر قابل درك باشد ولى سهل و ساده نيست و محتاج به تفكر عميق و دقيقى نيست ، و بعضى از آنها در مباحثهء صفات خداوندى خواهد آمد و بعضى از آنها آنقدر مهم نيست كه ذكر شود .\r\nولى به اين نكته بايد متوجه بود كه ما در تحليل مفهوم واجب الوجود و تحقيق خواص آن بر عليه ماديّين سخن نگفته‌ايم ، بلكه مطالب بالا حقايق علمى مىباشد كه خواه خداشناس باشيم خواه مادّى بايد آن را قبول كنيم .\r\n\r\nخواص ممكن الوجود\r\nحالا كه پاره‌اى از خواص واجب را دانستيم خوبست به مفهوم ممكن بپردازيم و آن را در منطق عقل و خرد تحليل كنيم .\r\nممكن الوجود مفهومى بود كه ماهيّت آن در حريم ذات خود تقاضاى هستى و نيستى را نداشت و ترجيح هر كدام بر ديگرى و متصف شدن وى بوجود خارجى و عدم ، تابع اسباب خارجى بود .\r\nبارى هيچ ممكن موجودى بدون سبب نخواهد بود ، و هيچ ممكنى بدون علّت تحقّق نخواهد يافت و اين موضوع تا حدود زيادى حسى و مشهود است كه محتاج به بحث نيست .\r\nعلم هم مانند فلسفه تمام ماديات و پديده‌هاى مادى را تابع علل و اسباب معينهء آن ميداند ، و اساسا بناى تمام علوم تجربى كه زندگانى\r\n\r\n","description":"","footnote":"","page_name":" 22 ","page_number":38},
  {"content":"\r\n\r\nبشر بر آن استوار است ، همين قانون است كه هر چيز مادى و عارضه ان از خود سبب ميخواهد بايد عقب علّت آن رفت ، مثلا علم طب معالجهء امراض را از تشخيص اسباب آن آغاز مىكند فيزيك و شيمى و غيره نتائج مطلوبه را از راه اسباب آنها بدست مىآورد و هكذا ، بلكه اين موضوع بر علاوهء فلسفى بودن و حسى بودن خود ، فطرى تمام جانداران مىباشد و لذا وقتى يك حيوان مانند گربه و امثال آن كه صدائى را ميشنود فورا متوجه جهت صدا شده سبب آن را جستجو ميكنيد و براى تغذيه تنها بباز كردن دهن خود اكتفاء نكرده عقب اسباب تحصيل غذا مىرود\r\nحالا اگر كسى پيدا شود و ادعاء كند ( چنانچه جماعتى از آقايان ماديين كه قواعد فلسفى و علمى عرصه را بر آنها تنك كرده و بلكه از حس و فطرت خود هم دورى جسته و يك مرتبه ايده‌اليست مطلق از كار درآمده‌اند و چنين ادعاء خرافى نموده‌اند ) كه جهان هستى يا بعضى از موجودات تابع اسباب و علل نبوده تصادفا بوجود پيوسته و باصطلاح فلاسفه ترجيح بلامرجح را جائز بداند ، بايد با او چه معامله‌اى نمود ؟ مسلما ميگوئيد همان معامله‌ايرا كه با سوفسطائى ها و ايده‌آليستها ميكرديم با او نيز انجام خواهيم داد .\r\nآرى همچو كسانى كه قواعد فلسفى را ناديده بگيرند و اساس علوم تجربى را بر هم بزنند و ساينس را باطل كنند به حسيات خود و فطرات همه جانداران روى زمين توجّه نكنند ديوانه هستند و يا\r\n\r\n","description":"","footnote":"","page_name":" 23 ","page_number":39},
  {"content":"\r\n\r\nلااقل بايد مانند ايده‌آليستها تأديب شوند .\r\nاز بيانات بالا اين نتائج بدست مىآيد .\r\n1 - وجود ممكنات تابع مجرد امكان آنها نيست يعنى امكان يك شىء ، موجب وقوع آن نخواهد شد .\r\n2 - وجوب وجود موجب تحقق آنست ، و بعبارت واضح‌تر واجب الوجود اگر محال نباشد قهرا موجود خواهد بود و نيازى بسبب و دليل نخواهد داشت ، باصطلاح منطق از برهان لمى و انّى بىنياز است .\r\n3 - واجب الوجود با تركيب و جزء داشتن سازش ندارد بلكه مفهوم وجوب بساطت را لازم دارد .\r\n4 - در اين مباحث فرقى ميان مادييّن و ملييّن ( خداشناسان ) نيست .\r\n5 - اين گفته كه ( هر چيز محتاج به علّت است ) بىدليل بلكه غلط است زيرا واجب الوجود موجود است و سبب ندارد و لذا بايد آن را چنين اصلاح كرد . ( هر ممكن الوجود محتاج به علت است ) و معقول نيست كه بدون سبب وجود بگيرد .\r\n6 - علم اگرچه مثل فلسفه چنان قانون عمومى ندارد كه مطلق ممكن را محتاج به سبب بداند زيرا دائرهء تجربه او محدود و ناقص است ، ولى مىتوانند ولو بكمك فلسفه بگويد كه ( هر موجود مادى و پديدهء مادى محتاج به سبب مادى مىباشد ) و اين قانون براى اعتبار علوم ضرورى است .\r\n7 - ماديهائيكه منكر احتياج ماده به سبب ميشوند در حقيقت\r\n\r\n","description":"","footnote":"","page_name":" 24 ","page_number":40},
  {"content":"\r\n\r\nايده‌اليست هستند زيرا مخالف فلسفه و سايش ( عقل و تجربه ) و حس و فطرت سخن ميگويند .\r\n\r\nاحتياج ممكن و سبب آن\r\nاز بيانات گذشته دانستيم كه ماهيت ممكن اقتضاء وجود و عدم را ندارد ، يعنى قطع نظر از اغيار خواهش هستى و نيستى را ندارد ، تفسير مفهوم ممكن همين است قطع نظر از اينكه مصداق آن در خارج چيست و كيست ؟ زيرا ما فعلا در بيان تحليل و تفسير مفاهيم امكان و وجوب و امتناع هستيم نه تشخيص مصداق خارجى آنها و اين بحث تشخيصى ، بعدا مورد تحقيق قرار خواهد گرفت .\r\nوقتى كه مفهوم ممكن دانسته شد تصديق اين موضوع كه ( هر ممكن در وجود خود محتاج بخارج خود مىباشد و اين عوامل خارجى استند كه هستى و يا نيستى او را معين ميكنند ) سهل مىشود و بعبارت واضحتر عقل چون اجتماع نقيضين ( وجود و عدم يك شئ در حال واحد و يك جا ) را قبول ندارد لذا ممكن در خارج يا موجود است يا معدوم ، وجود ممكن مستند بوجود سبب اوست و عدم آن از عدم سبب وجودى آن ( دقت شود ) .\r\n\r\nسبب احتياج موجودات امكانى\r\nموضوع بالا مورد اتفاق نظر تمام دانشمندان جهان ( باستثناء بعضى از كوتاه‌فكران قديم و حاضر ) است ولى مطلبى كه محل\r\n\r\n","description":"","footnote":"","page_name":" 25 ","page_number":41},
  {"content":"\r\n\r\nاختلاف آنان و مركز نفى و اثبات واقع شده علت و سبب احتياج است .\r\nآرى ممكن به غير خود احتياج دارد و بدون تأثير سبب خود وجود نخواهد گرفت ولى سؤال مىشود سبب احتياج و منشأ افتقار او چيست ؟ در اين جا عقائد دانشمندان تفاوت دارد و تا جائى كه معلومات نگارنده يارى ميدهد پنج نظريه ابراز شده كه با مراعات وضع فكرى اكثر خوانندگان گرامى اين كتاب سه نظريهء مهم از آن پنج نظريه ذكر مىشود .\r\n1 - فلاسفهء ماركسى خود وجود را علت احتياج ميدانند و براى اثبات مدعاى خود ميگويند كه تجارب مختلفهء علمى ثابت مى سازد كه هيچ وجودى از موجودات با آن همه تغاير و اختلاف اشكال و صورى كه دارند از قيد حاجت آزاد نيست زيرا هر وجود از خود سببى دارد كه تجرد آن از وى ممكن نيست ، بدنبال سبب خود تحقق ميگيرد و بزوال او از بين ميرود ، و خواسته‌اند وجود خداوند جهان را براساس همين مطلب انكار كنند زيرا بعقيدهء آنها وجوديكه از سبب و علّت بىنياز و مستغنى باشد حكم صدقه و انفاقى را دارد و صدقه و انفاق را فلسفه محال ميداند .\r\nاين نظريه بىاساس و ضعيف‌البنيان است و بدون تعمق و تدبّر اظهار شده چه تجربه چيزهائى را اثبات ميتواند كه در تحت حكومت و حوزه يكى از حواس انسان داخل باشد ، زيرا هيچ عاقلى ادعاء نمىكند كه تجربه بر ماوراى مرزها و سرحدات محسوسات نيز نفوذ\r\n\r\n","description":"","footnote":"","page_name":" 26 ","page_number":42},
  {"content":"\r\n\r\nدارد ، چيزى كه براى ما مشهود و محسوس و مجرب است اينست كه موجودات حسّى محتاج است و بدون سبب در دائره وجود قدم گذارده نميتواند و امّا اينكه سبب اين احتياج آيا خود وجود است كه فلاسفهء ماركسى خيال كرده‌اند يا چيز ديگر ، ( كه بعدا بيان مىشود ) نه محسوس است و نه قابل تجربه .\r\nاگر خوانندگان هوشمند به ياد داشته باشند ما سابقا تذكر داديم كه مادّيها عمدا و قصدا و يا غفلتا و جهالتا مسائل علمى و فلسفى را با هم خلط ميكنند و اكثرا بواسطه عدم مطالعهء درستى توانائى و قدرت امتياز حدود فلسفه و علم را ندارند لذا اشتباهات آنان زياد مىشود\r\nتجربه ميگويد موجود مادى در وجود خودش به سبب افتقار دارد ، ولى بحث كردن از سبب اين افتقار از قدرت علم و ساينس خارج است و بايد خدمت فلسفه رسيد و از او استمداد و التماس كرد .\r\nحالا اگر ازين اعتراض صرف نظر كينم ، و فرضا سبب احتياج را مانند خود احتياج ، حسى و قابل تجربه بدانيم ولى سؤال ديگرى كه به شكل ايراد قاطع متوجه آنها مىشود اينست كه تجربه‌هاى علمى فقط در مورد بعضى از موجودات مادى است نه همهء حوادث مادى تا چه رسد بممكنات غير مادى و چه ماند بودجب الوجود كه مجرد از زمان و مكان و مادّه و حتى از ماهيّت كه در فلسفه مدلل شده است مىباشد ، پس بچه دليل بايد انكار وجود خداوند را نمود ؟ مگر نه اينكه او واجب الوجود است و مفهوم وجوب استغناء از سبب و احتياج\r\n\r\n","description":"","footnote":"","page_name":" 27 ","page_number":43},
  {"content":"\r\n\r\nاست ، و اساسا خواص و آثار واجب الوجود ممتاز از خواص و آثار ممكن است چه از نظر علم نگاه شود و چه از نظر فلسفه ، و تجربه قادر نيست در فضاى لايتناهى وجوب پرواز كنند .\r\nبناء اين نظريه در اصل و فرع خود باطل و مخالف عقل است ، و هيچ ارزش علمى ندارد .\r\n2 - اكثر متكلمين يعنى علماء عقايد ميگويند علّت احتياج موجودات ممكنه حدوث آنها است و حدوث عبارت از پيدا شدن موجود پس از نبودن آنست زيرا اگر از پيدا شدن كذائى صرف نظر شود احتياجى در بين آن نخواهد ماند .\r\n3 - فلاسفه و محقّقين متكلّمين سبب حاجت ممكنات را نفس امكان آنها ميدانند زيرا امكان عبارت از نفس عدم اقتضاء وجود و عدم ( امكان ماهوى ) يا نفس افتقار وجود ( امكان وجودى ) مىباشد ، و موجود از همين رهگذر سببيّت ، احتياج بخارج را پيدا مىكند .\r\nنظريهء دوم هرچند در به دو نظر متين ديده مىشود ولى دقت عقلى آن را مردود ميداند زيرا حدوث ( مسبوقيّت وجود بعدم ) يكى از كيفيات وجود است و قهرا وجود متأخر از ايجاد است ، و رتبهء ايجاد مقدم بر رتبهء وجود است هرچند در متن زمان مقارن باشند و ايجاد متأخر از حاجت است چه تا شئ محتاج نباشد ايجاد وى معقول نيست ، زيرا تحصيل حاصل لازم مىآيد .\r\nروى اين بيان حدوث به سه مرتبه ، از حاجت متأخر است و باتفاق\r\n\r\n","description":"","footnote":"","page_name":" 28 ","page_number":44},
  {"content":"\r\n\r\nتمام دانشمندان علّت بايد مقدم بر معلول خود باشد نه متأخر ، و لذا اصلا معقول نيست كه حدوث سبب احتياج باشد و فقط امكان است كه مقدم بر حاجت است ، و ميتواند علّت آن باشد .\r\nما بدون اينكه خوانندگان گرامى را درين جا با مسائل دقيق تر فلسفى و كلامى مواجه كنيم ، تا اينكه مندرجات رساله به چند نفر محدود اختصاص يابد ، بيك مسألهء مهم ديگرى آنها را منتقل ميكنيم و آن اينكه امكان ممكن لازم لاينفك اوست ، يعنى ممكن همان طوريكه در حدوث وجود خود بواسطهء امكان محتاج به سبب خود است در مرحلهء بقاء خود نيز محتاج به اوست .\r\nشما بروشنائى لامپ و گردش پنكه برقى نگاه كنيد ، همانطوريكه در وهلهء اول بدون قوهء برق وجود نمىگيرد و در مرحلهء بعدى هم روشنائى لامپ و حركت پره‌هاى پنكه منوط بقوه برق است ، در هر آن كه برق قطع شود آن دو نيز از بين ميرود .\r\nخداشناسان هيچگاه اسباب طبيعى و علل امكانى را انكار نكرده‌اند بلكه بتأثير اسباب در مسببات آنها قائل‌اند ، و اگر ماديّين نسبت اين انكار را به آنها ميدهند مانند اكثر نسبتهاى ديگرشان دروغ است .\r\nولى عالم ماده بلكه سراسر جهان امكانى با تمام اسباب مسببات و علل و معلولات خود معلول و مسبب ارادهء واجب الوجود است زيرا رشتهء كائنات باتفاق مادييّن و خداشناسان ( الهيّون ) بايد بعلّت العلل منتهى شود .\r\n\r\n","description":"","footnote":"","page_name":" 29 ","page_number":45},
  {"content":"\r\n\r\nآرى همهء موجودات امكانى در حدوث و بقاء خود بارادهء نافذه واجب الوجود محتاج است و بر خلاف پندار عوام ، اعدام كائنات محتاج باعمال ارادهء خداوندى نيست بلكه اراده نكردن بقاء كائنات مقارن با بردبارى آنها است ( دقّت شود ) شاعر حكيمى همين موضوع دقيق فلسفى را چنين بيان مىكند .\r\n گر فيض تو يك لحظه بعالم نرسد * معلوم شود بود و نبود همه كس ! \r\nتوجه به اين مسألهء عقلى و فلسفى ، معرفت و ايمان متديّنين را بيشتر ميكندو ارتباط معنوىشان را با خالق‌شان محكمتر ميگرداند اميد است كه براى فهم اين مطالب خوانندگان عزيز بيك دفعه مطالعهء سطحى اكتفاء نكنند .\r\nنتايج مضامين فوق بطور خلاصه :\r\n1 - ممكن محتاج و نيازمند بخارج خود است و بدون عامل مؤثر محقق نميشود .\r\n2 - احتناج ممكن ضرورى است و قابل زوال نيست .\r\n3 - سبب احتياج نفس وجود و يا حدوث آن نيست .\r\n4 - فلاسفهء ماركسى نظر عميقى بمسائل فلسفى ندارند .\r\n5 - سبب حاجت ، امكان است .\r\n6 - الهييّن اسباب طبيعى را قبول دارند .\r\n7 - تمام كائنات لحظه بلحظه در وجود و صفات و فعال خود بذات مقدس خداوندى مفتقرند ، و فيض او آنا فآنا به همه بايد برسد ،\r\n\r\n","description":"","footnote":"","page_name":" 30 ","page_number":46},
  {"content":"\r\n\r\nچنانچه خداوند در قرآن ميفرمايد :  يا أَيُّهَا النَّاسُ أَنْتُمُ الْفُقَراءُ إِلَى اللَّهِ وَ اللَّهُ هُوَ الْغَنِيُّ الْحَمِيدُ  ( فاطر / 15 ) .\r\n\r\nتناقض ، و ماركسيست‌هاى ديالكتيكى\r\nبعد از اينكه مفاهيم سه‌گانهء واجب الوجود ، و ممكن الوجود ، و ممتنع الوجود ، را دانستيم مناسب آنست كه مصاديق اين مفاهيم را مشخص نمائيم و اصل مقصود خود را كه شناسائى آفريدگار جهان است ، مدلّل و مبرهن سازيم .\r\nبراى ممتنع الوجود ميتوان افرادى ( در ذهن ) ذكر نمود كه از آن جمله اجتماع ضدّين اجتماع مثلين ، دور ، تسلسل ، لازم داشتن وجود يكشئ عدم خود را ، تصادف و انفاق يعنى موجود ممكن بدون سبب ( ترجح بلامرجح ) مىباشد .\r\nمحالست كه يك شئ كاملا هم سفيد باشد و هم سياه ، خيلى ممكن است كه يكشئ بعضى آن سفيد باشد و بعضى آن سياه ، ممكن است كه يكشئ را در شرائط فعلى خود در كرهء زمين سفيد به بينيم ، ولى همين شئ را در كره ديگر با شرائط ديگر برنگ ديگر ببينيم ، ولى ممكن نيست درين كره با حفظ تمام شرائط همين شئ تمام آن هم سفيد باشد و هم سياه ، لذا ميگويئم اجتماع ضدّين محال است و اين مطالب را هر عاقلى ميداند .\r\nمحال است دو سفيدى بر يك محل وارد شود و يا دو رنگ ديگر ، ما ميتوانيم سياهى را بالاى جسم سياه بريزيم ، ولى نميتوانيم دو سياهى\r\n\r\n","description":"","footnote":"","page_name":" 31 ","page_number":47},
  {"content":"\r\n\r\nرا بر يك سطح جسم در يك حاى جاى دهيم ليذا در فلسفهء اجتماع مثلين روى برهان مخصوص خود محال دانسته شده .\r\nمحال است يكشي علت وجود خودش بشود و خودش را بوجود آورد و در بيرون شدن از دائرهء نيستى جهان خارجى محتاج بعلل يا علتى نباشد ، لذا ميگوئيم دور ، ممتنع است زيرا ( دور ) در اصطلاح فلسفه عبارت از سبب شدن دو شيئ براى يك ديگر است كه نتيجهء آن سبب شدن يك چيز براى وجود خودش مىباشد ( تقدم شئ يا توقف شئ بر خودش ) ، ؟\r\nمحال است اين رشتهء ممكنات بجانب گذشته بيك مبدء اول نپيوندد و فرض شود كه بطور لا يتناهى موجودات هر كدام از ديگرى آمده و هيچ علت العلل و سبب واحد اولى وجود نداشته ، زيرا اين فرض باطل است و محال است و حتى در دنيا شايد يك نفر طرفدار و معتقد نداشته باشد ، زيرا اين رشته مركب از اسباب و مسببات چون تماما مارك امكان به آنها چسپيده باز هم مانند يك فرد ممكن محتاج بسبب و موجود است ، لذا بايد تأثير واجب الوجود را قبول كنيم ، تا وجود ممكنات معقول شود .\r\nآرى همانطوريكه يك فرد ممكن بدون سبب وجود نميگيرد همهء موجودات امكانى هم با آن همه فعل و انفعالى كه بين خودشان دارند باز هم بدون سبب كه ارادهء واجب باشد وجود گرفته نميتوانند از اينجاست كه تسلسل محال شمرده مىشود .\r\n\r\n","description":"","footnote":"","page_name":" 32 ","page_number":48},
  {"content":"\r\n\r\nنگارنده هيچ عاقلى را چه مادى و چه خداشناس سراغ ندارد كه بامكان تسلسل قائل شده باشد .\r\nخلاصه تمام اينها ( اجتماع ضدّين ، اجتماع مثلين ، دور ، تسلسل ، و غيره ) محال است و در دائرهء هستى نقش نخواهد بست و اگر خواسته باشيم ميتوانيم تمام آنها را تحت يكعنوان قرار دهيم و آن عنوان ( تناقض و اجتماع عدم و وجود ) است .\r\nبلى اجتماع وجود و عدم يك شئ در يك زمان و يك مكان و نسبت بيك حال ممتنع است ، مثلا نميشود يك موجود در يك حال هم حركت داشته باشد و هم نداشته باشد .\r\nبلى مىشود ، محمود نسبت باينكه در نقطه‌اى از زمين نشسته غير متحرك گفته شود ، و نسبت باينكه در زمين است ، و زمين حركت دارد او را متحرك بدانيم ولى ممكن نيست نسبت بيكشئ هم حركت داشته باشد و هم سكون .\r\nماترياليستىهاى ديالكتيك كه كمتر دقت نظر دارند ، متوجه وحدت‌هاى معتبره در تناقض نشده‌اند و لذا آن را ممكن بلكه محقق دانسته‌اند .\r\nرئالست متفايزيسن كه تناقض و اجتماع نقيضين يعنى وجود و عدم ، را محال ميداند حت شرائط معينه‌اى محال ميداند مثلا احمد مىزند با جمله احمد نميزند ، براساس شرائطى با هم تناقض پيدا ميكنند ، و اگر يكى ازين شرائط مفقود شد ، تناقض از بين ميرود و\r\n\r\n","description":"","footnote":"","page_name":" 33 ","page_number":49},
  {"content":"\r\n\r\nدو جملهء مذكور را ممكن مىسازد . ما براى نمونه بعضى ازين شرائط را ذكر ميكنم .\r\n( 1 ) وحدت موضوع ، يعنى احمد در هر دو جمله يكفرد باشد .\r\n( 2 ) وحدت حكم ، زدن در هر جمله بيك معنا باشد .\r\n( 3 ) وحدت مكان ، يعنى محل زدن و نزدن يكى باشد .\r\n( 4 ) وحدت زمان ، يعنى زمان زدن و نزدن يكى باشد .\r\n( 5 ) وحدت هدف ، يعنى غرض از زدن و نزدن يكى باشد . و الّا ممكن است زدن او بغرض تأديب بوده و نزدن او به جهت ظلم و بدون استحقاق باشد ، و على هذا بين دو جملهء مذكور تناقض نخواهد بود .\r\n( 6 ) وحدت آلة ، يعنى آلت زدن در هر دو جملهء اثبات و نفى يكچيز معينى باشد .\r\n( 7 ) وحدت شرط ، چه محال نيست كه احمد پسرش را به شرط درس خواندن نزند و به شرط درس نخواندن بزند .\r\n( 8 ) وحدت جزء و كلّ ، زيرا ممكن است احمد بيك حصه چوب زده باشد نه بهمهء آن ، و بدست خود زده باشد نه بهمهء بدن .\r\nچراغ ، فتيله‌اش بسوزد نه همه‌اش .\r\n( 9 ) وحدت اضافه ، مثلا سيبى كه بر درخت است نسبت به اين كه در يك مكان ثابت است حركت مكانى ندارد ، ولى از اينكه رنگ او بسوى سرخى حركت دارد و جرم او در رشد و بزرگ شدن است ،\r\n\r\n","description":"","footnote":"","page_name":" 34 ","page_number":50},
  {"content":"\r\n\r\nحركت كيفى و كمى دارد ، و نسبت باينكه در زمين است و زمين حركت وضعى و انتقالى و غيره دارد سبب مذكور حركت تبعى مكانى نيز دارد .\r\n( 10 ) وحدت قوه و فعل اگر بگوئيم احمد قدرت و استعداد زدن را دارد ، احمد فعلا زدن از او سر نزده تناقض نگفته‌ايم ، چنانچه اگر بگوئيم اين شئ تخم مرغ است فعلا ، و استعداد مرغ شدن را دارد در آينده ، صحت آن ممكن است و تناقض نگفته‌ايم ، ولى اگر بگوئيم همين شئ هم اكنون تخم است در عين حال مرغ هم است غلط بوده تناقض‌گوئى نموده‌ايم ( دقت كنيد ) .\r\n( 11 ) وحدت وضعيّت ، و الّا ممكن است احمد ايستاده زده باشد و نشسته نزده باشد ممكن است طول احمد صد و پنجاه سانتى باشد ( در حال قيام ) و نيم متر باشد به وضع نشسته .\r\n( 12 ) وحدت فاعل ، و بوسيلهء آن تناقض ازين دو جمله بر طرف مىشود كاغذ ميسوزد و كاغذ نميسوزد چه فاعل را در جمله اول آتش و در جمله دوم آب قرار مىدهيم آنوقت هر دو جمله راست بوده و منافاتى با هم پيدا نميكنند .\r\n( 13 ) وحدت ادراك حكم ، كه هر دو قضيه قطعى يا ظنى ( گمان ) باشد و اگر اين جمله ( احمد مىزند ) را ظنّى و جمله ( احمد نميزند ) را محتمل بدانيم باز هم تناقض از بين ميرود و همچنين اگر هر دو قضيه را مشكوك بدانيم .\r\n\r\n","description":"","footnote":"","page_name":" 35 ","page_number":51},
  {"content":"\r\n\r\nبارى وحدت‌هاى معتبره در تحقق تناقض محال و اجتماع نقيضين خيلى زياد است و نميشود كه ما آنها را درين جا ذكر كنيم لذا براى آسانى افادهء مقصد ميگوئيم ، تناقض كه در فلسفه محال و ممتنع است ، آنست كه يكشئ بدون هيچ اختلافى در هيچ جهت هم موجود باشد و هم معدوم .\r\nاگر آقايان ماترياليستىهاى ديالكتيك تيكى از جنجال‌هاى سياسى فرصتى براى تعمق در گفته‌هاى عقلى متافيزيسن‌ها پيدا مى كردند و بطور صحيح فكر مينمودند هيچگاه گمراه نشده ، تناقض را ممكن بلكه ضرورى نميدانستند ، بلكه استحاله آن را اذعان مينمودند .\r\nماترياليستهاى ماركسيستى ديالكتيكى كه بر خلاف تمام عقلاء بشريت تناقض را ممكن ميدانند ميگويند ، تطوّر و تكامل موجودات مادى جز در پناه تناقض ممكن نيست تخم مرغ در عين حال كه تخم است نقيض خود را كه جوجه باشد در خود ميپروراند و در جوجه عوامل داخلى تحقق دارد كه آن را بسوى تكامل و مرغ شدن مىكشاند ( تز ، انتىتز ، سنتز ) لذا مىبينيم اجتماع نقيضين ممكن بلكه واقع و محقّق است .\r\nاين آقايان كه زعامت ماركسيستى را دارا هستند ، آنقدر پى تعمّق فكر ميكنند كه يك محصل ابتدائى هم متعجّب مىشود ، آرى اينها وحدت قوه و فعليّت را فراموش كرده‌اند ، هيچكس نميگويد اين تناقض و محال است زيرا ميگوئيم ( اين تخم مرغ است فعلا ) و\r\n\r\n","description":"","footnote":"","page_name":" 36 ","page_number":52},
  {"content":"\r\n\r\nميگوئيم ( اين مرغ است بالقوّة ) يعنى استعداد مرغ شدن را دارد ، تناقض اينست كه بگوئيم همين تخم كه فعلا تخم است ، فعلا هم مرغ است .\r\nشما اگر اين موضوع را از يك بچهء محصل متافيزيكى كه يك كتاب كوچك منطق را خوانده باشد سؤال كنيد آن را حل مىكند ، ولى مشاهير ماركسيستى آن را درك نميتوانند ، و در هر مورديكه مثالى براى وجود تناقض ميآورند ، حتما يكى از وحدات آن را فراموش ميكنند يا اصلا متوجه نميشوند چون هدف اصلى آنان مبادى سياسى است نه مباحث فلسفى و لذا امر ممكن را باسم دو نقيض برخ ما ميشكند و ميگويند كه تناقض ممكن است .\r\nروح سخن درين نكته است كه گويندگان ديالكتيكى بين تناقض و تضاد منطقى كه امتناع آن قطعى است و بين تضاد عوامل و فعل انفعال و نزاع اضداد طبيعى خلط و اشتباه نموده‌اند ، و آنان وقوع دومى را كه شايد در دنيا كسى منكر آن نباشد بجاى اولى ذكر ميكنند و آنوقت آن را ابتكار هم قلمداد ميكنند .\r\nارسطو با اينكه اجتماع نقيضين را محال ميداند در كتاب كون و فساد خود نزاع اضداد و تضاد فعل و انفعال را در طبيعت قبول مىكند و بايد هم مورد قبول باشد و حتى تا حدودى محسوس است . چنانچه استحاله اجتماع نقيضين منطقى نيز بديهى مىباشد و حتى ايراد و اعتراض ماديّين ديالكتيكى خود دليل واضح بر آنست و الّا اگر جمع نقيضين\r\n\r\n","description":"","footnote":"","page_name":" 37 ","page_number":53},
  {"content":"\r\n\r\nمحال نبود اختلافى بين آنها و خداپرستان به نظر آنها وجود نداشت زيرا بين ( است و نيست ) تنافرى نبوده ، دقت كنيد .\r\nحالا كه فهميده شد تناقض محال است يك مطلب مهم ديگر نيز براى خوانندگان مدقّق و تيزهوش ما ثابت مىشود ، و آن مطلب مهم سقوط كلّى و نهايى طريقه و روش ديالكتيكى است ، زيرا اساس آن را تناقض داخلى اشياء تشكيل ميداد « 1 » .\r\nوقتى كه دانستيم تناقض محال است و وجود و عدم يك شئى با شرائط لازمهء آن ( كه باسم وحدات معروف است ) هيچگاه جمع نخواهد شدو چيزيرا كه آنها ادعا ميكردند تناقض نبوده ، لذا دياليكتيكى از اساس ويران خواهد شد و از نظر فلسفه يك روش مغلطه و باطل اعلام مىشود .\r\nولى بد نيست براى توضيح بيشترى دربارهء اين اصل ديالتيك - تيكى توجه شما را به مثالهائى كه ژرژپلت سر در كتاب ( اصول مقدماتى فلسفه ) براى اثبات تضاد ذكر نموده جلب كنم ، و بايد توجه داشت كه ماترياليستها بطور عموم براى ادعاءهاى خود در هيچ موردى دليل اقامه نميكنند و يا به تعبير صحيح‌تر نمىتوانند دليل بياورند و آخرين شاهكار آنها اينست كه مثال ذكر ميكنند . اينك مثالهاى\r\n\r\n\r\n","description":"","footnote":"\r\n( 1 ) دكت ارانى ملحد درس 50 و س 51 ماترياليسم دياليكتيك - اصول دياليكتيك چنين ميگويد : اصل نفوذ ضدين در حقيقت سائر قوانين دياليكتيك ازين اصل نتيجه مىشود . . .\r\n","page_name":" 38 ","page_number":54},
  {"content":"\r\n\r\nژرژ و ساير رهبران ماترياليستها .\r\n( مثال اول ) زندگى و مرگ « . . . تجربه و حقيقت بما نشان ميدهد كه مرگ ادامهء زندگى است ، آيا امكان دارد كه زندگى هم از مرگ ناشى شود ؟ آرى ، زيرا عناصرى كه در وجود مرده يافت مىشود فقط تغيير شكل يافته بموجودات ديگى حيات ميدهد ، و يا اينكه خاك را پرحاصل ميگرداند ، در بسيارى موارد مرگ بساير موجودات زندگى مىبخشد و بحيات اجازه بروز ميدهد . . . زندگى حاصل مرگ‌ومير گروهى سلول و نشو و نماى گروهى ديگر است . » « 1 »\r\nبايد به اين مرد غافل و همقطاران او دانسته نمود كه آنچه را نوشته‌اند خيلى بسيط و ساده و واضح است و همه كس آن را ميداند ولى بمطلب مورد نزاع ربطى ندارد زيرا تضاد ( و يا بتعبير دقيق‌تر تناقض ) آنست كه مرگ و زندگى نسبت بيك موجود ملاحظه شود ، مثلا گفته شود ژرژ در همين زمان هم مرده است و هم زنده كه هر عاقل ميداند چنان چيزى غير معقول است ، اما مردن يك نفرزونده بودن بعضى از سلول ژهاى بدن او يا زنده شدن موجود ديگر مورد انكار هيچ متافيزيسن نيست .\r\n( مثال دوم ) صحيح و غلط\r\nژرژر ميگويد : ديده شده كه ميگوئيم ( ها ، باران گرفت ) و\r\n\r\n\r\n","description":"","footnote":"\r\n( 1 ) ص 161 اصول مقدماتى فلسفه\r\n","page_name":" 39 ","page_number":55},
  {"content":"\r\n\r\nباشد كه حرف تمام نشده باران مىايستد . اين جملهء ما در وقت شروع صحيح بوده است و تنها بعدا تبديل باشتباه شده است .\r\nژرژ رجزخوانى مىكند و به خيال خود او و ماركس و لنين درين سخنان كشف تازه‌اى نموده‌اند ولى آنها درين مثال وحدت زمان را فراموش كرده‌اند ، زيرا استناد ( گرفت ) به ( باران ) اگر به لحاظ زمان باريدن باشد جملهء مذكور تا ابد صحيح مىباشد زيرا در همان زمان باران گرفته بود و اگر به لحاظ غير آن زمان - كه زمان نباريدن باشد - بوده جملهء مذكور در موقع شروع و تلفظ نيز غلط بوده ، پس محال است كه اين جمله هم صحيح باشد و هم غلط ، ژرژ سپس كار را برسوائى ميكشاند و گوئى كه در حال بيهوشى سخن رانده ، او ميگويد :\r\nبه سيبى كه روى زمين افتاده ميگوئيم چه سيب رسيده‌اى ، و حال آنكه چنديست كه اين سيب روى زمين مانده و شروع بگنيدن كرده است . . علوم نمونه‌هاى چندى بما نشان ميدهد قوانينى كه سالهاى متمادى بعنوان حقيقت شناخته ميشده در يك آن بموازات پيشرفتهاى علمى به صورت خطا درآمده است . « 1 »\r\nمىبينيد كه دياليك‌تيك بر خرافات بنا شده كه اشتباهات فكرى مردم را با تناقض و تضاد اشياء فرقى نمىگذارد . نگارنده با كمال اطمينان و انصاف ادعاء دارد كه كتاب ژرژ همه‌اش غلط و ياوه است و\r\n\r\n\r\n","description":"","footnote":"\r\n( 1 ) ص 163 اصول مقدماتى فلسفه\r\n","page_name":" 40 ","page_number":56},
  {"content":"\r\n\r\nهيچ استدلال فلسفى در آن به كار نرفته است .\r\nمخترعين فلسفه خيالى دياليك‌تيك اختلاف عوامل و تضاد استعدادات درونى اشياء را كه همه كس متوجه آنست بتناقض فلسفى اشتباه نموده‌اند و از وقوع آنها وقوع دومى را نتيجه گرفته‌اند در حالى كه اين دو تضاد به هم هيچ ربطى ندارد مانند شير ( مايع آشاميدنى ) و شير ( حيوان درنده ) لذا بايد باين‌ها گفت ،\r\nآن يكى شير است آدم مىخورد و آندگر شير است آدم ميدرد بلى تقضاد عوامل و استعدادها امريست مسلّم ، ولى اين آقايان از آن استفاده نموده‌اند و ميگويند : « 1 »\r\nسوسياليسم نفى كاپيتاليسم ( سنتز ) .\r\nكاپيتاليسم نفى فؤداليسم ( انتىتز ) .\r\nفؤداليسن نفى دورهء غلامى . و البته كه فؤدالى در حدّ ذات خود ( تز ) مىباشد .\r\nولى اگر سوسياليسم را ( تز - حكم ) قرار دهيم قهرا ( انتىتز - نفى حكم ) آن كمونيسم است و اگر از ( سنتز - نفى نفى ) آن سؤال شود مسلّما جوابى داده نخواهد شد زيرا آنها نمىخواهند تصور كنند كه كمونيسم نيز يك مرحلهء گذران است ، نه جاويدان ، تمام حقّه بازيهاى آنها براى ايمان آوردن مردم به كمونيسم خيالى است و لذا آنها بر زبان آوردن ضد كمونيسم ( سنتز ) را جائز نمىدانند .\r\n\r\n\r\n","description":"","footnote":"\r\n( 1 ) ص 68 كتاب مذكور\r\n","page_name":" 41 ","page_number":57},
  {"content":"\r\n\r\nيك سوء استفاده ديگر :\r\nميگويند : در آغاز امر فلسفه مادى كه ابتدائى است بعلّت داشتن نواقصى ، نفى خود را ايجاد مىكند ( ايده‌آليسم ) ايده‌آليسم كه منكر فلسفهء مادى قديم مىشود ، خود بدست فلسفهء جديد يعنى ماترياليسم دياليك‌تيك نفى مىشود .\r\nبه‌به ، چه بيان قشنگى ! ! ولى بشرطيكه از ضد دياليك‌تيك سؤال نشود و براى آن انتىتز و سنتز ( ضد حكم و ضد ضد ) طلب نشود و الّا كار اين آقايان برسوائى و سقوط خواهد كشيد ،\r\nگمان كنم بيشتر ازين نقل كردن كلمات توخالى و غلط بافيهاى آنها و ابطال آنها موجب تضييع وقت خوانندگان عزيز و باعث ملالت آنها گردد .\r\nولى بايد در آخر بحث اين موضوع يادآورى شود كه مراتب سه‌گانه ، فرض غلطى است ، بلكه تمامى موجودات متحركه ، كه در حلقهء زمان و قفس مكان گرفتارند حالات متغيّر و اوضاع متفاوته‌اى دارند كه هر حالت و وضعيّت بدى جانشين وضعيّت و حالت سابقهء آن ميگردد ، و فرض سه‌گانه بودن حالات مانند فرض تثليث نصارى ( 3 1 ) در مسألهء توحيد غلط و غير معقول است ، و اگر نظر خود را از موجودات زمانى و مكانى برداريم آنگاه اين تثليث ديالكتيكى چرند خواهد شد زيرا براى 2 * 3 4 - هيچ تز و سنتزى پيدا نخواهد شد ! !\r\nولى با مزخرف بودن تثليث مذكور اينك جهت مزيد معلومات خوانندگان\r\n\r\n","description":"","footnote":"","page_name":" 42 ","page_number":58},
  {"content":"\r\n\r\nعزيز اسامى آنها بحسب اختلاف اصطلاحات و لغات ذكر ميگردد .\r\nتز / انتىتز / سن‌تز\r\nپوس / اوپوس / كومپوس\r\nتقرير / تكافوء / تأليف\r\nاثبات / نفى / نفى نفى\r\nطباق / اطروحه / تركيب\r\nحكم / ضد حكم / مركب\r\n\r\nامكان ماده و ماديّات\r\nاز مطالب گذشته افراد ذهنى محال را كه مرجع همهء آنها بسوى تناقض بود ، با بطلان روش ديالكيك‌تيكى دانستيم ، حالا ميگوئيم :\r\nجميع موجودات مادى با اصل مادة المواد و تمام پديده‌هاى مادى و روحى از مصاديق خارجى ممكن الوجود بوده ، و همهء آنها ممكن است ، آرى از اتم‌هاى كوچك تا كهكشانهاى بزرگ جهان هستى با تمام انديشه‌ها و حالات روحى و خود روح تماما داخل دائرهء امكان بوده ، در وجود و بقاء خود بارادهء واجب الوجود محتاجند احتياجى كه كيفت آن را در بيانات سابق مطالعه فرموديد .\r\nفلاسفهء اسلامى نفس ، روح ، عقول كليه را از ماده و زمان و مكان مجرد دانسته ، و به اين ترتيب ممكنات را مختص بماديّات نمىدانند و دستگاه آفرينش را وسيع‌تر ميدانند و مجردات را جزء آن ميدانند حتى شهاب الدين سهروردى كه در فلسفهء اشراقى ركن مهمى شمرده\r\n\r\n","description":"","footnote":"","page_name":" 43 ","page_number":59},
  {"content":"\r\n\r\nمىشود عقول كلى را - بعقل‌هاى جزئى افراد انسان اشتباه نشود - از ماهيت نيز مجرد دانسته ، و مرحوم ملا هادى سبزوارى از او درين نظريه پيروى كرده .\r\nدلائيلكه براى تجرد عقول از طرف فلاسفه بيان شده اكثرا يا تماما در كتاب اسفار كه بزرگترين ذخيرهء فلسفى است ذكر شده ، ولى به نظر نگارنده همهء آنها قابل مناقشه است لكن ذكر آنها و نقد آنها از حوصلهء اين مختصر برون است ، زيرا فهم آن گفتار جز براى طبقهء معدودى ميسور نيست ، بالاخرة ممكن الوجود - چه منحصر بماديّات و پديده‌هاى آن باشد ، و چه مصاديقى از مجرّدات هم داشته باشد - همه تحت قانون تكوينى خلقت و آفرينش داخل است و همهء آنها واقعيّت عينى و تحقق خارجى دارند ، و با تمام اسباب و مسببات داخلىشان ، جملة در اصل هستى و بقاء خود بواجب الوجود كه مصداق آن بعدا بيان خواهد شد نياز و افتقار دارند .\r\n\r\nماركسيسمى كه بكشور ما فرستاده‌اند\r\nما براى اثبات اين مقصد براهين قطعى و دلائل عقلى فراوان داريم و بطور يقين روشن خواهيم نمود ، كه مادهء بىشعور مبدء جهان و علّت العلل عالم نيست ، ولى قبل از اينكه وارد اين بحث شويم از جهاتى مناسب ديده مىشود پاسخ اجمالى و مختصر ولى دقيق و محكم بزمزمه‌هائى كه درين اوقات ميان يكعده از جوانان ما كه خيال بافىهاى سياسى آنها را بطمع . . . انداخته و بطور ناخودآگاه تحت\r\n\r\n","description":"","footnote":"","page_name":" 44 ","page_number":60},
  {"content":"\r\n\r\nتأثير وسوسه‌هاى شيّادان قرار گرفته‌اند كه باسم فلسفه و علم و مد روز آنها را از مقدسات دينى و عقايد اسلامىشان دور ميسازند و مى خواهند كه كشور را در سر چهار راهى تفرقه و تشتت فكرى و خلاء عقيده قرار بدهند داده شود .\r\nروى سخن ما درين جا با آن عدهء معدودى كه وظايف خاصى دارند نيست . زيرا آنها به نيروى عقل و منطق حركت نكرده‌اند تا آنها را به همين سلاح وادار به تسليم نمود .\r\nروى سخن ما باكثريت مطلقهء جوانان نجيب و پاك و وطن‌دوست اين كشور است ، آنهائيكه كدام وظيفهء لازم الاجراء ندارند ، بلكه طلب‌كنندگان و جويندگان حقيقت هستند ، آنهائيكه احيانا غفلت مينمايند و فريب ميخورند ، آنهائيكه با حقيقت عداوتى ندارند ، اگر حق براى آنها روشن شود قبول ميكنند ، آرى روى سخن ما با آنها است .\r\nگفته مىشود : تمام اشياء و پديده‌هاى آن يا مادى هستند ، يا معنوى و روحى و فكرى ، پديده‌هاى مادى آنهائى هستند كه بطور عينى ، يعنى خارج از شعور و آگاهى انسان و مستقل از آن وجود دارند . . . حال ببينيم مادى و معنوى چه ارتباط با يكديگر دارند ، آيا معنوى و فكرى از مادى پديد مىآيد يا بالعكس ؟\r\nماترياليسم مادّه را مقدّم ميداند و شعور را مؤخر و مولود مادّه ، به نظر آنها مادّهء ، جاودانى و هيچكس هيچگاه آن را نيافريده هيچ\r\n\r\n","description":"","footnote":"","page_name":" 45 ","page_number":61},
  {"content":"\r\n\r\nنيروى خارق‌العاده‌اى ازين جهان وجود ندارد . . .\r\nفلاسفه كه روح و شعور را مقدّم ميدانند ، از ايده‌اليسم پيروى ميكنند ، به نظر آنها شعور مقدم بوده و مادّه را آفريده .\r\nاين كلمات با واقع وفق نداده سراسر اشتباه و غلط است زيرا :\r\n( اولا ) اين كلام كه هر كس ماترياليست نباشد ايده‌آليست است غلط است و ما در سابق درين باره مختصرا صحبتى نموديم درين جا باز هم تكرار ميكنيم ، كه ايده‌آليسم مقابل ماترياليسم نيست ، بلكه ايده آليسم مقابل رئاليسم است ، و سپس رئاليسم يا ماترياليسم مىشود ( كه بماديات تنها ايمان دارد ) و يا متافيزيك ( كه بماديات و مجردات معتقد است ) خداپرستان از همين عينيّت خارجى ماديّات اثبات وجود خداوند را ميكنند ، بلكه ما در بحث‌هاى گذشته ( ادراكات ما ) ثابت نموديم كه ماترياليسم چه بخواهد و چه نخواهد داخل ايده‌اليسم مىشود ، زيرا كسى كه حكم عقل را در خارج مرزهاى حسى قبول نكند حيات را هم بايد بىاعتبار بداند .\r\n( ثانيا ) تقسيمى كه در صدر كلام شده غلط و فريبنده است زيرا آنهائيكه متافيزيسن هستند موجود ماوراى طبيعت را موجود عينى واقعى و خارجى ميدانند ، و در نظر آنها موجود يا مادى است يا مجرد و وجود مجرد ( كه خداوند جهان باشد ) قوىتر از وجود مادى كه اسير زمان و مكان محدود است ، مىباشد . آنها وقتى كه ملتفت شدند اين تقسيم‌شان خيلى از واقع دور است ، لذا براى سرپوشى مغالطات\r\n\r\n","description":"","footnote":"","page_name":" 46 ","page_number":62},
  {"content":"\r\n\r\nخود ، خداشناسان را بعنوان ايده‌آليست عينى نام برده‌اند .\r\nراستى ايده‌اليسمى با عينيّت خارجياز قبيل كوسه و ريش پهن است . ! ! !\r\nاى آقاى ماترياليستى ماركسيستى ! گوش خود را خوب باز كن ، خداشناسان عينيت خارجى اشياء را قبول دارند ، خدا و روح و مجردات ديگر را « 1 » نيز موجود خارجى و داراى عينيت واقعى ميدانند ، افق عينيت خارجى را نسبت بشما خيلى وسيع‌تر و اساسىتر مىبينند .\r\nدرين تقسيم كه از طرف اين آقايان به عمل آمده ، چنين وانمود شده كه مخالفين ماترياليسم فقط به آنچه در شعور و تصورات كه عينيّت خارجى ندارد معتقد ميباشند ، در حالى كه اين موضوع يقينا غلط و اشتباه است .\r\n( ثانيا ) اگر فرض كنيم كه شعور و ادراك متأخر از مادّه و مولود ماده و پديدهء تكامل مادّه است در حالى كه چنين نيست ، و يكى از شواهد ، آن اينست كه شمارهء سلول‌هاى مغزى از - 12 - ميليارد سلول عصبى تجاوز نميكند در حالى كه طبق نظريهء هولگرهيدن ، انسان در دورهء حيات خود يك ميليون ميليارد اطلاع را در حافظه خود ميتواند ثبت و ضبط كند ، و از اين جا معلوم مىشود فاعليّت ادراك\r\n\r\n\r\n","description":"","footnote":"\r\n( 1 ) بناء برين كه ما مجرداتى غير از خداوند داشته باشيم و ادلّهء وجود آنها را ترديد نكنيم .\r\n","page_name":" 47 ","page_number":63},
  {"content":"\r\n\r\nروحانى مجرد است ، قدر متيقّن بوسيلهء قوه‌اى غير از سلولهاى مغزى صورت ميگيرد ، ( ولو سلول‌هاى مغزى هم مدخليّت دارد ) نه اينكه ادراك مادى محض باشد و الّا اين همه اطلاعات ممكن نمىشد .\r\nولى ما فرض كرديم كه شعور اثر ماده است و اين موضوع را از نظر علم و فلسفه فرضا مسلّم دانستيم ، آيا چه ضررى به متافيزيكى خواهد داشت ؟ آنها جهان را مولود ارادهء موجود واجب الوجودى ميدانند كه نسبت شدّت وجودى او بموجودات مادى از قبيل نسبت لايتناهى بصفر است ، بحديكه بعضى از متصوّفين وجود مادى را بواسطهء محدوديتهائى كه دارد ناديده گرفته و چنين ميگويند :\r\n مجموعهء كون را بدستور سبق * كرديم تصفّح ورقا بعد ورق\r\nحقّا كه نديديم و نخوانديم در او * جز ذات حق و شؤن ذاتيهء او \r\nالبته اين شعر و نظائر آن فقط مبالغهء عارفانه و شعار تصوف است و الّا همهء خداشناسان عينيّت موجودات مادى را قبول دارند .\r\nآرى اين نيست كه متافيزيسن‌ها جهان مادى را مولود امر تصورى كه واقع خارجى نداشته باشد ميدانند ، خيلى ناروا و بى جا است ، و جز متهم ساختن آنها ديگر غرضى مد نظر نبوده ، و خلاصهء كلام فلاسفهء خداشناس و موحدين ديندار ، جهان مادى را مولود شعور و تصور و روح نميدانند بلكه مخلوق ارادهء موجود مجرد مطلق - كه خداوند جهان - باشد ميدانند .\r\n( رابعا ) ادعاء اينكه ماده جاودانى و ازلى است ، و آفريده\r\n\r\n","description":"","footnote":"","page_name":" 48 ","page_number":64},
  {"content":"\r\n\r\nشده نيست ، ادعائى است بدون دليل و خارج از تجربه و حس و ما بعدا بوسيلهء ادّعاء عقلى ثابت خواهيم كرد كه ماده مخلوقات است ، و از ازليت بىبهره است ، خصوصا اگر بناء شد كه اصل ماده انرژى بوده و ماده جز انرژى فشرده چيز ديگرى نباشد .\r\n( خامسا ) اين گفته كه ( هيچ نيروى خارق العاده درين جهان وجود ندارد ) بر خلاف علم و فسفه است ، تا امروز كسى در دنيا نتوانسته دليلى براى عدم وجود آفريدگار جهان اقامه كند ، و نه هيچ عاقلى توانسته هستى او را اين طور صريحا انكار كند ، بلكه آخرين سلاح ماديّين اينست كه وجود خداوند براى ما ثابت نشده و ما دربارهء هستى او شك داريم ، ولى اين آقايان كه با اغراض سياسى ماسك فلسفه را پوشيده‌اند و از مرتبهء شك بمرتبهء انكار قدم گذاشته‌اند . . .\r\nنيروى كه خارج جهان طبيعت است ، و تمام هستى عالم از آفرينش اوست وجود او شك‌بردار نيست ، و از مطالب گذشته دانستيم كه مفهوم واجب الوجود مفهومى است كه نفس تصوران مستلزم تصديق بوجود اوست ، وجود واجب مختار علت همهء اشياء است ، و لذا تمام ممكنات از نظر علّت خود شك‌بردارند كه آيا علت وجودى فلان شئ تحقّق گرفته تا معلول آن وجود بگيرد يا نه ؟ ولى خداوند كه وجود ذاتى اوست علّتى ندارد ، و قهرا تصديق بوجود او ضرورى است ، و شك را نمىپذيرد .\r\nاساسا سؤال كردن از علت وجود واجب الوجود از نظر فلسفى\r\n\r\n","description":"","footnote":"","page_name":" 49 ","page_number":65},
  {"content":"\r\n\r\nغلط است ، چه حقيقتى كه مارك معلوليّت به خود ندارد سؤال از علّت آن بىمعنى مىشود ، چنانچه سؤال كردن از اينكه از جمع ( 5 ) با ( 5 ) چرا ده حاصل مىشود غلط است ، زيرا اين حاصل مذكور ضرورى است ، و امكان ندارد ، ( نه ) بشود يا ( يازده ) به همين ترتيب ممكن نيست مفهوم واجب الوجود كه هستى او عين ذات اوست در خارج موجود نباشد .\r\nراستى آقايان ماترياليست ماركسيستى ميخواهند در مسائل عميق فلسفى مانند تظاهرات سياسى به مجرد شعار دادن اكتفاء كنند ، آرى : اينها باعثى براى تحقيق موضوعات فلسفى ندارند ، زيرا آنها بچيزهاى ديگرى متوجه‌اند .\r\nآنها ميگويند « بعقيدهء ايده‌اليسم‌هاى عينى آنچه مورد شناخت انسان است ايده و روح جهانى است نه طبيعت و جهان عينى »\r\n( اولا ) جمع نمودن بين ايده‌آليسم و عينيّت مانند جمع نمودن ميان شب و روز است .\r\n( ثانيا ) خداشناسان طبيعت و جهان عينى را قبول دارند ، و از همين عينيّت طبيعت بآفريدگان جهان تصديق مىكنند ، قرآن مقدس هميشه از عينيّت ماديّات بشر را بخارج كائنات متوجه ميگرداند ، بلى ماترياليستها در عالم خيال مطلق سير نموده ، و در همان قوه متخيّلهء خويش از متافيزيكى ، تصويرى درست ميكنند ، و سپس آن را روى كاغذ سفيد نقاشى ميكنند و بعدا آن را باسم فلسفه ( ! ! ) بخورد جوانان ساده\r\n\r\n","description":"","footnote":"","page_name":" 50 ","page_number":66},
  {"content":"\r\n\r\nميدهند .\r\nميگويند : ( ماترياليسم با مذهب آشتىناپذير است ) بلى راست است و تضاد مذكور دو عامل دارد .\r\nيكى عقلى - چه ماترياليسم داراى بنيان محدودى است كه عبارت از ادراكات حسى باشد ، و در ادراكات عقلى كورى پيدا نموده بايده‌آليسم ملحق مىشود ، ولى ديد مذهب وسيع و عالى است ، مذهب ادراك حسى و عقلى هر دو را قبول دارد ، و نميگذارد ذهن با استعداد بشر مانند شعور يك حيوان تنزل يابد ، بلكه ميخواهد بشر در جهان‌بينى خود حقائق حسيّه و عقليّه را درك كنند درين‌جا است كه ماترياليسم با مذهب آشتىناپذير است .\r\nدومى سياسى - زيرا جاى هيچگونه ترديدى نيست كه ماترياليسم امروزى مورد استفاده و استخدام كشورهاى بزرگ سوسياليستى قرار گرفته و زمام‌داران آنها باسم همين فلسفهء ماترياليسم ، در كشورهاى باصطلاح در حال رشد « 1 » كه از يك طرف مواد خام آنها مورد نظر است و از طرف ديگر براى فروش توليداتشان محل مناسبى است دخالت ميكنند ، و با زورمندان غربى برقابت مىپردازند ، اين دخالت اشكال و مظاهر مختلفه‌اى دارد كه از جملهء آنها تشتّت فكرى جوانان و جلب نظر آنان بسوى دولت‌هاى مذكور است ، و يكى از عوامل اين جلب نظر\r\n\r\n\r\n","description":"","footnote":"\r\n( 1 ) كشورهاى در حال رشد عبارت از كشورهائى هستند كه عمدا به حالت عقب‌ماندگى نگهداشته شده‌اند ، كشورهائيكه . . .\r\n","page_name":" 51 ","page_number":67},
  {"content":"\r\n\r\nبراى جوانان كم‌تجربه و ساده ، فلسفهء متبركهء ماترياليسم است : كشوريكه افكار جوانان آن متوجه خارج سرحدات كشور شوند ، و از عقائد خود صرف نظر نموده پايدارى خود را از دست بدهند ، مانند يك انسان فلج است ، كه هر عقرب ، مار و زنبور بلكه هر مگس و پشه ميتواند او را اذيت كند .\r\nراستى استعمار جديد شرق و غرب كه چه جناياتى نميكنند مگر استعمار كثيف غربى نبود كه يك ميليون مسلمان رشيد الجزائرى و صدها هزار فلسطينى را قربانى گرفت و صدها هزار آنان را آواره و بىخانه كرد و از يك تا دو ميليون ويتنامى را نابود گردانيد ؟\r\nولى اين مذهب است كه درس استقامت ميدهد ، استعمار و استثمار را بهر شكلى كه باشد طرد مىكند ، جامعه را مجبور ميسازد كه وطن فروشان خائن را از خود دور كند ، عدالت و عفّت تقوى و فضيلت و اخلاق كاملهء انسانيت را در ميان مردم ترويج مىكند و لذا ماترياليسم با مذهب آشتىناپذير است . . . بلى\r\n- نور و ظلمت نشوند جمع بيك جا با هم -\r\nميگويند : « در حال حاضر ايده‌اليسم و مذهب مدافع و پشتيبان وفادار نظم و بزوال سرمايه‌دارى است » :\r\nخوانندهء گرامى متوجه است كه آقايان ماركسيستى نمىخواهند بحث علمى را تعقيب كنند ، آنها طالب حقيقت نيستند ، بلكه عقب\r\n\r\n","description":"","footnote":"","page_name":" 52 ","page_number":68},
  {"content":"\r\n\r\nاهداف سياسى خود ميروند و فلسفه را فقط بعنوان چشم‌بندى جوانان ياد ميكنند . « 1 »\r\nآخر كسى نيست بانها بگويد كه ايده‌اليسم را با سرمايه‌دارى چه مربوط ، زيرا ايده‌اليسم يك نظريه‌ايست كه عينيت خارجى را باطل ميداند ، و بموضوع كاپيتاليسمى و سوسياليزمى هيچ ارتباطى ندارد .\r\nمذهب - مراد دين مقدس اسلام است - مدافع سرمايه‌دارى نيست بلكه در نظر مذهب سرمايه‌دارى مانند سوسياليسمى و كمونيسمى بىارزش و باطل است ، و ما اين موضوع را در رسالهء ( اقتصاد معتدل ) مدلّل نموده‌ايم ، خوانندهء محقق بايد آن رساله را مطالعه كند .\r\nميگويند : ( مذهب سوختن و ساختن و اطاعت و تسليم را تبليغ\r\n\r\n\r\n","description":"","footnote":"\r\n( 1 ) در اين ادعاء كه غرض اصلى و يا غرض عمده ازين فلسفهت مسائل سياسى است نه كشف حقايق و قضاوت بىطرفانه عقلى نبايد به نگارنده سوء ظن برده شود ، زيرا رهبران اين فلسفه خود به اين موضوع اعتراف بلكه اصرار و افتخار دارند از باب نمونه بكتاب ( اصول مقدماتى فلسفه ص 110 ) نوشته ژرژ مراجعه شود و استالين در اول كتاب ماترياليسم دياليكتكى خود چنين ابتداء مىكند : ماترياليسم دياليكتيكى نظريهء عمومى حزب ماركسيستى لينينيستى است . . .\r\nو بايد متوجه بود كه از نظر ما مداخله در امور سياسى ممنوع نيست بلكه گاهى لازم مىشود ولى از اين نكته نبايد غفلت كرد كه مبادى استدلالات سياسى غير از مقدمات استدلالى فلسفى مىباشد و هر كدام از خود روش خاصى دارد كه خلط كردن بين آنها موجب گمراهى مىشود .\r\n","page_name":" 53 ","page_number":69},
  {"content":"\r\n\r\nمىكند ، و بمردم زندگى بهشت را در آن دنيا وعده ميدهد ، زحمت كشان را از پرداختن بمسائل مهم اجتماعى و از مبارزه با استثمار بخاطر صلح دمكراسى سوسياليسم باز ميدارد )\r\nاى ! آقاى ماترياليست كدام مذهب و در كدام مورد چنين دستورى ميدهد .\r\nراستى وجدان تو ازين دروغ‌ها هيچ ناراحت نميشود .\r\nمذهب با ذلّت و تسليمى و بيكارى مبارزه مىكند ، مذهب مردم را وادار باستقامت مىكند مگر كندى - رئيس جمهور اسبق آمريكا - نگفته جائى كه اسلام نفوذ كند استعمار باقى نخواهد ماند زيرا اين دين آزادى را به پيروان خود تعليم ميدهد امروز همين مذهب ( اسلام ) در افريقا بعنوان يكى از بزرگترين عوامل آزادى و استقامت و حركت افريقائيها در مقابل زورگويان مستعمر و مستثمر عرض اندام نموده ، و سياهان امريكا براى مقابله با ظلم و اعادهء حقوق و عدالت اجتماعى جز اسلام پناهگاهى پيدا ننمودند و لذا به آن روى آوردند .\r\nاينك ما در اينجا بطور نمونه نظريهء دين را در مورد گفتار اين آقايان بيان ميكنيم .\r\n( 1 )  فَمَنِ اعْتَدى عَلَيْكُمْ فَاعْتَدُوا عَلَيْهِ بِمِثْلِ مَا اعْتَدى عَلَيْكُمْ  ( قرآن ) كسى كه بر شما ظلم و تعدى كند شما هم با وى مقابلهء بالمثل كنيد آيات ديگرى هم ازين قبيل در قرآن مجيد به چشم مىخورد .\r\n فَاسْتَخَفَّ قَوْمَهُ فَأَطاعُوهُ إِنَّهُمْ كانُوا قَوْماً فاسِقِينَ  ( قرآن )\r\n\r\n","description":"","footnote":"","page_name":" 54 ","page_number":70},
  {"content":"\r\n\r\nفرعون قوم و ( ملت ) خود را سبك شمرد ( بحقوق آنها احترامى قائل نشد و استبداد خود را به صورت مقدس و قانونى جلوه داد ) مردم هم فرمان او را پذيرفتند ( و تسليم بيدادگرى و انحراف او شده و حاضر نشدند حقيقت را در مجراى آن بجريان اندازند ) همانا آنها قوم و - ملت - فاسق و منحرفى بودند .\r\n( 2 ) دربارهء حمايت كارگران ازين توصيهء اسلامى بهتر محركى پيدا ميتوانيد كه : كسى كه صبح كند و بامور مسلمانان اهتمام نورزد مسلمان نيست . و محبوبترين شما نزد خداوند نافعترين شما براى مردم است .\r\nشما اگر بخواهيد نظريات اسلام را درين موضوعات و موضوعات مشابه آن درك كنيد برسالهء اين جانب كه بنام ( فوائد دين در زندگى ) تأليف و طبع گرديده مراجع كنيد تا بدانيد دين چه نقش مهم و حساسى در همه جهات زندگى دارد .\r\nراست است دين زندگى بهشت را در آن دنيا وعده ميدهد ، و همين وعدهء بهشت و ترس جهنم است كه زورمندان را از زورگوئى باز ميدارد ، ارباب قدرت را به خدمت و كمك طبقهء فقير تشويق مىكند و مردم را بامور اجتماعى ترغيب مينمايد ، و شرور و ظلم و استبداد و خيانت را از اجتماع دور مىكند ، راستى اين ساده‌دلان نميدانند يا نمىخواهند بدانند كه همين كشور عزيز ما افغانستان در مقابل كشور مقتدر استعمارگر آنوقت چه طور توانست پايدارى نموده استقلال خود را\r\n\r\n","description":"","footnote":"","page_name":" 55 ","page_number":71},
  {"content":"\r\n\r\nحفظ كند در حالى كه اسلحهء جنگى قابل توجهى نداشت شايد بگويند ماترياليسمى عامل حصول استقلال افغانستان بوده ! !\r\nبلى همين اسلام بود كه مردم را وادار به حركت كرد و سيطرهء پليد اجنبى را پايان بخشيد . جوانان هوشمند بايد بدانند اگر خداى نخواسته روزى كشور عزيز ما در معرض خطر قرار گيرد و استقلال ما تهديد شود ماترياليسم ( كه سوغاتى اجنبى است ) به درد ما نخواهد خورد ، و همين دين خواهد بود كه احساسات پاك مردم را تحريك نموده و كشور را از خطر نجات خواهد داد ، آرى دين اساس حركت و تطبيق عدالت است نه سبب سوختن و ساختن .\r\nواقعا خنده‌دار است كه دمكراسى را به سوسياليستى نسبت ميدهند ، و ازين دروغ آشكار حياء نمىكنند ، دموكراسى در كدام قانون سوسياليستى وجود دارد ، مگر در كشورهاى سوسياليستى كرامت افراد از بين نرفته ؟ مگر جرايد ملّى عمر خود را به شما نبخشيده مگر كسى ميتواند بر خلاف حزب حاكم صداى خود را بلند كند و مگر . .\r\nمگر . . مگر « 1 » .\r\nبلى اسلام مخالف سوسياليستى است نه مخالف حركت براى زحمت‌كشان ، در دنيا شايد هيچ دينى نباشد كه باندازهء اسلام بنفع\r\n\r\n\r\n","description":"","footnote":"\r\n( 1 ) اگر پاسپورت دادن در اين كشورها آزاد گردد ، آنوقت مىبينيد كه دموكراسى سوسياليستى يعنى چه و مردم بچه سرعت بندهاى اسارت و بردگى را پاره نموده از زندان جهنمى سوسياليستى خارج مىشوند .\r\n","page_name":" 56 ","page_number":72},
  {"content":"\r\n\r\nفقراء در اموال اغنياء حقوق معين فرموده باشد .\r\nميگويند : كه انگلز گفته ( در فلسفهء دياليكتيك هيچ چيز براى هميشه برقرار نيست هيچ چيز بدون قيد و شرط نيست ، فلسفهء دياليكتيك در هر چيز مهر اضمحلال و نابودى و زوال مشاهده مىكند . . . )\r\nاگر اين گفته راست باشد منطق دياليكتيك هم باطل مىشود زيرا او نيز يك چيزى است كه بايد تحول پيدا كند و مضمحل شود ، كمونيستى روزى بايد مهر باطل شد بخورد ( دقت كنيد ) بعضى از روشن‌فكران دياليكتيكى بدون خجالت ميگويند : روزى بيايد كه حاصل ضرب دو در دو پنج شود ! ! سر ماترياليسم بلند :\r\nدر صورتى كه اين قانون تمام شود فقط در غالب امور مادى درست است « 1 » و كلّيت و عموميت ندارد ، و بطور نمونه چند مورد را ارائه ميدهيم كه دست تحول و قدرت تغيير به آنها نمىرسد .\r\n( 1 ) قوانين رياضى\r\n( 2 ) حيوان محتاج به تنفس است\r\n( 3 ) قلب زنده حركت دارد .\r\n( 4 ) آتش سوزاننده است\r\n( 5 ) آب ميعان دارد .\r\n\r\n\r\n","description":"","footnote":"\r\n( 1 ) بايد متوجه بود كه تحول از امور ميكانيكى است نه دياليكتيكى ، بعلاوه اينكه تحول مستلزم تكامل نيست و خيلى از تحولات نابودى و نقصان را بار مىآورد و تاريخ انسانى و علم ژئولوژى شاهد برين مدعى مىباشد .\r\n","page_name":" 57 ","page_number":73},
  {"content":"\r\n\r\n( 6 ) برف سرد است\r\n( 7 ) روز نسبت به شب روشن است\r\n( 8 ) جهاد و نبات حركت ارادى ندارند\r\n( 9 ) جهت مشرق غير از جهت مغرب است ( نسبت بيك شئ )\r\n( 10 ) سر غير از پا است\r\n( 11 ) غذا ، گرسنهء سالم را سير مىكند\r\n( 12 ) آهن سخت‌تر از ميوه‌جات است\r\nو هزاران نظاير آن ؛ بلى اين اصل دياليكتيكى ( اصل تحوّل هر چيز ) مانند اصل گذشتهء آن ( امكان وقوع تناقض ) در نظر طبقهء دانشمند موهوم و باطل است .\r\nاساسا تحول دياليكتيكى در حدّ ذات خود معقول نبوده ، در هيچ مورد تحقق نمىيابد مثلا دكتر ارانى چنين ميگويد :\r\n« ساختمان تمام اين دستگاه عصبى از ساده‌ترين نورون تا مراكز اعصاب بواسطهء يك سلسله تكامل متوالى تحت تأثير قواى طبيعى بوجود آمده و داراى خواصى مخصوص خود مىباشد و آن را ناگهان با يك خاصيّت استثنائى خلق نكرده‌اند » .\r\nولى اين كوردل متوجه نشده كه تكامل و تحول خودبخود امكان‌پذير نيست ، طبيعتى كه قبول كننده و محل تكامل تحول است نمىتواند فاعليت و سازندگى تحول و تكامل مذكور را دارا باشد و بايد فاعل و تحول را از خارج طبيعت و قواى طبيعى آن جستجو كرد .\r\n\r\n","description":"","footnote":"","page_name":" 58 ","page_number":74},
  {"content":"\r\n\r\nيكى از دانشمندان متفكر دربارهء ابطال اين اصل ( اصل تحول و تكامل خودبخودى ) چنين استدلال مىكند : اگر اتم ئيدورژن كه از يك پروتون و يك الكترون خلق شده قرار باشد به خودى خود بطور اتوماتيك رو بكمال رود و تبديل باثم كاملتر هليوم گردد كه دو پروتون و دو الكترون دارد ناگزير بايد بعد از ميليونها سال اينك براى نمونه يك اتم ئيدورژن هم در دنيا وجود نداشته باشد و خودبخود تمام اتمهاى ئيدروژن دنيا علل و عوامل ضد خود را در خود ايجاد كرده و به صورت عناصر كاملتر تحول و تكامل يافته باشد ، همين مثال در مورد تمام عناصر صادق است .\r\nاو مينويسد : پروتونها و نوترونها در درون هستهء اتم بطور ثابت قرار دارند ، الكترونها به عكس در هر لحظه ميليونها دفعه جاى خود را در اتم تغيير ميدهند . پس در هر پديدهء مادى عواملى ثابت و لايتغيّر و عواملى متغيّر وجود دارد ، و نميشود كه ادعاء كرد هر چيز متحول است .\r\nميگويند : ( اسلوب متافيزيك از برخورد با پديده‌هاى اول در علوم طبيعى پديد آمده و در قرن ( 17 و 18 ) نيز اوج يافت متافيزيك آن زمان حركت و پيدايش را انكار ميكرد و حركت را فقط مفهوم ساده در فضا مىدانست ) .\r\nمتافيزيك از اوائل طلوع انسانيت تاكنون وجود داشته و اين وجود از فطرت انسان پيدا شده انسان از وقتى خود را درك كرد ،\r\n\r\n","description":"","footnote":"","page_name":" 59 ","page_number":75},
  {"content":"\r\n\r\nبآفرينش خود متوجه شد و بلافاصله ( بتوسط يادآورى انبياء گرامى ) به خالق خود ايمان آورد ، و اين ماديت بود كه در قرن ( 18 ) خيلى ترقى كرد ، ولى وقتى شك اتم پاره شد بوى كيف ماديت بلند شده بمشام مردم دنيا رسيد در قرن ( 19 ) در بازار دانش ورشكست نموده در سنگر فلسفهء بلاشرط خلع سلاح شد ، ديگر هر قدر به او كمك رسيد نتوانست حركت كند !\r\nو ازين جا بسخافت نظريهء پيدايش متافيزيكى از برخورد با پديده‌هاى طبيعى پى مىبريم بعلاوه كه اين كلام خيلى مجمل است ، و شايد مراد آن باشد كه چون علل طبيعى در سابق بر كسى معلوم نبود لذا عقب هر پديده ارادهء خداوند را اعتقاد ميكردند ، وقتى كه علم اين سنگرها را در جنگ با جهالت فتح كرد و اسباب طبيعى آنها معلوم شد ديگر جائى براى نفوذ ارادهء خداوند باقى نماند !\r\nولى اين كلام مربوط به طرز تفكر عوام است ، ما در رسالهء عقايد اسلامى براى مطالعه‌كنندگان گرامى مبرهن نموديم كه كشف علل طبيعى فقط عظمت و متانت و حكمت خداوند را اثبات مىكند ، نه اينكه تاثير ارادهء را خنثى را كند زيرا اسباب مادى با عوامل معنوى تضاد ندارد ، و باصطلاح منطق مانعة الجمع نيستند و در بحث خداشناسى در ردّ دليل هفتم مادييّن نيز به اين بحث اشاره خواهيم نمود و از اينكه انكار حركت را - باستثناء حركت مكانى ( اينى ) - بمتافيزيكىها نسبت داده‌اند البته مانند اكثر سخنان‌شان عارى از\r\n\r\n","description":"","footnote":"","page_name":" 60 ","page_number":76},
  {"content":"\r\n\r\nحقيقت است .\r\nكسى كه به كتب عقائد اسلامى و فلسفه مراجعه كند ميداند كه آنها به حركت كمى و كيفى و وضعى و اينى قائلند ؛ و حتى بعضى از فلاسفهء آنان به حركت جوهرى قائلند كه ماترياليسم دياليكتيكى در خواب هم تصور آن را نتوانسته ، بلكه طبيعىدانان متافيزيك حركت اجسام را يكى از دلائل وجود خدا دانسته‌اند « 1 »\r\n\r\nآخرين سخن دربارهء ماترياليسم و دياليكتيك\r\nراستى همان اندازه كه استعمار غربى منفور است ، ترويج فلسفهء دياليكتيكى ( كه بفلسفه اصلا شباهتى ندارد ) منفور است و به نظر نگارنده طرفدارى از ماترياليسم دياليكتيكى در كشورهاى كوچك جز بدام انداختن آنها به حلق استعمار شرقى سوسيالسمى نتيجه ندارد .\r\nخوانندهء بىخبر شايد ازين اظهار نظر تعجب نمايد ، ولى آنانى\r\n\r\n\r\n","description":"","footnote":"\r\n( 1 ) اين مقدار كمى از سخنان كسانى بوده كه از خارج براى طبقهء جوان و گمراهى و يا سرگردانى ساده‌لوحان سوغات آورده بودند و البته كه مطالب ديگرى هم دارند و غرض من از تحليل و تنقيد اين مقدار اين بود كه جوانان ما بفهمند كه فلسفه‌بافى ماترياليسم جز دروغ‌بافى و گزاف‌گوئى براى ترويج سوسيالسمى چيز ديگرى نيست و نميشود كه به آن اسم فلسفه را اطلاق كرد ، و مغزهاى فكور نبايد فريب آن را بخورد و در موارد اشتباه ترديد بايد از علما جيّد دينى استيضاح و استعلام حقيقت را بنمايند و نبايد كه ارتباط خود را با روحانيين واقعى قطع نمايند .\r\n","page_name":" 61 ","page_number":77},
  {"content":"\r\n\r\nكه نظر عميق بقضايا دارند ، اين گفته را باور ميكنند .\r\nيكى از شواهد اين ادعاء اينست كه اگر راستى ماترياليسم و ديالكيتيك فلسفه مىبود و مانند سائر مشارب فلسفى انسانها متوجه حل مشكلات و غوامض حقايق ميبود ، بايد توسط طبقهء دانشمندان و فلاسفه ترويج و تأييد ميشد ، در حالى كه مىبينيم غالبا نظريهء مذكور از طرف احزاب سياسى كه اهداف معينه‌اى دارند ، به شكل مخصوص تبليغ مىشود ، چرا آن هم در كادرهاى احزاب دست‌چپىها و هواداران بعضى از كشورهاى سوسياليستى .\r\nفلسفه طالب كشف حقيقت است ، همهء آراء را بىطرفانه و به عنوان مسائل علمى تحت تحليل و تحقيق قرار ميدهد ، ولى در فلسفهء مباركه ( ! ! ) ماترياليسم دياليكتيك دروغها ، نسبتهاى ناروا و . . .\r\nبه چشم مىخورد كه شباهت بشعارهاى سياسى و موازين تظاهرات حزبى دارد « 1 » .\r\n\r\n\r\n","description":"","footnote":"\r\n( 1 ) از باب نمونه چند دروغ آنان علاوه بر آنچه كه در متن اين كتاب آمده است درين جا يادآورى مىشود\r\n( 1 ) در برابر حوادث ، سكون بر حركت يكسانى بر تغيير ترجيح داده مىشود اين رجحان شرط اساسى سبك متافيزيك است ، انگلس ميگويد :\r\nبر طبق آن جهان منجمد جلوه مىكند . . . ( 1 )\r\n( 2 ) خاصيّت دوم متافيزيك جدائى موجودات است كه جهان را مجموعه‌اى از چيزهاى مجزا ميداند ( 2 )\r\n","page_name":" 62 ","page_number":78},
  {"content":"\r\n\r\nاساسا اين نظريه را ليدارن سوسياليستى براى استعمار كشور هاى عقب‌مانده و يا بعبارت صحيح‌تر ، كشورهاى عقب گذاشته شده ( و باصطلاح خود اربابان زورمند ، كشورهاى در حال رشد و انكشاف ) سنگرى قرار داده‌اند كه در ميدان رقابت از غربيها و استعمارگرى آنها عقب نمانند .\r\nو چون هدف از ريخت و تركيب اين نظريه استعمار و استثمار است ، لذا در مسائل آن كمتر دقت به كار رفته و حتّى اركان اصلى آن غلط و بلكه بسخنان بچه‌گانه شباهت دارد و يا سخيف‌تر از آن .\r\nمثلا از اصل وقوع تناقض ( كه مخالف تمام قواعد بشرى است )\r\n\r\n\r\n","description":"","footnote":"\r\n- ( 3 ) موجودات را مطلق ، غير قابل ادراك ، ازلى پنداشتن سومين خاصيّت متافيزيك است . ( 3 )\r\nالبته اين جملات تا حدودى در حد ذات خود صحيح و قطعى و تا حدودى درست نيست و انتساب آنها بمتافيزيك افتراء و دروغ است .\r\nبنا بمفهوم متافيزيكى در اجتماع چيزى تغيير حاصل نمىكند . . . در سياست . . . رژيم سرمايه‌دارى را قطعى و ابدى ميداند . ( 4 )\r\n( 5 ) امكان ندارد پيرو متافيزيك طرفدار انقلاب باشد . ( 5 )\r\nو دهها نمونهء ديگر كه يا نظريهء يك نفر نويسندهء مسيحى بوده وانگهى عملا يا جهلا به همه خداپرستان نسبت داده شده و يا دروغ و جعلى صرف مىباشد و بهر حال نسبت بدين واقعى خدائى كه اسلام باشد ربطى ندارد .\r\n( 1 ) ص 106 اصول مقدماتى فلسفه ژرژ ( 2 ) ص 109 ( 3 ) ص 111 ( 4 ) ص 119 ( 5 ) ص 125 همان كتاب\r\n","page_name":" 63 ","page_number":79},
  {"content":"\r\n\r\nخواسته‌اند نطفه سوسياليسم را در كشورهاى مورد نظر امر طبيعى جلوه دهند چون سوسياليستى نقيض سرمايه‌دارى است و قانون طبيعت است كه هر شئ نقيض خود را در خود ميپروراند تا آنكه كمونيستى پس از سوسياليستى پديد بيايد ، و دنيا را گلستان نمايد و براى مرعوب كردن ساده‌دلان الفاظى را هم مانند ( تز ، انتىتز ، سنتز ) استعمال ميكنند ! ! « 1 » .\r\nو شايد غرض از اصل ديگر اين نظريه ( هر چيز در حركت و تحول است ) انكار دين و مقدّسات اخلاقى باشد ، تا زمينه را براى وقوع هرج و مرج در بين آن عده از ساده‌دلانى كه تسليم شهرت و جاه‌طلبى شده‌اند آماده نمايند ، تا آنكه جائى براى قدم سوسياليستى پيدا شود .\r\nچانچه غرض اين پيش‌قراولان استعمار شرقى از اصل سومشان ( حركت ناگهانى و تغيير دفعى و جهش و تبديل كميّت بكيفيت ) تجويز بلكه لزوم انقلاب سوسياليستى است ، زيرا اين آقايون\r\n\r\n\r\n","description":"","footnote":"\r\n( 1 ) يكى از ماترياليستها مىنويسد : هر قضيه كه در حال تكامل است تز ناميده مىشود ، تز بواسطهء علل و عواملى كه خود توليد مىكند به ضد و نقطهء مقابل خود كه انتىتز نام دارد مبدل مىشود ، اين انتىتز كه تحت تاثير شرائط مختلف جديد است خود مبدء يك مرحله جديد تكامل مىشود ، اين جمع شدن و تأثير شرائط جديد و تشكيل يك منشأ جديد تكامل را سنتز ميگويند .\r\nو ما در سابق سخنى درين باره گفته‌ايم\r\n","page_name":" 64 ","page_number":80},
  {"content":"\r\n\r\nفهميده‌اند ، سوسيالسمى در پناه منطق و فلسفه و عقل و خرد قابل پيشرفت نيست تنها ضامن اجرائى آن زور ( قانون عمومى جنگل ) است لذا اصل حركت دفعى را اختراع كردند تا انقلابات سوسيالسمى ( يعنى آدم‌كشى و خون‌ريزى و . . . ) را يك امر حتمى طبيعى نشان دهند .\r\nدفعى بودن تحولات كيفى هرچند در پاره‌اى از موجودات مادى واقع است ولى لازم و حتمى و عمومى نيست زيرا موجوداتى داريم كه تحول آنها تدريجى است نه دفعى چنانچه از توجه نمودن بمراتب مختلفهء خلقت انسان ( از نطفه تا خاك شدن در گور ) و نظر كردن بحالات گياه درختان و اوضاع زمين و غيره محسوس است .\r\nچنانچه اصل چهارم دياليكتيكى كه ارتباط عمومى اشياء است نيز قابل بحث است چه اگر مرا در ارتباط اشياء بعلل و اسباب خودشان باشد كه البته حق است ولى اختصاصى دياليكتيك نيست ، و همه او را قبول دارند بلكه تا حدود زيادى حسى و مورد تسالم مردم كوچه و بازار است .\r\nو اگر مراد علّت شدن حادثى براى علّت خود باشد كه بالاخرة يك شئى نسبت بيك شئى ديگر هم علّت گفته شود و هم معلول ، مسلما محال و باطل است و اين مسأله در فلسفه باسم دور ياد مىشود كه ما سابقا به آن اشاره كرديم .\r\nو اگر مراد ارتباط هر شئى بهر شئى باشد حتى اگر عليتى هم بين آنها نباشد باز هم اصل مذكور غلط است ، زيرا هيچ ربطى ميان\r\n\r\n","description":"","footnote":"","page_name":" 65 ","page_number":81},
  {"content":"\r\n\r\nماهىهاى اقيانوس و درختان كوهى و صدها نظائر آن موجود نيست هرچند اصل همه ماديات اتم مىباشد .\r\nولى اقطاب سوسيالسمى ازين اصل ( مانند سائر اصول دياليكتيكى ) اغراض سياسى ديگرى دارند و شايد يكى از آنها ربط دادن تمام عقايد و اخلاقيات و مبانى انسان‌ها باقتصاد باشد ، و براى بطلان اين خيال خواننده بايد بكتاب اقتصاد معتدل اينجانب مراجعه كند . « 1 »\r\n\r\n( مادّه خالق ميخواهد )\r\nموجودات مادى بدون استثناء داراى چهار سبب‌اند : سبب مادى سبب صورى ، سبب فاعلى ، سبب غائى .\r\nمثلا همين عمارتى كه در آن نشسته‌ايد سبب مادى آن خشت و سنگ و سمنت و ساير موادى است كه در آن به كار رفته ، و علت صورى آن شكل مخصوص آنست كه باثر هندسه مهندس و نظريه بناء وجود گرفته ، سبب فاعلى آن نجار و بنّا و غير آنها است ، سبب غائى آن سكونت و يا فروش و شبه آنست ، شما با اندك تأمل اين علل چهار گانه را در اكثر موجودات مادى ميتوانيد بدست آوريد ، زيرا هيچ چيز مادى بدون ماده و صورت مخصوص و فاعليكه از كار خود هدفى را در نظر داشته باشد وجود نخواهد گرفت . بلى : در پاره‌اى از موارد هدف ( سبب غائى ) عقلائى نبوده خيالى است مانند غالب كارهاى اطفال و مجانين و سفهاء . . .\r\n\r\n\r\n","description":"","footnote":"\r\n( 1 ) تفصيل اين مسأله در كتاب ديگر نگارنده بنام دين و اقتصاد مذكور است\r\n","page_name":" 66 ","page_number":82},
  {"content":"\r\n\r\nاگر كسى صدها خروار چوب را فراهم آورد ممكن نيست دروازه و ميز مثلا خود به خود صورت گيرد ، بلكه حتما بايد نجارى باشد كه بكمك مادهء چوب دروازه ، و ميز را درست كند ، اگر تمام مسهاى عالم جمع گردد و مسگرى نباشد ديگى ساخته نخواهد شد و اين قانون در عالم طبيعت عموميّت داشته و خلل‌ناپذير است .\r\nو ازين بيان مختصر فهميده مىشود ماديها در انكار خداوند عالم سخت در اشتباهند زيرا سبب فاعلى و غائى جهان مادى را از نظر بدور داشته فقط متوجه علت مادى و صورى آن شده‌اند ، و غفلتا و يا عمدا ادعا ميكنند ماده به تنهائى براى خلقت عالم محسوس كفايت مىكند .\r\nبعبارت ديگر علّت مادى را بىنياز كننده از سبب فاعلى ميدانند ولى بايد از اينها سؤال كرد كه آيا در دنيا موردى است كه موجود مادىاى به مجرد مادّه وجود گيرد و فاعلى نخواهد ، وقتى يك موجود جزئى بدون فاعل تحقّق نپذيرد چطور ممكن است تمام كائنات بدون فاعل صورت هستى را به خود بگيرد .\r\nبلكه موضوع بوجود آمدن عالم بدون فاعل از نظر عقل مشكل تر از درست شدن دروازه از مجرد ماده چوب بدون مداخله نجّار است ، زيرا در موضوع دروازه ، چوب موجود است فقط صورت آن احتياج به عمل نجار ( سبب فاعلى ) دارد ولى عالم در صورت و ماده خود محتاج بارادهء فاعل خود ( واجب الوجود ) مىباشد .\r\nخواننده تيزهوش از همين مقدار بيان ما قوىترين دليلى را\r\n\r\n","description":"","footnote":"","page_name":" 67 ","page_number":83},
  {"content":"\r\n\r\nبر بطلان نظريهء ماديت و ماديها بدست مىآورد ، و خود را از نظر عقلى مجبور ميداند به خالق جهان اقرار نمايد .\r\n\r\nمادّه چيست ؟\r\nبراى توضيح و كشف حقيقت حال و زيارت بصيرت به بطلان و بىاساس بودن گفتار منكرين وجود خداوند جهان بر علاوهء دليل فوق مناسب است تذكر داده شود كه ما در اطراف خود اشياء مختلفه‌اى را حس ميكنيم و در نظر ابتدائى چنين مىپنداريم كه آنها داراى حقايق متبائنى مىباشد ، مثلا حقيقت آب را غير از حقيقت خاك ، و آتش را اجنبى از آهن ميدانيم ، و گمان ميرود كه همهء موجودات با همديگر تفاوت كامل و به تمام الذات دارند ، در حالى كه چنين نيست و بعقيدهء جمعى از فلاسفهء گذشته همهء موجوادات مادى از چهار عنصر تشكيل يافته و اين عناصر آب ، هوا ، خاك ، آتش مىباشد .\r\nامروز اگر چه عناصر از صدهم تجاوز كرده ، و آب و خاك از اجسام مركبه به حساب ميرود نه از عناصر و اجسام بسيطه ، زيرا آب از يك عنصر اكسيژن و دو عنصر هيدروژن وجود گرفته ، ولى معذلك مواد اولى اجسام و اشياء مادى از نظر فيزيك ، عناصر مذكور نبوده ، بلكه نظريهء ذيمقراط مورد تصديق قرار گرفته ، كه اجسام مركب از ذرات ريز كوچك بنام جزء لا يتجزى ( اتم ، ناشكن * مىباشد اين ذرات به حدى ريز است كه قابل رؤيت نبود ، و يك موجود كوچك مادى داراى ميليون‌ها جزء مىباشد .\r\n\r\n","description":"","footnote":"","page_name":" 68 ","page_number":84},
  {"content":"\r\n\r\nروى اين اساس ثابت شد كه عناوين تمام موجودات مادى اگر چه نسبت بخودشان ناشى است ، ولى نسبت به خود ماده عرضى گفته مىشود ، مثلا عنوان آب و آتش و سنگ هرچند براى خود آب و آتش و سنگ ذاتى است يعنى قابل سلب نيست ، نميشود كه آب آب نباشد آتش آتش نباشد ، سنگ سنگ نباشد .\r\nولى نسبت باصل ماده ( ذرّات ) عرضى است و مىشود كه هر عنوان مفروض جاى خود را بعنوان ديگر بدهد .\r\nولى كار به همين جا خاتمه نيافت ، ساينس مقام ماده ( صنم ماديها ) را كه خيال ميشد مقام نهائى و يا حد اولى است پائين آورد ، و معبود ماترياليست‌ها و مادّيها را بكمك نظريهء نسبى انيشتن از پا درآورد .\r\nبلى : نظريهء نسبى ميگويد حجم حجم نسبى است نه اينكه ثابت و لا يتغيّر باشد ، بلكه باثر سرعت حركت حجم وى زياد مىشود ، و جاى ترديد نيست كه حركت يكى از علائم و آثار قوّه و انرژى است و ازين جا دانسته مىشود كه زيادتى جسم و ماده جز انرژى متراكم چيز ديگر نيست بلكه مطلق حجم جز قوّه يك جا شده مفهومى ندارد .\r\nازين جا فهميده مشيود كه عنوان ماده هم ذاتى نيست زيرا اين عنوان بنوبت خود نيز در معرض زوال قرار ميگيرد و جهان مادّى ما جز انرژى و قوه محض چيز ديگرى نيست .\r\nبلى مادّه را نبايد ازلى دانست و نه مىشود كه ازلى باشد بلكه حادث و مسبوق بعدم است . ( جان كولند كوثرن ) دكتر فلسفه استاد\r\n\r\n","description":"","footnote":"","page_name":" 69 ","page_number":85},
  {"content":"\r\n\r\nرشتهء فيزيك و رياضيات ميگويد :\r\nاين را هم بايد گت كه اختلاف ميان اتم يك عنصر با اتم عنصر ديگر تنها باختلاف شمارهء پروتون‌ها ( نيوترونها ) در هسته و اختلاف شماره و طرز قرار گرفتن الكترون‌ها بر گرد هسته است « 1 » .\r\nاز اين قرار معين شد كه مليونها نوع ماده از بسيط و مركب در آخر كار همه از سه نوع ذرات الكتريكى ساخته شده‌اند كه آن سه چيز نيز اشكال سه‌گانهء حقيقت واحد يعنى الكتريسته است و اين يكى نيز بنوبهء خود مظهرى از حقيقت نهائى انرژى است « 2 » .\r\nاز مجموع بيانات بالا به اين نتيجه ميرسيم كه مصدر و منبع جميع\r\n\r\n\r\n","description":"","footnote":"\r\n( 1 ) از باب نمونه اتم ئيدروژن يك پروتون و يك الكترون دارد ، بعد از آن اتم هليوم هستهء آن از دو عدد پروتون و دو عدد نوترون و در مدار خارجى آن هم دو عدد الكترون در گردش است ، در درجهء سوم اتم ليتيوم است كه هستهء آن سه پروتون و چهار نوترون دارد و در خارج آن سه الكترون در دو مدار در چرخش است .\r\nبعد از ليتيوم هفت عنصر بعدى هر يك ، يك الكترون بيشتر از عنصر قبلى خود دارند عنصر دهمين نيز در دو مدار داراى ده الكترون است ولى عنصر يازدهمين سديم است كه يازده الكترون آن در سه مدار قرار دارد ، و عنصر بيستمين ( اتمكالسيوم ) داراى بيست الكترون در چهار مدار مىباشد .\r\n( از كتاب پس از كمونيسم )\r\n( 2 ) ص 43 اثبات وجود خدا\r\n","page_name":" 70 ","page_number":86},
  {"content":"\r\n\r\nجهان حسى و موجودات عينى و پديده‌هاى مادى نيرو و انرژى است كه حقيقت واحده است ، و اختلافات موجودات محسوس هيچ يك ذاتى ماده نبوده همه عرضى و حادث است ، ماده علة العلل جهان نيست .\r\nوقتى از نظر علم انتهاى موجودات بسوى قوّه و انرژى كه يك حقيقت واحد است دانسته شد بدون تردد احتياج عالم بافريدگار جهان - سبب فاعلى - نيز قطعى ميگردد زيرا يك حقيقت واحده كه از علم و قدرت و حكمت و تدبير فاقد باشد نمىتواند سبب و منشاء اين همه آثار متضاد و ظواهر مختلف باشد .\r\nطبيعت آب نمىتواند در حد ذات خود سردى و گرمى داشته باشد ، آتش نمىتواند با تأثير حرارت تأثير سيراب شدن را نيز واجد باشد .\r\nاساسا اعتبار تمام علوم تجربى بر همين نكته استوار است كه يك حقيقت مادى واحد نمىتواند دو اثر متضاد را از خود بروز دهد ، مثلا دكترى در اثر تجربهء مكرر و آزمايش متوالى متوجه شد كه فلان دواء بسبب بر طرف كردن مرض معينى ميگردد ، فورا اعلام ميدارد كه فلان دواء براى رفع فلان مرض سفيد است او احتمال نميدهد كه همين دوا سبب وجود آن مرض گردد و يك شئ واحد با طبيعت وحدانى خود اثرات متضادى داشته باشد ، و اگر چنين مىشد دكتر نمىتوانست حكم قطعى صادر كند .\r\nبارى اختلاف موجودات كاشف از تأثير ارادهء واجب الوجود مختار و توانا و دانا مىباشد .\r\n\r\n","description":"","footnote":"","page_name":" 71 ","page_number":87},
  {"content":"\r\n\r\n\r\nمعبود مادييّن سقوط مىكند\r\nماديها ميگفتند كه منشاء اين جهان حتما ذرات اتمى هستند كه تمام اجسام از آنها تركيب يافته و خود آنها قابل تجزيه و انقسام نيستند ، و به همين مناسبت به آنها اتم ( يعنى ناشكن ) گفته ميشد .\r\nولى وقتى كه ناشكن خيالى در مقابل قدرت عملى شكست خورد و فهميده شد كه اتم بنوبه‌ى خود موجودى است مركب كه از اجزاء چندى صورت گرفته و ممكن نيست مادهء اصلى جهان مادى ، اتم باشد چون خودش داراى مادهء بسيطترى مىباشد ، مادييّن عقب‌نشينى كردند و از خدائى اتم مرتد شدند و تا امروز نتوانستند مبدء جهان را مشخص نمايند ، آنها از گذشته پند گرفند و جرئت نكردند يكى از اجزاء اتم را بعنوان مادة المواد عالم طبيعى نامزد نمايند ، زيرا احتمال ميرود كه در آيندهء نزديك پيش‌رفت علمى و ترقى ساينس او را سرنوشت اتم مبتلا گرداند و اسباب افتضاحشان را باز هم آماده نمايد\r\nو لذا درين قرن علم و كمال ، مادييّن هيچ نقطهء اتكائى ندارند و قوانين علمى ، آنها را سخت متحيّر و بيچاره نموده . « 1 »\r\n\r\n\r\n","description":"","footnote":"\r\n( 1 ) ژرژ پلت سر يكى از طرفداران ماترياليسم در كمال عجز و بيچارگى چنين اعتراف مينمايد :\r\n« اما در چواب سوال دوم - ماده چگونه چيزيست - ماديون ميگويند :\r\nجواب اين سؤال با ما نيست بعهدهء علم است » ! ! ص 66 اصول مقدماتى فلسفه ، ميبينيد كه جبر علمى تا چه اندازه ماديها را سرگردان و مضطرب -\r\n","page_name":" 72 ","page_number":88},
  {"content":"\r\n\r\nاساسا اگر ما از نظر فلسفه عميقا دقيق شويم متوجه ميگرديم كه تجزيهء اتم مطلب تازه‌اى را ثابت ننموده ، زيرا ماده اگرچه از نظر علمى تركيب آن بثبوت رسيده ، ولى از نظر فلسفه مادهء مركب است چه علم قادر بتجزيهء آن باشد يا نه ؟\r\nفعلا علم نميتواند حكم به صحت تجزيهء اجزاء اتم را صادر كند ، ولى فلسفه با كمال جرئت قاطعانه حكم مىكند هر موجود مادى كه بهر اندازه ريز و كوچك باشد ممكن نيست كه قابليّت تجزيه را نداشته باشد ، و هيچ چيز مادّى بساطت ندارد ( بسيط يعنى جزء ) و لو جزء جزء اتم باشد ، اينك به اين چند دليل فلسفى توجه نمائيد .\r\n( 1 ) هر ذرّه جهت فوق او غير از جهت زير اوست و سمت شمال او غير از جنوب او است و طرف پيش او غير از طرف پس او است .\r\nبعبارت ديگر هر موجود مادى - ولو جزء نوترون باشد حتى جزئيكه پس از صد مرتبه تجزيه اجزاء اتم باقيمانده - داراى جهات شش‌گانه است و معقول نيست موجود مادى را تصور كنيم كه فاقد يكى از جهات شش‌گانه ( بالا و پائين ، راست و چپ ، پيش و پس ) باشد و بناچار هر جزء داراى شش سطح ميگردد ، چه ضرورى است\r\n\r\n\r\n","description":"","footnote":"\r\n- نموده كه قهرا آنها را از همهء ادعاهاى آنها دور نموده و مجبورشان مىكند كه بجهل و نادانى پناه ببرند ولى اظهار نادانى آنها را نجات نمىدهد زيرا به آنها گفته مىشود وقتى مادّه در نظر شما مجهول باشد اين همه اوصافى كه براى او بيان ميكنيد بچه دليل ؟\r\n","page_name":" 73 ","page_number":89},
  {"content":"\r\n\r\nسطح فوق جزء ، عين سطح تحت نيست و سطح شمالى عين سطح جنوبى نيست و به اين دليل واضح و متقن ميفهميم كه هر موجود مادى ناگزير است كه حتما شش جزء داشته باشد و هر جزء ازين شش نيز محكوم به همين تركب است ، و لابراتوار عقلى و فلسفى درين حكم خود هرگز ترديدى ندارد .\r\nحالا اين تجزيه در خارج متحقق شدنى است يا نه ؟ فلسفه حكمى ندارد ، و اين علم است كه در آينده نزديك يا دور بايد حكم خود را صادر كند ، فلسفه فقط حتمى بودن تركيب و امكان تجزيه را اثبات ميدارد نه وقوع تجزيه را كه مربوط بعلم است .\r\n( 2 ) هر جزء مادى را كه بين دو سطح قرار دهيم ميفهميم كه قهرا دو جزء دارد ، مثلا فرض ميكنيم يكجزء را ميان دو صفحه 6 و 7 يك كتاب قرار داديم سطحيكه با سطح صفحه 6 تماس پيدا مىكند مسلما غير از سطح اين جزء است كه با سطح صفحهء ( 7 ) تلاقى نموده ، و گمان ميكنم هر عاقلى اين موضوع را درك كند و بفهمد كه بساطت موجود مادى خارجى جز در خيال و وهم قابل تعقل نيست .\r\n( 3 ) اگر بر بدنهء آسياب دو دائره كه يكى داخل ديگرى باشد رسم كنيم و بر يك حصه دائره اول ( كه دائرهء بزرگتر است ) بسيط ترين جزء مادى را بگذاريم و بموازات آن ، جزء ديگر را بر حصه‌اى از دائرهء دوم ( كه قهرا دائرهء كوچكتر است ) بگذاريم ، بعدا بدنهء آسياب را به مقدار يك جزء حركت دهيم ، درين هنگام جزئى كه در\r\n\r\n","description":"","footnote":"","page_name":" 74 ","page_number":90},
  {"content":"\r\n\r\nدائرهء دوم قرار دارد يا به مقدار جزئى كه در دائرهء اول بوده حركت كرده و يا به مقدار كمتر از آن ، يا هيچ حركت نكرده و ساكن بوده .\r\nفرض اول باطل است زيرا جزء ، بهر مقدار كه از دائره دور تر باشد حركت او سريع‌تر است ، بهر اندازه كه بمركز نزديك‌تر باشد حركت او كندتر است ، و اين موضوع محسوس است زيرا ما ميبينيم كه لب آسياب نسبت به دائره نزديك بمركز خيلى بزرگ‌تر است ، و طبعا مسافت بيشترى را احتواء مينمايد در حالى كه طى اين مسافة در همان زمانى صورت ميگيرد كه فاصله كمتر بواسطهء حركت دائرهء كوچك ( نزديك بمركز ) در آن زمان انجام مىيابد ، و جزئى كه در دائرهء اول است در يك دوره مسافت بيشتر را طى مىكند تا به آن جزئى كه در دائرهء كوچك و نزديك مركز است .\r\nفرض دوم بساطت جزء را باطل و تركب آن را اثبات مىكند ، فرض سوم مستلزم از هم پاشيدن بدنهء آسياب است ، در حالى كه ما به چشم سر آسياب را سالم مىبينيم ( دقت كنيد )\r\n( 4 ) خطى را مركب از سه جزء - خواه اتم خواه يكى از اجزاء آن و خواه جزء جزء آن و خواه چيز ديگر باشد - فرض ميكنيم كه دو جزء ديگر بر جزء اول و جزء سوم آن قرار دارد و دو جزء مذكور باندازهء متساوى در يك زمان حركت مىكند قهرا ملاقات آن‌ها در حالى صورت ميگيرد كه نصف هر كدام ازين دو جزء بر دو نصف جزء وسط باشد و نصف ديگرشان بر نصف جزء اول و\r\n\r\n","description":"","footnote":"","page_name":" 75 ","page_number":91},
  {"content":"\r\n\r\nسوم خط باشد و هر پنج جزئى كه فرض ميشد بسيطاند تماما مركب ميشوند .\r\n( 5 ) خطى را از چهار جزء فرض كنيد كه بالاى سر آن و زير آن خط ، دو جزء ديگر قرار دارد كه در يك لحظه و بيك مقدار در حركت است ، محل محازات آنها در موقع حركت جزء بفرض تركب جزء سوم و دوم و دو جزء متحرك ممكن نخواهد بود و انكار محل محاذات خلاف حس و وجدان است .\r\nازين چند دليل فلسفى به اين نتيجه مىرسيم كه در جهان محسوس ، ماده‌اى كه لا يتجيزى و بسيط باشد ، وجود ندارد ، هر ذرّه كه فرض شود حتما مركب است خواه علم تركب آن را اثبات كند يا نه ؟ وقتى هر جزء مادى مركب شد ( از چند جزء كوچك‌تر خود ) قهرا هر مركب ماده و صورت ميخواهد و بعبارت ديگر هر چيز مركب فاعل تركيب مىخواهد و هر مركب باجزاء خود و صورت دهندهء خود احتياج و نياز دارد پس لابد موجود ديگرى است كه ذرّات را مركب كرده و به آنها صورت بخشيده ، و ممكن نيست كه موجود مادى مبدء كائنات باشد بلكه خود او معلول و مخلوق سبب غير مادى مىباشد كه عبارت از ذات مقدس واجب الوجود و آفريدگار مجرد و غير مادى جهان هستى است .\r\nاگر خوانندهء عزيز درين بيانات دقت كند يقين مىكند ماده ازلى نيست و نميشود علة العلل كائنات باشد پس بايد يا منكر قانون\r\n\r\n","description":"","footnote":"","page_name":" 76 ","page_number":92},
  {"content":"\r\n\r\nعليّت در سراسر جهان شويم و يا بوجود واجب الوجود ما فوق طبيعت ايمان بياوريم .\r\n\r\nمادّه و حركت آن\r\nموجودات مادى در حركت‌اند ، و ماده خود حركت دارد .\r\nاز ذيمقراطيس نقل كرده‌اند كه جواهر فرد ( اتم‌ها ) بين خودشان حركت دائره‌اى و حركت تصادفى دارند .\r\n( لوسپوس ) ميگويد اتم‌ها از ازل حركت دارند ، موجودات مادى بوسيله اجتماع آنها ظاهر و بواسطهء انفكاك و جدائى آنها مخفى ميشوند .\r\n( ابيقورس ) نظريه ميداد كه ذرات در خلاء لايتناهى حركت هميشگى دارد ، و اين حركت طورى است كه آنها تصادم نموده و حركت مخروطى ( مانند حركت چرخ باد ) را توليد مىكند و بالاخره بتركيبات مخصوصه و صورت‌هاى متنوعه و متغيره منجر مىشود .\r\n( بخنر ) حركت اتمها را باثر تضاد قوهء جذب و قوهء دفع پنداشته و دفع و جذب را در عمق خود طبيعت اتمها ميدانست « 1 » .\r\nمادييّن دياليكتيكى نيز همهء اشياء را در حال حركت مىپندارند و همين حركت را باعث تكامل آنها ميدانند .\r\nنگارنده حركت مادّه را نيز دليل ديگر بر مخلوق بودن ماده و حدوث آن دانسته و برهان قوى بر عدم صلاحيت و شايستگى آن\r\n\r\n\r\n","description":"","footnote":"\r\n( 1 ) ص 298 الرجلة المدرسية\r\n","page_name":" 77 ","page_number":93},
  {"content":"\r\n\r\nبراى مبدئيت كائنات ميداند ، زيرا اگر اين حركت از خود ماده نبوده و از خارج بر او وارد آمده باشد نتيجه ميگيريم كه ماده تحت تدبير ارادهء محرك خود كه جزء واجب الوجود مجرد غير مادى كسى ديگرى نيست ، قرار دارد ، و بايد كه چنين باشد زيرا اگر حركت بمعنى تكامل باشد معقول نيست ذاتى و از عمق خود مادّه باشد ،\r\nناقص سبب كمال خود گردد ، و به مكمل خارجى نيازى نداشته باشد ، و از طرف ديگر اثر طبيعت چنانچه سابقا ذكر شد اختلاف ندارد ، و اگر حركت ذاتى مادّه و اثر طبيعى او باشد ، نبايد حركت اتمها اختلاف در جهت داشته باشد و اگر حركت مذكور ذاتى ماده باشد لازم مىآيد كه مادهء حادث يعنى مسبوق بعدم باشد چه هر فرد حركت مسبوق به نيستى و عدم است وقتى يك فرد حركت حادث بود تمام افراد آن حادث است ، مثل آنكه اگر يك فرد انسان از كار زياد خسته مىشود و يا پس از مدتى گرسنه مىشود و يا بوسيلهء غذا سير ميگردد ، تمام افراد انسان نيز همين حكم را دارند ، و چنانچه ضرب دو عدد مخصوص در دو عدد مخصوص ديگر چهارمى شود ميدانيم كه تمام افراد و مصاديق دو ضرب دو چنين نتيجه را ميدهند .\r\nوقتى حركت با تمام افراد خود مارك حدوث ( وقوع بعد از عدم ) را به خود قبول كرد محل او كه ذرات اتم ( و يا هر نامى كه بر او مىنهند ) نيز حادث خواهد شد زيرا نميشود كه حركت حادث باشد و ماده كه ذاتا حركت دارد ازلى و قديم بوده و مسبوق بعدم نباشد ، زيرا\r\n\r\n","description":"","footnote":"","page_name":" 78 ","page_number":94},
  {"content":"\r\n\r\nتخلف ذاتيات غير معقول است . و اين همان قانونى است كه در علم كلام از آن به اين جمله تعبير ميكردند ( كل ما لا يخلو عن الحوادث فهو حادث ) يعنى هر چيزى كه از حوادث خالى نباشد خودش هم حادث است .\r\nاز تمام بيانات گذشته به اين نتيجهء قطعى مىرسيم كه ماده مخلوق و حادث بوده و مصداق ممكن الوجود است و براى واجب الوجود جز ذات مقدس خداوند ديگر مصداقى نيست حالا اين مصداق يك فرد دارد يا بيشتر مربوط بمباحث توحيد است كه بعدا مورد تحليل فلسفى قرار خواهد گرفت .\r\n\r\nمصداق واجب الوجود يا بحث خداشناسى\r\nپس از مطالب بالا ديگر احتياجى باستدلال و اقامهء دلائل براى اثبات واجب الوجود و آفريدگار كائنات نداريم ، زيرا مطالب مذكور در عين حالى كه مبدئيت ماده را به صورت قطعى نفى ميكرد اثبات وجود خداوند ( اللّه ) را نيز به شكل واضح و روشن در برداشت ولى باز هم جهت مزيد توضيح مطلب و اقناع فكرى طبقه منوّر و حقيقت‌پسند دلائل قاطعى را از نظر وجدان و علم و فلسفه تقديم ميداريم .\r\n( 1 ) وجدان يا حكمت عملى .\r\nدر خارج حقايقى داراى واقعيت است كه عقل نظرى در چوكات استدلال و چون و چراى خود از اثبات آنها عاجز است و بگفتهء اقبال لاهورى :\r\n\r\n","description":"","footnote":"","page_name":" 79 ","page_number":95},
  {"content":"\r\n\r\n عقل در پيچاك اسباب و علل * عشق چوگان باز ميدان عمل \r\nو ما قوهء ديگرى داريم كه قادر بدرك آن حقائق است و خوانندهء عزيز در نام‌گذارى اين قوهء مختار است و ميتواند نام آن را وجدان ، فطرت ، ضمير ، عقل عملى ، عشق ، و يا غير آينها بگذارد .\r\nدر دنيا عاقلى را سراغ نداريم كه عدالت را تقبيح و ظلم را تحسين كند ، حسن عدالت حقيقتى است مسلم چنانچه قبح ظلم در صفحهء گيتى قابل ترديد نيست .\r\nبا اينكه فلسفه نميتواند دليلى از ادلّهء معمولى نظرى خود را بر اثبات آنها اقامه كند يعنى اگر فرضا بحسن ظلم و قبح عدل قائل بشويم نه دورى لازم مىآيد ، و نه تسلسلى و نه اجتماع ضدّين و نقيضى اينجا است كه بايد حكومت بدست عقل عملى ( وجدان ) سپرده شود و اوست كه بضرورت اين دو قضيه ، حسن عدل و قبح ظلم ، حكم مىكند .\r\nنگارنده در بعضى از مباحث عالى كلامى بيان نموده كه حسن و قبح از احكام قضاياى مشهورات نيست تا ارزش معنوى خود را از دست داده و بگفته معروب رب مشهور لا اصل له ( يعنى چه بسا امر مشهورى كه بىاساس است ) مورد ترديد قرار گيرد ، بلكه از جملهء قضاياى قطعى معتبر منطقى است ، و البته تفصيل اين بحث دقيق مناسب اين مقام نيست و مىشود كه در رديف حسن عدالت و قبح ظلم امور ديگرى را نيز قرار داد كه ادراك آنها تنها و تنها بوجدان تعلّق دارد و عقل نظرى\r\n\r\n","description":"","footnote":"","page_name":" 80 ","page_number":96},
  {"content":"\r\n\r\nجز سكوت كارى ندارد و بگفتهء عربها ( يدرك و لا يوصف ) يعنى درك مىشود ولى قابل بيان نيست و ازين امور زيباشناسى جمال ، ملاحت نوع‌پرستى ، حس مسؤليت اجتماعى داشتن ، و خضوع در مقابل كمال ، و غيره مىباشد .\r\nوقتى اين موضوع دانسته شد ، مقصد ما هم روشن مىشود ، چه خداشناسى و علاقه بموجوديكه خارج قفس طبيعت و حلقهء ماده است ، در فطرت انسان خوابيده و وجدان انسان بان حكم مىكند ، و شايد قرآن مجيد به همين نكته دقيق اشاره مىكند ،  فِطْرَتَ اللَّهِ الَّتِي فَطَرَ النَّاسَ عَلَيْها  ( فطرت و سرشت خدائى كه مردم را بر آن فطرت آفريده )\r\nمنتهى فرقيكه مسألهء خداشناسى با مسائل ديگر فطرى و وجدانى دارد اينست كه خداشناسى همانطوريكه فطرى است عقلى نيز مىباشد و عقل مجرد نيز آن را اذعان ميدارد چنانچه از مطالب گذشته و آينده برمىآيد\r\nآرى فطرى بودن خداشناسى و خداپرستى يك امر مسلّمى است و بشر از اوايل ادوار حيات خود باندازهء ادراك خويش معتقد به خدا و معبودى بود ، و شايد زمان و مكانى نبوده و نخواهد بود كه در آن بشر خدائى را معتقد نبوده باشد و يا معتقد نشود .\r\nمنتهى گاهى انسانها بواسطهء ضعف ادراكات و التباس حقايق بعوض خداوند آفريدگار ، خدايان موهومى و يا طبيعى و مادى را براى اقناع فطرت خود برگزيده‌اند .\r\n\r\n","description":"","footnote":"","page_name":" 81 ","page_number":97},
  {"content":"\r\n\r\nگويند مردى از حضرت امام صادق عليه السلام مطالبهء دليل بر وجود خداوند نمود ، حضرت فرمود كه : آيا شده كه گاهى سوار كشتى شده باشى و كشتى در معرض غرق شدن قرار گرفته باشد ؟ عرض كرد بلى چنين اتفاق افتاده ، حضرت صادق عليه السلام فرمود در آنوقت حساس آيا ( فطرتا و قهرا ) به كسى توجه كرده‌اى و به نقطه‌اى پناه برده‌اى ؟ عرض كرد بلى ، فرمود همان كس خداست .\r\n( دقت كنيد ) .\r\nو اين موضوع را از قرآن مجيد هم ميتوان استفاده كرد ، مثلا يكى از محتملات اين آيه‌ى شريفه  وَ لَئِنْ سَأَلْتَهُمْ مَنْ خَلَقَ السَّماواتِ وَ الْأَرْضَ لَيَقُولُنَّ اللَّهُ  ( اگر از ايشان ( بيدينان ) سئوال كنى چه كسى آسمانها و زمين را آفريده همانا خواهند گفت خدا ) همين موضوع باشد .\r\nيعنى اگر آنها در موقع خواب بفطرت خود مراجعه كنند بافريدگار جهان اقرار خواهد كرد ، آرى احتياج بزندگى ، انسان را بايمان آوردن به خدا مىكشاند .\r\n\r\nدختر استالين چه ميگويد ؟\r\n( سوتلانا ) يگانه دختر استالين ديكتاتور ضد مذهبى از شوروى فرار نمود و بتاريخ 22 ابريل 1967 مطابق شنبه 2 ثور 1346 ش بعنوان پناهندگى بامريكا وارد شد وى بنا بگفته تمام خبرگذاريهاى\r\n\r\n","description":"","footnote":"","page_name":" 82 ","page_number":98},
  {"content":"\r\n\r\nجهان چنين گفت « 1 »\r\n( . . . من اكنون در جستجوى آزادى برآمده‌ام و براى آنكه بتوانم آنچه در دل دارم بر زبان آورم باينجا ( امريكا ) پناه آورده‌ام ، من در خانواده‌اى چشم به دنيا گشوده‌ام كه هرگز نام خدا در آن بميان نمىآمد ولى وقتى كه بزرگ شدم دريافتم كه بدون ايمان به خدا زندگى امكان‌پذير نيست ، و از همان روز كه نور ايمان در قلبم درخشيد كمونيسم براى من مفهوم خود را از دست داد . . . )\r\nملاحظه نمائيد كه تشنگى فطرت جز به آب زلال خداشناسى بر طرف نميگردد و اين تشنگى را شايد اكثر بىدينان و خدا ناشناسان گاهگاهى درك كنند .\r\n( خروشف ) در مسكو بجمال عبدالناصر رئيس جمهور سابق مصر گفته بود كه ( دالس ) وزير خارجهء اسبق امريكا كه پدرش كشيش بود - خيال مىكند كه كشيش است ولى من از او به خدا نزديكترم ( دالس ) اصلا قلب ( وجدان ) ندارد « 2 »\r\nاين سخن گاهى از دهن اين ديكتاتور ضد مذهبى بيرون شده بود كه عبدالكريم قاسم ملك فيصل را كشته و رژيم عراق را عوض كرده بود و خاورميانه احتمالا مورد حملهء غرب قرار گرفته بود در حالى كه شوروى آمادگى حمله و آغاز جنگ سوم را نداشت خروشف در\r\n\r\n\r\n","description":"","footnote":"\r\n( 1 ) ص 102 كتاب استنباط از خدا\r\n( 2 ) رجوع شود بكتاب سيماى جمال عبدالناصر نوشتهء هيكل\r\n","page_name":" 83 ","page_number":99},
  {"content":"\r\n\r\nآن روزها سخت مضطرب بود و متوجه ايده‌الوژى ساختگى و تقليدى خود نبوده بلكه از صميم فطرت خود متوجه خدا شده بود .\r\n( 2 ) علم :\r\n( رود كلوبن ) بزرگترين دانشمند فيزيك جهان ميگويد ، اگر نيكو بينديشيد علم شما را ناچار بدان خواهد كرد كه به خدا ايمان داشته باشيد .\r\n( جان كلولند ) دكتر فلسفه و صاحب كرسى رشتهء فيزيك و رياضى بعد از نقل جملهء فوق ميگويد و من بايد اظهار كنم كه با اين گفته كمال موافقت را دارم « 1 »\r\n( ادوار دلوتر كسيل ) جانورشناس و حشره‌شناس و استاد علوم و دكتر در حقوق و استاد و رئيس ادارهء زيست‌شناسى ميگويد در سالهاى اخير در نتيجهء مطالعات علمى دلائل جديدى براى اثبات صانع بدست آمده كه دلائل فلسفى سابق را تأييد و تقويت مىكند .\r\nاخيرا در كشور ما نهضتى در توجه بمذهب ايجاد شده ، و مذهب براى خود راه وسيعترى باز نموده و اين راه تنها در خلاف جهت علوم نيست بلكه درست بموازات راهى است كه علوم در آن پيشرفت ميكنند و مسلّم است كه دلائل علمى جديد كه وجود صانعى را ثابت و ايجاب مىكند در اين مورد مؤثر بوده‌اند ، نگارنده درين جا بپاره‌اى از شهادات بعضى از علوم بوجود صانع حكيم كائات اشاره مىكند .\r\n\r\n\r\n","description":"","footnote":"\r\n( 1 ) ص 39 اثبات وجود خدا و درين باره به ص 39 كتاب فوائد دين در زندگى ، تأليف اين جانب مراجعه شود .\r\n","page_name":" 84 ","page_number":100},
  {"content":"\r\n\r\n\r\n( الف ) علم بيولوژى ( علم الحياة )\r\nدرين علم از زمان پاستور ثابت شده كه زندگى از غير زندگى پيدا نميشود ، و ممكن نيتس كه كرم از گوشت گنديده و از خاك و گل پيدا شود ، چنانچه پندار عوام و تفكر مادييّن برآنست ، بلكه در قطعه‌ى گوشت مذكور مواد حياتى وجود دارد و همان مواد سبب وجود كرم ميگردد ، وقتى اين موضوع قطعى گرديد لابد اين سؤال پديد مىآيد كه زندگى در روى كرهء زمين از كجا آمده و جرثومهء اولى حيات از كجا پيدا شده ؟\r\nمادىها هيچ جوابى براى اين سؤال ندارند ، و مجبورند كه متحيّرانه سكوت مرگبارى را اختيار نمايند !\r\nبلى بعضى از آنان ميگويند حيات در اين كرهء ما بدوا پيدا نشده بلكه از منظومه‌هاى شمسى ديگرى آمده و به سخن واضحتر ، جرثومهء حيات از يك منظومه بمنظومهء ديگر انتقال يافته تا بالاخرة در طى يك تكامل عالى به صورت موجودات عاليترى به روى زمين عرض اندام نموده !\r\nولى يكى از استادان اكادمى علوم ( در نيويورك ) ميگويد محال است موجود زنده‌اى از سرماى شديد فضا بسلامت بگذرد و يا در اشعهء كيهانى قوى كه در فضا پراكنده است تلف نشود و علاوه ، دو ايرادى ديگرى نيز بر اين نظريه وارد مىآيد كه بطلانش را آشكار مىسازد .\r\n( اول ) اينكه ستارگان ازليتى نداشته‌اند ، بلكه از گازهاى\r\n\r\n","description":"","footnote":"","page_name":" 85 ","page_number":101},
  {"content":"\r\n\r\nگرم پديد آمده‌اند كه در آنها نيز قابليت حيات نبوده است .\r\n( دوم ) اينكه سؤال مىشود زندگى در منظومه‌ها يا كهكشانهاى ديگر از كجا پيدا شده ؟ چه حيات از غير حيات پيدا نميشود .\r\nولى خداشناس با كمال سادگى و سهولت پاسخ اين سؤال را مىدهد و ميگويد خداوند كه حى و قيّوم است حيات را بجهان مادى عطاء فرموده و زنده جان‌ها را خلق فرموده است .\r\nقرآن مجيد در آيات زيادى اين موضوع را يادآورى فرموده و زنده كردن را به خداوند عالم اختصاص داده است بلى ژئولوژى فرمايش قرآن را تصديق مىنمايد .\r\n\r\n« ب » قانون ترموديناميك\r\n( فرانك الن ) استاد فيزيك زيستى و متخصص در رؤيت الوان ( مبحث فيزيولوژى نور ) ميگويد : قانون ترموديناميك ( حرارت ) ثابت كرده است كه جهان پيوسته رو بوضعى روان است كه در آن تمام اجسام بدرجهء حرارت پست مشابهى ميرسند ، و ديگر انرژى قابل مصرف وجود نخواهد داشت ، و در آن حالت ديگر زندگى غير ممكن خواهد بود .\r\nاگر جهان آغازى نداشت و از ازل موجود بود بايد پيش ازين چنين حالت مرگ و ركود حادث شده باشد .\r\nخورشيد سوزان و ستارگان و زمين آكنده از زندگى ، گواه صادق است بر اينكه آغاز جهان در زمان اتفاق افتاده و لحظهء\r\n\r\n","description":"","footnote":"","page_name":" 86 ","page_number":102},
  {"content":"\r\n\r\nخاصى از زمان آغاز پيدايش آن بوده و بنابراين بايد مخلوق باشد .\r\nيك علت بزرگ نخستين ، يا يك خالق ابدى بر همهء چيز دانا و توانائى ناچار بايد باشد ، كه جهان را ساخته باشد .\r\n( ادوارد لوتركسيل ) جانورشناس و حشره‌شناس و رئيس ادارهء زيست‌شناسى ميگويد :\r\nعده‌اى اظهار نظر ميكنند كه در نظر آنها اعتقاد بازلى بودن جهان آسانتر از اعتقاد بخلقت آن توسط خداوند است ، بطلان اين نظريه را قانون دوم ترموديناميك يعنى قانون حركت و حرارت كه قانون انتروپى ناميده مىشود ثابت مىكند .\r\nطبق قانون انتروپى همواره حرارت از اجسام گرم به طرف اجسام سرد جارى مىشود ، و اين جريان نمىتواند خود به خود بطور معكوس انجام بگيرد ، . . . اگر جهان ازلى بود از مدتها بيش حرارت تمام اجسام با هم مساوى ميشد و نيروى قابل استفاده باقى نمىماند ، در نتيجه هيچ فعل و انفعال شيميائى انجام نمىگرفت و حيات در روى زمين غير ممكن ميشد . . . پس بدون قصد و توجه علوم ثابت مىكند كه جهان ابتدائى داشته و بدين ترتيب ضرورت وجود خدا را ثابت ميكنند چون هيچ شئ حادثى نميتواند خودبخود حادث شود ، بلكه براى حدوث آن محرك نخستين يعنى خالق و بعبارت ديگر خدائى لازم است ، علم نه تنها حدوث عالم را ثابت مىكند بلكه روشن مى سازد كه دنيا در يك لحظهء معينى در نتيجهء يك انفجار بزرگ بوجود\r\n\r\n","description":"","footnote":"","page_name":" 87 ","page_number":103},
  {"content":"\r\n\r\nآمده ، و اين لحظه تقريبا پنج بيليون سال پيش بود « 1 » .\r\n\r\n( ج ) علم شيمى\r\n( جان كلولند كوثرن ) رياضىدان و شيمىدان ميگويد :\r\n. . . . ترقى عظيمى كه در صد سال گذشته نصيب علوم فيزيك و از جمله شيمى شده بيشتر از راه به كار انداختن ( روش علمى ) در تحقيقات مربوطه بماده و انرژى بوده است .\r\nدر قسمت تجربى اين تحقيقات ، همه‌ى كوشش بر آن است كه هر احتمال شناخته شده‌اى را كه بنابر آن نتائج حاصل شده منحصرا از تصادف بدست آمده از ميان بردارند ، اين تحقيق به صورت قطعى در گذشته نشان دارد و در آينده نيز چنين خواهد كرد كه حتى رفتار ماده‌ى بىحس نيز پيرو اتفاق و تصادف نيست ، بلكه بر خلاف از ( قوانين طبيعى ) معينى تبعيّت مىكند غالبا صحت يك قانون مدتها پيش از آنكه دليلى براى وجود و كيفيت عمل آن كشف شده باشد ، حالت استقرار پيدا مىكند ، ولى چون اوضاع و احوالى كه با آنها قانون صحت دارد ، شناخته شود ، علماء شيمى يقين دارند كه در چنان اوضاع و احوال قانون كار مىكند و نتائج مشابه با نتائج اوضاع و احوال‌هاى مشابه گذشته ببار مىآورد اگر رفتار ماده و انرژى تابع اتفاق و تصادف و شانس بود ، اين دانشمندان هرگز نميتوانستند چنين يقين و اطمينان پيدا كنند ، و هنگاميكه بالاخرة دليل آن پيدا شد كه\r\n\r\n\r\n","description":"","footnote":"\r\n( 1 ) ص 55 اثبات وجود خدا\r\n","page_name":" 88 ","page_number":104},
  {"content":"\r\n\r\nچرا اين قوانين وجود دارد و به شكل خاص خود عمل مىكند ؟ حتى دورترين احتمال تصادفى و اتفاق بودن حوادث كاملا از ميان ميرود .\r\nآيا در ترتيبى كه شيمىدان بزرگ روسى مندليف صد سال پيش از اين براى عناصر شيميائى داد و آن‌ها را برحسب زياد شدن وزن اتمى آنها مرتب كرد ، دور بودن عناصر و اينكه عناصر مشابه با يكديگر به شكل خاصى كنار يكديگر قرار مىكيرند ، خاصيتى است كه به صورت معقولى ميتوان آن را نتيجهء تصادف دانست ؟\r\nاگر بناء باشد كه تصادف را در اينجا دخيل بدانيم ، ديگر امكان پيش‌گوئى عناصر كشف ناشده و ياد كردن از خواص آنها كه تقريبا پس از اكتشاف به همان صورت بوده نمىتوانسته است امكان پذير باشد و به همين جهت است كه پس از تعميم آن را بنام « تصادف دورى » نناميده بلكه « قانون دورى » گفته‌اند .\r\nآيا هيچ آدم عاقل و مطلّعى ميتواند باور كند كه ماده‌ى بىحس و بىشعور بنا به تصادف خود را آغاز كرده و به خود نظم بخشيده ، و اين نظم براى وى باقيمانده باشد ؟ شك نيست كه جواب اين سوال كلمه ( نه ) است .\r\nدر شيمى اين مطلب بدست آمده كه ماده روزى نابود مىشود ، منتهى نابودى پاره‌اى از مواد بىاندازه كند است ، و نابودى پاره‌ى ديگرى بىاندازه تند ، بنابراين وجود مادهء ازلى نيست ، و از اين قرار ناچار آغازى داشته است .\r\n\r\n","description":"","footnote":"","page_name":" 89 ","page_number":105},
  {"content":"\r\n\r\nبه اين ترتيب نتيجهء منطقى و اجتناب‌ناپذيرى كه به آن رسيديم اينست كه نه تنها آفرينش صورت گرفته بلكه اين آفرينش بنا بخواست ونقشهء شخصى بسيار دانا و توانا انجام شده\r\n\r\n( د ) علم فيزيولوژى ( وظائف الاعضاء )\r\nفيزيولوژى ، حيوانى و خاصه فيزيولوژى انسانى انسان فكور و عاقل با وجدان را مجبور به يقين و اعتقاد بوجود خداوند حكيم و دانا و و توانا مىنمايد ، زيرا ترقياتى كه نصيب اين علم شده مجالى براى تصادف و عمل طبيعت بىشعورى باقى نمىگذارد .\r\nكوچكترين اعضاى بدن انسان كه در نظر سطحى و فكر عوام بىاهميت جلوه ميكرد داراى منافع مهم و عجيبى مىباشد ، راستى آيا ساختمان چشم و گوش و جهاز هاضمه از بزرگترين گواهان وجود خداى دانا و توانا نيستند ؟ و اگر از منافع و فعاليت همه‌ى اعضاء صرف نظر شود و فقط مغز انسان را تحت دقت و غور قرار دهيم ، آيا قوىترين دليل بر علم و قدرت و حكم آفريدگاران نيست ؟\r\nآيا كدام وجدان سالم جرأت دارد اين همه نظام و كمال و حكمت را به تصادف نسبت دهد ؟\r\nبلى نسبت دادن عمارت عالى و كاخهاى بزرگ و مجلّل و مدرن ، بباد و باران - با اينكه خلاف عقل و وجدان است - در نظر عقل سهل‌تر از نسبت دستگاه مغز انسان به تصاوف و اتفاق است .\r\nحقيقت اينست كه فيزيولوژى آئينه جمال و جلال و عظمت آفريدگار\r\n\r\n","description":"","footnote":"","page_name":" 90 ","page_number":106},
  {"content":"\r\n\r\nجهان است\r\n( مارلين ) دانشمند فيزيولوژى و استاد علم الحيات ميگويد :\r\nيكى از موضوعات جالب براى يك نويسنده يا عالم به وظائف الاعضاء پيچيدگى و ابهام بزرگى است كه در ساختمان بدن انسان و حيوانات موجود است . آفريدن يا ساختن يك عضو كوچك انسان يا حيوان از قدرت با هوش‌ترين و ماهرترين فرد بشر خارج است .\r\nكليه يا ريه‌ى مصنوعى اگر چه كار كليه يا ريه را انجام ميدهند ولى كليه و ريه نيستند .\r\nدر مورد مغز بايد گفت كه اين عضو خواص و استعدادهاى شگرف باور نكردنى دارد . دانشمندان به چند خاصيت فيزيكى و شيميائى آن از قبيل هدايت الكتريسته و غيره پى پرده‌اند . ولى اغلب خواص و وظائف آن هنوز مجهول است .\r\nمغز مسؤل تمام حركات عضلانى است و تمام كارهاى اساسى بدن كه زندگى بدانها بسته است مثل تنفس و ضربان تحت كنترول مغز انجام ميگيرد .\r\nمغز محل حافظه است ، كه در آن هزاران هزار صور فكرى نقش بسته كه در موقع لزوم ، شخص ، صورتى را كه ميخواهد بخاطر مىآورد . هيچ تفسير مادى از كارهاى مغز مثل حل مسائل و مربوط نمودن موضوعات بيك ديگر نمىتوان داد .\r\nو هم‌چنين هيچ يكى از حالات مغز را از قبيل ذوق سليم ، تحريك ،\r\n\r\n","description":"","footnote":"","page_name":" 91 ","page_number":107},
  {"content":"\r\n\r\nآرزو ، صفاى باطن و غيره نمىتوان با فورمولهاى علمى بيان كرد .\r\nدرك زيبائى و احساس حقايق معنوى از قبيل عشق ، حس شخصيت و علوّ همت همگى از وظائف و شؤون يك قسمت كوچكى از پروتوپلاسم است كه مغز ناميده مىشود . « 1 »\r\n\r\nه - گياه‌شناسى\r\nيكى از متخصصين گياه‌شناسى و تفحصات كشاورزى مىنويسد :\r\nنگارنده معتقد است كه خدائى وجود دارد كه دائما از خلال قوانين ثابت و مرموزى كه جهان گياهان را اداره مىكند ظاهر مىشود .\r\nظهور و تجلّى او ازين راهها است :\r\n( 1 ) نظم و ترتيب كه نمو ، توليد مثل ، تقسيمات سلولى و تشكيل اجزاى مختلف گياه هميشه بطور منظّم و ثابت انجام مىيابد .\r\n( 2 ) پيچيدگى ، هيچ ماشين مصنوعى بشرى قابل مقايسه با ماشين پيچيده و شگرف يك نبات ساده نيست .\r\n( 3 ) زيبائى ، زيبائى ساقه ، برگ و گل نباتات چيزى خدائى است ، چه هيچ مجسمه‌ساز ماهر و هيچ نقاش چيره‌دست نمىتواند مجسمه يا تابلوئى بدان زيبائى تهيه كند .\r\n( 4 ) توارث ، هر گياهى نظير خود را توليد مىكند . و اين توليد مثل ، كاملا روى مشيّت و برنامه انجام ميگيرد ، چنان كه هر جا بكارند ، و هرطور پرورش دهند ، گندم از گندم برويد جو ز جو .\r\n\r\n\r\n","description":"","footnote":"\r\n( 1 ) ص 72 و ص 73 اثبات وجود خدا\r\n","page_name":" 92 ","page_number":108},
  {"content":"\r\n\r\nبعقيدهء من اينهمه مظاهر دليل وجود آفريدگارى است كه حكت بالغه و قدرت نامتناهى دارد .\r\n\r\n( و ) زمين‌شناسى\r\n( دونالد ) متخصص تعيين عمر طبقات زمين با روش راديو اكتيو و جريانات هسته‌اى در محيطهاى مربوط به جو و زمين‌شناسى مينويسد :\r\nدر مطالعهء شيمى زمينى دو نكتهء مهم توجه مرا جلب مىكند ، اين دو نكته يكى تعيين لحظهء ايجاد ، و دومى قانون اتحاد شكل پديده ها است كه هر دو كاملا با فلسفهء اديان مطابقت دارد .\r\nدر تعيين عمر و ابتداى ايجاد نمونه‌هاى مختلف مربوط به زمين شناسى از قبيل مواديكه در ، روابط راديو اكتيوى شهاب‌ها و اجرام سماوى از بين ميرود ، اين امكان بدست آمده كه بچنين طريق نيز ميتوان تاريخ پيدايش زمين را تعيين كرد .\r\nبراى تعيين تاريخ پيدايش اجسام چند طريقه موجود است كه همه نتائج دقيقى ميدهند ، همچنين با طريق محاسبات دقيق نجومى كه به عمل آمده عمر جهان را نيز تعيين كرده‌اند كه در حدود پنج بيليون سال قبل بوده است و با توسعهء اين مباحث و دلائل ، مفهوم ازلى و ابدى بودن دنيا از بين ميرود .\r\nاگر جهان ازلى و ابدى بوده ، هيچ عنصر راديو اكتيوى يافت نمىشد ، اين نتيجه را ميتوان از قانون دوم ترموديناميك نيز بدست آورد .\r\n\r\n","description":"","footnote":"","page_name":" 93 ","page_number":109},
  {"content":"\r\n\r\nقاعدهء اتحاد شكل پديده‌ها جزو اصول موضوعهء علم زمين‌شناسى است ، طبق اين اصل تغييرات فيزيكى يا شيميائى كه فعلا در روى زمين انجام مىيابد ، و در سابق هم به ترتيب قبلى انجام مىيافته و روى اين قاعده است كه ميتوانيم تاريخ تغييرات كرهء زمين را تعيين كنيم .\r\nوجود نظم و ترتيب در طبيعت و اينكه قوانين طبيعى حتمى الاجراء هستند اساس علوم جديد را تشكيل ميدهند ، و همين نظم و ترتيب نه تنها از نظر خلقت وجود خدا را ايجاب مىكند ، بلكه براى ادامه‌ى نظم و ترتيب و هدايت عالم وجود يك حكمت عاليه لازم ميآيد .\r\n\r\n( ز ) علم فيزيك\r\nاگر كسى عمل الكترون ، پروتون و نوترون را در ميدان مغناطيسى و الكتريكى مشاهده كند ، كه هر كدام چنان عمل ميكنند ، كه ميتوان آن را با بيان كافى شرح داد ، بنابرين پيش‌بينى مكند كه عمل آنها براساس قوانين طبيعى است و اين فقط در نتيجهء خواص مخصوص آنها است ، كه عمل آنها را قابل پيشگوئى كرده است .\r\nيا اگر نور قوسى الكتريكى سديم از يك منشور عبور كند ، رنگ نارنجى توليد مىشود ، و اين نور از آنجهت توليد مىشود كه در يك اتم يك الكترون از حالت قوىتر انرژى به حالت ضعيف‌تر آن انتقال مييابد . . . علم با توسعهء اطلاعات مربوط به فيزيك هسته‌اى در جستجوى مبدء جهان به اين نتيجه رسيده است كه تمام عناصر و\r\n\r\n","description":"","footnote":"","page_name":" 94 ","page_number":110},
  {"content":"\r\n\r\nتركيبات آنها از عمل متقابل ذرّات اصلى بوجود آمده‌اند ، و در نتيجه اجتماع پروتونها و خواص آنها در شرائط و اوضاع مختلف ، تمام اجسام عالم ايجاد شده است ؟ اما خود پروتون از كجا آمده ! و چرا اين خواص را دارا است ؟ مسأله‌ايست كه علوم هنوز نتوانسته‌اند پاسخى براى آن بدهند « 1 » .\r\nبا دقت و بررسى در قوانين طبيعى به اين نتيجه ميرسيم كه يك مقنن عالى وجود دارد كه قوانين ثابت طبيعت را وضع نموده و در موقع خلق چنين خواصى به الكترون و نوترون و پروتون داده كه تمام قوانين طبيعى از آن خواص ناشى هستند « 2 » .\r\nخوانندهء عزيز :\r\nما در اين جا گفتار خود را دربارهء دلائل علمى و شهادت علوم\r\n\r\n\r\n","description":"","footnote":"\r\n( 1 ) وقتى بعالم حيوانات برميگيرديم ميبينيم موضوع خيلى پيچيده‌تر است سه عنصر اصلى يعنى هيدروژن ، اكسيژن و كربون مواد اولى اجسام زنده را تشكيل ميدهند ، و مقدارى ازت و كمى از عناصر ديگر نيز با سه عنصر فوق تركيب يافته‌اند ، در جسم ساده‌ترين و كوچكترين حيوانات ميليون‌ها از اتمهاى عناصر مزبور وجود دارد : كه به نسبتها و اشكال خاصى با هم تركيف يافته و اگر با حساب احتمالات امكان تصادف و تركيب اين عناصر را حساب كنيم خواهيم ديد كه نتيجه بقدرى كوچك است كه ميتوان صفر گفت ( اثبات وجود خدا ص 179 )\r\n( 2 ) از ادوين فست فيزيكدان\r\n","page_name":" 95 ","page_number":111},
  {"content":"\r\n\r\nبر وجود خداوند حكيم و عليم و قدير و مدبّر خاتمه ميدهيم و ببعضى از براهين فلسفى فكر شما را معطوف ميداريم .\r\n( 3 ) فلسفه و اثبات وجود خداوند .\r\n( دليل اوّل ) واجب الوجود كه وجود او عين ذات او است ، در وجود خود محتاج بسبب و علّتى نيست نفس محال نبودن او دليل بر وجود خارجى او مىباشد .\r\nما توضيحى براى اين دليل تحت عنوان خواص واجب در سابق داديم ، خواننده بايد آن را دوباره مطالعه كند ، و اين دليل با اختصاريكه دارد قوىترين اساس را دارا است .\r\n( دليل دوّم ) موجوداتى در خارج محسوس‌اند ، و سابقا دانستيم كه ممكن الوجود در حريم ماهيّت خود فاقد وجود بوده و مفتقر به غير خود است پس بايد واجب الوجودى در خارج باشد تا مصدر و مفيض وجودات ممكنه باشد .\r\nممكن است تصور شود كه وجود هر ممكن بعدى معلول وجود ايجاد ممكن الوجود سابقى باشد ، ولى چون سلسلهء ممكنات تماما مارك امكان را دارند بالاخرة محتاج بافاضه و ايجاد واجب الوجود مى شوند ، و حكم همهء ممكنات حكم يكفرد ممكن در نياز او به مسبب و علّت است .\r\n( دليل سوم ) دليليست معروف بنام دليل وجودى كه از بسيارى از فلاسفهء عرب نقل شده و ملخص آن دليل اينست كه از تصور مفهوم\r\n\r\n","description":"","footnote":"","page_name":" 96 ","page_number":112},
  {"content":"\r\n\r\nخداوند در ذهن ، لامحاله تصديق بوجود او در خارج لازم ميآيد ، و بعبارت روشن‌تر : همين كه عقل ما معناى خدا را تصور و تعقل كرد ، مجبور مىشود ايمان و يقين پيدا كند كه خداوند هستى عينى داشته در خارج موجود مىباشد .\r\nسرّ اين مجبوريت عقلى و ملازمه ميان تصوّر و تصديق اينست كه مفهوم و معناى خدائى كه الهيون دنيا به آن معقتدند ، « موجود كامل مطلقى است كه بهتر و كامل‌تر از آن را نمىتوان تعقل نمود » حالا اگر همچه مفهومى در عالم هستى عينيّت خارجى نداشته باشد تناقض و خلاف فرض لازم مىآيد چه درين حال كامل مطلق نخواهد بود ، بلكه كامل‌تر از آن مفهومى است كه در خارج نيز عينيّت و مصداق مستقل از فكر داشته باشد .\r\nچون ما خداوند را مفهوم ( كاملتر و برتر از همه ) فرض كرديم بايد آن را داراى مصداق خارجى و حقيقت عينى بدانيم و الّا دست از فرض اول خود برداشته‌ايم چه مفهوم مجرد از عينيّت خارجى كاملتر از مفهوميكه مصداق خارجى دارد نيست .\r\nچيزى ديگريكه ما ازين برهان استفاده ميكنيم اينست كه منكرين خداوند مفهوم صحيح خدا را تعقل و درك نكرده‌اند ، و تمام اشتباه آنها در قصور تعقل آنها است ، و چنانچه تصور مفهوم خداوند بطور كامل در ذهن انتقاش يابد ، خود به خود تصديق بوجود كامل او حاصل شده مجالى براى انكار او باقى نخواهد ماند .\r\n\r\n","description":"","footnote":"","page_name":" 97 ","page_number":113},
  {"content":"\r\n\r\nممكن است در ذهن بعضى از خوانندگان كنجكاو و محقق سؤالى پيدا شود ، كه چرا ما مفهوم خداوند را چنين تعقل كنيم كه تصور آن موجب تصديقش گردد ؟ و بچه سبب خدا مفهومى داشته باشد كه كاملتر و برتر از او را نشايد تعقل نمود ؟\r\nجوابهائى بر اين سؤال عرضه شده كه به نظر نگارنده آنقدر قوت و يا لااقل ظهور ندارد كه بتوان به آن قناعت نمود من فكر مى كنم جواب مختصر و مفيد و روشن اينست كه براى خدا جز چنين مفهومى ( هيچ مفهوم ديگرى ) قابل تعقل نيست .\r\nيعنى اساسا سؤال مذكور غلط صرف و بىپايه است ، مانند اينكه سؤال شود چرا ما مفهوم عدد دو را بطورى تصور كنيم كه با عدد سه منافات داشته باشد ؟ و يا حاصل ضرب آن در مثلش چهار گردد ؟ مگر ما براى عدد دو آيا مفهومى غير اين را تصور ميتوانيم تا سؤال مذكور متوجه گردد ؟ مسلما نه .\r\nموضوع بحث ما نيز چنين است خدائى كه خداپرستان آن را معتقدند ، جز موجود اكمل و برتر كه فوق آن كاملى نباشد ، و برتر\r\nاز آن مفهومى تصور نگردد ، ديگر مفهومى ندارد هر تعريفى غير آن بشود جز تنزيل مقام خداوندى او نخواهد بود ، و اين تناقض و خلاف فرض است .\r\nولى با آنهمه برهان مذكور خالى از خلل نيست ، زيرا احتمال دارد كه مفهوم مذكور ذهنى صرف بوده و در خارج مصداقى نداشته\r\n\r\n","description":"","footnote":"","page_name":" 98 ","page_number":114},
  {"content":"\r\n\r\nباشد و اساسا كمال مطلق واقعيت نداشته باشد .\r\nنميشود كه اين احتمال را بخلاف فرض رد نمود زيرا اگرچه اين مفهوم ذهنى تنها و بدون مصداق باقى ميماند و مفهوم واجد مصداق از او كاملتر است ولى چون مصداق مذكور محل منع قرار گيرد موضوع ( كاملتر ) خود به خود منتفى ميگردد .\r\nبلى ممكن است وجود كمال مطلق را بفرمان فطرت و حكومت وجدان در خارج موجود دانست ولى برهان مذكور فلسفى نشده فطرى و وجدانى مىشود و در دليل اوّل ادغام ميگردد .\r\n( دليل چهارم ) جهان ما حادث است ، يعنى مسبوق بعدم مىباشد و هر حادث از خود محدثى ميخواهد نتيجه ميگيريم كه جهان ما محدثى ميخواهد كه قهرا قديم خواهد بود ، و اين محدث ( احداث كننده ) قديم جز واجب الوجود و آفريدگار جهان كسى نخواهد بود .\r\nاين استدلال از طرف متكلّمين ( علماى عقائد دينى ) بيان شده ، ولى جمعى از فلاسفه و طرفداران علم حكمت آن را مورد انتقاد شديد خود قرار داده‌اند و آنها عالم را قديم زمانى و حادث ذاتى ميدانند .\r\nنگارنده ( در جاى خودش ) از دليل مذكور دفاع نموده ، اعتراضات فلاسفه را جواب داده است\r\nمجملا ميگوئيم كه مقدمه‌ى دوم اين دليل كه باصطلاح منطق ( كبرى ) ناميده مىشود ، نظرى و محتاج ببيان و برهان نيست ، زيرا احتياج حادث بمحدث ( احداث كننده ) ضرورى مىباشد . بلى استحاله‌ى\r\n\r\n","description":"","footnote":"","page_name":" 99 ","page_number":115},
  {"content":"\r\n\r\nترجح بلامرجح يكى از قضاياى بديهى است ، مانند دو دو تا چهارتا .\r\nمقدمه‌ى اول ( جهان حادث و نوپيدا است ) كه در منطق صغرى ناميده مىشود هرچند تا مقدار زيادى محسوس است ، زيرا ما به چشم سر تحقق موجودات زيادى را پس از نيستى آنان مشاهده ميكنيم ولى در اثبات كلّيت و عموميت خود و اينكه تمام اجزاء عالم امكان پس از نيستى بوجود آمده باقامه‌ى برهان فلسفى نياز داريم ، و چنانچه برهان مذكور صحيح باشد دليل درست مىشود و الّا نه .\r\n\r\nحدوث عالم\r\nانصافا موضوع حدوث عالم يكى از غامض‌ترين مسائل علم فلسفه و علم كلام است و دانشمندان هر دو علم راههاى مختلفى را پيموده‌اند ، فلاسفه اصرار دارند عالم قديم است يعنى مسبوق به نيستى نبوده هر چند معلول ارادهء ازلى خداوند است .\r\nمتكلّمين دنيا را بعلاوه صدور آن از ارادهء خداوند مسبوق بعدم ميدانند ، و بعبارت ديگر فلاسفه عالم امكانى را فقط مسبوق به غير ( اراده واجب الوجود ) ميدانند كه ازين مسبوقيت بحدوث ذاتى كه همان امكان باشد تعبير ميكنند و از نظر زمان آن را قديم و غير مسبوق بعدم ميدانند ، متكلّمين ، جهان را مسبوق بعدم و نيستى دانسته ، و قدم زمانى آن را باطل ميدانند و مسبوقيت مذكور را حادث زمانى نام گذاشته‌اند .\r\nهر كدام براى تصحيح مدعاى خود و ابطال عقيده‌ى ديگرى دلائل\r\n\r\n","description":"","footnote":"","page_name":" 100 ","page_number":116},
  {"content":"\r\n\r\nمتعددى اقامه كرده‌اند كه استيفاى تمام آنها بدون مبالغه رسالهء مستقلى ميخواهد ، و نگارنده اين مبحث را در يكى از كتابهاى ديگرش مفصلا مورد تحليل و تجزيه و تنقيد و تحقيق قرار داده كه مطالعهء آن براى متخصصين رشتهء فلسفه و كلام سزاوار است .\r\nبا قطع نظر از ايرادات و جوابات آنها دليل قاطع فلسفى بر حدوث همه‌ى جهان امكانى اينست كه موجود ممكن در تحقق و هستى خود ( همانطوريكه سابقا بيان شد ) محتاج بسبب و مؤثر است ، و معقول نيست كه تأثير مؤثر و ايجاد موجد در حال موجود بودن ممكن مذكور به او تعلق گيرد چه اين فرض تحصيل حاصل و محالست ، بلى موجود در حال وجود خود قابل بوجود آوردن نيست .\r\nلذا حتمى است كه تأثير مؤثر و ايجاد موجد معلول را در غير حال وجودش موجود نمايد و طبعا درين هنگام وجود او مسبوق بلا وجود او مىشود و همين مسبوقيّت وجود ممكن بلا وجود و نيستى او معناى حدوث است ( دقّت كنيد كه موضوع دقيق است ) .\r\nاز برهان فلسفى كه بگذريم علوم تجربى هم ازليّت جهان مادى را قبول ندارد ، و همانطوريكه سابقا خوانديد ، علم عمر عالم را به پنج بيليون سال تحديد نموده است .\r\nظواهر ادلّه‌ى اسلامى نيز عالم را حادث و مسبوق بعدم ميداند و گويا عقل و علم و شرع هر سه بر حدوث عالم اتفاق دارند ؛ و لذا اصرار جمعى فلاسفه‌ى متافيزيكى و گويندگان ماترياليسم مادى بر قدم\r\n\r\n","description":"","footnote":"","page_name":" 101 ","page_number":117},
  {"content":"\r\n\r\nجهان اشتباه است « 1 » .\r\n\r\nماديها چه ميگويند ؟\r\nانكار واجب الوجود آفريدگار جهان غير قابل استدلال است موضوعيكه از هر حيث دلائل و شواهد دارد . فلسفه مصداق اوست ، علوم مثبت اوست ، فطرت و سرشت آدمى گواه اوست ، كجا شك و ترديد به او راه ميبايد ؟\r\nحرفهائى را كه ماديين گفته‌اند تقريبا به بهانه‌گيريهاى بنى اسرائيل و لجبازيهاى يهود شباهت دارد كه قابليت شنيدن و رد كردن را ندارد .\r\nولى قانون بحث و مناظره مقتضى است همانطوريكه طرف مطالب خودش را ميگويد دعاوى طرف ديگر را نيز بايد با كمال حوصله گوش بدهد و با منطق عقلى و روش انصاف جواب بدهد .\r\nو لذا ما گفته‌هاى آنها را درين جا با پاسخ آنها مينگاريم .\r\nآنها ميگويند :\r\n( 1 ) آفريدگار جهان بيكى از حواس انسانى درك نمىشود ، و تجربه وجود او را اثبات ننموده و لذا نميشود به او ايمان آورد ، ما سابقا ثابت نموديم كه مدركات ما منحصر بمحسوسات نيست ، بلكه معقولات هم حجيّت دارد بلكه اساس اعتبار حسيات فقط حكم عقل است ، يعنى اگر معقول حجت نباشد محسوس هم بىارزش مىشود\r\n\r\n\r\n","description":"","footnote":"\r\n( 1 ) ولى بايد متوجه بود كه ماديها الم را بىنياز از فاعل ميدانند و فلاسفهء متافيزيك آن را معلول ارادهء واجب الوجود ميدانند .\r\n","page_name":" 102 ","page_number":118},
  {"content":"\r\n\r\nو اين موضوع به شكل مفصلى بيان و مدلّل شد كه مانند ( دو دو تا چهارتا ) خلل‌ناپذير گرديد :\r\nحال اگر فرض نمائيم كه به غير از حسيّات نبايد اعتقاد نمود ، باز هم بايد به خداوند ايمان آورد زيرا تمام مظاهر كائنات و جمله‌ى جهان مادى آثار وجود و علم و حكمت خداوند است و اين موضوع مورد تصديق همه ، معلوم است چنانچه سابقا بيان شد .\r\nآرى يك موجودى كه اين همه آثار دارد بايد به آن اعتقاد نمود گرچه خودش محسوس نباشد ، مگر سنگينى هوا بر بدن ما محقّق نيست ؟ مگر قوهء جاذبه‌ى عمومى محقّق نيست ؟ مگر حركت زمين موجود نيست ؟ مگر اتم وجود ندارد ؟ مگر الكترون و نوترون و پوترون ثابت نيستند ؟ مگر مادّه وجود ندارد ؟ با آنكه يكى از اينها و ده‌ها امثال اينها بيكى از حواس ما درك نشده‌اند ، آيا مىشود اينها را انكار كرد ؟ آيا آثار اينها دليل بر وجود اينها نميشود « 1 » ؟\r\nراستى اين جمله‌ى خرافى كه ( هر چه محسوس نباشد قابل قبول نيست ) باطل كنندهء علوم طبيعى و ساينس است زيرا علوم موجوداتى را قبول دارد كه هرچند خود آنها محسوس نيست ولى بوسيلهء آثار محسوسه‌ى خود در حكم محسوس ميباشند و از آن جمله چند مثال در بالا ذكر شد .\r\n( 2 ) هر موجود بايد از خود سببى داشته باشد و خداوند چون\r\n\r\n\r\n","description":"","footnote":"\r\n( 1 ) رجوع شود به اول رسالهء عقائد اسلامى كه اين موضوع آنجا مفصّل‌تر بحث شده است\r\n","page_name":" 103 ","page_number":119},
  {"content":"\r\n\r\nسبب‌پذير نيست نميشود كه به او عقيده نمود .\r\nجواب اين شبهه براى مطالعه‌كنندگان اين كتاب خيلى سهل است ، زيرا آنها ميدانند كه هر ممكن الوجود محتاج به سبب است و نه هر موجود - واجب الوجود وجودش ذاتى خودش است و سبب وجود همهء ممكنات است و به غير خود نيازى ندارد .\r\nبعلاوه ازين آقايان سؤال مىشود كه ماده هم موجود است ، سبب وجود ماده چه مىباشد ؟ مسلما جز سكوت چاره‌اى نخواهند داشت .\r\n( 3 ) جهان مادى اگر ازلى و بينياز از علّت نباشد بايد معلول علّت خود باشد ، و آنوقت بايد گفت كه از نيستى بوجود آمده در حالى كه نيستى سبب و باعث موجود نخواهد بود .\r\nاين شبهه خيلى مضحك است زيرا كسى نگفته كه نيستى سبب هستى مىشود ، خداشناسان ميگويند ( خداوند دنيا را از نيستى خلق كرد ) معناى اين جمله اين نيست كه ( عدم علّت مادى دنيا باشد ) بلكه مراد اينست كه خداوند اشياء را بعد از اينكه موجود نبوده‌اند آفريده است .\r\nما ازين گوينده سؤال ميكنيم صورتهائى كه بر مادّه حادث مىشود و در ازل موجود نبوده چطور از عدم و نيستى بهستى گرائيده ؟\r\nمثلا ما فرض كرديم ماده احمد و منزل احمد و لباس احمد قديم است ( در حالى كه سابقا مدلّل كرده‌ايم ماده حادث است ) ولى صورت احمد و صورت منزل و صورت لباس او كه مسلما قديم نيست ، و هيچ عاقلى هم\r\n\r\n","description":"","footnote":"","page_name":" 104 ","page_number":120},
  {"content":"\r\n\r\nنميتواند ادعاى ازليّت آنها را بنمايد از كجا آمد بچه ترتيب از نيستى بوجود آمد ؟ هر جوابى كخه مادى در حدوث اين صور بدهد ، الهى همان جواب را در حدوث مادّه خواهد داد . و به سخن ديگر هر موجود مادّى بايد چهار سبب داشته باشد ، فاعلى ، غائى ، صورى ، مادى ، يعنى هر مادّى مادّه ميخواهد ولى خود مادّه سبب مادى و صورى نمىخواهد ، ابداعى است ، و تنها سبب فاعلى و غائى لازم دارد .\r\n( 4 ) هر موجود بايد در دائرهء زمان و مكان داخل باشد و موجودى كه خارج از آن فرض شود غير ممكن است .\r\nاين ادعاء بر خلاف علم و فلسفه است ، زيرا فلسفه ( كه قلمرو حكومت او بيشتر از علم است ) ميگويد هر موجود مادّى و هر شئ جسمانى بايد زمان و مكان داشته باشد ، نه هر موجود حتى اگر مجرد از مادّه باشد ، بلكه ما در بحث صفات خداوند دليل عقلى بر امتناع زمانى و مكانى بودن خداوند ذكر خواهيم نمود ، زيرا زمان و مكان مخلوق خداوند است نه محيط بر او ( دقت شود ) .\r\n( 5 ) حدوث مادّه محسوس نيست پس قديم است .\r\nآفرين بر فكر مادى و روش ما ديگرى ! اين آقاى گوينده اين قدر شعور نداشته كه ممكن است كسى اين گفته را عكس كند و بگويد قدم و ازليّت مادّه محسوس نيست پس حادث است .\r\nخوانندهء گرامى به ياد دارد كه ما به همين زوديها حدوث سراسر جهان امكانى را مبرهن نموديم .\r\n\r\n","description":"","footnote":"","page_name":" 105 ","page_number":121},
  {"content":"\r\n\r\n( 6 ) علت جهان اگر فاعل مختار و خالق عالم و حكيم ميبود بايد تمام كارهاى او داراى هدف و حكمت ميبود ، در حالى كه غرض و فائدهء بسى از موجودات بر ما معلوم نيست .\r\nعلوم هزاران فائده و حكمت تعدادى از موجودات را بدست آورده و نظام عالم ، عقول بشر را بتعجب بلكه بتحير انداخته و اين نظام دليلى قطعى و برهان يقينى بر علم و قدرت و حكمت و تدبير آفريدگار جهان است ، و جهل ما بفوائد پاره‌اى از موجودات دليل بر نبودن فائده نيست ، بشر در سابق خيلى از اسرار موجودات را نميدانست امروز ببركت علم به آنها آشنا شده چيزهائى كه امروز به نظر ما بىفايده و يا احيانا مضر جلوه مىكند در آينده بر اثر ترقى علوم داراى منافع و فوائد زيادى خواهند شد .\r\nماديّين پاره‌اى از حوادثى را كه براى بشر موجب نقص و شرّ و ضرر است برخ خداشناسان ميكنند و ميگويند اگر خلقت تابع اراده مىبود اين قبيل حوادث در حلقهء هستى داخل نميشد .\r\nنگارنده جواب اين شبهه را بطور مسبوطى در رساله‌ى ( حل 66 سؤال دينى ) خود داده است . و درين كتاب در بحث حكمت خداوند ، بنحو ديگرى به آن جواب مفصلّى خواهيم داد .\r\nخوانندهء عزير :\r\nاگر انسان عاقلى داخل يك كارخانهء بزرگ طياره‌سازى يا توليد برق و غيره شود و فوائد اكثر اجزاء و ماشين‌هاى كارخانه را\r\n\r\n","description":"","footnote":"","page_name":" 106 ","page_number":122},
  {"content":"\r\n\r\nبفهمد و نظام بديع آن را درك كند ، ولى در اثر عدم مهارت كافى فائده و غرض بعضى از آلات و اجزاى ماشينى آن كارخانه را درك نكند و يا باثر غفلت و نادانى سرش مثلا بيكى از آلات آن كارخانه بخورد و بشكند ، آيا براى اين عاقل صحيح است كه كارخانه را مولود تصادف صرف و اتفاق محض بداند و بگويد سازندهء آن اراده و علم و قدرت نداشته ، راستى اين ادعا بىوجدانى نيست ؟ ما باز هم اين موضوع را در بحث حكمت خداوند بوجه بهتر تحليل ميكنيم .\r\n( 7 ) تجربه‌هاى علمى ثابت نموده كه هر موجود مادّى معلول سبب مادّى ديگرى است و با وجود اين سببيّت مادّى ، احتياجى بتأثير فاعل مجرد و آفريدگار ما فوق طبيعت باقى نمىماند .\r\nاين گفته بفرض درست بودن آن ربطى بمطلب ندارد زيرا هدف ما علّت اولى ماديات و كائنات است كه يا اتم است و يا اتر و يا فاعل مختار مجرد ، و الّا يا دور لازم مىآيد و يا تسلسل و سابقا دانستيم كه دور و تسلسل محال است .\r\nهمه اتفاق دارند كه رشته‌ى حوادث مادّى بايد بيك مبدئى كه علّت العلل و غير معلول باشد منتهى شود و هر كدام از دو چيزى كه نام برديم ( اتم ، اتر ، و بعبارت كلّى مادّه ) كه بعقيدهء ماديها مبدء و علّت عالم فرض شود اين دليل‌شان را باطل مىكند زيرا مادّه علّت مادّى ندارد .\r\nخوانندگان ما در مباحث پيشين بادّلهء قاطعه و شواهد عقليه\r\n\r\n","description":"","footnote":"","page_name":" 107 ","page_number":123},
  {"content":"\r\n\r\nمتعدده فهميده‌اند كه مادّه ( خواه اتم باشد خواه اجزاى آن و خواه اتر - اثير - و خواه شئ ديگر ) قابليت مبدئيت و مصدريت موجودات را ندارد لذا حتمى است كه آغاز رشته‌ى سببيّت را از ارادهء خداوند متعال بدانيم .\r\nمطلب در اينجا دقيق‌تر مىشود و بايد با كمال دقّت فكر نمود كه آيا مقدمه‌ى اول اين شبهه ( هر موجود مادّى معلول سبب مادى ديگرى است ) كه در اصطلاح علم منطق به آن ( صفرى ) ميگويند درست است يا نه ؟\r\nخواننده‌ايكه مطالب گذشته را بدقت مطالعه و بحافظهء خود سپرده است مسلما جواب منفى ميدهد ، زيرا از تجربه علوم اين بدست مىآيد كه فلان شئ از فلان چيز پيدا مىشود ، فلان حادثه معلول فلان امر است .\r\nاما اينكه آن چيز و امر علّت تامّه و سبب كامل است يا تأثير معنوى ديگرى نيز مدخليت دارد علوم درين باره چيزى نميتواند بگويد .\r\nولى فلسفه ميگويد ممكنات در حريم ذات خودشان وقتى فاقد وجود باشند بطريق اولى فاقد ايجاد نيز خواهند بود و بقول آن شاعر :\r\n ذات نايافته از هستىبخش * كى تواند كه شود هستىبخش \r\nلذا همانطوريكه وجود علل ممكن و حوادثيكه اسباب حوادث ديگرند از خداوند واجب الوجود است ، ايجاد آنها و تأثير آنها نيز از طرف خداوند است بلى حوادث مادى سبب مادى دارند ولى نه سبب مستقل بتأثير ، بلكه سبب ناقص كه در وجود و ايجاد خود محتاج به\r\n\r\n","description":"","footnote":"","page_name":" 108 ","page_number":124},
  {"content":"\r\n\r\nخداوند است ( دقّت شود ) .\r\nهمانطوريكه سابقا گفتيم خداشناسان هيچگاه منكر علّيّت و سببيّت ماديّات نيستند اسباب و علل طبيعى و تأثير آنها را قبول دارند ولى آنها دو مطلب ديگر را درين جا علاوه و اضافه ميكنند .\r\nاول اينكه اين حوادث مادّى بايد بعلّت غير مادى منتهى شود تا دور و تسلسل لازم نيايد .\r\nدوم اينكه در عرض علل مادى تأثير آفريدگار جهان نيز محقّق است و منافاتى بين علل مادى و معنوى نيست ( دقّت شود ) .\r\nحالا كه سستى كلام مادّيها و ضعف شبهات آن‌ها بر خواننده آشكار شد به اين آيه‌ى مباركه‌ى قرآن كه واقعا معجزه است توجه كنيد :\r\n وَ مِنَ النَّاسِ مَنْ يُجادِلُ فِي اللَّهِ بِغَيْرِ عِلْمٍ وَ لا هُدىً وَ لا كِتابٍ مُنِيرٍ  از مردم كسانى هستند كه بدون علم و هدايت و كتاب روشنائى دهنده دربارهء خدا مجادله ميكنند .\r\nآرى مطلب چنين است كه قرآن ميفرمايد ، ماديّين پس از چهارده قرن هم نتوانستند كفر و الحاد خود را روى دليل و منطق استوار سازند ، بلكه در تاريكيهاى جهالت و غفلت و عناد خود گمراهند  وَ الَّذِينَ كَفَرُوا أَوْلِياؤُهُمُ الطَّاغُوتُ يُخْرِجُونَهُمْ مِنَ النُّورِ إِلَى الظُّلُماتِ أُولئِكَ أَصْحابُ النَّارِ هُمْ فِيها خالِدُونَ  « 1 » .\r\n\r\n\r\n","description":"","footnote":"\r\n( 1 ) آنانيكه كافر شده‌اند اولياى آنها طاغوت ( طغيان كننده است ) كه آنها را از روشنائى ( حقيقت ) به تاريكيهاى ( توهّم و گمراهى و بيراهى و بدبينى ) بيرون ميبرد ، همين كفار در آتش جاويدانند .\r\n","page_name":" 109 ","page_number":125},
  {"content":"\r\n\r\n\r\nبحث صفات\r\nمطالب گذشته نه تنها وجود آفريدگار جهان را اثبات كرد ، بلكه علم و قدرت و بساطت ( تجرد از مادّه ) و حتى حكمت و ارادهء او را نيز مبرهن نمود .\r\nصفاتى كه براى خداوند عالم ( تا حدود توان عقل و بيان شرع ) گفته شده به آن همه كثرت و تنوعى كه دارند از دو قسم بيرون نيست .\r\n( 1 ) صفات ثبوتيه :\r\nهر وصفى كه اثبات آن موجب كمال ذاتى و يا كمال فعلى حضرت او باشد صفات ثبوتيه ناميده مىشود مانند اينكه ميگوئيم خداوند عالم است ، قادر است ، حكيم است ، رحيم است ، مدبّر است ، كريم است و . . . و جمعى از متكلّمين ( دانشمندان عقائد ) صفات ثبوتيه را در هشت صفت منحصر دانسته‌اند كه شاعرى آنها را چنين بيان نموده است :\r\n عالم و قادر حى است مريد و مدرك * هم قديم و ابدى دان متكلّم ، صادق \r\n\r\n","description":"","footnote":"","page_name":" 110 ","page_number":126},
  {"content":"\r\n\r\nولى معنى انحصار مذكور نه اينست كه براى خداوند متعال ديگر صفتى نيست ، بلكه شايد از جهت حل مشكلاتى باشد كه در تحقيق اين صفات موجود است . و گرنه صفات ثبوتيه‌ى خداوند خيلى زياد است ، و ميزان كلّى آن چيزى است كه فوقا به آن اشاره شد .\r\n( 2 ) صفات سلبيه :\r\nهر وصفى كه مستلزم نقصى در ذات و يا در كارهاى حضرت خداوند ( ج ) باشد ، صفات سلبيه ناميده مىشود . مانند اينكه : خداوند جسم نيست ، محتاج نيست ، شريك ندارد ، ظالم نيست ، عبث كار نيست و . . . « 1 » .\r\nصفات ثبوتيه دو نوع مىباشد .\r\n( 1 ) صفات ذاتيه\r\n( 2 ) صفات فعليه\r\nصفات ذاتيه اوصافى است كه براى ذات واجب الوجود ثابت است و ممكن نيست كه واجب الوجود بدون آن صفات باشد مانند حيات ، علم قدرت ، و در تفسير صفات ذاتيه ، دو نظريه مشهور را ذكر ميكنيم .\r\nفلاسفه‌ى اماميه معتقدند صفات ذاتى خداوند عين ذات مقدسه‌ى او يمباشد علم و قدرت و حيات او نفس ذات و حقيقت اوست و جز در عالم مفهوم ذهنى ، تغايرى بين ذات و صفات نيست . يعنى در خارج\r\n\r\n\r\n","description":"","footnote":"\r\n( 1 ) ما در اينجا مباحث عدل را در صفات سلبيه ادغام نموديم .\r\n","page_name":" 111 ","page_number":127},
  {"content":"\r\n\r\nمصداق ذات و صفات يكى است ، و همچنين صفات ذاتيه نيز وجودا و خارجا يكىاند هرچند مفاهيم آنها متعددند ، يعنى علم او در خارج عين قدرت اوست ، و قدرت عين حيات ، و در وجود ذات و صفات ذاتى او هيچ تكثّر و تركّبى نيست .\r\nاشاعره معتقدند : صفات ذاتى عين ذات حق نيست ، بلكه زائد بر ذات بوده ولى ممتنع الانفكاك است و ثبوت آنها براى ذات ضرورى مىباشد . « 1 »\r\nبالاخرة هر دو نظريه در ضرورت ثبوت اين صفات براى ذات خداوندى و استحاله‌ى سلب آن اتفاق دارند و چون ذات خداوند ازلى است ، قهرا صفات ذاتى او نيز ازلى خواهد بود .\r\n\r\n\r\n","description":"","footnote":"\r\n( 1 ) و ازين معنى گاهى اين تعبير را ميكنند كه صفات ذاتى حق له عين ذات اوست و نه غير ذات . آقاى حيران كه يكى از دانشمندان كشور ما است در رساله‌ى تعليقات خود بر عقايد ابوالمنتهى پس از نسبت دادن اين قول را به جمهور متكلّمين ( البته مراد متكلّمين اهل سنت است ) چنين ميگويد :\r\nامّا محقّقين متكلّمين قايل هستند به اينكه صفات خداوند عين ذات اويند . 1 ازين عبارت دانسته مىشود كه عده‌اى از دانشمندان محقق اهل سنت قول اماميه را پسنديده‌اند ، مندرجات اين رساله مورد تأييد جمعيت العلماء نيز قرار گرفته است .\r\n( ( هامش : ( 1 ) ص 65 تعليقات بر رساله‌ى عقايد ابوالمنتهى طبع وزارت اطلاعات و كلتور كابل افغانستان ) )\r\n","page_name":" 112 ","page_number":128},
  {"content":"\r\n\r\nصفات فعلى خداوند به فعل او برميگردد نه بذات او ، و چون مخلوقات و افعال خداوند حادث و مسبوق بعدم است ، طبعا صفات فعليه او قديم نموده حادث خواهد بود ، مثل اينكه ميگوئيم خداوند :\r\nخالق است ، رازق است ، رحيم است ، مدبّر است ، حافظ است و مثال آنها و روشن است در زمانيكه « 1 » مخلوقات نبوده خلقت و رزق و رحمت و تدبير و حفظ هم منتفى بوده صفات ذاتيه را صفات كماليه و صفات فعليه را صفات اضافيه و صفات جماليه هم ميگويند ، چنانچه صفات سلبيه را صفات جماليه و صفات تقديسيه نيز مىنامند .\r\nنگارنده در پيش كشيدن نكات دقيقى كه درين جا موجود است مصلحت مهمّى نمىبيند زيرا هدف اين كتاب آشنا ساختن نسل جوان و مردم فكور به يك دوره از عقايد دينى از نظر عقل و فلسفه و علم است نه ذكر مسائل پيچيده و بيان اصطلاحات علم حكمت و علم كلام ، و اين هدف در تمام مطالب اين كتاب مد نظر گرفته شده\r\n\r\n( 1 ) خداوند كامل مطلق است\r\nواجب الوجود نقصى در ذات و صفات خود نداشته كامل بلكه كمال مطلق است و ما براى اثبات اين مقصد چهار دليل ذكر ميكنيم\r\n( 1 ) نقص يا فقد و نبودن خود وجود است ، يا فقدان كمال وجودى ، واجب الوجود اگر ناقص فرض شود بايد او را فاقد مرتبه‌اى\r\n\r\n\r\n","description":"","footnote":"\r\n( 1 ) لفظ زمان از باب مجبوريت به كار برده شده و الّا خود زبان يكى از اجزاء عالم و مخلوقى از مخلوقات و حادث است كه مسبوق بعدم بوده .\r\n","page_name":" 113 ","page_number":129},
  {"content":"\r\n\r\nاز وجود يا فاقد كمالى از كمالات وجود پنداشت ، در حالى كه اين پندار با مفهوم واجب سازگار نيست چون فاقد هر كمال و هر چيز محتاج بسوى مفقود خود مىباشد و احتياج از لازمه ممكن است ، و واجب الوجود محتاج نيست .\r\n: نتيجه بايد وجود واجب را جامع تمام كمالات و عارى از هر گونه نقصى بدانيم تا او احتياجى نداشته و بىنياز مطلق باشد .\r\n\r\nايراد\r\nشايد ايراد شود كه معناى واجب الوجود - طبق مباحث گذشتهء اين كتاب - ضرورى بودن وجود اوست و بعبارت ديگر موجودى كه در وجود خود بعلّت و سبب خارجى نياز ندارد ، و عليهذا مفهوم واجب با نياز در اصل وجود خود منافات دارد نه با نياز بكمالات وجود خود .\r\n\r\nپاسخ\r\nاين ايراد درست است ولى ميگوئيم كمالى كه واجب به او محتاج باشد وجود ندارد ، زيرا اگر آن كمال نيز واجب الوجود باشد در فرض استقلال دلائل توحيد او را ابطال مىكند و در فرض قيام او بذات حق فرق فقدان او فرض حاجت اصل وجود است . « 1 »\r\nو اگر ممكن الوجود باشد احتياج حق به او معنائى ندارد ، چه ما سابقا فهميديم ممكن در حدوث و بقاء خود محتاج افاضهء واجب -\r\n\r\n\r\n","description":"","footnote":"\r\n( 1 ) قابل بحث است\r\n","page_name":" 114 ","page_number":130},
  {"content":"\r\n\r\nالوجود است ( دقّت شود ) .\r\n( 2 ) هر كمالى كه براى وجود و يا موجود فرض شود كه اختصاص بجهات فيزيكى و شيمائى و هندسى و رياضى موجود نداشته باشد آن كمال حتما براى خداوند جهان ثابت است زيرا كمال مذكور از او صادر شده چه غير او ديگر موجد مستقلى وجود ندارد و عقل باور نميكند كه عطاء كننده كمال خود فاقد آن كمال باشد و اگر خودش فاقد آن كمال و فوق آن كمال مىبود چطور آن را به ديگرى عطاء ميكرد و بقول اين شاعر :\r\n ذات نايافته از هستىبخش * كى تواند كه شود هستىبخش \r\nو امّا اينكه گفته نشد كه آن كمال بايد برى موجود منحيث مطلق موجوديت او كمال باشد نه از جهات طبيعى و مقدارى و عددى ( فيزيائى و شيميائى و هندسى و رياضى ) سرّش اينست كه كمال يك موجود مخصوص شايد براى موجود ديگرى كمال گفته نشود و چه بسا كه نقصى باشد ، چنانچه در عرفيات هم اين امر جريان دارد لباس براى انسان نيكو ، و برهنگى براى او زشت است ، ولى براى حيوانات چنين حكمى وجود ندارد .\r\nكمالى كه براى يك موجود مادى بواسطه ماده و عوارض ماده باشد طبعا مارك امكان به او مىخورد و هر ممكن ( حتى اگر مادّى و طبيعى هم نباشد ) براى واجب الوجود نقص است .\r\n( 3 ) جميع كمالات مفروضه براى واجب الوجود محال نبوده\r\n\r\n","description":"","footnote":"","page_name":" 115 ","page_number":131},
  {"content":"\r\n\r\nممكن است ، هر چه كه دربارهء او محال نباشد حتما ثابت و بلكه ضرورى است و تفصيل و تثبيت اين برهان در مقدمات كتاب گذشت .\r\n( 4 ) فطرت : آرى فطرت انسان حكم مىكند آفريدگار جهان و خالق كائنات كامل و فوق كمال است و تمام كمالات از او فائض مى گردد ، و او مصدر كمال و واجد كمال است .\r\nبلى عقل و فطرت نقص و عيب را از ساحه‌ى مقدّسهء ذات و صفات خداوند دور مىكند ، و بكمال مطلق بودنش گواهى ميدهد و ازين جا بود كه ما در بيان صفات ثبوتيه گفتيم هر صفتى كه كمال باشد براى خدا ثابت است و هر چيزى كه موجب نقص باشد از جملهء صفات سلبيه محسوب مىشود .\r\nو اين موضوع بآنهمه اهميتى كه دارد متأسفانه در كتب كلام و فلسفه تا جائى كه معلومات نگارنده اجازه ميدهد مستقلا عنوان نشده .\r\n\r\n( 2 ) حكمت واجب الوجود\r\nبحث سابق نقص ذاتى واجب الوجود را باطل ميكرد ، و بحث حاضر نفى عيب و نقص از افعال خداوند را متضمن است و اينكه تمام كارهاى او چه در افق تكوين و طبيعت و چه در ساحه‌ى تقنين و شريعت بيهوده و عبث نبوده بلكه داراى مصلحت و منفعت است .\r\nببيان عاليتر و دقيقتر ، تفسير حكمت و مراد از اينكه خداوند تعالى ( حكيم ) است ، ابداع و اصدار اشياء به كاملترين اقسام ممكنه است ، و بسخن ديگر : آفرينش مخلوقات بر آخرين مراتب كمال و\r\n\r\n","description":"","footnote":"","page_name":" 116 ","page_number":132},
  {"content":"\r\n\r\nاتقان است كه فوق آن مرتبه ، بالاتر ممكن نباشد : و نتيجه‌ى اين بحث - البته پس از اقامه‌ى دلائل عقلى و علمى بر آن - اين مىشود كه جهان امكانى بر آخرين درجه‌ى اتقان و مصلحت و منفعت و نهائى ترين مرتبه‌ى دقّت و محكمى استوار است كه بالاتر از آن اتقان صنعى ، ممكن است چنانچه ذات مقدس واجب الوجود كمال لايتناهى است كه فوق آن كمالى تصور نمىگردد .\r\nما براى اثبات اين ادعاى خود ( حكمت در افعال ) دلائل ذيل را ذكر ميكنيم :\r\n( 1 ) خداوند به تمام جهات نقص و عيب و به همه جهات حسن و كمال هر فعلى دانا و عالم است و بر ايجاد آن فعل بهر نحويكه خواسته باشد قدرت و توانائى دارد ، و هيچ داعى شهوانى و غضبى ندارد ، زيرا خداوند جسمانى نيست .\r\nوقتى خداوند بخواهد موجودى را ايجاد كند و امر دائر شود كه آن را بر وجه ناقص خلق كند يا بر وجه كمال و يا بر وجه كاملتر ( اكمل ) قطعا شق سوم تعيين مىشود و خداوند آن را بطور اكمل ايجاد خواهد كرد و اين موضوع در تجربيات روزانه‌ى ما مشهود است اگر بناء شد كه ما كارى را بتوانيم بيكى از سه قسم انجام دهيم آيا عقلا و فطرتا مىشود قسم ناقص يا كامل را اختيار كنيم ، يا اينكه بضرورت عقل و فطرت فعل خود را بر قسم سوم ( كاملتر ) صادر مينمائيم ؟\r\nوقتى ما با اين ضعف عقل و علم چنين باشيم بطور قطع واجب\r\n\r\n","description":"","footnote":"","page_name":" 117 ","page_number":133},
  {"content":"\r\n\r\nالوجود كه علم و قدرت غير متناهى دارد چنين خواهد بود . ( دقّت كنيد ) .\r\n\r\n« اشكال »\r\nممكن است بگوئيد پس چرا مردمان فهميده غالبا به كارهاى زشت اقدام ميكنند ، با آنكه بزشتى كارشان علم دارند و از طرف ديگر مىتوانند آن را ترك و كار خوب يا خوبتر را انجام دهند پس معلوم مىشود مجرد دانائى و توانائى ( علم و قدرت ) سبب حكمت و استحكام عمل نمىگردد .\r\n\r\n« جواب »\r\nآنهائيكه كار بد را بر خوب يا خوب را بر خوبتر ترجيح ميدهند عموما بواسطه‌ى يكى از سه سبب است :\r\n( الف ) جهالت بجهات خوبى و بدى فعل .\r\n( ب ) غفلت از آن جهات در موقع ايجاد و اقدام .\r\n( ج ) مزاحمت جهات شهوانى و غضبى ، مثلا كسى كه اقدام به جنايتى مىكند ، با آنكه بزشتى آن علم دارد ، ولى چون شهوت و غضبت او به هيجان آمده در همان حين هيجان جنايت خود را بهتر از ترك آن و از عمل ديگرى ميداند و لذا عملش حسب مذاق حيوانى او كه ( تحت اشغال شهوت يا غضب قرار گرفته ) بهترين است نه ناقص ولى ما در اول اين دليل تذكر داديم كه در واجب الوجود جهات شهوانى و غضبى بواسطهء تجرد و نفى جسميت او تحقّق ندارد و جز دواعى علمى\r\n\r\n","description":"","footnote":"","page_name":" 118 ","page_number":134},
  {"content":"\r\n\r\nو عقلى ديگر دواعى ندارد ، و لذا هميشه عمل اصلح را ايجاد مىكند .\r\nاين دليل فلسفى كه در اصطلاح منطق ( برهان لمّى ) است قوى ترين و عاليترين حجّت بر صدور اشياء از خداوند بنحو اكمل و اصلح و اتم است « 1 » .\r\n( 2 ) تجربه بشرى اسرار و مصالح مهمّه غالب موجودات را كشف كرده و هر قدر كه علوم تجربى و ساينس پيش ميرود به همان اندازه عظمت آفرينش حق و اسرار كائنات بيشتر جلوه مىكند ، پيسكولوژى و فيزيولوژى و فيزيك و نجوم‌شناسى و سائر علوم امروز از همه وقت بيشتر باثبات حكمت خداوند خدمت نموده است .\r\nاين دليل علمى تجربى را در منطق ( دليل انّى ) مىنامند ، و از جهت اينكه اين دليل حسّى است و بعوض اجمال برهان گذشته داراى تفصيل است ، از دليل اول بهتر است ولى از اينكه مفادش اثبات اشياء نافعه و يا مصلحت است ، نه اصلح و اكمل ، دليل اول نسبت به او عاليتر است .\r\n\r\n\r\n","description":"","footnote":"\r\n( 1 ) مقدّمات اين علم و قدرت و تجرد واجب الوجود است كه از سابق دانسته شد و بعدا بطور تفصيل مبرهن ميگردد ، و خوانندهء عزيز به اين امر هم متوجه باشد كه فلاسفه ادلّهء ديگرى نيز برين موضوع اقامه كرده‌اند ولى چون ادلّه و اصول آن در نظر من قابل مناقشه بود لذا از ذكر آنها خوددارى كردم ، من فكر ميكنم ادلّه‌اى كه درين كتاب استخدام شده خيلى قوى و سزاوار اعتماد است .\r\n","page_name":" 119 ","page_number":135},
  {"content":"\r\n\r\nاساسا ممكن نيست علم انسانى اكمليّت اتقان هيچ موجودى را از نظر حس و تجربه درك كند ، بلكه فقط ميتواند كمال اتقان و صالح بودن آن را بفهمد ، و دانستن ( اكمل بودن و اصلح بودن ) فقط مربوط بفلسفه است كه دليل اولى از آن نمايندگى ميكرد « 1 »\r\nمصالح و منافعى كه در وجود موجودات بتوسط علوم تجربى كشف شده از شيرين‌ترين و جالب‌ترين و شگفترين موضوعاتى است كه هيچ عاقلى خود را از اطلاع از آنها بىنياز نمىداند ، ولى ذكر آنها كتابهاى بزرگى به كار دارد كه بايد ساليان زياد از عمر متخصّصين\r\n\r\n\r\n","description":"","footnote":"\r\n( 1 ) شايد بگوئيد كه حس و تجربه منافع و مصالح همه موجودات را درك ننموده و نه قادر است حكم كلّى را صادر كند پس اين دليل نمىتواند حكمت مطلقهء خداوند را ثابت كند .\r\nولى بايد بدانيد كه وقتى ميليونها مصلحت و منافع در اكثر اشياء كشف شد ، آنوقت عقل ( پس از اينهمه ادراكات حسّى ) بوسيلهء حدس قوى حكم كلّى را صادر مىكند و بحكمت بالغه‌ى حضرت حق اذعان مىكند . مثلا اگر همين آقاى ايراد كننده را در يك كارخانه ذوب آهن و يا غير آن ببرند و اسرار و وظائف و فوايد غالب ماشين‌ها را به او دانسته كنند ، آنوقت در مصلحت و فائده‌ى بعضى از آنها شك كند ( بلى : مجرد نادانى نه علم بعدم فايده ) آيا جرئت مىكند كه مؤسس كارخانه را بنادانى متهم كند و كار او را بيهوده بداند يا اينكه تقصير را بنادانى خود نسبت ميدهد و نفهميدن خود را دليل نبودن فائده و حكمت نمىداند .\r\n","page_name":" 120 ","page_number":136},
  {"content":"\r\n\r\nعلوم تجربى صرف تأليف آن گردد .\r\nلكن مع الوصف من خيلى دوست دارم مقدارى ( ولو خيلى كم ) از دقائق صنعى و اتقان خلقت بعضى از موجودات را درينجا نقل كنم\r\nتنفس از نظر فيزيولوژيست‌ها عبارتست از اتساع قفسه‌ى سينه و تبادل اكسيژن و گاز كربنيك هواى وارد شده ، با گازهاى موجود در خون .\r\nدستگاه تنفس بشرى از دو سوراخ بينى شروع شده و در حلق مجتمع گشته و بيك مجراى واحد بنام ( ناى ) ميرسد ناى پس از رسيدن به وسط قفسهء سينه به دو شاخه‌ى بنام نايژه تقسيم ميگردد ، هر يك ازين نايژه‌ها به دو قسمت شده و اين تقسيمات را ادامه ميدهد تا بمجارى هوائى انتهائى كه تعداد آنها بر سيصد ميليون بالغ ميگردد ختم مىشود .\r\nبا در نظر گرفتن آنكه در هر ليتر هواى عادى بيش از چند ميليون ذرّات مختلف موجود است ، و با توجه به آنكه هر شخص در سال در حدود ده ميليون تنفس مينمايد اهميت وجود يك دستگاه تصفيه‌ى هوا به خوبى محسوس ميگردد ، زيرا با نبودن آن به زودى ريه‌هاى انسان ازين ذرّات خارجى انباشه ميگشت .\r\nدهان و بينى و حلق و حنجره و ناى و نايژه‌ها را مجموعا مجارى هوائى فوقانى مينماند كه عمل آنها علاوتا بر انتقال هوا تصفيه و مهيا ساختن آن نيز مىباشد و به اين ترتيب هوائى كه به حبابچه\r\n\r\n","description":"","footnote":"","page_name":" 121 ","page_number":137},
  {"content":"\r\n\r\nهاى ريوى « 1 » ميرسد صاف و از نظر رطوبت و حرارت تنظيم شده است . نخستين وظيفه يعنى تنظيم حرارت بوسيلهء مخاط بينى و دهان و حلق كه حاوى عروق خونى فراوانى مىباشد عملى ميگردد و آزمايشاتى كه به روى حيوانات به عمل آمده است نشان ميدهد كه هر حيوانى قادر است كه هوائى تا پانصد درجه‌ى سانتيگراد يا ( 100 ) درجه‌ى سانتيگراد را در هنگام عبور از مجارى تنفسى خود بحدود درجه‌ى حرارت بدنش تغيير دهد . براى تصفيه‌ى ذرّات موجود در هوا از خاصيت انحناى شديد موجود در بينى و بعلاوه موهاى موجود در سرتاسر مجارى تنفسى و همچنين خاصيّت انحلال بعضى از مواد در ترشّحات مخاطى مجارى استفاده شده است .\r\nبطوريكه هنگام عبور هوا از بينى كلّيه ذرات بزرگتر از ده ميكرون كه در آن موجود باشد گرفته مىشود ذرّاتى كه قطر آن بين 1 - 2 ميكرون باشد در ناى و نايژه جذب شده و فقط ذرّات كوچك تر از دو ميكرون قادرند كه به حبابچه‌هاى ريوى راه يابند كه آنها نيز بوسيله‌ى خون جذب شده و از طرف ديگر دفع مىشود ، و يا همراه هواى بازدم بخارج رانده مىشود .\r\nذرّاتى كه به اين ترتيب بوسيله‌ى مجارى مختلف جذب ميگردد\r\n\r\n\r\n","description":"","footnote":"\r\n( 1 ) در انتهاى هر يك از مجارى هوائى انتهائى كيسه‌اى قرار گرفته كه بنام حبابچه موسوم است ، قطر هر حبابچهء ريوى در حدود 300 - 75 ميكرون مىباشد و به اين ترتيب تعداد حبابچه‌ها به 300 ميليون كه تعداد مجارى مذكور است ميرسد .\r\n","page_name":" 122 ","page_number":138},
  {"content":"\r\n\r\nبوسيله‌ى مژكهاى لوزانى كه تمامى آنها را مفروش ساخته است مندرجا همراه با ترشحات مخاطى به بالا آمده تا به حلق ميرسد در اين هنگام بوسيله‌ى خلط خارج شده و يا بتدريج بلعيده ميگردد ولى چنانچه مقدار ذرّات زياد باشد طبق مكانيسم ديگرى بنام سرفه خارج ميگردد ، چگونگى عمل سرفه نيز ازين قرار است كه هواى استثنائى براى مدت كمى در ريه محبوس شده بطور سريع و ناگهانى خارج شده و بعلّت فشاريكه دارد كلّيه ذرّات موجوده را بخارج پرتاب مينمايد .\r\nعلاوه بر مسائل دفاعى نامبرده عوامل ديگرى نيز در امر دخيل مىباشد كه طرز كار آنها پيچيده‌تر از وسائل فوق مىباشد بطوريكه قادراند ذرّات مضر از قبيل ميكربها و ويروسها و گازهاى سرطان‌زا را تشخيص داده و دستگاه تنفس را در مقابل آنها تجهيز نمايد .\r\n( تلخيص از مجله‌ى دانشمند شماره 32 )\r\nمنجم ويلى آمريكائى ميگويد : هر شبانه‌روز 24 ميليون شهاب روى جو زمين سقوط مىكند ، با شهابهائيكه به چشم مسلّح مىبينيم صد ميليون مىشود ولى تمام اين شهاب‌ها از قطعات ستارگان دنباله دار نيستند ، بلكه اكثر آن از ابرهاى آسمانى است كه پنج سال نورى طول و 10 سال نورى عرض و ضخامت دارد و منظومه‌ى شمسى ما ( بنا بقولى ) در بين يكى از همين ابرها شناور است .\r\nهمين ابرها نور ستارگان را تيره نشان ميدهد و موجب غلطى در محاسبات فواصل ستارگان مىشود يعنى قريب را بعيد مينماياند ( نقل\r\n\r\n","description":"","footnote":"","page_name":" 123 ","page_number":139},
  {"content":"\r\n\r\nاز كشكول محسنى )\r\nراستى چه حكمتى در كرهء هوائى ما است كه ما از شرّ اين سنگهاى آسمانى نجات مىدهد . و چه تشكيلاتى براى بقاى حيات ما وجود دارد ؟\r\n( 1 ) هر مگس بطور متوسط در عمر كوتاه خود 300 ميليون مكروب منتقل مىكند .\r\n( 2 ) تمام مگسهائى كه در ظرف چند ماه بوجود مىآيند اگر زنده بمانند شمارهء آنها ( 000 / 335 / 200 / 923 ) ميرسد\r\n( مجلهء اطلاعات 1074 سال 1341 )\r\nآيا براى نابودى همهء انسانها همين مگس كافى نبود ؟\r\nچه مصالحى است كه از نسل مگس جلوگيرى به عمل مىآورد و زندگى انسان را در مقابل آن تضمين مىكند ؟\r\nراستى كنترول تكثر انواع حيوانات و انسان كه موجب نابودى قطعى آنان درين كرهء كوچك و تنگ زمين ، خودش به تنهائى كاشف از حكمت خداوند است\r\nمثلا اگر نوزدان انسان همه از حوادث روزگار جان سالم بدر ببرند پس از هزار سال براى انسانها جاى ايستادن به روى زمين پيدا نخواهد شد با آنكه انسان از سائر حيوانات كمتر توليد مثل دارد .\r\nبعضيها ميگويند : يك مگس اگر موانع طبيعى در سر راه زندگى خود نداشته باشد طبق محاسبه‌اى كه دانشمندان كرده‌اند ، تقريبا\r\n\r\n","description":"","footnote":"","page_name":" 124 ","page_number":140},
  {"content":"\r\n\r\nدر عرض 5 ماه بالغ بر پنج هزار مليارد ميگردد و همچنين يك پشه‌ى ماده در يك تخمگذارى 150 تا 200 تخم ميگذارد .\r\nلينه - گياه‌شناس مطابق حسابى كه كرده ميگويد : اگر گياهى را در شرائط مساعدى پرورش دهند بعد از ( 20 ) سال ( 20 ) ميليون از گياه مزبور خواهيم داشت ( كتاب آخرين فرضيه‌هاى تكامل )\r\nآيا اينها غذا و شرائط زندگى نمىخواهند ؟ آيا زمين ما كفايت آن را مىكند ؟ مسلما نه !\r\nطبق بررسى علما نجوم تعداد 000 / 000 / 000 / 000 / 40 ستاره در فضا ثابت شده كه در يك فضاى عدسى شكل بقطر 000 / 100 سال نورى و بضخامت 000 / 5 تا 000 / 10 سال نورى پراكنده است است ، و خوشيد ما در وسط اجتماع عظيم اين ستارگان نيست بلكه تقريبا در لبهء خارجى آنست ( اطلاعات هفتگى شماره 1472 ) ميگويند : كهكشان از دو صد ميليارد ستاره تخمين زده مىشود ، فاصله‌ى متوسط هر يك از ستاره‌هاى اين سازمان بزرگ با ستارهء ديگر در حدود چهار سال نورى مىباشد ، عرض كهكشان دويست سال نورى است و تقريبا سى هزار منظومه شمسى در آن وجود دارد كه هر يك داراى سيارات و اقمار مىباشد منظومهء شمسى ما يكى از منظومه‌هاى وى است ، خورشيد ما با سياراتش در گرد مركز كهكشان در يك مدار بسيار بزرگ داراى حركت دورانى است ، و يك دور كامل خود را در مدت ( 200 ) تا ( 300 ) ميليون سال انجام ميدهد كهكشانهائيكه\r\n\r\n","description":"","footnote":"","page_name":" 125 ","page_number":141},
  {"content":"\r\n\r\nدر فضا در فاصله‌ى دور قرار دارد تعداد آنها تقريبا به صد ميليون بالغ ميگردد و مقدار فاصله‌ى هر كدام از ديگرى از يك تا دو ميليون سال نورى مىباشد و . . .\r\nآيا اين همه كائنات را چه اراده و حكمت بالغه‌اى اداره مىكند ؟ راستى عقل ما از مجرد تصور آن متحيّر ميماند .\r\nبدن انسان مانند سائر حيوانات از زنده جانهاى كوچكى بنام سلول مركب است تعداد تقريبى سلول بدن يك انسان 000 / 000 / 000 / 000 / 000 / 10 است بزرگ اين عدد باندازه‌ايست كه هرگاه خواسته باشيم آنها را حساب كنيم و بتوانيم در هر ثانيه هزار آن را بشماريم بيش از ( 300 ) هزار سال وقت را در برميگيرد !\r\nقلب در پنجاه سال عمر 000 / 800 / 839 بار تلمبه مىزند .\r\nجريان خون كه از قلب شروع مىشود ( 7500 ) كيلومتر را در مدت يك ساعت در عروض و شرائين مىپيمايد ، ( تقريبا فاصله‌ى افغانستان و امريكا )\r\nبموجب محاسبه‌ى متخصّصين ، مقدار حجم خونى كه ظرف يك سال بوسيلهء قلب تلمبه زده مىشود قريب دو ميليون و ششصد ليتر است كه براى حمل آن دست كم ( 81 ) تانكر لازم است .\r\n( تهران مصور 1101 )\r\nمغز داراى 14 ميليارد سلول است .\r\nچشم در قسمت شبكه داراى ( 75 ) ميليون سلول مخروطى و\r\n\r\n","description":"","footnote":"","page_name":" 126 ","page_number":142},
  {"content":"\r\n\r\nالف شكل است كه در آخر هر يك از آنها يكرشته عصب قرار دارد كه تأثيرات نورى را منتقل نموده در مغز انسان تصوير بوجود ميآورد .\r\nگوش داراى 24000 عوامل عصبى است ( سالنامهء نور و دانش سنه 1340 ص 135 )\r\nزبان داراى سه هزار جوانه‌ى چشائى است كه هر يك از آنها بواسطهء عصب مربوط خود با مغز ارتباط پيدا مىكند .\r\nگوشها داراى يك ميليون سلول شنوائى هستند .\r\nهر چشم داراى ( 130 ) ميليون گيرندهء نورانى است ، كه احساسات اخذ شده را بمغز مىرساند .\r\nپوست بدن سى هزار گيرنده حرارتى دارد ( كه خبر تماس حرارت را به بدن مىرساند ) و دو صد و پنجاه هزار سلول حساس سرما دارد و پانصد هزار سلول لمسى .\r\nجريانهاى عصبى بيش از ( 3000 ) كيلومتر در ساعت طى طريق مىكند ( مجله تندرست ) . راستى كدام عقل است كه از نظم بديع عالم ، حكمت بالغه و تدبيسر عالى و ارادهء كاملهء حضرت حق را كشف نكند ؟\r\nراستى همانطوريكه از ريختن يك شيشه رنگ قلم تمام كتاب هاى مطبوعه‌ى انسانها اتفاقا و صدفتا دست نميشود ، نظام عالم بدون حكمت آفريدگار دانا و توانا و مريد و مختار و مدبّرى ممكن نمىگردد .\r\nآخرين صحبت ما درين فصل دربارهء زمين است كه بطور اختصار\r\n\r\n","description":"","footnote":"","page_name":" 127 ","page_number":143},
  {"content":"\r\n\r\nاز بعض اوضاع آن كه باثبات حكمت خداوند ارتباط دارند تذكر داده مىشود .\r\nزمين را خداوند متحرك بحركاتى نموده است ، كه بعضى از آنها ذكر مىشود :\r\n( 1 ) حركت وضعى كه گردش زمين بدور خودش باشد ، و شب و روز از همين حركت پيدا مىشود ، يكدور او در ( 23 ) ساعت و ( 56 ) دقيقه و ( 46 ) ثانيه مىباشد .\r\n( 2 ) حركت انتقالى كه بدور خورشيد ميچرخد و سرعت متوسط آن قريب ( 30 ) كيلومتر در ثانيه است مدت يك دور آن ( 365 ) روز و ( 5 ) ساعت و ( 48 ) دقيقه و ( 46 ) ثانيه مىباشد كه بسال تعبير مىشود .\r\n( 3 ) حركت تبعى كه بمتابعت شمس كه با همه‌ى اعضاى منظومه‌ى خود بسوى مقصد نامعلومى در حركتند و سرعت اين حركت در ثانيه 5 / 19 كيلومتر مىباشد ، يعنى منظومه‌ى شمسى ( بشمول زمين ما ) در يك سال ( 615 ) ميليون كيلومتر از محل خود دور مىشود .\r\n( 4 ) حركت رقص محورى كه در ظرف چندين سال بدور قطبين خود دور مىزند ( مجلهء تهران مصوّر ) .\r\n( 5 ) زمين در حركت محورى خود داراى سرعت ( 1000 ) ميل در يك ساعت است ، و اگر سرعت حركتش ( 100 ) ميل در يك ساعت\r\n\r\n","description":"","footnote":"","page_name":" 128 ","page_number":144},
  {"content":"\r\n\r\nمىبود درازى شبها و روزها ده موافق درازى فعلى آنها مىشد ، و طبعا آفتاب در روزهاى تابستان تمام گياه‌ها را نابود ميكرد و بلكه زندگى حيوانات و انسان را نيز بر هم ميزد و در شبهاى سرد زمستان همه‌ى آبها و نباتات و زنده جانها منجمد ميشدند .\r\n( 6 ) سرزمين بدور خورشيد ( 18 ) ميل در ثانيه است ، اگر ( 6 ) ميل يا ( 40 ) ميل در ثانيه ميبود دورى و نزديكى ما بآفتاب به حدى ميرسيد كه زندگى بر روى زمين ناممكن ميشد .\r\n( 7 ) اگر زمين باندازهء ماه مىبود و قطر آن چهار يك قطر فعلىاش مىبود مسلما قوهء جاذبه‌ى زمين براى جذب و نگهدارى آبها و هوا كفايت نمىكرد و آبها بر سطح او برقرار نمىماند ، زيرا قوه‌ى جاذبه‌ى مذكور شش يك جاذبه‌ى فعلى ميشد ، و آنگاه درجه‌ى حرارت بقدرى بالا ميرفت كه زندگى را نابود ميكرد .\r\n( 8 ) اگر حجم زمين باندازه‌ى خورشيد مىبود قوه‌ى جاذبه‌ى زمين ( 150 ) مرتبه از مقدار جاذبه‌ى كنونى بيشتر ميشد و جو تا اندازه‌ى ده كيلومتر پائين مىآمد و تبخير آبها ناممكن ميشد ، و بر هر سانتىمتر مربع به سنگينى پانزده كيلومتر فشار وارد مىآمد يعنى وزن يك حيوانى كه فعلا يك كيلو است يكصد و پنجاه كيلوگرم ميشد و درازى قد انسان مانند بلندى فعلى قد گربه ميشد .\r\n( 9 ) اگر فاصله‌ى زمين از خورشيد دو مقدار فاصله‌ى فعلى مىبود حرارت زمين به چهار يك اندازه‌ى كنونى كاهش پيدا ميكرد ،\r\n\r\n","description":"","footnote":"","page_name":" 129 ","page_number":145},
  {"content":"\r\n\r\nراستى تنها براى حدوث و بقاى حيات ما چه شرائط و عللى به كار رفته ، كجا ماده‌ى بىشعور و طبيعت كر و كور كه در وجود خود محتاج به علت و سبب است اينهمه اسرار و دقائق و مصالح و منافع را مراعات ميتواند بكند بلى : خداوند حكيم است كه با حكمت عاليه و تدبير كامله و اراده‌ى نافذه و علم و قدرت ذاتى خود چنان جهان بديع و منظمى را آفريده كه عقول از ادراك كلّى آن عاجز و از ادراك بعضى آن متعجّب و مدهوش مىشود ، راستى : كه قرآن مقدّس چه شيرين و عميق ميفرمايد :\r\n صُنْعَ اللَّهِ الَّذِي أَتْقَنَ كُلَّ شَيْءٍ  ( و )   ما تَرى فِي خَلْقِ الرَّحْمنِ مِنْ تَفاوُتٍ فَارْجِعِ الْبَصَرَ هَلْ تَرى مِنْ فُطُورٍ ثُمَّ ارْجِعِ الْبَصَرَ كَرَّتَيْنِ   ( اقول و البصيرة كرّات )  يَنْقَلِبْ إِلَيْكَ الْبَصَرُ خاسِئاً وَ هُوَ حَسِيرٌ  بلى ذكر حكمتهاى خداوندى در صدها كتاب نگنجد ولى من قطره‌اى از اقيانوس را تقديم خوانندگان عزيز اين كتاب نمودم .\r\n\r\nاستنتاج\r\nمباحث گذشته نتيجه ميدهد تمام موجودات عالم داراى منافع مهمّه و اهداف عاليه‌اى مىباشد ، سفاهت و عبث و لغو و بيهودگى در عالم وجود ندارد ، اگر ما در پاره‌اى از موارد علّت يا علل موجود يا موجوداتى را نفهميديم مربوط بقصور قوه‌ى ادراكى ما است ، و خللى بنظم جهان وارد نمىآورد ، وقتى درين جهان آفرينش و عالم طبيعت مطلب مذكور مسلّم شد در دائره‌ى تقنين و شريعت نيز اين مطلب ثابت ميگردد ، زيرا همان خدائى كه در مرحله‌ى تكوين\r\n\r\n","description":"","footnote":"","page_name":" 130 ","page_number":146},
  {"content":"\r\n\r\nحكمت بىپايانى بخرج داده در مرتبهء تشريع نيز احكام را براساس مصالح و مفاسد انسانها جعل فرموده است و بدون جهت مهمّى هيچ چيز را واجب و يا حرام قرار نداده ، پس ما حق نداريم كه از علل و موجبات احكام شرعى سؤال كنيم زيرا عقل بما ميگويد خداوند حكيم است و حكم حكيم بىمصلحت نيست .\r\nعلاوة بر اين فلسفه و علوم تجربى ، فلسفه و علل خيلى از احكام اسلامى را امروز كشف كرده و اين خود دليل ديگر بر حكمت و متانت تقنين تمام احكام اين دين است .\r\nاساسا فلسفه‌ى احكام اسلامى در تكامل روحانى و تقويت معنوى و اداره‌ى زندگى اجتماعى و تحكيم اقتصاد و اخلاق و آرامش فكرى و بالاخرة سعادت دنيا و آخرت انسان خلاصه مىشود و روى اين حساب تكليف ، خداوند بشر را بدين يكى از الطاف و مراحم او بر بندگانش مىباشد ، و تنها مردمانى از دين فرار ميكنند كه روح انسانيت آنها خفه يا ضعيف شده باشد و در عوض غرور و شهوت حيوانيت آنها را پست و خوار و ذليل و زبون و واژگون نموده باشد .\r\n\r\nحل مشكلهء شرور\r\nلازمه‌ى حكمت خداوند متعال سلب قدرت او بر خلقت زشتى و شر و ناقص نيست ، بلكه حضرت احديش بر همه چيز توانا و قدير است ، ميتواند انبياء را معذّب و كفار و شياطين را بهشت ببرد ، ولى خلاف حكمت هرگز كارى نخواهد كرد .\r\n\r\n","description":"","footnote":"","page_name":" 131 ","page_number":147},
  {"content":"\r\n\r\nبلى لازمه‌ى حكمت ، نكردن بدى و ترك قبايح و شرور است نه نتوانستن ، مثلا ما و شما توانائى برهنه شدن را در بازار و كوچه داريم ، ولى با قدرت مذكور هرگز چنين كارى نخواهيم نمود .\r\nاز دو دليلى كه براى اثبات حكمت خداوند اقامه شد دانسته مىشود ، هيچ كار شر و قبيحى كه خير و صلاح در او نباشد و يا باشد ولى كمتر از جنبهء شرّ او باشد از خداوند سر نمىزند ، بلكه همه‌ى كارهاى او خلاص المصلحة يا غالب المنفعة است ، و بايد چنين هم باشد زيرا :\r\nاولا صدور شرّ ولو در يك مورد با قدرت بر ترك آن قبيح است ، و قبيح از حكيم روا نيست .\r\nثانيا صدور شر و قبيح ، ترجيح مرجوح بر راجح است يا ترجيح بلامرجح و هر دو باطل است .\r\nثالثا كارهاى خدا همه روى منافع مخلوق او استوار است ، و نميشود كارى كه شرّ مطلق و يا شرّ كثير باشد انجام دهد ،\r\nحوادثى را كه ما شرّ ميدانيم ( از قبيل طوفانها ، قحطىها ، مرضها ، مردنها ، و غيره ) مسلّما خير آنها بيشتر از شرّ آنها است چه براى ما و چه براى نظام عمومى عالم و چه براى هر دو .\r\nبلى واجب الوجود حكيمى كه ترك اصلح و انفع و اكتفاء براجح و صالح نمىكند چطور مرتكب مرجوح و قبيح مىشود .\r\nمشكلهء شرور از آنچه كه ذكر كرديم ( به حمد اللّه ) حل شد و\r\n\r\n","description":"","footnote":"","page_name":" 132 ","page_number":148},
  {"content":"\r\n\r\nبيانات گذشته مسلّما موجب قناعت عقول رشيده و اذهان سالمه ميگردد ، ولى از آن جائى كه مادّيها درين مسأله جار و جنجال زيادى بر پا نموده‌اند و مصائب زندگى را دليل بارزى بر بطلان علم و اختيار و ارادهء علت العلل و سبب اولى عالم خيال نموده‌اند ، و از مادييّن بيشتر مجوس به دو خالق قائل شدند تا بتوانند شرور را به غير خداوند حكيم ( اهرمن ) نسبت بدهند ، و بلكه جمع كثيرى از دانشمندان اسلامى و علماى كلام درين موضوع راه نادرستى را پيموده‌اند ، لازم است بحث را مقدار بيشترى توضيح دهيم تا همه مطالعه‌كنندگان گرامى اطمينان بيشترى بحل اين مشكله پيدا كند و توضيح ما درين بحث و تمام مباحث اين كتاب طورى است كه افكار خوانندگان براه‌هاى باريك و پيچيده‌ى فلسفه و كلام كشيده نشود ، بلكه اميد است بدون اينكه اسباب تحيّر آنها فراهم شود ، و يا بحث بطورى طرح شود كه شرائط فعلى محيط ما تحمل آن را نداشته باشد آنها را باصل مطلب و نتيجه برسانيم .\r\nمصائب و مصاعبى كه در اثناء زندگى بانسانها ميرسد ، حتما بيكى از عوامل ذيل مستند مىشود .\r\n( اول ) اختيار خود شخص : يك سلسلهء بدبختيها و آلامى كه بمردم ميرسد ، بسوء اختيار خودشان مستند است ، و اين فرض محل ايرادى نيست تا جوابى لازم داشته باشد ، در قرآن است :  وَ ما ظَلَمَهُمُ اللَّهُ وَ لكِنْ أَنْفُسَهُمْ يَظْلِمُونَ  ( آل عمران / 117 ) .\r\n\r\n","description":"","footnote":"","page_name":" 133 ","page_number":149},
  {"content":"\r\n\r\nخداوند بر آنها ظلم نميكند ، بلكه آنها به خود ظلم ميكنند ، و اين مضمون در قرآن مكرر يادآورى شده ، ( دوم ) اختيار شخص ديگر ، مانند ظلم‌هائى كه مردم به يكديگر ميكنند ، از نظر قانون شرعى براى مظلوم جائز است ، هر وقت فرصت پيدا نمود انتقام خود را از ظالم - به مقدار ظلمش - بگيرد و اين حكم در چند جاى قرآن بيان شده حتى در بعضى آيات نوعى ترغيب به عمل آمده :  وَ ذَكَرُوا اللَّهَ كَثِيراً وَ انْتَصَرُوا مِنْ بَعْدِ ما ظُلِمُوا  ( الشعراء / 227 ) آنانيكه خداوند را بسير ياد مىكند و انتقام خود را پس از ستمى كه به آنها مىشود ميگيرند . . . ولى عفو نيكوتر از انتقام است ، و چنانچه از انتقام متمكّن نشد ، البته روز قيامت خداوند حق او را از ظالم استيفاء خواهد نمود ، مثلا ممكن است از ثوابهاى ظالم بمظلوم بدهد و اگر ثوابى نداشته باشد ممكن كه مقدارى از گناهان مظلوم را به او بدهد ، قرآن مىفرمايد  ( وَ لا تَحْسَبَنَّ اللَّهَ غافِلًا عَمَّا يَعْمَلُ الظَّالِمُونَ  ابراهيم / 42 )\r\nخدا را از كارهاى ستم‌كنندگان غافل مپندار ( و حتما از آنها انتقام خواهد گرفت ) مذمّت و وعدهء عذاب ظالمين در قرآن زياد به چشم مىخورد .\r\nو بر مكلّفين ظلم كردن را حرام قرار داده ، بلكه يارى ظالم و اعتماد به ظالم را نيز ممنوع نموده و حكومت اسلامى مؤظف است از ظلم ظالم جلوگيرى به عمل آورد .\r\nاما اينكه چرا خداوند ظالم را در حين ظلمش عاجز نميگرداند ،\r\n\r\n","description":"","footnote":"","page_name":" 134 ","page_number":150},
  {"content":"\r\n\r\nو تكوينا مانع ظلم او نميشود ؟ با اينكه چنين قدرتى دارد ، يكى از اسرار آن اينست كه آفرينش انسان براى تكامل اوست و جاى هيچ ترديدى نيست كه سعادت و شقاوت انسانها تنها در پرتو افعال اختيارى و اعمال ارادى او مىباشد ، كارهاى غير اختيارى و طبيعى مانند تنفس و حركت نبض و جنبش شخص خوابيده و امثال آن بسرنوشت انسان و خوشبختى و بدبختى او تأثيرى ندارد ، لذا دين و دستورات او گاهى بسعادت و تكامل انسان كمك ميتواند كه اختيار و آزادى اراده‌ى انسان محقّق باشد ، بنابراين اگر مكلّفين جبرا و قهرا از معاصى بدور نگهداشته مىشود كدام كمالى را حائز نگرديده‌اند ، چنانچه عبادت و اطاعت غير اختيارى نيز منشأ ثواب و كمالى نخواهد بود لذا بنده بايد آزاد باشد تا روح او در دنيا ، بنصاب لائق خود برسد ( دقّت كنيد ) .\r\nبهر حال مظلوم محتسب باجر خود چه در دنيا و چه در آخرت خواهد رسيد  ( أُولئِكَ عَلَيْهِمْ صَلَواتٌ مِنْ رَبِّهِمْ وَ رَحْمَةٌ وَ أُولئِكَ هُمُ الْمُهْتَدُونَ )  صلوات و رحمت پروردگار بر آنان است و آنها بهدايت رسيدگانند .\r\n( سوم ) انتقام : پاره‌اى از مصيبت‌ها و بلاها كه به انسان ميرسد عكس العمل ، عمل اوست ، يعنى خداوند حكيم عادل ببعضى از مردمان نسبت ببعضى از بديهاىشان در همين دنيا جزاء ميدهد و از آنها انتقام ميگيرد . و هيچ عاقلى انتقام گرفتن حق را قابل اعتراض نمى\r\n\r\n","description":"","footnote":"","page_name":" 135 ","page_number":151},
  {"content":"\r\n\r\nداند ، بلكه در مواردى براى حفظ امنيّت و تنبيه مردم لازم است .\r\nخداوند در قرآنش ميفرمايد :  « وَ ما أَصابَكُمْ مِنْ مُصِيبَةٍ فَبِما كَسَبَتْ أَيْدِيكُمْ وَ يَعْفُوا عَنْ كَثِيرٍ »  ( حمق / 30 ) - مصيبتى كه بشما ميرسد بسبب عمل خود شما است و خداوند خيلى را عفو مينمايد .\r\n « ظَهَرَ الْفَسادُ فِي الْبَرِّ وَ الْبَحْرِ بِما كَسَبَتْ أَيْدِي النَّاسِ لِيُذِيقَهُمْ بَعْضَ الَّذِي عَمِلُوا لَعَلَّهُمْ يَرْجِعُونَ »  ( روم / 41 ) فساد در زمين و دريا بواسطهء كارهاى مردم نمايان گرديد تا خداوند به آنها ( سزاى ) پاره‌اى از كار - هاى آنان را بچشاند شايد ( از بدكاريهاى خود ) برگرند .\r\n فَانْتَقَمْنا مِنَ الَّذِينَ أَجْرَمُوا وَ كانَ حَقًّا عَلَيْنا نَصْرُ الْمُؤْمِنِينَ  ( روم / 46 ) از مجروحين انتقام گرفتيم و كمك مؤمنين بر ما حقّ است .\r\n( چهارم ) نفع و يا دفع ضرورة بسيارى از نفوس اگر مصيبتى به آنها نرسد غرور و حتّى طغيان پيدا ميكنند اخلاق آنها تباه مىشود ، حس اجتماعى آنها نابود يا ضعيف مىشود ، و در نتيجه بمرتبه حيوانيّت و درّندگى تنزّل مىكند ، و دنيا و آخرت آنها خراب مىشود ، و لذا خيلى از افراد پيدا مىشود كه مصائب روزگار آنها اصلاح و نفوس شان را تهذيب و تذكيه نموده و آنها را در جملهء صلحاء و شايستگان قرار داده حس اجتماعى و عاطفهء انسان‌دوستى آنها را بطبقه‌ى فقراء و بيچارگان و ضعفا و درماندگان تقويت نموده است .\r\nگاهى يك مصيبت كوچك انسان را از خطرات مهمّى حفظ مينمايد ، مثلا محمود روزى مريض مىشود و ازكار و وظيفه‌ى روزانهء\r\n\r\n","description":"","footnote":"","page_name":" 136 ","page_number":152},
  {"content":"\r\n\r\nخود باز ميماند ، خيلى متأثر هم مىشود ، ولى او نميداند اگر براى كار خود ميرفت در اثناء راه زير ماشين ميرفت يا متّهم مىشد و كارش بحبس مىانجاميد ، يا در حين اخذ رشوت گرفتار شده طرد ميشد .\r\nيا . . . يا . . .\r\nپسر عزيزى ميميرد و دل پدر و مادر را مىسوزاند ولى اگر پسر زنده ميماند ، مقام اخروى پدر و مادر بلند نمىرفت ، يا گناهان سنگينى كه داشتند آمرزيده نمىشد و يا پسر روزى خانه را سهوا يا عمدا آتش ميزد و همه را هلاك ميكرد ، يا در جوانى كشته مىشد كه بيشتر باعث دلسوزى والدين مىشد و يا موجب كفر آنها ميگرديد و . . .\r\nبه اين آيات شريفه توجه نمائيد .\r\n( 1 )   كَلَّا إِنَّ الْإِنْسانَ لَيَطْغى أَنْ رَآهُ اسْتَغْنى   ( العلق / 6 )\r\nنه ، انسان طغيان مىكند اگر خودش را بىنياز ( آسوده ) بيند\r\n( 2 )  فَخَشِينا أَنْ يُرْهِقَهُما طُغْياناً وَ كُفْراً  ( الكهف / 80 ) « 1 »\r\n( 3 )  وَ عَسى أَنْ تَكْرَهُوا شَيْئاً وَ هُوَ خَيْرٌ لَكُمْ  ( 216 / بقره )\r\nمىشود كه از چيزى بدتان بيايد در حالى كه آن چيز براى شما خير است .\r\n\r\n\r\n","description":"","footnote":"\r\n( 1 ) درين آيه سبب قتل يك پسر خوف كفر و طغيان والدين او ذكر شده و سپس ذكر شده كه بوالدين مذكور بهتر از آن پسر عطا خواهد شد ، تفصيل قصّه در سوره‌ى كهف مذكور است .\r\n","page_name":" 137 ","page_number":153},
  {"content":"\r\n\r\n فَعَسى أَنْ تَكْرَهُوا شَيْئاً وَ يَجْعَلَ اللَّهُ فِيهِ خَيْراً كَثِيراً  ( النساء / 19 )\r\nممكن كه از يك چيزى خوشتان نيايد و خداوند در آن خير زيادى را قرار داده باشد .\r\nآثار دينى درين موضوع زياد است و نمىشود كه همه را درين جا ذكر نمود .\r\n( پنجم ) تقاضاى نظام جهان ، وقتى ما مىشنويم در منطقه‌اى طوفان يا زلزلهت سبب هلاكت صدها يا هزاران نفر شد يا در فلان محل مرضى پيدا شده و يا قحطى مردم را ببدحالى كشيد فورا حكم ميكنيم شرّ است چرا خداوند چنين كارى كرد ؟ !\r\nراستى ، انسان چقدر خودخواه و خودبين و كوتاه‌فكر است ، خيال مىكند تمام دستگاه آفرينش براى او حركت مىكند ، مناط خير و شرّ ، خوب و بد حوادث تنها و تنها نفع و ضرر اوست ، نه اينطور نيست ، درين عالم جميع موجودات آن حق و سهم دارند و در فرض تصادق حقوق اهم الامرين واكثر الحقين بايد مراعات شود ، و خداوند بمصيبت‌رسيدگان عوض ميدهد در قرآن ميفرمايد :\r\nبشارت بده بصبركنندگان كه به آنها مصيبت ميرسد . . . صلوات و رحمت خدا بر آنها باد « 1 » .\r\n\r\n\r\n","description":"","footnote":"\r\n( 1 ) نگارنده در كتاب ديگر خود بنام ( فوائد دين در زندگى ) چاپ كابل مقدارى از آثار دينى را كه متضمن ثوابهاى اخرى براى صبركنندگان مىباشد نقل كرده‌ام خواننده بايد آن كتاب را مطالعه كند .\r\n","page_name":" 138 ","page_number":154},
  {"content":"\r\n\r\nما آنوقت مىتوانيم حادثه‌اى را محكوم به شر نمائيم كه ضرر آن را براى جميع موجودات عالم اثبات كنيم و نفع آن را در نظام منتفى بدانيم ، و الّا حكم ما غلط خواهد بود ، و در دنيا هيچ انسان معمولى پيدا نخواهد شد كه چنين علم و ادراكى داشته باشد ، و لذا ما نبايد در قضاوت خود تسليم احساسات ناقص خود بشويم و بطور عاجلانه فتواى خير و شر را صادر كنيم .\r\nبه اين مثال كه مطلب را تا حدودى بذهن شما نزديك ميگرداند توجّه كنيد .\r\nمحلّى براى مدرسه‌اى كه هزاران جوان در آن جا با علم و كمال مىشوند ، يا براى كارخانه‌اى كه هزاران نفر از آن استفاده مىبرند ، يا براى مسجدى كه هزاران شخص در آن عبادت حضرت حق ( ج ) را بجا مىآورند مناسب ديده مىشود و براى تعمير آن شروع بحفارى تهدابها مىشود ، آيا كدام عاقلى است اين كار را شر بداند ، بلكه همه آن را يك اقدام مفيد ميدانند ، ولى وقتى دم تيز كلنك ( يا هر آلت حفارى ديگر ) بوسارخ مورچگان تصادف مىكند آيا هيچ مورچه‌اى ويرانى سوراخ خود را خير ميداند ؟ نه بلكه همه‌ى مورچگان و يا سائر حشرات اين عمل را شر مطلق ميدانند ، آنها براى اين كار هرگز تصور خوبى نمىتوانند ، و نه قوه‌ى درّاكهء آنها اجازهء چنين تشخيص را ميدهد .\r\nدرين صورت آيا خانه‌ى مورچگان به حال خودش گذاشته شود و\r\n\r\n","description":"","footnote":"","page_name":" 139 ","page_number":155},
  {"content":"\r\n\r\nاز عمارت مدرسه و كارخانه مدرسه و كارخانه و مسجد و امثال آن جلوگيرى شود يا به عكس ؟ مسلّما آنچه اهم و اصلح و انفع است تعمير كارخانه و . . .\r\nمىباشد اين يك مثالى بود كه شايد صد درصد كامل نباشد ولى اگر خواننده در آن فكر بيشترى به عمل آرد مطمئن هستم مطلب براى او خوب روشن خواهد شد .\r\nخوانندهء گرامى بايد متوجه باشد كه غرض نگارنده از مطالب بالا اين بود كه خداوند ظالم نيست و بدون جهت شرى را به بندگانش نمىرساند ، چنانچه خودش در قرآن ميفرمايد :  إِنَّ اللَّهَ لا يَظْلِمُ مِثْقالَ ذَرَّةٍ  ( النساء / 40 )  وَ مَا اللَّهُ يُرِيدُ ظُلْماً لِلْعِبادِ  ( غافر / 31 )\r\nتحقيقا خداوند باندازه‌ى ذرّه‌اى ستم نمىكند . و خداوند ارادهء ظلم را براى بندگانش ( نيز ) نميكند .\r\nبلكه همه‌ى كارهاى او رحمت و لطف و داراى مصالح عمومى است ، و حوادثى كه براى فرد يا نوع انسان ناگوار تمام مىشود از خود عواملى دارد كه يا سوء اختيار خودمان است ، يا اموريكه ناگوارى مزبور را نيكو يا لازم ميگرداند ، و خداوند حكيم است فعل او به آخرين درجه‌ى كمال و صلاح ممكن صادر مىشود .\r\nبلى غرض همين بود نه اينكه مردم در مقابل حوادث و مصائب تسليم شده حركتى از خود نشان ندهند بلكه وظيفهء فطرى و عقلى همه است كه تا حدود ممكنه بجنگ حوادث بروند و در مقابله و مدافععه شرور استقامت و مقامت ورزند ، بلكه يكى از فوائد شرور همين\r\n\r\n","description":"","footnote":"","page_name":" 140 ","page_number":156},
  {"content":"\r\n\r\nاست كه انسان را يك موجود فعال و مدافع ببار مىآورد و اين نكته در كتاب ديگر بنده ( حل 66 سؤال دينى ) بطور مفصّل ذكر شده و در آن كتاب حل مشكلهء شرور به شيوهء ديگرى بيان شده كه خوانندهء محقّق ناچار است آن را مطالعه كند . و اللّه الهادى و الموفّق .\r\n\r\n( 3 و 4 ) قدرت خداوند و علم خداوند\r\nچنانچه سابقا اشاره شد دلائليكه براى بطلان مصدريّت مادّه و لزوم وجود واجب الوجود اقامه شد ، همان دلائل علم و قدرت و حيات و اراده و اختيار واجب الوجود را نيز ثابت مىكند و اين مطلب بر خوانندهء مدقّق مخفى نبوده بسى روشن است .\r\nولى ما براى مزيد توضيح و ذكر بعضى از مطالب مهم ، صفات مذكور را دوباره عنوان نموده و ذهن خوانندگان را به طرف آنها جلب ميكنيم .\r\n\r\nمطلب اول در اثبات اصل قدرت و علم\r\n( اول ) علم و قدرت براى واجب الوجود محال نيست ، و صفات ذاتيه اگر محال نبود ثبوت آنها حتمى و لازميست ، زيرا امكان خاص در صنع ذات و صفات ذاتيه‌ى او تصوّر نمىشود و ما اين موضوع را در ضمن خواص واجب الوجود شرح داديم .\r\n( دوّم ) كائنات حدوثا و بقاء صحيح بافاضه و افاده‌ى حضرت خداوندى است ، چنانچه برهان آن در خواص واجب گذشت ، و افاضه و افاده‌ى مذكور بدون علم و قدرت واجب الوجود مفيض و مفيد معقول\r\n\r\n","description":"","footnote":"","page_name":" 141 ","page_number":157},
  {"content":"\r\n\r\nنيست ، و اين دليلى خلى قوىتر و روشن‌تر است .\r\n( سوم ) علم و قدرت امكانى در ممكنات و خصوصا انسان حسّى و مشهود است : و بايد علم و قدرت واجبى را فرض كنيم تا علم و قدرت امكانى معلّل و مستند به آن گردد ، و باصطلاح فلسفه هر چيزى كه به غير قائم است مسلتزم قائم بذات است ( كلّ ما بالغير لا بدوان ينتهى الى ما بالذّات ) .\r\n( چهارم ) دليل دومى كه براى اثبات حكمت خداوند ذكر شد ببهترين وجه علم خداوند را اثبات مىكند . بلى نظام بديع عالم آينهء علم و دانائى حضرت احديت خداوند است . ص 99 كافى\r\n\r\nمطلب دوم در عموم قدرت\r\nقدرت خداوند لايتناهى است ، زيرا محدوديت و انتهاء در ذات و صفات او متصور نيست آرى تناهى وحد از خواص ممكن الوجود است ، خاصيّت لاينفك وجودب لاحدى و لايتناهى است نتيجه ميگيريم كه قدرت او عموميّت داشته و تمام سلسله‌ى ممكنات مقدور اوست .\r\nدليل ديگر : در گذشته فهميده شد كه ممكن الوجود در رتبه‌ى ماهوى خود اقتضاء وجود و عدم را ندارد و در ترجيح يك طرف ( موجود شدن و يا معدوم شدن ) محتاج بارادهء واجب الوجود است و از طرف ديگر ممكن در خارج يا موجود است و يا معدوم زيرا ارتفاع وجود و عدم مانند اجتماع وجود و عدم محال است .\r\nحاصل استدلال اينكه : هر موجود ممكن در هستى خود باراده‌ى\r\n\r\n","description":"","footnote":"","page_name":" 142 ","page_number":158},
  {"content":"\r\n\r\nخدا و هر ممكن معدوم در عدم تحقق خود بعدم اراده‌ى خداوند مستند است ، پس همه‌ى ممكنات مقدور قدرت عام اوست ، ادلّه‌اى كه متكلّمين بر عموم قدرت خداوند اقامه كرده‌اند اكثر آنها از اشكال و ايراد خالى نيست و اين دو دليل مطلب را ثابت مىكند ، يعنى توانائى واجب الوجود را بر كائنات موجوده و ممكنات غير موجوده حتمى ميگرداند .\r\n\r\nمطلب سوم در اختيار يا كفيّت قدرت\r\nقدرت و عموم قدرت خداوند در علم كلام و فلسفه مسلّم و مورد اتّفاق همه است « 1 » ، ولى بزرگترين موضوعى كه در بين حكماء و متكلّمين محلّ گفتگو و نزاع شديدى واقع شده معناى قدرت و تفسير توانائى اوست .\r\nمتكلّمين ( علماء عقائد دينى ) تماما ميگويند قدرت خداوند به معناى ( صحة الفعل و الترك ) يعنى امكان كردن و نكردن است و بعبارت واضح وقتى ميگوئيم خداوند بر فلان چيز قادر است . مانند اينكه بگوئيم محمود بر فلان كار قادر است ، و ازين جمله چنين مىفهميم كه محمود در بجا آوردن آن كار و يا ترك نمودن آن اختيار دارد ، و ترجيح هر طرف آن چيز ممكن است ( امكان خاص ) حكما\r\n\r\n\r\n","description":"","footnote":"\r\n( 1 ) اختلافاتى كه درين مسأله واقع شده در باره‌ى ممكن بودن و يا ممكن نبودن بعضى از موجودات است نه در پاره‌ى تعلق قدرت حق به ممكن ( دقّت كنيد ) .\r\n","page_name":" 143 ","page_number":159},
  {"content":"\r\n\r\nاين تفسير را شديدا رد نموده و مدعىاند كه معناى قدرت واجب الوجود ، بودن فاعل در حد ذات خود بحينيكه اگر بخواهد بجا مىآورد و اگر نخواهد بجا نمىآورد ، و چون مشيّت و اراده‌ى خداوند عين ذات اوست ، و ذات او ضرورى است اراده‌ى او از براى فعل ضرورى است و قهرا فعل هم ضرورى مىشود زيرا تخلّف معلول از علّت محال است .\r\nپس صدق شرطيّه اوّل ( يعنى اگر بخواهد بجا مىآورد ) منافات با وجوب و ضرورت مقدّم ( يعنى مشيّت ذاتى خداوند ) ندارد چنانچه صدق شرطيّه دوم ( يعنى اگر نخواهد بجا نمىآورد ) منافاتى باستحاله و امتناع مقدّم ( لا مشيّت ) ندارد « 1 » .\r\nمن از تفصيل اين بحث و نقل ادلّه‌ى طرفين و تحليل آنها درين كتاب كه روى سخن با جوانانى است كه معلومات آنها منحصر بعلوم تجربى است و از فلسفه و حكمت بهره‌ى درستى ندارند معذرت ميطلبم و كسانى كه زبان عربى را بلد هستند متوجه باشند كه كتاب صراط الحق ( ج اول ) اين مسأله را بطور تفصيل و تحليل و تحقيق\r\n\r\n\r\n","description":"","footnote":"\r\n( 1 ) كسانى كه مايل به تحقيق اين بحث باشند به جزء اول صراط الحق ، اسفار ، شرح منظومه ، شوارق ، شرح تجريد علّامه‌ى حلّى ، شرح تجريد قوشچى ، شرح مواقف ، شرح مقاصد ، شرح اشارات ، قوائد العقائد ، شرح طوالع ، احقاق الحق كه از كتابهاى مشهور فلسفه و علم كلام است مراجعه كنند .\r\n","page_name":" 144 ","page_number":160},
  {"content":"\r\n\r\nبىسابقه‌اى مورد بحث قرار داده كه هيچ كتاب فلسفى و كلامى چنين بحثى ننموده ، ادلّه‌اى كه حكماء بر اثبات مدعاى خود اقامه نموده‌اند تماما ضعيف است ، هر چند متكلّمين بطور درستى جواب آنها را نداده‌اند ، يا داده نتوانسته‌اند و كسانى كه بظواهر اسلامى پايبندى دارند مجبورند نظريهء متكلّمين را بپذيرند و به آن معتقد شوند .\r\nبالاخرة قول متكلّمين از نظر عقلى ايرادى ندارد . بلكه قاعده‌ى ملازمه‌ى قبلى پشتيبان اوست . و از نظر دينى ظاهر قرآن مجيد بلكه ضرورى دين اسلام مدرك اوست ، و بايد به آن معتقد بود .\r\n\r\nمطلب چهارم در تعيين مقدورات\r\nعلم و قدرت خداوند در تعلّق خود فرق دارد ، زيرا علم خداوند بهمه‌ى موجودات ممكنه و امتناع ممتنعات و وجوب ضروريات و وجود ضروريات ، بذات و صفات خودش تعلق ميگيرد .\r\nولى قدرت بواجب و ممتنع تعلّق نمىگيرد و مخصوص بممكنات است ، زيرا واجب وجود او ضرورى است ، محال و ممتنع عدمش ضرورى است ، و معناى قدرت امكان فعل و ترك بود و اين امكان فقط در مورد ممكنات صدق مىكند .\r\nسؤالى كه ميكنند ( آيا مىشود دنياى به همين بزرگى را در بين يك دانه تخم مرغ بدون اينكه دنيا كوچك و يا تخم بزرگ شود گنجانيد ؟ ) جوابش منفى است ، زيرا بزرگى مظروف از ظرف محال است و محال قابليّت تعلق قدرت را ندارد ( دقّت شود ) .\r\n\r\n","description":"","footnote":"","page_name":" 145 ","page_number":161},
  {"content":"\r\n\r\n\r\nمطلب پنجم در عموم علم خداوند\r\nدليل دومى كه براى عموم قدرت ذكر كرديم ، براى اثبات عموم علم نيز كفايت مىكند ، چون خداوند فاعل مختار است ، و فاعل مختار بفعل خود علم دارد .\r\nپس خداوند بهمه‌ى ممكنات علم دارد ، و بطريق ازلى بذات خود نيز علم دارد ، و دليل اول عموم قدرت براى عموم علم خيلى روشن است كه نيازى به بيان ندارد .\r\n\r\nمطلب ششم در سمع و بصر خداوند\r\nخداوند مادّى و جسمانى نيست ، نه جسم دارد و نه خواص جسم در حق او متصور است . لذا حواس پنجگانه‌اى كه ما داريم خداوند فاقد آنها است ، نه سامعه دارد و نه باصره و نه لامسه و نه ذائقه و نه شامه ، و اين موضوع واضح است .\r\nولى قرآن مجيد براى خداوند بينائى و شنوائى اثبات نموده و خداوند را سميع و بصير معرّفى مىكند فلاسفه و متكلّمين درين باره اقوالى دارند كه ما دو قول آنها را درينجا ذكر ميكنيم .\r\n( 1 ) اينكه مراد از سمع و بصر علم خداوند به مبصرات و مسموعات ( چيزهاى ديدنى و شنيدنى ) است و امر زائدى ماوراى مطلق علم او نيست .\r\n( 2 ) بين دانستن و ديدن و شنيدن فرقى است ، زيرا ديدن و شنيدن ( ادراك حسى ) حالت زائدى دارد كه در مجرد دانستن نيست ،\r\n\r\n","description":"","footnote":"","page_name":" 146 ","page_number":162},
  {"content":"\r\n\r\nو مراد از سمع و بصر همين حالت زائده است ، ولى در انسان و حيوان و پاره‌اى ديگرى از ماديّات اين حالت بدون عضو جسمى ( چشم و گوش ) ممكن نيست ، ولى در واجب الوجود اين حالت بدون عضو ممكن است .\r\nنظريه‌ى اوّل منسوب بجمعى از علماى اماميه و اكثر يا همه‌ى فلاسفه و بعضى از معتزله است .\r\nنظريه‌ى دوم منقول از اشاعره است ، و ظاهرا شيخ شهاب الدين سهرودى رهبر فلاسفه‌ى اشراقى و صدر المتألّهين صاحب اسفار زعيم حكمت متعالى نيز همين نظريه را پسنديده‌اند .\r\n\r\nمطلب هفتم در حيات خداوند\r\nحياتى كه در حيوان ( بشمول انسان ) تصور مىشود درباره‌ى خداوند تصور نمىشود زيرا خداوند جسمانى و داراى مزاج نيست و لذا نظريات چندى در تفسير حيات خداوند ابزار شده كه به نظر نگارنده تمام آنها بدون دليل و فاقد ارزش علمى است ، و در قرآن و سنّت قطعى نبوى هم حقيقت حيات خداوند ( ج ) بيان نشده و نگارنده اين احتمال را ميدهد كه مراد از حيات واجب الوجود فقط وجود او باشد و اللّه العالم .\r\n\r\n( 5 ) توحيد\r\nتوحيد بر چند گونه است . .\r\n« الف » نفى شركت در وجوب وجود .\r\nواجب الوجود يكى است ، و محال است كه شريك داشته باشد ،\r\n\r\n","description":"","footnote":"","page_name":" 147 ","page_number":163},
  {"content":"\r\n\r\nو بسخن ديگر مفهوم واجب الوجود ، نمىشود كه بر دو فرد و در موجود منطبق شود ، بلكه عقلا منحصر يك فرد است ، براى آنكه اگر دو واجب فرض شود ، حتما بايد يكى از سه صورت را داشته باشد ، يا در تمام ذات خود با همديگر متساوى و برابرند ، و يا به تمام ذات خود با هم متباين و متفاوتند ، و يا در حصه‌اى از حقيقت ذاتى خود اشتراك و در حصه ديگر افتراق دارند ، و از نظر عقلى صورت چهارم متصور نيست .\r\nصورت اول باطل است ، زيرا دو موجود متساوى در حقيقت ، جهت امتياز و تكون شخصيّت خود بيك سلسله از عوارض خارج از ذات خود نياز دارند و الّا دوئيّت تحقق نخواهد يافت و ما سابقا فهميديم كه واجب الوجود غنى مطلق است ، و نيازى در حق او تعقل نميشود .\r\nعلاونا اگر اين عوارض مميّزه واجب الوجود فرض شدند سؤال به خود مميز متوجه مىشود تا تسلسل و در لازم آيد كه هر دو محال است و اگر ممكن الوجود فرض شوند لازم مىآيد وجود مسبّب بدون سبب ، زيرا ممكن الوجود قبل از تشخص واجب الوجود و تمييز او مانند معلول بىعلّت است . « 1 »\r\nصورت دوم نيز باطل است ، زيرا ذات و حقيقت هر كدام اگر نقص باشد لازم مىآيد كه هر دو ممكن الوجود باشد نه واجب ، زيرا\r\n\r\n\r\n","description":"","footnote":"\r\n( 1 ) مهم‌تر اينكه در فلسفه مدلّل شده كه تشّخص واجب بنفس ذات اوست و لذا فرض دوئين درين صورت معقول نخواهد بود ( دقت دارد ) .\r\n","page_name":" 148 ","page_number":164},
  {"content":"\r\n\r\nما سابقا دانستيم كه نقص در ذات واجب الوجود محال است ، و واجب موجودى است كه حتما بايد كامل باشد و اگر ذات هر كدام كمال باشد لازم مىآيد هر يكى ازين دو واجب فاقد كمالى باشد كه ذات ديگرى حائز آن كمال است ، زيرا فرض ما درين صورت تباين ذاتى دو واجب است ( دقّت شود ) .\r\nفرض سوم مستلزم تركيب است ، زيرا هر كدام از دو واجب مركّب از ما به الاشتراك و ما به الامتياز مىشود و تركب از خواص امكان است و با وجوب سازشى ندارد ، وقتى صور سه‌گانه باطل شد فرض دوئيت واجب الوجود نيز باطل شده ، توحيد مطلوب محرز ميگردد .\r\nخواننده گرامى اگر در فلسفه مطالعات عميقى داشته باشد ازين برهان حسن استقبال مىكند ، زيرا شبهه‌ى معروف اين كمونه ، روى اين بيان مجالى براى ورود خود پيدا نمىكند ، تا آنكه نيازى بجواب آن احساس شود ، و شبهه‌ى اين كمونه شبهه‌اى بود ، كه زمان هاى زياد اذهان فلاسفه و دانشمندان معقول را به خود جلب كرده بود .\r\n« ب » نفى شركت در خالقيّت .\r\nخداوند همانطوريكه در مرتبه‌ى وجود ذاتى خود شريك و انبازى ندارد ، در مقام خالقيّت خود نيز شريكى ندارد ، كائنات تماما مستند باراده‌ى حضرت خداوندى خودش مىباشد و اين موضوع در قرآن مجيد مكررا بطور وضوح بيان گرديده .\r\nاگر مسلمانى عقيده كند در سازمان خلقت و دستگاه آفرينش بعضى از بندگان خداوند هرچند از اولياء و اصفياء بلكه از انبياء ( ع )\r\n\r\n","description":"","footnote":"","page_name":" 149 ","page_number":165},
  {"content":"\r\n\r\nباشد مدخليّت دارد و بعضى از امورات را او ايجاد مىكند بايد متوجه باشد عقيدهء او از نظر قرآن شرك است .\r\n\r\nجبر و اختيار\r\nمسأله‌ى افعال اختيارى انسان از مشكلات علم فلسفه و كلام مىباشد .\r\nآيا انسان در كارهاى خود مختار است ، و اعمال او از اراده‌ى خودش صادر مىشود يا آنكه مجبور است ، و هر كاريكه از او سر مىزند بواسطه‌ى خواست خداوند و اراده‌ى نافذ واجب الوجود است .\r\nاگر شق اوّل را بپذيريم موضوع توحيد خالق خلل يافته ، مؤثرين زيادى در عالم وجود خواهند گرفت و هر انسان خالق و آفريننده‌ى افعال خود خواهد شد .\r\nاگر شق دوم را قبول كنيم بايد تمام انواع كفر و فسق و معاصى و قبايح بندگان را به خداوند نسبت بدهيم زيرا اراده‌ى او علّت اين اعمال شده و بنده مسؤليتى نداشته است .\r\nاساسا روى نظريه‌ى ( جبر ) تكليف انسانها و انزال كتب و ارسال رسل لغو و بيهوده است چون مردم از خود اختيارى ندارند .\r\nيكى ميگويد :\r\n اينكه گوئى اين كنم يا آن كنم * اين دليل اختيار است اى صنم \r\nديگرى ميگويد :\r\n\r\n","description":"","footnote":"","page_name":" 150 ","page_number":166},
  {"content":"\r\n\r\n در پس آينه طوطى صفتم داشته‌اند * آنچه استاد ازل گفت بگو آنگويم « 1 » \r\nسومى گويد :\r\n در ميان قعر دريا تخته بندم كرده‌اى * باز ميگوئى كه دامن تر مكن هشيار باش \r\nنظرياتيكه در فلسفه و علم كلام درين مسأله شهرت دارد به قرار زير است .\r\n( 1 ) تفويض - معتزله ميگويند : خداوند انسان را آفريد و او را بر كارهايش توانائى داد و اختيار را به او تفويض فرمود ، لذا انسان در كارهاى خود فاعل مستقل و مؤثر مختار مىباشد ، و صرفا اراده‌ى او مؤثر است ، و بعضى از معتزله انكار تعلق قدرت خداوند را بر افعال انسان نقل كرده‌اند يعنى بعقيده‌ى معتزله صدور افعال انسان گذشته از اينكه محتاج به خداوند نيست ، مقدور حضرتش هم نيست « 2 »\r\nولى خواننده گرامى سابقا دانست كه همه‌ى ممكنات مقدور خداوند است و عقيده‌ى اين طائفه كه افعال انسانها را از دائره‌ى قدرت خداوند خارج ميدانند مخالف ادلّه عقلى و آيات قرآنى است .\r\n\r\n\r\n","description":"","footnote":"\r\n( 1 ) اين شعر صريح در جبر نيست و احتمال معناى عالى ديگرى هم دارد كه بمربوط بمقام تسليم بنده باشد .\r\n( 2 ) رجوع شود بكتاب فصول - در علم اصول فقه ص 173 و شرح منظومه‌ى سبزوارى در فلسفه .\r\n","page_name":" 151 ","page_number":167},
  {"content":"\r\n\r\nقرآن ميفرمايد  إِنَّ اللَّهَ عَلى كُلِّ شَيْءٍ قَدِيرٌ  خداوند بر هر چيز توانا است .\r\nجزء اول اين عقيده كه احتياج نداشتن انسان در كارهاى خود به خداوند است ، هم باطل است زيرا سابقا مبرهن شد كه ممكنات حدوثا و بقاء ، به خداوند محتاج‌اند .\r\n( 2 ) جبر ، جهم بن صفوان و پيروان او ميگويند : همه‌ى كار هاى انسان فقط باراده‌ى خداوند واقع مىشود و انسان از خود هيچ اختيارى ندارد حركت انسان ( روى اين نظريه ) مانند حركت قلم در دست نويسنده و يا حركت كارد در دست قصاب است اين نظريه بطور قطعى باطل بلكه خرافى است زيرا :\r\n( اولا ) هر انسان بوجدان خود ، خود را مضطر و بىاراده نمىبيند .\r\n( ثانيا ) اين نظريه استحقاق ثواب و عقاب را در آخرت و مدح و ذم را در زندگى دنيا باطل مىكند و براى حكومتها اجازه نميدهد كه مجرمين را تعقيب كنند ، زيرا آنها كارى نكرده‌اند و اين اراده‌ى خداوند بوده كه عمل بد را ايجاد كرده است .\r\n( ثالثا ) اين نظريه تكليف و شريعت را لغو و بيهوده مىسازد ، چه انسانى كه هيچ اراده ندارد تكليف و وظيفه دادن به او فائده‌اى ندارد آيا مىشود كسى قلم و كارد را مكلّف به نوشتن و بريدن نمايد ؟\r\n( رابعا ) لازمه‌ى اين سخن استناد و انتساب جميع افعال زشت از قبيل كفر و فسق و ظلم ، و فجور و قبيح به خداوند است خداوندى\r\n\r\n","description":"","footnote":"","page_name":" 152 ","page_number":168},
  {"content":"\r\n\r\nكه حكيم و عادل و منزّه از هر عيب و نقص است و خواننده‌ى گرامى سابقا حكمت خداوند را مدلّلا دانست .\r\nغرض ، اين نظريه تا آنجائى كه تصور شود فاسد و باطل بوده مخالف حس و عقل و دين است ، و نگارنده فكر مىكند ظهور يا اشاعه‌ى اين نظريه از تأثير سياست بدور نبوده ، حكومتهاى مستبد براى گول زدن مردم نادان مسلمان ميگفتند هر كاريكه ما ميكنيم ( ولو ظلم و قتل و . . . باشد ) باراده‌ى خداوند ميكنيم پس نبايد كه كسى مخالفت و انكار نمايد .\r\n( 3 ) كسب : ابوالحسن اشعرى ميگويد : كارهاى اختيارى بندگان تنها بقدرت خداوند تبارك و تعالى واقع مىشود و عادت خداوند بر اين جارى شده كه در انسان قدرت و اراده ايجاد كند ولى اين قدرت و اراده در كار انسان تأثيرى ندارد ، عمل بقدرت خداوند و كسب بنده واقع مىشود « 1 » .\r\nسيد شريف جرجانى ( كسب ) را در شرح مواقف چنين تعريف مىكند :\r\nمقصود بكسب فعل بنده ، مقارنت فعل با قدرت و اراده‌ى بنده است بدون اينكه قدرت و اراده‌ى مذكور تأثيرى در فعل مزبور داشته باشد و بنده فقط محلّ فعل است .\r\nقاضى ابوبكر باقلانى درباره‌ى كسب چنين ميگويد : « 2 »\r\n\r\n\r\n","description":"","footnote":"\r\n( 1 ) ص 118 ج 3 شرح مواقف\r\n( 2 ) ص 119 همان مصدر\r\n","page_name":" 153 ","page_number":169},
  {"content":"\r\n\r\nقدرت خداوند باصل فعل تعلّق ميگيرد و قدرت بنده بصفت فعل و مراد از صفت طاعت بودنن و معصيت بودن است ، مثلا اصل زدن يتيم بقدرت خداوند است اما طاعت بودن آن ( در صورتى كه به قصد تأديب زده شده ) و يا معصيت بودن آن ( در صورتى كه به قصد اذيت زده شده ) بقدرت بنده است .\r\nاين قول سوم را ميتوان بهمه‌ى اهل سنّت و يا اكثر آنها نسبت داد ، و اعتراضاتيكه بر قول دوم وارد مىآمد صاحبان اين نظريه ( يعنى نظريه‌ى سوم ) آنها را بواسطه‌ى كسب مذكور بر قول خودشان وارد نمىدانند ، چه بنده مجبور محض نيست بلكه كاسب فعل خودش است .\r\n( 4 ) نظريه‌ى فلاسفه : فلاسفه ميگويند افعال اختيارى انسان بمحض قدرت و اراده‌ى خود انسان وجود ميگيرد ، پس جبرى در كار نيست ولى قدرت و اراده‌ى انسان معلول اراده‌ى واجب الوجود است پس تفويضى در كار نيست ، و اين نظريه بجمعى از علماى اماميه نيز نسبت داده شده ولى نسبت مذكور ثابت نيست . « 1 »\r\nدر واقع اين قول هم بقول دوّم برميگردد ، زيرا فعل معلول اراده‌اى است كه آن اراده از اختيار خارج است و قهرا فاعل مجبور خواهد بوده و هيچ اختيارى براى او ثابت نخواهد بود و بالاخرة افعال انسان معلول ارادهء واجب الوجود مىشود ، در ديوان خود\r\n\r\n\r\n","description":"","footnote":"\r\n( 1 ) براى تحقيق قول فلاسفه مراجعه به اسفار و حواشى سبزوارى بر اسفار و نهاية الدراية و گوهر مراد و وافى و غيره شود .\r\n","page_name":" 154 ","page_number":170},
  {"content":"\r\n\r\nگفته‌ام :\r\n فلسفى را از وساطت سود نيست * از ضلال جهميان محفوظ نيست \r\nريشه‌ى اين نظريه ، علم فعلى ( علميكه موثر است نه كاشف تنها ) مىباشد و نگارنده در بعضى از آثار ديگر خود كه متضمن مباحث عالى و دقيق علمى است علم فعلى را از اساس باطل دانسته و براى علم خاصيّتى جز كشف و حكايت از واقع قائل نشده ، و اين كتاب تحمل چنين مباحث دقيقى را ندارد .\r\n( 5 ) امر بين الامرين : « 1 » اين نظريه را ائمه‌ى اهل بيت حضرت پيامبر بزرگوار ( ص ) بيان نموده‌اند ، و علميا اماميه آن را اختيار نموده‌اند . هرچند بين‌شان در تفسير امر بين الامرين اختلافاتى به چشم مىخورد .\r\n\r\nتحليل و تفسير امر بين امرين\r\nافغانستان مانند تمام حلقه‌هاى ممكنات مقدور خداوند است ، انسان در ايجاد عمل خود حدوثا و بقائا بافاضه‌ى پروردگار محتاج است عملش خوب باشد يا بد .\r\nآنكسيكه در صدد قتل مسلمانى است مانند آنكسيكه قصد نماز خواندن يا ذبح قربانى خود را در عيد قربان دارد ، محتاج به خداوند است كه آن به آن و لحظه بلحظه خداوند بايد قوّة و قدرت بدهد ولى اين قوّة و قدرت موجب و سبب حتمى عمل ( چه نماز و چه زنار\r\n\r\n\r\n","description":"","footnote":"\r\n( 1 ) يعنى حد متوسط بين جبر و تفويض .\r\n","page_name":" 155 ","page_number":171},
  {"content":"\r\n\r\nقتل ) نيست بلكه استعمال اين قوة و سوق دادن اين قدرت خدادادى در اختيار خود انسان است ، كه در خير مصرف مىكند يا در شر .\r\nهر كس بوجدان خود مراجعه كند ميداند كه خداوند تبارك و تعالى براى نفس انسان اختيارى عطا فرموده ، يعنى ميتواند كارى را انجام دهد يا تركش كند ( له ان يفعل و له الا يفعل ) روز قيامت و همچنين بحسب قوانين موضوعه‌ى بشرى هيچكس مسؤل قدرت داشتن بر عمل زشت و بد قرار نمىگيرد ، زيرا قدرت داشتن از اختيار انسان خارج است تمام مسؤليتها و نقطه‌ى اساسى مجازات و مكافات در ترجيح دادن طرف ترك فعل بر بجا آوردن آن و يا ترجيح فعل بر ترك آنست يعنى مسؤليت بنده و يا ذم و مدح او در اينست كه قوة و قدرت خود را در فلان كار شر يا خير اعمال و مصرف نموده ، زيرا او ميتوانسته آن كار را نكند .\r\nممكن كه نظريه‌ى كسب به اين نظريه تا حدودى شباهت و قرابت پيدا كند ، و اگر در تفسير كسب اعاده نظرى به عمل آيد احتمال دارد ، هر دو نظريه قدر مشتركى پيدا كنند .\r\nخواننده‌ى گرامى اگر دقّت نموده باشد ميداند كه نظريه‌ى امر بين الامرين از اعتراضاتى كه بر قول جبريها وارد شده بود ، و همچنين از ايراد اينكه بر قول مفوضه شده سالم است .\r\nدرين نظريه عموم قدرت خداوند و مؤثريّت توحيد فاعلى و احتياج بنده محفوظ است ، و از طرف ديگر چون اختيار بنده محفوظ\r\n\r\n","description":"","footnote":"","page_name":" 156 ","page_number":172},
  {"content":"\r\n\r\nاست حس تكليف و استحقاق عقاب و ثواب مدح و ذم هم بجاى خود باقى ميماند ، و حكمت و عدل خداوند متعال نيز صدمه نديده قبايح افعال بندگان به خود آنها منسوب مىشود ، و بوسيله‌ى اين قول آيات مقدّسه‌ى قرآن درست تفسير مىشود و هيچ اختلافى در آنها موجود نخواهد بود چنانچه بعقيده‌ى جبريها و تفويضىها اين اختلاف در قرآن است .\r\nجبريها براى اثبات قول خود بآيات زيادى استدلال نموده‌اند ، و در مقابل معتزله نيز براى اثبات تفويض بآيات ديگرى تمسّك جسته‌اند و عده‌اى خيال ميكنند قرآن چون مثبّت هر دو نظريه است لذا مشتمل بر تناقض است .\r\nولى كسى كه نظريه‌ى بين الامرين را به خوبى بفهمد ، و سپس به قرآن مجيد مراجعه كند ميداند كه در بين آيات قرآن هيچ تناقضى نبوده همه‌ى آنها متّفق بوده و نظريه‌ى مذكور را ثابت مىكند .\r\nنگارنده نمىتواند درين جا دلائل جبريها و غير آنان را با جوابهاى آن نقل كند زيرا كتاب حاضر از يك طرف براى عدّه‌ى خيلى محدودى قابل استفاده مىشود ، و از استفاده‌ى اكثر خارج مى گردد ، و از طرف ديگر كتاب بزرگى مىشود كه سبب ملال خواننده را فراهم و نويسنده را از تحمل مصارف طبع آن عاجز ميگرداند ولى با آن همه براى توضيح جبر و تفويض و امر بين الامرين مثالى را كه استاد محترم حضرت علّامه‌ى بزرگوار آقاى سيد ابوالقاسم خوئى\r\n\r\n","description":"","footnote":"","page_name":" 157 ","page_number":173},
  {"content":"\r\n\r\nذكر نموده‌اند درين جا ذكر ميكنم . « 1 »\r\nفرض ميكنيم محمود دستش رعشه دارد و مرتعش است ( يعنى دست او بواسطه‌ى مرض ، بدون اراده‌اش حركت دارد ) و شخص ديگرى شمشيرى را بدست مرتعش او ميدهد كه بدون اراده‌ى محمود ، آن هيچ مسؤليتى ندارد بلكه قتل مستند به شخص دوم است ، و اين مثال حقيقت جبر را واضح مىسازد .\r\nفرض ميكنيم حيوان درنده‌اى بزنجير بسته است ، محمود ميداند اگر حيوان را از زنجير رها سازد ديگر قدرتى بر جلوگيرى او از درندگى ندارد ، مع الوصف حيوان را آزاد مىكند ، و اين حيوان باراده‌ى خود طفلى را مىخورد و بزرگى را ميدرد ، و ممكن است ما بجاى حيوان درنده انسان جنايتكار را فرض كنيم ، و اين مثال حقيقت تفويض را آشكار مىكند .\r\nبراى تصوير حقيقت امر بين الامرين اين مثال را فرض ميكنيم كه محمود بواسطه‌ى مرضى دستش را نمىتواند حركت بدهد ، ولى دكتر ماهرى بوسيله‌ى متصل كردن تار برق دست او را قابل حركت ميگرداند وانگهى محمود كسى را مىزند يا مىكشد درين حركت\r\n\r\n\r\n","description":"","footnote":"\r\n( 1 ) نگارنده از محضر مبارك‌شان در علم فقه و علم اصول و مقدارى از مسائل علم رجال ، استفادهء زيادى نموده و بضاعت قليل علمى خود را مرهون افاضات معظّم له ميداند جزاء اللّه عنّى و عن جميع من استفاد من علمه .\r\n","page_name":" 158 ","page_number":174},
  {"content":"\r\n\r\nاراده‌ى محمود و اراده‌ى دكتر بر بقاى اتصال سيم برق و دادن قدرت هر دو مؤثر است .\r\nنگارنده نظريه‌ى اخير را مطابق حقيقت و حس و عقل و شرع ميداند و به آن معتقد است .\r\nدر پايان بحث توحيد خالق و صانع به اين آيه توجه بفرمائيد :\r\n قُلْ مَنْ رَبُّ السَّماواتِ وَ الْأَرْضِ قُلِ اللَّهُ قُلْ أَ فَاتَّخَذْتُمْ مِنْ دُونِهِ أَوْلِياءَ لا يَمْلِكُونَ لِأَنْفُسِهِمْ نَفْعاً وَ لا ضَرًّا : قُلْ هَلْ يَسْتَوِي الْأَعْمى وَ الْبَصِيرُ أَمْ هَلْ تَسْتَوِي الظُّلُماتُ وَ النُّورُ أَمْ جَعَلُوا لِلَّهِ شُرَكاءَ خَلَقُوا كَخَلْقِهِ فَتَشابَهَ الْخَلْقُ عَلَيْهِمْ قُلِ اللَّهُ خالِقُ كُلِّ شَيْءٍ وَ هُوَ الْواحِدُ الْقَهَّارُ  ( الرعد / 16 ) .\r\nبگو ( رسول من ) كيست پروردگار آسمانها و زمين ؟ بگو خدا ، بگو آيا برگزيدند اوليائى ( غير از خدا ) كه مالك نفع و ضررى براى خود نيستند ، بگو آيا كور و بينا برابردند ؟ آيا تاريكيها و نور يكسانند ؟ آيا براى خدا شريكهائى قرار داده‌اند كه آفرينشى داشته‌اند مانند آفرينش خدا پس مشتبه شده باشد بر آنها آفريدن ؟ بگو خداوند خالق هر چيز است و او يگانه‌ى قهار است ( و همه چيز مسخّر اراده‌ى اوست ) .\r\nدرين مقام تنها مجوس است كه منكر توحيد خالق بوده ، و براى عالم دو مبدء قائل شده‌اند ، يكى يزدان كه مبدء خير است و يكى اهرمن كه مبدء شر است و ما در بحث حكمت موضوع شرور را تحليل كرديم و سببى براى اعتقاد بوجود اهرمن باقى نگذاشتيم .\r\n\r\n","description":"","footnote":"","page_name":" 159 ","page_number":175},
  {"content":"\r\n\r\nعلاوه بر اين اهرمن ( يا هر چيز ديگريكه فرض شود ) اگر ممكن باشد خودش مخلوق و محتاج بوده استقلالى در ذات ، و صفات ، و اعمال خود ندارد ، و اگر فرض وجوب آن را كنيم دلائل توحيد آن را باطل ميسازد\r\n( ج ) توحيد در عبوديّت\r\nكفّار قريش بتوحيد خالق معتقد بودند قرآن ميگويد اگر از آنها بپرسى آسمانها و زمين را كى آفريده ؟ مسلما ميگويند خدا آفريده ، ولى آنها در مقام پرستش ، خدايان زيادى داشتند كه آنها را مىپرستيدند و قرآن شرك در عبادت را حرام قرار داده و فقط پرستش خداوند تبارك و تعالى را جائز و واجب دانسته حتّى اگر كسى پيغمبرى را بپرستد شرك خواهد بود و حكم اسلام بر او جارى نخواهد شد .\r\n( د ) توحيد در صفات\r\nبعقيده‌ى علماى اماميه بپيروى از شواهد عقلى و نصوص ائمّه‌ى اهل البيت و به عقيده‌ى فلاسفه صفات ذاتيه‌ى خداوند از قبيل علم و قدرت و حيات عين ذات اوست ، علم او عين قدرت و قدرت او عين حيات و حيات او عين علم او است و تنها اختلاف و كثرت در مفاهيم اين صفات است نه در مصداق آنها . .\r\nبه تعبير روشن‌تر ، ذات واجب الوجود ذاتيست كه عين علم و قدرت و حيات است ، ولى دانشمندان اهل سنّت « 1 » معتقدند كه\r\n\r\n\r\n","description":"","footnote":"\r\n( 1 ) از حاشيه 112 كه مربوط به اين مقام است نبايد غفلت شود .\r\n","page_name":" 160 ","page_number":176},
  {"content":"\r\n\r\nصفات ذاتى خداوند زائد بر ذات او بوده و قائم بذات حضرتش مىباشد مانند قيام علم و قدرت و حيات ما انسانها بذرات ما و اين صفات ممكن الوجودند كه استثنائا قديم مىباشد . « 1 »\r\n\r\n( 6 ) تجرد و نفى جسميت\r\nخداوند متعال جسم نيست ، بلكه موجودى است مجرد از جسم و ماده ، بعضى از مردم عوام و كوتاه‌فكر چنين ميپندارند كه خداوند جسم بوده در آسمانها سكونت دارد ، اساسا در نظر آنان موجوديت با جسميّت مرادف است ، در حالى كه موجود گاهى مادى مىباشد و گاهى مجرد ، و ما در مباحث گذشته ثابت نموديم كه آفريدگار جهان ممكن نيست مادّه و مادى باشد .\r\nما دلائل عقلى فراوانى داريم كه خداوند واجب الوجود جسم نيست اينك پاره‌اى از آنها :\r\n( 1 ) هر جسم به مكان احتياج دارد ، واجب الوجود بىنياز مطلق است ، و احتياجى در او متصوّر نيست .\r\n( 2 ) هر جسم مركّب است و هر مركّب مولود و معلول اجزاى خود است و ما سابقا فهميديم كه واجب الوجود معلول هيچ چيزى نيست .\r\n( 3 ) تجربه دلالت مىكند كه جسم نمىتواند پديد آورنده‌ى جسم باشد ، و طبعا خالق الاجسام جسم نبوده ، مجرد مىباشد .\r\n\r\n\r\n","description":"","footnote":"\r\n( 1 ) اين موضوع در كتب كلامى ذكر شده از باب نمونه به ص 37 ج 3 شرح مواقف مراجعه شود .\r\n","page_name":" 161 ","page_number":177},
  {"content":"\r\n\r\n( 4 ) هر جسم محدود به حدى مىباشد كه در فلسفه دليل آن بيان شده و محدوديت و تناهى از خواص امكان است ، واجب الوجود لايتناهى و بيحد است امام صادق ( ع ) در يك روايت ميفرمايد . « 1 »\r\nجسم محدود و متناهى است ، وقتى احتمال حد داده شد احتمال زياده و نقصان هم مىآيد و هنگاميكه احتمال زياده و نقصان آمد ، خداوند مخلوق مىشود ( نه خالق ) .\r\n( 5 ) هر جسم مكان ميخواهد و بايد در جهتى از جهات ششگانه ( بالا ، پائين ، جلو ، عقب ، راست و چپ ) باشد ، ما در آينده اثبات ميكنيم كه تحيّز و جهت داشتن و مكانى بودن خداوند محال و ممتنع است .\r\n\r\n( 7 ) نفى تحيّز و مكان\r\nواجب الوجود داراى مكان و حيّزى نيست ، آسمانها و كهكشان ها و جميع عالم هستى ظرف وجود مجرد او نيست بلكه همه ، مخلوق و آفريده‌ى اراده‌ى اوست .\r\nما درين جا ببعضى از ادلّه‌ى عقلى اين موضوع اشاره ميكنيم :\r\n( 1 ) اگر خداوند مكان و جهتى داشته باشد حتما مانند خود او قديم است . حالا اگر اين مكان و جهت واجب الوجود باشد ، ادلّه‌ى توحيد او را باطل مىكند ، و اگر ممكن الوجود باشد ، حتما حادث خواهد بود نه قديم ، چه ما در سابق ثابت نموديم كه هر ممكن حادث است .\r\nلكن اگر مكان ببعد موهوم تفسير شود اين دليل بىاثر خواهد\r\n\r\n\r\n","description":"","footnote":"\r\n( 1 ) ص 302 ج 3 بحارالانوار\r\n","page_name":" 162 ","page_number":178},
  {"content":"\r\n\r\nشد زيرا دليلى بر بطلان قدم موهومات نداريم .\r\n( 2 ) اگر خداوند مكانى باشد بايد محاط ( احاطه شده ) مكان خود باشد و مكان او محيط باشد و قهرا هر محاط محدود خواهد بود در حالى كه واجب الوجود عقلا و نقلا غير متناهى مىباشد .\r\nامام صادق ( ع ) در يك روايت مىفرمايد :\r\nلان الاماكن محودة تحويها حدود اربعة فاذا كان ( اى حضوره تعالى ليلا شياء ) بالذات لزمة الحوائية . « 1 »\r\nمكانها حدودى دارند كه آنها را حدود اربعة احتواء مىكند ، پس اگر حضور خداوند مر اشياء را بذات باشد لازم مىآيد خداوند نيز حتواء شود .\r\n( 3 ) مكانى كه براى خداوند فرض مىشود ، حتما قابل انقسام خارجى است ، زيرا سابقا بساطت اتم‌ها ( جزء لا يتجزّى ) را باطل نموديم و نتيجه‌ى اين سخن لزوم تركّب خداوند است در حالى كه تركّب با واجبيّت سازگار نيست .\r\nبلى اگر مكان را مجرّد غير مادّى فرض كنيم دليل مذكور به درد نخواهد خورد زيرا انقسام و عدم آن از احكام ماده و مادى مىباشد نه مجرد . « 2 »\r\nظواهر نقلى كه خداوند را در جهت معرفى مىكند حجيّت\r\n\r\n\r\n","description":"","footnote":"\r\n( 1 ) ص 322 ج 2 البحار\r\n( 2 ) مگر اينكه عدم انقسام بنحو سلب و ايجاب نه عدم و ملكه براى خداوند ثابت شود .\r\n","page_name":" 163 ","page_number":179},
  {"content":"\r\n\r\nندارد ، و لازم است كه آنها را تأويل نمود ، زيرا آنها مقيد ظن نوعى هستند ، در حالى كه دلائل عقلى فوق و غير آنها مفيد قطع است و هيچ گاه ظن مزاحمتى با قطع و يقين پيدا نمىتواند ( دقّت شود ) .\r\n\r\n( 8 ) نفى محليّت حوادث\r\nوجود مقدس بارى تعالى محل حوادث بلكه مطلق عوارض نيست ، و اين ممكنات هستند كه مركز حوادث و موضوع عوارض واقع مىشوند ، مثلا انسان گاهى راضى و گاهى غضبناك است زمانى محبّت دارد و زمانى عداوت ، وقتى با نشاط است و وقتى مغموم و مريض ، لكن واجب الوجود فوق اينها است دانشمندان عاليقدر ما بر امتناع حلول حوادث به خداوند شواهد عقلى فراوانى اقامه كرده‌اند كه به نظر نگارنده آنقدر قوى نيست كه موجب اعتماد باشد .\r\nبهترين دليل بر اين مقصد اينست كه وجود واجب الوجود عقلا و شرعا لايتناهى و غير محدود است ، چنانچه هر ممكن ( چه حادث باشد و چه قديم فرض شود ) متناهى و محدود است ، و باندك تأمل دانسته مىشود كه عروض متناهى و محدود بر غير متناهى مستلزم تكثر و تبعض غير متناهى مىشود و بايد واجب الوجود مركّب فرض شود : در حالى كه فرض تركّب فرض امكان است و با فرض وجوب تضاد و منافات دارد چنانچه در سابق مدلّل شد . ( دقّت شود )\r\n\r\n( 9 ) نفى رؤيت\r\nدانشمندان اسلامى در موضوع امكان ديدن خداوند اتفاق نظر\r\n\r\n","description":"","footnote":"","page_name":" 164 ","page_number":180},
  {"content":"\r\n\r\nندارند ، اماميّه و معتزله و فلاسفه آن را غير ممكن و محال ميدانند ، اشاعره ( دسته‌اى از اهل سنت ) آن را ممكن و بلكه بووقع آن در قيامت معتقدند .\r\nرؤيتى را كه دانشمندان اهل سنت عقيده دارند آن را براساس تجسم خداوند استوار نمىدانند و براى اينكه اين موضوع بطور درستى روشن گردد ، اينك كلام يكى از متكلّمين آنها را درين جا ذكر ميكنيم . « 1 »\r\nگفتگوئى از براى منكرين رؤيت در جواز و صحت انكشاف كامل علمى نيست ( يعنى روز قيامت خداوند متعال كاملش معلوم انسان ها ميگردد ) و نه از براى مثبتين ( اهل سنت ) در محال بودن ارتسام صورت خداوند در چشم و يا اتصال شعاعى كه از چشم خارج مىشود بذات مقدسه‌ى او ( يعنى ديدن متعارف و معمولى درباره‌ى خداوندى كه جسم و جسمانى نيست نزد اشاعره محال است ) مورد نزاع درين است كه ما مثلا وقتى خورشيد را به تعريف كردن ( بدون ديدن ) شناختيم اين شناخت تعريفى نوعى از معرفت است ، وقتى هم خورشيد را به چشم سر ، درك نوديم و چشم را بر هم گذاشتيم ( كه احساس منتفى شود ) نوعى ديگرى از معرفت براى ما حاصل مىشود كه قوىتر از نوع اول است ، وقتى چشم را باز نموده و خورشيد را نگاه كنيم ( در\r\n\r\n\r\n","description":"","footnote":"\r\n( 1 ) ص 363 شرح تجريد قوشچى و به ص 95 ج 3 مواقف سيد شريف نيز رجوع شود .\r\n","page_name":" 165 ","page_number":181},
  {"content":"\r\n\r\nحين احساس بصرى ) قسم سومى از معرفت پيدا مىشود كه بالاتر از دو قسم گذشته است .\r\nاين معرفت ( قسم سوم ) را رؤيت ميناميم كه در دنيا به چيزى كه در جهت و مكان نباشد تعلّق نمىگيرد ، ولى همين حالت ادراك ممكن است كه به خداوند تعلّق بگيرد بدون اينكه جسمانى بوده در جهت و مكانى باشد .\r\nخواننده‌ى عزيز :\r\nطرفين براى اثبات عقيده‌ى خود دلائل و شواهد زيادى ذكر كرده‌اند كه نگارنده حاضر نيست آنها را درين جا نقل كند بلكه فقط بنقل عقيده‌ى طرفين اكتفاء نمود .\r\nعذر نگارنده در ترك استدلال بر مدعاى خويش اينست كه ذكر آن موجب مزيد كدورت و توسعه‌ى اختلاف در جبهه‌ى داخلى مسلمانها ميگردد .\r\nمثلا اگر من درين كتاب دلائلى براى امتناع رؤيت اقامه نمايم ، بلافاصله يكى از دانشمندان اهل سنت هم مجبور مىشود از عقيده‌ى مذهبى خود دفاع كند و دلائل جواز رويت را بنويسد ، و نتيجه‌ى اين مباحث آن مىشود كه منازعات مذهبى درين مرحلهء حسّاس دوباره تقويت شود « 1 » و دشمنان اسلام حداكثر استفاده را ببرند و دين\r\n\r\n\r\n","description":"","footnote":"\r\n( 1 ) و اين امريست كه نگارنده سخت از آن احتراز دارد و مخالف جدّى آنست .\r\n","page_name":" 166 ","page_number":182},
  {"content":"\r\n\r\nرا تضعيف نمايند .\r\nاختلافات مذهبى از دو جهت بايد از زندگى مسلمانها بيرون رانده شود .\r\n( 1 ) از جهت تحفّظ بر اساسات و اصول اسلامى و اتفاق مسلمان ها در مقابل دشمنان دينىشان ، ما چه بخواهيم و چه نخواهيم اختلافات مذهبى در عصر حاضر جز خيانت باصل دين مقدس اسلام نتيجه‌اى ندارد ، راستى نزاع نمودن بر سرشاخه‌هاى درخت در موقعى كه دشمن ارّه‌اى را بدست گرتفه و قاصد و يا مشغول بريدن اصل تنه‌ى درخت مذكور است ، محض حماقت و ديوانگى است .\r\n( 2 ) از جهت اينكه كشورهاى اسلامى ( كه افغانستان عزيز ما يكى از آنها است ) در جهان امروز از نظر علمى و تكنيكى و نظامى و سياسى و اقتصادى عقب مانده‌اند ( و يا از طرف قدرتهاى بزرگ غرب و شرق عمدا به عقب نگهداشته شده‌اند و براى اغفال ما و يا تمسخر اسم آنها را كشورهاى در حال رشد گذاشته‌اند ) و هر قدر اين عقب ماندگى و تأخر ادامه پيدا كند بدبختى مسلمانان نيز دوام پيدا خواهد كرد بلكه ( قرار تجربه ) اسلام هم ضعيف خواهد شد زيرا دشمنان اسلام بجوانان كم‌عقل و ساده‌ى ما تلقين ميكنند كه سبب انحطاط و تأخرشان دين اسلام است و براى پيشرفت دنيا دور انداختن دين لازم است ! در حالى كه اسلام قوىترين عنصر براى ترقى و تكامل بشرى بوده و سرسخت‌ترين دشمنى استعمار و استثمار است .\r\n\r\n","description":"","footnote":"","page_name":" 167 ","page_number":183},
  {"content":"\r\n\r\nمسلمانها اگر بخواهند ازين بدبختى و ذلّت خود را نجات دهند بايد قدمهائى بردارند كه قدم اول اتحاد ملّت‌ها و تقويت جبهه‌ى داخلى شان است لذا مسلمانان افغانستان مجبورند در سايه‌ى اسلام و تعاليم مقدسه‌ى دينى اتحاد و برادرى خود را بدست آورند و از دورانهاى تلخ گذشته عبرت گرفته بدبينى خودها را از دست بدهند .\r\nمعناى اين سخن اين نيست كه سنّى و شيعه امتيازات مذهبى خود را بدور اندازند مذهب خود دست بكشند ، بلكه مراد نگارنده اينست كه طرفين بعقائد ديگرى به نظر احترام اخلاقى بنگرند و از توهين و استهزاء به آن اجتناب ورزند . « 1 »\r\nدر جميع مسائل علمى و فلسفى اختلاف نظر وجود دارد و تا بشر به روى زمين باشد اين اختلاف نظر وجود خواهد داشت ، و لذا نبايد اختلافات مذكو را سبب عدوات و كينه و نزاع قرار داد . شيعه‌ى اماميّه روى دلائل عقلى و شرعيكه مد نر دارد ميگويد خداوند هرگز ديده نخواهد شد ، سنّى باساس دلائل نقلى كه به نظر او معتبر است ميگويد خداوند در قيامت مورد ديد مؤمنين قرار ميگيرد قهرا يكى ازين دو نظريه اشتباه خواهد بود و اشتباهات علمى بشر از هزاران افزون است ، بهتر است حقيقت اين موضوع را بميدان قيامت\r\n\r\n\r\n","description":"","footnote":"\r\n( 1 ) در مورد اتفاق شيعه و سنى نگارنده در رساله‌ى ( فوائد دين در زندگى ) مفصلا صحبت نموده و به حمد اللّه اين رساله در ماه گذشته در كابل چاپ شد ، خواننده حتما بايد آن را مطالعه كنند .\r\n","page_name":" 168 ","page_number":184},
  {"content":"\r\n\r\nموكول كنيم . اينك باختتام اين مسأله ، بحث خداشناسى خود را درين جا بپايان مىآوريم و له الحمد .\r\n\r\nمباحث نبوّت و شريعت\r\nآيا انسان بدين احتياج فطرى و بيولوژى دارد ، و دين براى او لازم است يا نه ؟\r\nآيا واقعا ادعاءكنندگان نبوت از طرف خداوند مبعوث شده‌اند و منصب رسالت و پيغامبرى از طرف آفريدگار جهان جهت تكامل نوع انسان به آنها داده شده و چه شرائطى را انبياء بايد واجد باشند ؟\r\nآيا پيغامبرى پيغمبر ما در عصر حاضر دليلى دارد ؟\r\nآيا ما ميتوانيم بعضى از دستورات اسلامى را مطابق حوائج زندگى خود تغيير دهيم ؟\r\nاينك به تحليل و تحقيق مطالب چهارگانه‌ى فوق مىپردازيم .\r\nدر جواب سؤال اول ميگوئيم : بلى انسان از جهاتى محتاج به دين است و تا تدين نداشته باشد آرامش نخواهد يافت و براى اثبات اين ادعاء بمطالب ذيل عميقانه توجّه نمائيد .\r\n« الف » زندگى انسان بدون اجتماع تعاونى ميسر نيست ، زيرا قدرت انفرادى از تحصيل حوائج زندگى ( جلب منافع و دفع مضار ) عاجز است و اين مطلب حسى و مشهود است .\r\n« ب » عده‌اى از فلاسفه عقيده دارند انسان مدتى بالطبع است ، يعنى زندگى اجتماعى انسان مقتضاى طبيعت اوست ، و آدمى بفرمان\r\n\r\n","description":"","footnote":"","page_name":" 169 ","page_number":185},
  {"content":"\r\n\r\nسرشت خود موجود اجتماعى شده است .\r\nولى حقيقت اينست كه مدنيت انسان بالعرض است نه بالطبع ، چيزى كه فطرى و طبيعى است علاقه و حب بذات است ، هر انسان بلكه هر حيوان به خودش علاقه دارد و طالب بقاء و تحفظ وجود خود است و ازين غريزه‌ى فطرى دو صفت ديگر منشعب مىشود كه يكى جلب منفعت باشد و ديگرى دفع ضرر .\r\nهر ذىشعور بسوى منافع و ملائمات وجود خود سعى و كوشش داشته ، و از مضرّات و پديده‌هاى ناگوار طبيعى خود گريزان است .\r\nچون تحسيل همه‌ى منافع و دفع ناملائمات به تنهائى در زندگى انفرادى ممكن نيست لذا جبرا ( و ثانيا و بالعرض ) بزندگى اجتماعى تن درميدهد ، و الّا طبيعت خودخواه انسان هيچگاه مقرّرات حيات اجتماعى را كه قهرا بمحدوديتها و چشم‌پوشى از بعضى منافع فردى منجر مىشود نمىپسندد بلكه از آن نفرت دارد .\r\n( ج ) وقتى روى آوردن انسان بزندگى اجتماعى فقط جهت بهره بردارى شخصى باشد نه فطرى و طبيعى ، لذا هر وقت قدرت و فرصت پيدا كند ، از مقررات اجتماعى تخلّف ورزيده بحقوق ديگران تعدى مينمايد ، تا جائى كه احساسات او ارضاء گردد ، بمنافع و مضار ديگران اصلا توجهى نخواهد كرد ، و اين تخلف و تعدى از آن جهت است كه دنياى ما ظرفيت همه‌ى آرزوهاى افراد را ندارد ، و منافع افراد هميشه در تصادم است ، مانند وسائط نقليه كه با كمال سرعت حركت\r\n\r\n","description":"","footnote":"","page_name":" 170 ","page_number":186},
  {"content":"\r\n\r\nميكنند ، و قهرا در چهاراهها زمينه‌ى تصادم آنها قطعى و اجتناب ناپذير مىشود .\r\nاين تصادف و تصادم در كميّت و كيفيّت خود تابع توسعه‌ى اجتماعات و كوچك بودن آنها است در اجتماعات سابق كه از يك طرف اعضاى آن محدود و از طرف ديگر ارتباط يك محيط با محيط ديگر ضعيف يا معدوم بوده ، طبعا كشمكش افراد نيز كم و ضعيف بوده ، ولى هر قدر اندازه‌ى اجتماعات توسعه پيدا نمود ، و ارتباطات آنها تحول پيدا كرد ، اختلاف و تصادم منافع افراد نيز بيشتر و قوىتر گرديد .\r\nدر عصر ما كه اكثر نقاط زمين بمنزله‌ى كشور واحدى درآمده و وسايل ارتباطى ، بشر را بمنزله‌ى اعضاى يك فاميل گردانيده اين تصادم باوج خود رسيده است .\r\nدولتهاى بزرگ اولا بخاطر تحصيل مواد خام بطور رايگان يا به قيمت ارزان‌تر براى كارخانه‌هاى كشورشان ، و ثانيا به جهت پيدا كردن بازار فروش توليدات خود به قيمت گران‌تر بكشورهاى كوچك محتاجند ، و همين احتياج مذكور اساس و زيربناى استعمار و استثمار بين‌المللى را تشكيل ميدهد و بردگى را از حد فردى بمرتبه‌ى كشورى توسعه ميدهد .\r\nاساسا علم و تكنيك هرچند مشكلات زيادى را از صحنه‌ى زندگى بشر بيرون كرد ، ولى گرفتاريهاى زيادترى را با خود بارمغان\r\n\r\n","description":"","footnote":"","page_name":" 171 ","page_number":187},
  {"content":"\r\n\r\nآورده علم قدرت ميدهد ولى كيفيت استعمال آن را متضمن نيست ، و لذا اين قدرت در جوامعى كه دين ( قانون آسمانى ) وجود ندارد بر عليه انسانها به كار ميرود . « 1 »\r\nتا همين چند سال قبل انگليسها چه بدبختىهائى كه بر ملل ضعيف وارد نمىآوردند : راستى وضع فلاكت‌بار هنديها و چينيها در زمان با بركت استعمار متمدن انگليسها ( ! ! ) يعنى تأسف‌آور و دل خراش است اگر تمام جنايت‌كاران قرون وسطى زنده مىشدند ديگر احساس خجالت نمىكردند زيرا آقايان قرن بيست تمام جنايت‌هاى آنها را تحت‌الشعاع جنايات خويش قرار داده بودند .\r\nفرانسه‌ى آزادىخواه ( ! ! ) يك ميليون مسلمان الجزايرى را به جرم اينكه آزادى خود و وطن خود را مىخواستند به شكل فجيعى كشت .\r\nشوروى تمام اروپاى شرقى را تحت اسارت خود قرار داده و كشورهاى ديگرى را از قبيل تاجيكستان و ازبكستان و تركمنستان و غيره را در خود هضم نوده زمامداران چين اراده و اختيار ( 700 ) ميليون انسان را از آنها سلب نموده و هيچ كرامتى براى آنها قائل نيست و علاوه فتنه و فساد را در كشورهاى كوچك جهان توليد و\r\n\r\n\r\n","description":"","footnote":"\r\n( 1 ) بر خلاف نظريه‌ى بعضى از كوتاه‌نظران و مفرضان احتياج انسان بدين در قرن بيت نسبت به همه‌ى قرون گذشته بيشتر است و هنوز شدت مىيابد و مطالعه‌ى مطالب فوق واضح‌ترين و قوىترين دليل مدعاى ما است .\r\n","page_name":" 172 ","page_number":188},
  {"content":"\r\n\r\nتقويت مىكند ، امريكاى متمدن يك تا دو ميليون ويتنامى را نابود مىكند تا صلح شرافتمندانه‌اى را تأمين كند .\r\nسك شكارى خود دولت غاصب اسرائيل را بر عربها مسلّط نموده تا مواد خام آنها را ( خصوصا نفت ، نفتيكه عامل بزرگ جنايات عصر ما محسوب مىشود ) بدست آورد .\r\nافريقفا مانند يك گوسفند مورد طمع گرگان درنده قرار گرفته و هر روز ناله‌ى او بلند است . « 1 »\r\nمسلما آينده‌ى بشريّت اگر بدتر نشود بهتر نخواهد شد .\r\nچه قدر ساده‌اند ، كسانى كه قرن چهاردهء هجرى را ( قرن بيست ميلادى ) قرن طلائى و تمدن نام گذاشته‌اند ، بلى زرق و برق روزگار ما ، از قرون وسطى بيشتر است ، ولى حيوانيت آن هم بمراتب قوى تر از حيوانيت قرون مذكور است .\r\n( د ) از بيانات بالا احتياج قطعى و نياز حقى انسان بسوى قانون عادلانه‌اى محسوس مىشود ، بلى زندگى بدون اجتماع ميسر نيست ، و اجتماع بدون حكومت قانون ، نتيجه ميگيريم كه زندگى بدون قانون ميسور نيست .\r\n( ه ) ممكن نيست قانون مذكور كه حافظ اجتماع و عدالت اجتماعلى است از طرف خود انسانها تدوين و نافذ گردد زيرا :\r\n\r\n\r\n","description":"","footnote":"\r\n( 1 ) كشارهاى فجيع پرتقال در مستعمرات افريقائى او قابل فراموشى تاريخ نخواهد بود .\r\n","page_name":" 173 ","page_number":189},
  {"content":"\r\n\r\n( اولا ) جلب منفعت و دفع ضرر فطرى هر انسان است ، طبعا هر مقنن ، قانون را طورى وضع مىكند ، كه بنفع شخصى او و يا بنفع طبقه‌ى مخصوص و اقلا بنفع ملّت او باشد ، و مسلّما به ضرر اشخاص يا طبقات و يا ملل ديگر تمام خواهد شد .\r\nلذا مىبينيم كه صد افغانى رشوت گرفتن در داخل يك كشور جرم است ، سيلى به صورت يك نفر زدن بدون جهت جرم است ، اخلال بامنيّت داخلى جرم است ، ولى ميليون‌ها افغانى مصرف كردن براى بر باد دادن يك كشور ديگر و بغارت بردن منابع طبيعى ملل ديگر ، و آشوب برپا نمودن در جوامع كشورهاى ضعيف جرم نيست بلكه خدمت است و فعاليت ! !\r\nآيا ممكن است قانون بشرى فاقد تبعيض باشد ، و منافع همگان در آن ملحوظ گردد ؟ يقينا ممكن نيست .\r\nانسانها بواسطه‌ى عقائد مختلف و ايده‌آلوژيهاى اجتماعى و سياسى و خصوصيّات نژادىشان قادر نيستند تحت حكومت واحد جهانى درآيند و به شكل واقعى ملّت واحدى گردند ، و قهرا وضع قانون واحديكه عدالت اجتماعى را براى همه‌ى بشريّت تأمين كند هم ممكن نيست ، و نتيجه‌ى آن حتمى بودن بقاى استعمار و استثمار بين‌المللى است ، ولو اشكال آن باختلاف اعصار تفاوت پيدا كند . « 1 »\r\n\r\n\r\n","description":"","footnote":"\r\n( 1 ) ضعف سازمان ملل متحد با تمام ملحقات آن از حل مشكلات جهانى بلكه ملعبه شدن آن بتوسط قدرتهاى بزرگ دليل ديگرى بر صدق گفتار ما -\r\n","page_name":" 174 ","page_number":190},
  {"content":"\r\n\r\n( ثانيا ) قانون بشرى بر افعال و صدور اعمال نظارت دارد نه بر اصل مناشى آنها كه تزكيه‌ى صفات اخلاقى باشد ، اساسا قوانين موضوعه ، قدرت حكومت بر غرايز انسانى را ندارد ، و اين خود بزرگترين نقيصه‌ايست كه قابل علاج نيست . ولى دين چنين قدرتى دارا مىباشد .\r\n( ثالثا ) ضامن اجرائى اين قانون ( مجازات ) هميشگى نيست بلكه وابسته بالتفات اعضاى قوه‌ى مجريه و عدم اغفال قوه‌ى قضائيه است ، و چه بسا مواردى است كه ظالم بواسطه‌ى اسباب مختلفه‌اى از مخالفت قانون و مجازات آن هراسى ندارد ، مثلا قدرت دارد و يا در رأس قدرت قرار دارد چنانچه در اكثر كشورها زمامداران آنها از همه بيشتر شرارت و مخالفت قانون را مرتكب ميشوند ، و يا ميداند پليس از عمل او مطلع نخواهد شد ، و يا قاضى مدرك معتبرى براى مجازات\r\n\r\n\r\n","description":"","footnote":"\r\n- است ، چند سال قبل لائحه‌اى ( ظاهرا از طرف شوروى ) به سازمان مذكور ( و يا به مجلس امنيت ) تقديم شد كه براى ( تجاوز ) تفسير واضحى به شود آيا باور ميكنيد كه تاكنون اعضاى مجلس مذكور كه دانشمندان جهان معاصر است بتوافقى در باره‌ى تفسير تجاوز نرسيده‌اند ؟ زيرا منافع ملى قدرتهاى بزرگ ايجاب چنين تفسير و تصويبى را نميكند ! آيا مىشود همچه سازمانى ( كه بالاترين سازمان جهانى هم است ) مورد اعتماد قرار گيرد ، و عدالت اجتماعى را از آن توقع داشت ، بلى مؤسسه‌ى مذكور محل قدرت و زورمندى است نه جاى حق و عدالت .\r\n","page_name":" 175 ","page_number":191},
  {"content":"\r\n\r\nدر دست ندارد ، درين موارد و امثال آن قانون بشرى هيچ تأثيرى نخواهد داشت .\r\n( رابعا ) قوانين بشرى بتوسط اشخاص معينى صورت ميگيرد ، نه بوسيله‌ى همه‌ى مردم ، مثلا در اعصار ما قانون گاهى از طرف چند نفرى از اعضاى قوه‌ى مجريه تدوين از طرف قوه‌ى مقننه تصويب مىشود و گاهى تدوين و تصويب هر دو در قوه‌ى مقنّنه صورت ميگيرد\r\nحالا بايد ديد كه همچه افراد از نظر علم و كمال و تسلّط بر اوضاع و احوال محيط صلاحيّت تقنين را دارند يا نه ؟ جواب منفى است ، زيرا انتخاب اعضاى مقنّنه در همه‌ى كشورهاى جهان وابسته بعلم و فضل نبوده ، بلكه مولود رضاى مردم است كه بوسيله‌ى پول و تبليغات حاصل ميگردد ، و حتّى در دولتهاى بزرگ مصارف تبليغات ممكن نيست آراء را بدست آورد ولو لقمان حكيم باشد و در خيلى از كشورها اعضاى مقنّنه فرمايشى است .\r\nعلاوه بر عدم صلاحيّت فكرى و علمى اعضاء خيلى از اوقات تصويب قانون روى مصالح عمومى كشور ( ولو نسبى و ظاهرى باشد ) صورت نمىگيرد ، بلكه احساسات يك عده تظاهركنندگان و يا خواست آمرانه‌ى حكومتهاى مستبد و يا منافع شخصى يك عدّه از وكلاى مقتدر عامل مهم صدور قانون مذكور ميگردد .\r\nاين دلائل قوى و امثال آن ثابت ميسازد كه بشر اصلا قادر نيست\r\n\r\n","description":"","footnote":"","page_name":" 176 ","page_number":192},
  {"content":"\r\n\r\nقانون مفيدى را كه دافع اختلافات و ضامن عدالت اجتماعى و حافظ خوشبختى آنها باشد ، وضع كند و بايد بسراغ قانون آسمانى و فوق فكر بشرى رفت كه باسم دين يادآور مىشود ، دين براى جميع افراد انسان بطور مساوى قانون دارد و هيچ تبعيضى را قائل نيست .\r\nقرآن ميفرمايد : اى مردمان ما شما را از يك مرد و يك زن ( آدم و حوا عليهما السلام ) آفريديم و قرار داديم شما را شعبه شعبه و قبيله قبيله كه با هم شناسائى پيدا كنيد . گرامىترين شما در پيشگاه خداوند پرهيزگارترين شما است .\r\nميفرمايد : عداوت قومى شما را وادار بظلم و عدم عدالت نكند . ( با همه ) بعدل رفتار نمائيد ، كه عدل نزديكتر به تقوى است  ( وَ لا يَجْرِمَنَّكُمْ شَنَآنُ قَوْمٍ عَلى أَلَّا تَعْدِلُوا اعْدِلُوا هُوَ أَقْرَبُ لِلتَّقْوى )  . و نيز مى فرمايد : به مؤمنين بگو ببخشند و بيامرزند ( بديهاى ) آنانيكه به روزهاى خداوند اميد ندارند يعنى مؤمنين بايد در موقع قدرت نسبت بكفّار گذشت و عفو داشته باشند و تعصّب دينى آنها را وادار به تعدّى نكند  ( قُلْ لِلَّذِينَ آمَنُوا يَغْفِرُوا لِلَّذِينَ لا يَرْجُونَ أَيَّامَ اللَّهِ )  .\r\nخداوند همه‌ى بندگان خود را يكسان ميداند و كسى را بر كسى بدون جهت مقدّم نمىدارد لذا قانون آسمانى بهترين مساوات و عدالت را متضمن است .\r\nحضرت امير المؤمنين على ( ع ) در عهدنامه‌ى معروف ( كورنر ) و والى ممتاز مصر ، مالك ابن اشتر نخعى ( ره ) ميفرمايد : فانّهم صنفان :\r\n\r\n","description":"","footnote":"","page_name":" 177 ","page_number":193},
  {"content":"\r\n\r\nامّا اخ لك فى الدين ، و امّا نظير لك فى الخلق . . . ص 984 ج نهج - البلاغة ترجمه‌ى فيض الاسلام . همانا مردم دو دسته‌اند يا برادر دينى تو هستند ( مسلمان ) ، و يا مانند و نظير تو در آفرينش ، اشتباه و تقصير آنان بايد با عفو و گذشت مواجه گردد چنانچه ميل دارى خداوند در مقابل خطاهاى تو عفو فرمايد .\r\nدين بواسطه‌ى اعتقاد به خدا و روز قيامت اين قدرت را دارد كه همه‌ى بشر را تحت حكومت واحد جمع‌آورى نموده و حقيقتا آنها را ملت واحدى بگرداند . « 1 »\r\nجز دين هيچ امرى چنين صلاحيتى را ندارد .\r\nدين همانطويكه افعال را تحت اداره‌ى خود قرار ميدهد بر اراده‌ى انسانى و صفات اخلاقى و غرائز باطنى او نيز قدرت حكومت و قابليّت نفوذ را دارد ، زيرا اعتقاد بعلم خداوند و روز قيامت و موقف حساب خواهى نخواهى باطن را تصفيه مىكند ، و خوف قيامت از هزار پليس ظاهرى مؤثرتر است .\r\nقرآن ميفرمايد : آنچه را در نفس‌هاى خود پنهان ميداريد يا آشكار ميسازيد خداوند از شما حساب آنها را خواهد گرفت  ( إِنْ تُبْدُوا ما فِي أَنْفُسِكُمْ أَوْ تُخْفُوهُ يُحاسِبْكُمْ بِهِ اللَّهُ )  بهشت براى كسانى است كه اراده و قصد تكبر و برترى و فساد را در روى زمين نداشته باشند\r\n\r\n\r\n","description":"","footnote":"\r\n( 1 ) اگر اين كار تاكنون صورت نگرفته نفى قابليّت دين را براى اتحاد مذكور نمىكند بلكه مستند به تقصير مردم است .\r\n","page_name":" 178 ","page_number":194},
  {"content":"\r\n\r\n ( تِلْكَ الدَّارُ الْآخِرَةُ نَجْعَلُها لِلَّذِينَ لا يُرِيدُونَ عُلُوًّا فِي الْأَرْضِ وَ لا فَساداً وَ الْعاقِبَةُ لِلْمُتَّقِينَ )  و ميفرمايد : كسانى كه ظهور فاحشه و زشتى را در بين مؤمنين دوست دارند براىشان ( بواسطه‌ى همين محبّت تنها ) عذاب دردناكى است :  ( إِنَّ الَّذِينَ يُحِبُّونَ أَنْ تَشِيعَ الْفاحِشَةُ فِي الَّذِينَ آمَنُوا لَهُمْ عَذابٌ أَلِيمٌ )  دقّت فرمائيد .\r\nاز بيانات گذشته فهميده شد كه قوانين دين حتّى براى لحظه‌اى هم ضامن اجرائى خود را از دست نخواهد داد ، زيرا خداوند به همه چيز دائما علم دارد ، غفلت و جهل درباره‌ى او متصوّر نيست و خداوند از شاهرك انسان به او نزديكتر است و به تمام انديشه‌هاى درونى انسان علم دارد .\r\nبلى خداوند حكيم و عليم و عادل كه طبيعت انسان مخلوق اوست صلاحيّت وضع قانون را دارد نه غير او .\r\nاز مطالب بالا نتيجه مىگيريم كه زندگى بدون تديّن بدين خداوند غلط و ناقص است .\r\nقرآن به همين حقيقت غير قابل انكار اشاره مىفرمايد :\r\n    وَ الْعَصْرِ إِنَّ الْإِنْسانَ لَفِي خُسْرٍ إِلَّا الَّذِينَ آمَنُوا وَ عَمِلُوا الصَّالِحاتِ وَ تَواصَوْا بِالْحَقِّ وَ تَواصَوْا بِالصَّبْرِ     .\r\nقسم بعصر ( شايد مراد عصر كمال انسانيت و ترقى فضائل بشريّت باشد ) كه انسانها در زيانند مگر آنانيكه ايمان آورده‌اند و كارهاى شايسته را انجام داده‌اند ، و ( ديگران را ) سفارش به ( قبول ) حق و\r\n\r\n","description":"","footnote":"","page_name":" 179 ","page_number":195},
  {"content":"\r\n\r\nسفارش به صبر و استقامت نموده‌اند ( دقّت كنيد ) .\r\nمطلب ديگرى كه درين جا بيان آن مناسب است اينست كه دين يك حقيقتى است انكارناپذير و انسان به حكم فطرت جود جز تسليم شدن در مقابل حقيقت چاره‌اى ندارد .\r\nاثبات حقيقت دين موقوف بر اثبات سه امر است :\r\n( 1 ) وجود خداوند حكيم .\r\n( 2 ) نبوت پيغمبرى كه آورنده‌ى دين است .\r\n( 3 ) نسبت دين به پيغمبر مذكور .\r\nامر اوّل در مباحث گذشته بطور قطعى ثابت شد ، دو امر ديگر در مباحث آينده روشن ميگردد ، آنوقت دين ( مراد اسلام است ) حقيقتى مىشود كه انسان مجبور است آن را بپذيرد و به آن متديّن گردد و الّا طبق وعده‌ى خداوند به آتش جهنم مخلّد خواهد شد .\r\nعلاوه بر اين دين در زندگى بشر داراى فوائد مهمّى است كه هيچ قانونى نمىتواند جاى او را بگيرد ، و خواننده‌ى گرامى اگر رساله‌ى اين جانب را بنام ( فوائد دين در زندگى ) كه به همين زوديها در كابل چاپ شد مطالعه كند اين موضوع برايش تقريبا محسوس ميگردد .\r\nدليل سوّم :\r\nانسان از هر نظر عقل و نحوه‌ى ادراك و استعداد ذاتى و پسيكولوژى از سائر حيوانات خيلى برترى دارد ، و حتّى قابل قياس با آنها نيست ، و بمقتضاى فطرت خود مجبور است كه در راه\r\n\r\n","description":"","footnote":"","page_name":" 180 ","page_number":196},
  {"content":"\r\n\r\nتحصيل كمالات ممكنه و اهداف لائقه‌ى خود قدم بردارد ، و تكامل روحانى و معنوى خود را ناديده نگيرد ، و الّا در صف حيوانات قرار خواهد گرفت ، و تطبيق مجرد قانون خوردن و آشاميدن و حمله نكردن بيك ديگرى راه را بسوى انسانيّت واقعى و كمالات حقيقى او باز نخواهد كرد ، و بايد تكامل معنوى را تعقيب نمود و روح خود را با عالم ما فوق طبيعت مرتبط نموده باطن را تهذيب نمايد تا در زندگى پس از مرگ نفس انسان دچار ناراحتى و پشيمانى و شقاوت نگرديده ، بلكه خوشبخت و سعادتمند باشد .\r\nواضح است كه اين ترقى و تعالى جز در پناه تدين بدين آسمانى ممكن نخواهد شد لذا بشر از جهات مختلفه‌اى بدين احتياج دارد ، احتياجيكه بالاتر و شديدتر از احتياج او به آب و غذا و بلكه به هوا مىباشد .\r\nاين همه مربوط به سؤال اول بود .\r\nاما آنچه مبوط به سؤال دوم ميگردد بايد فهميد كه از نظر عقل مانعى نيست كه خداوند بعضى از بندگان شايسته‌ى خود را به عنوان واسطه بين خود و سائر بندگان خود برگزيند و بسوى او وحى نمايد ، و وضعيت انبياء غير از رويه‌ى سائر دانشمندان و نوابغ بشرى است و ما اين موضوع را در رساله‌ى عقائد اسلامى شرح داده‌ايم ، خواننده براى تحقيق اين امر به آن رساله بايد رجوع كند ، و نگارنده از تكرار آن درين جا معذرت ميخواهد ، بلى اثبات نبوت هر پيغمبرى در نظر مردم موقوف بر دليل است كه اسم آن دليل را در اصطلاح\r\n\r\n","description":"","footnote":"","page_name":" 181 ","page_number":197},
  {"content":"\r\n\r\nمعجزه ميگويند .\r\nدانشمندان علم كلام معجزه را چنين تعريف كرده‌اند .\r\nمعجزه كاريست فوق عادت ( و داخل امكان ) كه پس از ادعاى منصب نبوّت صورت ميگيرد و بشر از انجام مثل آن عاجز است و كار مذكور مقرون به تحدى مىباشد يعنى بمردم ميگويد ، اگر ادعايم را قبول نداريد بيائيد مانند اين كار را شما هم بجا آوريد . « 1 »\r\nبلى خداوند بايد به صاحبان منصب الهى قدرتى عطا فرمايد كه در مواقع لازم اعمال خارق العاده‌اى را انجام دهند تا مردم بفهمند كه آنها در دعوى خود صادقند .\r\nمثلا ملّت همه ميفهمند كه راديو تحت اختيار حكومت است .\r\nممكن نيست گوينده و ناطق راديو از طرف خود بر خلاف نظريه‌ى حكومت اخبار را نشر كند و تكذيب و بلكه مجازات نشود ، و بنابر اين وقتى در راديو اعلان مىشود فلان شخص مثلا بوزارت داخله منصوب شد همه قبول ميكنند كه شخص مذكور از طرف حكومت مؤظف شده و اوامرش را قانونى ميپندارند . « 2 »\r\n\r\n\r\n","description":"","footnote":"\r\n( 1 ) شايد پيغمبر قدرت انجام دادن معجزه را نداشته باشد بلكه معجزهء مذكور تنها باراده‌ى خداوند در موقع خواهش پيغمبرش انجام گيرد اين احتمال باصول اسلامى و عقلى بهتر سازگار است .\r\n( 2 ) اتفاقا اين مثال را عصر روز 52 / 4 / 53 نوشتم فردا صبح راديوى افغانستان زوال رژيم سلطنت و آغاز نظام جمهورى را در كشور اعلام كرد ، -\r\n","page_name":" 182 ","page_number":198},
  {"content":"\r\n\r\nبه همين ترتيب دستگاه طبيعت تنها تحت اراده‌ى خداوند است ، وقتى مدعى نبوّت را عملى خلاف موازين عادى طبيعت انجام ميدهد مى فهميم كه خداوند چنين اراده‌ى را براى تصديق ادعاى پيغمبرش نموده و شخص مذكور واقعا نماينده‌ى خداوند است .\r\nشرايط پيغمبر كه جزء اخير سؤال دوم بوده قرار ذيل است :\r\n( شرط اول ) عصمت است كه انبياء ( ع ) بايد از گناه و آلودگى زشتيها بدور باشند ، زيرا هدف بعثت آنها تكامل و تهذيب و اصلاح انسانها است ، و چنانچه خود آنها فاسد باشند مصلح ديگران نخواهند شد ، اين شرط تا مقدارى مورد انفاق همه‌ى مسلمانها است . « 1 »\r\nبلى در تحديد آن نظريات متعددى در ميان متكلمين موجود است كه علّامه‌ى مجلسى در ص 89 ج 11 بحارالانوار و امام رازى در تفسير كبير خود در ذيل آيه‌ى مباركه‌ى  ( فَأَزَلَّهُمَا الشَّيْطانُ )  در سوره‌ى بقره آراء مذكور را به تفصيل بيان نموده‌اند .\r\nمن در اينجا دو نظريه را نقل ميكنم :\r\n( 1 ) اينكه انبياى گرامى عليهم السلام از گناهان كبيرة و\r\n\r\n\r\n","description":"","footnote":"\r\n- هيچكس فكر نكرد كه اين اعلام نظر خصوصى گوينده‌ى راديو يا بعضى از اشخاص معمولى ديگرى بوده كه صهوا يا عمدا منتشر شده ، بلكه همه فهميدند قبل از اعلان مذكور قدرتى بهم رسيده و حكومتى تشكيل شده كه به فرمان وى چنين اعلاميه‌اى نشر يافته است .\r\n( 1 ) فقط بعضى از فرقه‌هاى خوارج قرار نقل فخر رازى مخالفت دارند\r\n","page_name":" 183 ","page_number":199},
  {"content":"\r\n\r\nصغيره چه عمدا و چه سهوا محفوظ و معصومند حتّى سهو و نيسان در كارهاى عادى نيز از ايشان منفى مىباشد ، و اين عصمت از اول عمر تا آخر عمر مستمر است ، اين نظريه‌ى ، مختار مشهور علماى شيعه‌ى اماميه است .\r\n( 2 ) انبياء در زمان نبوّتشان از گناهان كبيره و صغيره عمدا معصومند و اين نظريه‌ى مشهور و يا جمع كثيرى از اهل سنت است چنانچه از شرح مواقف ظاهر مىشود .\r\nدلائل زيادى از طريق عقل و نقل بر عصمت انبياء ( ع ) خصوصا در موضوع اداى رسالت و وظيفه‌ى تبليغ اقامه شده كه نقل آنها و تحليل ، آنها از عهده‌ى اين كتاب خارج است .\r\n( شرط دوم ) افضيلت آنان از ديگران است ، و در قرآنست  ( وَ كلًّا فَضَّلْنا عَلَى الْعالَمِينَ )  .\r\n( شرط سوم ) كمال عقل و ذكاوت و قوة الرأى .\r\n( شرط چهارم ) برى بودن از چيزهائى كه موجب نفرت طبايع مردمان است .\r\n( شرط پنجم ) كافر نبودن مادران و پدران آنها .\r\nاين شرايط و غير اينها مورد اتفاق همه‌ى دانشمندان علم كلام نيست ، و اختلافاتى وجود دارد .\r\n\r\nاثبات نبوت پيغمبر بزرگوار اسلام ( ص )\r\nجواب سؤال دوم كه راجع باثبات رسالت و منصب خدائى\r\n\r\n","description":"","footnote":"","page_name":" 184 ","page_number":200},
  {"content":"\r\n\r\nحضرت پيشواى عظيم الشأن اسلام منجى عالم بشريّت اوّلين فرد مقدس امكانى و اشرف كائنات محمّد بن عبد اللّه صلى اللّه عليه و آله و سلم مىباشد ، صد در صد مثبت است .\r\nنگارنده در اثبات اين موضوع كتابى بنام ( قرآن يا سند اسلام ) به سبك بىسابقه و ابتكارى ، تأليف نموده و براى اثبات نبوت و رسالت آنحضرت ( ص ) 26 دليل ذكر نموده است .\r\nاينك بعضى از آن دلائل را درين جا با كمال اختصار ذكر مينمايد .\r\n( 1 ) تصرفات او در عالم طبيعت از قبيل شق القمر ، و به حرف آوردن سنگ ريزه ، و حيوانات و شفا دادن مريض‌ها ، و اخبار از آينده كه مطابق واقع شد ، و صدها نظاير آنها و حتى بعضى از مؤرخين تعداد آنها را از ( 4400 ) معجزه بيشتر دانسته‌اند .\r\nاگر ما در صدور پاره‌اى از آنها ترديد كنيم مسلّما عده‌ى زيادى از آنها را بايد صحيح بدانيم ، زيرا معقول نيست تمام آنها دروغ باشد در حالى كه ناقلين آنها تماما از علماء و فضلا و صلحائى بوده‌اند كه دروغ‌گوئى را حرام و رذالت و سبب غضب پروردگار ميدانسته‌اند ( دقّت كنيد ) .\r\n( 2 ) اثبات اخلاقى و وضعيّت نفسانى او .\r\nتواضع و صبر و تقوى و گذشت او از لذائذ دنيا و نماز خواندن در نيمهء شب و روزه گرفتن روزهاى گرم و ايثار و قناعت و بقيه‌ى مكارم اخلاقى آنحضرت از روز اول قيام او تا آنوقتيكه باوج قدرت\r\n\r\n","description":"","footnote":"","page_name":" 185 ","page_number":201},
  {"content":"\r\n\r\nخود رسيده بود و تا گاهيكه از زندگى دنيا چشم پوشيد در او موجود بود هر قدر بيت المال توسعه مىيافت و دارائى خزانه‌ى عمومى بيشتر ميشد آثار فقر در زندگى او بهتر آشكار ميشد و روزهاى زيادى را بگرسنه‌گى سپرى مينمود ، و گاهى كه گرسنگى او را اذيت مينمود ، سنگ بر شكم مىبست يا خرماهاى فرسوده‌اى كه به زمين افتاده بود نوش جان ميكرد .\r\nهر اندازه مردم بعظمت مقام او بيشتر آشنا ميشدند تواضع او بيشتر مىشد .\r\nهر قدر قدرت او و قلمرو حكومت اسلامى توسعه پيدا ميكرد و صبر و گذشت او بيشتر مشد ، گوئى فرد عاجزى است كه توانائى دفاع را از خود ندارد .\r\nآيا اين نفسيّت از كسى كه بدروغ ادعاى پيغمبرى كند و براى دنيا و لذات مادّى قيام كند و به گفته‌هاى خود بىاعتقاد باشد ممكن است ؟ مسلما نه .\r\nاز جانب ديگر آنحضرت بگواهى قطعى تاريخ از بهترين عقل ها برخوردار بوده ، و عقل كامل و ممتازى داشته و به هيچ نوع مرض روانى گرفتار نبوده تا گفته شود تخيّلات بر او غالب آمده و خيال مى كرده پيغمبر است و خيال او حقيقت نداشته . گفتار و پندار آنحضرت بهترين گواه بر رشد فكرى و سرشارى عقل اوست و اينكه به هيچگونه تخيلى گرفتار نبوده است .\r\n\r\n","description":"","footnote":"","page_name":" 186 ","page_number":202},
  {"content":"\r\n\r\n( 3 ) از واضحات تاريخى بسيوادى آنحضرت است او در تمام دوران عمر قبل از پيامبرى خود نه درسى خواند و نه خطى نوشت ، او به حكم محيط ظلمانى خود مانند سائر مردمان مكّه نوشتن و خواندن را بلد نبود .\r\nقرآن مقدس اين موضوع را آشكارا بيان نموده ، و در سوره‌ى عنبكوت ( آيه‌ى 47 ) چنين ميفرمايد :  ما كُنْتَ تَتْلُوا مِنْ قَبْلِهِ مِنْ كِتابٍ وَ لا تَخُطُّهُ بِيَمِينِكَ إِذاً لَارْتابَ الْمُبْطِلُونَ  .\r\nيعنى قبل از نزول قرآن نه خوانا بودى و نه چيزى بدستت مينوشتى ، تا مبطلين ( مدّعيان بطلان حقّ در پيغمبرى و نزول وحى ) شك و ترديد مينمودند ،\r\nآيه‌ى 17 سوره‌ى يونس چنين است :  قُلْ لَوْ شاءَ اللَّهُ ما تَلَوْتُهُ عَلَيْكُمْ وَ لا أَدْراكُمْ بِهِ فَقَدْ لَبِثْتُ فِيكُمْ عُمُراً مِنْ قَبْلِهِ أَ فَلا تَعْقِلُونَ  .\r\nبگو اگر خدا ميخواست تلاوت نميكردم قرآن را بر شما و نه شما را به آن آگاه ميكردم ، محقّقا در بين شما عمرى را ( به بيسوادى ) پيش از نزول قرآن گذراندم آيا بعقل خود رجوع نمىكنيد .\r\nدر سوره‌ى اعراف ( آيه‌ى 157 و 158 ) بامى ( يعنى بيسواد ) وصف شده است .\r\nاگر آنحضرت بيسواد نمىبود آيا ممكن بود در بين مردم به طور آشكار چنين دروغى ميفرمود ( نعوذ باللّه ) آبروى خود را مىبرد ، و آيا مردم راهى براى تكذيب ادعاى پيغمبرى او پيدا نمىكردند ،\r\n\r\n","description":"","footnote":"","page_name":" 187 ","page_number":203},
  {"content":"\r\n\r\nو او را در بين سائر قبائل عرب رسوا و مفتضح نمىساختند ؟\r\nاتفاقا اين سه سوره بشهادت مفسرين و گواهى خود سوره‌ى يونس در مكّه نازل شده و آنحضرت در آنجا هيچ نفوذ و قدرتى نداشته تا مانع تكذيب او ميشد و يا كسى از او ميترسيد .\r\nوقتى بيسوادى آنحضرت ثابت شد آسمانى بودن دين او نيز ثابت ميگردد ، زيرا معقول نيست مرد بيسواد قوانينى بياورد و كتابى بر مردم عرضه كند كه نه تنها از افق فكرى مردم زمانش بالاتر باشد بلكه قرنها بعد حتّى تا امروز مورد تحسين و اعجاب دانشمندان و نوابغ دنيا قرار گيرد ، و حتّى تاريخ دنيا را بعلم و دانش خود از نو تأسيس كند و در مدرسه‌ى علمى و فكرى او هزاران نفر نبوغ پيدا كند ، بلى عقل مجبور است گفتار و اقوال او را از طرف خدا بداند و ادعاى او را در مورد وحى تصديق كند .\r\nمردى كه در محيط رذالت و جهالت و بدبختى و هزار و يك نوع فساد اخلاقى و اجتماعى بزرگ شود و يك مرتبه صحبتهائى كند كه نوابغ دنيا نتوانند مانند آنها سخن گويند ، و روشى را در پيش گيرد كه عاليترين نمونه‌هاى اخلاقى را در برداشته باشد و شخصيّتى بهم رساند كه صدها سال بعد درباره‌ى او گفته شود :\r\n« زندگى ( حضرت محمّد ) مانند آينه‌ى تفكر عالى و سخاوت و بزرگوارى و شجاعت و صبر و فعاليت و حلم و عفو و سائر اخلاق نيكوئى را كه اساس انسانيت را تشكيل ميدهد منعكس مىسازد .\r\n\r\n","description":"","footnote":"","page_name":" 188 ","page_number":204},
  {"content":"\r\n\r\nاسلام دينى فطرى است و موافق طبيعت و فطرت است ، و فطرت در انسانها تفاوت نمىكند ، و با اينهمه باتمام درجات تمدن و ترقى بشرى هم‌آهنگى و سازش دارد » ( لورد هيدلى ) .\r\nاسلام واجد احكام درست و قوانين كاملى است ، براى جميع مراحل و مراتب زندگى بشرى در روى كره‌ى زمين براى جهات اجتماعى و ادارى و عسكرى و اقتصادى .\r\nاسلام به تمام مسائل امروز بشر تماس دارد ، و دينيست كه براى همين بشرى كه در دنيا زندگى ميكنند آمده و هر كاريرا كه بشريّت به آن محتاج است بنظام درآورده ( و ب فارمر ) .\r\nدكتر بنوه كاتوليكى فرانسوى در ضمن شرح علل برگزيدن دين اسلام چنين ميگويد :\r\nشعور ذاتى من مانع از قبول تثليث ( سه خدا كه درين فعلى نصارى است ) بود ، و لذا من حيث لا يشعر به نصف كلمه شهادت اسلامى ( لا إله الّا اللّه ) توحيد خداوند معتقد بودم .\r\nوقتى كه آيات قرآن را ديدم كه پيش از سيزده قرن نازل شده بود و با تازه‌ترين مبادى علوم عصرى ما مناسبت داشت نصف ديگر كلمه‌ى شهادت را نيز قبول كردم ( محمّد رسول اللّه ) بلى تعاليم اسلامى هر منصف با فكر را وادار مىكند كه اقرار كند اسلام دين خداوند است نه زائيده‌ى فكر حضرت محمد ( ص ) زيرا او درسى نخوانده بود و استاد نديده بود و اگر فرضا قبول كنيم او درس\r\n\r\n","description":"","footnote":"","page_name":" 189 ","page_number":205},
  {"content":"\r\n\r\nخوانده بود استاد او يا نصرانى بوده يا يهودى و يا مجوسى يا بت پرست زيرا ديگر مكتبى در آن عصر در دنيا وجود نداشته ، و بايد آنحضرت از عقائد استادان و محيط مدرسه‌ى خود اقلا مقدارى متأثر ميشد ، در حالى كه اسلام هيچ شباهتى باديان مذكوره و بت‌پرستى ندارد بلكه بر ضد همه‌ى آنها سخن گفته است .\r\nلذا ديگر راهى جز وحى و اسمانى بودن اسلام و نبوّت آن حضرت باقى نمىماند .\r\n\r\nقرآن يا سند نبوت و اسلام\r\nاز آن جائى كه دين اسلام دين ابدى است ، و تا انقراض اين عالم دوام دارد ، لاجرم معجزه و دليل آن هم بايد دائمى باشد كه تمام نسلهاى انسانى بدانند اسلام دين خدائى است ، و گرويدن به آن واجب و حتمى است ، و لازم است حضرت محمد بن عبد اللّه ( ص ) را پيغمبر بزرگوار خداوند دانست ، اين معجزه‌ى خالده و دليل دائمى اسلام و برهان رسالت حضرت ختمىمرتبت ، قرآن مجيد است كه باقرار تمام مردم فكور دنيا كه فوق تواتر است منسوب بآنحضرت است .\r\nقرآن مجيد از جهات گوناگون شهادت ميدهد كه از طرف خداوند متعال نازل شده و ممكن نيست كه از فكر شخصى آنحضرت تراوش كرده باشد ، و به سخن ديگر در قرآن مجيد شواهدى وجود دارد كه نسبت آن را بيك انسان معمولى ( هر قدر عالم دانسته بلكه نابغه هم باشد ) ناممكن ميگرداند ، و جز وحى بودن آن ديگر\r\n\r\n","description":"","footnote":"","page_name":" 190 ","page_number":206},
  {"content":"\r\n\r\nاحتمالى را باقى نمىگذارد ، اينك ما بعضى از آن شواهد را درين جا ذكر ميكنيم و تفصيل و تتميم آن را بكتاب ( قرآن يا سند اسلام ) موكول ميكنيم . « 1 »\r\n( 1 ) اگر قرآن ساخت فكر انسانى ميبود ، مضامين آن حتما تابع زمان و محيط تأليف وى قرار ميگرفت ، و بمرور زمان و تبدل شئونات انسانى و تكامل بشرى تحت قانون تحول قرار ميگرفت و اقلا اكثر موضوعات آن امروز مهر باطل شد را به خود مىخورد ، در حالى كه تمام مطالب قرآن تا امروز به قوت خود باقى است و قانون تحول يك كلمه آن را مسخ و نسخ نتوانسته ، بلكه ترقى علوم عظمت قرآن را بيشتر كرد و نظريات او را تثبيت نمود ، و در دنيا چنين كتابى تا كنون سراغ نشده است ( دقّت كنيد ) .\r\n( 2 ) يك عدّه از موضوعات علمى و ساينسى در قرآن موجود است كه درك آنها از عقل يك عرب بيسواد بلكه از عقل يك مرد دانشمند زمان بعثت پيغمبر ما ( ص ) خيلى بلندتر است ، و جز وحى بودن و آسمانى بودن قرآن ديگر توجيهى ندارد .\r\n( 3 ) تا امروز كسى نتوانسته مانند قرآن كتابى بياورد يا صحبتى بكند ، عربها و اخيرا غرب مستعمر خيلى كوشش كرد تا سوره‌اى مانند سوره‌هاى قرآن بياورند و در اين راه پولهاى زيادى مصرف شد ولى جز رسوائى و ناكامى نتيجه‌اى نداد .\r\n\r\n\r\n","description":"","footnote":"\r\n( 1 ) كتاب سند اسلام در برج پنجم 1353 بطبع رسيد .\r\n","page_name":" 191 ","page_number":207},
  {"content":"\r\n\r\n( 4 ) معارف الهى و توصيف خداوندى بطرزى در آن ذكر شده كه بشر باختراع آن قادر نيست چنانچه كتابهاى محرف دينى قبل از اسلام و كتابهاى فلاسفه و دانشمندان بعد از اسلام شاهد اين مدعا است ، و تاكنون مانند قرآن كسى خداشناسى فطرى مطابق عقل را بيان نتوانسته و آينده هم نخواهد توانست .\r\n( 5 ) در قرآن شخص پيغمبر اكرم مكررا مورد عتاب و سرزنش قرار گرفته و پاره‌اى از مطالب در آن ذكر شده كه اگر اختيار بدست خود آنحضرت ميبود مسلّما ذكر نمىشد ، زيرا هيچ كس ( خصوصا آنانيكه در رأس جامعه و ملّتى قرار دارند ) راضى نميشوند علنا در نظر اتباع و رعاياى خود سرزنش و عتاب شوند ، قهرا ميفهميم قرآن از طرف خداوند نازل شده است .\r\n( 6 ) اخبار غيبى قرآن و پيشگوئيهاى او از آينده كه تماما مطابق واقع از كار درآمد خود دليل ديگرى بر خدائى بودن قرآن است .\r\n( 7 ) مطالب علمى و فلسفى قرآن كه پاره‌اى از آنها تاكنون ما فوق علم و فلسفه‌ى بشر قرار دارد شاهد ديگر بر انتساب آن به خداوند است .\r\n\r\nدليل ديگر\r\nما از نظر فلسفه و علوم تجربى وجود و علم و قدرت و حكمت خداوند را در سابق مدلّل نموديم ، و از طرف ديگر احتياج فطرى\r\n\r\n","description":"","footnote":"","page_name":" 192 ","page_number":208},
  {"content":"\r\n\r\nانسان را بدين و شريعت خدائى مبرهن ساختيم « 1 » پس از اثبات اين در مقدّمه ، نبوّت پيغمبر آخرالزّمان حضرت محمّد بن عبد اللّه ( ص ) و حقيقت دين اسلام نيز ثابت ميگردد ، زيرا خداوندى كه تمام كارهاى او براساس مصلحت و حكمت استوار است ، و هيچكار بيهوده و لغو و مضر مورد اراده‌ى او واقع نميشود ، و نه عمل مفيدى را ترك مىكند .\r\nدين را كه مورد نياز فطرى انسانها ( كه از اكثر موجودات بهتر و اشرف‌اند ) است و براى آنها فوائد بيشمارى دارد ممكن نيست مورد تشريع و تقنين حضرت خدانديش قرار ندهد تا انسان مانند حيوانات به خود واگذار شود « 2 » اين كار مسلّما خلاف حكمت حكيم است .\r\nعقل بطور قطعى حكم مىكند خداوند بشر را به دين مكلّف فرموده است .\r\n\r\n\r\n","description":"","footnote":"\r\n( 1 ) در كتاب ( گفتگوى دو رفيق ) كه تقريبا يك سال بعد از تأليف اين كتاب نوشته شده ، فطرى بودن دين به طرز جالبى بيان شده است .\r\n( 2 ) مكلّف نبودن حيوانات قطعى نيست ، بلكه مىشود از بعضى از آيات قرآن مجيد تكليف آنان را هم ( ولو بمناسبت زندگى آنان ) استظهار نمود يا اقلّا احتمال داد .\r\nخداوند در يك جا ميفرمايد  ( لِكُلِّ أُمَّةٍ رَسُولٌ )  از براى هر امت رسولى است ، و در جاى ديگر ميفرمايد كه جنبدگان و پرندگان امتهائىاند مانند شما ، نتيجه اين مىشود كه همه‌ى انواع پرندگان و جنبدگان داراى رسولانند ( دقّت كنيد ) .\r\n","page_name":" 193 ","page_number":209},
  {"content":"\r\n\r\nدر زمانيكه ما زندگى يمكنيم دين بر حق آسمانى مردّد بين دين يهود و دين نصرانيّت و دين اسلام است ولى پس از اندك مطالعه و تفكّر ظاهر مىشود يهوديّت و نصرانيّت فعلا مشوب بمزخرفات و اباطيل و متضمّن خلاف عقل است كه نميتوان دين شرعى خدا گفته شود ، بلى اين دو دين در اصل ، اساس خدائى داشته كه توسط حضرت موسى ( ع ) و حضرت عيسى ( ع ) براى سعادت بشر تشريع شده بود تا اينكه اسلام نصرانيت را منسوخ كرد همانطوريكه نصرانيّت اعتبار دين يهود را الغاء كرد اين دو دين گذشته از منسوخيّت آنها بر اثر تحريف و دست‌درازى مردم بمرور زمان متضمن مزخرفاتى هم شده كه حتّى اساس آنها غير معقول شده چنانچه نصرانيّت صاحب تثليثى ( سه خدا ) شده كه شرك واضح مىباشد و مورد قبول هيچ عقل سليمى واقع نميگردد .\r\nمردم فهميده‌ى اروپا كه به حكم محيط از اسلام بىخبر مانده‌اند وقتى اين دو دين را عميقا مطالعه كردند ، ديدند ، خلاف منطق و عقل و مانع ترقى و پيشرفت بشريّت است ، لذا دين را از صحنه‌ى زندگى خود خارج ساختند و زندگى خود را تابع قوانين موضوعه‌ى خودشان كه از احكام نصرانيّت بهتر بود ، قرار دادند . آنها هرچند در ترك نصرانيّت حق بجانب‌اند ، ولى در اينكه اسلام را مطالعه نكردند و حساب نصرانيّت و يهوديت فعلى را به حساب دين گذاشتند و بمطلق ديندارى بىعلاقه شدند ، اشتباه بزرگى را مرتكب شدند .\r\nاسلام از يك طرف دين قانونى خداوندى بود كه منسوخ نشده\r\n\r\n","description":"","footnote":"","page_name":" 194 ","page_number":210},
  {"content":"\r\n\r\nو تا قيامت منسوخ نخواهد شد ، و از طرف ديگر قرآن مجيد كه اساس و محور آنست باتّفاق همه‌ى دانشمندان دست‌نخورده و محفوظ باقى مانده است و هيچ خلاف عقل و منطق در آن به چشم نمىخورد و حتّى عده‌ى زيادى از متفكرين بشريّت از اين دين تعريف كرده‌اند بلكه به آن گرويده و مسلمان شده‌اند « 1 » .\r\nلذا پس از اثبات حكمت خداوند و احتياج انسان بدين ضرورتا مجبوريم بدين مقدس اسلام متديّن شويم ، و آورنده‌ى آن را ( حضرت محمّد صلى اللّه عليه و آله ) رسول خدا بدانيم .\r\nفكر ميكنيم اين نه دليل كه براى اثبات پيغمبرى آنحضرت ( ص ) بيان شد قناعت قطعى طبقه‌ى منوّر و فكور و فهميده را فراهم سازد و محتاج باستدلال زائدى نباشد .\r\nوقتى ثابت شد اسلام دين بر حق و حضرت پيغمبر ( ص ) رسول و فرستاده‌ى خداوند است ما بايد تمام احكام آن را بدون تغيير و زياده و نقيصه قبول كنيم ، در قرآن كسانى كه به احكام خدا و ما انزل اللّه حكم نمىكنند كافر و ظالم و فاسق ناميده شده و ازين جا جواب سؤال چهارم نيز فهميده مىشود .\r\n\r\nخاتميت\r\nطائفه‌اى از اهل كتاب كه بنقل علّامه‌ى حلّى در شرح تجريد قومى از نصارى هستند و بنقل فخر رازى در تفسير سوره‌ى ابراهيم جمعى\r\n\r\n\r\n","description":"","footnote":"\r\n( 1 ) رجوع شود به كتاب ( لماذا اخترت الدين الاسلامى ) .\r\n","page_name":" 195 ","page_number":211},
  {"content":"\r\n\r\nاز يهودان ، ميگويند كه حضرت پيغمبر بزرگوار ما ( ص ) تنها پيغمبر عرب است و بسوى آنها مبعوث شده ( و سائر مردمان مكلفّينى بقبولى و تطبيق دين او ندارند ) اين ظنريه مخالف قرآن است زيرا قرآن پيغمبرى آنحضرت را ابدى و براى همه‌ى بشر روى زمين معرفى نموده ، و بطور مثال به اين چند آيه‌ى مباركة توجه كنيد .\r\n( 1 )  ( ما كانَ مُحَمَّدٌ أَبا أَحَدٍ مِنْ رِجالِكُمْ وَ لكِنْ رَسُولَ اللَّهِ وَ خاتَمَ النَّبِيِّينَ )  .\r\nمحمّد پدر كسى از مردان شما نيست ولى فرستاده‌ى خدا و خاتم انبياء است . « 1 »\r\n( 2 )  ( وَ ما أَرْسَلْناكَ إِلَّا كَافَّةً لِلنَّاسِ بَشِيراً وَ نَذِيراً )  .\r\nنفرستاديم ترا مگر براى تمام مردم كه ( مؤمنين را ) بشارت ( و كافرين را ) بيم دهى .\r\n\r\n\r\n","description":"","footnote":"\r\n( 1 ) از فرمايشات آنحضرت ( ص ) بامير المؤمنين ( ع ) است منزلة و و مقام تو نسبت به من منزلة و مقام هارون به موسى است لكن بعد از من نبى نيست ، يعنى يكى از منازل و مقامات هارون نبوت او بود و تو نبى نخواهى بود چون من خاتم انبياء هستم و بعد از من نبوت قطع مىشود ، و ساير منازل را دارا هستى اين حديث در چند جاى صحيح بخارى ذكر شده و علّامه‌ى سيوطى در سه كتاب خود ( الاذهار المتناثرة ، ازالة الخفاء و قرة العين ) آن را از احاديث متواتر شمرده كه بطور قطعى از پيغامبر ( ص ) صادر شده و ابن عبد البر در استيعاب خود آن را از ثابت‌ترين و صحيح‌ترين آثار نبوى دانسته است\r\n","page_name":" 196 ","page_number":212},
  {"content":"\r\n\r\n( 3 )  ( وَ مَنْ يَبْتَغِ غَيْرَ الْإِسْلامِ دِيناً فَلَنْ يُقْبَلَ مِنْهُ وَ هُوَ فِي الْآخِرَةِ مِنَ الْخاسِرِينَ )  .\r\nكسى كه غير از دين اسلام را طلب مىكند هرگز از او قبول نشده و در قيامت از زينكاران است .\r\n( 4 )  ( قُلْ يا أَيُّهَا النَّاسُ إِنِّي رَسُولُ اللَّهِ إِلَيْكُمْ جَمِيعاً )  .\r\nبگو اى مردمان من فرستاده‌ى خدا بسوى همه‌ى شمايم .\r\n( 5 )  ( نَذِيراً لِلْبَشَرِ )  ، بيم‌دهنده‌ى همه‌ى بشر .\r\n( 6 )  ( وَ ما أَرْسَلْناكَ إِلَّا رَحْمَةً لِلْعالَمِينَ )  .\r\nنفرستاديم ترا مگر رحمت براى همه‌ى عالميان ، ممكن است ازين آيه بعثت آنحضرت را حتّى بسوى موجودات تمام كرّات فوقانى نيز استناط نمود . خداوند خود را ربّ عالميان معرّفى كرده و رسولش را رحمت عالميان ، پس تا هر جائى كه ربوبيّت خداوند جريان دارد ( و طبعا همه‌ى ممكنات مربوبند ) رحمت بودن آنحضرت هم سريان دارد ( دقّت كنيد ) .\r\n\r\nمعاد يا آخرين قرارگاه بشر\r\nدر زير اين عنوان از ميان مطالب زيادى كه مناسب بود ذكر شود ، مطالب ذيل را براى خوانندگان عزيز انتخاب نمودم و البته قصد دارم كه در بيان آنها هم از حلقه‌ى اختصار خارج نشوم و نه رشته‌ى سخن را به جائى برسانم كه فهميدن مطالب مخصوص عده‌اى از\r\n\r\n","description":"","footnote":"","page_name":" 197 ","page_number":213},
  {"content":"\r\n\r\nتحصيل يافته‌هاى فلسفه و كلام بگردد و اذهان اكثر خوانندگان به تحيّر و پريشانى گرايد .\r\n( 1 ) معاد و قيامت يعنى چه ؟ و براى چه ؟ و بچه دليل ؟\r\n( 2 ) كيفيّت حشر .\r\n( 3 ) شبهه‌ى آكل و مأكول و يك شبهه‌ى ديگر .\r\n( 4 ) قيامت و ملحقات آن در كجا واقع مىشود .\r\n( 5 ) در چه زمان ؟\r\n( 6 ) مخصوص انسان و كره‌ى زمين است يا براى همه‌ى كائنات و كرات بالا ؟\r\n( 7 ) ميزان و صراط و زمان حساب .\r\n( 8 ) بهشت و دوزخ .\r\n( 9 ) مسقطات عقاب .\r\n( 10 ) برزخ .\r\n( 11 ) كمكهاى ساينس و علوم تجربى .\r\n( 12 ) پس از بهشت و دوزخ .\r\n( 13 ) آيا انسان روح دارد ؟\r\nمطالب سيزده‌گانه به ترتيب فوق بتوفيق حضرت پروردگار ( جلّت عظمته ) ذكر ميگردد .\r\n( 1 ) قيامت : يعنى زنده شدن و بازگشت براى پاداش يافتن بر\r\n\r\n","description":"","footnote":"","page_name":" 198 ","page_number":214},
  {"content":"\r\n\r\nعقايد و اعمال و پاره‌اى از صفات « 1 » خوب يا بدى كه درين دنيا تحقيق يافته‌اند .\r\n   يَوْمَئِذٍ يَصْدُرُ النَّاسُ أَشْتاتاً لِيُرَوْا أَعْمالَهُمْ فَمَنْ يَعْمَلْ مِثْقالَ ذَرَّةٍ خَيْراً يَرَهُ وَ مَنْ يَعْمَلْ مِثْقالَ ذَرَّةٍ شَرًّا يَرَهُ    .\r\nيعنى درين روز مردم برميگردند راكنده تا كارهاى خود را ببينند « 2 » پس كسى كه باندازه‌ى يك ذرّه خيرى انجام داده باشد مى بيند آن را و كسى كه مقدارى ذرّه‌اى شر مرتكب شده باشد مىبيند آن را « 3 » معيار خوبى و يا بدى اعتقادات و صفات و افعال ، دين الهى مىباشد .\r\nمثلا امورى را كه اسلام براى مكلّفين لازم الاعتقاد و يا لازم\r\n\r\n\r\n","description":"","footnote":"\r\n( 1 ) بعضى از صفات گذشته از اينكه مذموم است استحقاق عقاب را نيز در بر دارد مانند حسد ، تكبّر رضاى به حرام و امثال آن ، و پاره‌اى از صفات حسنه مستوجب ثواب است مانند مسلمان‌دوستى ، بغض و حب در راه خدا رضاى به قضاى خداوند و نظائر آن ، و تفصيل اين بحث در بعضى از كتب فقيهه‌ى نگارنده ، مذكور است .\r\n( 2 ) ديدن عمل روى بعضى از مسائل فلسفى و علوم تجربى قابل تعجّب نيست ، و اگر كسى آن مسائل فلسفى و سايسنى را قبول نكند ميتواند بگويد پاداش اعمال و جزاى آن را مىبيند و يا نامه‌ى اعمال خود را مىبيند .\r\n( 3 ) ديدن ذرّه‌اى شر و يا جزاى آن با قطع نظر از توبه و عفو و شفاعت است و گويا ناظر باصل استحقاق مىباشد .\r\n","page_name":" 199 ","page_number":215},
  {"content":"\r\n\r\nالعمل و يا راجح العمل دانسته ثواب و جزاى خير دارد ، برعكس چيزهائى كه اعتقاد به آنها و يا بجا آوردن آنها و يا اتصاف به آنها مورد نهى شرعى قرار گرفته عقاب و جزاى بد دارد .\r\nچنانچه عملى از نظر عقل خالص ، رجحان داشته باشد ، باز هم بجا آوردن آن ثواب دارد ولو شرع درآن باره بيانى نداشته باشد ، و اما اگر انسان مرتكب عملى گردد كه شرع درباره‌ى وى ساكت بوده ولى عقل آن را بد بداند مسلما بجا آورنده مستحق سرزنش است ، ولى آيا مستحق عقاب هم ميگردد يا نه ؟ مسأله تفصيلى دارد كه ذكرش را مناسب اين رساله نميدانم .\r\nمسأله‌ى قيامت چون بالاترين ضامن اجرائى وظائف دينى اكثر بشر است « 1 » لذا قرآن مجيد روى آن تا حدودى زيادى تكيه نموده و خيلى زياد از آن نام برده و اينك ما يك فهرست ناقصى را ارائه ميدهيم .\r\n\r\n\r\n","description":"","footnote":"\r\n( 1 ) ضامن اجرائى اكمل و اعلى ، اعتقاد بوجود خداوند است ، ولى نه براى همه بلكه براى عدّه‌ى محدودى از خواص اولياء كه ايمان و معرفت آنها كامل است ، ولى اعتقاد بقيامت ضامن اجرائى براى سائر مردم نسبت باجراى وظايف شرعى و تديّن بدين الهى است .\r\nضامن سوم اجرائى حكومت اسلامى است كه بوسيله‌ى اجراء حدود و تعزيرات در تطبيق تكاليف دينى كوشش به عمل مىآورد .\r\nضامن چهارم آن نظارت همگانى امر بمعروف و نهى از منكر و ارشاد مىباشد ، و حتّى پاره‌اى از حدود را همه‌ى مردم مىتوانند اجراء نمايند .\r\n","page_name":" 200 ","page_number":216},
  {"content":"\r\n\r\n( الف ) ذكر قيامت بلفظ يوم ، ايام ، يومئذ ، باختلاف مضاف اليه و متعلّق يوم تقريبا 370 مرتبه .\r\n( ب ) ذكر قيامت بلفظ آخرت بيشتر از 110 مرتبه\r\n( ج ) ذكر قيامت بلفظ نار - آتش - تقريبا 129 مرتبه\r\n( د ) ذكر قيامت بلفظ جنّت و جنّات و جنّتين بيشتر از 120 مرتبه\r\n( ه ) ذكر قيامت بلفظ جهنم تقريبا 77 مرتبه\r\n( و ) ذكر قيامت بلفظ حشر تقريبا 34 مرتبه\r\n( ز ) ذكر قيامت بلفظ سعير تقريبا 19 مرتبه\r\n( ح ) ذكر قيامت بلفظ جهيم تقريبا 25 مرتبه\r\n( ط ) ذكر قيامت بلفظ بعث تقريبا 34 مرتبه\r\n( ى ) ذكر قيامت بلفظ ساعت تقريبا بيشتر از 40 مرتبه\r\n( ك ) ذكر قيامت بلفظ خالدين و غيره 70 مرتبه\r\nمجموع ( تقريبا ) 1028 مرتبه\r\nاگر كسى وقت يا حوصله داشته باشد كه فهرست كامل ياد آورى قيامت را در قرآن مجيد بدست آورد ممكن است كه از ( 5000 ) مورد بيشتر بنظرش برسد .\r\nلذا انكار معاد انكار قرآن و انكار دين بوده مسلتزم كفر و خروج شخص از دين است و از نظر عقل ، قيامت امرى است ، ممكن و شبهاتى كه تاكنون درباره‌ى آن ذكر گرديده تماما بىارزش بوده و به همه‌ى آنها جواب درستى داده شده است ، وقتى امكان آن از نظر عقل مسلّم\r\n\r\n","description":"","footnote":"","page_name":" 201 ","page_number":217},
  {"content":"\r\n\r\nشد وقوعش بتوسط اخبار الهى ثابت ميگردد ، « 1 »\r\n\r\n( 2 ) كيفيّت حشر\r\nفلاسفه يا جمع كثيرى از آنان معاد را روحانى تنها ميدانند ، بعقيده‌ى آنها روح جوهر مجرديست غير جسمانى كه در قيامت مورد سؤال و ثواب و عقاب قرار ميگيرد .\r\nاين نظريه به هيچ وجه با آيات قرآنى و آثار دينى قابل سازش نيست ، و صاحبان اين نظريه مجبورند صدها آيات مقدس قرآن را كه دلالت بر مادّى بودن قيامت دارد ناديده بگيرند ، در حالى كه يك دانشمند دين‌دار نميتواند از يك آيه‌ى قرآن بگذرد .\r\nبه عده‌ى زيادى از متكلّمين ( دانشمندان عقايد ) معاد جسمانى تنها نسبت داده شده ، من هنوز نفهميده‌ام كه اين آقايان آيا منكر روح‌اند ، و مانند دانشمندان مادّى انسان را به همين هيكل مادّى او منحصر ميدانند و يا معتقدند انسان روح دارد ، ولى در قيامت عود نميكند . هر دو احتمال تا حدود زيادى بعيد به نظر ميرسد و لذا من به صحت نسبت اين قول به نظر ترديد نگاه ميكنم ، و احتمال مىدهم اين آقايان مانند جمع ديگرى از محقّقين معاد را روحانى و\r\n\r\n\r\n","description":"","footnote":"\r\n( 1 ) عقل از حكم بوقوع قيامت بر خلاف پندار جمعى از متكلّمين عاجز است زيرا اجراى عدالت بين ظالم و مظلوم در عالم برزخ هم ممكن است بلى حكم بوقوع قيامت شرعى است نه عقلى .\r\n","page_name":" 202 ","page_number":218},
  {"content":"\r\n\r\nجسمانى بدانند . « 1 »\r\nحالا براى اينكه موضوع قيامت پيچيدگى پيدا نكند نگارنده اصرارى براى وجود روح ندارد بلكه ميگويد انسان - خواه مركّب از جسم و روح باشد و خواه جسمانى محض ، خواه روح او جوهر مجرد از مادّه باشد و خواه جسم لطيف - در قيامت باز ميگردد ، و لذا مادّيها ببهانه‌ى اينكه روح وجود ندارد نمىتوانند منكر قيامت شوند .\r\nبرگرديم بسوى قرآن و مطالعه‌ى بعضى از آيات مربوطه‌ى وى به اين مطلب .\r\nدر سوره‌ى بقره دو داستان چنين ذكر شده :\r\n\r\n\r\n","description":"","footnote":"\r\n( 1 ) و اين نظريه يعنى بودن معاد جسمانى و روحانى درست است ، و يكى از آياتى كه معاد مذكور را بيان ميدارد اين آيه است :  وَ لا تَقْفُ ما لَيْسَ لَكَ بِهِ عِلْمٌ إِنَّ السَّمْعَ وَ الْبَصَرَ وَ الْفُؤادَ كُلُّ أُولئِكَ كانَ عَنْهُ مَسْؤُلًا  پيروى چيزيرا كه به آن علم ندارى ممكن ، همانا گوش و چشم و دل مورد سؤال قرار ميگيرد كلمهء سمع و بصر معاد جسمانى و كلمه‌ى فواد معاد روحانى را ثابت مىكند بنا بر اينكه مراد از فواد دل گوشتى نباشد بلكه مقصود به آن روح باشد در قرآن و زبان عربى و فارسى بلكه اغلب زبانها دل به معناى روح استعمال مىشود مثلا ميگويم دلم دوستت دارد ، در دل من كينه‌ى تو نيست ، دل من ازين واقعه به درد آمد ، در دلم بود كه هرگز نشوم از تو جدا . . . و صدها مثال آن .\r\n","page_name":" 203 ","page_number":219},
  {"content":"\r\n\r\nيا مثل آن كسى كه « 1 » بر قريه‌ى خراب ( و يا خالى ) گذشت و گفت كجا خدا ( اهل ) آن را پس از مردن زنده مىكند ، پس خداوند اين شخص را صد سال ميراند سپس دوباره زنده‌اش كرده فرمود چقدر درنگ كردى گفت يكروز يا مقدارى از يك روز « 2 » خداوند فرموده بلكه صد سال درنگ كردى ، نگاه كن بطعام و آبت كه مرور سالها آن را تغيير نداده و نگاه بسوى الاغت كن ( كه چه جور خاك شده و من دوباره آن را زنده ميكنم ) و ترا براى مردم ( دنيا ) نمونه قرار ميدهيم ( تا موضوع قيامت براى آنها قابل قبول گردد ) نگاه كن بسوى استخوانهاى ( خودت يا استخوانهاى خرت يا بهر دو ) كه بچه نحو آن را ( از زمين ) بلند نموده و به آنها گوشت ميرويانيم .\r\nوقتى موضوع زنده گردانيدن بر او آشكار شد گفت ميدانم كه خداوند بر هر چيز توانا است « 3 » .\r\n\r\n\r\n","description":"","footnote":"\r\n( 1 ) اسم اين كس را جمعى از مفسّران ( عزير ) و بعضى ( ارميا ) و برخى ( خضر ) گفته‌اند و بر قول دوم ( ارميا ) روايت صحيحى از حضرت صادق ( ع ) دلالت دارد .\r\n( 2 ) خيال ميكرده كه خواب بوده است .\r\n( 3 )  أَوْ كَالَّذِي مَرَّ عَلى قَرْيَةٍ وَ هِيَ خاوِيَةٌ عَلى عُرُوشِها قالَ أَنَّى يُحْيِي هذِهِ اللَّهُ بَعْدَ مَوْتِها فَأَماتَهُ اللَّهُ مِائَةَ عامٍ ثُمَّ بَعَثَهُ قالَ كَمْ لَبِثْتَ قالَ لَبِثْتُ يَوْماً أَوْ بَعْضَ يَوْمٍ قالَ بَلْ لَبِثْتَ مِائَةَ عامٍ فَانْظُرْ إِلى طَعامِكَ وَ شَرابِكَ لَمْ يَتَسَنَّهْ وَ انْظُرْ إِلى حِمارِكَ وَ لِنَجْعَلَكَ آيَةً لِلنَّاسِ وَ انْظُرْ إِلَى الْعِظامِ كَيْفَ نُنْشِزُها ثُمَّ نَكْسُوها لَحْماً فَلَمَّا تَبَيَّنَ لَهُ قالَ أَعْلَمُ أَنَّ اللَّهَ عَلى كُلِّ شَيْءٍ قَدِيرٌ \r\n.\r\n","page_name":" 204 ","page_number":220},
  {"content":"\r\n\r\nابراهيم عرض كرد پروردگارا به من بنمايان چطور مرده‌ها را زنده ميكنى ؟ خطاب رسيد مگر به آن ايمان ندارى ؟ عرض كرد ايمان دارم ولى ميخواهم دلم مطمئن شود . ( زيرا ادراك حتى از ادراك عقلى غابا قانع‌كننده‌تر است ) خداوند فرمود چهار پرنده را بگير و آنها را خورد و قطعه قطعه كن سپس بر هر كوه ( كوههاى اطراف ابراهيم كه تعداد آنها بده ميرسيد ) جزئى از آن گوشتهاى خورده شده را بگذار بعد از آن . آنها را بخوان ( آنها ) بسوى تو با شتاب مىآيند و بدان كه خداوند عزيز و حكيم است . « 1 »\r\nدر سوره‌ى يس چنين آمده است .\r\nآيا انسان نمىبيند كه ما او را از نطفه‌اى آفريديم تا گاهيكه ( رشد نموده ) بناى مخاصمت را گذاشت ، و براى ما ( جهت انكار قيامت ) مثلى زد و آفرينش خود را فراموش كرد ( زيرا اگر او متوجّه خلقت اولى خود ميشد خلقت ثانوى خود را بىاشكال تصديق مينمود ) ميگويد كى استخوانهاى پوسيده را زنده ميگرداند ؟ ( رسول محترم ) بگو آن استخوانها را آنكسيكه اوّل آنها را بوجود آورده بود ، زنده ميگرداند خداوند بهمه‌ى مخلوقات خود دانا است ( و چيزى بر او در اعاده‌ى\r\n\r\n\r\n","description":"","footnote":"\r\n( 1 )  وَ إِذْ قالَ إِبْراهِيمُ رَبِّ أَرِنِي كَيْفَ تُحْيِ الْمَوْتى قالَ أَ وَ لَمْ تُؤْمِنْ قالَ بَلى وَ لكِنْ لِيَطْمَئِنَّ قَلْبِي قالَ فَخُذْ أَرْبَعَةً مِنَ الطَّيْرِ فَصُرْهُنَّ إِلَيْكَ ثُمَّ اجْعَلْ عَلى كُلِّ جَبَلٍ مِنْهُنَّ جُزْءاً ثُمَّ ادْعُهُنَّ يَأْتِينَكَ سَعْياً وَ اعْلَمْ أَنَّ اللَّهَ عَزِيزٌ حَكِيمٌ \r\n.\r\n","page_name":" 205 ","page_number":221},
  {"content":"\r\n\r\nابدان متلاشى مشتبه نخواهد شد ) . « 1 »\r\nدر سوره‌ى قيامت ميفرمايد :\r\nآيا انسان مىپندارد كه ما هرگز استخوانهاى او را جمع نخواهيم كرد ، بلى ما استخوانهاى او را جمع نموده و زنده‌اش مى كنيم و بر ساختن سرانگشتان او توانائى داريم . « 2 »\r\n\r\nنتيجه\r\nدر اينكه آيات مباركه مانند سائر آيات معاد جسمانى و قيامت مادّى ( نه روحى تنها ) را ثابت مىكند جاى ترديد نيست ، و كمترين تردد يك دانشمند كه مختصرا زبان عربى را بلد باشد حاكى از عناد و يا ساده‌گى او مىكند .\r\nولى سؤاليكه پيدا مىشود اينست كه آيا اعاده‌ى بدن مادّى بچه\r\n\r\n\r\n","description":"","footnote":"\r\n( 1 )    أَ وَ لَمْ يَرَ الْإِنْسانُ أَنَّا خَلَقْناهُ مِنْ نُطْفَةٍ فَإِذا هُوَ خَصِيمٌ مُبِينٌ ، وَ ضَرَبَ لَنا مَثَلًا وَ نَسِيَ خَلْقَهُ قالَ مَنْ يُحْيِ الْعِظامَ وَ هِيَ رَمِيمٌ قُلْ يُحْيِيهَا الَّذِي أَنْشَأَها أَوَّلَ مَرَّةٍ وَ هُوَ بِكُلِّ خَلْقٍ عَلِيمٌ   \r\n. ( 2 )   أَ يَحْسَبُ الْإِنْسانُ أَلَّنْ نَجْمَعَ عِظامَهُ بَلى قادِرِينَ عَلى أَنْ نُسَوِّيَ بَنانَهُ   ميگويند در سال 1884 ميلادى براى اولين بار در انگلستان متوجه شدند خطوط انگشتان افراد انسان با هم برابر نيست و در ميان ميلياردها سر قابل تغيير هم نيست حتى اگر بواسطه زخم و يا سوختن پوست دست كنده شود ، چه وقتى پوست جديدى برويد ، باز مانند سابق خطوطى خواهد داشت لذا آيه‌ى مباركه‌ى بالا يكى از معجزات علمى قرآن است .\r\n","page_name":" 206 ","page_number":222},
  {"content":"\r\n\r\nكيفيّت است ؟ ايا عين بدن دنيائى با تمام خصوصيّات آن عود مىكند يا اينكه بدن خاصى موضوعيّت ندارد ، هر چه است روح است ولى قرار صراحت قرآن بدن هم است اين بدن از هر موادى تشكيل يابد كفايت مىكند حتّى مواد جديدى كه بدن دنياى اين روح ، مواد مذكور را هرگز دارا نبوده باشد ؟\r\nفرض اول قابل قبول نيست زيرا بدن حالت وحدانى و ثباتى ندارد ، بلكه هميشه در تحوّل و تغيير است و حتّى ميگويند هر هفت سال تمام سلولهاى بدن عوض مىشود ، پس ممكن نيست بدن دنيائى بعينه عود كند و كدام ملزمى هم براى التزام به آن نداريم .\r\nشبهه‌ايكه بعضى از دانشمندان نموده‌اند كه اگر همان بدنى كه به او معصيت شده عود نكند و مادّه‌ى ديگرى جزء بدن يا همه‌ى بدن را تشكيل دهد و بدوزخ برود و ظلم لازم مىآيد . به نظر نگارنده خيلى ضعيف است . زيرا مادّه احساسى ندارد ، تا از آتش رفتن متألم شود و ظلم لازم آيد ، و بر فرض صدق ظلم معاد جسمانى بايد بكلّى ممنوع گردد زيرا بدن در موقع معصيت هيچ اختيارى نداشته تا مسؤليتى عايدش گردد ، اين روح است كه اراده‌ى بدى و خوبى مينمايد حال بدن نسبت بروح عينا حال كارد نسبت بيك فرد ضارب ظالم است آيا كارد مسؤليّتى دارد يا اينكه مسؤليّت تماما بزننده مربوط مىشود ؟\r\nاساسا استحقاق عقاب و اهليّت ثواب مربوط بروح مىباشد بدن نه مدحى دارد نه ذمى بهشت براى تشريف و لذت روح است ، دوزخ هم براى\r\n\r\n","description":"","footnote":"","page_name":" 207 ","page_number":223},
  {"content":"\r\n\r\nتعذيب آن ، زيرا لذّت و الم بردنى بالاخرة مربوط و مشروط بروح ميگردد و بهر حال بدن از نظر عقل هيچ حساب و اهميتى ندارد .\r\nاز اينها گذشته آيه‌ى مباركه‌ى قرآن نيز تبدّلات جسم را بيان ميدارد و ميفرمايد :  كُلَّما نَضِجَتْ جُلُودُهُمْ بَدَّلْناهُمْ جُلُوداً غَيْرَها لِيَذُوقُوا الْعَذابَ  ( النساء / 56 ) در اين آيه تبديل پوستهاى بدن جهنّميان به پوستهاى ديگر در اثر تاثير آتش بيان شده است .\r\nآيات سابقه نيز صراحت در اعاده‌ى عين جسم دنيائى بتمامه ندارند لذا خيلى ممكن است كه بعضى از اجزاء بدن دنيوى « 1 » با\r\n\r\n\r\n","description":"","footnote":"\r\n( 1 ) اعاده‌ى بعضى از اجزاى بدن اين دنيا از آيه‌اى كه در سوره‌ى يس است استفاده مىشود ، زيرا كافر ميگفت استخوانهاى پوسيده را كى زنده مىكند ؟ خداوند در جواب مىفرمايد : آنها را آنكسيكه ابتداء بوجودشان آورده زنده مىكند . بلى اين ديگر اهميتى ندارد كه استخوانهاى كدام دوره‌ى عمر انسان اعاده مىشود ، چنانچه وجه آن از بيانات فوق دانسته شد ، از آيات قصه‌ى حضرت ارميا نيز استفاده مىشود استخوانهائيكه در قيامت عود داده مىشود همان استخوانهاى دنيائى مىباشد ولى گوشتهاى آن از مواد ديگر است چون كله‌ى ( لحما ) در آيه نكره است نه معرفه و معناى آن چنين مىشود : و به آنها يك گوشتى ميرويانيم ، و نفرموده كه گوشتهاى او را مىرويانيم ( دقّت شود )\r\nآيات قصه‌ى حضرت ابراهيم هرچند ظاهر در اعادة عين بدن دنيوى بتمامه مىباشد ولى اين ظهور را ندارد كه اعادهء اجسام در تمام موارد نوع ديگرى نداشته باشد .\r\n","page_name":" 208 ","page_number":224},
  {"content":"\r\n\r\nاجزاى مادّى ديگر بدن اخروى انسان را تشكيل بدهد و البته كه شخصيّت كامله‌ى انسان به بدن نيست بلكه بروح او است و اگر روح را قبول نكنيم ، باز هم هويدا است كه شخصيّت انسان به تمام اجزاء بدن مربوط نيست زيرا اعضاى بدن تحوّل پيدا مىكند در حالى كه به حكم وجدان شخصيّت انسان حالت ثبات و قرار را دارد ، ممكن است كه شخصيّت انسانى بوسيله‌ى يك سلول يا چند سلول مخصوصى تشكيل يابد كه باعاده‌ى آنها در قيامت شخصيّت مكلّف تأمين گردد . « 1 »\r\nشايد همين سخن مراد جماعتى از متكلّمين باشد كه ميگويند هر شخصى داراى اجزاى اصلى مىباشد كه در قيامت همانها عود مىكند و اجزاى غير اصلى اهميتى ندارد .\r\nچيز ديگرى كه شخص متفكّر را وادار مىكند تغيير بدن را قائل شود شرائط محيط قيامت ، ( ميدان حساب ، بهشت ، دوزخ ) است كه مسلما فرق فاحشى با شرائط كره‌ى زمين ما دارد و اين فرق بدون ترديد در ساختمان بدن ما تأثيراتى خواهد داشت ، و اللّه العالم .\r\nدر آخر اين بحث مناسب است به اين موضوع توجه شود كه آيا اجزاى بدن پس از مردن و مرور زمانى معدوم مىشود كه قيامت عبارت از اعاد معدوم و ايجاد بعد از نيستى باشد ، يا اينكه اجزاء معدوم\r\n\r\n\r\n","description":"","footnote":"\r\n( 1 ) مثلا ممكن است بگوئيم شخصيّت انسان به پروتئن است اختلاف اشكال و خطوط سرانگشتان و قوام بدن افراد انسان بواسطه‌ى اختلاف پروتين آنها است .\r\n","page_name":" 209 ","page_number":225},
  {"content":"\r\n\r\nنميشود بلكه متفرّق و پراكنده ميگردد ، و معناى قيامت جمع شدن متفرّقات و تركّب پراكنده‌ها است .\r\nاز نظر عقلى هر دو وجه متحمل و ممكن است و ادلّه‌اى را كه جمعى از فلاسفه و يا همه‌ى آنان و عده‌اى از متكلّمين بر استحاله‌ى اعاده‌ى معدوم اقامه كرده‌اند قابليّت اعتماد را ندارد حتّى جالب نظر هم نيست ، بلى از نظر علوم تجربى كه مادّه را قابل زوال و نيستى نمى دانند ، وجه دوّم رجحان پيدا مىكند ، و صدها سال قبل جمعى از متكلّمين مانند علّامه‌ى بزرگوار محقّق طوسى ( رض ) كه از يك طرف اعاده‌ى معدوم را محال ميدانستند و از طرف ديگر به معاد جسمانى قائل بودند از همين طريقه استفاده كردند ، و قيامت را جمع متفرّقات دانسته‌اند ، و معظّم له درباره‌ى صحت نظريه‌ى خود بداستان حضرت ابراهيم كه از كيفيّت زنده گردانيدن مرده‌ها سؤال شده ، استشهاد نموده ، زيرا در جواب سؤال او جمع شدن اعضاى پرندگان و تركّب يافتن اجزاى قطعه قطعه شده‌ى آنها ارائه داده شده نه ايجاد بعد العدم .\r\nنگارنده هرچند اين استدلال را مردود نمىداند ولى آنقدر قوى هم نميداند كه به آن اعتماد كند بلى اگر علوم تجربى بتوانند امتناع زوال ماده را ثابت كند تفسير قيامت بجمع متفرّقات قطعى مىشود ، ولى علوم تجربى چنين قدرتى را ندارند ، زيرا آنها از وقوع و عدم وقوع خبر ميدهند نه از استحاله ، مثلا علم ميگويد ، مادّه فانى و زائل نميشود ، نه اينكه بگويد محال است زائل شود و اين حكم\r\n\r\n","description":"","footnote":"","page_name":" 210 ","page_number":226},
  {"content":"\r\n\r\nمربوط بفلسفه ميگردد .\r\n\r\n( 3 ) شبهه آكل و ماكول\r\nاگر انسانى انسانى را بخورد و بعضى از اجزاى انسان ماكول جزء انسان آكل يعنى انسان خورنده شود در قيامت ممكن نيست كه جزء مذكور جزء بدن هر دو نفر بگردد ، زيرا يك شى در آن واحد ممكن نيست جزء در موجود شمرده شود .\r\nاگر جزء يك نفر گردد ، بر معاد جسمانى نقض وارد ميگردد ، زيرا تمام بدن اعاده نشده و ممكن است درين سؤال خورنده را يك حيوان درنده فرض كنيم و يا يك كار دوزخى و ماكول را مسلمان بهشتى و ممكن است اين سؤال را به شكل ديگرى از نظر علوم تجربى تقرير كنيم ، ولى اين سؤال با همه‌ى تقارير خود متوجه آنهائى مىشود كه باعاده‌ى عين بدن مكلّف و تمام آن قائل باشند ، ولى خواننده دقيق النّظر اگر متوجّه مطالبى كه در موضوع گذشته ذكر شده بود ، باشد ميداند اساسا اين سؤال بىمورد مىشود زيرا ما نگفتيم واجب است تمام بدن مكلّف در روز قيامت برگشت نمايد ( دقّت كنيد ) و ازين‌جا يك شبهه‌ى ديگر نيز حل ميگردد و حاصل آن شبهه اينكه پس از صدها سال افراد انسان آنقدر زياد مىشود كه تمام كره‌ى زمين نمىتواند ماده‌ّى تخمير اعاده‌ى آنهمه افراد انسان گردد ، زيرا در جواب گفته مىشود كه لازم نيست موادى كه با بدان مردم اضافه مىشود از كره‌ى زمين باشد ممكن كه از كرات ديگر گرفته شود .\r\n\r\n","description":"","footnote":"","page_name":" 211 ","page_number":227},
  {"content":"\r\n\r\n\r\n( 4 ) مكان حساب و دوزخ و بهشت\r\nتا زمانيكه هيئت بطليوسى در جهان فكرى و علمى انسانها حكومت ميكرد ، سؤال كردن از مكان قيامت ( يعنى مواقف حساب و بهشت و دوزخ ) سؤال مهمّى بوده و تا جائى كه حافظه و تتبع نگارنده يارى ميدهد هيچك از فلاسفه و متكلّمين نتوانسته‌اند جواب درستى براى دفع اين سؤال پيدا كند چه جوابهاى موجود غلط و حتّى بعضى از آنها مخالف خود قرآن مجيد است .\r\nبلكه نابغه‌ى شهير جهان فلسفه صدرالدين شيرازى در كتاب بزرگ اسفار خود درباره‌ى اين سؤال چنين ميگويد :\r\nان اعضل شبه الجاحدين للمعاد الجسمانى و اعظم اشكالات المنكرين للجنّة و النّار . . . هو طلب المكان لهما . . . « 1 »\r\nهمانا پيچيده‌ترين شبهات مخالفين معاد جسمانى و بزرگترين اشكالات منكرين دوزخ و بهشتى كه در دين اسلام قطعى است سؤال كردن از مكان و جاى دوزخ و بهشت است .\r\nاساس اشكال اينست كه قرآن مقدس در دو آيه « 2 » وسعت بهشت را باندازه‌ى وسعت تمام آسمانها و زمين معرفى نموده ، در حالى كه قواعد هيوى بطلميوسى ميگفت دنياى مادى عبارت از افلاك نه‌گانه‌ايست كه يكى بر ديگرى مانند پوستهاى پياز محيط هستند ، و مركز اين عالم كره‌ى زمين ما است ، و ستاره‌ها در فلك هشتم ميخكوب ميباشند\r\n\r\n\r\n","description":"","footnote":"\r\n( 1 ) ص 302 ج 9 طبع جديد\r\n( 2 ) آل عمران 133 - الحديد 121\r\n","page_name":" 212 ","page_number":228},
  {"content":"\r\n\r\nو ما فوق افلاك مذكوره نه خلائى است و نه ملائى ( يعنى نه پر است و نه خالى ) .\r\nروى اين قواعد آيات قرآن كه وسعت بهشت را مانند وسعت آسمانها و زمين ميدانست ، قابل تعقّل نبود زيرا اين بهشت اگر داخل افلاك باشد بايد همه جا بشمول زمين ما بهشت باشد و حس ما آن را نفى مىكند ، و كذب آن قطعى است ، و اگر خارج افلاك باشد خلاف هيئت مذكور است كه ما فوق افلاك هيچ موجودى قرار نگرفته است ، ولى درين اعصار كه علوم تجربى تا حدودى توسعه يافته و حتّى سفينه‌هاى فضائى راه كره‌ى مريخ را در پيش گرفته و بلكه بعضى از از آنها در كرهء مذكور رحل اقامت افكنده هيئت بطلميوسى باطل و حتّى خيلى از قواعد او حسّا و مشاهدتا از بين رفته اين اشكال نيز از عظمت بلكه از صحت خود تنزّل نمود و راهسپار عالم خيالات و وهميّات گرديد .\r\nروى اصول هيوى امروزى بكمال سادگى ميتوان گفت كه بهشت و دوزخ دو كره‌ى بزرگى هستند كه در يك حصه دورى از فضاى وسيع كيهان ما قرار دارد ، كه بطور قطع از منظومه‌ى شمسى ما خارج است و احيانا بلكه باحتمال نود و نه درصد از كهكشان ما نيز بيرون است ، و روى شرائطى كه در پايان دنيا در نظام عمومى عالم و قوه‌ى جاذبه‌ى آن پديد مىآيد كره‌ى زمين ما به آن دو كره\r\n\r\n","description":"","footnote":"","page_name":" 213 ","page_number":229},
  {"content":"\r\n\r\nنزديك مىشود « 1 » و انسانها را بميدان حساب منتقل مىنمايد .\r\nمىبينيد كه پيشرفت ساينس چقدر به قرآن خدمت نموده ، و موانع را از سر راه قيامت براى ما بر طرف نموده است .\r\nوقتى هم كه به قرآن مراجعه ميكنيم ، اتفاقا همين جواب را از آيات او استفاده ميكنيم ، و گويا قرآن مجيد ( 14 ) قرن قبل به زبان امروز روى قواعد علمى عصر ما صحبت مىكند .\r\nآيا اين موضوع را خواننده‌ى منصف يكى از معجزات علمى قرآن نميداند ، و تصديق نمىكند كه قرآن ساخته‌ى فكر بشرى حضرت محمد ( ص ) نيست زيرا يك عرب بيسواد قادر نيست كلامى بگويد كه به آن وسيله با تمام مراكز علمى عصر خود مخالفت كند و خط بطلان را بر همه‌ى مسلمات علمى آن اعصار بكشد و صدها سال بعد دنياى بشريّت پس از زحمت‌هاى زياد موفق شوند حقائقى را بدست آورند كه تازه‌تر ترجمه‌ى فرمايش كلام آن مرد درس نخوانده باشد ! آرى بايد تصديق كرد كه قرآن كلام خداوند است و از ماوراى حدود عالم طبيعت نازل شده است .\r\nاز قرآن مجيد اين موضوعات استفاده مىشود .\r\n( اول ) وسعت و بزرگى بهشت باندازه‌ى وسعت و بزرگى آسمان\r\n\r\n\r\n","description":"","footnote":"\r\n( 1 ) يا بالعكس دو كره‌ى دوزخ و بهشت بكره‌ى زمين نزديك ميشوند .\r\n وَ إِذَا الْجَنَّةُ أُزْلِفَتْ  ( تكوير )  وَ أُزْلِفَتِ الْجَنَّةُ لِلْمُتَّقِينَ  ( شعراء ق ) و احتمال دارد موقف حساب كره‌ى مستقل سومى باشد .\r\n","page_name":" 214 ","page_number":230},
  {"content":"\r\n\r\nها و زمين است .\r\n( دوم ) ستاره‌هائى كه با چشم عادى غير مسلّح ديده مىشود مسلّما از نظر قرآن در آسمان اول است ، وقتى فضاى ستاره‌هاى محسوس آسمان اوّل يا جزء آسمان اوّل باشد قهرا فضائيكه مكان بهشت باشد ، خيلى دور است چون بهشت از فضاى آسماهاى هفتگانه يا قدر متيقّن از فضاى سه بهشت ( زيرا اقل جمع در عربى سه است ) خارج است زيرا وسعت بهشت برابر وسعت هفت يا سه آسمان مذكور است ، پس كره‌ى بهشت باحتمال قوى در يك كهكشان ديگر قرار دارد . « 1 »\r\n( سوم ) كره‌ى بهشت در فضا است و در نزديكيهاى سدرة المنتهى ، و از آيات سوره‌ى مباركه‌ى النّجم ممكن است استفاده شود كه حضرت پيامبر بزرگوار ما ( ص ) در شب معراج از آن حصه از فضا عبور نموده « 2 » و قرار تصريح روايات ، داخل بهشت نيز شده‌اند .\r\n( چهارم ) روز قيامت زمين و آسمانهاى ما تبديل مىشود ، يعنى بكره‌ى بزرگترى منتقل مىشويم كه موقف حساب باشد « 3 »  يَوْمَ تُبَدَّلُ الْأَرْضُ غَيْرَ الْأَرْضِ وَ السَّماواتُ وَ بَرَزُوا لِلَّهِ الْواحِدِ الْقَهَّارِ  ( ابراهيم / 48 ) يعنى روزى كه زمين و آسمانها به زمين و آسمانهاى ديگر تبديل\r\n\r\n\r\n","description":"","footnote":"\r\n( 1 و 3 ) تحقيق اين موضوع و نظاير آن در رساله‌ى مؤلفه‌ى اينجانب بنام ( حل 66 سؤال ) مذكور است اميدوارم خداوند توفيق طبع آن را به بنده عطا فرمايد تا محل استفاده قرار گيرد .\r\n( 2 )    وَ لَقَدْ رَآهُ نَزْلَةً أُخْرى عِنْدَ سِدْرَةِ الْمُنْتَهى عِنْدَها جَنَّةُ الْمَأْوى   \r\n.\r\n","page_name":" 215 ","page_number":231},
  {"content":"\r\n\r\nمىشود و مردم از براى خداوند ظاهر مىشود جمله‌ى اخير ( بروز مردم ) دلالت دارد كه نه تنها در بهشت و دوزخ زمين و آسمانهاى ما تبديل مىشود بلكه در موقف حساب هم زمين و آسمانهاى ما تبديل مىشود .\r\nازين جا يك اشكال مهم ديگرى نيز حل مىشود و آن اينكه كره‌ى زمين محدود ما روز قيامت گنجايش افراد لايتناهى انسان را ندارد ، زيرا آن كره صدها و بلكه ميليونها مرتبه از كره‌ى زمين ما بزرگتر است  ( عَرْضُهَا السَّماواتُ وَ الْأَرْضُ )  و از طرف ديگر افراد انسان ولو در قيامت رقم خيلى بزرگى را تشكيل ميدهد ولى لايتناهى نيست زيرا بعقيده‌ى دانشمندان اسلامى ( متكلّمين ) دنياى مادّى ما حادث و مسبوق بعدم است و ازليّتى ندارد انسانها در كره‌ى زمين تازه‌وارد هستند ، و اين موضوع از نظر جيالوجى نيز مسلّم است .\r\nدرين جا يك احتمال ديگر هم است و آن حشر تدريجى انسانها است ، يعنى از يك طرف تدريجا انسان‌ها بكره‌ى حساب از كره‌ى زمين منتقل شده و از طرف ديگر به طرف دوزخ يا بهشت از موقف حساب بيرون ميروند ، يعنى افراد تماما در يك وقت حاضر موقف نباشند . « 1 »\r\nممكن است خواننده تصور كند كه اين احتمال مخالف اين\r\n\r\n\r\n","description":"","footnote":"\r\n( 1 ) احتمال دارد بهشت يك كره نباشد بلكه چند كره باشد و ميدان حساب نيز كره‌ى خيلى بزرگ و مستقل باشد .\r\n","page_name":" 216 ","page_number":232},
  {"content":"\r\n\r\nآيه‌ى مباركه است :   قُلْ إِنَّ الْأَوَّلِينَ وَ الْآخِرِينَ لَمَجْمُوعُونَ إِلى مِيقاتِ يَوْمٍ مَعْلُومٍ   يعنى همه در روز معلوم جمع مىشوند ، ولى فرض ايه ظاهرا جمع شدن آنها در تمام يك روز است نه در يك ساعت و ممكن كه اين قرض با ورود تدريجى مردم در ساعات مختلفه‌ى آن روز هيچ منافاتى نداشته باشد ( دقّت شود ) و اللّه العالم .\r\n\r\n( 5 ) قيامت چه وقت قيام مىكند\r\nمتأسفانه جواب اين سؤال منفى است ، يعنى بطور قطعى هيچ كس از زمان وقوع قيامت اطلاعى ندارد ، حتّى اولين فرد عالم امكانى و فاضلترين شخصيت انسانى حضرت خاتم الانبياء ( ص ) زيرا قرآن مقدّس خبر ميدهد ايشان هم ازين موضوع بىخبرند « 1 » . و تنها ذات مقدّس پروردگار عالم ميداند كه قيامت چه وقت تحقّق ميبايد\r\nپس هر كس چيزى درين باره بگويد باطل و ياوه‌سرائى نموده است\r\n\r\n( 6 ) آيا قيامت مخصوص انسانها و كره‌ى زمين است يا نه ؟\r\nجواب اين سؤال را بايد از آيات قرآن جستجو نمود ، زيرا عقل و علم چيزى درين باره نمىتوانند بگويند ، و آنچه بنده درين باره از قرآن بدست آورده‌ام اينست كه قيامت براى انواع ذيل صورت ميگيرد ، يعنى دسته‌هاى ذيل در روز قيامت محشور ميشوند .\r\n\r\n\r\n","description":"","footnote":"\r\n( 1 ) الاعراف 187 .\r\n","page_name":" 217 ","page_number":233},
  {"content":"\r\n\r\n( 1 ) انسان ، و حشر او از نظر قرآن مسلّم است « 1 » .\r\n( 2 ) جن ، در سوره‌ى انعام ميفرمايد : و روزى كه همه‌شان را حشر ميكنيم اى طائفه‌ى جنّ بيشتر شديد  ( قَدِ اسْتَكْثَرْتُمْ )  از انسان . . .\r\nاى گروه جن و انس آيا نيامد پيغمبرانى از ( نوع خود شما كه مى خواندند بر شما آيات مرا و بيم ميدارند شما را از رسيدن و ملاقات روز ( قيامت ) تان . . .\r\nبلى جنّ مانند انسان مكلّف است ، بدوزخ و بهشت ميروند و غرض از خلقت جن مانند خلقت انس عبادت حق است ، چنانچه قرآن به اينها نطق فرموده است .\r\n( 3 ) شياطين ، آيه‌ى 68 سوره‌ى مريم چنين است :  فَوَ رَبِّكَ لَنَحْشُرَنَّهُمْ وَ الشَّياطِينَ  .\r\n( 4 ) چيزهائى كه بعنوان خدائى پرستش ميشوند ( مانند اصنام و اوثان ) چنانچه در آيه‌ى 17 سوره‌ى فرقان ذكر شده است .\r\n( 5 ) وحوش ،  وَ إِذَا الْوُحُوشُ حُشِرَتْ  ( تكوير / 5 ) .\r\n( 6 ) همه‌ى جنبدگان زمينى و پرندگان ، خداوند ميفرمايد :\r\nو نيست هيچ جنبده‌اى در زمين و نه پرنده‌اى كه به دو بالش مىپرد\r\n\r\n\r\n","description":"","footnote":"\r\n( 1 ) بلى در آيه‌ى 83 سوره‌ى نمل ميفرمايد ،  وَ يَوْمَ نَحْشُرُ مِنْ كُلِّ أُمَّةٍ فَوْجاً مِمَّنْ يُكَذِّبُ بِآياتِنا  يعنى روزيكه حشر ميكنيم از ؟ ؟ ؟ گروهى از آنانيكه تكذيب ميكردند به آيات ما ، ولى اين آيه ، صريح در قيامت نيست و در بعضى از روايات معتبره بماقبل قيامت تفسير شده است .\r\n","page_name":" 218 ","page_number":234},
  {"content":"\r\n\r\nمگر آنكه اصنافى چندند مانند شما تقصير نكرديم در كتاب چيزى را پس بسوى پروردگارشان حشر مىشوند . ( انعام / 138 )\r\nالبته درين آيه تصريح نشده كه حشر مذكور در قيامت است .\r\nولى ظاهرا مراد قيامت است .\r\n( 7 ) ساكنين آسمانها ، درين مورد فعلا دو آيه‌ى مورد بنده است كه عينا نقل مىشود :  وَ نُفِخَ فِي الصُّورِ فَصَعِقَ مَنْ فِي السَّماواتِ وَ مَنْ فِي الْأَرْضِ إِلَّا مَنْ شاءَ اللَّهُ ثُمَّ نُفِخَ فِيهِ أُخْرى فَإِذا هُمْ قِيامٌ يَنْظُرُونَ  ( الزمر / 68 )\r\n وَ يَوْمَ يُنْفَخُ فِي الصُّورِ فَفَزِعَ مَنْ فِي السَّماواتِ وَ مَنْ فِي الْأَرْضِ إِلَّا مَنْ شاءَ اللَّهُ وَ كُلٌّ أَتَوْهُ داخِرِينَ  ( النمل / 86 )\r\nدر نفخ صور ( اعلام قيامت ) عش ميكنند ( يا ميميرند ) كسانى كه در آسمانها و زمين هستند الّا آنهائى را كه خدا بخواهد ( غش نخواهند كرد و يا نخواهند مرد ) بعد نفخ ديگر در صور دميده شده ناگهان همه ايستاده و نگاه ميكنند ، و روزيكه دميده شود در صور ( و معاد اعلان گردد ) پس بهراس مىافتد آنانيكه در آسمانها و زمين‌اند مگر كسى را كه خدا بخواهد و همه ( در پيشگاه عدل ) او ذليلانه ميآيند .\r\nكائنات چه حالى پيدا خواهند نمود ؟\r\nدر هنگامه‌ى رستاخيز زمين با درياها و كوههاى خود ، و آسمانها و شمس و قمر و ستاره‌ها و ملائكه چه سرنوشتى پيدا ميكنند ؟\r\nقرآن مجيد در سوره‌هاى زلزال انشقاق ، انفطار ، تكوير ،\r\n\r\n","description":"","footnote":"","page_name":" 219 ","page_number":235},
  {"content":"\r\n\r\nنازعات ، نبأ ، مرسلات ، قيامت ، مزمّل ، واقعه ، الرّحمن و طور ، و انبياء و غير اينها به اين موضوع اشاراتى دارد كه بطور خلاصه از نظرتان ذيلا ميگذرد .\r\n( الف ) زمين بزلزله آمده بارهايش را بيرون مىاندازد « 1 » زمين در آن روز قصه‌هايش را بازگو مىكند ( اين بازگوئى تا حدودى مورد تصديق علم جيالوژى بشرى قرار گرفته است ) .\r\nكوهها به حركت آمده و بالاخرة چون غبارى پراكنده مىشود و زمين كشيده و همواره مىشود ، درياها و اقيانوسها شكاف پيدا نموده آبها جارى ميشوند و شايد آبها همه يك جا متراكم شود .\r\n« ب » آسمانها « 2 » شكافته شده و داراى راهائى مىشوند و بالاخرة پيچيده شده و به حركت آمده از محل خود كنده ميشوند ( كشطت ) .\r\n( ج د ) قمر تيره گرديده با خورشيد يك جا مىشود ( يا دستگاه هر دو برچيده مىشود ) بلى شمس بهم پيچيده مىشود و ظاهرا معناى پيچيدن او تمام شدن نور و حرارت است .\r\n\r\n\r\n","description":"","footnote":"\r\n( 1 ) ممكن مراد معادن و جواهرات كه ثروت مردم را تشكيل ميداده باشد ، يا اعمال انسانها ، يا مرده‌ها و يا همه‌ى اينها ، و احتمال اخير ارجح است ، در سوره‌ى انشقاق چنين تعبير شده :  وَ أَلْقَتْ ما فِيها وَ تَخَلَّتْ  زمين آنچه را در او است بيرون مىاندازد و خالى مىشود .\r\n( 2 ) تحقيق آسمانها در ساله‌ى مؤلفه‌ى اينجانب بنام ( حل 66 سؤال ) بيان شده است .\r\n","page_name":" 220 ","page_number":236},
  {"content":"\r\n\r\n( ه ) قوه‌ى جاذبه‌ى عمومى نابود و يا ضعيف مىشود ، زيرا كرات آسمانى ( ستاره‌ها ) فرو ميريزند و نور آنها محو ميشوند .\r\n( و ) روح و ملائكه بصف ايستاده شده بدون اذن خداوند با كسى صحبت نمىكنند ( سوره‌ى نباء ) و ملائكه پس از شق شدن آسمان نازل مىشوند ( فرقان / 35 ) و در بحث سابق گذشت كه آنها نيز از نفخ صور بهراس افتاده غش ميكنند يا ميميرند و بعد محشور مىشوند .\r\nخوانندگان عزيز تا اينجا فهميدند كه قيامت مخصوص انسان و كره‌ى زمين ما نيست ، بلكه ساكنين آسمانها و ستاره‌هاى آسمان را نيز شامل است ولى با اين همه نمىشود ادعاء كرد كه قيامت ما قيامت تمام كائنات است زيرا چنين عمومى از منابع دينى استفاده نمىشود ، و شايد كه در فضاى وسيع ، كهكشان‌هائى باشد كه قيامت آنها بعدتر از قيامت ما باشد ، و احتمال ميرود كهكشانهائى هم وجود داشته باشد كه قيامت آنها قبل از قيامت ما بوقوع پيوندد ، و احيانا قيامت پاره‌اى از آنها قبلا واقع شده باشد ، اسرار جهان هستى در انحصار فهم كسى نيست ، خداوند خودش جريانات مخلوقات خود را ميداند .\r\n\r\n( 7 ) ميزان و صراط و زمان حساب\r\nدر قرآن مجيد براى سنجش عملهاى مؤمنين و كافرين در\r\n\r\n","description":"","footnote":"","page_name":" 221 ","page_number":237},
  {"content":"\r\n\r\nروز قيامت آلات سنجشى ذكر شده « 1 » در آن روز عملها وزن مىشود ، ولو به مقدار دانه‌ى خردلى باشد .\r\nلكن حقيقت اين آلات معلوم نيست ، و بعضيها خيال كرده‌اند كه ترازوئى است ، مانند ترازوهاى زمان قديم كه دو پله و شاهين دارد ، اين تفسير معلول وضع محيط اين اشخاص بوده ، زيرا آنها آلاتى براى وزن جز ترازوهاى كذائى قديم كه امروز هم در بعضى از جاها ديده مىشود نديده بودند ، در حالى كه ما امروز آلاتى را براى وزن در دست داريم كه با ترازوهاى آن زمان اصلا شباهت ندارد .\r\nبلى قرآن مقدس براى وزن عقائد و اعمال ما ميزانهائى را ذكر كرده ولى حقيقت و ماهيّت اين ميزانها ( آلات وزن ) از نظر قرآن و از نظر علم بطور قطعى معلوم نيست و نبايد از خود تفسيرهاى بى اساس نمود « 2 » بزرگترين ايرادى كه بر وزن اعمال در كتب كلامى صورت ميگرفت عدم قابليت اعمال كه عرض است براى وزن است ، ولى با التفات با اينكه انرژى وزن دارد ايراد مذكور باطل ميگردد ، زيرا اعمال انرژى است و انرژى بر خلاف پندار عوام نابود شدنى نبوده و ماده‌ّى متلاشى شده مىباشد و در صورت لزوم تبديل آن به\r\n\r\n\r\n","description":"","footnote":"\r\n( 1 ) اعراف 8 - 9 كهف 105 - انبياء 47 - مؤمنين 102 - 103 قارعة 6 - 11\r\n( 2 ) براى مزيد اطلاع ميتوان به تفسير فخر رازى و بحارالانوار مجلسى و مقدمه‌ى تفسير صافى و كتب علم كلام مراجعه نمود .\r\n","page_name":" 222 ","page_number":238},
  {"content":"\r\n\r\nمادّه براى خداوند هيچ مانعى ندارد .\r\nلفظ صراط تقريبا 48 مرتبه در قرآن مجيد استعمال شده ، ولى در تمام اين موارد به معناى اصلى و لغوى خود كه عبارت از طريق و راه باشد استعمال شده ، و به معناى پل ، و يا پل جهنّم نيامده و چنين چيزى از قرآن مقدس ما استفاده نميشود .\r\nولى اكثر دانشمندان اسلامى بوجود پل جهنّم اعتقاد دارند و صراط را به آن تفسير ميكنند .\r\nبراى توضيح اين مطلب اينك كلام دو تن از دانشمندان معروف شيعه و سنّى نقل مىشود .\r\n( اوّل ) شيخ صدوق در رساله‌ى عقايدش ميفرمايد : اعتقاد ما در صراط اينست كه حقيقت دارد و حق است ، و اين صراط پل جهنّم و محل مرور همه‌ى مخلوق است\r\n( انّه حقّ و انّه جسر جهنّم و انّه ممرّ جميع الخلق « 1 » .\r\n( دوم ) قاضى عقد الدين ايجى در كتاب مواقف خود ميفرمايد :\r\nبدانكه صراط پلى است كشيده شده بر پشت جهنّم كه بر او عبور مى كنند ( جميع الخلايق ) مؤمن و غير مؤمن و اكثر معتزله آن را انكار كرده‌اند\r\n( و اعلم انّ الصّراط جسر ممدود على ظهر جهنّم يعبر عليه المؤمن و غير المؤمن و انكره اكثر المعتزله ) « 2 » .\r\n\r\n\r\n","description":"","footnote":"\r\n( 1 ) ص 70 ج 8 بحار الانوار طبع جديد .\r\n( 2 ) ص 224 ج 3 شرح مواقف سيد شريف جرجانى .\r\n","page_name":" 223 ","page_number":239},
  {"content":"\r\n\r\nمنشأ اين اعتقاد احاديثى است كه در مصادر روايتى شيعه و سنى نقل شده ، ولى ظاهرا اين احاديث بدرجه‌ى قطعى نرسيده كه بتوان بر وجود پل مذكور اصرار نمود .\r\nبه نظر نگارنده بعيد نيست كه پل جهنّم عبارت از فضائى باشد كه مردم از كره‌ى ميدان حساب بكره‌ى جهنّم كه شايد در وسط كره‌ى حساب و كره‌ى بهشت واقع باشد از آن فضا عبور ميكنند ، اين توجيه از نظر عقلى قريب به نظر ميرسد بر خلاف آنچه مشهور فرموده‌اند و اللّه العالم « 1 »\r\n\r\n\r\n","description":"","footnote":"\r\n( 1 ) كسانى كه معلومات فضائى دارند ميدانند كه رفتن از زمين مثلا به كره‌ى ماه كه خيلى نزديك ما است ( بفاصله‌ى 400 هزار كيلومتر ) داراى چه مشكلاتى است و لذا در بعضى از روايات وارد شده كه صراط باريك تر از مو و تيزتر از شمشير است .\r\n","page_name":" 224 ","page_number":240},
  {"content":"\r\n\r\nبه اين سه دائره نگاه كنيد كه از سه كرهء قيامت ، موقف حساب ، دوزخ و بهشت حكايت مىكند و خط عمودى كه صراط فضائى است پل صراط است\r\n. . .\r\nجهنّميها در پرواز خود از كرهء حساب به كرهء بهشت نمىرسند بلكه در فضاى كره جهنّم سقوط مىكنند « 1 » ( نعوذ باللّه )\r\n\r\n\r\n","description":"","footnote":"\r\n( 1 ) قال اللّه تعالى :   وَ إِنْ مِنْكُمْ إِلَّا وارِدُها كانَ عَلى رَبِّكَ حَتْماً مَقْضِيًّا ثُمَّ نُنَجِّي الَّذِينَ اتَّقَوْا وَ نَذَرُ الظَّالِمِينَ فِيها جِثِيًّا  \r\n","page_name":" 225 ","page_number":241},
  {"content":"\r\n\r\nطول روز قيامت كه روز حساب و تفتيش عقائد و اخلاق و اعمال بندگان است بطور واضح معلوم نيست آياتى كه عروج بعضى از ملائكة را در روزيكه طول آن هزار سال معمولى ما است و يا عروج روح و ملائكة را در روزيكه طول آن باندازهء پنجاه هزار سال معمولى ما است بيان ميدارد ( تنزيل 5 - معارج 5 ) ارتباطى بروز قيامت ندارد زيرا معلوم نيست روز عروج ملائكة مذكور چه موقع است .\r\nحتّى از آيه‌ايكه در سورهء حج است نيز نميشود بر اين موضوع استدلال نمود  وَ يَسْتَعْجِلُونَكَ بِالْعَذابِ وَ لَنْ يُخْلِفَ اللَّهُ وَعْدَهُ وَ إِنَّ يَوْماً عِنْدَ رَبِّكَ كَأَلْفِ سَنَةٍ مِمَّا تَعُدُّونَ  ، در رسيدن عذاب ، كفّار عجله دارند ، خداوند هرگز خلاف وعده نخواهد نمود ، مسلّما روزى - يكروزى پيش پروردگارت مانند هزار سالى است كه حساب ميكنيد ( يعنى از سالهاى معمولى خودتان ) رواياتى كه اين آيات را بروز قيامت تفسير كرده‌اند داراى صحتى كه موجب اطمينان انسان به آنها گردد نيستند ( مراجعه شود به تفسير برهان . )\r\nبلى روز قيامت مسلّما باندازهء روزهاى كره زمين نيست ، زيرا كرهء حساب حتما از كرهء زمين بزرگتر است و ممكن كه حركت وضعى آن خيلى كند و بطى باشد لذا روز آن ممكن است صدها يا هزارها برابر روز زمين باشد مگر در همين كرهء كوچك ماه روزش مطابق 14 روز زمين نيست ، آيا حركت وضعى بزرگ خانواده منظومهء\r\n\r\n","description":"","footnote":"","page_name":" 226 ","page_number":242},
  {"content":"\r\n\r\nشمسى ما يعنى كره مشترى با حركت وضعى زمين يكى است غرض مطابقت يك روز قيامت با هزار سال وقت زمين از نظر علوم امروزى اشكالى ندارد ، ولى اصل مطلب اينست كه تحديد قطعى طول روز قيامت شرعا معلوم نيست .\r\n\r\n( 8 ) بهشت و دوزخ\r\nبهشت جاى راحت و امنيّت و لذّت بردن است و كسى كه داخل آن مىشود هميشه آنجا خواهد بود ، مرض و مصيبت و فناء در آنجا وجود ندارد .\r\nزنهاى پاكيزه از جنس حور و آدمى براى مردها وجود دارد كه ممكن همهء آنها هميشه با كره بوده و تقريبا همسن ميباشند .\r\nاز براى بهشتيها هرچه بخواهند حاضر است  ( لَهُمْ فِيها ما يَشاؤُنَ )  بر كرسيها مىنشينند و لباسهاى فاخر و ابريشمى مىپوشند ، و حرف‌هاى بيهوده بين آنان رد و بدل نمىشود ميوه‌هاى زياد و گوناگونى ( به تمام اقسام خود ) هميشه در دسترس آنان قرار دارد .\r\nو در بهشت چيزهائى است كه نفسها به آنها اشتها دارند و چشمها لذّت مىبرند .\r\nحويهاى زيادى از آب گوارا و از شير و از شراب ( شرابى كه عقل را ضائع نكرده و انسان را بمرتبهء حيوانيّت تنزّل نمىدهد « 1 » ) و از عسل خالص در بهشت جريان دارد .\r\n\r\n\r\n","description":"","footnote":"\r\n( 1 ) اين شراب بوسيلهء پسر بچه‌ها در جامهاى نفيسى تقسيم مىشود .\r\n","page_name":" 227 ","page_number":243},
  {"content":"\r\n\r\nراستى بهشت چه از نظر مواد ساختمانى خود و چه از نظر نعمتهاى لذيذهء خود و چه از نظر استراحت و لذّت بردن روحى و جسمى ساكنان خود و چه از نظر قدرت پيدا كردن فوق العادهء آنان و چه از سائر جهات قابل توصيف نيست . و لذا نگارنده چند جملهء فوق را از ميان صدها آيه قرآن انتخاب نمود ، زيرا نميشود كه درين رسالهء مختصر از اوصاف بهشت صحبتى كرد ، بلكه اگر كتاب بزرگى تأليف گردد باز هم حقيقت بهشت قابل درك نيست ، خداوند تبارك و تعالى در قرآن مجيد ميفرمايد : هيچ نفسى نميداند كه در بهشت چه چيزهائى از روشنى چشم‌ها براى آنان ذخيره شده است .\r\n فَلا تَعْلَمُ نَفْسٌ ما أُخْفِيَ لَهُمْ مِنْ قُرَّةِ أَعْيُنٍ جَزاءً بِما كانُوا يَعْمَلُونَ  ( تنزيل / 19 )\r\nو اگر كسى بخواهد ازين بيشتر معرفتى ببهشت از نظر قرآن و روايات پيدا كند رجوع بكتاب بحارالانوار علّامهء مجلسى - ره - كند ( از ص 71 الى ص 222 ج 8 )\r\nجهنّم جائى است كه كفّار و منافقين و جنايات‌كاران در آنجا به آتش عذاب ميشوند ، و مواد سوخت يا جزء مواد سوخت آن انسان و سنك است .\r\nپوستهاى بدن جهنّمىها كه ميسوزد به پوستهاى ديگر تبديل مىشود ، ثروت‌هاى غير مشروع - طلا و نقره - در آنجا داغ شده پيشانى و پشت و پهلوى صاحبان خود را داغ ميكنند از هر طرف\r\n\r\n","description":"","footnote":"","page_name":" 228 ","page_number":244},
  {"content":"\r\n\r\nعذابهاى مرگ‌آور به آنها روى مىآورد ولى نمىميرند ، آشاميدنى آنها از آب جوشانده‌اى است كه روده‌ها را مىسوزاند و ممكن است گاهى چرك و كثافاتى باشد كه از فروج زنان فاحشة بيرون مىآيد « 1 » و طعام آنها از درخت زقوم است     ( إِنَّ شَجَرَةَ الزَّقُّومِ طَعامُ الْأَثِيمِ كَالْمُهْلِ يَغْلِي فِي الْبُطُونِ كَغَلْيِ الْحَمِيمِ      ثُمَّ صُبُّوا فَوْقَ رَأْسِهِ مِنْ عَذابِ الْحَمِيمِ )  يعنى : درخت زقوم غذاى گناه‌كار است مانند گداخته شده مواد فلزى ( مثل مس و يا مايع طلا و نقره ) در شكمها به جوش مىآيد مثل جوشيدن آب گرم ، بعد امر مىشود بر سرش مذاب داغ و گرم را بريزيد .\r\nجهنّهم هفت در دارد كه از هر در آن قسمتى از جهنّميها داخل ميشوند ، و براى آنان لباسهائى از آتش بريده مىشود ، و بالاى سرشان آب جوشيده ريخته مىشود كه داخل شكمهاىشان را مىسوزاند ، گرزهاى آهنين براى آنها فراهم شده ، هر وقت بخواهند از غم جهنّم خود را خلاص نموده و خارج شوند دوباره برگردانيده مىشوند ، و حتّى خواهش يك روز تخفيف عذاب آنها از مؤظفين جهنّم نيز مورد قبول واقع نمىشود ، يعنى ملائكةاى كه پاسبانى جهنّم را به عهده دارند رحمى ندارند بلكه داراى غلظت و شدت‌اند ، و به هيچ وجه از فرمان خدا سركشى نمىكنند ، شماره اينها نوزده مىباشد و شايد همينها هستند كه زنجيرها و غل را به گردن و بدن\r\n\r\n\r\n","description":"","footnote":"\r\n( 1 ) جمله اخير صريحا قآن ذكر نشده بلكه در روايات وارد شده و بعضى از الفاظ قرآن به آن تفسير شده است .\r\n","page_name":" 229 ","page_number":245},
  {"content":"\r\n\r\nمجرمين مىبندند .\r\nراستى براى جهنّمىها عذابهاى عجيبى در نظر گرفته شده كه مانند نعمتهاى بهشت قابل تصوّر نيست .\r\nخداوند ما را از آن عذاب‌ها بفضل و كرم خود نجات دهد .\r\nخوانندهء گرامى درين جا مكثى نما و فكر كن از همين حالا تصميم بگير شخص صالح و متديّن كاملى باشى تا خدا نخواسته آيندهء تو در خطر واقع نشود .\r\nكليد بهشت و دوزخ عقائد و اعمال ما و توست ، و بطور حتمى روزى ازين دنيا ميرويم و روزى هم ما را براى جزا دادن باعمال و عقايد ما در محشر حاضر خواهند كرد و در آن روز عذر و پشيمانى سودى نخواهد داشت .\r\nو اين هم ناگفته نماند كه ظواهر بعضى از آيات و روايات دلالت بر وجود بهشت و دوزخ دارد كه فعلا موجود است ، نه اينكه بعدا وجود ميگيرد و اين موضوع را اكثر دانشمندان اسلامى قبول دارند و به نظر نگارنده هم درست است .\r\nدرينجا باز آنانيرا كه طالب تفصيل بيشترى دربارهء جهنّم‌اند بكتاب بحارالانوار حواله مىدهم ( ص 222 الى ص 329 ج 8 ) من هر چه دربارهء بهشت و جهنم نقل كردم همه از قرآن مجيد بود .\r\n\r\n( 9 ) مسقطات عقاب\r\nاز امورى كه عقاب را از مسلمانان گنهكار ساقط ميگرداند\r\n\r\n","description":"","footnote":"","page_name":" 230 ","page_number":246},
  {"content":"\r\n\r\nسه چيز ذكر ميگردد\r\n( اول ) توبه : در قرآن مقدّس مكررا تصريح شده كه عقاب از توبه كننده ساقط مىشود و حقيقت و شرائط توبه احتياج به بحث جداگانه‌اى دارد .\r\n( دوم ) عفو خداوند ، خداوند از هر كسى تا هر مقدارى كه بخواهد عفو مىكند عفو او زياد است .\r\n( خداوند تقصيرات نگارنده و مطالعه كننده را عفو فرمايد )\r\n( سوم ) شفاعت پيغمبر اكرم - ص - كه رحمة للعالمين است و قوشچى در شرح تجريد اتفاق همه امت را بر صحت شفاعت آنحضرت - ص - ادعاء نموده و روايات زيادى هم بر آن دلالت دارد ، ما از كرم خداوند اميدواريم شفاعت آنحضرت - ص - را نصيب ما بگرداند .\r\nبلى اين سه امر مسلّما براى مسلمان گنهكار نافع است ، بلكه اولى يكى از جملهء واجبات است و مسلمان بايد از كارهاى زشت خود پشيمان شود و بسوى خدا برگردد .\r\n\r\n( 10 ) برزخ\r\nاز موقع مردن تا هنگام زنده شدن در روز قيامت برزخ ناميده مىشود « 1 »\r\nمسلمانها - باستثناء بعضى از بىسليقه‌هاىشان - فى الجمله اتفاق دارند كه مرده در قبر مورد سوال قرار ميگيرد و كفّار عذاب\r\n\r\n\r\n","description":"","footnote":"\r\n( 1 ) اين اصطلاح از قرآن گرفته شده ( سورهء مؤمنين آيهء 100 )\r\n","page_name":" 231 ","page_number":247},
  {"content":"\r\n\r\nمىشوند ، و براى اثبات اين ادعاء بآيات قرآن مجيد و احاديث زيادى استدلال كرده‌اند ، و نبايد درين باره ترديدى نمود .\r\nولى سؤالى كه پيدا مىشود اينست كه آيا سؤال و جواب با روح ميّت است يا با بدن ميّت كه روح در او دميده شده باشد ، نگارنده دليل قاطعى بر شق دوّم از قرآن مجيد و روايات پيدا ننموده زيرا بعضى از رواياتى كه متضمّن عود روح به بدن است آنقدر سندش قوى نيست كه موجب اطمينان باشد ، و لذا خيلى بعيد نيست كه سؤال مذكور روحانى باشد و بنابراين اشكالاتى كه درين موضوع مىشود همهء آنها از اساس باطل مىشود ، زيرا همهء آنها مبتنى بر مكالمه جسمانى مىباشد ، مثلا ميگويند تيپى ( ضبط صوت ) را در قبر ميگذاريم فردا آن را از قبر بيرون مىآوريم در حالى كه هيچ مكالمه‌اى را ثبت نكرده است « 1 » .\r\nنگارنده تصميم داشت موضوع برزخ را مفصّل تحرير نمايد زيرا در مطالعات خود بآياتى از قرآن كريم كه مربوط به اين موضوع است متوجّه شده كه دانشمندان عقايد ما به آن متلفت نشده‌اند و مسأله\r\n\r\n\r\n","description":"","footnote":"\r\n( 1 ) جواب اين شبهه بر فرض جسمانى بودن سؤال و جواب در قبر در رساله ( حل 66 سؤال ) اين جانب مفصل ذكر شده و على كلّ حال من در جسمانى يا روحانى بودن سوال قبر متوقفم و جرئت نمىكنم آن را روحانى محض اعلام كنم زيرا دليل درستى بر آن قائم نشده و محتمل است جسمانى باشد ، العلم عند اللّه\r\n","page_name":" 232 ","page_number":248},
  {"content":"\r\n\r\nجهات گوناگونى پيدا مىكند ، ولى روى معاذيرى ازين تصميم منصرف شد اميد است خداوند در آينده توفيق دهد كتاب مستقلى درين باره ، چنانچه از چندى قبل قصد داشت - تأليف نمايد .\r\nبلى ذكر اين نكته هم در پايان بد نيست كه بعضى از دانشمندان كلام و حديث - باستناد رواياتى - معتقدند در قبر از مؤمن كامل و كافر كامل سؤال مىشود و بقيّه تا روز قيامت مهمل گذاشته ميشوند . و اللّه العالم .\r\n\r\n( 11 ) كمكهاى علوم تجبى بمسائل قيامت\r\nاكثر انسانها در طول تاريخ به غير محسوسات خود ايمان نمى آورند ، و اگر ايمانى پيدا ميكردند خيلى سخت و دشوار ، اطمينان انسان بحواس او از ساير ادراكات او بيشتر است ، و لذا مانند حضرت ابراهيم - ع - پيامبر بزرگوارى كه بقيامت اعتقاد داشت ، باز هم خواهش كرد خداوند براى او آن را حسّى نمايد ، و شايد هم اين خواهش براى اقناع ديگران بوده است .\r\nعدّه‌اى هستند كه بادراكات عقلى آنقدر اهميت ميدهند كه حتّى كارشان بمبالغه و رياكارى رسيده و ادراكات حسّى را منكر شده‌اند افرادى هم هستند كه بر خلاف حس و عقل زندگى خود را در قيد خرافات عجيبى قرار داده‌اند كه ما روى آنها حساب نمىكنيم\r\nانكار وقايع غير حسّى نشانه‌ى كمال و علامت ترقى فكرى امروزى نيست ، اين انكار نشانه‌ى ضعف طريقه فلسفى و تنزل همت فكرى و\r\n\r\n","description":"","footnote":"","page_name":" 233 ","page_number":249},
  {"content":"\r\n\r\nضعف استقلال عقلى يك انسان مىباشد ، و لذا بشر ابتدائى بيشتر از بشر امروزى منكر گفتار انبياء گرامى - ع - مىشدند ، حتى معجزات آنان را به چشم سر مشاهده ميكردند ، ولى حاضر نبودند وجود خدا و موضوع قيامت را بپذيرند « 1 »\r\nولى هر قدر عقول انسانها تكامل پيدا نمود ، در افكارهاى خود نيز تجديدنظر به عمل آورند ، بطوريكه در دنياى فعلى ما هيچ دانشمندى نمىتواند وجود خدا را منكر شود و بطور قطعى آن را نفى كند آخرين حرفى كه ماديها و بيدينهاى جهان امروز ميزنند اظهار شك و ترديد و كلمهء نميدانم است ببينيد وضع چه قدر فرق كرده از انكار قطعى به شك تنزّل كرده‌اند و مسلّما آينده وضع بهترى پيدا نموده و خاتمهء كار بنفع انبياء - ع - و دين‌داران تمام خواهد شد .\r\nموضوع قيامت كه يك امر غير حسّى مىباشد از جهاتى مورد استبعاد مردم بوده و هست .\r\n( 1 ) زنده شدن مرده و حيات پس از موت .\r\n( 2 ) تشكيل بدن پس از خاك گرديدن گوشت و استخوانها و غيره .\r\n( 3 ) خراب شدن آسمانها و ستارگان و خورشيد و ماه .\r\n( 4 ) محل دوزخ و بهشت .\r\n\r\n\r\n","description":"","footnote":"\r\n( 1 ) بهترين بهانه براى خالى كردن شانه از زير بار قيودات دينى براى مردم شهوت‌پرست و هرزه و بىهدف عصر حاضر و اعصار قديمه انكار خدا و روز قيامت است .\r\n","page_name":" 234 ","page_number":250},
  {"content":"\r\n\r\nاين استبعادات و امثال آنها پس از تكامل نسبى علوم تجربى يا بكلّى از بين رفته و باطل شده و يا اينكه تا حدود زيادى اهميت خود را از دست داده است ، بطوريكه مسألهء قيامت امروز از درجهء انكار قطعى رهائى يافته ، و يك دانشمند واقعى - كه مسايل علمى را مانند جريانات سياسى تابع مجرد شعار دادن نميداند - جرئت ندارد آن را صريحا رد و نفى كند ، بلكه مسألهء مذكور داخل در حدود امور ممكنه شده كه آخرين حربه‌ى مخالفين اين جمله‌ها است ( شايد راست باشد و شايد نباشد ، چه ميدانيم قيامت برپا مىشود يا نه ، وقوع آن براى ما ثابت نشده ) .\r\nاطمينان داشته باشيد پيشرفت علوم و شرقى ساينسى چه زود چه دير بشر را بقيامت مؤمن مىسازد و يا لااقل گفته‌هاى انبياء گرامى - ع - و خصوصا خبرهاى قرآن مجيد را دربارهء معاد بدون مانع و خالى از استبعاد جلوه‌گر مىنماياند .\r\nبلى جهت اول از نظر علوم طبيعى عصر از ( عجيب بودن خود به ( معقول بودن ) تبديل شدزيرا دنياى علمى امروز عملا تازه مرده‌هائى را زنده نمودند و پس از اينكه حيات او باطل شده بود دوباره او را موقتا زنده كردند « 1 » و اين خود نمونه‌ى كوچك - ولى\r\n\r\n\r\n","description":"","footnote":"\r\n( 1 ) اتينگر استاد فيزيك ميگويد : ماجراى ( لاندو ) فيزيكدان شوروى را كه چهار بار مرد و پزشكان شوروى با آخرين وسائل دانش پزشكى توانستند در هر چهار بار او را زنده كنند ، همه كس بخاطر دارند با اين ترتيب يك جسد مرده امروزى ممكن است يك بيمار فردا باشد\r\n","page_name":" 235 ","page_number":251},
  {"content":"\r\n\r\nحجت قوى و بزرگ براى منكرين قيامت - بر صدق گفتار انبياء - ع - است كه زنده شدن پس از مردن امرى است كاملا معقول و البته منجمد ساختن عده‌اى از انسان‌ها براى زندگى كردن در قرون آينده كمك ديگرى است براى تعقل زنده شدن پس از مرگ « 1 »\r\nجهت چهارم كه دردسر بزرگرى را براى مثبتين قيامت توليد كرده بود و در تمام كتابهائيكه تاكنون مورد مطالعه نگارنده قرار گرفته جواب درستى به آن داده نشده است ديديد كه بچه طرز ساده‌اى حل شد .\r\nجهت سوم روزگار زيادى مورد انكار شديد هيئت بطلميوسى و طرفداران قرار گرفته بود ، و حتّى جمعى از دانشمندان اسلامى نيز شديدا مخالف خراب شدن آسمانها و كواكب آنها بودند و اجرام فلكى را كه مخالف اجسام عنصرى ميدانستند قابل خرق و التيام نمىدانستند .\r\nولى اين خيالات امروز حتّى از تخيّل هم بيرون رفت ، زيرا آمريكا و شوروى سنگهاى ماه را آوردند و امروز مسلّم است كه\r\n\r\n\r\n","description":"","footnote":"\r\n( 1 ) جسمى از عوام زنده شدن مرده‌هاى تازه را قبول ندارند چون آن را مخالف عقايد اسلامى ميدانند ، چنانچه عدّه‌اى بوجود آوردن انسان را در رحم مصنوعى - كه هنوز تحقق نيافته - منافى عقايد دينى ميدانند ولى اينها پندار عوامانه است ، و خواننده متوجه شد كه موضوع اوّل براى اعتقاد معاد مفيد هم واقع شده است .\r\n","page_name":" 236 ","page_number":252},
  {"content":"\r\n\r\nاجرام آسمانى نه تقدّسى دارند و نه خصوصيّتى بلكه ماندن مواد زمين قابل خرق و التيام هستند ، و حتّى امروز بشر قادر شده بوسيلهء چند بمب هيدروژنى كرهء ماه را ويران و نابود كند و بكرهء مريخ آسيب شديدى برساند .\r\nاز ژرژگاموف در فصل دهم كتاب ( سرگذشت زمين ) چنين نقل شده :\r\n( خورشيد كه سوختش رو به تمام ميرود طبعا هرچند پيرتر شود داغتر و درخشانتر ميگردد ، و در اواخر ده ميليارد سال آينده تقريبا « 1 » صد برابر از اكنون درخشنده‌تر خواهد شد و در آن موقع سطح سيّارهء ما به حد حرارت آب جوش گرم خواهد شد و تمام آب اقيانوسها بخار ميگردد و جوّ زمين بقدرى گرم مىشود كه شايد بيشتر آن به فضاى بين سيّارات فرار كند .\r\nخورشيد پس ازين كوشش حداكثر مانند وضعى كه يك دونده در هنگام رسيدن به خط نهائى دارد وقتى از آخرين مقدار كيميا وى مولد حرارت محروم گرديد سرانجام بسوى مرگ خواهد گرائيد .\r\nانفجار خورشيد نه تنها زمين بلكه سائر سيّارات دور تر را نيز ذوب مىكند . . . )\r\nاز فلاماريون ستاره‌شناس معروف چنين نقل شده است :\r\n( پيدايش شكوه و جلال حيات در نتيجه تبعيّت منظومهء شمسى\r\n\r\n\r\n","description":"","footnote":"\r\n( 1 ) اين تحديد مجرد حدس است و حقيقت آن معلوم نيست .\r\n","page_name":" 237 ","page_number":253},
  {"content":"\r\n\r\nاز نيروى جاذبه‌ى عمومى و گريز از مركز است ، زيرا نيروى جاذبه عمومى همهء اجزاء اين جهان را از اتم گرفته تا ستاره بيك ديگر مربوط ساخته و سير و حركات آنها را بكمك نيروى گريز از مركز تحت كنترول و نظم درآورده و در نتيجه يك نظم جهانى در سراسر عالم برقرار ساخته است !\r\nولى خواه و ناخواه اين نظم بهم خواهد ريخت و مرگ ستارگان نيز فرا خواهد رسيد و اختران همچون دانه‌هاى غلطان گلوبند از هم پاشيده و پراكنده گشته پا بفرار خواهند گذاشت . )\r\nخوانندهء عزيز متوجه است كه نتيجهء زحمات فكرى دانشمندان چقدر بفرمايشات قرآن نزديك شده و نجوم‌شناسى بطور غير مستقيم بقيامت‌شناسى تبديل شده است .\r\nجهت دوم كه اجتماع اجزاء متفرّقه و پوسيده و خاك شده بدن است هرچند تا هنوز از نظر علمى مسلم نشده ولى تا حدود زيادى مشكلات آن بر طرف شده است .\r\nبعد از اثبات بقاء مادّه و اينكه مادّه فانى نميشود بلكه بمادّه ديگر يا به انرژى تبديل مىشود موضوع قيامت قدرى بدرك حسّى نزديك شد ، علم اسپراتزم - ارتباط با ارواح - و نظائر آن از قبيل مانيه تيزم و روشن‌بينى و تله‌پاتى و غيره مسألهء روح را تا يك اندازه روشن نموده‌اند .\r\n\r\n( 12 ) پس از بهشت و دوزخ\r\nبعد از اينكه بهشتىها در بهشت و دوزخىها در دوزخ مستقر\r\n\r\n","description":"","footnote":"","page_name":" 238 ","page_number":254},
  {"content":"\r\n\r\nشدند دوباره چه خواهد شد ؟\r\nاين سؤالى است خيلى جالب ، ولى جواب آن آنقدر واضح نيست\r\nبلى با توجه به خارج بودن خداوند از سلطه‌ى زمان ، تجديد خلقت و اعادهء كائنات خيلى قريب به نظر مىرسد ، چنانچه احتمال اينكه نظام كنونى ما هم پس از قيامت سابقى بوده باشد خيلى بعيد نيست .  ( كُلَّ يَوْمٍ هُوَ فِي شَأْنٍ ) \r\nدر بعضى از روايات نقل شده كه بعد از استقرار مردم در دوزخ و بهشت خداوند تجديد خلقت نموده موجودات ديگرى را مىآفريند كه او را پرستش ميكنند و قبل از آدم ابوالبشر يك ميليون آدم ديگر آمده و رفته‌اند ( و مانند ما زندگى و تناسل داشته‌اند )\r\nچون اين روايات به نظر من شرائط حجيّت را در اثبات اين مسأله نداشتند از نقل آنان خوددارى كردم و اگر كسى بخواهد متون آنها را مطالعه كند . بجزء ( 57 ) بحارالانوار مراجعه كند .\r\n\r\n( 13 ) آيا انسان روح دارد\r\nما اثبات قيامت را موقوف و مربوط باثبات روح ننموديم و متذكّر شديم انسان چه روحى داشته باشد و چه نه بقيامت بازگشت مينمايد ولى حالا شواهد اثبات روح را با كمال اقتصار اينجا مىآوريم تا دانسته شود كه انسان مركّب از روح و بدن است نه اينكه انسان تنها همين هيكل محسوس باشد\r\n( 1 ) خواب ديدن يكى از شواهد وجود روح است ما در موقع\r\n\r\n","description":"","footnote":"","page_name":" 239 ","page_number":255},
  {"content":"\r\n\r\nخواب حوادث متعددى را بخواب مىبينيم كه گاهى بعضى از خواب هاى ما مطابق واقع مىشود ، اصل خواب ديدن - تا چه رسد بمطابق بودن آن يا واقع از نظر فيزيك قابل اثبات نيست ده‌ها كتابى كه دانشمندان تاكنون نوشته‌اند نتوانسته‌اند آن را حل كنند ، و عجيبتر اينكه بعضى از دانشمندان نوشته‌اند كه زندگى بدون خواب ديدن ممكن نيست .\r\nشايد بهترين راهى كه بتوان خواب ديدن را با آن توجيه و تحليل كرد وجود روح باشد .\r\n( 2 ) اسپراتزم ، يا ارتباط با ارواح : اين علم الآن در تمام مراكز مهم علمى دنيا ( بشمول مراكز علمى مهم بعضى از كشورهاى بزرگ كمونيستى ! ) مورد توجه واقع شده و تا حدود زيادى مورد قبول واقع شده ، اين علم تا هر جائى كه صحت داشته باشد بهترين شايد گوياى وجود روح مىباشد ، در اوائل بعضى از دولتهاى بزرگ اين علم را دروغ و نيرنگ و فريب ميدانستند و يا اقلا به نظر شك و ترديد مىنگريستند ولى وقتى هيئتهاى علمى و سمى نتيجه مطالعات خود را اعلام داشتند علم مذكور مورد اعتبار و قبول واقع شد .\r\n( 3 ) سلولهاى مغزى 12 ميليارد است و قابليّت ادراك يك انسان تا يك ميليون ميليارد معلومات مىباشد و اين دو امر وجود روح را قطعى مىسازد و ما در اوائل اين كتاب نيز به اين دليل اشاره نموديم .\r\n\r\n","description":"","footnote":"","page_name":" 240 ","page_number":256},
  {"content":"\r\n\r\n( 4 ) ادراكات تصديقى ما بسيط است ، مثلا ما اذعان ميكنيم كه احمد مرده است ، محمود زنده است الآن شب است ، اين جا مسجد و يا كتابخانه است اين تصديق و اذعان بسيط و غير قابل تجزيه است هرچند متعلّق تصديق مركب از سه چيز است ( احمد - مرده - است ) وقتى كه ادراك بسيط و غير مجزى بود لابد مدرك و محلى كه ادراك به او قائم است نيز بسيط است زيرا محل ادراك اگر مركب باشد حتما خود ادراك نيز مركّب مىگردد و ازين جا ثابت مىشود كه مدرك و محل ادراك مجرّد است نه مادّى زيرا از خواص عمومى مادّه تركّب است .\r\n( 5 ) پسيكولوژى ، اين علم كه در اوائل خيال ميشد تابع قوانين عمومى فيزيك است در اثر تجارب آهسته آهسته حتى از فيزيولوژى نيز استقلال يافت و مسائل آن از قواعد عمومى فيزيك جدا شد ، مثلا وقتى ما در يك ساعت يك كيلومتر را طى كنيم بلكه از نظر فيزيك محال است كه در 5 ساعت 6 كيلو را طى كنيم بلكه براى طى كردن 6 - كيلو شش ساعت لازم است ، اگر براى طى كردن يك ميل مثلا سه ليتر بنزين لازم است ممكن نيست براى پيمودن ده ميل 25 ليتر كفايت كند ، ولى ما در مسائل پسيكولوژى مىبينيم مطلب طور ديگر است قصد و اراده پيمودن ده فرسخ با قصد پيمودن صد فرسخ هيچ فرقى ندارد قصد بخشش يك مليون افغانى با عزم بخشش يك افغانى هيچ تفاوتى ندارد قصد يك قصد است متعلق و مقصود آن هر چه باشد باشد بلى قصد يكى\r\n\r\n","description":"","footnote":"","page_name":" 241 ","page_number":257},
  {"content":"\r\n\r\nاز صفات و يا بتعبير بهتر يكى از افعال نفس است و لذا قوانين فيزيكى بر او منطبق نميشود .\r\n\r\nامامت و خلافت\r\nدر كتب كلامى و اعتقادى پس از بحث نبوت يا پس از بحث معاد « 1 » بحث امامت و خلافت را طرح ميكنند .\r\nخوانندهء عزير :\r\nمن از ذكر اين بحث ( با آنكه اوّلا قصد تفصيل آن را داشتم ) در روزهاى آخر تأليف اين رساله منصرف شدم زيرا اين بحث را به سه طريق ميتوان بيان داشت .\r\nيك طريق آن فقط جنبهء تاريخى داشته كه بجز تكرار يك موضوع تاريخى سودى ندارد .\r\nطريق دوم آن حيثيّت علمى و فلسفى داشت كه تقرير آن چه از نظر نگارنده و چه از بعضى انظار ديگر بىمانع و مزاحم نيست\r\nطريق سوم براى تجديد زندگى اسلامى مسلمانان عصر حاضر به درد مىخورد و خصوصا طبقهء جوان ديندار كه مسؤليّت تطبيق آن را با شرائط كنونى كشورهاى اسلامى دارند ، من خيلى مائل بودم اين\r\n\r\n\r\n","description":"","footnote":"\r\n( 1 ) اختلاف در مرتبهء بحث امامت و خلافت بواسطهء اختلاف علماء دو ماهيّت امامت و خلافت است و اينكه آيا مسألهء مذكور از اصول است يا از فروع طرفداران قول اوّل آن را پس از نبوت بيان ميكنند و جمعى از دسته دوم پس از بحث معاد .\r\n","page_name":" 242 ","page_number":258},
  {"content":"\r\n\r\nطريقه را تا جائى كه معلومات و تفكّر ناقص شخصى من اجازه ميداد براى جوانان روشن‌فكر مسلمان تشريح مينمودم و شايد بوسيلهء آراى دانشمندان جيّد تكميل مىشد و در معرض بهره‌بردارى قرار ميگرفت ، ولى تصور ميكنم - شايد هم در تصور خود اشتباه كرده باشم - كه هنوز هم بايد صبر كرد كه . . . .\r\nخداوندا تو مرا توفيق ده رساله‌ى مستقلى درين باره نوشته « 1 » و طبع و نشر نمايم و بفضل خودت اوضاع تيره فعلى ما مسلمانان را بعظمت و اتحاد و ترقى مبدّل فرما ، آمين رب العالمين .\r\nآغاز تاليف ثور 1352\r\nپايان تاليف اسد 1352\r\nقندهار محمد آصف محسنى\r\n\r\n\r\n","description":"","footnote":"\r\n( 1 ) تقريبا يك سال پس از تأليف اين كتاب خداوند توفيق تأليف چنين رساله‌اى را به من عنايت فرمود كه اسم آن ( در پناه اسلام ) است اميدوارم روزى طبع شود .\r\n","page_name":" 243 ","page_number":259},
  {"content":"\r\n\r\n\r\nفهرست مطالب كتاب\r\nصفحه / عنوان\r\nص 6 احكام سه‌گانه عقلى\r\nص 8 اتفاق همه بر بينيازى مبدء از علت\r\nص 9 امتياز فلسفه از علم\r\nص 12 اقسام ادراكات ما\r\nص 10 اعتبار احكام عقلى\r\nص 16 تجربه به تنهائى منبع معلومات ما نيست\r\n19 خاصيتهاى واجب الوجود\r\n20 قاعده ملازمه\r\n21 نفى تركيب مبدء عالم\r\n23 احتياج ممكن به سبب بطلان تصادف\r\n26 سبب احتياج و اشتباه ماركسيزم\r\n29 استمرار احتياج جهان\r\n31 مصاديق محالات\r\n33 تناقض محال است\r\n36 اشتباهات ديالك‌تيك در تناقض\r\n38 غلطكاريهاى ژژپلت سر\r\n42 تثليت ديالك‌تيكى غلط است\r\n43 امكان مادّه و مادّيات\r\n44 ماركسيزمى كه بشكور ما فرستاده‌اند\r\nص 46 دينداران ايده‌آليست نيستند\r\nص 47 دليلى بر وجود روح\r\nص 51 جنك ماترياليزم با مذهب\r\nصفحه / عنوان\r\nص 54 مذهب ضد ذلت است\r\n57 بطلان اصل دوم ديالك‌تيك\r\n61 اغراض اصلى ديالك‌تيك\r\nص 65 ابطال آخرين پايه‌هاى ديالك‌تيك\r\nص 66 مادّه خالق ميخواهد\r\n68 مادّه چيست\r\n72 معبود ماديين سقوط مىكند\r\nص 73 اتم وجود ندارد ماده مركب است\r\nص 77 ماده و حركت\r\n79 وجدان و ايمان به خدا\r\nص 82 دختر استالين چه ميگويد\r\nص 84 ساينس طالب خدا مىباشد\r\nص 85 بيالوژى و ايمان به خدا\r\nص 86 ترموديناميك و ايمان\r\nص 88 شيمى و ايمان به خدا\r\nص 90 فيزيولوژى و خداشناسى\r\nص 92 گياه‌شناسى و خداشناسى\r\nص 93 زمين‌شناسى و ايمان به خدا\r\nص 94 فيزيك و خدا\r\nص 96 براهين فلسفى بر وجود خدا\r\nص 97 دليل وجودى و نقد آن\r\nص 100 حددث جهان\r\nص 102 گفتار ماديين و جواب آنها\r\n\r\n","description":"","footnote":"","page_name":" 244 ","page_number":260},
  {"content":"\r\n\r\nصفحه / عنوان\r\n108 تأثير خدا در كائنات\r\nص 110 بحث صفات خداوند\r\nص 113 خداوند كامل مطلق است\r\nص 116 حكمت خدا و دلائل آن\r\nص 121 شرح دستگاه تنفس\r\nص 123 سنگهاى آسمانى\r\nص 124 تحديد نسل حيوان و نبات\r\nص 125 ستارگان\r\nص 126 فيزيولوژى انسانى\r\nص 128 منافع حركات زمين\r\nص 131 حل مشكله شرور\r\nص 133 علل بدبختيها\r\nص 138 مصالح عمومى اعم از مصالح فردى مىباشد\r\nص 141 قدرت و علم آفريدگار\r\nص 143 خدا فاعل مختار است\r\nص 145 تعيين مقدورات\r\nص 146 سائر صفات\r\nص 147 توحيد و اقسام آن\r\nص 150 جبر و اختيار\r\nص 155 امر بين امرين\r\nص 161 تجرد و نفى جسميت\r\nص 162 نفى تحيز و مكان\r\nص 164 نفى محل بودن حوادث\r\nص 165 خداوند ديدنى نيست\r\nص 167 سخنى درباره اختلافات مذهبى\r\nص 169 مباحث نبوت و شريعت\r\nصفحه / عنوان\r\nص 170 / احتياج آدمى بدين\r\nص 172 / بدبختيهاى جهان ما\r\nص 176 / باز هم نياز بحكومت دين\r\nص 182 / سخنى درباره معجزه\r\nص 183 / شروط نبوت\r\nص 184 / اثبات نبوت پيغمبر اسلام ( ص )\r\nص 190 / قرآن پيا سند نبوت و اسلام\r\nص 195 / خاتميت\r\n197 / معاد\r\n198 / معاد يعنى چه ؟\r\n201 / قيامت در قرآن\r\n202 / كيفيت حشر اجسام\r\n206 / نتيجه\r\n211 / شبهه آكل و ماكول و جواب آن\r\n212 / مكان دوزخ و بهشت\r\n215 / از قرآن چه استفاده مىشود\r\n216 / حل يك اشكال ديگر\r\n217 / قيامت براى عموم است يا براى خصوص زمينيها\r\n222 / ميزان و صراط و غيره\r\n227 / بهشت و دوزخ\r\n230 / مسقطات عقاب\r\n231 / برزخ\r\n233 / كمكهاى علوم تجربى بقيامت\r\n238 / پس از بهشت و دوزخ\r\n239 / دلائل وجود روح\r\n242 / امامت و خلافت\r\n\r\n","description":"","footnote":"","page_name":" 245 ","page_number":261},
  {"content":"\r\n\r\n\r\nاثار علمى مولف\r\nالف - مطبوعه\r\n1 - 3 صراط الحق ( سه جزء ) طبع دوم\r\n4 - عقايد اسلامى ( چاپ دوم )\r\n5 - اقتصاد معتدل\r\n6 - فوائد دين در زندگانى\r\n7 - فوائد رجاليه\r\n8 - متافزيك ( چاپ دوم ) ( كتاب حاضر )\r\n9 - 12 حدود الشريعه ( 4 جزء ) چاپ دوم\r\n13 - مقالات\r\n14 - اقتصاد سياسى\r\n15 - روابط انسان\r\n16 - دفاع و حركت\r\n17 - عقائد ، مسايل و اخلاق\r\n18 - بحيث فى علم الرجال\r\n19 - . - . .\r\n20 - . . .\r\n21 - اخلاق اسلامى\r\n22 - خود را بسازيم\r\n23 - قضاء و شهادة\r\n24 - تصويرى از حكومت اسلامى ( چاپ دوم )\r\n25 - قرآن با سند اسلام\r\n26 - توضيح مسائل جنگى ( چاپ چارم )\r\n27 - حل 66 سوال دينى\r\n28 - 29 جهاد اسلامى ( 2 جلد )\r\n30 - نظريات\r\n31 - شيعه و سنى چه فرقى دارند ( چاپ سوم )\r\n32 - فوائد دمشقيه\r\n33 - زن در شريعت اسلامى\r\n34 - مسائل پاراچنار\r\n35 - گوناگون ( جلد اول )\r\n36 - حوادث افغانستان\r\n37 - كتاب تسنيم\r\nب - آماده‌ى طبع\r\n1 - گوناگون ( جلد دوم )\r\n2 - ديدگاه‌ها و مواضع ما\r\n3 - 14 الجواهر المنتخبه فى الروايات المعتبره ( 12 جلد )\r\n15 - شرح كفاية الاصول\r\n16 - گفتگوى دو رفيق\r\n17 - آينده‌ى حوزه‌هاى علميه\r\n18 - در پناه دين\r\n19 - ديوان\r\n20 - ستاره‌ى اسلام\r\n21 - شرح كتاب الطهاره\r\n22 - شرح قصاص\r\n23 - شرح ديات و حدود\r\n24 - شرح كتاب صوم\r\n25 - شرح كتاب زكات\r\n26 - شرح چند كتاب فقهى\r\n27 - نظرى بر صحاح سته\r\n28 - كشكول\r\n29 - وظائف اعضاء بدن\r\n30 - خاطرات\r\n\r\n\r\n","description":"","footnote":"","page_name":" 246 ","page_number":262}
  ]