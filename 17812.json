[
  {"content":"\r\n\r\nعقايد اسلام\r\nدر قرآن كريم\r\nمؤلف\r\nعلامه سيد مرتضى عسكرى\r\nمترجم\r\nمحمدجواد كرمى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nويعلمهم الكتاب والحكمة\r\nعقايد اسلام\r\nدر قرآن كريم\r\nمؤلف : علامه سيد مرتضى عسكرى\r\nمترجم : محمدجواد كرمى\r\nناشر : مجمع علمى اسلامى\r\nطرح و اجرا : انتشارات منير\r\nنوبت چاپ : اول\r\nتيراژ : 5000 نسخه\r\nچاپ : شفق\r\nقيمت : 650 تومان\r\nشابك 3 - 28 - 5841 - 964\r\nISBN 964 - 5841 - 28 - 3\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nبسم الله الرحمن الرحيم\r\nهديه :\r\nبه اولين بانوئى كه به خدا و پيامبرش صلى الله عليه واله و سلم ايمان آورد و جان و مال خود را تا واپسين لحظه حيات در راه اسلام فدا داد .\r\nبه مادر عترت رسول صلى الله عليه واله و سلم و ذريه باقيه آن حضرت .\r\nبه مادر فاطمه زهرا سيده زنان عالميان عليها السلام .\r\nبه جده ام \" ام المؤمنين \" خديجه كبرى عليها السلام ، ثواب اين كتاب را هديه كرده و از خداى ذوالجلال خواهانم مسلمانان را از آن بهره مند نمايد ، انه سميع مجيب .\r\nمرتضى العكسرى\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nان هذا القرآن يهدى للتى هى اقوم و يبشر المؤمنين الذين يعلمون الصالحات ان لهم اجرا كبيرا .\r\nاين قرآن ، به راهى كه استوار ترين راههاست ، هدايت مىكند ؛ و به مؤمنانى كه اعمال شايسته انجام مى دهند ، بشارت مىدهد كه براى آنان پاداش بزرگى است .\r\nاسراء / 9\r\nقل امنا بالله و ما انزل علينا و ما انزل على ابراهيم و اسماعيل و اسحق و يعقوب والاسباط و ما اوتى موسى و عيسى والنبيون من ربهم لانفرق بين احد منهم و نحن له مسلمون * و من يبتغ غيرالاسلام دينا فلن يقبل منه وهو فى الاخره من الخاسرين *\r\nبگو : به خدا ايمان آورديم ، و به آنچه بر ما و بر ابراهيم و اسماعيل و اسحق و يعقوب و اسباط نازل گرديده ؛ و آنچه به موسى و عيسى و همه پيامبران از سوى پروردگارشان داده شده است ؛ ميان هيچ يك از آنان فرقى نمى گذاريم ؛ ما تسليم خدا هستيم .\r\nوهركس جز اسلام دينى را برگزيند ، از او پذيرفته نمى شود ؛ و او در آخرت از زيانكاران است .\r\nآل عمران / 84 و 85\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\n[ جلد اول 
  ]\r\n\r\nفهرست\r\nمقدمه 7\r\nميثاق 15\r\n1 و 2 - آيهء كريمهء  « أَ لَسْتُ بِرَبِّكُمْ »  و تلاش فكرى 17\r\n3 - تفسير آيه 19\r\n4 - انسان مجبور محيط و پدر و مادر نيست 19\r\nمباحث الوهيّت 31\r\nالف - آيا مخلوقات تصادفى پديد آمده‌اند 33\r\nب - إله و معناى آن 36\r\nج - معناى لا إله الا اللّه 39\r\nد - آيا خداوند دختر و پسر دارد ؟ 49\r\nانواع مخلوقات خدا در قرآن كريم 61\r\n1 - ملائكه 63\r\n2 - السموات و الارض و سماء الأرض 75\r\n3 - دواب ، جنبندگان 100\r\n4 - جن و شياطين 101\r\n5 - انسان 118\r\nشرح آيات و تفسير آن در روايات 136\r\nمباحث ربوبيت 147\r\n1 - ربّ 149\r\n\r\n","description":"","footnote":"","page_name":" 5 ","page_number":5},
  {"content":"\r\n\r\n2 - ربّ العالمين و انواع هدايت 152\r\n3 - انواع هدايت رب العالمين براى اصناف خلق 166\r\nدين و اسلام 187\r\nالف - دين 189\r\nب - اسلام و مسلمان 189\r\nج - مؤمن و منافق 190\r\nد - اسلام نامى براى همه شرايع 192\r\nه - تحريف شرايع گذشته و تحريف نام آنها 195\r\nو - اسلام با فطرت انسان سازگار است 202\r\nز - انسان و نفس امّاره بالسوء 208\r\nح - مشاركت جن و انس در شريعت اسلام 213\r\nمبلّغان الهى و معلّمان مردم 221\r\n1 - نبى ، رسول و وصى 223\r\n2 - بخشى از اخبار اوصيا در كتب عهدين 232\r\n3 - آيه و معجزه 236\r\nصفات مبلغين الهى ، عصمت از گناهان 247\r\n1 - ابليس بر جانشينان خدا در زمين سلطه‌اى ندارد 249\r\n2 و 3 - آثار عمل و جاودانگى آن و . . . 254\r\n4 - بستن روايات دروغين بر نبىّ خدا ، داود و . . . 258\r\n5 - آياتى كه در تأويل آنها اشتباه كرده‌اند 281\r\nتفسير برخى كلمات و مصطلحات 284\r\nتأويل آيات در روايات امامان اهل بيت 292\r\nمبارزات انبيا 299\r\nمبارزات انبيا درباره ربوبيت 301\r\n\r\n","description":"","footnote":"","page_name":" 6 ","page_number":6},
  {"content":"\r\n\r\n\r\nمقدمه\r\nبسم اللّه الرّحمن الرّحيم الحمد للّه ربّ العالمين و الصلاة و السلام على محمّد و آله الطاهرين و السلام على اصحابه المنتجبين\r\nبا استعانت از خداوند متعال ، براى رسيدن به اهداف ذيل ، به تأليف اين كتاب اقدام نمودم :\r\nالف - از آنجا كه ديدم مكاتب گوناگون بشرى با قرآن كريم مخالفت دارند ، و قانون‌گذاران نظام اجتماعى ، قوانين جامعه را بر اساس چنين ديدگاهى ، در ستيز با احكام قرآنى ، بنا مىنهند ، و اين بنيان بىريشه نسل به نسل مورد اعتماد و استناد و دست‌مايه آيندگان مىگردد ، و اين امر ، برخى علماى مسلمان را بر آن داشته تا به پا خيزند و با توجيهات گوناگون ، بيان خداوند در قرآن كريم در پيدايش خلقت را كه زير بناى وحى در تشريع قوانين اسلام است ، با ديدگاه مادّى مخلوقين ، يكسان و يكسو جلوه دهند ، و اين تلاشها ، به نابودى بينش صحيح از بيان قرآن كريم درباره پيدايش خلقت و رابطه آن با خداى خالق و پروردگار قانونگذار انجاميد ؛ اينها همه را كه ديدم ، به تدوين مباحث اين كتاب همت گماشتم ، و با تلاشى متواضعانه به استنباط برخى از فرموده‌هاى قرآن كريم درباره خداى خالق پرورشگر قانونگذار و اسماى حسناى او مبادرت كردم ، و درباره چگونگى خلقت و ارتباط آن با خالق از به دو پيدايش تا روز قيامت - به بيان قرآن مراجعه كردم ، و بدون آنكه از مسير اين بيان ، به چيزى از گفتار\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nآدميان منحرف گردم ، به تحقيق و پژوهش پرداختم . حال اگر در اين تلاش متواضعانه‌ام توفيق يافتم خداى را شپاس‌گزارم . و سپاس و شكر او راست كه اين نعمت را ارزانيم داشت . و اگر در پاره‌اى از موارد لغزيدم آن را ، از كوتاهى و قصور خويش مىدانم و از خداى متعال و فضل و كرمش درخواست عفو و گذشت مىنمايم .\r\nب - پس از آنكه در جلد دوم كتاب ( قرآن كريم و روايات دو مكتب ) برخى روايات مكتب خلفا را مردود دانستم - رواياتى كه به پيامبر خدا نسبت داده و گفته‌اند : آن حضرت جا به جائى نامهاى خدا در قرآن كريم را اجازه فرموده‌اند - به اين نتيجه رسيدم كه اين مبحث چنان كه شايد نيازمند بررسى ويژه‌اى است تا ، با مقايسه و تطبيق بين موارد استعمال دو نام از نامهاى خدا در قرآن كريم و شرح و تفصيل آن ، حق مطلب ادا گردد . در بررسى پيرامون دو نام ( إله ) و ( ربّ ) كه در اين كتاب انجام گرفته ، نادرستى نسبت اين روايات به رسول خدا صلّى اللّه عليه و آله سلّم و صحابه اثبات ، و دور بودن چنين نسبتها از حق و صواب مبرهن و آشكار گرديده است .\r\nج - پس از آنكه تنظيم كتابهاى درسى حوزوى را در « مجمع علمى اسلامى » به پايان برديم ، و كتابى متناسب با نياز امروز جامعه ، در بررسى عقايد اسلامى نيافتيم ، با يارى خدا ، به تقديم دروس اين كتاب همت گماشتيم . بدان اميد كه اين كمبود را به اذن خداى متعال جبران نمايد .\r\nد - پس از تشكيل و استوارى نظام جمهورى اسلامى ، چون ديدم همه چشمها متوجه اسلام و شناخت آن شده ، و از سرزمين‌هاى دور و نزديك ، در پى درك و فهم اسلام و دريافت آن هستند ، قبل از آن نيز ، هجرت گروههاى مسلمان به كشورهاى غربى و قطع رابطه آنان با منابع اسلامى كشورشان را كه ديده بودم ، بر خود واجب دانستم ، دوره‌هائى از كتب آموزشى اسلامى را ، در رده‌هاى مختلف فكرى تهيه و ارائه نمائيم ، براى اين كار ، به يارى خدا ، برنامه ويژه‌اى ترتيب داده و سلسله درسهاى « نقش ائمه در احياى دين » را تدوين كرديم كه بخش اول آن به نام « اصطلاحات اسلامى » مقدمه اين كتاب قرار گرفته است .\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nه - در همين كتاب ، وقتى براى بررسى عقايد اسلام ، به ژرفاى عميق قرآن كريم نزديك شدم ديدم : قرآن عظيم عقايد اسلام را چنان ساده و روان عرضه مىكند كه ، هر كس زبان عرب را بداند و به سن بلوغ و رشد عقلى رسيده و مخاطب فرموده ( يا ايّها الناس ) باشد ، كلام خدا را پس از اين خطاب ، به خوبى درك مىكند .\r\nولى افسوس كه ، دانشمندان در تفسير قرآن ، به فلسفه فيلسوفان و عرفان صوفيان و كلام متكلمان و روايات اسرائيلى ، و ديگر روايات بررسى نشده منسوب به رسول خدا صلّى اللّه عليه و آله و سلّم ، اعتماد كرده ، و آيات قرآن كريم را به كمك آنها ، تأويل و تفسير نموده‌اند . و با اين كار ، از « عقايد اسلام » طلسم و معمّا و چيستانهائى ساخته‌اند كه غير از دانايان به روش علمى علما ، در فنون بلاغت و منطق و كلام و فلسفه ، و مانند آنها ، هيچ‌كس را ياراى فهم آن نيست . اين روشها باعث گرديد تا مسلمانان به تفرقه گرايند ، و به گروههاى معتزله و اشاعره و مرجئه و . . . تقسيم گردند .\r\nدر اين بررسيها ، همچنين ، عقايد اسلام را سلسله‌اى به هم پيوسته يافتم كه برخى از آن ، راهگشاى برخى ديگر است ، و در مجموع ، پيكره واحد و منسجمى را ماند كه هر بخش آن ، بخش ديگر را تكميل مىكند . و چون دانشمندان در تأليفات خود ، برخى از بخشها را جداى از هم مىآورند ، حكمت عقايد اسلام ، از پژوهندگانش مستور مىماند .\r\nبا توجه به آنچه آورديم ، اصول و مبانى بحثها - در اين كتاب - چنين است :\r\nالف - روش بررسى اصول عقايد اسلامى - در اين كتاب - برگرفته از آيات روشن قرآن كريم است . خداى متعال قرآن را به زبان عربى فرستاده ، و فرموده :\r\n 1 - إِنَّا أَنْزَلْناهُ قُرْآناً عَرَبِيًّا لَعَلَّكُمْ تَعْقِلُونَ . \r\nما آن را قرآنى به زبان عربى فرستاديم باشد كه شما انديشه كنيد . « 1 »\r\n   نَزَلَ بِهِ الرُّوحُ الْأَمِينُ * عَلى قَلْبِكَ لِتَكُونَ مِنَ الْمُنْذِرِينَ * بِلِسانٍ عَرَبِيٍّ   \r\n\r\n\r\n","description":"","footnote":"\r\n( 1 ) - يوسف / 2\r\n","page_name":" 9 ","page_number":9},
  {"content":"\r\n\r\n مُبِينٍ * \r\nروح الأمين آن را بر قلب تو وارد كرد تا از بيم‌دهندگان باشى ، به زبان عربى روشن . « 1 »\r\nچون مقصود خداوند از « زبان عربى روشن » ، زبان عصر نزول قرآن است ، به خاطر دور شدنمان از كاربرد زبان عرب عصر نزول ، در مواردى از تفسير آيات ، به كتابهاى لغت عرب مراجعه شده است .\r\nبراى شناخت بهتر تفسير آيات ، به روايات سيره و حديث ، كه در ديگر تأليفاتم بررسى شده ، مراجعه نمودم . تعداد كمى از آنها را نيز ، در اين مبحث بررسى كرده‌ام . از اين رو ، در مباحث كتاب ، به سه گونه از انواع تفسير قرآن كريم ، اعتماد شده است :\r\n1 - تفسير روائى : تفسير آيات به وسيله روايات ، مانند آنچه سيوطى در تفسير ( الدر المنثور ) و بحرانى در تفسير ( البرهان ) خود آورده‌اند ، جز آنكه من ، تنها به رواياتى كه صحّتش را پذيرفته‌ام اعتماد كرده‌ام ، در حالى كه سيوطى هر روايتى را كه به دستش رسيده ، در تفسير خود ، آورده است ، آنگونه كه برخى از روايات منقوله ، برخى ديگر را نقض مىكند ، بدين سبب پاره‌اى از رواياتش را ، در اين كتاب ، نقد و بررسى كرده‌ام .\r\nدر مراجعه به كتابهاى حديث ، احاديث مورد اعتمادم را از همه كتب معتبر مسلمانان ، اعم از صحاح و مسانيد و سنن و غيره ، برگرفتم و به اخذ حديث از مكتب خاصى بسنده نكردم . گاهى نيز ، به بررسى تطبيقى و مقارن بين حديثى با حديث ديگر پرداخته ، و ديدگاهى را كه بر يكى از دو حديث اعتماد كرده با رأى ديگر مقايسه ، و با اشاره به صاحب رأى ، برداشت خود را با آوردن دليل ، تقويت و اثبات كرده‌ام .\r\nدر فهم و درايت حديث ، روش بزرگان حديث تا سدهء ششم هجرى را برگزيدم . اين روش در مبحث : ( امامان اهل بيت براى شناخت حديث ميزانها نهاده‌اند ) در جلد سوم « معالم المدرستين « 2 » » آمده است .\r\n\r\n\r\n","description":"","footnote":"\r\n( 1 ) - شعراء / 195 - 193\r\n( 2 ) - جلد اول اين كتاب به نام : فرهنگ دو مكتب در اسلام ، ترجمه و چاپ شده است .\r\n","page_name":" 10 ","page_number":10},
  {"content":"\r\n\r\n2 - تفسير لغوى : تفسير آيات با اشاره به معناى واژه‌ها و اصطلاحات ، بدان گونه كه سيوطى در رواياتش از ابن عباس و غير او آورده است ، و چون دانشمندان لغوى گاهى با آوردن معناى حقيقى و مجازى كلمه ، بحث را به درازا مىكشند ، از اين روش دورى گزيدم و آن معنائى را آوردم كه با سياق آيه سازگار است .\r\n3 - تفسير موضوعى : تفسير آيات يك موضوع در كنار هم ، مانند آنچه فقها در تفسيرشان از آيات احكام آورده‌اند .\r\nهر سه روش تفسيرى مذكور ، همان روش درستى است كه از امامان اهل بيت عليهم السّلام روايت شده است .\r\nچون اكثر آيات قرآن مجيد ، بيش از يك مقصود را در خود دارد ، از الفاظ آيات ، فقط آن بخشى را كه ويژه و مربوط به بحث مىشود ، آورده و غير آن را ترك كردم تا جمع‌بندى مطالب براى دانشجويان آسان گردد . بدين سبب گاهى يك آيه ، چندين بار در مباحث پيوسته ، به تناسب معانى آن با موضوعات بحثها تكرار مىشود . همچنين گاهى معناى يك لفظ قرآنى ، به دليل فاصله موضوعات و امكان فراموشى ، يا تغيير معنى در محل جديد با موضع قبلى ، تكرار مىگردد .\r\nدر استفاده از روايات نيز ، گاهى علاوه بر رواياتى كه در تفسير و توضيح آيات آمده ، به رواياتى هم كه دربردارنده شرح و بيان بخشى از جوانب بحث مىباشد ، مراجعه شده ، زيرا ، جمع‌بندى و فراگيرى همه اطراف بحث ، چنين ضرورتى را ايجاب مىكرده است .\r\nدر برخى از مباحث ، به آنچه در تورات و انجيل ، در تأييد و تصديق ديدگاه ما آمده ، به ويژه در موارد ذيل ، استشهاد شده است :\r\nالف - داستان پيامبران ؛ زيرا قديم‌ترين نصّ تاريخى از سيره پيامبران قبل از نبىّ خاتم صلّى اللّه عليه و آله و سلّم در تورات و انجيل است ، و خداى متعال در قرآن كريم به آنچه در تورات ، درباره تحريم اسرائيل بر خود ، آمده ، استشهاد كرده و فرموده :\r\n كُلُّ الطَّعامِ كانَ حِلًّا لِبَنِي إِسْرائِيلَ إِلَّا ما حَرَّمَ إِسْرائِيلُ عَلى نَفْسِهِ مِنْ قَبْلِ أَنْ تُنَزَّلَ التَّوْراةُ قُلْ فَأْتُوا بِالتَّوْراةِ فَاتْلُوها إِنْ كُنْتُمْ صادِقِينَ * \r\n\r\n","description":"","footnote":"","page_name":" 11 ","page_number":11},
  {"content":"\r\n\r\nهمه خوردنيها بر بنى اسرائيل روا بود ، جز آنچه اسرائيل ( - يعقوب ) پيش از آمدن تورات بر خود حرام كرد . بگو : تورات را بياوريد و بخوانيد اگر راست مىگوئيد . « 1 »\r\nبديهى است از داستانهاى اين دو كتاب ، آنچه كه دربردارنده نسبتهاى ناروا به خداى ذو الجلال و رسولان و انبياى او باشد - و ساحت قدس ربوبى و انبياى گراميش پاك و منزه از آنند - و نيز مطالب مخالف علم و عقل آنها ، رها شده است .\r\nب - آنچه از مژده و بشارات درباره بعثت خاتم انبياء صلّى اللّه عليه و آله و سلم ، در اين دو كتاب آمده ، چنان كه قرآن كريم ، به بشارت عيسى عليه السّلام استشهاد كرده ، و فرموده :\r\n وَ إِذْ قالَ عِيسَى ابْنُ مَرْيَمَ يا بَنِي إِسْرائِيلَ إِنِّي رَسُولُ اللَّهِ إِلَيْكُمْ مُصَدِّقاً لِما بَيْنَ يَدَيَّ مِنَ التَّوْراةِ وَ مُبَشِّراً بِرَسُولٍ يَأْتِي مِنْ بَعْدِي اسْمُهُ أَحْمَدُ . . . \r\nو آنگاه كه عيسى بن مريم گفت : اى بنى اسرائيل ! من فرستاده خدا به سوى شمايم ، و با آمدنم پيش‌گوئيهاى تورات درباره خودم را اثبات كرده و آمدن پيامبرى به نام احمد را ، پس از خود ، مژده مىدهم . . . « 2 »\r\nدر ذكر مطالب ، تا حد امكان ، از آوردن اصطلاحات علمى دورى جسته ، و تعبيرات علمى با عباراتى در خور فهم خواننده عادى ، آمده است .\r\nدر آوردن ديدگاهها و نظرات ، در موضوع بحث ، به ذكر ديدگاه انتخابى خود با دليل آن ، بسنده كردم . گاهى نيز ، رأيى را برگزيدم كه از ديدگاه دانشمندان گذشته بر كنار است . دليل اين گزينش را ، به اذن خداى متعال ، عرضه مىدارم .\r\nخلاصه آنكه ، سلسله عقايد اسلام در اين كتاب را ، همانگونه كه در قرآن كريم يافته‌ام ، ترتيب دادم . مجموعه‌اى هماهنگ و همگون كه ، هر بخشى بخش ديگر را تكميل كرده ، و مبحث پيشين راهگشاى موضوع بحث آينده مىگردد . و با اين اسلوب است كه عقايد اسلام و حكمت آن دانسته مىشود . بدين سبب جمع‌بندى و فراگيرى بحث متأخر پيش از جمع‌بندى\r\n\r\n\r\n","description":"","footnote":"\r\n( 1 ) - آل عمران / 93\r\n( 2 ) - صف / 6\r\n","page_name":" 12 ","page_number":12},
  {"content":"\r\n\r\nو فراگيرى مطالب آمده در مباحث پيشين ، امكان‌پذير نيست . اين مطلب از « نمودار مباحث » آينده دانسته مىشود :\r\nنمودار مباحث 1 - عهد و ميثاق :  « أَ لَسْتُ بِرَبِّكُمْ » \r\n2 - مباحث الوهيت :\r\nالف - آيا مخلوقات تصادفى پديد آمده‌اند ؟\r\nب - معناى « إله » .\r\nج - معناى « لا إله الا اللّه » .\r\nد - آيا خدا دختر و پسر دارد ؟\r\n3 - انواع مخلوقات خدا در قرآن كريم :\r\nالف - فرشتگان .\r\nب - سماوات و ارض و سماء ارض .\r\nج - دوابّ .\r\nد - جنّ و شياطين .\r\nه - انسان .\r\n4 - مباحث ربوبيت :\r\nالف - « ربّ » .\r\nب - معناى « ربّ العالمين » .\r\nج - انواع هدايت ربّ العالمين براى اصناف مخلوقات :\r\nنخست - تعليم بىواسطه فرشتگان .\r\nدوم - هدايت تسخيرى موجودات بىجان .\r\nسوم - هدايت غريزى حيوانات .\r\nچهارم - هدايت جن و انس به وسيله انبيا از طريق وحى .\r\n5 - دين و اسلام .\r\n\r\n","description":"","footnote":"","page_name":" 13 ","page_number":13},
  {"content":"\r\n\r\n6 - رسولان خدا ، معلمان مردم :\r\nاز آدم عليه السّلام تا اجداد پيامبر اكرم صلّى اللّه عليه و آله و سلم از نسل اسماعيل عليه السّلام .\r\n7 - صفات رسولان خدا .\r\n8 - مبارزات پيامبران خدا با امت‌هاى خود درباره ربوبيّت ربّ العالمين ( قانون‌گذارى خدا ) و تشريع اسلام .\r\nاز خداى قادر متعال خواهانم اين كتاب را براى كسانى كه در پى دريافت عقايد اسلام از قرآن كريم‌اند ، ياورى همراه و راهگشا ، و براى آنان كه در پى رهائى از تفرقه و رسيدن به وحدت كلمه در زير لواى قرآن مجيدند ، وسيله‌اى آرام‌بخش و راهنما گرداند ، كه خود فرموده است :\r\nاى مردم ! برهانى از پروردگارتان براى شما آمد ، و نورى آشكارا به سوى شما فرستاديم . پس آنان كه به خدا ايمان آورند و به او توسل جويند خداوند آنان را در رحمت و بخشش خود وارد ساخته و به صراط مستقيم هدايت مىكند . « 1 »\r\nو آخرين سخن ما اينكه ، ستايش ويژه پروردگار عالميان است .\r\nمؤلف\r\n\r\n\r\n","description":"","footnote":"\r\n( 1 ) - نساء / 175 - 174\r\n","page_name":" 14 ","page_number":14},
  {"content":"\r\n\r\n\r\n1 ميثاق\r\nعهد و ميثاق پروردگار با بنى آدم الف - آيه كريمه :  ( أَ لَسْتُ بِرَبِّكُمْ )  آيا من پروردگار شما نيستم ؟\r\nب - تلاش معده و ذهن آدمى در پى طعام و معرفت .\r\nج - تفسير آيه كريمه :  « أَ لَسْتُ بِرَبِّكُمْ »  .\r\nد - انسان مجبور محيط و پدر و مادر نيست .\r\n\r\n","description":"","footnote":"","page_name":" 15 ","page_number":15},
  {"content":"\r\n . \r\n","description":"","footnote":"","page_name":" 16 ","page_number":16},
  {"content":"\r\n\r\n\r\n1 و 2 - آيهء كريمهء « أَ لَسْتُ بِرَبِّكُمْ » و تلاش فكرى\r\nخداى سبحان بنابر آنچه در قرآن كريم آمده ، از ذريه و نسل آدم پيمان گرفته است ، چنان كه در سوره اعراف فرموده :\r\n  وَ إِذْ أَخَذَ رَبُّكَ مِنْ بَنِي آدَمَ مِنْ ظُهُورِهِمْ ذُرِّيَّتَهُمْ وَ أَشْهَدَهُمْ عَلى أَنْفُسِهِمْ أَ لَسْتُ بِرَبِّكُمْ قالُوا بَلى شَهِدْنا أَنْ تَقُولُوا يَوْمَ الْقِيامَةِ إِنَّا كُنَّا عَنْ هذا غافِلِينَ * أَوْ تَقُولُوا إِنَّما أَشْرَكَ آباؤُنا مِنْ قَبْلُ وَ كُنَّا ذُرِّيَّةً مِنْ بَعْدِهِمْ أَ فَتُهْلِكُنا بِما فَعَلَ الْمُبْطِلُونَ *  \r\nآنگاه كه پروردگارت از فرزندان آدم ، ذريّه و نسلشان را بيرون كشيد ، و آنان را گواه خودشان گرفت و فرمود : آيا من پروردگار شما نيستم ؟ گفتند : آرى ، گواهى مىدهيم . اين براى آن بود كه در روز قيامت نگوئيد ما از اين مسأله ناآگاه بوديم ، يا نگوئيد پدران ما مشرك شدند و ما نسل بعدى آنانيم ، آيا ما را به خاطر آنان هلاك مىكنى « 1 » ؟ !\r\nبراى تفسير و شرح اين دو آيه به مقدمه زير نيازمنديم :\r\nهنگامى كه نوزاد از رحم مادر جدا شده ، و بند نافش كه وسيله دريافت غذاى او بوده ، بريده مىشود ، غريزه گرسنگى او را به تلاش در پى غذا وامىدارد ، پس ، مىگريد و جيغ مىكشد و دست و پا مىزند و آرام نمىگيرد تا پستان مادر را بگيرد و شير را بمكد و از\r\n\r\n\r\n","description":"","footnote":"\r\n( 1 ) - اعراف / 173 - 172 .\r\n","page_name":" 17 ","page_number":17},
  {"content":"\r\n\r\nمجراى دهان به معده برساند . اين غريزه در آدمى هميشگى است ، و او را در طول زندگى ، براى يافتن غذا ، به تلاش و تحرك وامىدارد .\r\nدر اين غريزه كه ما آن را ، تلاش معده در يافتن غذا ، مىناميم ، همه حيوانات با انسان برابرند ، و اين ، اولين غريزه‌اى است كه انسان را به سوى كار و تلاش در زندگى مىراند .\r\nپس از آنكه نوزاد بزرگ و بزرگتر و چندساله مىشود ، غريزه دومى به تدريج در او رشد كرده و در اوان كودكى و ابتداى نوجوانى ظاهر مىگردد ، و نيروى مغزىاش را براى دريافت غذاى روحى ، به تلاش و تكاپو وامىدارد . در اين حال ، هر چه در اطراف خود مىبيند توجهش را جلب كرده ، و او را به سؤال از پدر و مادر و اطرافيان مىكشاند تا علت وجود هر پديده‌اى را بپرسد . براى نمونه ، هنگامى كه خورشيد را در حال غروب مىبيند از ايشان مىپرسد : خورشيد شبها به كجا مىرود ؟ يا وقتى چشمه آبى را در كوهساران در حال جوشش و جريان مىبيند ، مىپرسد : اين آبها از كجا مىآيند ؟ يا گاهى كه ابرها را در آسمان روان مىبيند ، مىپرسد : اين ابرها به كجا مىروند ؟ و . . .\r\nبدين گونه آگاهىاش از موجودات را گسترش مىدهد ، و با سؤال‌هايى كه از علت و سبب پديده‌ها و حركات آنها از پدر و مادر يا افراد بزرگتر از خود مىكند ، نياز غريزى دوم خود را تأمين مىنمايد . پس اين غريزه نيز ، انسان را به تلاش براى اشباع اين گونه گرسنگى وامىدارد . و اين در حقيقت همان تلاش و كوشش عقل بشر در راه شناخت و درك معرفت است . او با كاوشگرى و بررسى ، در پى دستيابى و فهم اسباب و علل وجود پديده‌هاست ، اين شيوه برخورد با حوادث و پديده‌ها ، در طول عمر آدمى ، با اين غريزه گسترش مىيابد ، و او را به كاوش و بررسى در علت پيدايش موجودات كشانده ، و در پى يافتن سبب حركت و ايستائى موجودات روان مىكند . و اين تنها راه معرفت‌شناسى و كسب همه دانشهاى بشرى است .\r\nبحث و بررسى و كاوشگرى انسان در يافتن علت پديده‌ها ، در نهايت او را به شناخت پديدآورنده آنها ، يعنى خداى خالق ، مىرساند . و تحقيق و پژوهش او در يافتن علت حركت و ايستائى موجودات ، او را به بنيانگذار نظم و نظام در زندگى فردى و جمعى\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nمخلوقات ، رهنمون مىگردد .\r\nبراى نمونه ، گردش ماه به دور زمين ، و زمين به دور خورشيد ، يا حركت الكترون در درون اتم به دور هسته خود ، و حركت گلبولهاى سرخ و سفيد در خون ، و ديگر نمونه‌هاى آشكار نظم و نظام ، در حركت و سكون موجودات - كه نه به شمار آيد و نه قابل احصا باشد - اينها همه ، انسان را در چنين كاوشى به اين نتيجه مىرساند كه : پديده‌ها و موجودات آسمان و زمين ، و هر چه ميان آن دو است ، پروردگار قانونگذار و نظم‌آفرينى دارند كه زندگى هر يك از آنها را برنامه‌ريزى و تنظيم فرموده است . و اين همان معناى سخن خداى متعال در آيه كريمه سوره اعراف است كه مىفرمايد :  وَ إِذْ أَخَذَ رَبُّكَ . . . \r\n\r\n3 - تفسير آيه\r\n وَ إِذْ أَخَذَ رَبُّكَ مِنْ بَنِي آدَمَ مِنْ ظُهُورِهِمْ ذُرِّيَّتَهُمْ  يعنى هنگامى كه خداوند از هر يك از افراد بنى آدم ، ذريّه و نسل او را بيرون آورد ، و نسل هر پدرى از پشت او جدا و خارج شد .  أَشْهَدَهُمْ عَلى أَنْفُسِهِمْ  هر يك از آنان را بر خودش گواه گرفت و از راه فطرت كنجكاو و جستجوگرى كه به او بخشيده بود تا از سبب پديد آمدن پديده‌ها و حركت و سكون موجودات جويا شود ، از ايشان پرسيد : آيا من پروردگار شما نيستم ؟ و چون همه آنان با عقل فطرى خود ، دريافته بودند كه هر مخلوقى را خالقى است و هر نظمى را ناظمى ، فرياد بلى و آرى سر دادند . اين همان غريزه فطرى است كه انسان را از ديگر مخلوقات ممتاز كرده و بشر به وسيلهء آن به نتيجه‌گيرى و جمع‌بندى پرداخته ، و آنچه را كه ديگر مخلوقات توان درك و دريافتش را ندارند ، فرا مىگيرد . شرح و بيان آن ، به يارى خدا ، در تفسير آيه كريمه :  وَ عَلَّمَ آدَمَ الْأَسْماءَ كُلَّها  مىآيد .\r\n\r\n4 - انسان مجبور محيط و پدر و مادر نيست\r\nگفتيم : خداوند رحمن به وسيله همان غريزه‌اى كه سرشت آدميان را بر آن بنا نهاده ، آنان را گواه خودشان گرفت و پرسيد : آيا من پروردگارتان نيستم ؟ آنان هم به زبان فطرت پاسخ\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nدادند : آرى گواهى مىدهيم ، پروردگار ما توئى . اين همان معناى حديث روايت شده از پيامبر است كه فرموده :\r\nكل مولود يولد على الفطرة حتى يكون ابواه يهوّدانه و ينصّرانه . « 1 » و يمجّسانه . « 2 »\r\nهر نوزادى بر پايه فطرت [ عقل پژوهشگر 
  ] به دنيا مىآيد تا آنگاه كه پدر و مادر ، او را منحرف و تابع خود ، يعنى يهودى و نصرانى و مجوسى كنند .\r\nيعنى ، هر انسانى بر فطرت شناخت ربوبيّت ، با استنتاج عقلى ، به دنيا مىآيد - شرح آن بيايد - و اين پدر و مادرند كه او را از فطرت سليمش منحرف كرده ، و به دين يهود يا نصارى يا مجوس - كه از دين فطرت روى گردان شده ، و آيين خداى عزيز را تحريف كرده‌اند - در مىآورند . شرح آن مىآيد .\r\nاما اينكه خداوند آنان را ، تنها بر ايمان به « ربوبيّت » خويش گواه گرفت ، و از گواهى بر « الوهيّت » و ايمان به آن ، چيزى نپرسيد ، از آن روست كه ايمان به « ربوبيّت » و قانون‌گذارى خدا در نظام زندگى مخلوقات ، مستلزم ايمان به « الوهيّت » و خالق آنان است ، در حالى كه عكس آن صادق نيست . بيان و توضيح آن در تفسير آيه كريمه :  الَّذِي خَلَقَ فَسَوَّى  مىآيد .\r\nآرى ، خداى متعال آنان را بر خودشان گواه گرفت تا روز قيامت نگويند : ما از اين موضوع غافل بوديم ، متوجه ربوبيّت و پروردگارى تو نبوديم ! برهان و دليلى براى ما نياوردى ، عقول ما را هم كه به كمال نرساندى تا اين « ربوبيّت » را دريابيم ! يا نگويند :  إِنَّما أَشْرَكَ آباؤُنا مِنْ قَبْلُ وَ كُنَّا ذُرِّيَّةً مِنْ بَعْدِهِمْ  پدران پيشين ما مشرك شدند ، و ما نسل بعدى آنان بوديم .\r\nيعنى : پدران ما پيش از ما ، بر شرك به « الوهيت » و كفر به « ربوبيت » پرورده شدند ، و ما\r\n\r\n\r\n","description":"","footnote":"\r\n( 1 ) - سفينة البحار ماده فطرت .\r\n( 2 ) - صحيح مسلم كتاب قدر ، باب معنى كل مولود . . . و صحيح بخارى كتاب جنائز و كتاب تفسير و كتاب قدر ، سنن ابى داود ، كتاب سنت . سنن ترمذى كتاب قدر . موطّا مالك كتاب جنائز و مسند احمد جلد 2 ، ص 233 و 253 و . . .\r\n","page_name":" 20 ","page_number":20},
  {"content":"\r\n\r\nدر حالى به دنيا آمديم كه چيزى را درك نمىكرديم ، و آنان بودند كه ما را به سوى مرام خودشان جهت دادند ، ما هم در اثر تربيت ايشان ، آنگونه كه مىخواستند ، پرورش يافتيم ، پس گناه ، گناه آنان است ؛ و آثار و تبعات آن هم بر ايشان !  أَ فَتُهْلِكُنا بِما فَعَلَ الْمُبْطِلُونَ  آيا ما را به خاطر چيزى كه پدران و مادران سبب آن بوده‌اند ، كيفر مىدهى ؟ !\r\nاين همان چيزى است كه امروزه آن را ، « جبر محيط و اثر آن بر انسان ، به ويژه بر كودكان » ، مىنامند . خداى سبحان مىفرمايد : شما را چنين سخنى نشايد گفت ، زيرا ، ما شما را به غريزه كاوشگرى و علت يا بىمجهز كرده‌ايم . همان گونه كه نسلهاى بعدى هميشه چيزهائى را كشف كرده و مىكنند كه گذشتگان از آن بىخبر بودند ، و آنها را شديدا انكار و دست نيافتنى مىدانستند ، مانند : قوّه بخار ، نيروى الكتريسيته و برق ، سرعت نور ، گردش ستارگان به دور يكديگر و ديگر كشفياتى كه شمارش و احصاى آنها ناشدنى است .\r\nدر همه اين موارد ، بشر با عقل فطرى علت‌ياب خود امكان آن را يافته تا پندار و گفتار گذشتگان را باطل ، عقايد آنان را پوچ ، و كشف جديد خود را به اثبات برساند .\r\nآرى ، خداى متعال به ما اين چنين پاسخ مىدهد : به واسطه آنكه شما را با غريزه و حسّ كنجكاوى از علتها آفريديم ، و عقل مميّز و جداكننده حق و باطل و شناساى درست و نادرست عطا نموديم ، حجت را بر شما تمام كرديم ، پس شما را نسزد كه بگوئيد :\r\n« ما اين را نمىدانستيم و از آن غافل بوديم » ، يا بگوئيد : « پدران و مادران ما مشرك بودند ، و ما از آنان پيروى كرديم ، و محيط زندگى بر ما اثر گذاشت » .\r\nخداوند ، براى ردّ اين پندار ، و اثبات اينكه انسان مىتواند با محيطى كه در آن پرورش يافته و زندگى مىكند ، به مخالفت برخيزد ، در قرآن كريم نمونه و مثال آورده و فرموده :\r\n   ضَرَبَ اللَّهُ مَثَلًا لِلَّذِينَ كَفَرُوا امْرَأَتَ نُوحٍ وَ امْرَأَتَ لُوطٍ كانَتا تَحْتَ عَبْدَيْنِ مِنْ عِبادِنا صالِحَيْنِ فَخانَتاهُما فَلَمْ يُغْنِيا عَنْهُما مِنَ اللَّهِ شَيْئاً وَ قِيلَ ادْخُلَا النَّارَ مَعَ الدَّاخِلِينَ * وَ ضَرَبَ اللَّهُ مَثَلًا لِلَّذِينَ آمَنُوا امْرَأَتَ فِرْعَوْنَ إِذْ قالَتْ رَبِّ ابْنِ لِي عِنْدَكَ بَيْتاً فِي الْجَنَّةِ وَ نَجِّنِي مِنْ فِرْعَوْنَ وَ عَمَلِهِ وَ نَجِّنِي مِنَ الْقَوْمِ الظَّالِمِينَ * وَ مَرْيَمَ ابْنَتَ عِمْرانَ الَّتِي أَحْصَنَتْ فَرْجَها   \r\n\r\n","description":"","footnote":"","page_name":" 21 ","page_number":21},
  {"content":"\r\n\r\n   فَنَفَخْنا فِيهِ مِنْ رُوحِنا وَ صَدَّقَتْ بِكَلِماتِ رَبِّها وَ كُتُبِهِ وَ كانَتْ مِنَ الْقانِتِينَ *   \r\nخداوند ، براى كسانى كه كافر شده‌اند ، زن نوح و زن لوط را مثال مىزند كه در حريم نبوت و تحت سرپرستى دو تن از بندگان صالح ما بودند و به آن دو خيانت كردند . و ارتباطشان با اين دو پيامبر چيزى از عذابشان نكاست و به آنها گفته شد : وارد آتش شويد همراه كسانى كه وارد مىشوند .\r\nو خداوند ، براى مؤمنان ، زن فرعون را مثال مىزند ، هنگامى كه گفت : پروردگارا ! خانه‌اى در بهشت نزد خودت براى من بنا كن ، و مرا از فرعون و كردارش رهائى ده ، و از گروه ستمكاران خلاصى بخش .\r\nو نيز ، مريم دختر عمران را مثل مىزند ، آنكه دامان خود را پاك نگه داشت ، و ما از روح خود در او دميديم ، و او كلمات پروردگار و كتابهايش را تصديق كرد و از فرمان‌پذيران تسليم خدا بود . « 1 »\r\nآسيه زن فرعون در خانواده‌اى كافر و محيطى كفرآلود و كافرپرور زندگى مىكرد . او زن كسى بود كه ادّعاى « الوهيّت » و « ربوبيّت » داشت . بنابراين ، طبيعى بود كه او نيز ، به گمان قوم خود ، « الهه » و خداى دست دوم به حساب آيد و مورد ستايش و تكريم ويژه و پرستش واقع شود . ولى او همه اينها را رد كرد و با شوهر و خانواده و همه مردم مملكتش به مخالفت برخاست ، و تنها به پروردگار عالميان ايمان آورد .\r\nاو از فرعون قدرتمند مدّعى ربوبيت و كردارش بيزارى جست ، و گفت : خدايا ! مرا از فرعون و كارهائى كه مىكند رهائى بخش . و مرا از جماعت ستمكار نابخرد ، يعنى از قوم خودم خلاصى ده . و در برابر آنها ايستاد و مقاومت كرد تا در راه پروردگار عالميان به شهادت رسيد .\r\nاز طرف ديگر ، هر يك از دو زن نوح و لوط ، با آنكه در خانه پيامبرانى بودند كه مردم را به اطاعت پروردگار عالميان فرا مىخواندند ، با اين حال ، به پروردگار عالم و به شوهرانشان\r\n\r\n\r\n","description":"","footnote":"\r\n( 1 ) - تحريم / 12 - 10 .\r\n","page_name":" 22 ","page_number":22},
  {"content":"\r\n\r\nكافر شدند .\r\nمهمتر از اين دو ، در مخالفت با جو محيط ، پسر نوح است . آنكه خداى متعال در سوره هود ، داستان مخالفتش با پدر ، در سوار شدن بر كشتى را آورده ، و فرموده :\r\n  وَ هِيَ تَجْرِي بِهِمْ فِي مَوْجٍ كَالْجِبالِ وَ نادى نُوحٌ ابْنَهُ وَ كانَ فِي مَعْزِلٍ يا بُنَيَّ ارْكَبْ مَعَنا وَ لا تَكُنْ مَعَ الْكافِرِينَ * قالَ سَآوِي إِلى جَبَلٍ يَعْصِمُنِي مِنَ الْماءِ قالَ لا عاصِمَ الْيَوْمَ مِنْ أَمْرِ اللَّهِ إِلَّا مَنْ رَحِمَ وَ حالَ بَيْنَهُمَا الْمَوْجُ فَكانَ مِنَ الْمُغْرَقِينَ *  \r\nكشتى آنان را در ميان امواج كوه مانند پيش مىبرد ، نوح فرزندش را كه در كنارى بود ندا داد و گفت : فرزندم ! با ما سوار شو و همراه كافران مباش . او گفت : هم اكنون به كوهى پناه مىبرم تا از آب نگهدارم باشد . نوح گفت : امروز نگهدارنده‌اى از امر خدا نيست مگر آن را كه او مورد رحمت قرار دهد . در اين حال بودند كه موج ميانشان فاصله شد و فرزند نوح از غرق‌شدگان بود . « 1 »\r\nپس ، زنان نوح و لوط با شوهرانشان مخالفت كردند ، و پسر نوح در حالى كه نشانه‌هاى عذاب الهى و امواج كوه پيكر را مىديد از خواسته پدر سر پيچى كرد و از سوار شدن بر كشتى امتناع ورزيد . اينان همه ، در راه پيروى از خواسته دل و هواى نفس ، اين راهها را برگزيدند نه از جبر محيط !\r\nدر حالى كه زن فرعون در مخالفت با هواى نفس ، با شوهر و خانواده و قوم خويش به مبارزه برخاست تا فرمان پروردگارش را پيروى كند . و مريم دختر عمران ، كه در خانواده‌اى مؤمن زندگى مىكرد ، - بر خلاف زن نوح و لوط - كلمات پروردگار و كتابهايش را تصديق كرد . پس جبر محيط و خانواده بىمعنى است . اين خانواده و محيط نيستند كه انسان را به كفر و ايمان وامىدارند ، بلكه تنها ، تمايل به عادات و گرايش به پيروى از محيط است كه ، چون در آدمى پيدا شود ، او را از حق منحرف مىكند ، چنان كه خداى متعال در هفت مورد از قرآن كريم از آن خبر داده ، و فرموده : امتهاى گذشته به پيامبرانشان مىگفتند :\r\n\r\n\r\n","description":"","footnote":"\r\n( 1 ) - هود / 42 و 43 .\r\n","page_name":" 23 ","page_number":23},
  {"content":"\r\n\r\nدر پرستش و عبادت بتها و ملائكه ، از پدرانشان پيروى مىكنند ، مانند داستان ابراهيم عليه السّلام و قوم او كه در سوره انبياء آمده است :\r\n   وَ لَقَدْ آتَيْنا إِبْراهِيمَ رُشْدَهُ مِنْ قَبْلُ وَ كُنَّا بِهِ عالِمِينَ * إِذْ قالَ لِأَبِيهِ وَ قَوْمِهِ ما هذِهِ التَّماثِيلُ الَّتِي أَنْتُمْ لَها عاكِفُونَ * قالُوا وَجَدْنا آباءَنا لَها عابِدِينَ *   \r\nما پيش از اين ، ابراهيم را به رشد و كمال خود رسانديم ، و به شايستگىاش دانا بوديم ، هنگامى كه به پدر و قومش گفت : اين مجسمه‌ها چيست كه شما خود را اسير و بنده آنها كرده‌ايد ؟ گفتند : ما پدرانمان را هميشه پرستنده آنها يافته‌ايم . « 1 »\r\nو در سوره شعراء آمده است :\r\n      وَ اتْلُ عَلَيْهِمْ نَبَأَ إِبْراهِيمَ * إِذْ قالَ لِأَبِيهِ وَ قَوْمِهِ ما تَعْبُدُونَ * قالُوا نَعْبُدُ أَصْناماً فَنَظَلُّ لَها عاكِفِينَ * قالَ هَلْ يَسْمَعُونَكُمْ إِذْ تَدْعُونَ * أَوْ يَنْفَعُونَكُمْ أَوْ يَضُرُّونَ * قالُوا بَلْ وَجَدْنا آباءَنا كَذلِكَ يَفْعَلُونَ *      \r\nداستان ابراهيم را بر آنان بخوان ، هنگامى كه به پدر و قومش گفت : چه مىپرستيد ؟ گفتند : ما بت‌هائى را مىپرستيم و خود را وقف پرستش آنها مىكنيم . ابراهيم گفت : آيا وقتى آنها را مىخوانيد سخنتان را مىشنوند ؟ آيا نفع و ضررى به شما مىرسانند ؟ ! گفتند : ما پدرانمان را ديده‌ايم كه چنين مىكنند . « 2 »\r\nو داستان موسى و فرعونيان در سوره يونس كه مىفرمايد :\r\n  قالَ مُوسى أَ تَقُولُونَ لِلْحَقِّ لَمَّا جاءَكُمْ أَ سِحْرٌ هذا وَ لا يُفْلِحُ السَّاحِرُونَ * قالُوا أَ جِئْتَنا لِتَلْفِتَنا عَمَّا وَجَدْنا عَلَيْهِ آباءَنا وَ تَكُونَ لَكُمَا الْكِبْرِياءُ فِي الْأَرْضِ وَ ما نَحْنُ لَكُما بِمُؤْمِنِينَ *  \r\nموسى گفت : آيا هنگامى كه حق به سراغ شما آمد ، مىگوئيد اين سحر است ، در حالى كه ساحران هرگز رستگار نمىشوند ؟ گفتند : آيا آمده‌اى تا ما را از آنچه پدرانمان را بر آن يافته‌ايم منصرف گردانى تا بزرگى در زمين براى شما باشد ؟\r\n\r\n\r\n","description":"","footnote":"\r\n( 1 ) - انبياء / 53 - 51 .\r\n( 2 ) - شعرا / 74 - 69 .\r\n","page_name":" 24 ","page_number":24},
  {"content":"\r\n\r\nما هرگز شما را باور نداريم . « 1 »\r\nيا داستان خاتم انبياء صلّى اللّه عليه و آله و سلم با قوم خود كه در سوره مائده مىفرمايد :\r\n وَ إِذا قِيلَ لَهُمْ تَعالَوْا إِلى ما أَنْزَلَ اللَّهُ وَ إِلَى الرَّسُولِ قالُوا حَسْبُنا ما وَجَدْنا عَلَيْهِ آباءَنا أَ وَ لَوْ كانَ آباؤُهُمْ لا يَعْلَمُونَ شَيْئاً وَ لا يَهْتَدُونَ * \r\nو هرگاه به ايشان گفته شد به سوى آيات خدا و پيامبر بيائيد ، گفتند : آنچه پدرانمان را بر آن يافته‌ايم ما را بس باشد ، مگر نه آنست كه پدرانشان نه دانشى دارند كه بر آن اعتماد كنند و نه راه هدايتى كه در آن سلوك نمايند . « 2 »\r\nو در سوره لقمان فرموده :\r\n  وَ مِنَ النَّاسِ مَنْ يُجادِلُ فِي اللَّهِ بِغَيْرِ عِلْمٍ وَ لا هُدىً وَ لا كِتابٍ مُنِيرٍ * وَ إِذا قِيلَ لَهُمُ اتَّبِعُوا ما أَنْزَلَ اللَّهُ قالُوا بَلْ نَتَّبِعُ ما وَجَدْنا عَلَيْهِ آباءَنا أَ وَ لَوْ كانَ الشَّيْطانُ يَدْعُوهُمْ إِلى عَذابِ السَّعِيرِ *  \r\nبرخى از مردمان ، بدون آنكه دانشى داشته ، يا راهنمائى شده باشند و يا كتاب روشنگرى فرارويشان باشد ، درباره خدا مجادله مىكنند . و هرگاه به ايشان گفته شد : از آيات نازله خداوندى پيروى كنيد ، گفتند : بلكه از آنچه پدرانمان را بر آن يافته‌ايم متابعت مىكنيم . آيا نه آنست كه شيطان ايشان را به آتش شعله‌ور و عذاب آن فرا مىخواند ؟ « 3 »\r\nو در سوره زخرف فرموده :\r\n    وَ جَعَلُوا الْمَلائِكَةَ الَّذِينَ هُمْ عِبادُ الرَّحْمنِ إِناثاً أَ شَهِدُوا خَلْقَهُمْ سَتُكْتَبُ شَهادَتُهُمْ وَ يُسْئَلُونَ * وَ قالُوا لَوْ شاءَ الرَّحْمنُ ما عَبَدْناهُمْ ما لَهُمْ بِذلِكَ مِنْ عِلْمٍ إِنْ هُمْ إِلَّا يَخْرُصُونَ * أَمْ آتَيْناهُمْ كِتاباً مِنْ قَبْلِهِ فَهُمْ بِهِ مُسْتَمْسِكُونَ * بَلْ قالُوا إِنَّا وَجَدْنا آباءَنا عَلى أُمَّةٍ وَ إِنَّا عَلى آثارِهِمْ مُهْتَدُونَ *    \r\n\r\n\r\n","description":"","footnote":"\r\n( 1 ) - يونس / 77 و 78 .\r\n( 2 ) - مائده / 104 .\r\n( 3 ) - لقمان / 20 و 21 .\r\n","page_name":" 25 ","page_number":25},
  {"content":"\r\n\r\nآنان ملائكه ، بندگان خالص خداى رحمان را ، ماده پنداشتند . آيا اينان گواه خلقتشان بوده‌اند كه چنين ادّعائى دارند ؟ به يقين گواهى ايشان نوشته و از آن پرسيده مىشوند . و گفتند : اگر خدا مىخواست ما آنها را نمىپرستيديم . جاهلانه سخن مىگويند ، در اين باره هيچ اطلاعى ندارند ، فقط گمانه مىزنند و دروغ مىبافند . آيا پيش از اين كتابى به آنان داده‌ايم و به آن تمسّك جسته‌اند ؟ خير ، بلكه گفتند : ما پدرانمان را در اين مسير يكپارچه و يك رأى يافتيم ، و ما هم در پى آنان راه مىيابيم . « 1 »\r\nو در آيات بعد ، در همان سوره ، در داستان امتهاى گذشته آمده است :\r\n   وَ كَذلِكَ ما أَرْسَلْنا مِنْ قَبْلِكَ فِي قَرْيَةٍ مِنْ نَذِيرٍ إِلَّا قالَ مُتْرَفُوها إِنَّا وَجَدْنا آباءَنا عَلى أُمَّةٍ وَ إِنَّا عَلى آثارِهِمْ مُقْتَدُونَ * قالَ أَ وَ لَوْ جِئْتُكُمْ بِأَهْدى مِمَّا وَجَدْتُمْ عَلَيْهِ آباءَكُمْ قالُوا إِنَّا بِما أُرْسِلْتُمْ بِهِ كافِرُونَ * فَانْتَقَمْنا مِنْهُمْ فَانْظُرْ كَيْفَ كانَ عاقِبَةُ الْمُكَذِّبِينَ *   \r\nبدين سان ، پيش از تو در هيچ شهر و ديارى بيم‌دهنده‌اى نفرستاديم جز آنكه رفاه طلبان مستكبر آن گفتند : ما پدرانمان را بر آئين خود متحد و يكپارچه يافتيم ، و البته كه بر مسير آنان اقتدا مىكنيم . پيامبر بيم دهنده گفت : آيا اگر به چيزى بهتر از آنچه پدرانتان را بر آن يافته‌ايد به نزد شما آمده باشم بازهم از پدرانتان تقليد مىكنيد ؟ گفتند : ما به هر چه براى ما آورده باشيد باور نداريم .\r\nپس ، از آنان انتقام كشيديم ، بنگر چگونه است عاقبت تكذيب كنندگان « 2 » !\r\n\r\nتفسير آيات\r\nخداوند در آيات گذشته خبر مىدهد : خليلش ابراهيم عليه السّلام از قوم خود پرسيد : اين مجسمه‌هائى كه خودتان را وقف عبادت آنها كرده‌ايد چيستند ؟ آيا وقتى آنان را مىخوانيد سخن شما را مىشنوند ؟ آيا نفع و ضررى به شما مىرسانند ؟ گفتند : ما به اين مسائل كارى\r\n\r\n\r\n","description":"","footnote":"\r\n( 1 ) - زخرف / 22 - 19 .\r\n( 2 ) - زخرف / 25 - 23 .\r\n","page_name":" 26 ","page_number":26},
  {"content":"\r\n\r\nنداريم ، ما پدرانمان را بر اين روش ديده‌ايم و از آنان پيروى مىكنيم ! در جاى ديگر ، از برخورد موسى عليه السّلام با فرعونيان حكايت مىكند كه به آنان گفت : آيا اين آيات حقّه خداوندى را سحر مىناميد ؟ فرعونيان گفتند : آمده‌اى كه ما را از مسير پدرانمان منحرف نمائى ؟ ! .\r\nخداوند از درگيرى خاتم انبياء صلّى اللّه عليه و آله و سلم با مشركين قريش نيز خبر داد و فرمود : هرگاه به آنان گفته شد به فرمان خدا درآييد ، گفتند : روش پدران و سيره آنان ما را بس ! در جاى ديگر مىفرمايد : برخى مردمان ، به دور از هر گونه اطلاع و دانش يا راهنما و كتاب روشنگرى ، درباره خدا به بحث و جدل مىپردازند .\r\nكفّار قريش ، ملائكه را مىپرستيدند و آنان را اناث و ماده مىپنداشتند . خداى سبحان بر سبيل استفهام انكارى مىپرسد : آيا اينان شاهد خلقت ملائكه و انوثيت آنان بوده‌اند ؟ يا آنكه خداوند كتابى همانند تورات و انجيل برايشان فرستاده و اين قضيه را در آن آورده است ، و اينان با تمسك و استناد به آن سخن مىگويند ؟ نه ، چنين نگفتند ، بلكه گفتند :\r\nما پدرانمان را بر اين روش يكپارچه و متحد يافتيم و بر مسير آنان راه مىيابيم .\r\nخداى سبحان نيز ، براى تسلّى و آرامش خاطر پيامبر خود ، و اينكه اين سيره و روش تازگى ندارد و همه امتها با پيامبرانشان چنين برخوردهاى جاهلانه و نابخردانه‌اى داشته‌اند ، مىفرمايد : ما در هيچ شهر و ديارى پيامبر بيم‌دهنده‌اى براى ترساندن مردمان نفرستاديم مگر آنكه مترفين مستكبر آن ديار گفتند : ما پدرانمان را بر دينى كه داريم يكدل و يك صدا يافته‌ايم و ما هم بر مسير و راه آنان رفته و به ايشان اقتدا مىكنيم . پيامبر فرستاده خدا كه براى ترساندن ايشان رفته بود ، مىگفت : آيا اگر چيزى بهتر از روش پدرانتان براى شما آورده باشم بازهم انكار مىكنيد و كفر مىورزيد ؟ آنان گفتند : ما به هر چه شما آورده باشيد كافريم !\r\nپس ، نتيجه مىگيريم : عصبيّت قومى و گروهى كه برخاسته از جهل و نادانى است چنين خواسته‌هائى را در جان انسان مىنشاند و او را بدانجا مىكشاند كه با فطرت پاك و سليم خدادادىاش - كه راهنماى او در شناخت خداى خالق و پروردگار پرورشگر است - به ستيز\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nو مخالفت بر مىخيزد .\r\n\r\nفشرده بحث\r\nاز آنجا كه نفس آدمى كنجكاو و پژوهشگر است ، در طول زندگى - همانند معده حريص و سيرىناپذير خود كه در طول حيات غذا مىجويد - در جستجوى شناخت و معرفت مىباشد . پس ، هنگامى كه جوياى علت حركت در متحركها و سبب وجود در موجودات مىگردد ، عقل او به اين نتيجه و حكم مىرسد كه : هر حركتى حتما بايد حركت دهنده داشته باشد ، و هر آفريده‌شدهء داراى نظم و نظامى كه با حساب و دقت و وزانت به وجود آمده باشد ، به يقين بايد آفريننده مناسب خود را دارا باشد . اين آفريننده نامش « إله » يعنى خداست .\r\nپس ، هيچ‌كس را نشايد كه در روز قيامت بگويد :  إِنَّا كُنَّا عَنْ هذا غافِلِينَ  ما از اين مسائل غافل بوديم . يا بگويد : « پدران ما در گذشته شرك آوردند ، و ما از نسل ايشان بوديم » - يعنى انتخاب راه از طرف آنان بوده - « آيا ما را به خاطر كردار جاهلانه آنان هلاك مىكنى ؟ » زيرا ، حال ايشان در اين باره ، حال مردمان در زندگى دنياست ، مردم پيش از كشف نيروى برق و الكتريسيته در تاريكى محض به سر مىبردند . به خاطر غريزه تحقيق و كنجكاوى كه در ذات آنان به وديعت نهاده شده بود ، فرزندانشان به كشف نيروى برق دست يافتند . ديگر كشفيات بشر هم ، در هر دوره و نسلى كه گذشتگان به آن دسترسى نداشته‌اند ، از اين قبيل است . بدين سبب ، همانگونه كه نسل بشر تاريكى دنياى مادى خود را با تحقيق روشن نمود ، مىتوانست تاريكى كفر پدرانش را نيز پشت سر گذارده و از نور پيامبران روشنى بجويد . پس ، هيچ كس نمىتواند بگويد : چون پدران من در تاريكى ظلم و شرك ، و تاريكى انكار خالق به سر بردند ، من هم به ناچار از آنان پيروى مىكردم . ناچارى در كار نيست ، زيرا ، خداوند رحمان با فرستادن پيامبران ، براى تذكر غافلان و ناآگاهان ، حجت را بر مردمان تمام كرده است . چنان كه به خاتم پيامبرانش فرموده :   فَذَكِّرْ إِنَّما أَنْتَ مُذَكِّرٌ * لَسْتَ عَلَيْهِمْ بِمُصَيْطِرٍ *   پس تذكر بده ، كه تو تنها ، تذكردهنده‌اى . تو بر آنان مسلّط\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nنيستى . « 1 »\r\nو نيز قرآن را ذكر ناميده ، و فرموده :\r\n وَ أَنْزَلْنا إِلَيْكَ الذِّكْرَ لِتُبَيِّنَ لِلنَّاسِ ما نُزِّلَ إِلَيْهِمْ وَ لَعَلَّهُمْ يَتَفَكَّرُونَ * \r\nما اين ذكر ( يادآور ) را بر تو فرستاديم تا آنچه براى مردمان فرستاده شده ، برايشان بيان و روشن نمائى ، و تا انديشه نمايند . « 2 »\r\nدر بحث آينده آنچه را در اينجا خلاصه و فشرده آورديم ، به حول و قوه الهى ، با شرح و بسط لازم بررسى خواهيم كرد .\r\n\r\n\r\n","description":"","footnote":"\r\n( 1 ) - غاشيه / 21 و 22 .\r\n( 2 ) - نحل / 44 .\r\n","page_name":" 29 ","page_number":29},
  {"content":"\r\n . \r\n","description":"","footnote":"","page_name":" 30 ","page_number":30},
  {"content":"\r\n\r\n\r\n2 مباحث الوهيّت\r\nالف - آيا مخلوقات تصادفى پديد آمده‌اند ؟\r\nب - معناى « إله » .\r\nج - معناى « لا إله الا اللّه » .\r\n« إله » همان خالق است ، و خالقى جز خدا نيست . و غير خالق پرستش نمىشود .\r\nيعنى : هيچ خالق و معبودى جز خداى يگانه وجود ندارد .\r\nبنابراين : لا إله الّا اللّه .\r\nد - آيا خدا دختر و پسر دارد ؟\r\n\r\n","description":"","footnote":"","page_name":" 31 ","page_number":31},
  {"content":"\r\n . \r\n","description":"","footnote":"","page_name":" 32 ","page_number":32},
  {"content":"\r\n\r\n\r\nالف - آيا مخلوقات تصادفى پديد آمده‌اند\r\nهنوز هستند افرادى كه مىگويند : خلقت و نظام هستى تصادفى پديد آمده است . نه مخلوقات را خالقى است ، نه نظام را نظام‌دهنده‌اى ! خلاصه گفتارشان اين است :\r\nاينهمه موجود بىشمار و احصا نشدنى در مجموعه هستى ، اتفاقى پديد آمده‌اند . يعنى ذرّات و عناصر گوناگون در اندازه‌ها و موقعيتهاى خاص ، تصادفى در كنار يكديگر قرار گرفته‌اند ، تصادفى به مقدار لازم و متناسب با هم ممزوج شده ، تصادفى در جو مناسب و ملايم طبع خود قرار گرفته ، تصادفى با ديگر عناصر تركيب شده و يكديگر را تكميل كرده‌اند ، تصادفى در مدارهاى شايسته دور و نزديك هم جاسازى شده و تصادفى به يك مجموعه بىشمار و بىكران منظّم و حيات آفرين تبديل شده‌اند ؛ تصادفهاى دقيق و حساب شده ! در اندازه‌هاى لازم و شايسته ! تا آنجا كه عناصر اصلى حيات مانند : اكسيژن و هيدروژن و . . . پديدار ، و مايه‌هاى زيست و زيستن آماده و مهيا گرديده است ! ! !\r\nبراى روشن شدن بيشتر موضوع ، و براى آنكه ريشه اين مغالطه‌كاريها و پرده‌پوشيها از بن زده شود ، به يارى خداى متعال ، مثال زير را مىآوريم :\r\nشما اگر ده عدد توپ كوچك يك اندازه را بگيريد و از يك تا ده شماره‌گذارى نماييد ، سپس آنها را در كيسه‌اى بريزيد و آن را شديدا تكان دهيد تا كاملا در هم شده و از ترتيب شماره خارج شوند ، پس از آن تصميم بگيرند بر همان رديف يك تا ده ، آنها را از كيسه بيرون آوريد ، احتمال بيرون آوردن توپ شماره يك ، احتمالى از يك تا ده مىباشد ، يعنى\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nممكن است در مرتبه اول بيرون بيايد ، يا دوم ، و يا در مرحله آخر كه دهمين و آخرين است . حال اگر بخواهيد شماره‌هاى يك و دو را به دنبال هم بيرون آوريد ، نسبت احتمال به يك تا صد مىرسد ، يعنى هم ممكن است در مرحله اول با هم بيرون بيايند ، و هم ممكن است شما مجبور باشيد يكصد بار اين عمل را تكرار كنيد تا موفق گرديد . اما اگر خواستيد شماره‌هاى يك و دو و سه را به ترتيب دنبال هم آوريد ، نسبت احتمال در اينجا يك تا هزار مىگردد . يعنى ممكن است شما مجبور باشيد يك هزار مرتبه اين كار را تكرار نمائيد . در مرحله بعد ، يعنى بيرون آوردن شماره‌هاى يك و دو و سه و چهار نسبت اوج مىگيرد و به رقم يك تا ده هزار مىرسد . يعنى ممكن است مجبور شويد ده هزار بار تكرار كنيد تا خواسته شما تحقق يابد ، و همينطور پيش برويد تا جائى كه بخواهيد همه آن ده عدد توپ شماره‌گزارى شده را به ترتيب شماره‌هاى يك تا ده بيرون آوريد كه نسبت احتمال به يك تا دهها ميليون مىرسد « 1 » . اين يك روش علمى پذيرفته شده روشن !\r\nحال ، اگر ديدگاه علمى چنين است كه براى بيرون آوردن تصادفى تنها ده عدد متوالى از يك كيسه ، با نظم مورد نظر و ترتيب شماره ، اينهمه تكرار لازم مىآيد ، ديد علمى درباره ايجاد چنين نظامى كه امروزه آن را مشاهده مىكنيم چه خواهد بود ؟ ! نظم و نظامى كه نه تنها مجموعه موجوداتش بىشمار و غير قابل احصايند ، بلكه موجودات درون يك موجودش نيز با ديد علمى تيزبين و ابزار شناخته شده امروزين ، در شمار و احصا نيايد ! حال ، آيا هيچ ذى شعورى را مىرسد كه بگويد : اينها همه تصادفى پديد آمده‌اند ، و براى هر يك از آنها اتفاقا جزء مناسب آن پديد آمده ، و از روى تصادف در كنار جزء ديگر جاى گرفته و همينطور ، جزئى در كنار جزء ديگر ، و بخشى در مسير بخش آخر ، رديف و همگن و دمساز آمده ، و اين نظم محيّر العقول شگفتى آفرين ايجاد گرديده است ؟ ! !\r\nخداى عظيم نظم آفرين در سوره حجر مىفرمايد :\r\n وَ لَقَدْ جَعَلْنا فِي السَّماءِ بُرُوجاً وَ زَيَّنَّاها لِلنَّاظِرِينَ . \r\n\r\n\r\n","description":"","footnote":"\r\n( 1 ) - علم به ايمان دعوت مىكند تأليف : أ . كريسى موريسون .\r\n A . cressy morrison \r\n","page_name":" 34 ","page_number":34},
  {"content":"\r\n\r\nما در آسمان برجهائى قرار داديم ، و آنها را براى بينندگان آراستيم « 1 »\r\n وَ الْأَرْضَ مَدَدْناها وَ أَلْقَيْنا فِيها رَواسِيَ وَ أَنْبَتْنا فِيها مِنْ كُلِّ شَيْءٍ مَوْزُونٍ . \r\nو زمين را گسترديم ؛ و در آن كوههاى ثابت و استوار نهاديم ، و از هر چيز موزون و مناسب ، در آن رويانديم . « 2 »\r\nو در سوره بقره مىفرمايد :\r\n إِنَّ فِي خَلْقِ السَّماواتِ وَ الْأَرْضِ وَ اخْتِلافِ اللَّيْلِ وَ النَّهارِ وَ الْفُلْكِ الَّتِي تَجْرِي فِي الْبَحْرِ بِما يَنْفَعُ النَّاسَ وَ ما أَنْزَلَ اللَّهُ مِنَ السَّماءِ مِنْ ماءٍ فَأَحْيا بِهِ الْأَرْضَ بَعْدَ مَوْتِها وَ بَثَّ فِيها مِنْ كُلِّ دَابَّةٍ وَ تَصْرِيفِ الرِّياحِ وَ السَّحابِ الْمُسَخَّرِ بَيْنَ السَّماءِ وَ الْأَرْضِ لَآياتٍ لِقَوْمٍ يَعْقِلُونَ . * \r\nبه يقين در آفرينش آسمانها و زمين ، و گردش روز و شب ، و در حركت كشتى بر روى آب به سود مردمان ، و آبى كه خداوند از آسمان مىفرستد و زمين را پس از مردن زنده مىكند ، و جنبندگان را در آن گسترش مىدهد و چرخش بادها و ابرهاى رام شده ميان آسمان و زمين ، براى صاحبان عقل و انديشه نشانه‌ها است . « 3 »\r\nآرى ، به خدا سوگند كه در آفرينش آسمان و زمين نشانه‌هاى تدبّر و انديشه فراوان است . و در نظام همگن و هماهنگ دژهاى آسمان و ستاره‌هايش ، و در ميزان مستحكم و سنجيده گياهان و رويش آنها ، براى انديشمندان و خردمندان نشان قدرت و عظمت و تدبير و نظم بىشمار است ، اگر بينديشند ! ولى افسوس كه هواى نفس انسان عاقل و انديشمند را از تعقل و انديشه بازمىدارد ! ! !\r\n\r\n\r\n","description":"","footnote":"\r\n( 1 ) - حجر / 16 .\r\n( 2 ) - حجر / 19 .\r\n( 3 ) - بقره / 164 .\r\n","page_name":" 35 ","page_number":35},
  {"content":"\r\n\r\n\r\nب - إله و معناى آن\r\n\r\nاول : معناى إله در كتابهاى لغت\r\nخلاصه آنچه در كتابهاى لغت پيرامون إله آمده چنين است :\r\nإله بر وزن « كتاب » از ماده إله يأله به معناى عبادت ، يعنى : اطاعت خاضعانه است .\r\nلفظ إله مانند « كتاب » هم مصدر است و هم اسم مفعول ؛ پس ، همان گونه كه « كتاب » به معناى « مكتوب » يعنى « نوشته شده » آمده ، إله نيز به معناى مألوه يعنى « عبادت شده » مىآيد . بنابراين ، إله در لغت يعنى :\r\n1 - عبادت و اطاعت خاضعانه . ( معناى مصدرى )\r\n2 - معبود و مطاع : عبادت شده . ( معناى مفعولى )\r\nاين معناى إله در لغت بود .\r\n\r\nدوم : معناى إله در محاورات و گفتگوهاى مردم عرب زبان\r\nإله در محاورات مردم عرب زبان به دو معنى آمده است :\r\n1 - هنگامى كه شخص عرب‌زبانى از ديگرى خبر مىدهد و مىگويد : إله ، مقصودش اين است كه او عبادتى را انجام داده است ، يعنى براى معبود خودش عبادات دينى مانند : نماز و دعا و قربانى به جاى آورده است . و زمانى كه مىگويد : الها بر وزن كتابا مقصودش آن معبودى است كه عبادت و پرستش مىشود ، و مراسم دينى براى او انجام مىگيرد ، يعنى اين هيئت معناى اسم مفعولى دارد ، همانگونه كه كتاب هم به معناى مكتوب ، يعنى نوشته شده ، مىآيد . و عرب هر چيزى را كه عبادت و پرستش شود ، إله مىگويد كه جمع آن آلهة است ، خالق و آفريننده باشد يا مخلوق و آفريده ، براى او فرقى ندارد ، مانند بتها و خورشيد و ماه ، يا گاوها كه مورد پرستش هندوها هستند .\r\n2 - « إله » گاهى به معناى مطاع و پيروى شده مىآيد . مانند آنچه در قرآن كريم آمده است :\r\n\r\n","description":"","footnote":"","page_name":" 36 ","page_number":36},
  {"content":"\r\n\r\n1 -  أَ رَأَيْتَ مَنِ اتَّخَذَ إِلهَهُ هَواهُ أَ فَأَنْتَ تَكُونُ عَلَيْهِ وَكِيلًا . \r\nآيا ديدى كسى را كه هواى نفس خود را مطاع خود گرفته است ؟ آيا تو مىتوانى او را هدايت و راهنمائى كنى ؟ ! « 1 »\r\n2 -  أَ فَرَأَيْتَ مَنِ اتَّخَذَ إِلهَهُ هَواهُ وَ أَضَلَّهُ اللَّهُ عَلى عِلْمٍ . \r\nآيا ديدى كسى را كه هواى خود را پيروى مىكند و خداوند او را دانسته گمراه ساخته است ؟ ! « 2 »\r\nيعنى هر كه از هواى نفس خود پيروى مىكند ، در واقع هواى نفس و خواسته دل را معبود و مطاع خويش گرفته است ، چنان كه در سوره قصص مىفرمايد :  وَ مَنْ أَضَلُّ مِمَّنِ اتَّبَعَ هَواهُ بِغَيْرِ هُدىً مِنَ اللَّهِ .  آيا گمراهتر از آن كس كه هواى نفس خود را پيروى كرده و هدايت الهى را نپذيرفته ، كسى پيدا مىشود ؟ ! « 3 »\r\n3 - در سوره شعرا سخن فرعون به موسى را مىآورد كه گفت :\r\n لَئِنِ اتَّخَذْتَ إِلهَاً غَيْرِي لَأَجْعَلَنَّكَ مِنَ الْمَسْجُونِينَ \r\nاگر إله ديگرى جز مرا پيروى كنى تو را زندانى خواهم كرد ! « 4 »\r\nاينكه إله را در اين آيه ، مطاع و پيروى شده ، معنى كرديم براى آن است كه فرعون و مردم زير فرمان او معبودهاى پرستيدنى خود را داشتند ، چنان كه خداى سبحان در سوره اعراف از قول آنها آورده است :\r\n وَ قالَ الْمَلَأُ مِنْ قَوْمِ فِرْعَوْنَ أَ تَذَرُ مُوسى وَ قَوْمَهُ لِيُفْسِدُوا فِي الْأَرْضِ وَ يَذَرَكَ وَ آلِهَتَكَ . . . \r\nاشراف قوم فرعون به او گفتند : آيا موسى و قوم او را رها مىكنى كه در زمين فساد كنند ، و تو و معبودهاى تو را رها سازند ؟ ! . . . « 5 »\r\nاين معبودها كه در اينجا آمده ، همان معبودهاى پرستيدنى فرعون و قوم اوست كه براى\r\n\r\n\r\n","description":"","footnote":"\r\n( 1 ) - فرقان / 43 .\r\n( 2 ) - جاثيه / 23 .\r\n( 3 ) - قصص / 50 .\r\n( 4 ) - شعراء / 29 .\r\n( 5 ) - اعراف / 127 .\r\n","page_name":" 37 ","page_number":37},
  {"content":"\r\n\r\nآنها قربانى مىكردند و مراسم دينى مىگرفتند .\r\nاما فرعون خودش هم « إله » بود ، لكن إله به معناى مطاع و پيروى شونده . اگر چه اين احتمال نيز مىرود كه فرعون ادعاى « الوهيت » به معناى اول هم داشته است ، يعنى خود را معبود پرستيدنى هم مىدانسته ، چنان كه از برخى ملتها نقل شده كه آنها پادشاهان خود را از نسل « آلهه » خورشيد يا غير آن ، مىدانستند ، و براى آنان برخى مراسم عبادى را برگزار مىكردند .\r\nاينها معناى « إله » در نزد عرب و غير عرب از ملتهاى منقرض و باقى است .\r\n\r\nسوم : معناى إله در اصطلاح اسلامى\r\n« إله » در مصطلح اسلامى از اسماى حسناى خداوند و به معناى معبود و آفريننده مخلوقات مىباشد . اين واژه گاهى در قرآن كريم ، همراه با قرينه‌اى كه دلالت بر معناى لغوى دارد ، آمده است . مانند :\r\n الَّذِينَ يَجْعَلُونَ مَعَ اللَّهِ إِلهاً آخَرَ . \r\nآنان كه با اللّه معبود ديگرى قرار مىدهند . « 1 »\r\nزيرا ، دو كلمه : آخر و مع اللّه در آيه كريمه ، دليل بر آنند كه مقصود از « إله » معناى لغوى آن ، يعنى : مطاع و معبود است ، يعنى همان كه جز اللّه پيروى و پرستش مىشود .\r\n« إله » در آيات بسيارى از قرآن كريم ، بدون قرينه و مطلق به معناى اصطلاحىاش آمده ، و « الوهيت » را منحصر و ويژه خداى سبحان مىكند . ما در بحث آينده مشروح آن را بيان مىداريم .\r\nجامع ترين سخن در معناى « إله » سخنى است كه ابن منظور مؤلف كتاب لسان العرب ، در ذيل ماده « إله » ، از قول ابى الهيثم آورده كه گفته است :\r\nخداى عزّ و جلّ فرموده : خداوند هيچ فرزندى نگرفته ، و هيچ الهى با او نيست ، چه ، اگر الهى جز او وجود داشت ، هر الهى به مخلوق خود مىپرداخت .\r\n\r\n\r\n","description":"","footnote":"\r\n( 1 ) - حجر / 96 .\r\n","page_name":" 38 ","page_number":38},
  {"content":"\r\n\r\nيعنى : هيچ كس نمىتواند إله باشد مگر آنكه معبود بوده ، و بتواند براى عبادت‌كننده خود خالق و رازق و مسلط و مقتدر بر او باشد . و هر كس چنين نباشد إله نيست ، بلكه او مخلوق است ، اگر چه به ناحق عبادت شده باشد .\r\n\r\nج - معناى لا إله الا اللّه\r\nمعناى إله در قرآن كريم با تدبّر و دقت در آياتى كه در ابطال سخن مشركين درباره الوهيت آمده روشن مىگردد ، آياتى كه الوهيت را منحصر و ويژه خداوند بلند مرتبه قادر مىداند ، و آياتى كه درباره محاورات و جدال با مشركين پيرامون إله آمده است . چنان كه در آيات زير مشاهده مىكنيم :\r\n   وَ لَقَدْ خَلَقْنَا الْإِنْسانَ مِنْ سُلالَةٍ مِنْ طِينٍ * ثُمَّ جَعَلْناهُ نُطْفَةً فِي قَرارٍ مَكِينٍ * ثُمَّ خَلَقْنَا النُّطْفَةَ عَلَقَةً فَخَلَقْنَا الْعَلَقَةَ مُضْغَةً فَخَلَقْنَا الْمُضْغَةَ عِظاماً فَكَسَوْنَا الْعِظامَ لَحْماً ثُمَّ أَنْشَأْناهُ خَلْقاً آخَرَ فَتَبارَكَ اللَّهُ أَحْسَنُ الْخالِقِينَ *   \r\nما انسان را از عصاره‌اى از گل آفريديم ، سپس او را نطفه‌اى در قرارگاه مطمئن رحم قرار داديم ؛ سپس نطفه را به صورت علقه ، و علقه را به صورت مضغه ، و مضغه را به صورت استخوانهائى در آورديم ؛ پس از آن بر استخوانها گوشت پوشانديم ؛ سپس آن را آفرينش تازه‌اى داديم ؛ پس بزرگ است خدائى كه بهترين آفرينندگان است . « 1 »\r\n\r\nشرح كلمات\r\n1 - سلالة : خالصه و عصاره‌اى كه به نرمى و آرامى از چيزى گرفته و بيرون آورده مىشود . نطفه را از آن رو سلاله نامند كه عصاره غذاست و از غذا توليد مىشود .\r\n\r\n\r\n","description":"","footnote":"\r\n( 1 ) - مؤمنون / 14 - 12 .\r\n","page_name":" 39 ","page_number":39},
  {"content":"\r\n\r\n2 - نطفة : نطفه همان منى يا آب اندكى است كه از زن و مرد خارج مىشود .\r\n3 - قرار : هر محل با ثبات و آرامى را كه اشياء در آن آرام گيرند ، يعنى به آرامش برسند ، محل قرار يا قرارگاه مىنامند .\r\n4 - مكين : هر چيز ثابت و غير متزلزل را كه در جاى خود استوار باشد ، مكين ، يعنى جاى گرفته و مطمئن گويند .\r\nپس معناى آيه تا اينجا اين مىشود كه : ما نطفه را در قرارگاه خودش ، يعنى در رحم ، قرار داديم .\r\n5 - علقة : خون بسته غليظ چسبنده را علق ، و يك قطعه از آن را علقه گويند .\r\n6 - مضغة : هنگامى كه عرب مىگويد : مضغ اللّحم ، مقصودش اين است كه گوشت را در دهان جويد و با دندان قطعه‌قطعه كرد تا فرو برد .\r\nبه يك لقمه گوشت قابل جويدن نيز مضغه گويند . بدين خاطر ، به جنين جاى گرفته در شكم مادر ، هنگامى كه به اندازه لقمه گوشتى در حدّ جويدن گردد ، مضغه گويند . مضغه پس از علقه پديد مىآيد .\r\n7 - انشاء : ايجاد ، پديد آوردن و پرورش دادن .\r\nإنشاء الشىء ، يعنى آن چيز را ايجاد كرد و پرورش داد .\r\nو أنشأ اللّه الخلق ، يعنى خداوند مخلوقات را آفريد و آنها را پرورش داد .\r\n\r\nتفسير آيات\r\nما انسان را از عصاره ناب و صافى گل زمين آفريديم . سپس او را در جايگاه ثابت و آرام‌بخش وى ، يعنى در رحم مادر قرار داديم ، پس از آن ، اين نطفه را به خون تبديل كرديم ، خونى جامد و غليظ و بسته و چسبان كه به هر چه برسد آويز آن مىشود ، سپس اين خون بسته غليظ را به گوشتى ، همانند گوشت جويدنى ، مبدل ساختيم . پس آنگه همين تكه گوشت را استخوان نموديم . سپس همين استخوان را با گوشت پوشانديم . و در نهايت او را آفرينشى ديگر ، شامل اعضاء و روح انسانى ، داديم ، پس بزرگ است خدائى كه بهترين آفرينندگان است ، خدائى كه اين موجود پيچيده و شگفت‌آور را ، در طى مراحلى اين گونه ،\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nآفريده است !\r\n\r\nبازگشت به نقطه آغازين\r\nخداوند در سوره مؤمنون پس از آيات 12 و 13 و 14 كه بحث آن گذشت ، و پس از يادآورى موجوداتى كه به نفع انسان و در اختيار و تسخير او هستند ، و پس از بيان انواع مخلوقات خود ، مىفرمايد :\r\n وَ لَقَدْ أَرْسَلْنا نُوحاً إِلى قَوْمِهِ فَقالَ يا قَوْمِ اعْبُدُوا اللَّهَ ما لَكُمْ مِنْ إِلهٍ غَيْرُهُ أَ فَلا تَتَّقُونَ \r\nما نوح را به نزد قومش فرستاديم ، او به ايشان گفت : اى قوم من ! خدا را عبادت كنيد ، هيچ الهى جز او براى شما نيست ، آيا پروا نمىكنيد ؟ ! « 1 »\r\nسپس به آفرينش امتهاى ديگرى كه مخلوق خداى عزّ و جلّ بوده‌اند اشاره كرده ، و با شرح كافى به بيان انكار و كفر آنان مىپردازد تا به آيه 91 اين سوره مىرسد و مىفرمايد :\r\n مَا اتَّخَذَ اللَّهُ مِنْ وَلَدٍ وَ ما كانَ مَعَهُ مِنْ إِلهٍ إِذاً لَذَهَبَ كُلُّ إِلهٍ بِما خَلَقَ وَ لَعَلا بَعْضُهُمْ عَلى بَعْضٍ . . . \r\nخداوند هرگز فرزندى براى خود انتخاب نكرده ، و هيچ إله ديگرى با او نيست ، كه اگر چنين مىشد ، هر يك از الهان به سوى آفريدهاى خود مىرفت و به اداره آنها مىپرداخت ، و بعضى بر بعضى ديگر برترى مىجستند و . . . « 2 »\r\nما در اين آيات ، بارزترين و روشن ترين صفت الوهيت را ، خالقيّت و آفرينش مىيابيم ، و به همين سبب هم مىبينيم خداى عزّ و جلّ مشركين را استيضاح كرده ، و پس از آنكه مىفرمايد : آسمان و زمين و هر چه ميان آنهاست را ، جز به حق ، نيافريديم ، « 3 » به پيامبر مىفرمايد : به آنان بگو : اين معبودهائى را كه غير خدا پرستش مىكنيد به من نشان دهيد چه چيزى از زمين را آفريده‌اند ، يا چه شركتى در آفرينش آسمانها دارند ؟ ! « 4 » و در سوره رعد\r\n\r\n\r\n","description":"","footnote":"\r\n( 1 ) - مؤمنون / 23 .\r\n( 2 ) - مؤمنون / 91 .\r\n( 3 ) - احقاف / 3 .\r\n( 4 ) - احقاف / 4 .\r\n","page_name":" 41 ","page_number":41},
  {"content":"\r\n\r\nمىفرمايد :\r\n أَمْ جَعَلُوا لِلَّهِ شُرَكاءَ خَلَقُوا كَخَلْقِهِ فَتَشابَهَ الْخَلْقُ عَلَيْهِمْ قُلِ اللَّهُ خالِقُ كُلِّ شَيْءٍ وَ هُوَ الْواحِدُ الْقَهَّارُ \r\nآيا براى خدا شريكانى قرار داده‌اند كه همانند خدا آفريده‌اند و اين آفرينشها بر آنان مشتبه شده است ؟ ! بگو : خدا خالق همه چيز است ؛ و اوست يگانه پيروز ! « 1 »\r\nو در سوره نحل مىفرمايد :\r\n أَ فَمَنْ يَخْلُقُ كَمَنْ لا يَخْلُقُ أَ فَلا تَذَكَّرُونَ \r\nآيا كسى كه مىآفريند ، مانند كسى است كه نمىآفريند ؟ ! آيا متذكر نمىشويد ؟ ! « 2 »\r\nاين معنى ، يعنى تكيه و اعتماد بر خالقيّت به عنوان بارزترين صفت الوهيت در آيات ديگرى مانند : آيه ( 20 ) سوره نحل ، آيه ( 3 ) سوره فرقان ، و آيه ( 9 ) سوره اعراف تكرار مىگردد .\r\nدر تمام اين آيات ، مبارزه و استدلال با مشركان در مسأله توحيد ، حول محور يكتائى خالق مىگردد . در آيه اول خداى متعال از كفار مىپرسد : به من نشان دهيد ، آنها را كه جز خدا مىخوانيد و پرستش مىكنيد ، چه چيز زمين را براى شما آفريده‌اند ؟ ! و در آيه دوم مىفرمايد :\r\nآيا بدين سبب براى خدا انباز و شريك قرار داديد كه از آنها هم مخلوقاتى همچون آفريده‌هاى خدا ديده‌ايد ، و آفرينش خدا با آفرينش ديگران بر شما مشتبه شده و قابل تشخيص نيست ؟ ! و در آيه سوم مىپرسد :\r\nآيا آنكه مىآفريند ، و اينهمه موجودات گونه‌گون را پديد مىآورد ، با كسى كه چيزى نيافريده و نمىآفريند يكسان است ؟\r\nو مىفرمايد : هيچ إله و معبودى با او نيست . و در آيه ديگرى مىفرمايد :\r\nبگو : خداست خالق همه اشياء و اوست يگانه پيروز .\r\n\r\n\r\n","description":"","footnote":"\r\n( 1 ) - رعد / 16 .\r\n( 2 ) - نحل / 17 .\r\n","page_name":" 42 ","page_number":42},
  {"content":"\r\n\r\nقرآن كريم ، اين گونه در مقام استدلال با مشركين برهان مىآورد ، و به آنان كه الهان و معبودان ديگرى را عبادت كرده ، و آنها را شريك و انباز در عبادت خداى يكتا و يگانه قرار مىدهند ، مىفرمايد : آفرينش مخلوقات ويژه خداوند است ، و الهان ديگر هيچ قدرتى بر آفرينش ندارند .\r\nاز اين رو است كه ما در مىيابيم ، بارزترين صفت إله ، آفرينش است .\r\nاين موضوع ، در آيات ذيل ، به گونه‌اى روشن‌تر بيان مىگردد ، آنجا كه مىفرمايد :\r\n1 -  ذلِكُمُ اللَّهُ رَبُّكُمْ لا إِلهَ إِلَّا هُوَ خالِقُ كُلِّ شَيْءٍ فَاعْبُدُوهُ \r\nاين است پروردگار شما ! « هيچ الهى » جز او نيست ؛ آفريننده همه چيز اوست ؛ پس او را عبادت كنيد . « 1 »\r\n2 -  يا قَوْمِ اعْبُدُوا اللَّهَ ما لَكُمْ مِنْ إِلهٍ غَيْرُهُ هُوَ أَنْشَأَكُمْ مِنَ الْأَرْضِ \r\n[ صالح پيامبر گفت : 
  ] اى قوم من ! خدا را عبادت كنيد ، كه « الهى » جز او براى شما نيست ! اوست كه شما را از زمين آفريد . « 2 »\r\n3 -  هَلْ مِنْ خالِقٍ غَيْرُ اللَّهِ يَرْزُقُكُمْ مِنَ السَّماءِ وَ الْأَرْضِ لا إِلهَ إِلَّا هُوَ . . . \r\nآيا « آفريننده‌اى » جز خدا هست كه شما را از آسمان و زمين روزى دهد ؟ ! هيچ « الهى » جز او نيست . . . « 3 »\r\n4 -  وَ اتَّخَذُوا مِنْ دُونِهِ آلِهَةً لا يَخْلُقُونَ شَيْئاً وَ هُمْ يُخْلَقُونَ . . . \r\nآنان غير از خداوند « الهانى » براى خود برگزيدند ، معبودانى كه چيزى نمىآفرينند ، بلكه خودشان آفريده شده‌اند . . . « 4 »\r\n5 -   يا أَيُّهَا النَّاسُ ضُرِبَ مَثَلٌ فَاسْتَمِعُوا لَهُ إِنَّ الَّذِينَ تَدْعُونَ مِنْ دُونِ اللَّهِ لَنْ يَخْلُقُوا ذُباباً وَ لَوِ اجْتَمَعُوا لَهُ وَ إِنْ يَسْلُبْهُمُ الذُّبابُ شَيْئاً لا يَسْتَنْقِذُوهُ مِنْهُ ضَعُفَ الطَّالِبُ وَ الْمَطْلُوبُ * ما قَدَرُوا اللَّهَ حَقَّ قَدْرِهِ إِنَّ اللَّهَ لَقَوِيٌّ عَزِيزٌ *  \r\n\r\n\r\n","description":"","footnote":"\r\n( 1 ) - انعام / 102 .\r\n( 2 ) - هود / 61 .\r\n( 3 ) - فاطر / 3 .\r\n( 4 ) - فرقان / 3 .\r\n","page_name":" 43 ","page_number":43},
  {"content":"\r\n\r\nاى مردم ! مثلى زده شده است ، به آن گوش فرا دهيد : كسانى را كه غير از خدا مىخوانيد ، هرگز نمىتوانند مگسى بيافرينند ، هر چند براى اين كار دست به دست هم دهند ! و هرگاه مگسى چيزى از آنها بربايد ، نمىتوانند آن را بازپس گيرند ! طلب‌كننده و مطلوب ، عابد و معبود ، هر دو ضعيف و ناتوانند ! به راستى ، خدا را آنگونه كه بايد بشناسند نشناختند ؛ خداوند قوى شكست‌ناپذير است . « 1 »\r\nخداى متعال در اين موضع از قرآن كريم همه مردمانى را كه « الهانى » جز « اللّه » را مىخوانند طرف خطاب قرار داده و به آنان مىفرمايد :\r\nبه اين مثل گوش فرا دهيد : آنانى را كه به جز خدا مىخوانيد ، فراعنه و پادشاهان و زورمندان باشند يا گاوان و بتان و معبودان ديگر ، هرگز نمىتوانند مگسى را بيافرينند .\r\nيعنى هيچ يك از اين فراعنه گردنكش جبّار ، و هيچ يك از اين گاوهاى مورد پرستش ، يا هر معبود و إله ديگرى از معبودان مردم ، نمىتوانند آلوده‌ترين و پست‌ترين حشره را بيافرينند حشره‌اى كه همه مردم آن را مىشناسند و در همه جوامع روى زمين پراكنده است ، و همه خلق از آن دورى مىكنند ! اينها چگونه معبودانى هستند كه هيچ يك از آنها نمىتوانند مگسى آلوده را بيافرينند ، و اگر با هم جمع آيند و يكديگر را پشتيبانى كنند بازهم قادر بر آفرينش يك نمونه از اين حشره بىمقدار نيستند ؟ !\r\nگذشته از آن ، اگر همين مگس چيزى را از اين معبودهاى پندارى ربود ، گاوها باشند يا فرعون يا « آلهه » ديگر ، قدرت پس گرفتن از او را هم ندارند ، مثلا اگر مگس خون يكى از همين گاوهاى مورد پرستش در هند را بمكد ، گاو بيچاره نمىتواند حق خود ، يعنى خون مكيده شده را ، پس بگيرد !\r\nوه كه چه ضعيف و ناتوان است اين گاو بيچاره معبود بشر ! و عاجزتر و ناتوان تر از آن ، كسى است كه از اين موجود بيچاره حاجت مىخواهد ! به راستى كه خدا را آن چنان كه شايسته ذات اقدس اوست نشناختند ، خدائى كه آفريدگار همه مخلوقات ، و قوى و قدرتمند و شكست‌ناپذير است .\r\n\r\n\r\n","description":"","footnote":"\r\n( 1 ) - حج / 73 و 74 .\r\n","page_name":" 44 ","page_number":44},
  {"content":"\r\n\r\nبنابراين ، آفرينش و همه هستى از آن خداى متعال است و بس . اوست كه مخلوقات را آفريده ، و موجودات را به وجود آورده ، زنده مىكند و مىميراند ، و مالك هر چيز اوست .\r\nمؤثرى جز او در عالم خلقت نيست تا درخواست خود را به سوى او بريم ، پس واجب است كه تنها او را عبادت كنيم و فقط از او حاجت بخواهيم .\r\nآيات زير نيز ، اين معنى را توضيح مىدهد :\r\n1 -  قُلْ أَ رَأَيْتُمْ إِنْ أَخَذَ اللَّهُ سَمْعَكُمْ وَ أَبْصارَكُمْ وَ خَتَمَ عَلى قُلُوبِكُمْ مَنْ إِلهٌ غَيْرُ اللَّهِ يَأْتِيكُمْ بِهِ . \r\nبگو : به من پاسخ دهيد : اگر خداوند ، گوش و چشم شما را بگيرد ، و دلهاى شما را مهر كند كه چيزى را نفهميد ، كدامين إله است ، جز اللّه ، كه آنها را به شما بازگرداند « 1 » ؟ !\r\n2 -  الَّذِي لَهُ مُلْكُ السَّماواتِ وَ الْأَرْضِ لا إِلهَ إِلَّا هُوَ يُحيِي وَ يُمِيتُ \r\nهمان خدائى كه حكومت آسمانها و زمين ، از آن اوست ؛ إله و معبودى جز او نيست ، زنده مىكند و مىميراند . « 2 »\r\n3 -  مَنْ إِلهٌ غَيْرُ اللَّهِ يَأْتِيكُمْ بِضِياءٍ أَ فَلا تَسْمَعُونَ \r\nكدامين إله و معبودى جز خدا مىتواند براى شما روشنائى بياورد آيا نمىشنويد ؟ ! « 3 »\r\n4 -  ذلِكُمُ اللَّهُ رَبُّكُمْ لَهُ الْمُلْكُ لا إِلهَ إِلَّا هُوَ فَأَنَّى تُصْرَفُونَ \r\nاين است اللّه ، پروردگار شما ، حكومت عالم هستى از اوست ؛\r\nهيچ معبودى جز او نيست ؛ پس چرا از راه حق منحرف مىشويد ؟ ! « 4 »\r\n5 -  لا إِلهَ إِلَّا هُوَ يُحْيِي وَ يُمِيتُ رَبُّكُمْ وَ رَبُّ آبائِكُمُ الْأَوَّلِينَ \r\nهيچ الهى جز او نيست ، زنده مىكند و مىميراند ، پروردگار شما و پروردگار پدران پيشين شما است . « 5 »\r\n\r\n\r\n","description":"","footnote":"\r\n( 1 ) - انعام / 46 .\r\n( 2 ) - اعراف / 158 .\r\n( 3 ) - قصص / 71 .\r\n( 4 ) - زمر / 6 .\r\n( 5 ) - دخان / 8 .\r\n","page_name":" 45 ","page_number":45},
  {"content":"\r\n\r\n6 -  إِنَّما إِلهُكُمُ اللَّهُ الَّذِي لا إِلهَ إِلَّا هُوَ وَسِعَ كُلَّ شَيْءٍ عِلْماً \r\nبه يقين إله و معبود شما اللّه است ، إله ديگرى جز او نيست ، علم و دانش او همه چيز را فرا گرفته است . « 1 »\r\n7 -  قُلْ لَوْ كانَ مَعَهُ آلِهَةٌ كَما يَقُولُونَ إِذاً لَابْتَغَوْا إِلى ذِي الْعَرْشِ سَبِيلًا \r\nبگو : اگر آن چنان كه مىگويند با خدا خدايان ديگرى بود ، در اين صورت مىكوشيدند تا راهى به سوى خداوند صاحب عرش پيدا كنند . « 2 »\r\n8 -  وَ اتَّخَذُوا مِنْ دُونِ اللَّهِ آلِهَةً لِيَكُونُوا لَهُمْ عِزًّا \r\nآنان غير از خدا ، معبودهاى ديگرى را براى خود برگزيدند ، تا مايه عزّتشان باشند . « 3 »\r\n9 -  أَمْ لَهُمْ آلِهَةٌ تَمْنَعُهُمْ مِنْ دُونِنا \r\nآيا آنان را خدايانى است كه مىتوانند در برابر ما از ايشان دفاع كنند ؟ « 4 »\r\n10 -  أَ أَتَّخِذُ مِنْ دُونِهِ آلِهَةً إِنْ يُرِدْنِ الرَّحْمنُ بِضُرٍّ لا تُغْنِ عَنِّي شَفاعَتُهُمْ شَيْئاً وَ لا يُنْقِذُونِ \r\nآيا غير از خدا معبودان ديگرى را برگزينم كه اگر خداى رحمان بخواهد زيانى به من برساند ، شفاعت آنها كمترين سودى براى من ندارد و مرا نجات نخواهد داد ؟ ! « 5 »\r\n11 -  وَ اتَّخَذُوا مِنْ دُونِ اللَّهِ آلِهَةً لَعَلَّهُمْ يُنْصَرُونَ \r\nآنان غير از خدا ، معبودهاى ديگرى براى خويش برگزيدند به اين اميد كه يارى شوند ! « 6 »\r\n12 -  فَما أَغْنَتْ عَنْهُمْ آلِهَتُهُمُ الَّتِي يَدْعُونَ مِنْ دُونِ اللَّهِ مِنْ شَيْءٍ لَمَّا جاءَ أَمْرُ رَبِّكَ  .\r\n\r\n\r\n","description":"","footnote":"\r\n( 1 ) - طه / 98 .\r\n( 2 ) - اسراء / 42 .\r\n( 3 ) - مريم / 81 .\r\n( 4 ) - انبيا / 43 .\r\n( 5 ) - يس / 23 .\r\n( 6 ) - يس / 74 .\r\n","page_name":" 46 ","page_number":46},
  {"content":"\r\n\r\nو هنگامى كه فرمان مجازات پروردگارت رسيد ، معبودانى كه غير از خدا مىخواندند ، آنان را به هيچ وجه يارى نكردند . « 1 »\r\nقرآن كريم بدين گونه صريح و روشن مىگويد : هر گونه آفرينشى ويژه خداى يگانه است ، نزول باران ، رويش گياهان ، شفاى بيماران ، پيروزى بر دشمنان و بر طرف كردن فقر و پريشانى ، همه اينها و امثال آن ، و هر گونه حركت و سكون عالم هستى ، تنها از جانب خداى متعال است و بس . پس إله حقيقى جهان هستى اوست ، در قدرت و شوكت و افعالش بىشريك و يگانه است ، شبيه و مثل و مانند ندارد : نه كسى را زاده ، و نه از كسى زاده شده ، كفو و همتا و همانند ندارد ، اوست خداى عزيز و مقتدر و يكتا . همان گونه كه خود را توصيف كرده و فرموده :\r\n1 -  إِنَّمَا اللَّهُ إِلهٌ واحِدٌ سُبْحانَهُ أَنْ يَكُونَ لَهُ وَلَدٌ \r\nبه يقين خدا ، تنها معبود يگانه است ، او منزه است كه فرزندى داشته باشد . « 2 »\r\n2 -  لَقَدْ كَفَرَ الَّذِينَ قالُوا إِنَّ اللَّهَ ثالِثُ ثَلاثَةٍ وَ ما مِنْ إِلهٍ إِلَّا إِلهٌ واحِدٌ . \r\nآنان كه گفتند : \" خداوند يكى از سه خداست \" به يقين كافر شدند . هيچ إله و معبودى جز خداى يگانه وجود ندارد . « 3 »\r\n3 -  وَ قالَ اللَّهُ لا تَتَّخِذُوا إِلهَيْنِ اثْنَيْنِ إِنَّما هُوَ إِلهٌ واحِدٌ \r\nخداوند فرموده : دو معبود براى خود انتخاب نكنيد ؛ يقينا معبود شما همان خداى يگانه است . « 4 »\r\nتا اينجا روشن شد كه الوهيت ويژه و خاص خداوند است . اين ويژگى خود سبب مىشود تا عبادت غير ، همراه با عبادت خدا ، ممنوع باشد . پس عبادت هم بايد تنها براى خداوند انجام پذيرد ، چنان كه فرموده :\r\n1 -  إِنَّنِي أَنَا اللَّهُ لا إِلهَ إِلَّا أَنَا فَاعْبُدْنِي وَ أَقِمِ الصَّلاةَ لِذِكْرِي \r\nمن اللّه هستم ؛ معبودى جز من نيست ! تنها مرا عبادت كن ، و نماز را براى ياد\r\n\r\n\r\n","description":"","footnote":"\r\n( 1 ) - هود / 101 .\r\n( 2 ) - نساء / 171 .\r\n( 3 ) - مائده / 73 .\r\n( 4 ) - نحل / 51 .\r\n","page_name":" 47 ","page_number":47},
  {"content":"\r\n\r\nمن به پا دار . « 1 »\r\n2 -  وَ ما أَرْسَلْنا مِنْ قَبْلِكَ مِنْ رَسُولٍ إِلَّا نُوحِي إِلَيْهِ أَنَّهُ لا إِلهَ إِلَّا أَنَا فَاعْبُدُونِ \r\nما پيش از تو ، هيچ پيامبرى را نفرستاديم مگر آنكه به او وحى كرديم : معبودى جز من نيست ؛ پس تنها مرا عبادت كنيد . « 2 »\r\n3 -      أَمَّنْ خَلَقَ السَّماواتِ وَ الْأَرْضَ وَ أَنْزَلَ لَكُمْ مِنَ السَّماءِ ماءً فَأَنْبَتْنا بِهِ حَدائِقَ ذاتَ بَهْجَةٍ ما كانَ لَكُمْ أَنْ تُنْبِتُوا شَجَرَها أَ إِلهٌ مَعَ اللَّهِ بَلْ هُمْ قَوْمٌ يَعْدِلُونَ * أَمَّنْ جَعَلَ الْأَرْضَ قَراراً وَ جَعَلَ خِلالَها أَنْهاراً وَ جَعَلَ لَها رَواسِيَ وَ جَعَلَ بَيْنَ الْبَحْرَيْنِ حاجِزاً أَ إِلهٌ مَعَ اللَّهِ بَلْ أَكْثَرُهُمْ لا يَعْلَمُونَ * أَمَّنْ يُجِيبُ الْمُضْطَرَّ إِذا دَعاهُ وَ يَكْشِفُ السُّوءَ وَ يَجْعَلُكُمْ خُلَفاءَ الْأَرْضِ أَ إِلهٌ مَعَ اللَّهِ قَلِيلًا ما تَذَكَّرُونَ * أَمَّنْ يَهْدِيكُمْ فِي ظُلُماتِ الْبَرِّ وَ الْبَحْرِ وَ مَنْ يُرْسِلُ الرِّياحَ بُشْراً بَيْنَ يَدَيْ رَحْمَتِهِ أَ إِلهٌ مَعَ اللَّهِ تَعالَى اللَّهُ عَمَّا يُشْرِكُونَ * أَمَّنْ يَبْدَؤُا الْخَلْقَ ثُمَّ يُعِيدُهُ وَ مَنْ يَرْزُقُكُمْ مِنَ السَّماءِ وَ الْأَرْضِ أَ إِلهٌ مَعَ اللَّهِ قُلْ هاتُوا بُرْهانَكُمْ إِنْ كُنْتُمْ صادِقِينَ *     \r\nآيا كسى كه آسمانها و زمين را آفريده ، و از آسمان براى شما آبى فرستاد كه با آن ، باغستانهاى سرورانگيز رويانديم ، باغهائى كه شما هرگز قدرت روياندن درختانش را نداشتيد ، آيا با اين خدا ، معبود ديگرى هست ؟ ! نه ، بلكه آنان گروهى نادانند كه از حق روى گردان شده و آفريده را در رديف آفريدگار قرار مىدهند !\r\nيا آنكه زمين را رام كرد و استقرار بخشيد ، و در جاى جاى آن نهرها روان ساخت ، و براى آن كوههاى استوار ايجاد كرد ، و ميان دو دريا مانعى آفريد ، آيا با اين خدا ، معبود ديگرى هست ؟ ! نه ، بلكه بيشتر آنان نمىدانند !\r\nيا كسى كه دعاى بيچاره را اجابت مىكند و گرفتارى را بر طرف مىسازد ، و\r\n\r\n\r\n","description":"","footnote":"\r\n( 1 ) - طه / 14 .\r\n( 2 ) - انبيا / 25 .\r\n","page_name":" 48 ","page_number":48},
  {"content":"\r\n\r\nشما را جانشينان زمين قرار مىدهد ؛ آيا با خدا ، معبود ديگرى هست ؟ ! خيلى كم متذكر مىشويد !\r\nيا آنكه شما را در تاريكيهاى صحرا و دريا هدايت مىكند ، و كسى كه بادها را پيش از نزول رحمتش مژدگانى مىفرستد ؛ آيا با اين خدا ، معبود ديگرى هست ؟ ! بلند است مرتبه خداوندى از آنچه اينان شريك او قرار مىدهند !\r\nيا آنكه آفرينش را آغاز كرد ، سپس تجديدش مىكند ، و آنكه از آسمان و زمين روزىتان مىدهد ؛ آيا با اين خدا ، معبود ديگرى هست ؟ ! بگو : \" دليل و برهانتان را بياوريد اگر راست مىگوئيد ! \" « 1 »\r\nبنابراين ، خدائى جز خداى يگانه نيست . شريك و مثل و مانند ندارد . همان گونه كه - بر خلاف پندار برخى - دختران و پسران نيز ، ندارد . گفتار اين گروه را در بحث آينده بررسى مىكنيم .\r\n\r\nد - آيا خداوند دختر و پسر دارد ؟\r\nدر ميان معتقدان به تعدد خدايان ، كسانى يافت مىشوند كه براى خداى سبحان دختران و پسران خيالى تراشيده و بدان معتقد شده‌اند . خداوند در سورهء صافات از قول ايشان مىفرمايد :\r\n      فَاسْتَفْتِهِمْ أَ لِرَبِّكَ الْبَناتُ وَ لَهُمُ الْبَنُونَ * أَمْ خَلَقْنَا الْمَلائِكَةَ إِناثاً وَ هُمْ شاهِدُونَ * أَلا إِنَّهُمْ مِنْ إِفْكِهِمْ لَيَقُولُونَ * وَلَدَ اللَّهُ وَ إِنَّهُمْ لَكاذِبُونَ * أَصْطَفَى الْبَناتِ عَلَى الْبَنِينَ * ما لَكُمْ كَيْفَ تَحْكُمُونَ *      \r\nاز ايشان بپرس : آيا پروردگارت دخترانى دارد و پسران از آن آنهاست ؟ ! آيا ما فرشتگان را مؤنث آفريديم و آنان ناظر بودند ؟ ! بدانيد اينها با اين دروغ بزرگشان مىگويند : « خداوند فرزند آورده ! » راستى را كه آنان دروغگويانند ! آيا خداوند دختران را بر پسران ترجيح داده است ؟ شما را چه شده ؟ درباره خدا\r\n\r\n\r\n","description":"","footnote":"\r\n( 1 ) - نمل / 64 - 60 .\r\n","page_name":" 49 ","page_number":49},
  {"content":"\r\n\r\nچگونه قضاوت مىكنيد ؟ ! « 1 »\r\nدر سوره زخرف مىفرمايد :\r\n  وَ جَعَلُوا الْمَلائِكَةَ الَّذِينَ هُمْ عِبادُ الرَّحْمنِ إِناثاً أَ شَهِدُوا خَلْقَهُمْ سَتُكْتَبُ شَهادَتُهُمْ وَ يُسْئَلُونَ * وَ قالُوا لَوْ شاءَ الرَّحْمنُ ما عَبَدْناهُمْ . . .  \r\nفرشتگان را كه بندگان خداى رحمانند مؤنث پنداشتند ؛ آيا آفرينش آنان را شاهد بوده‌اند ؟ ! گواهى آنان نوشته و بازخواست مىشوند . و گفتند : اگر خدا مىخواست ما آنها را پرستش نمىكرديم . « 2 »\r\n أَمِ اتَّخَذَ مِمَّا يَخْلُقُ بَناتٍ وَ أَصْفاكُمْ بِالْبَنِينَ \r\nآيا خداوند از ميان آفريدگانش ، دختران را براى خود گرفته و پسران را براى شما برگزيده ؟ ! « 3 »\r\n وَ إِذا بُشِّرَ أَحَدُهُمْ بِما ضَرَبَ لِلرَّحْمنِ مَثَلًا ظَلَّ وَجْهُهُ مُسْوَدًّا وَ هُوَ كَظِيمٌ \r\nدر حالى كه هرگاه يكى از آنان را به همان چيزى كه براى خداى رحمان در پندار خود تراشيده و مثال آورده ، بشارت دهند ، رخسارش سياه شده و خشمگين مىگردد ! « 4 »\r\nاين مشركان ، فرشته‌ها را در قالب بتهاى : لات و عزّى و منات ، پرستش مىكردند ؛ و اين سه را پيكره و تنديس ملايك مىدانستند .\r\nخداوند در سورهء نجم مىفرمايد :\r\n     أَ فَرَأَيْتُمُ اللَّاتَ وَ الْعُزَّى * وَ مَناةَ الثَّالِثَةَ الْأُخْرى * أَ لَكُمُ الذَّكَرُ وَ لَهُ الْأُنْثى * تِلْكَ إِذاً قِسْمَةٌ ضِيزى * إِنْ هِيَ إِلَّا أَسْماءٌ سَمَّيْتُمُوها أَنْتُمْ وَ آباؤُكُمْ ما أَنْزَلَ اللَّهُ بِها مِنْ سُلْطانٍ إِنْ يَتَّبِعُونَ إِلَّا الظَّنَّ وَ ما تَهْوَى الْأَنْفُسُ وَ لَقَدْ جاءَهُمْ مِنْ رَبِّهِمُ الْهُدى     \r\n\r\n\r\n","description":"","footnote":"\r\n( 1 ) - صافات / 154 - 149 .\r\n( 2 ) - زخرف / 20 - 19 .\r\n( 3 ) - زخرف / 16 .\r\n( 4 ) - زخرف / 17 .\r\n","page_name":" 50 ","page_number":50},
  {"content":"\r\n\r\nبه من بگوئيد : آيا بتهاى : لات و عزّى و منات كه سومين آنهاست [ دختران خدايند 
  ] ؟ ! آيا سهم شما پسر است و سهم خدا دختر ؟ ! ( با آنكه به گمان شما دختران بىارزشند ! ) در اين صورت چنين تقسيمى ناعادلانه است ! ( چنين نيست بلكه ) اينها نامهائى است كه شما و پدرانتان بر آنها نهاده‌ايد ، خداوند هيچ دليلى بر صحت اين پندار نازل نكرده ؛ آنان تنها از گمان و حدس و هواى نفس پيروى مىكنند ، در حالى كه هدايت پروردگارشان به آنان رسيده است . « 1 »\r\n  إِنَّ الَّذِينَ لا يُؤْمِنُونَ بِالْآخِرَةِ لَيُسَمُّونَ الْمَلائِكَةَ تَسْمِيَةَ الْأُنْثى * وَ ما لَهُمْ بِهِ مِنْ عِلْمٍ إِنْ يَتَّبِعُونَ إِلَّا الظَّنَّ وَ إِنَّ الظَّنَّ لا يُغْنِي مِنَ الْحَقِّ شَيْئاً  \r\nآنان كه به آخرت ايمان ندارند ، فرشتگان را دختران خدا مىنامند ! آنان بر اين گفته خود دليلى ندارند ، تنها از حدس و گمان پيروى مىكنند ، در حالى كه حدس و گمان هرگز آدمى را از حق بىنياز نمىكند ! « 2 »\r\nبرخى ديگر از مشركان ، اجنه را پرستش مىكردند ، خداوند درباره آنان در سوره انعام فرموده :\r\n  وَ جَعَلُوا لِلَّهِ شُرَكاءَ الْجِنَّ وَ خَلَقَهُمْ وَ خَرَقُوا لَهُ بَنِينَ وَ بَناتٍ بِغَيْرِ عِلْمٍ سُبْحانَهُ وَ تَعالى عَمَّا يَصِفُونَ * بَدِيعُ السَّماواتِ وَ الْأَرْضِ أَنَّى يَكُونُ لَهُ وَلَدٌ وَ لَمْ تَكُنْ لَهُ صاحِبَةٌ وَ خَلَقَ كُلَّ شَيْءٍ وَ هُوَ بِكُلِّ شَيْءٍ عَلِيمٌ  \r\nبراى خدا همتايان و انبازانى از جن قرار دادند ، در حالى كه آنان آفريده خدا هستند . و براى او بدون هر گونه دليل و دانشى پسران و دختران تراشيدند ، منزّه است خدا ، و برتر است از آنچه توصيف مىكنند . او پديدآورنده آسمانها و زمين است ؛ چگونه ممكن است فرزندى داشته باشد در حالى كه همسرى نداشته ؟ ! او همه چيز را آفريده ؛ و به همه اشياء آگاه است . « 3 »\r\nو در سوره سبا فرموده :\r\n\r\n\r\n","description":"","footnote":"\r\n( 1 ) - نجم / 23 - 19 .\r\n( 2 ) - نجم / 27 - 28 .\r\n( 3 ) - انعام / 101 - 100 .\r\n","page_name":" 51 ","page_number":51},
  {"content":"\r\n\r\n  وَ يَوْمَ يَحْشُرُهُمْ جَمِيعاً ثُمَّ يَقُولُ لِلْمَلائِكَةِ أَ هؤُلاءِ إِيَّاكُمْ كانُوا يَعْبُدُونَ * قالُوا سُبْحانَكَ أَنْتَ وَلِيُّنا مِنْ دُونِهِمْ بَلْ كانُوا يَعْبُدُونَ الْجِنَّ أَكْثَرُهُمْ بِهِمْ مُؤْمِنُونَ  \r\nو روزى كه خداوند همه آنان را بر مىانگيزد و به فرشتگان مىگويد : \" آيا اينان شما را مىپرستيدند ؟ ! \" مىگويند : منزّهى ! تنها تو ولىّ مائى نه آنان ؛ بلكه جن را پرستش مىكردند و بيشترشان به آنها ايمان داشتند ! « 1 »\r\nاين گروه از مشركان كه ملائكه را پرستش مىكردند ، در عصر ما وجود ندارند . آنان منقرض شده و تنها يادى از كردارشان به جا مانده است . اما آنان كه در زمان ما هنوز باقى مانده و مىگويند خداوند پسر دارد ، نصارى هستند كه در سوره توبه درباره آنان فرموده :\r\n وَ قالَتِ الْيَهُودُ عُزَيْرٌ ابْنُ اللَّهِ وَ قالَتِ النَّصارى الْمَسِيحُ ابْنُ اللَّهِ ذلِكَ قَوْلُهُمْ بِأَفْواهِهِمْ يُضاهِؤُنَ قَوْلَ الَّذِينَ كَفَرُوا مِنْ قَبْلُ قاتَلَهُمُ اللَّهُ أَنَّى يُؤْفَكُونَ \r\nيهود گفتند : \" عزيز پسر خداست ! \" و نصارى گفتند : \" مسيح پسر خداست ! \" اين سخنى است كه بر زبان مىآورند و با گفتار كافران پيشين دمساز مىشوند ، خدا آنان را بكشد ، از راه حق به كجا منحرف مىشوند ؟ ! « 2 »\r\nدر سوره نساء مىفرمايد :\r\n  يا أَهْلَ الْكِتابِ لا تَغْلُوا فِي دِينِكُمْ وَ لا تَقُولُوا عَلَى اللَّهِ إِلَّا الْحَقَّ إِنَّمَا الْمَسِيحُ عِيسَى ابْنُ مَرْيَمَ رَسُولُ اللَّهِ وَ كَلِمَتُهُ أَلْقاها إِلى مَرْيَمَ وَ رُوحٌ مِنْهُ فَآمِنُوا بِاللَّهِ وَ رُسُلِهِ وَ لا تَقُولُوا ثَلاثَةٌ انْتَهُوا خَيْراً لَكُمْ إِنَّمَا اللَّهُ إِلهٌ واحِدٌ سُبْحانَهُ أَنْ يَكُونَ لَهُ وَلَدٌ لَهُ ما فِي السَّماواتِ وَ ما فِي الْأَرْضِ وَ كَفى بِاللَّهِ وَكِيلًا * لَنْ يَسْتَنْكِفَ الْمَسِيحُ أَنْ يَكُونَ عَبْداً لِلَّهِ وَ لَا الْمَلائِكَةُ الْمُقَرَّبُونَ وَ مَنْ يَسْتَنْكِفْ عَنْ عِبادَتِهِ وَ يَسْتَكْبِرْ فَسَيَحْشُرُهُمْ إِلَيْهِ جَمِيعاً *  \r\nاى اهل كتاب ! در دينتان غلوّ و زياده روى نكنيد ! و درباره خدا سخن به غير حق\r\n\r\n\r\n","description":"","footnote":"\r\n( 1 ) - سبا / 41 - 40 .\r\n( 2 ) - توبه / 30 .\r\n","page_name":" 52 ","page_number":52},
  {"content":"\r\n\r\nنگوييد ! عيساى مسيح پسر مريم فرستاده خدا و كلمه اوست كه به مريم القاء نمود ؛ و روحى از طرف او بود ، پس ، به خدا و پيامبرانش ايمان آوريد ، و نگوييد : \" خداوند سه‌گانه است ! \" از چنين گفتارى بازايستيد كه براى شما بهتر است ! به يقين خدا تنها معبود يگانه است ؛ او منزّه است كه فرزندى داشته باشد ؛ هر چه در آسمانها و زمين است از آن اوست ، و همين بس كه خدا مدبّر و كارگردان آنها باشد .\r\nمسيح پسر مريم هرگز از اينكه بنده خدا باشد ابا ندارد ؛ و فرشتگان مقرّب او نيز چنين‌اند ، هر كس از عبادت و بندگى خدا روى برتابد و تكبّر ورزد ، به زودى همه آنان را نزد خود جمع خواهد كرد . « 1 »\r\nو در سوره مائده مىفرمايد :\r\n     لَقَدْ كَفَرَ الَّذِينَ قالُوا إِنَّ اللَّهَ هُوَ الْمَسِيحُ ابْنُ مَرْيَمَ وَ قالَ الْمَسِيحُ يا بَنِي إِسْرائِيلَ اعْبُدُوا اللَّهَ رَبِّي وَ رَبَّكُمْ إِنَّهُ مَنْ يُشْرِكْ بِاللَّهِ فَقَدْ حَرَّمَ اللَّهُ عَلَيْهِ الْجَنَّةَ وَ مَأْواهُ النَّارُ وَ ما لِلظَّالِمِينَ مِنْ أَنْصارٍ * لَقَدْ كَفَرَ الَّذِينَ قالُوا إِنَّ اللَّهَ ثالِثُ ثَلاثَةٍ وَ ما مِنْ إِلهٍ إِلَّا إِلهٌ واحِدٌ وَ إِنْ لَمْ يَنْتَهُوا عَمَّا يَقُولُونَ لَيَمَسَّنَّ الَّذِينَ كَفَرُوا مِنْهُمْ عَذابٌ أَلِيمٌ * أَ فَلا يَتُوبُونَ إِلَى اللَّهِ وَ يَسْتَغْفِرُونَهُ وَ اللَّهُ غَفُورٌ رَحِيمٌ * مَا الْمَسِيحُ ابْنُ مَرْيَمَ إِلَّا رَسُولٌ قَدْ خَلَتْ مِنْ قَبْلِهِ الرُّسُلُ وَ أُمُّهُ صِدِّيقَةٌ كانا يَأْكُلانِ الطَّعامَ انْظُرْ كَيْفَ نُبَيِّنُ لَهُمُ الْآياتِ ثُمَّ انْظُرْ أَنَّى يُؤْفَكُونَ * قُلْ أَ تَعْبُدُونَ مِنْ دُونِ اللَّهِ ما لا يَمْلِكُ لَكُمْ ضَرًّا وَ لا نَفْعاً وَ اللَّهُ هُوَ السَّمِيعُ الْعَلِيمُ *     \r\nآنان كه گفتند : \" خداوند همان مسيح پسر مريم است \" مسلما كافر شدند ، در حالى كه خود مسيح گفت : خدا را كه پروردگار من و شماست بپرستيد ، زيرا ، هر كس شريكى براى خدا قرار دهد ، خداوند بهشت را بر او حرام كرده است ؛ و جايگاه او دوزخ است ؛ و ستمكاران ، يار و ياورى ندارند .\r\n\r\n\r\n","description":"","footnote":"\r\n( 1 ) - نساء / 171 و 172 .\r\n","page_name":" 53 ","page_number":53},
  {"content":"\r\n\r\nآنان كه گفتند : \" خداوند ، يكى از سه خداست \" به يقين كافر شدند ؛ هيچ معبودى جز معبود يگانه نيست ؛ و اگر از آنچه مىگويند دست بر ندارند ، عذاب دردناكى به كافران آنها خواهد رسيد . آيا به سوى خدا بازنمىگردند ، و از او طلب آمرزش نمىكنند ؟ در حالى كه خداوند آمرزنده مهربان است .\r\nمسيح پسر مريم ، فقط فرستاده خدا بود كه پيش از او نيز فرستادگان ديگرى بوده‌اند ؛ مادرش زن بسيار راستگوئى بود ؛ هر دو غذا مىخوردند ؛ بنگر چگونه نشانه‌ها را براى آنان آشكار مىسازيم ! و بنگر چگونه از حق منحرف مىشوند .\r\nبگو : \" آيا جز خداوند ، چيزى را مىپرستيد كه مالك سود و زيان شما نيست ؟ ! \" و خداوند شنوا و داناست . « 1 »\r\nو باز در همان سوره فرموده :\r\n لَقَدْ كَفَرَ الَّذِينَ قالُوا إِنَّ اللَّهَ هُوَ الْمَسِيحُ ابْنُ مَرْيَمَ قُلْ فَمَنْ يَمْلِكُ مِنَ اللَّهِ شَيْئاً إِنْ أَرادَ أَنْ يُهْلِكَ الْمَسِيحَ ابْنَ مَرْيَمَ وَ أُمَّهُ وَ مَنْ فِي الْأَرْضِ جَمِيعاً وَ لِلَّهِ مُلْكُ السَّماواتِ وَ الْأَرْضِ وَ ما بَيْنَهُما يَخْلُقُ ما يَشاءُ وَ اللَّهُ عَلى كُلِّ شَيْءٍ قَدِيرٌ \r\nآنان كه گفتند : \" خدا همان مسيح پسر مريم است \" به يقين كافر شدند ؛ بگو : \" اگر خدا بخواهد مسيح بن مريم و مادرش و همه افراد روى زمين را نابود كند ، چه \" كسى مىتواند جلوگيرى كند ؟ \" حكومت آسمانها و زمين ، و آنچه ميان آن دو قرار دارد از آن خداست ؛ هر چه بخواهد مىآفريند ؛ و او بر هر چيزى تواناست . « 2 »\r\nو در سوره آل عمران فرموده :\r\n إِنَّ مَثَلَ عِيسى عِنْدَ اللَّهِ كَمَثَلِ آدَمَ خَلَقَهُ مِنْ تُرابٍ ثُمَّ قالَ لَهُ كُنْ فَيَكُونُ \r\nمثل عيسى نزد خدا همچون آدم است كه او را از خاك آفريد ، سپس به او فرمود : \" موجود باش \" او هم فورا موجود شد . « 3 »\r\n\r\n\r\n","description":"","footnote":"\r\n( 1 ) - مائده / 76 - 72 .\r\n( 2 ) - مائده / 17 .\r\n( 3 ) - آل عمران / 59 .\r\n","page_name":" 54 ","page_number":54},
  {"content":"\r\n\r\nو در سورهء مريم فرموده :\r\n      وَ قالُوا اتَّخَذَ الرَّحْمنُ وَلَداً * لَقَدْ جِئْتُمْ شَيْئاً إِدًّا * تَكادُ السَّماواتُ يَتَفَطَّرْنَ مِنْهُ وَ تَنْشَقُّ الْأَرْضُ وَ تَخِرُّ الْجِبالُ هَدًّا * أَنْ دَعَوْا لِلرَّحْمنِ وَلَداً * وَ ما يَنْبَغِي لِلرَّحْمنِ أَنْ يَتَّخِذَ وَلَداً * إِنْ كُلُّ مَنْ فِي السَّماواتِ وَ الْأَرْضِ إِلَّا آتِي الرَّحْمنِ عَبْداً *      \r\nو گفتند : \" خداوند رحمان فرزندى براى خود بر گرفته است . \" راستى را كه سخن منكر و ناپسندى گفتيد ! نزديك است به خاطر اين سخن آسمانها از هم متلاشى گردد ، و زمين شكافته شود ، و كوهها از هم فرو ريزد . از اين رو كه براى خداى رحمان فرزندى قائل شدند ! در حالى كه هرگز براى خداوند رحمان سزاوار نيست كه فرزندى برگزيند . هيچ‌كس در آسمانها و زمين باقى نمىماند مگر آنكه با خضوع و بندگى به نزد خدا آيد . « 1 »\r\nخداوند در آيات سوره اخلاص بر همه گفتار و پندار اين گروه خط بطلان كشيده و فرموده :\r\n     بِسْمِ اللَّهِ الرَّحْمنِ الرَّحِيمِ قُلْ هُوَ اللَّهُ أَحَدٌ * اللَّهُ الصَّمَدُ * لَمْ يَلِدْ وَ لَمْ يُولَدْ * وَ لَمْ يَكُنْ لَهُ كُفُواً أَحَدٌ *     \r\nبگو : خداوند يكتا و يگانه است ؛ خداوند بىنياز مطلق است ؛ هرگز نزاده ، و زاده نشده ؛ و همتا و همانندى براى او نيست .\r\n\r\nشرح كلمات\r\nبراى آنكه از بحث گذشته نتيجه بهترى بگيريم ، برخى از الفاظ آيات را ، توضيح مىدهيم :\r\n1 - افك : دروغ و افترا و روى گرداندن از حق به سوى باطل .\r\n\r\n\r\n","description":"","footnote":"\r\n( 1 ) - مريم / 93 - 88 .\r\n","page_name":" 55 ","page_number":55},
  {"content":"\r\n\r\n2 - كظيم : كسى كه غم و اندوه شديد و جانكاه دارد .\r\n3 - سلطان : سلطان در اينجا به معناى دليل و برهان است .\r\n4 - ضيزى : جائرانه و ستمگرانه ، « قسمة ضيزى » : تقسيم ناعادلانه .\r\n5 - خرق : ادّعاى دروغين ، ساختگى و تراشيدنى .\r\n6 - بديع : پديدآورنده و ايجاد كننده‌اى كه پديده او بىسابقه و ابتكارى باشد .  بَدِيعُ السَّماواتِ وَ الْأَرْضِ  يعنى : پديدآورنده آسمان و زمين بدون وسيله و ابزار و مدل از پيش تعيين شده ، و بدون مادّه و زمان و مكان . پس گفتن بديع ( مخترع حقيقى ) به غير خدا روا نيست .\r\n7 - يضاهئون : يشابهون ، يعنى شبيه و همانند مىكنند .\r\n8 - ادّا : ادّ به معناى امر عظيم و چيز ناپسند و بسيار زشت است .\r\n9 - هدّ : ويرانى شديد و نابودى ، كوبيدن و خراب كردن بنا .\r\n10 - مسيح : مسيح لقب عيسى بن مريم و برگردان واژه عبرانى مشيح است ، زيرا ، آن حضرت با مسح كردن و دست كشيدن بر اندام افراد پيسى گرفته و نابينايان مادرزاد ، آنان را به اذن خداى متعال شفا مىبخشيد .\r\n11 - كلمه : مخلوقى كه خداوند او را با لفظ : كن ( موجود شو ) و همانند آن مىآفريند ، و از روش معمول و شناخته شده خلقت ، يعنى آفرينش به توسط اسباب ، جداست .\r\nعيسى عليه السّلام از آن رو \" كلمه خدا \" ناميده شده كه خداوند با گفتن كلمه : كن ( موجود شو ) او را آفريده است ؛ همانگونه كه زكرياى پيامبر عليه السّلام را مورد خطاب قرار داده و فرموده است :\r\n أَنَّ اللَّهَ يُبَشِّرُكَ بِيَحْيى مُصَدِّقاً بِكَلِمَةٍ مِنَ اللَّهِ  .\r\nخداوند تو را به « يحيى » بشارت مىدهد ، كسى كه كلمه خدا ( مسيح ) را تصديق مىكند . « 1 »\r\nو خطاب به مريم عليه السّلام فرموده :\r\n إِنَّ اللَّهَ يُبَشِّرُكِ بِكَلِمَةٍ مِنْهُ اسْمُهُ الْمَسِيحُ عِيسَى ابْنُ مَرْيَمَ  .\r\n\r\n\r\n","description":"","footnote":"\r\n( 1 ) - آل عمران / 39 .\r\n","page_name":" 56 ","page_number":56},
  {"content":"\r\n\r\nخداوند تو را به كلمه‌اى از طرف خودش بشارت مىدهد كه نامش « مسيح ، عيسى پسر مريم » است . « 1 »\r\nو در آيه‌اى كه گذشت آمده بود :\r\nبه يقين مسيح ، عيسى بن مريم ، فقط فرستادهء خدا و كلمه ( مخلوق ) اوست . « 2 »\r\nناميدن عيسى عليه السّلام به « كلمه » از قبيل ناميدن مسبّب به اسم سبب مىباشد ، يعنى چون كلمهء خدا ( كن ) سبب پيدايش عيسى عليه السّلام كه مسبب آن است گرديده ، نام سبب بر مسبب نهاده شده است .\r\n12 - صدّيقه : صدّيق كسى است كه هرگز دروغ نمىگويد ، و درستى گفتارش را با كردار خوب اثبات مىكند ، صدّيقين در فضل و مقام ، پس از انبياء قرار دارند ، و صديقة مؤنث صديق است .\r\n13 - عبد : عبد در اينجا به معناى بنده و برده‌اى است كه اختيار سود و زيان و مرگ و زندگى خود را ندارد .\r\n14 - صمد : صمد همان كسى است كه نه زاده و نه زاده شده و نه همتا و همانند دارد ، يعنى : هيچ چيز از او بيرون نيامده است ؛ چه اشياء جرم دار و سنگين و پر ، مانند : مثل ، فرزند و امثال آن كه از مخلوق زاده مىشود ، و چه اشياء لطيف و بىجرم و نرم و نازك ، مانند :\r\nنفس آدمى و حيوانى و . . .\r\nخداى سبحان را نه چرت و خواب در ربايد ، و نه غم و اندوه فراگيرد بيم و اميد ، بىميلى و سرور ، خنده و گريه ، گرسنگى و سيرى ، خستگى و نشاط او را عارض نگردد .\r\nاو از هيچ چيز بيرون نيامده ، آنگونه كه اشياء جرم دار پروزن فربه از همانندان خود بيرون مىآيند ، مثل جنبنده‌ها از جنبنده ، و روئيدنيها از زمين ، و آبها از چشمه و ميوه‌ها از درخت .\r\nهمچنانكه از هيچ يك از اشياء لطيف و بىجرم هم بيرون نيامده ، آنگونه كه آتش از سنگ مىجهد ، يا سخن از زبان بيرون مىآيد ، و شناخت و تشخيص از قلب ، و روشنى از\r\n\r\n\r\n","description":"","footnote":"\r\n( 1 ) - آل عمران ، 45 .\r\n( 2 ) - نساء / 171 .\r\n","page_name":" 57 ","page_number":57},
  {"content":"\r\n\r\nخورشيد و نور از ماه .\r\nهيچ چيز مانند او نيست ، بلكه او يگانه واحد صمدى است كه نه از چيزى بيرون آمده ، و نه در چيزى پيچيده است ، و نه بر چيزى تكيه دارد . پديدآورنده و مخترع و ايجادكننده همه اشياء اوست ؛ و همه را با دست قدرت خود آفريده است .\r\nهر چه را بخواهد به خواست خود نابود مىكند ، و هر چه را در علم خود صلاح بداند باقى مىگذارد . اين است آن خداى صمدى كه نه زاده و نه زاده شده و كفو و همانند و همتا ندارد .\r\n\r\nتفسير آيات\r\nخداوند در آيات گذشته ، برخى از يهود زمان پيامبر صلّى اللّه عليه و آله و سلم را معرفى مىكند ، و مىفرمايد : آنان مىگفتند : « عزيز پسر خداست ! » اين طايفه منقرض شدند ، چنان كه برخى از مشركين كه مىگفتند : « فرشتگان دختر خدايند » نيز منقرض گرديدند ، ولى نصارى تا به امروز باقى مانده‌اند ، و همانگونه كه خداى متعال از ايشان خبر داده مىگويند : مسيح پسر خداست . و مىگويند : خداوند يكى از سه خداست : اب و ابن و روح القدس . راستى را كه نمىتوان فهميد ، چگونه خداى واحد سه‌گانه مىشود ، و همان سه‌گانه واحد ! نصارى با اين سخنشان با كفار همانندى و شباهت نشان دادند ؛ و با اين قول به خدائى مسيح معتقد شدند .\r\nدر حالى كه مسيح كسى جز فرستاده خدا نيست كه پيش از او هم فرستادگانى بوده‌اند ، مادرش نيز زنى راستگو و درست كردار بود . هر دو غذا مىخوردند ، مانند ديگران ، و بديهى است كه هر كس غذا بخورد نيازمند و ناچار از تخليه مىگردد ، و از خود مدفوع به جاى مىگذارد ، و چنين فردى نمىتواند « إله و معبود » باشد ، بلكه عيسى بن مريم كلمه خداست كه او را به مريم القاء فرمود ؛ اگر چه نصارى او را براى آنكه بدون پدر به دنيا آمده ، پسر خدا مىگويند ؛ پيدايش او همانند پيدايش آدم عليه السّلام است كه خداوند او را از خاك آفريد و به او گفت : « موجود باش » او « موجود شد » . به راستى اگر بنابر آن است كه براى خدا فرزندانى باشد - و خدا منزّه و برتر از آن است كه فرزند داشته باشد - آدم عليه السّلام كه سزاوارتر است تا پسر خدا باشد ؛ از اين سخن باطل به خدا پناه مىبريم . اينان همه ، « آدم و عيسى » و « ملائكه و جن و انس و آسمانها و زمين » از آفريده‌هاى خدايند . و چه درست فرموده خداى سبحان :\r\n\r\n","description":"","footnote":"","page_name":" 58 ","page_number":58},
  {"content":"\r\n\r\n     بِسْمِ اللَّهِ الرَّحْمنِ الرَّحِيمِ قُلْ هُوَ اللَّهُ أَحَدٌ * اللَّهُ الصَّمَدُ * لَمْ يَلِدْ وَ لَمْ يُولَدْ * وَ لَمْ يَكُنْ لَهُ كُفُواً أَحَدٌ *     \r\nامام حسين عليه السّلام در پاسخ به نامه مردم بصره كه از معناى « صمد » پرسيده بودند ، براى آنان نوشت : به نام خداوند رحمان و رحيم . اما بعد ! بدون علم و دانش در قرآن فرو نرويد ، و در آن مجادله نكنيد ، و ندانسته دربارهء آن سخن نگوئيد كه من از جدم رسول خدا صلّى اللّه عليه و آله و سلم شنيدم مىفرمود : هر كس درباره قرآن ندانسته سخن گويد جايگاه خود را در آتش برگزيند ، و خداى سبحان و متعال ، صمد را در قرآن تفسير كرده و فرموده : خدا يگانه است ، خدا صمد است ، سپس آن را شرح داده كه نه زاده و نه زاده شده ، كفو و همتا و همانندى ندارد . نه چيزى مانند فرزند و امثال آن ، از اشياء ثقيل و سنگين ، - كه از مخلوقات بيرون مىآيد - از او بيرون آمده ، و نه چيزى از اشياء لطيف و غير سنگين مثل نفس و جان . از چرت و پينه‌گى ، خواب و وهم ، غم و اندوه ، خنده و گريه ، بيم و اميد ، تمايل و بيزارى ، گرسنگى و سيرى ، منزّه و مبرّاست . او برتر از آن است كه اشياء لطيف و خشن از او بيرون آيد ، نه زاده شده و نه از چيزى به وجود آمده ، يا از آن خارج شده - آنگونه كه اشياء جرم دار از عناصر خود بيرون مىآيند ، يا جنبندگان و نباتات از زمين مىرويند و زاده مىشوند ، يا آب از چشمه‌ساران و ميوه از درختان ظهور مىيابند - همانگونه كه از سنخ اشياء لطيفه هم نيست ، اشيائى كه به مراكز خود وابسته‌اند ، مانند : ديدن كه از چشم است و شنيدن كه از گوش ، و بوئيدن كه از بينى و چشيدن از دهان و سخن گفتن از زبان و معرفت و شناخت از قلب و آتش از سنگ . نه ، هيچ‌يك از اينها را همانند نيست ، بلكه اوست خداى يگانه بىهمتاى صمد ، كه نه از چيزى است ، و نه در چيزى ، و نه بر چيزى ، پديدآورنده و مخترع اشياء است ، و خالق و ايجادكننده آنها به دست قدرت خود ، هر چه را با مشيت و خواست خود براى نابودى آفريده در هم نوردد . و هر چه را به علم خود براى بقاء و بودن آفريده باقى نگه مىدارد . اين است آن خداى يگانه صمد كه نه زاده و نه زاده شده ، همتا و همانند و همطراز ندارد .\r\n\r\n","description":"","footnote":"","page_name":" 59 ","page_number":59},
  {"content":"\r\n\r\n\r\nنتيجه بحث\r\nدر ميان معتقدان به تعدد معبود ، افرادى مانند مشركين قريش بودند كه مىگفتند :\r\n« فرشتگان دختران خدايند » ؛ اين طايفه منقرض و نابود شده‌اند .\r\nافراد ديگرى بودند كه مىگفتند : « عزيز پسر خداست » ؛ مثل برخى يهود زمان پيامبر صلّى اللّه عليه و آله و سلم ، اين گروه نيز منقرض گرديدند .\r\nبرخى از آنان مىگفتند : « عيسى بن مريم پسر خداست » و خدا يكى از خدايان سه‌گانه است : اب و ابن و روح القدس . همه نصارى تا امروز بر اين گفته پاىبندند .\r\nبرخى ديگر ، جن را مىپرستيدند ، اين طايفه در دوره‌هاى مختلف ديدگاهها و مذاهب گوناگونى درباره جن داشتند .\r\nخداوند در قرآن كريم بطلان همه اين گفته‌ها و اقوال را آشكار كرده است ؛ آنجا كه از پندار فرشته‌پرستان خبر داد كه مىگفتند : فرشتگان دختران خدايند و مؤنث هستند ، فرمود :\r\nآيا اينان آفرينش فرشتگان را ناظر بوده و ديده‌اند كه آنها مؤنث هستند ؟ ! و آنجا كه از مسيح و مادرش سخن گفت فرمود : اين دو غذا مىخورند ، در حالى كه ما مىدانيم هر كس غذا بخورد مدفوع دارد ، و خوردن و مدفوع گذاردن از صفات بشرى است . و فرمود : مثل عيسى در ولادت و آفرينش او بدون پدر ، همانند آدم و آفرينش او از خاك است كه علاوه بر پدر ، مادر هم نداشت !\r\nپس ، به يقين عيسى و فرشتگان و جن و همه موجودات آسمانها و زمين ، همه و همه ، بندگان خدايند ، و خدا نه كسى را زاده و نه از كسى زاده شده ، مثل و مانند و كفو و همتا ندارد .\r\nقرآن كريم بدين گونه الوهيت يعنى آفرينش را منحصر و ويژه خداوند يگانه و بىشريك مىداند و بر آن استدلال مىكند ، و ماسواى آفريدگار يگانه را مخلوق او مىداند .\r\nدر بحث آينده اصناف مخلوقات خدا را ، بر اساس سلسله مراتبشان در هستى ، مورد بررسى قرار مىدهيم .\r\n\r\n","description":"","footnote":"","page_name":" 60 ","page_number":60},
  {"content":"\r\n\r\n\r\n3 انواع مخلوقات خدا در قرآن كريم\r\nالف - ملائكة .\r\nب - سماوات و ارض و كواكب .\r\nج - دوابّ .\r\nد - جن و شيطان .\r\nه - انسان .\r\nو - شرح آيات و تفسير آنها در روايات .\r\n\r\n","description":"","footnote":"","page_name":" 61 ","page_number":61},
  {"content":"\r\n . \r\n","description":"","footnote":"","page_name":" 62 ","page_number":62},
  {"content":"\r\n\r\n\r\n1 - ملائكه\r\nمفرد آن ملك يعنى فرشته ، صنفى از مخلوقات بالدار « 1 » خدا ، و داراى مرگ و زندگى هستند . آنان بندگانى مطيع‌اند كه خدا را پرستش مىكنند ، دستوراتش را اطاعت كرده و هرگز از فرمان او سر پيچى نمىكنند . گاهى در انجام دستورات و فرمانبردارى از خدا به صورت انسان نيز ، ظاهر مىشوند . خداوند رسولان خود را از ايشان برگزيده و در سوره فاطر فرموده :\r\n  الْحَمْدُ لِلَّهِ فاطِرِ السَّماواتِ وَ الْأَرْضِ جاعِلِ الْمَلائِكَةِ رُسُلًا أُولِي أَجْنِحَةٍ مَثْنى وَ ثُلاثَ وَ رُباعَ يَزِيدُ فِي الْخَلْقِ ما يَشاءُ إِنَّ اللَّهَ عَلى كُلِّ شَيْءٍ قَدِيرٌ  \r\nحمد و ستايش مخصوص خداوند آفريننده آسمانها و زمين است . خداوندى كه فرشتگان را پيام‌رسانانى قرار داد داراى بالهاى دوگانه و سه‌گانه و چهارگانه ، و هر چه بخواهد در آفرينش مىافزايد ، خداوند بر هر چيزى تواناست . « 2 »\r\nدر سورهء زخرف مىفرمايد :\r\n وَ جَعَلُوا الْمَلائِكَةَ الَّذِينَ هُمْ عِبادُ الرَّحْمنِ إِناثاً أَ شَهِدُوا خَلْقَهُمْ \r\nاينان فرشتگان را كه بندگان خداوند رحمانند مؤنث پنداشتند ؛ آيا شاهد آفرينش آنان بوده‌اند « 3 » ؟ !\r\n\r\n\r\n","description":"","footnote":"\r\n( 1 ) - بالدار را بنا بر آنچه قرآن كريم فرموده مىگوئيم ، كيفيت و چگونگى آن را نمىدانيم .\r\n( 2 ) - فاطر / 1 .\r\n( 3 ) - زخرف / 19 .\r\n","page_name":" 63 ","page_number":63},
  {"content":"\r\n\r\nدر سورهء شورى مىفرمايد :\r\n وَ الْمَلائِكَةُ يُسَبِّحُونَ بِحَمْدِ رَبِّهِمْ وَ يَسْتَغْفِرُونَ لِمَنْ فِي الْأَرْضِ \r\nفرشتگان پيوسته تسبيح‌گو و ستايشگر پروردگارشان بوده و براى كسانى كه در زمين هستند از خدا آمرزش مىخواهند . « 1 »\r\nدر سورهء نحل مىفرمايد :\r\n يَخافُونَ رَبَّهُمْ مِنْ فَوْقِهِمْ وَ يَفْعَلُونَ ما يُؤْمَرُونَ \r\nآنان تنها از مخالفت پروردگارشان كه حاكم بر آنهاست ، مىترسند ؛ و هر چه را مأمور شوند به انجام مىرسانند . « 2 »\r\nدربارهء اينكه گاهى به صورت انسان نيز در مىآيند ، در سورهء مريم فرموده :\r\n   فَأَرْسَلْنا إِلَيْها رُوحَنا فَتَمَثَّلَ لَها بَشَراً سَوِيًّا * قالَتْ إِنِّي أَعُوذُ بِالرَّحْمنِ مِنْكَ إِنْ كُنْتَ تَقِيًّا * قالَ إِنَّما أَنَا رَسُولُ رَبِّكِ لِأَهَبَ لَكِ غُلاماً زَكِيًّا *   \r\nما روح خود را به سوى او فرستاديم ؛ و او در شكل انسانى متعادل و بىعيب بر مريم ظاهر شد ! مريم سخت ترسيد و گفت : من از شرّ تو ، به خداى رحمان پناه مىبرم اگر پرهيزگارى ! فرشته گفت : « من فرستاده پروردگار تو هستم » ؛ آمده‌ام تا پسر باك و پاكيزه‌اى به تو ببخشم « 3 » !\r\nدر سورهء هود درباره فرو فرستادن عذاب بر قوم لوط ، از آمدن فرشتگان به صورت انسان خبر داده و فرموده :\r\n  وَ لَقَدْ جاءَتْ رُسُلُنا إِبْراهِيمَ بِالْبُشْرى قالُوا سَلاماً قالَ سَلامٌ فَما لَبِثَ أَنْ جاءَ بِعِجْلٍ حَنِيذٍ * فَلَمَّا رَأى أَيْدِيَهُمْ لا تَصِلُ إِلَيْهِ نَكِرَهُمْ وَ أَوْجَسَ مِنْهُمْ خِيفَةً قالُوا لا تَخَفْ إِنَّا أُرْسِلْنا إِلى قَوْمِ لُوطٍ * . . .    وَ لَمَّا جاءَتْ رُسُلُنا لُوطاً سِيءَ بِهِمْ وَ ضاقَ بِهِمْ ذَرْعاً وَ قالَ هذا يَوْمٌ عَصِيبٌ * . . . *   قالُوا يا لُوطُ إِنَّا رُسُلُ رَبِّكَ لَنْ يَصِلُوا إِلَيْكَ . . . \r\n\r\n\r\n","description":"","footnote":"\r\n( 1 ) - شورى / 5 .\r\n( 2 ) - نحل / 50 .\r\n( 3 ) - مريم / 19 - 17 .\r\n","page_name":" 64 ","page_number":64},
  {"content":"\r\n\r\nرسولان ما براى ابراهيم بشارت آوردند و گفتند : سلام ! او نيز بر آنان سلام گفت و طولى نكشيد كه گوسالهء بريانى براى آنها آورد . اما هنگامى كه ديد دست آنها به آن نمىرسد و از آن نمىخورند ، ناپسندشان ديد و در دل از آنان احساس ترس كرد . آنان به او گفتند : نترس ؛ ما به سوى قوم لوط فرستاده شده‌ايم . . . و هنگامى كه فرستادگان ما ، [ فرشتگان عذاب 
  ] ، به نزد لوط آمدند ، از آمدنشان ناراحت شد ، و قلبش فشرده گشت و گفت : « امروز روز بسيار سختى است » . . .\r\nفرشتگان گفتند : اى لوط ! ما رسولان پروردگار توئيم ! آنان هرگز به تو دست نخواهند يافت « 1 » . . .\r\nدر سوره انفال درباره فرشتگان و اينكه چگونه در سيماى جنگجويان در جنگ بدر به يارى مسلمانان آمدند ، فرموده :\r\n إِذْ تَسْتَغِيثُونَ رَبَّكُمْ فَاسْتَجابَ لَكُمْ أَنِّي مُمِدُّكُمْ بِأَلْفٍ مِنَ الْمَلائِكَةِ مُرْدِفِينَ \r\nبه ياد آوريد هنگامى را كه از شدت ناراحتى در ميدان بدر ، از پروردگارتان كمك مىخواستيد ؛ و او خواستهء شما را پذيرفت و فرمود : من شما را با يك هزار از فرشتگان ، كه پشت سر هم فرود مىآيند ، يارى مىكنم . « 2 »\r\nو به دنبال آن مىفرمايد :\r\n إِذْ يُوحِي رَبُّكَ إِلَى الْمَلائِكَةِ أَنِّي مَعَكُمْ فَثَبِّتُوا الَّذِينَ آمَنُوا سَأُلْقِي فِي قُلُوبِ الَّذِينَ كَفَرُوا الرُّعْبَ فَاضْرِبُوا فَوْقَ الْأَعْناقِ وَ اضْرِبُوا مِنْهُمْ كُلَّ بَنانٍ . \r\nهنگامى كه پروردگارت به فرشتگان وحى كرد : « من با شما هستم » كسانى را كه ايمان آورده‌اند ، ثابت قدم داريد ! به زودى در دلهاى كافران ترس و وحشت مىافكنم ؛ ضربه‌ها را بر بالاى گردن فرو آريد و همه انگشتانشان را قطع كنيد . « 3 »\r\n\r\n\r\n","description":"","footnote":"\r\n( 1 ) - هود / 81 - 69 .\r\n( 2 ) - انفال / 9 .\r\n( 3 ) - انفال / 12 .\r\n","page_name":" 65 ","page_number":65},
  {"content":"\r\n\r\nو در سوره آل عمران فرموده :\r\n  إِذْ تَقُولُ لِلْمُؤْمِنِينَ أَ لَنْ يَكْفِيَكُمْ أَنْ يُمِدَّكُمْ رَبُّكُمْ بِثَلاثَةِ آلافٍ مِنَ الْمَلائِكَةِ مُنْزَلِينَ * بَلى إِنْ تَصْبِرُوا وَ تَتَّقُوا وَ يَأْتُوكُمْ مِنْ فَوْرِهِمْ هذا يُمْدِدْكُمْ رَبُّكُمْ بِخَمْسَةِ آلافٍ مِنَ الْمَلائِكَةِ مُسَوِّمِينَ *  \r\nهنگامى كه به مؤمنان مىگفتى : آيا شما را كافى نيست كه پروردگارتان با سه هزار فرشته‌اى كه از آسمان فرود مىآيند يارىتان كند ؟ ! آرى ، اگر استقامت ورزيد و تقوى پيشه كنيد ، و دشمن به همين زودى به سراغ شما بيايد ، خداوندتان به پنج هزار فرشته نشاندار يارى خواهد كرد ! « 1 »\r\nدربارهء گزينش فرشتگان به پيام‌رسانى مىفرمايد :\r\n اللَّهُ يَصْطَفِي مِنَ الْمَلائِكَةِ رُسُلًا وَ مِنَ النَّاسِ \r\nخداوند از فرشتگان رسولانى برمىگزيند ، و از مردمان نيز . « 2 »\r\nدرباره فرستادن وحى به توسط آنان فرموده :\r\n   إِنَّهُ لَقَوْلُ رَسُولٍ كَرِيمٍ * ذِي قُوَّةٍ عِنْدَ ذِي الْعَرْشِ مَكِينٍ * مُطاعٍ ثَمَّ أَمِينٍ *   \r\nاين سخن رسولى بزرگوار ( جبرئيل ) است . صاحب قدرت ، كه نزد خداوند صاحب عرش مقام والائى دارد . در آسمانها مطاع و امين است . « 3 »\r\nدر سوره بقره فرموده :\r\n قُلْ مَنْ كانَ عَدُوًّا لِجِبْرِيلَ فَإِنَّهُ نَزَّلَهُ عَلى قَلْبِكَ بِإِذْنِ اللَّهِ \r\nبگو : هر كس دشمن جبرئيل باشد [ در حقيقت دشمن خداست 
  ] زيرا او به فرمان خدا ، قرآن را بر تو نازل كرده است . « 4 »\r\nدر سوره شعراء مىفرمايد :\r\n   وَ إِنَّهُ لَتَنْزِيلُ رَبِّ الْعالَمِينَ * نَزَلَ بِهِ الرُّوحُ الْأَمِينُ * عَلى قَلْبِكَ لِتَكُونَ   \r\n\r\n\r\n","description":"","footnote":"\r\n( 1 ) - آل عمران / 125 - 124 .\r\n( 2 ) - حج / 75 .\r\n( 3 ) - تكوير / 21 - 19 .\r\n( 4 ) - بقره / 97 .\r\n","page_name":" 66 ","page_number":66},
  {"content":"\r\n\r\n مِنَ الْمُنْذِرِينَ * \r\nبه يقين اين قرآن ، از سوى پروردگار عالميان فرستاده شده . روح الأمين آن را نازل كرده است . بر قلب تو ، تا از بيم‌دهندگان باشى . « 1 »\r\nدر سورهء نحل فرموده :\r\n قُلْ نَزَّلَهُ رُوحُ الْقُدُسِ مِنْ رَبِّكَ بِالْحَقِّ لِيُثَبِّتَ الَّذِينَ آمَنُوا وَ هُدىً وَ بُشْرى لِلْمُسْلِمِينَ \r\nبگو : اين قرآن را ، روح القدس از جانب پروردگارت به حق نازل كرده است ، تا افراد با ايمان را ثابت قدم بدارد ، و مسلمانان را مايه هدايت و بشارت باشد . « 2 »\r\nدر سورهء بقره فرموده :\r\n وَ آتَيْنا عِيسَى ابْنَ مَرْيَمَ الْبَيِّناتِ وَ أَيَّدْناهُ بِرُوحِ الْقُدُسِ \r\nو عيسى بن مريم را دلايل روشن داديم ؛ و او را به وسيلهء روح القدس يارى كرديم . « 3 »\r\nفرشتگان در شب قدر براى تقدير امور فرود مىآيند ، خداوند در سوره قدر فرموده :\r\n تَنَزَّلُ الْمَلائِكَةُ وَ الرُّوحُ فِيها بِإِذْنِ رَبِّهِمْ مِنْ كُلِّ أَمْرٍ \r\nفرشتگان و روح در شب قدر به اذن پروردگارشان براى تقدير هر كارى فرود مىآيند . « 4 »\r\nبرخى از آنان مراقب و نگهبان انسانند ، چنان كه در سوره ق مىفرمايد :\r\n   وَ لَقَدْ خَلَقْنَا الْإِنْسانَ وَ نَعْلَمُ ما تُوَسْوِسُ بِهِ نَفْسُهُ وَ نَحْنُ أَقْرَبُ إِلَيْهِ مِنْ حَبْلِ الْوَرِيدِ * إِذْ يَتَلَقَّى الْمُتَلَقِّيانِ عَنِ الْيَمِينِ وَ عَنِ الشِّمالِ قَعِيدٌ * ما يَلْفِظُ مِنْ قَوْلٍ إِلَّا لَدَيْهِ رَقِيبٌ عَتِيدٌ *   \r\nما انسان را آفريديم و وسوسه‌هاى نفس و درون او را مىدانيم ، و ما به او از رگ قلبش نزديكتريم . آن هنگامى كه دو فرشته راست و چپ كه ملازم او هستند\r\n\r\n\r\n","description":"","footnote":"\r\n( 1 ) - شعراء / 194 - 192 .\r\n( 2 ) - نحل / 102 .\r\n( 3 ) - بقره / 87 و 253 .\r\n( 4 ) - قدر / 4 .\r\n","page_name":" 67 ","page_number":67},
  {"content":"\r\n\r\nاعمالش را دريافت مىدارند ، هيچ سخنى را بر زبان نمىآورد مگر آنكه همان دم فرشته‌اى مراقب و آماده دريافت و ضبط آن است . « 1 »\r\nيكى از فرشتگان « ملك الموت » است ، خداى سبحان فرموده :\r\n قُلْ يَتَوَفَّاكُمْ مَلَكُ الْمَوْتِ الَّذِي وُكِّلَ بِكُمْ ثُمَّ إِلى رَبِّكُمْ تُرْجَعُونَ \r\nبگو : فرشتهء مرگ كه بر شما مأمور شده ، روح شما را مىگيرد ؛ سپس به سوى پروردگارتان بازگردانده مىشويد . « 2 »\r\nبرخى از آنان معاونين ملك الموت‌اند ، چنان كه فرموده :\r\n حَتَّى إِذا جاءَ أَحَدَكُمُ الْمَوْتُ تَوَفَّتْهُ رُسُلُنا وَ هُمْ لا يُفَرِّطُونَ \r\nهنگامى كه مرگ يكى از شما فرا رسد ، فرستادگان ما جانش را مىگيرند ؛ آنان در انجام وظايف كوتاهى نمىكنند . « 3 »\r\nدر سوره نحل مىفرمايد :\r\n  الَّذِينَ تَتَوَفَّاهُمُ الْمَلائِكَةُ ظالِمِي أَنْفُسِهِمْ فَأَلْقَوُا السَّلَمَ ما كُنَّا نَعْمَلُ مِنْ سُوءٍ بَلى إِنَّ اللَّهَ عَلِيمٌ بِما كُنْتُمْ تَعْمَلُونَ * فَادْخُلُوا أَبْوابَ جَهَنَّمَ خالِدِينَ فِيها . . . *    الَّذِينَ تَتَوَفَّاهُمُ الْمَلائِكَةُ طَيِّبِينَ يَقُولُونَ سَلامٌ عَلَيْكُمْ ادْخُلُوا الْجَنَّةَ بِما كُنْتُمْ تَعْمَلُونَ * \r\nآنان كه فرشتگان مرگ ، روحشان را مىگيرند در حالى كه به خود ستم كرده‌اند ! در اين موقع تسليم مىشوند و مىگويند : ما كار بدى انجام نمىداديم ! آرى ، خداوند به آنچه انجام مىداديد آگاه است ! اكنون از درهاى جهنم وارد شويد كه جاودانه در آن خواهيد بود ! . . . آنان كه فرشتگان مرگ روحشان را مىگيرند در حالى كه پاك و پاكيزه‌اند ؛ به آنان مىگويند : سلام بر شما ! وارد بهشت شويد به خاطر اعمالى كه انجام مىداديد . « 4 »\r\nخداى سبحان از موقعيت و كار فرشتگان در روز قيامت نيز ، خبر داده ، و مىفرمايد :\r\n\r\n\r\n","description":"","footnote":"\r\n( 1 ) - ق / 18 - 16 .\r\n( 2 ) - سجده / 11 .\r\n( 3 ) - انعام / 61 .\r\n( 4 ) - نحل / 32 - 28 .\r\n","page_name":" 68 ","page_number":68},
  {"content":"\r\n\r\n تَعْرُجُ الْمَلائِكَةُ وَ الرُّوحُ إِلَيْهِ فِي يَوْمٍ كانَ مِقْدارُهُ خَمْسِينَ أَلْفَ سَنَةٍ \r\nفرشتگان و روح به سوى او بالا مىروند ، در آن روزى كه مقدارش پنجاه هزار سال است . « 1 »\r\nدر سورهء نبأ فرموده :\r\n يَوْمَ يَقُومُ الرُّوحُ وَ الْمَلائِكَةُ صَفًّا لا يَتَكَلَّمُونَ إِلَّا مَنْ أَذِنَ لَهُ الرَّحْمنُ وَ قالَ صَواباً \r\nروزى كه روح و فرشتگان در يك صفّ مىايستند و هيچ يك جز به اذن خداوند رحمن سخن نمىگويند ، و آنگاه كه بگويند درست مىگويند ! « 2 »\r\nخداوند ايمان به فرشتگان را بر ما واجب كرده و در سورهء بقره فرموده :\r\n لَيْسَ الْبِرَّ أَنْ تُوَلُّوا وُجُوهَكُمْ قِبَلَ الْمَشْرِقِ وَ الْمَغْرِبِ وَ لكِنَّ الْبِرَّ مَنْ آمَنَ بِاللَّهِ وَ الْيَوْمِ الْآخِرِ وَ الْمَلائِكَةِ وَ الْكِتابِ وَ النَّبِيِّينَ \r\nنيكى تنها اين نيست كه [ به هنگام نماز 
  ] روى خود را به سوى مشرق و يا مغرب كنيد ؛ بلكه نيكى و نيكوكار آن كسى است كه به خدا و روز قيامت و فرشتگان و كتاب آسمانى و پيامبران ايمان آورد . « 3 »\r\nو باز در همان سوره فرموده :\r\n مَنْ كانَ عَدُوًّا لِلَّهِ وَ مَلائِكَتِهِ وَ رُسُلِهِ وَ جِبْرِيلَ وَ مِيكالَ فَإِنَّ اللَّهَ عَدُوٌّ لِلْكافِرِينَ \r\nهر كس دشمن خدا و فرشتگان و رسولان خدا و جبرئيل و ميكائيل باشد [ بايد بداند كه 
  ] خداوند دشمن كافران است . « 4 »\r\n\r\nشرح كلمات\r\n1 - فاطر : خالق و پديدآورنده .\r\n2 - حنيذ : كباب و بريان .\r\n3 - نكرهم : از آنان ترسيد و بدش آمد .\r\n\r\n\r\n","description":"","footnote":"\r\n( 1 ) - معارج / 4 .\r\n( 2 ) - نباء / 38 .\r\n( 3 ) - بقره / 177 .\r\n( 4 ) - بقره / 98 .\r\n","page_name":" 69 ","page_number":69},
  {"content":"\r\n\r\n4 - مردفين : به دنبال هم ، ملائكهء مردفين يعنى ، گروه گروه در پى هم .\r\n5 - ثبّتوا : سستى را از آنان دور كنيد و استوارشان داريد .\r\n6 - مسوّمين : نشانداران ، ملائكهء مسوّمين يعنى ، فرشتگانى كه بر خود يا بر اسبان خود علامت نهاده بودند .\r\n7 - مكين : بزرگوار ، و در اينجا به معناى مقرب و ارزشمند نزد خدا .\r\n8 - مطاع : اطاعت شده ، و مطاع از ملائكه يعنى ، فرماندهء فرشتگان كه زير دستانش او را اطاعت مىكنند .\r\n9 - بيّنات : واضحات ، آيات بينات يعنى ، نشانه‌هاى روشن .\r\n10 - حبل الوريد : شاهرگ ، در اينجا به ريسمان تشبيه شده است .\r\n11 - متلقّيان : دو فرشتهء مأمور و مراقب انسان كه ، هر چه از كردار و گفتارش را مىگيرند - در نامه‌اى كه روز قيامت آن را فراروى خود گشوده مىبيند - ثبت مىكنند .\r\n12 - رقيب : حافظ و نگهبان\r\n13 - عتيد : آماده و مهيا .\r\n14 - توفّى : قبض كردن و دريافت داشتن تام و تمام ، خداوند يا فرشتگان كه انسان را توفّى مىكنند ، يعنى روح او را به هنگام مردن تمام و كمال مىگيرند .\r\n15 - روح : آنچه حيات و زندگى تن وابسته به آن است ، و اگر از انسان يا حيوان بيرون رود مىميرند . شناخت حقيقت و كنه روح براى ما ميسور نيست ، چنان كه خداى متعال در سوره اسراء بدان اشاره كرده و فرموده : از تو درباره « روح » سؤال مىكنند ، بگو : روح از فرمان پروردگار من است ؛ و جز اندكى از دانش ، به شما داده نشده است . « 1 »\r\nاضافه و نسبت روح به خداى متعال ، يا اضافهء تشريفى است ، يعنى به خاطر ارزش ويژه‌اى است كه نزد خدا دارد ، و يا اضافه ملكى است ، يعنى چون ملك خداست آن را منسوب به خود كرده است . همان گونه كه در داستان آفرينش آدم عليه السّلام در سوره حجر آمده ، و خداوند به ملائكه فرموده :\r\n\r\n\r\n","description":"","footnote":"\r\n( 1 ) - اسراء / 85 .\r\n","page_name":" 70 ","page_number":70},
  {"content":"\r\n\r\n فَإِذا سَوَّيْتُهُ وَ نَفَخْتُ فِيهِ مِنْ رُوحِي فَقَعُوا لَهُ ساجِدِينَ \r\nهنگامى كه كار خلقت آدم را به پايان رساندم ، و از روح خود در او دميدم ، همگى براى او سجده كنيد . « 1 »\r\nو در داستان آفرينش عيسى عليه السّلام در سورهء تحريم فرموده :\r\n وَ مَرْيَمَ ابْنَتَ عِمْرانَ الَّتِي أَحْصَنَتْ فَرْجَها فَنَفَخْنا فِيهِ مِنْ رُوحِنا \r\nمريم دختر عمران كه دامان خود را پاك نگاه داشت ، و ما از روح خود در آن دميديم . « 2 »\r\nدر امثال اين موارد ، نسبت دادن روح به خدا ، همانند نسبت دادن « بيت » است به او كه در سوره حج به ابراهيم عليه السّلام مىفرمايد :  وَ طَهِّرْ بَيْتِيَ لِلطَّائِفِينَ  يعنى ، خانه مرا براى طواف كنندگان پاكيزه گردان . « 3 » در اينجا اضافه و نسبت بيت اللّه الحرام به خدا اضافهء تشريفى است ، يعنى به دليل خصوصيت ويژه‌اى كه نسبت به ساير مكانهاى زمين دارد ، خداوند آن را گرامى داشته و به خود نسبت داده و فرموده : خانهء من ! اضافه روح به خدا در دو آيه گذشته نيز چنين است .\r\nروح معناى ديگرى نيز دارد كه آن ، مايهء حيات و هدايت جانها بودن است ، مانند :\r\nوحى ، نبوت ، شرايع الهى و بويژه قرآن ، خداى سبحان در سوره نحل فرموده :\r\n يُنَزِّلُ الْمَلائِكَةَ بِالرُّوحِ مِنْ أَمْرِهِ عَلى مَنْ يَشاءُ مِنْ عِبادِهِ \r\nفرشتگان را با روح ، به فرمان خود ، بر هر كدام از بندگانش بخواهد نازل مىكند . « 4 »\r\nو در سورهء شورى فرموده :\r\n وَ كَذلِكَ أَوْحَيْنا إِلَيْكَ رُوحاً مِنْ أَمْرِنا \r\nو همان گونه [ كه بر پيامبران پيشين وحى نموديم 
  ] بر تو نيز ، روحى را به فرمان\r\n\r\n\r\n","description":"","footnote":"\r\n( 1 ) - حجر / 29 .\r\n( 2 ) - تحريم / 12 .\r\n( 3 ) - حج / 26 .\r\n( 4 ) - نحل / 2 .\r\n","page_name":" 71 ","page_number":71},
  {"content":"\r\n\r\nخود وحى كرديم . « 1 »\r\nروح مورد اشاره در اين آيات كه خداوند آن را به پيامبر وحى فرموده ، قرآن كريم است . اين روح غير از فرشتگان است ، چنان كه خداوند در سورهء قدر نيز به آن اشاره كرده و فرموده :\r\n تَنَزَّلُ الْمَلائِكَةُ وَ الرُّوحُ فِيها بِإِذْنِ رَبِّهِمْ مِنْ كُلِّ أَمْرٍ \r\nفرشتگان و \" روح \" در آن شب به اذن پروردگار براى تقدير هر كارى نازل مىشوند . « 2 »\r\nو در سوره معارج فرموده :\r\n تَعْرُجُ الْمَلائِكَةُ وَ الرُّوحُ إِلَيْهِ فِي يَوْمٍ كانَ مِقْدارُهُ خَمْسِينَ أَلْفَ سَنَةٍ \r\nفرشتگان ، و روح به سوى او بالا مىروند ، در آن روزى كه مقدارش پنجاه هزار سال است . « 3 »\r\nشرح و بيان اين موضوع را از سخن امام على عليه السّلام در صفحات آينده مىآوريم .\r\n16 - امين : ثقه و امانتدار در رساندن وحى ، خداوند فرشته‌اى به نام روح را « امين » دانسته و در سوره شعراء فرموده :\r\n  نَزَلَ بِهِ الرُّوحُ الْأَمِينُ * عَلى قَلْبِكَ لِتَكُونَ مِنَ الْمُنْذِرِينَ *  \r\nروح الأمين آن را بر قلب تو نازل كرد ، تا از بيم‌دهندگان باشى . « 4 »\r\n17 - قدس : پاكى ، و روح القدس يعنى ، روح پاك و طاهر ، خداوند فرشتهء روح را به صفت « قدس و پاكى » نيز توصيف كرده و در سوره بقره فرموده :\r\n وَ آتَيْنا عِيسَى ابْنَ مَرْيَمَ الْبَيِّناتِ وَ أَيَّدْناهُ بِرُوحِ الْقُدُسِ \r\nما به عيسى بن مريم دلايل روشن داديم و او را با \" روح القدس \" تأييد و حمايت كرديم . « 5 »\r\n\r\n\r\n","description":"","footnote":"\r\n( 1 ) - شورى / 52 .\r\n( 2 ) - قدر / 4 .\r\n( 3 ) - معارج / 4 .\r\n( 4 ) - شعراء / 194 - 193 .\r\n( 5 ) - بقره / 87 و 253 .\r\n","page_name":" 72 ","page_number":72},
  {"content":"\r\n\r\nو در سورهء نحل خطاب به خاتم انبياء صلّى اللّه عليه و آله و سلم فرموده :\r\n قُلْ نَزَّلَهُ رُوحُ الْقُدُسِ مِنْ رَبِّكَ بِالْحَقِّ لِيُثَبِّتَ الَّذِينَ آمَنُوا وَ هُدىً وَ بُشْرى لِلْمُسْلِمِينَ \r\nبگو : اين قرآن را \" روح القدس \" از جانب پروردگارت به حق نازل كرده ، تا افراد با ايمان را ثابت قدم بدارد ؛ و هدايت و بشارتى براى مسلمان است . « 1 »\r\n18 - تعرج : اوج مىگيرد و بالا مىرود ، از مادهء عروج به معناى بالا رفتن تدريجى است .\r\n\r\nپندارهاى خيالى از جهان غيب\r\nدر بحث‌هائى همانند اين مباحث كه از عالم غيب و نهان صحبت مىشود ، معمولا از جانب مردمانى كه در سطوح مختلف درك و فهم و بينش هستند ، كوششهاى گوناگونى براى شناخت اين مسائل انجام مىگيرد . آنان مىخواهند آنچه در قرآن كريم و احاديث شريف درباره عوالم غير محسوس آمده ، همانگونه كه در عالم حسّ و ماده مىيابند ، آن را شناخته و درك كنند ، بدين خاطر در عالم خيال فرو مىروند و تخيلات و گمان خود را علم و معرفت مىنامند . بيان و شرح آن ، به اذن خداى متعال ، چنين است :\r\n\r\nابزارهاى شناخت و معرفت\r\nابزار ما براى شناخت اشيا و معرفت آنها - سواى آنچه درباره استنتاج عقلى در بحث ميثاق آورديم - دو گونه است : 1 - حسّى 2 - نقلى .\r\nاول - حسّى ، از آنجا كه حواس ما براى اين آفريده شده‌اند تا موجودات عالم ماده را تشخيص دهيم ، بديهى است كه قدرت عمل در عوالم غير محسوس را ندارند .\r\nدوم - نقلى ، يعنى آنچه را كه از راه نقل و حكايت مىشناسيم ؛ مانند آنچه از اوضاع شهرها و كشورهاى ناديده از راه نقل و خبر مىدانيم ، دانستنيهاى ما از اين نوع در محدوده\r\n\r\n\r\n","description":"","footnote":"\r\n( 1 ) - نحل / 102 .\r\n","page_name":" 73 ","page_number":73},
  {"content":"\r\n\r\nمنقولات است ، و شناخت حاصل از آن بستگى به ثبوت صداقت و درستى خبر و خبر دهنده دارد .\r\nآنچه كه انبياى الهى و پيامبران خدا عليهم السّلام از جهان غيب مىگويند ، معرفتى از نوع دوم است . يعنى شناخت آسمانهاى ما فوق ستارگان و سيارات ، و جهان فرشتگان و جن ، و مشاهده روز قيامت ، و . . . از راه اخبار و حديث آنان براى ما حاصل مىشود ، و بالاتر از آن ، سخنان و احاديث ايشان درباره صفات خداى سبحان است كه علم ما در اين باره - پس از آن كه صدق نبوت و رسالت ايشان براى ما ثابت شد - محدود به حدودى است كه آنان بيان مىدارند ، و ما نمىتوانيم چيزى از گفته‌هاى آنان درباره اين عوالم را از راه حس تشخيص داده و پس از آن در اختيار عقل بگذاريم تا صحت و عدم صحت آن را تعيين نمايد .\r\n\r\nفشردهء بحث\r\nفرشتگان نوعى از مخلوقات خدا ، سپاهيان خدا و بندگان خدايند ، آنان بالدارند ، زندگى مىكنند و مىميرند ، داراى اراده و عقل‌اند ، و گاهى كه نياز باشد براى انجام فرمان خدا به شكل انسان ظاهر مىشوند . آنان از حيث فضل و مقام درجات متفاوتى دارند ، مانند :\r\nروح الامين ، روح القدس و . . . خداوند از آنان رسولانى را براى رساندن وحى و إنزال مقدّرات انسان در شب قدر برگزيده است . از جملهء آنان دو فرشتهء مأمور بر انسانند كه اعمال او را ثبت مىكنند ، و نيز ، ملك الموت و زير دستان او ، آنان همه در روز قيامت بر انگيخته مىشوند و به انجام فرمان خدا مىپردازند و هرگز خدا را نافرمانى نخواهند كرد .\r\nابزار شناخت و معرفت ما منحصرا دو گونه است :\r\n1 - حسّ و شناخت حسّى ، يعنى آنچه كه با آن به تشخيص و تميز اشياء مىرسيم .\r\n2 - نقل و شناخت نقلى ، يعنى آنچه كه با خبر گرفتن از راوى مطمئن و مورد اعتماد دريافت مىكنيم .\r\nاز آنجا كه عالم فرشتگان و جن و روح و قيامت و ابتداى آفرينش براى ما محسوس و مشهود نيست ، و ما راهى جز راه نقل ، از طريق پيامبران خدا ، براى شناخت آنها نداريم - پيامبرانى كه قبلا راستى و درستى رسالت ايشان از سوى خدا براى ما ثابت شده است -\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nپس ، افرادى كه خود را صاحب نظر دانسته و سخنانى از اين عوالم بر زبان و قلم آورده‌اند ، چيزى بيش از گمان و وهم و خيال نياورده‌اند ، و ظنّ و گمان ما را از حق بىنياز نخواهد كرد .\r\nآنچه كه در آياتى چون :  وَ كانَ عَرْشُهُ عَلَى الْماءِ  « 1 » يعنى : عرش او بر آب قرار داشت .\r\nيا :  ثُمَّ اسْتَوى إِلَى السَّماءِ وَ هِيَ دُخانٌ  « 2 » يعنى : سپس به آفرينش آسمان پرداخت در حالى كه دود بود ، آمده است ، معنايش اين نيست كه آن آب مانند همين آبى است كه ما امروزه بر روى زمين مىبينيم و از تركيب : « اكسيژن و هيدروژن » با اندازه‌هاى مناسب به وجود آمده ، يا دود و دخان ، همان دود و دخانى است كه از آتش برمىخيزد ! ما به زودى در مبحث ربوبيت معناى عرش را ، به يارى خدا ، بيان مىداريم ، و در بحث و بررسى آينده معناى سماء و سماوات در قرآن كريم را مىآوريم .\r\n\r\n2 - السموات و الارض و سماء الأرض\r\n\r\nنخست - السماء و السماوات\r\n\r\nالف - سماء\r\n1 - سماء و معناى آن در زبان عرب : سماء : آسمان ، در زبان عرب به معناى ارتفاع و بلندى است ، و آسمان هر چيزى قسمت بالاى آن است ، يعنى هر چه از بالا بر شما سايه افكند و شما را بپوشاند همان را سماء گويند .\r\n2 - سماء و معناى آن در قرآن كريم : سماء در قرآن كريم ، آنجا كه مفرد آمده ، گاهى به معناى فضاى پيرامون زمين و محيط بر آن است ، مانند اين آيات :\r\n1 -  أَ لَمْ يَرَوْا إِلَى الطَّيْرِ مُسَخَّراتٍ فِي جَوِّ السَّماءِ \r\nآيا آنان به پرندگانى كه در جوّ و فضاى آسمان مسخّرند نظر نيفكندند ؟ « 3 »\r\n\r\n\r\n","description":"","footnote":"\r\n( 1 ) - هود / 7 .\r\n( 2 ) - فصلت / 11 .\r\n( 3 ) - نحل / 79 .\r\n","page_name":" 75 ","page_number":75},
  {"content":"\r\n\r\n2 -  وَ أَنْزَلَ مِنَ السَّماءِ ماءً فَأَخْرَجَ بِهِ مِنَ الثَّمَراتِ رِزْقاً لَكُمْ \r\nو از آسمان آبى فرستاد و به وسيله آن ميوه‌ها را پرورش داد تا روزى شما باشد . « 1 »\r\nزيرا ، انسان با چشم غير مسلح هم چگونگى پرواز پرنده در فضاى اطراف و بالاى زمين را مىبيند ، و هم ريزش باران ، از ابرهاى هدايت شده در آسمان زمين را مشاهده مىكند .\r\nانسان گاهى كه از كوه بالا مىرود در حالى كه خورشيد را در آسمان بالاتر در حال نور افشانى مىبيند ، ابرها را در زير پا و در همان فضاى ميان زمين و آسمان يا ميان آسمانى كه بالاى زمين و محيط بر آن است ، مشاهده مىكند .\r\nو گاهى به معناى همه چيزهائى است كه بالاى زمين است ، مانند : آسمانهاى هفت‌گانه ، ستارگان و . . . چنان كه فرموده :\r\n1 -  ثُمَّ اسْتَوى إِلَى السَّماءِ فَسَوَّاهُنَّ سَبْعَ سَماواتٍ \r\nسپس به آسمان پرداخت ، و آنها را به صورت هفت آسمان مرتب ساخت . « 2 »\r\n2 -  وَ ما مِنْ غائِبَةٍ فِي السَّماءِ وَ الْأَرْضِ إِلَّا فِي كِتابٍ مُبِينٍ \r\nو هيچ موجود پنهانى در آسمان و زمين نيست مگر اينكه در كتاب مبين ثبت است . « 3 »\r\n3 -  يَوْمَ نَطْوِي السَّماءَ كَطَيِّ السِّجِلِّ لِلْكُتُبِ . . . \r\nدر آن روز كه آسمان را چون طومارى در هم مىپيچيم . . . « 4 »\r\nمراد از « سماء » در اين آيات ، همهء چيزهائى است كه از زمين بالاتر است ، و زمين در زير و پايين آن قرار گرفته ، يعنى آسمانهاى هفتگانه و غير آن كه فوق زمين است .\r\n\r\nب - السموات\r\nمراد از سماوات در قرآن كريم ، آسمانهاى هفت‌گانه است . چنان كه فرموده :\r\n هُوَ الَّذِي خَلَقَ لَكُمْ ما فِي الْأَرْضِ جَمِيعاً ثُمَّ اسْتَوى إِلَى السَّماءِ فَسَوَّاهُنَّ \r\n\r\n\r\n","description":"","footnote":"\r\n( 1 ) - بقره / 22 .\r\n( 2 ) - بقره / 29 .\r\n( 3 ) - نمل / 75 .\r\n( 4 ) - انبياء / 104 .\r\n","page_name":" 76 ","page_number":76},
  {"content":"\r\n\r\n سَبْعَ سَماواتٍ وَ هُوَ بِكُلِّ شَيْءٍ عَلِيمٌ \r\nاوست خدايى كه هر چه را در زمين است ، براى شما آفريد ؛ سپس به آسمان پرداخت ، و آنها را به صورت هفت آسمان مرتب نمود ؛ و او به هر چيز آگاه است . « 1 »\r\n\r\nدوم - الأرض\r\nارض : زمين ، در قرآن كريم ( 451 ) مرتبه به لفظ مفرد ، و يك بار با كلمه سماوات ، و عطف بر آن ، چنين آمده است :\r\n اللَّهُ الَّذِي خَلَقَ سَبْعَ سَماواتٍ وَ مِنَ الْأَرْضِ مِثْلَهُنَّ . . . \r\nخداوند كسى است كه هفت آسمان را آفريد ، و از زمين نيز همانند آنها را . . . « 2 »\r\nما از مشابهتى كه در آيه بين زمين و آسمانها آمده ، چنين مىفهميم كه اين همانندى ، در نحوه آفرينش است ، نه در تعداد آنها ، حال اگر براى زمين نيز هفت طبقه كشف شد ، مىتوان گفت كه مراد از اين همانندى ميان آسمانهاى هفت‌گانه و زمين ، شباهت در تعداد طبقات آنها است .\r\n\r\nسوم - آفرينش سماوات و ارض\r\nدر آيات بسيارى از قرآن كريم ، به خلقت ارض و سماء و ابتداى آن اشاره شده است . براى تفسير چنين آياتى كه موضوع آنها از دسترس حسّ و تجربه ما خارج است بايد تنها به كسى مراجعه كنيم كه از طرف خدا مفسّر و بيان‌كننده قرآن معرفى شده است ؛ كسى كه خداوند به او فرموده :\r\n وَ أَنْزَلْنا إِلَيْكَ الذِّكْرَ لِتُبَيِّنَ لِلنَّاسِ ما نُزِّلَ إِلَيْهِمْ \r\nما اين قرآن را به سوى تو فرستاديم تا آنچه را كه بر مردم نازل شده ، براى آنان روشن نمائى . « 3 »\r\n\r\n\r\n","description":"","footnote":"\r\n( 1 ) - بقره / 29 .\r\n( 2 ) - طلاق / 12 .\r\n( 3 ) - نحل / 44 .\r\n","page_name":" 77 ","page_number":77},
  {"content":"\r\n\r\nدر اين باره ، و دربارهء ابتداى خلقت ، روايات بسيارى از رسول خدا رسيده است ، لكن چون اين احاديث مانند احاديث احكام نيست كه توسط علماى فن از حيث متن و سند بررسى شده باشد ، و چون در اينجا نيز ، فرصت چنين بررسى و تحقيقى نيست ، بناچار در چنين شرايطى ، در بحث و بررسىمان از ابتداى آفرينش ، به آنچه از ظواهر آيات فهميده مىشود بسنده كرده ، و از روايات آنچه را به درستىاش اطمينان يا ظنّ قوى داريم بر مىگزينيم و از خداى بزرگ مدد جسته و مىگوييم :\r\n\r\nابتداى آفرينش\r\nخداوند سبحان ، شروع خلقت و آفرينش و پس از آن را در قرآن كريم چنين توصيف كرده است :\r\n1 -  وَ هُوَ الَّذِي خَلَقَ السَّماواتِ وَ الْأَرْضَ فِي سِتَّةِ أَيَّامٍ وَ كانَ عَرْشُهُ عَلَى الْماءِ \r\nاوست خدائى كه آسمانها و زمين را در شش روز [ يا شش دوران 
  ] آفريد ؛ و عرش او بر آب قرار داشت . « 1 »\r\n2 -  إِنَّ رَبَّكُمُ اللَّهُ الَّذِي خَلَقَ السَّماواتِ وَ الْأَرْضَ فِي سِتَّةِ أَيَّامٍ ثُمَّ اسْتَوى عَلَى الْعَرْشِ يُدَبِّرُ الْأَمْرَ \r\nبه يقين پروردگار شما ، خداوندى است كه آسمانها و زمين را در شش روز آفريد ؛ سپس بر عرش قدرت قرار گرفت ، و به تدبير كارها پرداخت . « 2 »\r\n3 -  الَّذِي خَلَقَ السَّماواتِ وَ الْأَرْضَ ، وَ ما بَيْنَهُما فِي سِتَّةِ أَيَّامٍ ثُمَّ اسْتَوى عَلَى الْعَرْشِ الرَّحْمنُ فَسْئَلْ بِهِ خَبِيراً \r\nخدائى كه آسمانها و زمين و آنچه را ميان آن دو وجود دارد ، در شش روز آفريد ؛ سپس بر عرش قدرت قرار گرفت ، خداى رحمان ، [ هر چه مىخواهى 
  ] از\r\n\r\n\r\n","description":"","footnote":"\r\n( 1 ) - هود / 7 .\r\n( 2 ) - يونس / 3 .\r\n","page_name":" 78 ","page_number":78},
  {"content":"\r\n\r\nاو بخواه كه از همه چيز آگاه است . « 1 »\r\n4 -  أَ وَ لَمْ يَرَ الَّذِينَ كَفَرُوا أَنَّ السَّماواتِ وَ الْأَرْضَ كانَتا رَتْقاً فَفَتَقْناهُما وَ جَعَلْنا مِنَ الْماءِ كُلَّ شَيْءٍ حَيٍّ أَ فَلا يُؤْمِنُونَ . \r\nآيا كافران نديدند كه آسمانها و زمين به هم پيوسته بودند ، و ما آنها را از يكديگر جدا كرديم ؛ و هر چيز زنده‌اى را از آب قرار داديم ؟ آيا ايمان نمىآورند ؟ !\r\n5 -  هُوَ الَّذِي خَلَقَ لَكُمْ ما فِي الْأَرْضِ جَمِيعاً ثُمَّ اسْتَوى إِلَى السَّماءِ فَسَوَّاهُنَّ سَبْعَ سَماواتٍ وَ هُوَ بِكُلِّ شَيْءٍ عَلِيمٌ \r\nاوست خدائى كه همه آنچه را در زمين وجود دارد ، براى شما آفريد ؛ سپس به آسمان پرداخت ؛ و آنها را به صورت هفت آسمان مرتب نمود ؛ و او به همه چيز آگاه است . « 2 »\r\n6 -     قُلْ أَ إِنَّكُمْ لَتَكْفُرُونَ بِالَّذِي خَلَقَ الْأَرْضَ فِي يَوْمَيْنِ وَ تَجْعَلُونَ لَهُ أَنْداداً ذلِكَ رَبُّ الْعالَمِينَ * وَ جَعَلَ فِيها رَواسِيَ مِنْ فَوْقِها وَ بارَكَ فِيها وَ قَدَّرَ فِيها أَقْواتَها فِي أَرْبَعَةِ أَيَّامٍ سَواءً لِلسَّائِلِينَ * ثُمَّ اسْتَوى إِلَى السَّماءِ وَ هِيَ دُخانٌ فَقالَ لَها وَ لِلْأَرْضِ ائْتِيا طَوْعاً أَوْ كَرْهاً قالَتا أَتَيْنا طائِعِينَ * فَقَضاهُنَّ سَبْعَ سَماواتٍ فِي يَوْمَيْنِ وَ أَوْحى فِي كُلِّ سَماءٍ أَمْرَها وَ زَيَّنَّا السَّماءَ الدُّنْيا بِمَصابِيحَ وَ حِفْظاً ذلِكَ تَقْدِيرُ الْعَزِيزِ الْعَلِيمِ *    \r\nبگو : آيا شما به آن كس كه زمين را در دو روز آفريد كافر مىشويد و براى او همانندهائى قرار مىدهيد ؟ ! او پروردگار جهانيان است !\r\nاو بر گرده زمين كوههاى استوارى قرار داد و در آن بركت و فزونى بخشيد ، و در طىّ چهار روز ، مواد غذائى آن را ، برابر با نياز خواستاران ، مقدر فرمود .\r\nسپس به آفرينش آسمان پرداخت ، در حالى كه به صورت دود بود ؛ به آن و به\r\n\r\n\r\n","description":"","footnote":"\r\n( 1 ) - فرقان / 59 .\r\n( 2 ) - انبياء / 30 .\r\n","page_name":" 79 ","page_number":79},
  {"content":"\r\n\r\nزمين دستور داد : « به وجود آييد ، خواه از روى اطاعت و رضا و خواه با سختى و اكراه ! » آنها گفتند : ما از روى اطاعت و رضا مىآييم و شكل مىگيريم !\r\nپس ، آنها را به صورت هفت آسمان در دو روز آفريد ، و در هر آسمانى كار آن را وحى و مقرر فرمود ، و آسمان دنيا و پايين را با چراغهايى زينت داديم ، و از رخنه شياطين حفظ كرديم ؛ اين است تقدير خداوند توانا و دانا « 1 » !\r\n7 -  اللَّهُ الَّذِي خَلَقَ سَبْعَ سَماواتٍ وَ مِنَ الْأَرْضِ مِثْلَهُنَّ . . . \r\nخداوند همان كسى است كه هفت آسمان را آفريد ، و از زمين نيز همانند آنها را . . . « 2 »\r\n8 -        أَ أَنْتُمْ أَشَدُّ خَلْقاً أَمِ السَّماءُ بَناها * رَفَعَ سَمْكَها فَسَوَّاها * وَ أَغْطَشَ لَيْلَها وَ أَخْرَجَ ضُحاها * وَ الْأَرْضَ بَعْدَ ذلِكَ دَحاها * أَخْرَجَ مِنْها ماءَها وَ مَرْعاه‌ا * وَ الْجِبالَ أَرْساها * مَتاعاً لَكُمْ وَ لِأَنْعامِكُمْ *       \r\nآيا آفرينش شما مشكل‌تر است يا خلقت آسمان كه خداوند بنايش نهاد ؟ ! سقف آن را برافراشت و آن را منظم ساخت و شبش را تاريك و روزش را آشكار نمود ! و زمين را بعد از آن گسترش داد و از آن آب و چراگاهش را بيرون آورد و كوهها را ثابت و استوار كرد همهء اينها براى بهره‌گيرى شما و چهارپايانتان است . « 3 »\r\n9 -   وَ السَّماءِ وَ ما بَناها * وَ الْأَرْضِ وَ ما طَحاها *  \r\nقسم به آسمان و كسى كه آن را بنا كرد ، قسم به زمين و آنكه آن را گسترانيد . « 4 »\r\n10 -   وَ الْأَرْضَ مَدَدْناها وَ أَلْقَيْنا فِيها رَواسِيَ وَ أَنْبَتْنا فِيها مِنْ كُلِّ شَيْءٍ مَوْزُونٍ * وَ جَعَلْنا لَكُمْ فِيها مَعايِشَ وَ مَنْ لَسْتُمْ لَهُ بِرازِقِينَ *  \r\nو زمين را گسترديم ، و در آن كوههاى ثابتى نهاديم ؛ و از هر گياه موزون در آن\r\n\r\n\r\n","description":"","footnote":"\r\n( 1 ) - فصّلت / 12 - 9 .\r\n( 2 ) - طلاق / 12 .\r\n( 3 ) - نازعات / 33 - 27 .\r\n( 4 ) - شمس / 6 - 5 .\r\n","page_name":" 80 ","page_number":80},
  {"content":"\r\n\r\nرويانديم و براى شما و كسانى كه شما روزى دهندهء آنان نيستيد ، انواع وسائل زندگى را در آن قرار داديم . « 1 »\r\n11 -    الَّذِي جَعَلَ لَكُمُ الْأَرْضَ مَهْداً وَ سَلَكَ لَكُمْ فِيها سُبُلًا وَ أَنْزَلَ مِنَ السَّماءِ ماءً فَأَخْرَجْنا بِهِ أَزْواجاً مِنْ نَباتٍ شَتَّى * كُلُوا وَ ارْعَوْا أَنْعامَكُمْ إِنَّ فِي ذلِكَ لَآياتٍ لِأُولِي النُّهى * مِنْها خَلَقْناكُمْ وَ فِيها نُعِيدُكُمْ وَ مِنْها نُخْرِجُكُمْ تارَةً أُخْرى *   \r\nخداوندى كه زمين را براى شما محلّ آسايش قرار داد ؛ و راههايى در آن ايجاد كرد ؛ و از آسمان آبى فرستاد كه با آن ، انواع گوناگون گياهان را برآورديم .\r\nبخوريد ، و چهارپايانتان را به چرا بريد ، به يقين در اينها نشانه‌هاى روشنى براى خردمندان است !\r\nشما را از زمين آفريديم ؛ و در آن بازمىگردانيم ؛ و بار ديگر از آن بيرون مىآوريم ! « 2 »\r\n12 -  الَّذِي جَعَلَ لَكُمُ الْأَرْضَ فِراشاً وَ السَّماءَ بِناءً وَ أَنْزَلَ مِنَ السَّماءِ ماءً فَأَخْرَجَ بِهِ مِنَ الثَّمَراتِ رِزْقاً لَكُمْ فَلا تَجْعَلُوا لِلَّهِ أَنْداداً وَ أَنْتُمْ تَعْلَمُونَ \r\nخداوندى كه زمين را براى شما بستر ، و آسمان را سقف قرار داد ؛ و از آسمان آبى فرو فرستاد ؛ و به وسيلهء آن ، ميوه‌ها را پرورش داد تا روزى شما باشد .\r\nبنابراين ، براى خدا همتايانى كه خود [ ساختگى بودنشان را 
  ] مىدانيد ، نتراشيد . « 3 »\r\n13 -  أَ لَمْ تَرَوْا كَيْفَ خَلَقَ اللَّهُ سَبْعَ سَماواتٍ طِباقاً * . . . *    وَ اللَّهُ جَعَلَ لَكُمُ الْأَرْضَ بِساطاً * لِتَسْلُكُوا مِنْها سُبُلًا فِجاجاً *  \r\nآيا نديديد چگونه خداوند هفت آسمان را بر روى هم آفريده است و خداوند زمين را براى شما فرش گسترده‌اى قرار داد ، تا از راهها و درّه‌هاى آن رفت و\r\n\r\n\r\n","description":"","footnote":"\r\n( 1 ) - حجر / 20 - 19 .\r\n( 2 ) - طه / 55 - 53 .\r\n( 3 ) - بقره / 22 .\r\n","page_name":" 81 ","page_number":81},
  {"content":"\r\n\r\nآمد كنيد ! « 1 »\r\n14 -     أَ فَلا يَنْظُرُونَ إِلَى الْإِبِلِ كَيْفَ خُلِقَتْ وَ إِلَى السَّماءِ كَيْفَ رُفِعَتْ * وَ إِلَى الْجِبالِ كَيْفَ نُصِبَتْ وَ إِلَى الْأَرْضِ كَيْفَ سُطِحَتْ *    \r\nآيا آنان به شتر نمىنگرند كه چگونه آفريده شده است ؟ ! و به آسمان نگاه نمىكنند كه چگونه برافراشته است ؟ ! و به كوهها كه چگونه در جاى خود برپا شده ؟ ! و به زمين كه چگونه گسترده و هموار گشته است ؟ ! « 2 »\r\n15 -   أَمَّنْ خَلَقَ السَّماواتِ وَ الْأَرْضَ وَ أَنْزَلَ لَكُمْ مِنَ السَّماءِ ماءً فَأَنْبَتْنا بِهِ حَدائِقَ ذاتَ بَهْجَةٍ ما كانَ لَكُمْ أَنْ تُنْبِتُوا شَجَرَها أَ إِلهٌ مَعَ اللَّهِ بَلْ هُمْ قَوْمٌ يَعْدِلُونَ * أَمَّنْ جَعَلَ الْأَرْضَ قَراراً وَ جَعَلَ خِلالَها أَنْهاراً وَ جَعَلَ لَها رَواسِيَ وَ جَعَلَ بَيْنَ الْبَحْرَيْنِ حاجِزاً أَ إِلهٌ مَعَ اللَّهِ بَلْ أَكْثَرُهُمْ لا يَعْلَمُونَ *  \r\nآيا كسى كه آسمانها و زمين را آفريده ، و براى شما از آسمان آبى فرستاد كه با آن باغهاى زيبا و سرورانگيز رويانديم ، باغهايى كه شما هرگز نمىتوانستيد درختان آن را برويانيد ! آيا معبود ديگرى با خداست ؟ ! نه ، بلكه آنان گروهى همانندتراش حق‌ناپذيرند ! يا كسى كه زمين را مستقر و آرام قرار داد ، و ميان آن نهرهائى روان ساخت ، و براى آن كوههاى ثابت و پابرجا ايجاد كرد ، و ميان دو دريا مانع ايجاد كرد . آيا معبودى با خداست ؟ ! نه ، بلكه بيشتر آنان نمىدانند ! « 3 »\r\n16 -   وَ جَعَلْنا فِي الْأَرْضِ رَواسِيَ أَنْ تَمِيدَ بِهِمْ وَ جَعَلْنا فِيها فِجاجاً سُبُلًا لَعَلَّهُمْ يَهْتَدُونَ * وَ جَعَلْنَا السَّماءَ سَقْفاً مَحْفُوظاً وَ هُمْ عَنْ آياتِها مُعْرِضُونَ .  \r\nو در زمين ، كوههاى ثابت و پابرجايى قرار داديم ، مبادا آنان را بلرزاند ! و در آن درّه‌ها و راههائى قرار داديم تا هدايت شوند !\r\n\r\n\r\n","description":"","footnote":"\r\n( 1 ) - نوح / 15 و 19 و 20 .\r\n( 2 ) - غاشيه / 20 - 17 .\r\n( 3 ) - نمل / 61 - 60 .\r\n","page_name":" 82 ","page_number":82},
  {"content":"\r\n\r\nو آسمان را سقف محفوظى قرار داديم ، ولى آنان از آيات آن روى گردانند . « 1 »\r\n17 -    أَ لَمْ نَجْعَلِ الْأَرْضَ كِفاتاً * أَحْياءً وَ أَمْواتاً * وَ جَعَلْنا فِيها رَواسِيَ شامِخاتٍ . . .   \r\nآيا زمين را مركز اجتماع انسانها قرار نداديم ، هم در حال حياتشان و هم مرگشان ؟ ! و در آن كوههاى استوار و بلندى برافراشتيم . . . « 2 »\r\n18 -   هُوَ الَّذِي جَعَلَ الشَّمْسَ ضِياءً وَ الْقَمَرَ نُوراً وَ قَدَّرَهُ مَنازِلَ لِتَعْلَمُوا عَدَدَ السِّنِينَ وَ الْحِسابَ ما خَلَقَ اللَّهُ ذلِكَ إِلَّا بِالْحَقِّ يُفَصِّلُ الْآياتِ لِقَوْمٍ يَعْلَمُونَ * إِنَّ فِي اخْتِلافِ اللَّيْلِ وَ النَّهارِ وَ ما خَلَقَ اللَّهُ فِي السَّماواتِ وَ الْأَرْضِ لَآياتٍ لِقَوْمٍ يَتَّقُونَ *  \r\nاوست خداوندى كه خورشيد را روشنايى ، و ماه را نور قرار داد ؛ و براى آن منزلگاههائى مقدّر كرد ، تا عدد سالها و حساب را بدانيد ؛ خداوند اين را جز به حق نيافريده ؛ او آيات را براى گروهى كه اهل دانش‌اند ، شرح مىدهد ! به يقين در آمد و شد شب و روز ، و آنچه خداوند در آسمانها و زمين آفريده ، آيات و نشانه‌هايى است براى گروهى كه پرهيزكارند . « 3 »\r\n\r\nشرح كلمات :\r\n1 - يوم : روز ، فاصله ميان طلوع فجر يا خورشيد تا غروب آفتاب را يوم گويند .\r\nهمچنين حوادث تاريخى و به ياد ماندنى و روزهاى جنگ را اگر چه مدت زيادى طول كشيده باشد ، مانند يوم خندق و يوم صفين كه مراد جنگ خندق و جنگ صفين است .\r\n2 - ثمّ : اين كلمه بر تأخر زمانى يا مكانى يا رتبه‌اى ما بعد از ما قبل خود دلالت دارد .\r\nالف - تأخر زمانى ، مانند :  وَ لَقَدْ أَرْسَلْنا نُوحاً وَ إِبْراهِيمَ . . .   ثُمَّ قَفَّيْنا عَلى آثارِهِمْ بِرُسُلِنا وَ قَفَّيْنا بِعِيسَى ابْنِ مَرْيَمَ .  يعنى : ما نوح و ابراهيم را فرستاديم . . . و پس از آن\r\n\r\n\r\n","description":"","footnote":"\r\n( 1 ) - انبياء / 32 - 31 .\r\n( 2 ) - مرسلات / 27 - 25 .\r\n( 3 ) - يونس / 5 - 4 .\r\n","page_name":" 83 ","page_number":83},
  {"content":"\r\n\r\nرسولان ديگر خود را فرستاديم و بعد از آنان عيسى بن مريم را مبعوث كرديم . « 1 »\r\nب - تأخر مكانى ، مانند : از قم به تهران ، و پس از آن به مشهد رفتم .\r\nج - تأخر رتبه‌اى ، مانند آنچه در پاسخ پيامبر آمده است ؛ شخصى پرسيد : به چه كس نيكى كنم ؟ پيامبر فرمود : به مادرت . پرسيد : بعد از او ؟ فرمود : مادرت . پرسيد : بعد از او ؟\r\nفرمود : پدرت .\r\n3 - دخان : دود يا آن چيزى است كه از آتش متصاعد مىشود ، گاهى به بخار و هر چه شبيه بخار است نيز \" دخان \" مىگويند .\r\n4 - استوى : استوى عليه : استولى عليه ، يعنى بر آن مسلّط و مستولى شد ، توضيح بيشتر اين عبارت همراه با معناى : ( رحمان ) و ( عرش ) و ( سوّاه ) در مبحث صفات \" ربّ \" خواهد آمد .\r\n5 - رتق : بستن و ضميمه كردن ، و فتق به معناى گشودن است .\r\n6 - جعل : جعل در قرآن كريم در معانى زير آمده است :\r\nالف - به معناى خلق و ايجاد ، مانند :  اذْكُرُوا نِعْمَتَ اللَّهِ عَلَيْكُمْ إِذْ جَعَلَ فِيكُمْ أَنْبِياءَ .  به ياد آوريد نعمتهاى خدا بر خودتان را هنگامى كه در ميان شما پيامبرانى آفريد . « 2 »  وَ جَعَلَ لَكُمْ سَرابِيلَ تَقِيكُمُ الْحَرَّ .  و براى شما پيراهنهائى آفريده كه شما را از گرما حفظ مىكند . « 3 »\r\nب - به معناى گردانيدن ، مانند :  الَّذِي جَعَلَ لَكُمُ الْأَرْضَ فِراشاً .  خداوندى كه زمين را براى شما بسترى گردانيد . « 4 »\r\nج - به معناى قرار دادن و دستور ، مانند :  لِكُلٍّ جَعَلْنا مِنْكُمْ شِرْعَةً وَ مِنْهاجاً .  براى هر كدام از شما آيين و طريقه روشنى قرار داديم . « 5 »\r\nد - به معناى مسخّر كردن ، يعنى هدايت تسخيرى ، مانند :  وَ جَعَلْنَا الْأَنْهارَ تَجْرِي مِنْ تَحْتِهِمْ .  و نهرها را از زير آنها جارى ساختيم . « 6 » يعنى : نهرها را با هدايت تسخيرى چنان\r\n\r\n\r\n","description":"","footnote":"\r\n( 1 ) - حديد / 27 - 26 .\r\n( 2 ) - مائده / 20 .\r\n( 3 ) - نحل / 81 .\r\n( 4 ) - بقره / 22 .\r\n( 5 ) - مائده / 48 .\r\n( 6 ) - انعام / 6 .\r\n","page_name":" 84 ","page_number":84},
  {"content":"\r\n\r\nكرديم كه از زير آنان جريان يابد . « 1 »\r\n7 - رواسى : كوههاى ثابت و استوار ، مفرد آن راسى است .\r\n8 - قضاهنّ : قضا در اينجا به معناى تقدير و اتمام خلقت است ، يعنى خلقت آسمانها را در دو روز مقدر كرد و به اتمام رسانيد .\r\n9 -  أَوْحى فِي كُلِّ سَماءٍ أَمْرَها  : يعنى : وظيفه فرشتگان هر آسمان را به آنان ياد داد ، و به ايشان آموخت كه چه بايد بكنند ، و براى چه آفريده شده‌اند ، ساير مخلوقات آسمانها را نيز چنان رام و مسخّر فرموده كه بر وفق نظامى كه براى آنان آفريده حركت كنند .\r\n10 - سمك : سقف ، فاصله هر چيزى از پايين به بالا ، چنان كه عمق ، فاصله هر چيز از بالا به پايين است .\r\n11 - بناها : بنا يعنى ساختن و برپا داشتن ، و در آيه يعنى : آسمان را دقيق و ميزان و محكم آفريد .\r\n12 - سوّى : سوّاه ، يعنى : آن را در مسير كمال و استعداد مورد نظر قرار دارد .\r\n13 - اغطش : اظلم ، آن را تاريك كرد .\r\n14 - ضحى : طلوع خورشيد و روشنائى نور آن و بر آمدن روز .  أَخْرَجَ ضُحاها ،  يعنى : روزش را آشكار كرد .\r\n15 - دحاها : دحا يعنى بسط و گسترش و هموار كردن .  وَ الْأَرْضَ بَعْدَ ذلِكَ دَحاها ،  يعنى :\r\nزمين را گسترانيد و براى سكونت و بهرورى بشر ، آن را مهيّا و هموار ساخت .\r\n16 - طحاها : بسطها ، يعنى : آن را گسترش داد .\r\n17 - مددناها : مدّ يعنى : گسترش طولى پيوسته ، و در آيه يعنى : زمين را براى زندگى بر روى آن ، گسترده و هموار كرديم .\r\n18 - موزون : وزن يعنى : اندازه‌گيرى اجسام با چيزى برابر خود از حيث سبكى و سنگينى يا درازا و پهنا و يا گرما و سرما ، و :  أَنْبَتْنا فِيها مِنْ كُلِّ شَيْءٍ مَوْزُونٍ ،  يعنى : هر چيزى را در زمين به تناسب محيط خاص ، هدف مورد نظر ، مقدار نياز و مقتضاى حكمت\r\n\r\n\r\n","description":"","footnote":"\r\n( 1 ) - هدايت تسخيرى را در مبحث انواع چهارگانه هدايت ، در آينده بررسى مىكنيم .\r\n","page_name":" 85 ","page_number":85},
  {"content":"\r\n\r\nآفريديم .\r\n\r\nتفسير آيات\r\nآنچه از معنى آيات مىآوريم بر حسب معناى ظاهرى الفاظ است ، و خدا داناتر است :\r\nخداوند متعال ، پيش از آنكه آسمان و زمين را بيافريند ، آبى را كه تنها خدا حقيقتش را مىداند و بر ما روشن نيست ، آفريده است . عرش خداوند ، يعنى فرشتگانى كه به فرمان خدا عمل مىكردند ، بر روى اين آب بودند ، و هنگامى كه حكمت و مشيّت خداوندى بر آن شد كه چيزهاى ديگرى را بيافريند ، ابتدا پيش از خلقت آسمان ، زمين را آفريد . سپس از بخار زمين و گرماى آن ، به خلق آسمان پرداخت . اين بخار يا دود از زمين بالا مىرفت . همچنين خداوند آسمان و زمين را ، در حالى كه به هم پيوسته بودند ، از يكديگر جدا ساخت - و خدا داناتر است - و همان بخار يا دود زمين ، آسمان شد ، اين آسمان را خداوند باز و گسترش داد و آن را هفت طبقه روى هم قرار داد . اين تفسير را در كلام امام على عليه السّلام چنين مىيابيم :\r\nخداوند از درياى متراكم و موّاج آب ، خشكى جامدى آفريد ، و سپس از همان آب يا خشكى ، طبقاتى را پديد آورد ، و پس از پيوستگى از يكديگر جدايشان ساخته به هفت آسمان تبديل كرد . « 1 »\r\nخداوند آفرينش آسمانها و زمين را در شش روز ، يعنى شش دوره عملى به شرح زير ، به انجام رسانيد :\r\n\r\nاول - آفرينش زمين\r\nخداوند زمين را در دو روز آفريد ، و در آن كوههاى ثابت و پابرجا قرار داد ، و در چهار روز ديگر ، خورشيد را در فضاى آسمان قرار داد ، و آب را بر روى زمين جارى كرد ، سپس به تقدير ساير ارزاق از روييدنيها و غير آن پرداخت ، يعنى : ذات آب ، و طبيعت هر موجود زنده‌اى را آن چنان قرار داد كه از آب به وجود آيد .\r\n\r\n\r\n","description":"","footnote":"\r\n( 1 ) - نهج البلاغة ، خطبه 202 ، تفسير الدر المنثور ، ج 1 ، ص 44 ، بحار ج 58 ، ص 104 .\r\n","page_name":" 86 ","page_number":86},
  {"content":"\r\n\r\nسپس به آسمان پرداخت ، يعنى پس از آفرينش زمين به خلق آسمان پرداخت ، و آسمان در اين حال ، دود يا بخار بود ، اين بخار يا گرما ، از درياهاى زمين يا از بركه‌هاى آن برخاسته بود . خداوند آسمان و زمين را پس از آنكه به هم پيوسته بودند از يكديگر جدا كرده و بلنداى آسمان را سقف زمين قرار داد - خداوند داناتر است - سپس به اين آسمان و زمين فرمود : \" به وجود آييد و شكل پذيريد ، خواه از روى طاعت و خواه اكراه ! \" آنها گفتند :\r\n\" ما از روى طاعت مىآئيم و شكل مىگيريم ! \"\r\nپس آسمان با همه كهكشانها و ستارگان و ديگر موجودات آن - كه تنها خداوند عدد و مقدار آن را مىداند - به وجود آمد . سپس زمين را در فاصله‌اى معين و دور از آسمان گسترش داد و نهرها و درختان و ساير روييدنيها را در آن قرار داد ، پس از آن حيوانات را آفريد .\r\nسپس آسمان جدا شده از زمين را كه محيط بر آن بود ، به هفت آسمان تبديل كرد و در هر آسمانى ، نظام بايسته‌اش را براى سير و ادامه بقاء در ذات آن قرار داد ، و آسمان دنيا را به چراغهاى فروزان ستارگان آراست ، و از همان ستارگان شهاب‌هاى ثاقب را براى حفاظت از استراق سمع شياطين پديد آورد كه بحث آن در آينده مىآيد .\r\nخورشيد را نور دهنده و ماه را روشنىبخش آفريد ، و براى ماه ، در مسير خود منازلى را تقدير كرد تا هر شب را در يكى از اين منازل سپرى كند ، و از خورشيد به مقدارى دور باشد كه در يك دور خود ، يك ماه قمرى را تكميل نمايد ، و با اين گردش ، ماهها و سالها پديد آيد و مردمان شماره سالها و حساب آن را بدانند . و در زمين از هر چيزى به اندازه لازم آن آفريد ، و زمين را محل سكونت و آرامش آدميان قرار داد تا زندگان و مردگان در آن جمع آيند و در روز قيامت از آن محشور گردند .\r\nبنابر آنچه بيان داشتيم ، از آيات گذشته چنين استنباط مىكنيم كه ، زمين از حيث زمان بر آسمانها ، و از حيث رتبه نيز ، بر ساير مخلوقاتى كه خداوند بر روى آن آفريد تقدم دارد ، و خداوند تعالى همه آنچه را كه در آسمان و زمين است براى بهرورى مردم روى زمين و مقام اولياى خود كه در ميان ايشان هستند ، آفريده است . همو فرموده :\r\n\r\n","description":"","footnote":"","page_name":" 87 ","page_number":87},
  {"content":"\r\n\r\n1 -  أَ لَمْ تَرَوْا أَنَّ اللَّهَ سَخَّرَ لَكُمْ ما فِي السَّماواتِ وَ ما فِي الْأَرْضِ . \r\nآيا نديديد خداوند آنچه را در آسمانها و زمين است مسخّر شما كرده است . « 1 »\r\n2 -  وَ سَخَّرَ لَكُمْ ما فِي السَّماواتِ وَ ما فِي الْأَرْضِ جَمِيعاً . \r\nو هر چه در آسمانها و زمين است ، همه را مسخّر شما كرده است . « 2 »\r\nو نيز ، از آيات گذشته چنين استنباط مىكنيم كه ، آفرينش غذاى انسان مثل : آب و گوشت و روييدنيها همه ، قبل از آفرينش انسان بوده است ، چنان كه برخى آيات ، خلقت جن از آتش گرم و سوزان را ، پيش از خلقت انسان از گل ، با صراحت بيان مىدارد ، همچنانكه فرشتگان نيز ، قبل از انسان آفريده شده‌اند ، خداوند فرموده :\r\n   وَ لَقَدْ خَلَقْنَا الْإِنْسانَ مِنْ صَلْصالٍ مِنْ حَمَإٍ مَسْنُونٍ * وَ الْجَانَّ خَلَقْناهُ مِنْ قَبْلُ مِنْ نارِ السَّمُومِ * وَ إِذْ قالَ رَبُّكَ لِلْمَلائِكَةِ إِنِّي خالِقٌ بَشَراً مِنْ صَلْصالٍ *   \r\nما انسان را از گل خشكيده بر گرفته از گل تيره رنگ آفريديم . و جن را پيش از آن ، از آتش گرم و سوزان خلق كرديم . و هنگامى كه پروردگارت به فرشتگان گفت : من بشرى از گل خشكيده‌اى مىآفرينم . « 3 »\r\n\r\nدوم - آفرينش كواكب و كهكشانها\r\nخداوند در قرآن كريم از برجها و كواكب و شهابها خبر داده و فرموده :\r\n1 -    وَ لَقَدْ جَعَلْنا فِي السَّماءِ بُرُوجاً وَ زَيَّنَّاها لِلنَّاظِرِينَ * وَ حَفِظْناها مِنْ كُلِّ شَيْطانٍ رَجِيمٍ * إِلَّا مَنِ اسْتَرَقَ السَّمْعَ فَأَتْبَعَهُ شِهابٌ مُبِينٌ *   \r\nما در آسمان برجهايى قرار داديم ؛ و آن را براى بينندگان آراستيم . و آن را از هر شيطان رانده‌شده‌اى حفظ كرديم ؛ مگر آن كس كه استراق سمع كند [ و دزدانه گوش دهد 
  ] كه شهاب مبين او را تعقيب مىكند . « 4 »\r\n\r\n\r\n","description":"","footnote":"\r\n( 1 ) - لقمان / 20 .\r\n( 2 ) - جاثيه / 13 .\r\n( 3 ) - حجر / 28 - 26 .\r\n( 4 ) - حجر / 18 - 16 .\r\n","page_name":" 88 ","page_number":88},
  {"content":"\r\n\r\n2 -      إِنَّا زَيَّنَّا السَّماءَ الدُّنْيا بِزِينَةٍ الْكَواكِبِ * وَ حِفْظاً مِنْ كُلِّ شَيْطانٍ مارِدٍ * لا يَسَّمَّعُونَ إِلَى الْمَلَإِ الْأَعْلى وَ يُقْذَفُونَ مِنْ كُلِّ جانِبٍ * دُحُوراً وَ لَهُمْ عَذابٌ واصِبٌ * إِلَّا مَنْ خَطِفَ الْخَطْفَةَ فَأَتْبَعَهُ شِهابٌ ثاقِبٌ *     \r\nما آسمان دنيا را با ستارگان آراستيم . تا آن را از هر شيطان خبيث و سركشى حفظ كنيم . آنها نمىتوانند به سخنان فرشتگان عالم بالا گوش فرا دهند ، و از هر سو به شدت مورد هدف قرار مىگيرند ! آنان به شدت دورو رانده مىشوند ؛ و براى ايشان مجازاتى دائم است ! مگر آنها كه در لحظه‌اى كوتاه براى استراق سمع به آسمان نزديك شوند ، كه شهاب ثاقب آنها را تعقيب مىكند . « 1 »\r\n3 -  تَبارَكَ الَّذِي جَعَلَ فِي السَّماءِ بُرُوجاً وَ جَعَلَ فِيها سِراجاً وَ قَمَراً مُنِيراً . \r\nمبارك و جاودان است خدائى كه در آسمان منزلگاههائى براى ستارگان قرار داد ، و در ميان آسمان چراغ روشن و ماه تابانى بر افروخت . « 2 »\r\n4 -  هُوَ الَّذِي جَعَلَ الشَّمْسَ ضِياءً وَ الْقَمَرَ نُوراً وَ قَدَّرَهُ مَنازِلَ لِتَعْلَمُوا عَدَدَ السِّنِينَ وَ الْحِسابَ . . . \r\nاو خدائى است كه خورشيد را روشنائى ، و ماه را نور قرار داد ، و براى آن منزلگاههائى مقدّر كرد تا عدد سالها و حساب را بدانيد . . . « 3 »\r\n5 -  وَ جَعَلَ الْقَمَرَ فِيهِنَّ نُوراً وَ جَعَلَ الشَّمْسَ سِراجاً . \r\nو ماه را در ميان آسمانها مايه روشنائى ، و خورشيد را چراغى فروزان قرار داده است . « 4 »\r\n6 -  إِنَّ عِدَّةَ الشُّهُورِ عِنْدَ اللَّهِ اثْنا عَشَرَ شَهْراً فِي كِتابِ اللَّهِ يَوْمَ خَلَقَ السَّماواتِ وَ الْأَرْضَ مِنْها أَرْبَعَةٌ حُرُمٌ ذلِكَ الدِّينُ الْقَيِّمُ فَلا تَظْلِمُوا فِيهِنَّ \r\n\r\n\r\n","description":"","footnote":"\r\n( 1 ) - صافات / 10 - 6 .\r\n( 2 ) - فرقان / 61 .\r\n( 3 ) - يونس / 5 .\r\n( 4 ) - نوح / 16 .\r\n","page_name":" 89 ","page_number":89},
  {"content":"\r\n\r\n أَنْفُسَكُمْ وَ قاتِلُوا الْمُشْرِكِينَ كَافَّةً كَما يُقاتِلُونَكُمْ كَافَّةً وَ اعْلَمُوا أَنَّ اللَّهَ مَعَ الْمُتَّقِينَ . \r\nتعداد ماهها نزد خداوند در كتاب الهى - از آن روزى كه آسمانها و زمين را آفريده - دوازده ماه است كه چهار ماه از آن ، ماه حرام است ؛ اين آيين ثابت و پابرجا است ! بنابراين ، در اين ماهها به خود ستم نكنيد ، و با مشركان ، دسته جمعى پيكار كنيد ، همانگونه كه آنان يكپارچه با شما پيكار مىكنند ؛ و بدانيد خداوند با پرهيزكاران است . « 1 »\r\n7 -  وَ عَلاماتٍ وَ بِالنَّجْمِ هُمْ يَهْتَدُونَ . \r\nو علاماتى قرار داد ؛ و به وسيله ستارگان هدايت مىشوند . « 2 »\r\n8 -  وَ هُوَ الَّذِي جَعَلَ لَكُمُ النُّجُومَ لِتَهْتَدُوا بِها فِي ظُلُماتِ الْبَرِّ وَ الْبَحْرِ . . . \r\nاو خدائى است كه ستارگان را براى شما قرار داد تا در تاريكيهاى خشكى و دريا به وسيله آنها راه يابيد . . . « 3 »\r\n\r\nشرح كلمات\r\n1 - بروج : بروج كه مفرد آن برج است ، در زمين به معناى كاخ و قلعه ، و در آسمان مجموعه‌اى از ستارگان است كه ماه و خورشيد و ديگر سيارات از مقابل آنها عبور مىكنند .\r\nبرخى از اين برجهاى آسمانى بگونه‌اى است كه اگر شكل آن را بر روى كاغذ ترسيم كنيم و فاصله ميان ستارگانش را با خط به هم متصل نمائيم همانند خرس و عقرب و . . . مىشوند كه عقرب يكى از منازل و ايستگاههاى ماه است ، و اصطلاح مشهور \" قمر در عقرب \" از تقارن ماه با اين برج گرفته شده است .\r\nستاره‌شناسان براى ماه ، در مسير حركتش ، دوازده برج قائلند . و ما در پايان همين بحث از مخاطبه قرآن با مردم درباره آنچه از ماه به صورت آشكار مىبينند سخن خواهيم گفت .\r\n\r\n\r\n","description":"","footnote":"\r\n( 1 ) - توبه / 36 .\r\n( 2 ) - نحل / 16 .\r\n( 3 ) - انعام / 97 .\r\n","page_name":" 90 ","page_number":90},
  {"content":"\r\n\r\n2 - رجيم : رانده شده ، كسى كه از نيكيها يا جايگاه عرشيان يا رحمت خدا محروم شده باشد .\r\n3 - شهاب : شعله ، شعله در حال فرود از آسمان كه جمع آن شهب است . شرح بيشتر آن در بحث جن مىآيد .\r\n4 - مارد : مارد و مريد از شياطين جن و انس به معناى سركش تهى از خير و فرو رفته در شر و گناه است .\r\n5 - دحور : دفع و طرد و دور كردن .\r\n6 - نجوم : ستارگان فروزانى كه مانند خورشيد نور دارند .\r\n7 - كواكب : اجسامى كه از نجوم و ستارگان نور مىگيرند ، به همه اجسام نورانى آسمان كواكب گويند ، چنان كه خداى سبحان فرموده :  إِنَّا زَيَّنَّا السَّماءَ الدُّنْيا بِزِينَةٍ الْكَواكِبِ .  ما آسمان دنيا را با كواكب آراستيم . « 1 »\r\n8 - واصب : دائم و لازم .\r\n9 - خطف خطفة : با سرعت گرفت و ربود ، خطفة يعنى ، يك بار ربودن . مراد اين است كه شياطين گاهى چيزى را از فرشتگان شنيده و با سرعت مىربايند .\r\n10 - ثاقب : نافذ و شكافنده و روشن ، شهاب از آن رو به ثاقب توصيف شده كه در تاريكيها نفوذ مىكند و چنان مىنمايد كه با نور خود آن را مىشكافد .\r\n\r\nتفسير آيات\r\nاز آياتى كه در بحث آسمانها و ستارگان آورديم دانسته مىشود كه : آسمان دنيا جايگاهش برتر و بالاتر از همه كواكب و ستارگان فروزان كهكشانهاست ، و آسمان دوّم از آن برتر و بالاتر ، و برتر از دوّم آسمان سوم ، و بالاى سومين آسمان چهارم است ، و بدين گونه تا آسمان هفتم كه رفعتش فوق ساير آسمانهاست ، و ارتفاع هر يك از ديگرى ، ارتفاع مكانى است ، بر خلاف عرش كه رفعت آن رفعتى معنوى است و بيان آن در جاى خود\r\n\r\n\r\n","description":"","footnote":"\r\n( 1 ) - صافات / 6 .\r\n","page_name":" 91 ","page_number":91},
  {"content":"\r\n\r\nمىآيد . اين توضيح دو سؤال را متوجه خود مىكند :\r\n1 - چرا خداوند از خواص و فوائد ستارگان تنها امورى را يادآورى مىكند كه همه مردم مىدانند مانند اين آيه كه :  جَعَلَ لَكُمُ النُّجُومَ لِتَهْتَدُوا  \" ستارگان را براى هدايت و راهنمايى شما قرار داد « 1 » \" چرا از آثار و صفاتى كه دانشمندان پس از نزول قرآن آنها را كشف كرده‌اند چيزى نگفته است ؟\r\n2 - خداوند در سورهء صافات فرموده :  إِنَّا زَيَّنَّا السَّماءَ الدُّنْيا بِزِينَةٍ الْكَواكِبِ .  ما آسمان دنيا را با ستارگان آراستيم « 2 » سؤال اين است كه اگر ستارگان زينت آسمان دنياست ، لازمه‌اش اين است كه جايگاه تمامى ستارگان در زير آسمان دنيا باشد ، با آنكه دانشمندان ستاره‌شناس در گذشته مىگفتند : جايگاه بيشتر ستارگان بالاى آسمان دنياست . ديدگاه علمى زمان ما در اين باره چيست ؟ در پاسخ از اين دو سؤال به يارى خدا مىگوئيم :\r\n\r\n1 - جواب سؤال اوّل\r\nخداوند سبحان خاتم پيامبرانش را با قرآن كريم براى آن فرستاد تا همهء مردمان را به آيينى كه براى آنان مقرر فرموده هدايت كند ، چنان كه خود فرموده :\r\n1 -  قُلْ يا أَيُّهَا النَّاسُ إِنِّي رَسُولُ اللَّهِ إِلَيْكُمْ جَمِيعاً . . . \r\nبگو اى مردم ! من فرستادهء خدا به سوى همگى شما هستم . . . « 3 »\r\n2 -  وَ أُوحِيَ إِلَيَّ هذَا الْقُرْآنُ لِأُنْذِرَكُمْ بِهِ وَ مَنْ بَلَغَ . . . \r\nاين قرآن بر من وحى شده ، تا شما و همهء كسانى را كه اين پيام به آنان مىرسد ، بترسانم . . . « 4 »\r\nبدين سبب ، قرآن كريم در گفتارش همهء مردمان را مورد توجه و خطاب « يا أيها الناس » قرار مىدهد ، و چون همهء مردم از هر صنف و گروهى مورد خطاب هستند ، بناچار سخن هم بايد به فراخور حال و فهم همگان باشد ، تا همهء مردمان در هر موقعيت زمان و مكانى كه\r\n\r\n\r\n","description":"","footnote":"\r\n( 1 ) - انعام / 97 .\r\n( 2 ) - صافات / 6 .\r\n( 3 ) - اعراف / 158 .\r\n( 4 ) - انعام / 19 .\r\n","page_name":" 92 ","page_number":92},
  {"content":"\r\n\r\nهستند آن را بفهمند ، چنان كه در مقام استدلال و اقامهء برهان بر يگانگى خالق و إله ( توحيد الوهيّت ) مىفرمايد :\r\nآيا آنان به شتر نمىنگرند كه چگونه آفريده شده است ؟ !\r\nو به آسمان نگاه نمىكنند كه چگونه برافراشته شده ؟ !\r\nو به كوهها كه چگونه در جاى خود استوار و پابرجا شده‌اند ؟ !\r\nو به زمين كه چگونه گسترده و هموار گشته است ؟ !\r\nپس تذكر بده كه تو فقط تذكّردهنده‌اى !\r\nتو سلطه گر و وادار كنندهء آنان نيستى ! « 1 »\r\nو در مقام استدلال و اقامهء برهان و بر يگانگى پروردگار ( توحيد ربوبيّت ) مىفرمايد :\r\nآيا به آبى كه مىنوشيد انديشيده‌ايد ؟ !\r\nآيا شما آن را از ابر نازل كرده‌ايد يا ما آن را فرو مىفرستيم ؟ !\r\nهرگاه بخواهيم ، اين آب گوارا را تلخ و شور مىگردانيم ، پس چرا شكر نمىكنيد ؟\r\n. . . حال كه چنين است به نام پروردگار بزرگت تسبيح كن و او را منزّه بدان ! « 2 »\r\nحال ، اگر خداى سبحان روشى بر خلاف اين مىپيمود ، و در مقام استدلال ، نظام حركت و سكون ميلياردها ستاره در ميليونها كهكشان آسمان را يادآور مىشد ، يا از انسان فقط چشم او را محور استدلال قرار مىداد ، و ميليونها خطوط ريز تعبيه شده در آن را ذكر مىكرد ، و از خون او و مليونها گلبول سرخ و سفيدش سخن مىگفت ، يا از مغز او و زواياى پيچيده و مليونى آن پرده برمىداشت ، و يا از جهاز هاضمهء او ، و يا از انواع بيمارى و راه درمان آن مىگفت - چنان كه برخى مىپرسند : چرا خداوند از اين دانشهاى مربوط به جسم انسان كه خود آن را آفريده ، چيزى در قرآن كريم بيان نكرده ؟ آيا اين از موارد كوتاهى و نقص در كتاب خدا نيست ؟ ! به خدا پناه مىبريم ! - شما چه فكر مىكنيد ؟ اگر ويژگيهاى خلقت بدان گونه كه گذشت در قرآن كريم مىآمد ، كدامين از مردمان ، قبل از زمان كشف آنها ، آن را مىفهميد ؟ و اگر پيامبران مثلا به مردم مىگفتند : زمينى كه ما روى آن زندگى مىكنيم به\r\n\r\n\r\n","description":"","footnote":"\r\n( 1 ) - غاشيه / 22 - 17 .\r\n( 2 ) - واقعه / 70 - 68 و 74 .\r\n","page_name":" 93 ","page_number":93},
  {"content":"\r\n\r\nدور خورشيد مىگردد ، و خورشيد 23 مليون مايل از زمين فاصله دارد ، و اين منظومه شمسى در كنار كهكشانى به نام راه شيرى قرار گرفته كه در آن كهكشان سى ميليارد ستاره است و در پشت اين كهكشان صدها هزار از عوالم ناشناخته و حفره‌هاى پيچيده يافت مىشود و . . .\r\nشما چه مىانديشيد ؟ اگر امتها همانند اين سخنان را از پيامبرانشان مىشنيدند ، به انبياء چه مىگفتند ؟ آنان كه پيامبران را - تنها بدين خاطر كه مردم را به يگانگى خدا دعوت مىكردند - ديوانه مىخواندند و خداوند درباره آنان مىفرمايد :\r\n1 -  كَذَّبَتْ قَبْلَهُمْ قَوْمُ نُوحٍ * فَكَذَّبُوا عَبْدَنا وَ قالُوا مَجْنُونٌ * \r\nپيش از آنها قوم نوح تكذيب كردند ، آرى بنده ما نوح را دروغگو پنداشتند و گفتند : او ديوانه است ! « 1 »\r\n2 -  كَذلِكَ ما أَتَى الَّذِينَ مِنْ قَبْلِهِمْ مِنْ رَسُولٍ إِلَّا قالُوا ساحِرٌ أَوْ مَجْنُونٌ . \r\nاين گونه است كه هيچ پيامبرى پيش از آنان به سوى قومى فرستاده نشد مگر اين كه گفتند : او ساحر است يا ديوانه ! « 2 »\r\n3 -  وَ يَقُولُونَ إِنَّهُ لَمَجْنُونٌ . \r\nو مىگويند او [ پيامبر خاتم 
  ] ديوانه است . « 3 »\r\nحال ، با چنين ديدگاه و حالتى كه امتها داشته‌اند ، اگر امثال اين گفتار را نيز ، از پيامبران مىشنيدند ، چه مىگفتند ؟ اصولا چه تعداد از مردمان مخاطب قرآن بودند كه اين حقايق علمى را بفهمند ، حقايقى كه دانشمندان تا امروز كشف كرده و پس از اين كشف مىكنند ، چگونه براى آنان فهميدنى و قابل درك بود ؟ !\r\nبعلاوه ، اين مسائلى كه دانشمندان تا به امروز كشف كرده‌اند ، در چه تعداد مجموعه علمى مىگنجد ؟ ! در حالى كه خداوند ، قرآن كريم را بر خاتم پيامبران نازل كرده تا كتاب هدايت باشد ، و مردم را آموزش دهد كه چگونه خداى خود را بندگى كنند ، و او امر و نواهى\r\n\r\n\r\n","description":"","footnote":"\r\n( 1 ) - قمر / 9 .\r\n( 2 ) - ذاريات / 52 .\r\n( 3 ) - قلم / 51 .\r\n","page_name":" 94 ","page_number":94},
  {"content":"\r\n\r\nاو را اطاعت نمايند ، و چگونه با ديگر مردمان برخورد كنند ، و از آنچه خدا براى ايشان آفريده و مسخّر كرده ، چگونه در راه رسيدن به درجه كمال انسانى و سعادت دنيا و آخرت بهره گيرند .\r\nخداوند ، قرآن كريم را نازل نكرده تا مردمان را از ويژگيهاى آب و هوا و زمين و حيوانات و نبات آگاه سازد ، بلكه اين موضوع را از وظايف عقل بشرى قرار داده ، عقلى كه خداوند به آنان بخشيده تا به همه اينها بر حسب نيازشان ، در دورانهاى پياپى و حالتهاى مختلف ، هدايتشان نمايد .\r\nبا چنين عقلى كه خداى سبحان به انسان بخشيده ، بشر نيازمند آن نبوده تا مثلا خداوند در قرآن كريم چگونگى شكافتن اتم را به او آموزش دهد ، بلكه نياز واقعى بشر در اين است كه خداوند راه بهره‌گيرى و كاربرى اين نيرو و امثال آن را به وى نشان دهد ، تا پس از كشف و تسلط بر آن ، در راه منافع انسانى به كارش بگيرد ، نه در راه نابودى نوع بشر و حيوانات و گياهان !\r\nپس ، حكمت واقعى همان است كه قرآن كريم آورده ، و در استدلال و اقامهء برهان به ذكر گونه‌هاى مخلوقات پرداخته است . البته اين سخن با آنكه قرآن كريم گاهى اشاره‌اى هم به حقايق علمى مكشوفه داشته باشد ، منافاتى ندارد . حقايقى كه پس از زمان نزول قرآن كشف شده ، و قرآن پيش از كشف به آنها اشاره كرده ، از دلايل روشن و نشانه‌هاى تازه‌اى است بر اينكه قرآن كريم از طرف خالق هستى و پروردگار آن نازل شده ، و همانگونه كه وصىّ خاتم انبياء على مرتضى فرموده ، عجايب قرآن پايان‌ناپذير است . « 1 »\r\nو اين از شگفتيهاى قرآن كريم است كه هر جا ذكرى از خصائص و ويژگيهاى مخلوقات در آن شده ، با حقايق علمى كه بعد از آن توسط دانشمندان در طول قرون و اعصار كشف شده مخالف نيست .\r\n\r\n\r\n","description":"","footnote":"\r\n( 1 ) - نهج البلاغه خطبه / 18 .\r\n","page_name":" 95 ","page_number":95},
  {"content":"\r\n\r\n\r\n2 - جواب سؤال دوم\r\nگروهى از دانشمندان در برخى از ادوار ، بعضى از آنچه را كه در قرآن كريم آمده تأويل و توجيه كرده و با نظريات اشتباه و بىاساسى كه در زمان ايشان از حقايق علمى به حساب مىآمده تطبيق داده‌اند ، مانند توجيه ايشان از آسمانهاى هفت‌گانه ، به افلاك هفت‌گانه مشهور در نزد دانشمندان گذشته ، بر اساس نظريه بطلميوس كه در حدود سال 90 تا 160 ميلادى مىزيسته است . بطلميوس گفته است :\r\nآسمانها و زمين اجسامى كروى هستند كه ، برخى از آنها همانند لايه‌هاى پياز روى برخى ديگر قرار گرفته‌اند . مركز اين كرات زمين است كه سه چهارم آن از آب تشكيل شده است . مرتبه فوقانى زمين هواست ، و بالاتر از هوا آتش است ، اين چهار عنصر يعنى :\r\nخاك ، آب ، هوا و آتش را طبايع چهارگانه ناميده‌اند . بالاتر اينها فلك قمر است كه فلك اول مىباشد ، سپس فلك عطارد ، سپس فلك زهره ، سپس خورشيد ، سپس مريخ ، سپس مشترى ، بعد از آن زحل . ستارگان اين افلاك را هم ، سبعه سيّاره ناميده‌اند كه فلك ستارگان ثابت كه آن را فلك بروج گويند بر آن احاطه دارد ، پس از آن فلك اطلسى است كه ستاره‌اى در آن نيست . اين دانشمندان آسمانهاى هفت‌گانه را به افلاك سيارات هفت‌گانه ، و كرسى را به فلك بروج ، و عرش را به فلك نهمين توجيه و تأويل كرده‌اند !\r\nايشان همچنين ، آنچه در قرآن و حديث در اطراف برخى از اصطلاحات اسلامى آمده ، همه را با نظرات و ديدگاههاى بىاساس فلسفى و نجومى زمان خودشان توجيه و تأويل كرده‌اند . و چون در برخى از اين نظريات مطالبى است كه با نص قرآن كريم مخالف است ، كوشيده‌اند تا بين آنچه در قرآن كريم آمده را با اين نظريات جمع كنند . مرحوم مجلسى ( ره ) به اين روش اشاره كرده و گفته است :\r\nبدان ! در اينجا اشكال مشهورى است ، و آن اينكه : دانشمندان علم هيئت اتفاق دارند كه در آسمان اول جز ماه چيز ديگرى نيست ، و ساير ستارگان سيار ، همگى در يك فلك و گردونه هستند ، و ستارگان ثابت در فلك هشتمين‌اند ، در حالى كه آيه كريمة قرآن دلالت\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nدارد كه همه آنها يا بيشترشان ، در آسمان دنيا هستند « 1 » ، او سپس جوابهاى گفته شده را مىآورد .\r\nبا توجه به اينكه آيه مورد اشاره و تفسير آن در پى مىآيد ، از ذكر وجوه مورد نقل مرحوم مجلسى در اينجا صرف نظر مىكنيم ، و تنها سخن بزرگ فلاسفه زمان او ، مير داماد ( ره ) را در تأويل حديثى در اين باب مىآوريم :\r\nمجلسى ( ره ) در بحار گفته است :\r\n\r\nبيان و تأويلى نادرست\r\nسيد داماد رحمة اللّه در برخى تعليقاتش كه بر كتاب « من لا يحضره الفقيه » ، نوشته ، گفته است :\r\nعرش همان فلك الافلاك است . و اينكه امام عليه السّلام آن را مربّع دانسته‌اند ، براى آن است كه فلك به خاطر حركت دورانى كه دارد براى او يك كمربند و دو قطب به وجود مىآيد ، و هر دايره بزرگى كه به دور كره‌اى كشيده شود آن كره را نصف مىكند ، و فلك هم به واسطه كمربند حركتى و دايره‌اى كه از دو قطب آن مىگذرد به چهار بخش تقسيم مىگردد . و عرش كه فلك دورترين است و كرسى كه فلك ستارگان ثابت است به وسيله نصف النهار و كمربند بروج و دايره‌اى كه بر اقطاب چهارگانه مىگذرد به چهار بخش تقسيم مىگردند ، و نيز دايره افق كه بر سطح فلك بالاتر است به وسيله نصف النهار و دايره مشرق و مغرب چهار بخش مىگردد و هر بخش آن بگونه‌اى در مجموعه قرار مىگيرد كه جهات چهارگانه جنوب و شمال و مشرق و مغرب را مشخص مىكند . فلاسفه فلك را نازل منزله انسانى فرض كرده‌اند كه بر پشت خود خوابيده ، سر او به سمت شمال ، پاهايش به سوى جنوب ، دست راستش در جهت مغرب و دست چپ او به سمت مشرق مىباشد .\r\nو نيز ، تربيع و تسديس اولين اشكال دايره‌اند كه در جاى خود روشن شده است ، زيرا ، تربيع با دو قطرى كه قائم بر يكديگر باشند و همديگر را قطع كنند حاصل مىشود ، و تسديس به نصف قطر ، زيرا وتر يك ششم مساوى نصف قطر است ، و يك چهارم دور يك\r\n\r\n\r\n","description":"","footnote":"\r\n( 1 ) -  إِنَّا زَيَّنَّا السَّماءَ الدُّنْيا بِزِينَةٍ الْكَواكِبِ .  صافات / 6 .\r\n","page_name":" 97 ","page_number":97},
  {"content":"\r\n\r\nقوس تمام است . و هر چه از يك چهارم كم باشد باقيمانده آن تا رسيدن به حد يك چهارم باعث تمام آن مىشود .\r\nو نيز ، فلك نهايى داراى مادّه و صورت و عقل مىباشد كه همان عقل اول است . و به آن عقل كل گفته مىشود ، و داراى نفس است كه همان نفس اولى است . و به آن نفس كلّ مىگويند . و اين نفس مربّع است و اولين از مربّعات نظام هستى است .\r\nدر آنجا جهات ديگرى نيز هست كه مقام را گنجايش بسط آن نيست ، و هر كه خواهد ، بايد در پى فهم آن باشد .\r\nمجلسى ( ره ) مىگويد : عدم موافقت اين توجيهات با قوانين شرع و مصطلحات اهل اسلام مخفى نيست .\r\nپايان آنچه مجلسى رحمة اللّه آورده است .\r\nاضافه بر آنچه آورديم ، برخى دانشمندان نيز ، قرآن كريم را با اسرائيليات ، تفسير كرده‌اند .\r\nبرخى نيز ، با روايات دروغينى كه بر پيامبر خدا بسته شده ، بدون تحقيق و بررسى ، به تفسير قرآن پرداخته‌اند ، و بر اثر چنين برخوردها ، فهم قرآن و مصطلحات اسلامى و الفاظ و واژه‌ها ، بر تلاوت كنندگان قرآن و حديث پوشيده و مشتبه گرديده است . و ما بخشى از اين اشتباه‌كاريها را ، در كتاب « قرآن كريم و روايات دو مكتب » ، بخش « قرآن در زمان رسول خدا و بعد از آن حضرت » آورده‌ايم .\r\n\r\nفشرده بحث\r\nاوّل - سماء : آسمان ، در لغت آن چيزى است كه شما را از بالا بپوشاند ، و آسمان هر چيزى بالا و سقف آن است ، آسمان در قرآن كريم آنجا كه مفرد آمده گاهى به معناى فضاى پيرامون زمين است مانند :\r\n1 -  أَ لَمْ يَرَوْا إِلَى الطَّيْرِ مُسَخَّراتٍ فِي جَوِّ السَّماءِ . \r\nآيا آنان پرندگان نگه داشته شده در فضاى آسمان را نديدند ؟ « 1 »\r\n\r\n\r\n","description":"","footnote":"\r\n( 1 ) - نحل / 79 .\r\n","page_name":" 98 ","page_number":98},
  {"content":"\r\n\r\n2 -  وَ أَنْزَلَ مِنَ السَّماءِ ماءً . \r\nو از آسمان آبى فرستاد . « 1 »\r\nو گاهى مراد از آن ، ستارگان و آسمانهاى هفت‌گانه بالاست ، مانند :\r\n ثُمَّ اسْتَوى إِلَى السَّماءِ فَسَوَّاهُنَّ سَبْعَ سَماواتٍ . \r\nسپس به آسمان پرداخت و آنها را به صورت هفت آسمان مرتب نمود . « 2 »\r\nسماء آنجا كه به لفظ جمع آمده ، مقصود از آن آسمانهاى هفت‌گانه است ، چنان كه در آيه گذشته آمده بود .\r\nدوم - ابتداى خلقت : خداى سبحان خود خبر داده كه پيش از آفرينش آسمانها و زمين ، آب را خلق كرده بود . و ما از آيات گذشته در مىيابيم كه خداوند زمين را از اين آب آفريده ، و آسمانها را از بخار اين آب و اين زمين پديد آورده است ، و مراحل خلقت آسمان و زمين ، و آفرينش برخى موجودات در آنها ، كه در ضمن آن ، نيازمنديهاى زندگى انسان هم بوده ، در شش دوره به پايان رسيده است . و اينكه خداوند همه ستارگان نورانى را در زير آسمان دنيا قرار داده است . و اخبارى كه از خداوند درباره آفرينش به ما رسيده ، به اندازه‌اى است كه براى هدايت مردم مورد نياز است ، و عقل بشر بيش از اين توان درك مسائل مربوط به ابتداى خلقت و حقيقت كهكشانها و سيارات را ندارد .\r\nبرخى از دانشمندان خود را به زحمت انداخته ، و هر چه را در قرآن در وصف آسمانها و ستارگان يافته‌اند ، به مسائلى كه در زمان خودشان شناخته شده بود ، و آن را علمى مىدانستند ، توجيه و تأويل كرده‌اند ؛ مانند تأويل معناى آسمانها به افلاك هفت‌گانه كه آن را مسأله‌اى قطعى و علمى مىدانستند ، و امروزه بطلان آن از بديهيات است .\r\nهمچنين ، برخى آيات را با روايات اسرائيلى تفسير كردند ، روشى كه هنوز هم در ميان مسلمانان متداول است ، و بدين سبب ديدگاه نادرستى از اصناف موجودات در جامعه اسلامى منتشر گرديده است كه در بحثهاى آينده ، به يارى خدا ، برخى از آنها را بررسى مىكنيم .\r\n\r\n\r\n","description":"","footnote":"\r\n( 1 ) - بقره / 22 .\r\n( 2 ) - بقره / 29 .\r\n","page_name":" 99 ","page_number":99},
  {"content":"\r\n\r\n\r\n3 - دواب ، جنبندگان\r\nخداى سبحان درباره آفرينش آنها مىفرمايد :\r\n1 -  وَ اللَّهُ خَلَقَ كُلَّ دَابَّةٍ مِنْ ماءٍ فَمِنْهُمْ مَنْ يَمْشِي عَلى بَطْنِهِ وَ مِنْهُمْ مَنْ يَمْشِي عَلى رِجْلَيْنِ وَ مِنْهُمْ مَنْ يَمْشِي عَلى أَرْبَعٍ يَخْلُقُ اللَّهُ ما يَشاءُ إِنَّ اللَّهَ عَلى كُلِّ شَيْءٍ قَدِيرٌ . \r\nخداوند هر جنبنده‌اى را از آبى آفريد ، گروهى از آنها بر شكم خود راه مىروند ، و گروهى بر دو پاى خود ، و گروهى بر چهار پا راه مىروند ؛ خداوند هر چه را بخواهد مىآفريند ، زيرا خدا بر همه چيز تواناست . « 1 »\r\n2 -  وَ ما مِنْ دَابَّةٍ فِي الْأَرْضِ وَ لا طائِرٍ يَطِيرُ بِجَناحَيْهِ إِلَّا أُمَمٌ أَمْثالُكُمْ ما فَرَّطْنا فِي الْكِتابِ مِنْ شَيْءٍ ثُمَّ إِلى رَبِّهِمْ يُحْشَرُونَ . \r\nهيچ جنبنده‌اى در زمين ، و هيچ پرنده‌اى كه با دو بال خود حركت مىكند ، نيست مگر اينكه امتهائى همانند شما هستند . ما هيچ چيز را در اين كتاب فروگذار نكرديم ؛ سپس همگى به سوى پروردگارشان محشور مىگردند . « 2 »\r\n3 -  وَ لِلَّهِ يَسْجُدُ ما فِي السَّماواتِ وَ ما فِي الْأَرْضِ مِنْ دابَّةٍ . \r\nتمام آنچه در آسمانها و زمين از جنبندگان وجود دارد ، براى خدا سجده مىكنند . « 3 »\r\n\r\nشرح كلمه\r\nدابّة : جنبنده ، هر جنبنده‌اى از صنف حيوانات كه به آرامى بر روى زمين مىرود ، او را دابّه گويند ، و مراد از دابّه در آيات مذكور تمام جانوران روى زمين است .\r\n\r\n\r\n","description":"","footnote":"\r\n( 1 ) - نور / 45 .\r\n( 2 ) - انعام / 38 .\r\n( 3 ) - نحل / 49 .\r\n","page_name":" 100 ","page_number":100},
  {"content":"\r\n\r\n\r\nتفسير آيات\r\nخداوند هر جنبنده جاندارى را از آب آفريده ، هيچ زنده‌اى در زمين ، و هيچ پرنده‌اى در هوا نيست مگر آنكه امتها و طوائفى همچون آدميانند ، مورچه خود امتى است با نظام زندگى ، همانگونه كه انسان نظام و برنامه زيستن دارد ، همچنين است ماهى در آب ، و خزندگان بر زمين ، و حشرات درون آن و ديگر جانوران ، همه امتهائى مانند انسانند كه هر يك نظام زندگى ويژه خود را دارند . ما به يارى خدا در بحث « هدايت ربّ العالمين » چگونگى اين هدايت را كه براى هر يك از امتهاى جنبنده ، نظام زيستى مشخصى را تعيين فرموده ، بيان مىداريم .\r\n\r\n4 - جن و شياطين\r\n\r\nالف - جنّ و جانّ\r\nجنّ : مستور و پوشيده ، جنّ الشىء يا جنّ على شىء ، يعنى آن را پوشانيد .\r\nچنان كه خداى سبحان فرموده :\r\n فَلَمَّا جَنَّ عَلَيْهِ اللَّيْلُ . \r\nهنگامى كه تاريكى شب او را پوشانيد . « 1 »\r\nپس جنّ و جان مخلوقاتى پوشيده و ناديدنى به شرح زيرند :\r\nالف - خداوند دربارهء ساختمان وجودى جن مىفرمايد :\r\n1 -  وَ خَلَقَ الْجَانَّ مِنْ مارِجٍ مِنْ نارٍ . \r\nو جن را از شعله‌هاى مختلط و متحرك آتش خلق كرد ! « 2 » !\r\n2 -  وَ الْجَانَّ خَلَقْناهُ مِنْ قَبْلُ مِنْ نارِ السَّمُومِ . \r\nو جن را پيش از انسان ، از آتش گرم و سوزان آفريديم . « 3 »\r\n\r\n\r\n","description":"","footnote":"\r\n( 1 ) - انعام / 76 .\r\n( 2 ) - الرحمن / 15 .\r\n( 3 ) - حجر / 27 .\r\n","page_name":" 101 ","page_number":101},
  {"content":"\r\n\r\nب - دربارهء اينكه آنان امتهايى همچون آدميانند ، مىفرمايد :\r\n فِي أُمَمٍ قَدْ خَلَتْ مِنْ قَبْلِهِمْ مِنَ الْجِنِّ وَ الْإِنْسِ . \r\nآنان [ اجنه 
  ] به سرنوشت امتهاى گمراهى از جن و انس كه پيش از آنان بودند گرفتار شدند . « 1 »\r\nج - دربارهء اينكه سليمان پيامبر آنان را به خدمت گرفته است ، مىفرمايد :\r\n  وَ مِنَ الْجِنِّ مَنْ يَعْمَلُ بَيْنَ يَدَيْهِ بِإِذْنِ رَبِّهِ وَ مَنْ يَزِغْ مِنْهُمْ عَنْ أَمْرِنا نُذِقْهُ مِنْ عَذابِ السَّعِيرِ * يَعْمَلُونَ لَهُ ما يَشاءُ مِنْ مَحارِيبَ وَ تَماثِيلَ وَ جِفانٍ كَالْجَوابِ وَ قُدُورٍ راسِياتٍ .  \r\nو گروهى از جن پيش روى سليمان به اذن پروردگارش كار مىكردند ؛ و هر كدام از آنان كه از فرمان ما سر پيچى كند ، او را عذاب آتش سوزان مىچشانيم ، آنان هر چه سليمان مىخواست برايش درست مىكردند : معبدها ، تمثالها ، ظروف بزرگ غذا مانند : حوضها ، و ديگهاى ثابت حمل ناشدنى « 2 » !\r\nد - دربارهء اينكه در سپاه سليمان افرادى از جن بودند كه مىتوانستند فاصلهء ميان فلسطين و يمن را ، قبل از اينكه سليمان از جاى خود برخيزد ، رفته و بازگردند ! خداوند گفتار يكى از آنان به سليمان را بدين گونه بيان فرموده است :\r\n قالَ عِفْرِيتٌ مِنَ الْجِنِّ أَنَا آتِيكَ بِهِ قَبْلَ أَنْ تَقُومَ مِنْ مَقامِكَ وَ إِنِّي عَلَيْهِ لَقَوِيٌّ أَمِينٌ . \r\nعفريتى از جن گفت : « من آن تخت را نزد تو مىآورم ، پيش از آنكه از مجلست برخيزى ، و من نسبت به اين امر ، توانا و امينم « 3 » ! »\r\nه - دربارهء اينكه اجنّه از غيب بىاطلاع و ناآگاهند فرموده :\r\n فَلَمَّا قَضَيْنا عَلَيْهِ الْمَوْتَ ما دَلَّهُمْ عَلى مَوْتِهِ إِلَّا دَابَّةُ الْأَرْضِ تَأْكُلُ مِنْسَأَتَهُ فَلَمَّا خَرَّ تَبَيَّنَتِ الْجِنُّ أَنْ لَوْ كانُوا يَعْلَمُونَ الْغَيْبَ ما لَبِثُوا فِي الْعَذابِ \r\n\r\n\r\n","description":"","footnote":"\r\n( 1 ) - فصلت / 25 .\r\n( 2 ) - سبا / 13 - 12 .\r\n( 3 ) - نمل / 39 .\r\n","page_name":" 102 ","page_number":102},
  {"content":"\r\n\r\n الْمُهِينِ  .\r\nهنگامى كه مرگ را بر سليمان مقرر داشتيم ، كسى آنان را بر مرگ وى آگاه نساخت مگر جنبندهء زمين [ موريانه 
  ] كه عصاى او را مىخورد [ تا شكست و پيكر سليمان فرو افتاد 
  ] ؛ پس هنگامى كه بر زمين افتاد جنّيان فهميدند كه اگر از غيب آگاه بودند در عذاب خواركننده باقى نمىماندند « 1 » !\r\nو - دربارهء عقايد و گفتار و كردارشان قبل از بعثت خاتم انبياء از زبان خودشان فرموده :\r\n1 -  وَ أَنَّهُ كانَ يَقُولُ سَفِيهُنا عَلَى اللَّهِ شَطَطاً . \r\nو اينكه سفيه ما [ ابليس 
  ] درباره خداوند سخنان ناروا مىگفت « 2 » !\r\n2 -  وَ أَنَّهُمْ ظَنُّوا كَما ظَنَنْتُمْ أَنْ لَنْ يَبْعَثَ اللَّهُ أَحَداً . \r\nو اينكه آنان گمان كردند - همان گونه كه شما گمان مىكرديد - خداوند هرگز كسى را به پيامبرى مبعوث نمىكند . « 3 »\r\n3 -  وَ أَنَّهُ كانَ رِجالٌ مِنَ الْإِنْسِ يَعُوذُونَ بِرِجالٍ مِنَ الْجِنِّ فَزادُوهُمْ رَهَقاً . \r\nو اينكه مردانى از بشر به مردانى از جن پناه مىبردند ، و آنان سبب افزايش گمراهى و طغيانشان مىشدند « 4 » !\r\nز - درباره استراق سمع آنان بعد از بعثت خاتم انبياء صلّى اللّه عليه و آله و سلم ، از قول خودشان ، مىفرمايد :\r\n1 -  وَ أَنَّا لَمَسْنَا السَّماءَ فَوَجَدْناها مُلِئَتْ حَرَساً شَدِيداً وَ شُهُباً . \r\nما آسمان را جستجو كرديم و همه را پر از محافظان قوى و تيرهاى شهاب يافتيم « 5 » !\r\n2 -  وَ أَنَّا كُنَّا نَقْعُدُ مِنْها مَقاعِدَ لِلسَّمْعِ فَمَنْ يَسْتَمِعِ الْآنَ يَجِدْ لَهُ شِهاباً \r\n\r\n\r\n","description":"","footnote":"\r\n( 1 ) - سبا / 14 .\r\n( 2 ) - جن / 4 .\r\n( 3 ) - جن / 7 .\r\n( 4 ) - جن / 6 .\r\n( 5 ) - جن / 8 .\r\n","page_name":" 103 ","page_number":103},
  {"content":"\r\n\r\n رَصَداً . \r\nو ما پيش از اين به استراق سمع در آسمانها مىنشستيم ؛ امّا اكنون هر كس بخواهد استراق سمع كند ، شهابى را در كمين خود مىيابد « 1 » !\r\nح - درباره اسلام آوردن جنيان مىفرمايد : آنان گفتند :\r\n1 -  وَ أَنَّا مِنَّا الصَّالِحُونَ وَ مِنَّا دُونَ ذلِكَ كُنَّا طَرائِقَ قِدَداً . \r\nو در ميان ما افرادى صالح و افرادى غير صالحند ؛ و ما گروههاى متفاوتى هستيم « 2 » !\r\n2 -  وَ أَنَّا مِنَّا الْمُسْلِمُونَ وَ مِنَّا الْقاسِطُونَ فَمَنْ أَسْلَمَ فَأُولئِكَ تَحَرَّوْا رَشَداً . \r\nگروهى از ما مسلمانند و گروهى ظالم ؛ هر كس اسلام را اختيار كند راه راست را برگزيده است « 3 » .\r\n\r\nب - شيطان\r\nشيطان نامى است براى هر متكبر سركش از آدمى و جن و حيوان .\r\nخداوند سبحان فرموده :\r\n1 -    وَ لَقَدْ جَعَلْنا فِي السَّماءِ بُرُوجاً وَ زَيَّنَّاها لِلنَّاظِرِينَ * وَ حَفِظْناها مِنْ كُلِّ شَيْطانٍ رَجِيمٍ * إِلَّا مَنِ اسْتَرَقَ السَّمْعَ فَأَتْبَعَهُ شِهابٌ مُبِينٌ *   \r\nما در آسمان برجهائى قرار داديم ؛ و آن را براى بينندگان آراستيم ، و آن را از هر شيطان رانده‌شده‌اى حفظ كرديم ؛ مگر آن كس كه استراق سمع كند و دزدانه گوش فرا دهد كه شهاب مبين او را تعقيب مىكند و مىراند « 4 » !\r\n2 -     إِنَّا زَيَّنَّا السَّماءَ الدُّنْيا بِزِينَةٍ الْكَواكِبِ * وَ حِفْظاً مِنْ كُلِّ شَيْطانٍ مارِدٍ لا يَسَّمَّعُونَ إِلَى الْمَلَإِ الْأَعْلى وَ يُقْذَفُونَ مِنْ كُلِّ جانِبٍ * دُحُوراً وَ    \r\n\r\n\r\n","description":"","footnote":"\r\n( 1 ) - جن / 9 .\r\n( 2 ) - جن / 11 .\r\n( 3 ) - جن / 14 .\r\n( 4 ) - حجر / 18 - 16 .\r\n","page_name":" 104 ","page_number":104},
  {"content":"\r\n\r\n  لَهُمْ عَذابٌ واصِبٌ * إِلَّا مَنْ خَطِفَ الْخَطْفَةَ فَأَتْبَعَهُ شِهابٌ ثاقِبٌ *  \r\nما آسمان دنيا را با ستارگان آراستيم ، تا آن را از هر شيطان خبيثى حفظ كنيم ! آنان نمىتوانند به سخنان عالم بالا گوش فرا دهند ، و از هر سو هدف قرار مىگيرند ! آنان به شدت به عقب رانده مىشوند ؛ و براى آنان مجازاتى دائم است ! مگر آنان كه در لحظه‌اى كوتاه براى استراق سمع به آسمان نزديك شوند ، كه شهاب ثاقب آنان را تعقيب مىكند . « 1 »\r\n3 -  وَ لَقَدْ زَيَّنَّا السَّماءَ الدُّنْيا بِمَصابِيحَ وَ جَعَلْناها رُجُوماً لِلشَّياطِينِ وَ أَعْتَدْنا لَهُمْ عَذابَ السَّعِيرِ . \r\nما آسمان دنيا را با چراغهاى روشن زينت بخشيديم ، و آنها را تيرهاى دوركننده شياطين قرار داديم ، و براى آنان عذاب فروزان فراهم ساختيم « 2 »\r\n4 -   وَ كَذلِكَ جَعَلْنا لِكُلِّ نَبِيٍّ عَدُوًّا شَياطِينَ الْإِنْسِ وَ الْجِنِّ يُوحِي بَعْضُهُمْ إِلى بَعْضٍ زُخْرُفَ الْقَوْلِ غُرُوراً وَ لَوْ شاءَ رَبُّكَ ما فَعَلُوهُ فَذَرْهُمْ وَ ما يَفْتَرُونَ * وَ لِتَصْغى إِلَيْهِ أَفْئِدَةُ الَّذِينَ لا يُؤْمِنُونَ بِالْآخِرَةِ وَ لِيَرْضَوْهُ وَ لِيَقْتَرِفُوا ما هُمْ مُقْتَرِفُونَ *  \r\nاين چنين در برابر هر پيامبرى ، دشمنى از شياطين انس و جن قرار داديم ؛ آنان بطور سرّى سخنان فريبنده و بىاساس به يكديگر مىگويند تا مردم را فريب دهند ؛ و اگر پروردگارت مىخواست ، چنين نمىكردند ؛ بنا بر اين آنان را با تهمتهاشان به حال خود واگذار ! نتيجه اين مىشود كه دلهاى منكران قيامت ، به آنان متمايل گردد ؛ و به آن راضى شوند ؛ و هر گناهى كه بخواهند ، انجام دهند « 3 » !\r\n5 -  إِنَّا جَعَلْنَا الشَّياطِينَ أَوْلِياءَ لِلَّذِينَ لا يُؤْمِنُونَ . \r\nما شياطين را اولياى كسانى قرار داديم كه ايمان نمىآورند ! « 4 »\r\n6 -  إِنَّ الْمُبَذِّرِينَ كانُوا إِخْوانَ الشَّياطِينِ وَ كانَ الشَّيْطانُ لِرَبِّهِ كَفُوراً . \r\n\r\n\r\n","description":"","footnote":"\r\n( 1 ) - صافات / 10 - 6 .\r\n( 2 ) - ملك / 5 .\r\n( 3 ) - انعام / 113 - 112 .\r\n( 4 ) - اعراف / 27 .\r\n","page_name":" 105 ","page_number":105},
  {"content":"\r\n\r\nتبذير كنندگان ، برادران شياطينند ، و شيطان در برابر پروردگارش بسيار ناسپاس بود ! « 1 »\r\n7 -   وَ لا تَتَّبِعُوا خُطُواتِ الشَّيْطانِ إِنَّهُ لَكُمْ عَدُوٌّ مُبِينٌ * إِنَّما يَأْمُرُكُمْ بِالسُّوءِ وَ الْفَحْشاءِ وَ أَنْ تَقُولُوا عَلَى اللَّهِ ما لا تَعْلَمُونَ *  \r\nاز گامهاى شيطان پيروى نكنيد ! چه اينكه او ، دشمن آشكار شما است ! او شما را فقط به بديها و كار زشت فرمان مىدهد ؛ و به اينكه ، آنچه را كه نمىدانيد ، به خدا نسبت دهيد . « 2 »\r\n8 -  الشَّيْطانُ يَعِدُكُمُ الْفَقْرَ وَ يَأْمُرُكُمْ بِالْفَحْشاءِ وَ اللَّهُ يَعِدُكُمْ مَغْفِرَةً مِنْهُ وَ فَضْلًا وَ اللَّهُ واسِعٌ عَلِيمٌ . \r\nشيطان شما را وعده فقر و تهيدستى مىدهد ؛ و به فحشاء و زشتيها وامىدارد ؛ ولى خداوند به شما وعده آمرزش و فزونى مىدهد ؛ آرى خداوند فزونى بخش آگاه است . « 3 »\r\n9 -   وَ مَنْ يَتَّخِذِ الشَّيْطانَ وَلِيًّا مِنْ دُونِ اللَّهِ فَقَدْ خَسِرَ خُسْراناً مُبِيناً * يَعِدُهُمْ وَ يُمَنِّيهِمْ وَ ما يَعِدُهُمُ الشَّيْطانُ إِلَّا غُرُوراً *  \r\nهر كس شيطان را به جاى خدا ولىّ خود برگزيند ، زيان آشكارى كرده است . او به آنان وعده مىدهد ؛ و به آرزوها سرگرمشان مىسازد ؛ در حالى كه جز فريب و نيرنگ ، به آنان وعده نمىدهد ! « 4 »\r\n10 -  إِنَّما يُرِيدُ الشَّيْطانُ أَنْ يُوقِعَ بَيْنَكُمُ الْعَداوَةَ وَ الْبَغْضاءَ فِي الْخَمْرِ وَ الْمَيْسِرِ وَ يَصُدَّكُمْ عَنْ ذِكْرِ اللَّهِ وَ عَنِ الصَّلاةِ فَهَلْ أَنْتُمْ مُنْتَهُونَ . \r\nشيطان مىخواهد به وسيله شراب و قمار ، در ميان شما عداوت و كينه ايجاد كند ، و شما را از ياد خدا و از نماز بازدارد . آيا خوددارى خواهيد كرد ؟ ! « 5 »\r\n\r\n\r\n","description":"","footnote":"\r\n( 1 ) - اسراء / 27 .\r\n( 2 ) - بقره / 169 - 168 .\r\n( 3 ) - بقره / 268 .\r\n( 4 ) - نساء / 120 - 119 .\r\n( 5 ) - مائده / 91 .\r\n","page_name":" 106 ","page_number":106},
  {"content":"\r\n\r\n11 -  يا بَنِي آدَمَ لا يَفْتِنَنَّكُمُ الشَّيْطانُ كَما أَخْرَجَ أَبَوَيْكُمْ مِنَ الْجَنَّةِ يَنْزِعُ عَنْهُما لِباسَهُما لِيُرِيَهُما سَوْآتِهِما إِنَّهُ يَراكُمْ هُوَ وَ قَبِيلُهُ مِنْ حَيْثُ لا تَرَوْنَهُمْ . \r\nاى فرزندان آدم ! شيطان شما را نفريبد ، آن گونه كه پدر و مادر شما را از بهشت بيرون كرد ، و لباس آنان را از تنشان بيرون ساخت تا عورتشان را به آنان نشان دهد ! چه اينكه او و همكارانش شما را مىبينند از جائى كه شما آنان را نمىبينيد ! « 1 »\r\nج -\r\n\r\nابليس\r\nالف - ابليس در لغت به معناى كسى است كه از روى حزن و اندوه و حيرت و نوميدى وادار به سكوت شده ، و دستش از دليل و برهان كوتاه است .\r\nخداوند در قرآن كريم مىفرمايد :\r\n وَ يَوْمَ تَقُومُ السَّاعَةُ يُبْلِسُ الْمُجْرِمُونَ . \r\nآن روز كه قيامت برپا مىشود ، مجرمان در نوميدى و غم و اندوه ، فرو مىروند ! « 2 »\r\nب - ابليس در قرآن كريم ، اسمى است علم براى شيطانى كه استكبار ورزيد و از سجده براى آدم سرپيچى كرد . لفظ شيطان در قرآن كريم هر جا مفرد و با الف و لام آمده مقصود همين ابليس است .\r\nداستان ابليس با همين نام در قرآن كريم در آيات زير آمده است :\r\n1 -  وَ إِذْ قُلْنا لِلْمَلائِكَةِ اسْجُدُوا لِآدَمَ فَسَجَدُوا إِلَّا إِبْلِيسَ كانَ مِنَ الْجِنِّ فَفَسَقَ عَنْ أَمْرِ رَبِّهِ أَ فَتَتَّخِذُونَهُ وَ ذُرِّيَّتَهُ أَوْلِياءَ مِنْ دُونِي وَ هُمْ لَكُمْ عَدُوٌّ بِئْسَ لِلظَّالِمِينَ بَدَلًا . \r\nهنگامى كه به فرشتگان گفتيم : براى آدم سجده كنيد ! آنان همگى سجده كردند جز\r\n\r\n\r\n","description":"","footnote":"\r\n( 1 ) - اعراف / 27 .\r\n( 2 ) - روم / 12 .\r\n","page_name":" 107 ","page_number":107},
  {"content":"\r\n\r\nابليس كه - از جن بود و - از فرمان پروردگارش بيرون شد ! آيا او و فرزندانش را به جاى من اولياى خود انتخاب مىكنيد ، در حالى كه آنان دشمن شما هستند ؟ ! چه جايگزينى بدى است براى ستمكاران ! « 1 »\r\n2 -   وَ لَقَدْ صَدَّقَ عَلَيْهِمْ إِبْلِيسُ ظَنَّهُ فَاتَّبَعُوهُ إِلَّا فَرِيقاً مِنَ الْمُؤْمِنِينَ . وَ ما كانَ لَهُ عَلَيْهِمْ مِنْ سُلْطانٍ . . .  \r\nبه راستى كه ابليس گمان خودش را درباره آنان محقّق ساخت . همگى از او پيروى كردند جز گروه اندكى از مؤمنان ! « 2 » او هيچ گونه سلطه‌اى بر ايشان نداشت . . .\r\nداستان او با نام شيطان در آيات ديگر چنين است :\r\n1 -  فَوَسْوَسَ لَهُمَا الشَّيْطانُ لِيُبْدِيَ لَهُما ما وُورِيَ عَنْهُما مِنْ سَوْآتِهِما . . . \r\n وَ ناداهُما رَبُّهُما أَ لَمْ أَنْهَكُما عَنْ تِلْكُمَا الشَّجَرَةِ وَ أَقُلْ لَكُما إِنَّ الشَّيْطانَ لَكُما عَدُوٌّ مُبِينٌ . \r\nپس شيطان آن دو را وسوسه كرد ، تا آنچه را از اندامشان پنهان بود ، آشكار سازد . . . و پروردگارشان آنان را ندا داد كه : آيا شما را از آن درخت نهى نكردم ؟ ! و نگفتم كه شيطان براى شما دشمن آشكارى است ؟ ! « 3 »\r\n2 -  أَ لَمْ أَعْهَدْ إِلَيْكُمْ يا بَنِي آدَمَ أَنْ لا تَعْبُدُوا الشَّيْطانَ إِنَّهُ لَكُمْ عَدُوٌّ مُبِينٌ . \r\nآيا با شما عهد نكردم اى فرزندان آدم كه شيطان را پيروى نكنيد كه او براى شما دشمن آشكارى است ؟ ! « 4 »\r\n3 -  إِنَّ الشَّيْطانَ لَكُمْ عَدُوٌّ فَاتَّخِذُوهُ عَدُوًّا إِنَّما يَدْعُوا حِزْبَهُ لِيَكُونُوا مِنْ أَصْحابِ السَّعِيرِ . \r\nبه يقين شيطان دشمن شماست ، پس او را دشمن بدانيد ؛ او فقط حزبش را به\r\n\r\n\r\n","description":"","footnote":"\r\n( 1 ) - كهف / 50 .\r\n( 2 ) - سبا / 21 - 20 .\r\n( 3 ) - اعراف / 20 و 22 .\r\n( 4 ) - يس / 60 .\r\n","page_name":" 108 ","page_number":108},
  {"content":"\r\n\r\nاين دعوت مىكند كه اهل آتش سوزان باشند ! « 1 »\r\n\r\nشرح كلمات\r\n1 - مارج : مرج به معناى خلط و مارج شعله مختلط با سياهى آتش است .\r\n2 - سموم : باد بسيار گرم نيمروزى را سموم گويند ، از آن رو كه همانند سمّ در منافذ و سوراخهاى بدن اثر مىكند .\r\n3 - يزغ : منحرف شود ،  وَ مَنْ يَزِغْ مِنْهُمْ عَنْ أَمْرِنا  ، يعنى : هر يك از آنان كه از مسير خدائى منحرف شود .\r\n4 - محاريب : جمع محراب ، به معناى صدر مجلس يا بهترين جاى آن مىباشد ، همان جايگاهى كه پادشاه را از ديگران ممتاز مىكند . غرفه‌اى كه پيشاروى عبادتگاه است ، يا مساجدى كه در آنها عبادت مىشود .\r\n5 - جفان : جمع جفنه ، ظروف ويژه غذا خوردن .\r\n6 - جواب : ظروف بسيار بزرگ غذا كه از جهت وسعت و بزرگى همانند حوض آب باشد .\r\n7 - راسيات : جمع راسيه ، چيز ثابت و پابرجا را گويند .\r\n8 - عفريت : قوى ترين و خبيث ترين جنيان .\r\n9 - رصد : در كمين نشستن ، مراقبت كردن ، راصد و رصد يعنى : پاسدار و نگهبان ، و \" رصدا \" در آيه به معناى نگهبان در كمين است .\r\n10 - طرائق : جمع طريقه يعنى : روش و حالت ، خوب باشد يابد .\r\nقددا : جمع قدّة به معناى جماعت و گروهى است كه ديدگاههاى متفاوت دارند ، و طرائق قددا ، يعنى : جمعيتهائى كه خواسته‌ها و سليقه‌هاشان گوناگون است .\r\n11 - قاسطون : جمع قاسط به معناى ظالم است ، و قاسطان جن يعنى ستمگرانى كه اسلام را نپذيرفته‌اند .\r\n\r\n\r\n","description":"","footnote":"\r\n( 1 ) - فاطر / 6 .\r\n","page_name":" 109 ","page_number":109},
  {"content":"\r\n\r\n12 - رشد : درستى و سداد و دورى از گمراهى و ضلالت .\r\n13 - سفيه : جاهل در دين يا سبكسر و بىعقل .\r\n14 - شطط : افراط و زياده روى در دورى از حق ،  عَلَى اللَّهِ شَطَطاً  ، يعنى : در گفتن سخنان دور از حق و نسبتهاى ظالمانه به خدا ، زياده روى مىكرديم .\r\n15 - يعوذون : پناه مىبرند ، يعوذ به يعنى : به او پناه مىبرد و خود را به او مىچسباند .\r\n16 - رهقا : طغيانا و سفها ، \" زاد و هم رهقا \" ، يعنى : بر طغيان و سفاهت و ذلت ايشان افزود .\r\n17 - دابّة الأرض : جنبنده زمين ، دابّه نامى است براى همه حيوانات ، نر يا ماده ، عاقل يا غير عاقل ، لكن بيشتر درباره غير عاقل به كار برده شده است . مراد از \" دابّة الارض \" در اينجا ، موريانه است كه چوب را مىخورد .\r\n18 - منساته : عصاى او ، عرب به چوبى كه با آن چهار پايان را مىراند منسأة گويد .\r\n19 - غيب : غير محسوس ، چيزى كه در حواس نگنجد و از دسترس حس دور يا مستور باشد ، مانند : خداى خالق و پروردگار پرورشگر كه انسان با عقل خود و از راه تدبّر و دقت در اسباب و مسبّبات ، به وجود او پى مىبرد و او را مىشناسد ، نه از راه حواس كه : ديده‌ها او را در نيابند . ذات بىمثالش از دسترس حس دور و حواس از درك او عاجزند . و نيز ، آنچه پوشيده و مستور است مانند : حوادثى كه در آينده به وجود مىآيد ، يا هم اكنون هست ولى از ما دور است و از حواس ما مستور ، يا هر چه به وسيله اخبار پيامبران به ما مىرسد ، از هر دو نوع : غيب دست نايافتنى و دور از طور حواس ، و غيب مستور از حيث زمان و مكان يا خبرهائى كه از مردم در مكانهاى دور به ما مىرسد ، همه از ما غايب‌اند و مستور .\r\n20 - رجوم : جمع رجم و رجم ، يعنى : وسيله راندن و طرد كردن .\r\n21 - زخرف : زينت ، زخرف القول : آراستن سخن با دروغ .\r\n22 - يوحى : يوسوس ، ايحاء در اينجا يعنى : وسوسه كردن .\r\n23 - غرور : فريب و به طمع انداختن از راه باطل .\r\n24 - يقترف و مقترفون : يقترف الحسنة او السيئة ، يعنى : كسب مىكند نيكى يا بدى\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nرا ، و مقترف ، يعنى : كسب‌كننده و عمل‌كننده .\r\n25 - مبذّرين : ضايع كنندگان ، يعنى كسانى كه اموال را از راه اسراف حيف و ميل مىكنند ، و آن را در غير مورد مصرف به كار مىبرند اينها مبذّرند .\r\n26 - خطوات الشيطان : گامهاى شيطان ، خطوه يعنى يك گام ،  وَ لا تَتَّبِعُوا خُطُواتِ الشَّيْطانِ  ، يعنى : دنباله‌رو آثار شيطان نباشيد . به وسوسه‌هاى او توجه نكنيد .\r\n27 - فحشاء : گفتار و كردار زشت و قبيح ، و در اصطلاح اسلامى گاهى به معناى گناهان زشت به كار برده مىشود .\r\n28 - ميسر : قمار ، قمار عرب در جاهليت به وسيله ازلام و قداح بوده است .\r\nازلام : جمع زلم : قطعه چوبى تير مانند كه بر يكى از آنها مىنوشتند : پروردگارم مرا امر كرده ، و بر ديگرى : پروردگارم مرا نهى كرده ، و سومى را بدون نوشته در ظرفى مىنهادند ، و هر يك از امر و نهى كه بيرون مىآمد به همان عمل مىكردند ، و اگر نانوشته بيرون مىآمد دوباره تيرها را در ظرف نهاده و تكرار مىكردند .\r\nازلام قريش را در جاهليت در كعبه مىگذاشتند تا خادمان و كليد داران خانه به كار قرعه‌كشى بپردازند .\r\nقداح : جمع قدح : قطعه چوبى به طول ده تا پانزده سانتيمتر ، با عرض كم و صاف كه روى يكى ، « آرى » و روى ديگرى « نه » و سومى بدون نوشته بوده و به وسيله آنها قمار و قرعه انجام مىگرفت .\r\n29 - سوآتهما : عوراتهما ، يعنى : شرمگاههاى آن دو .\r\n30 - قبيل : صنف و گروه همانند ، جماعت ، پيروان ، كه در آيه :  إِنَّهُ يَراكُمْ هُوَ وَ قَبِيلُهُ  مقصود همانندان و پيروان شيطان است .\r\n31 - فسق : فسق در لغت به معناى بيرون شدن و از حد گذشتن است . و در اصطلاح اسلامى به معناى دورى فاحش از طاعت خدا و حدود شرع است ، يعنى : فرو رفتن در منجلاب گفتار و كردار زشت و قبيح ، فسق اعم از كفر و نفاق و گمراهى است ، چنان كه خداى سبحان فرموده :\r\n\r\n","description":"","footnote":"","page_name":" 111 ","page_number":111},
  {"content":"\r\n\r\n1 -  وَ ما يَكْفُرُ بِها إِلَّا الْفاسِقُونَ . \r\nهيچ كس جز فاسقان به آيات ما كفر نمىورزد . « 1 »\r\n2 -  إِنَّ الْمُنافِقِينَ هُمُ الْفاسِقُونَ . \r\nبه يقين منافقان همان فاسقانند « 2 » !\r\n3 -  فَمِنْهُمْ مُهْتَدٍ وَ كَثِيرٌ مِنْهُمْ فاسِقُونَ . \r\nبرخى از آنان هدايت يافته‌اند ، و بسيارى از ايشان گمراهند . « 3 »\r\nفسق با ايمان مقابله مىكند ، چنان كه فرموده :\r\n مِنْهُمُ الْمُؤْمِنُونَ وَ أَكْثَرُهُمُ الْفاسِقُونَ . \r\nبرخى از آنان مؤمنند ، و بيشتر ايشان فاسقند . « 4 »\r\n\r\nد - جن در تفسير روايى\r\nسيوطى در تفسير سوره جن آورده است :\r\nجنيان در فاصله ميان حضرت عيسى عليه السّلام و حضرت محمد صلّى اللّه عليه و آله و سلم آزاد بودند و به آسمانها مىرفتند ، هنگامى كه خداوند محمد صلّى اللّه عليه و آله و سلم را مبعوث كرد ، ورودشان به آسمان دنيا ممنوع شد و آنان را با شهابهاى روشن تعقيب و دور مىكردند ، جنيان نزد ابليس گرد آمدند و او به آنان گفت : در زمين حادثه‌اى پديد آمده ، بگرديد و شناسائى كنيد و ما را از اين رويداد با خبر سازيد ، اين حادثه چيست ؟ سپس گروهى از اشراف و بزرگان جن را به اطراف يمن و تهامه فرستاد ، آنان پيامبر اكرم صلّى اللّه عليه و آله و سلم را در حال انجام نماز صبح مشاهده كردند كه در كنار نخل خرمائى قرآن مىخواند ، هنگامى كه نزديك شدند به يكديگر گفتند :\r\nخاموش باشيد ، و چون از نماز فارغ شد ، آنان به سوى قوم خود بازگشتند و در حالى كه ايمان آورده بودند به انذار آنان پرداختند ، پيامبر هم متوجه آنان نشده بود تا وقتى كه اين آيه نازل شد :\r\n\r\n\r\n","description":"","footnote":"\r\n( 1 ) - بقره / 99 .\r\n( 2 ) - توبه / 67 .\r\n( 3 ) - حديد / 26 .\r\n( 4 ) - آل عمران / 110 .\r\n","page_name":" 112 ","page_number":112},
  {"content":"\r\n\r\n  قُلْ أُوحِيَ إِلَيَّ أَنَّهُ اسْتَمَعَ نَفَرٌ مِنَ الْجِنِّ .  \r\nبگو : به من وحى شده است كه جمعى از جن به سخنانم گوش فرا داده‌اند . « 1 »\r\nگفته شده اين گروه ، هفت نفر از اهل نصيبين بوده‌اند . « 2 »\r\n* * * آنچه گذشت برخى از شرح حال جن و شياطين و ابليس در قرآن كريم بود ، آنچه در روايات آمده به شرح زير است :\r\n1 - امام باقر عليه السّلام درباره سليمان عليه السّلام فرموده : سليمان بن داود روزى به ياران خود فرمود :\r\nخداى تبارك و تعالى مرا سلطنتى بخشيده كه براى احدى پس از من سزاوار نيست ، باد را در اختيارم قرار داده ، و انسان و جن و پرندگان و وحوش را سر به فرمان و مطيع من كرده است ، سخن گفتن با پرندگانم آموخته ، و از هر چيزى به من عطا فرموده است ، ولى با اين همه نعمت و سلطنتى كه به من داده شده ، يك روز را در شادى به شب نرسانده‌ام ، حال دوست دارم فردا وارد قصر خود شوم ، و بر بلنداى آن رفته ، و سرزمينهاى تحت فرمانم را نظاره كنم ، پس ، هيچ‌كس را اجازه ورود به نزد من ندهيد ، تا آسوده خاطر باشم ، و چيز ناخواسته‌اى كه اين روز را كدر كند نشنوم ، آنان گفتند : آرى ، چنين مىكنيم .\r\nفرداى آن روز عصاى خود را به دست گرفت و به بالاترين موضع قصر خويش رفت ، و بر عصاى خود تكيه كرد و در حالى كه شاد و خرسند به تماشاى سرزمينهايش پرداخته و از آنچه به او عطا شده بود فرحناك مىنمود ، بناگاه چشمش به جوان زيبا روى شيك‌پوشى افتاد كه از برخى زواياى قصر به سوى او مىآمد . سليمان از او پرسيد : چه كسى تو را وارد اين قصر كرده در حالى كه من بنا داشتم امروز در آن تنها باشم ؟ بگو بدانم با اجازه چه كسى وارد شدى ؟ آن جوان گفت : پروردگار اين قصر مرا به اينجا آورد ، و من با اجازه او وارد شدم ؟ سليمان گفت : آرى ، پروردگار قصر از من به آن سزاوارتر است ، تو كه هستى ؟ گفت :\r\nمن فرشته مرگم ، سليمان عليه السّلام گفت : براى چه كار آمده‌اى ؟ گفت : آمده‌ام تا روح تو را\r\n\r\n\r\n","description":"","footnote":"\r\n( 1 ) - جن / 1 .\r\n( 2 ) - تفسير در المنثور ، ج 6 ، ص 270 .\r\n","page_name":" 113 ","page_number":113},
  {"content":"\r\n\r\nبگيرم ! گفت : به هر چه مأمورى همان كن كه امروز روز شادى من است ، و خداى عزّ و جلّ نمىخواهد براى من سرورى جز ملاقات او باشد ! پس ملك الموت در همان حال كه سليمان به عصا تكيه كرده بود او را قبض روح كرد .\r\nسليمان در همان حالتى كه بر عصا تكيه داشت ، مدتهاى مديد بر جاى بود و مردمان او را مىديدند ، و زنده مىپنداشتند ، سپس به اختلاف و فتنه در افتادند . برخى از آنان گفتند :\r\nسليمان تمام اين مدت را بدون آنكه بخوابد يا خسته شود يا بخورد و بياشامد بر عصاى خود تكيه كرده ! پس اين همان پروردگار ماست كه بايد او را عبادت كنيم ! گروه ديگرى گفتند : سليمان سحر كرده ، او با سحر كردن چشمان ، چنين مىنمايد كه ايستاده است و بر عصاى خود تكيه زده ، در حالى كه چنين نيست ! و مؤمنان گفتند : سليمان بنده و نبىّ خداست ، خداوند هر گونه بخواهد كار او را سامان مىدهد .\r\nپس از اين اختلاف ، خداوند موريانه را فرستاد تا در عصاى سليمان رفت ، و درون آن را خورد ، عصا شكست و سليمان از قصر خود به رو افتاد ، اين فرموده خداى عزّ و جلّ است كه :\r\n فَلَمَّا خَرَّ تَبَيَّنَتِ الْجِنُّ أَنْ لَوْ كانُوا يَعْلَمُونَ الْغَيْبَ ما لَبِثُوا فِي الْعَذابِ الْمُهِينِ . \r\nهنگامى كه بر زمين افتاد جنّيان فهميدند كه اگر از غيب آگاه بودند در عذاب خواركننده باقى نمىماندند ! « 1 »\r\n2 - امام صادق عليه السّلام در پاسخ به اين سؤال كه : براى چه خداى عزّ و جلّ آدم عليه السّلام را بدون پدر و مادر آفريد ، و عيسى عليه السّلام را بدون پدر خلق كرد ، و بقيه مردمان را از پدر و مادر پديد آورد ؟ فرمود :\r\nبراى آنكه مردم تماميت و كمال قدرت خدا را بدانند ، و بفهمند كه او همانگونه كه قادر است موجودى را از ماده بدون نر بيافريند ، همچنان مىتواند اين موجود را بدون وجود نر يا\r\n\r\n\r\n","description":"","footnote":"\r\n( 1 ) سبا / 14 و بحار الانوار ، ج 14 ، ص 136 و 137 به نقل از علل الشرايع و عيون اخبار الرضا عليه السّلام\r\n","page_name":" 114 ","page_number":114},
  {"content":"\r\n\r\nماده خلق نمايد . خداى عزّ و جلّ اين چنين كرد تا دانسته شود كه او بر هر چيزى تواناست . « 1 »\r\nدر قصص الانبياء آمده است كه فرمود :\r\nخداوند ابليس را فرمان داد تا براى آدم سجده كند ، ابليس گفت : پروردگارا به عزّتت سوگند ! اگر مرا از سجده آدم معاف دارى ، آن چنان تو را عبادت كنم كه هرگز احدى مانند آن عبادتت نكرده باشد ، خداى جليل فرمود : من دوست دارم آنگونه كه خواسته‌ام اطاعت شوم « 2 » ! . . .\r\nاز آن حضرت درباره ابليس پرسيدند : آيا ابليس از فرشتگان بوده يا از جنيان ؟ فرمود :\r\nفرشتگان او را از خود مىدانستند ، و تنها خداوند مىدانست كه ابليس از آنان نيست .\r\nپس ، هنگامى كه مأمور به سجده شد ماهيت خود را آشكار كرد .\r\nاز آن حضرت درباره بهشت آدم عليه السّلام پرسيدند ، فرمود : آنجا باغى از باغهاى دنيا بوده كه ماه و خورشيد بر آن مىتابيده‌اند ، چه اگر آن باغ از باغهاى جاودانى بود ، هرگز از آنجا بيرون نمىشد . « 3 »\r\nو درباره سخن خداى تعالى :  « فَبَدَتْ لَهُما سَوْآتُهُما »  يعنى : « زشتىهايشان بر آنها نمايان شد » « 4 » فرموده : شرمگاههاى آن دو چنان بود كه ديده نمىشد ، و پس از آن آشكار و نمايان گرديد . « 5 »\r\nزنديقى از امام صادق عليه السّلام پرسيد :\r\nكهانت [ اخترشناسى ، غيب‌گوئى 
  ] چگونه و از چه راه پديد آمده ؟ و از كجا مردمان را از حوادث خبر مىدادند ؟ امام عليه السّلام فرمود : كهانت در دوره جاهلى و در فاصله ميان بعثت پيامبران بود ، كاهن به منزله قاضى و داور بود و مردم در مسائلى كه بر آنان مشتبه مىشد به او مراجعه مىكردند ، و او از حوادث و رويدادها به آنان خبر مىداد ، اين خبر دادن از راههاى مختلف مانند ، تيزبينى ، ذكاوت ، وسوسه نفس و زيركى روح همراه با القاى مطلب\r\n\r\n\r\n","description":"","footnote":"\r\n( 1 ) - بحار الانوار ، ج 11 ، ص 108 .\r\n( 2 ) - بحار الانوار ، ج 11 ، 144 .\r\n( 3 ) - بحار ، ج 11 ص 143 .\r\n( 4 ) - طه / 121 .\r\n( 5 ) - بحار ج 11 ص 145 .\r\n","page_name":" 115 ","page_number":115},
  {"content":"\r\n\r\nدر قلب كاهن توسط شيطان بود ، زيرا ، شيطان اين مطالب را مىدانست و آن را به كاهن مىرسانيد ، و او را از حوادث و رويدادهاى اطراف با خبر مىكرد .\r\nاما خبرهاى آسمان : شياطين در هنگامى كه با شهابها از آسمان رانده نمىشدند و حجاب و مانعى از شنيدن اخبار آسمانى نداشتند ، در جايگاههاى استراق سمع مىنشستند و اين اخبار را گوش مىدادند ، علت جلوگيرى از استراق سمع آنان هم اين بود كه در زمين ، چيزى همانند وحى كه از آسمان خبر مىدهد ، به وجود نيايد تا مردم را به شبهه اندازد و حقيقت وحى خداوندى را بر آنان بپوشاند ، وحيى كه خداوند براى اثبات حجت و بر طرف كردن شبهات مىفرستد نبايد همانندى داشته باشد .\r\nشيطانى از راه استراق سمع ، كلمه واحدى از اخبار آسمانى درباره حوادث زمين را مىشنيد و مىربود و آن را به زمين آورده و به كاهن القاء مىكرد ، كاهن نيز كلماتى از پيش خود بر آن مىافزود و حق و باطل را در هم مىآميخت ، پس ، هر چه از اخبار كاهن درست مىآمد همانى بود كه شيطان او شنيده و به وى رسانده بود ، و هر چه نادرست مىشد از باطل خودش بود كه بر آن مىافزود ، و هنگامى كه شياطين از استراق سمع ممنوع گرديدند ، كهانت نيز از ميان رفت .\r\nامروزه شياطين تنها اخبار مردمان را به كاهنهاى خود مىرسانند ، چيزهائى كه مردم در ميان خود از آن سخن مىگويند ، و كارهائى كه مىخواهند انجام دهند ، شياطين حوادث و رويدادهاى دور و مخفى مانند : سرقت و قتل و گم شدن افراد را به ديگر شياطين مىرسانند ، آنان در اين كار نيز ، همانند مردم ، راستگو و دروغگو هستند .\r\nزنديق گفت : شياطين چگونه به آسمان مىرفتند ، در حالى كه آنان در آفرينش ، همانند ساير مردمان جسم پر و غليظ دارند ، و براى سليمان بن داود بناهائى مىساختند كه از عهده بنى آدم خارج بود ؟ امام عليه السّلام فرمود : آنان همانگونه كه مسخّر سليمان گرديدند براى او غليظ و پروزن شدند ، و گرنه آنان مخلوقاتى نرم و رقيق‌اند كه غذاى آنان بوئيدن است ، دليل آن هم بالا رفتن آنان به آسمان براى استراق سمع است ، جسم پر و غليظ قدرت بالا رفتن ندارد\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nمگر با نردبان يا وسيله ديگر . « 1 »\r\nو در پاسخ به سؤالى درباره ابليس كه پرسيدند : آيا ابليس از فرشتگان است ؟ و آيا در چيزى از كار آسمانها دخالت دارد ؟ فرمود :\r\nابليس نه از فرشتگان بود و نه در چيزى از امور آسمانها دخالت داشت ، او همراه فرشتگان بود ، و ملائكه او را از خودشان مىپنداشتند ، و تنها خدا بود كه مىدانست او از آنان نيست ، هنگامى كه مأمور شد به آدم عليه السّلام سجده كند همان چيزى از او سر زد كه بود « 2 » !\r\n\r\nفشرده بحث درباره جن و شيطان و ابليس\r\n1 - جن : موجودى پوشيده كه ديده نمىشود ، خداوند در قرآن كريم خبر داده كه جنيان را از شعله آتش آميخته با سياهى آفريده است .\r\n2 - شيطان : شيطان نامى است براى هر مستكبر سركش از آدمى و جن و حيوان . مراد از شيطان در اين مبحث شياطين جن است .\r\n3 - ابليس : محزون ، حيرت زده ، ساكت و نوميد از دليل و برهان . ابليس مورد بحث ما همان مخلوق جنّى است كه از سجده براى آدم سر پيچى كرد .\r\nخداوند از سرگذشت جنيان و سر به فرمان كردن آنان براى سليمان ، و از اينكه براى او تماثيل و محراب و ظروف بزرگ مىساخته‌اند ، و اينكه در ميان آنان كسى بوده كه قدرت آوردن تخت بلقيس از يمن به شام - قبل از برخاستن سليمان از جاى خود - را داشته ، خبر داده است ، همچنين ، از اشراف سليمان بر آنان در حالتى كه بر عصاى خويش تكيه داده بود و خداوند قبض روحش كرد ، و اينكه با همان حالت مدتها پس از مردن بر جاى خود باقى ماند ، و جنيان سرگرم كار خود بودند و اين را نمىدانستند ، تا آنكه موريانه داخل عصايش را خورد و سليمان فرو افتاد ، و به اين خاطر دانسته شد كه اگر جنيان از غيب آگاهى داشتند ، اين همه مدت را در حال سختى و رنج كارشان درنگ نمىكردند ، خداوند همهء اينها را در\r\n\r\n\r\n","description":"","footnote":"\r\n( 1 ) - خصال شيخ صدوق جلد 1 ص 152 .\r\n( 2 ) - بحار ج 11 ص 119 .\r\n","page_name":" 117 ","page_number":117},
  {"content":"\r\n\r\nقرآن كريم براى ما بيان داشته است .\r\nخداى سبحان فرموده : شياطين از اجنه هستند ، آنان در جايگاههاى استراق سمع مىنشستند تا مكالمات فرشتگان را دزدانه گوش كنند ، پس از بعثت خاتم انبياء صلّى اللّه عليه و آله و سلم خداوند آنان را از چنين كارى بازداشت و فرشتگان را فرمود تا با شهاب آتشين آنان را رانده و بسوزانند . خداوند ، همچنين داستان ابليس و چگونگى وسوسهء آدم و حوا ، تا بيرون كردنشان از بهشت را ، در قرآن كريم بيان فرموده است . مشروح آن در بحث آينده مىآيد .\r\n\r\n5 - انسان\r\nخداوند داستان آفرينش انسان و شروع آن را در قرآن كريم بيان داشته و فرموده :\r\n1 -  إِنَّا خَلَقْناهُمْ مِنْ طِينٍ لازِبٍ . \r\nما انسانها را از گل چسبنده‌اى آفريديم . « 1 »\r\n2 -  وَ لَقَدْ خَلَقْنَا الْإِنْسانَ مِنْ صَلْصالٍ مِنْ حَمَإٍ مَسْنُونٍ . \r\nما انسان را از گل خشكيده‌اى كه از گل بد بوى تيره رنگى گرفته شده بود آفريديم . « 2 »\r\n3 -  خَلَقَ الْإِنْسانَ مِنْ صَلْصالٍ كَالْفَخَّارِ . \r\nانسان را از گل خشكيده همچون سفال آفريد . « 3 »\r\n4 -    الَّذِي أَحْسَنَ كُلَّ شَيْءٍ خَلَقَهُ وَ بَدَأَ خَلْقَ الْإِنْسانِ مِنْ طِينٍ * ثُمَّ جَعَلَ نَسْلَهُ مِنْ سُلالَةٍ مِنْ ماءٍ مَهِينٍ * ثُمَّ سَوَّاهُ وَ نَفَخَ فِيهِ مِنْ رُوحِهِ وَ جَعَلَ لَكُمُ السَّمْعَ وَ الْأَبْصارَ وَ الْأَفْئِدَةَ قَلِيلًا ما تَشْكُرُونَ *   \r\nخداوندى كه هر چه را آفريد نيكو آفريد ؛ و آفرينش انسان را از گل آغاز كرد ؛ سپس نسل او را از عصاره‌اى از آب ناچيز و بىقدر آفريد . سپس او را موزون ساخت و از روح خويش در وى دميد ؛ و براى شما گوش و چشمها و دلها قرار\r\n\r\n\r\n","description":"","footnote":"\r\n( 1 ) - صافات / 11 .\r\n( 2 ) - حجر / 26 .\r\n( 3 ) - رحمن / 14 .\r\n","page_name":" 118 ","page_number":118},
  {"content":"\r\n\r\nداد ؛ اما كمتر شكر نعمتهاى او را به جا مىآوريد ! « 1 »\r\n5 -  يا أَيُّهَا النَّاسُ إِنْ كُنْتُمْ فِي رَيْبٍ مِنَ الْبَعْثِ فَإِنَّا خَلَقْناكُمْ مِنْ تُرابٍ ثُمَّ مِنْ نُطْفَةٍ ثُمَّ مِنْ عَلَقَةٍ ثُمَّ مِنْ مُضْغَةٍ مُخَلَّقَةٍ وَ غَيْرِ مُخَلَّقَةٍ لِنُبَيِّنَ لَكُمْ وَ نُقِرُّ فِي الْأَرْحامِ ما نَشاءُ إِلى أَجَلٍ مُسَمًّى ثُمَّ نُخْرِجُكُمْ طِفْلًا ثُمَّ لِتَبْلُغُوا أَشُدَّكُمْ وَ مِنْكُمْ مَنْ يُتَوَفَّى وَ مِنْكُمْ مَنْ يُرَدُّ إِلى أَرْذَلِ الْعُمُرِ لِكَيْلا يَعْلَمَ مِنْ بَعْدِ عِلْمٍ شَيْئاً . \r\nاى مردم ! اگر در رستاخيز شك داريد ، [ توجه كنيد كه : 
  ] ما شما را از خاك آفريديم . سپس از نطفه ، و بعد ، از خون بسته شده ، سپس از « مضغه » [ چيزى شبيه گوشت جويده شده 
  ] ، كه بعضى داراى شكل و خلقت است و برخى بدون شكل ؛ تا براى شما روشن سازيم [ كه بر هر چيز قادريم 
  ] ! و جنينهائى را كه بخواهيم تا مدت معينى در رحم مادران قرار مىدهيم ؛ بعد شما را به صورت طفل بيرون مىآوريم ؛ سپس براى آنكه به حد رشد و بلوغ برسيد . در اين ميان برخى از شما مىميرند ؛ و بعضى آن قدر عمر مىكنند كه به بدترين مرحله زندگى مىرسند ؛ آن چنان كه بعد از علم و آگاهى ، چيزى نمىدانند « 2 » !\r\n6 -      وَ لَقَدْ خَلَقْنَا الْإِنْسانَ مِنْ سُلالَةٍ مِنْ طِينٍ * ثُمَّ جَعَلْناهُ نُطْفَةً فِي قَرارٍ مَكِينٍ * ثُمَّ خَلَقْنَا النُّطْفَةَ عَلَقَةً فَخَلَقْنَا الْعَلَقَةَ مُضْغَةً فَخَلَقْنَا الْمُضْغَةَ عِظاماً فَكَسَوْنَا الْعِظامَ لَحْماً ثُمَّ أَنْشَأْناهُ خَلْقاً آخَرَ فَتَبارَكَ اللَّهُ أَحْسَنُ الْخالِقِينَ * ثُمَّ إِنَّكُمْ بَعْدَ ذلِكَ لَمَيِّتُونَ * ثُمَّ إِنَّكُمْ يَوْمَ الْقِيامَةِ تُبْعَثُونَ *     \r\nما انسان را از عصاره‌اى از گل آفريديم ؛ سپس او را نطفه‌اى در قرارگاه مطمئن قرار داديم ؛ سپس نطفه را به صورت علقه ، و علقه را به صورت مضغه ، و مضغه را به صورت استخوانهائى در آورديم ؛ و بر استخوانها گوشت پوشانديم ؛ سپس آن را آفرينش تازه‌اى داديم ؛ پس بزرگ است خدائى كه بهترين آفرينندگان\r\n\r\n\r\n","description":"","footnote":"\r\n( 1 ) - سجده / 9 - 7 .\r\n( 2 ) - حج / 5 .\r\n","page_name":" 119 ","page_number":119},
  {"content":"\r\n\r\nاست ! سپس شما بعد از آن مىميريد ؛ سپس در روز قيامت برانگيخته مىشويد . « 1 »\r\n7 -  هُوَ الَّذِي خَلَقَكُمْ مِنْ تُرابٍ ثُمَّ مِنْ نُطْفَةٍ ثُمَّ مِنْ عَلَقَةٍ ثُمَّ يُخْرِجُكُمْ طِفْلًا ثُمَّ لِتَبْلُغُوا أَشُدَّكُمْ ثُمَّ لِتَكُونُوا شُيُوخاً وَ مِنْكُمْ مَنْ يُتَوَفَّى مِنْ قَبْلُ وَ لِتَبْلُغُوا أَجَلًا مُسَمًّى وَ لَعَلَّكُمْ تَعْقِلُونَ . \r\nاو كسى است كه شما را از خاك آفريد ، سپس از نطفه ، سپس از علقه ، سپس شما را به صورت طفلى بيرون مىفرستد ، بعد به مرحله كمال قوت خود مىرسيد ، و بعد از آن پير مىشويد ، و گروهى از شما پيش از رسيدن به اين مرحله مىميرند و در نهايت به سرآمد عمر خود مىرسيد ؛ و شايد انديشه كنيد ! « 2 »\r\n8 -    فَلْيَنْظُرِ الْإِنْسانُ مِمَّ خُلِقَ * خُلِقَ مِنْ ماءٍ دافِقٍ * يَخْرُجُ مِنْ بَيْنِ الصُّلْبِ وَ التَّرائِبِ *   \r\nانسان بايد بنگرد كه از چه چيز آفريده شده است ! از يك آب جهنده خلق شده است ، آبى كه از ميان پشت و سينه‌ها خارج مىشود . « 3 »\r\n9 -  خَلَقَكُمْ مِنْ نَفْسٍ واحِدَةٍ ثُمَّ جَعَلَ مِنْها زَوْجَها . \r\nاو شما را از يك نفس آفريد ، و همسرش را از آن خلق كرد . « 4 »\r\n10 -  وَ هُوَ الَّذِي أَنْشَأَكُمْ مِنْ نَفْسٍ واحِدَةٍ فَمُسْتَقَرٌّ وَ مُسْتَوْدَعٌ . \r\nاو كسى است كه شما را از يك نفس آفريد ، برخى از شما پايدار و بعضى ناپايداريد . « 5 »\r\n11 -     وَ لَقَدْ عَهِدْنا إِلى آدَمَ مِنْ قَبْلُ فَنَسِيَ وَ لَمْ نَجِدْ لَهُ عَزْماً * وَ إِذْ قُلْنا لِلْمَلائِكَةِ اسْجُدُوا لِآدَمَ فَسَجَدُوا إِلَّا إِبْلِيسَ أَبى * فَقُلْنا يا آدَمُ إِنَّ هذا عَدُوٌّ لَكَ وَ لِزَوْجِكَ فَلا يُخْرِجَنَّكُما مِنَ الْجَنَّةِ فَتَشْقى * إِنَّ لَكَ أَلَّا تَجُوعَ    \r\n\r\n\r\n","description":"","footnote":"\r\n( 1 ) - مؤمنون / 16 - 12 .\r\n( 2 ) - مؤمن / 67 .\r\n( 3 ) - طارق / 7 - 5 .\r\n( 4 ) - زمر / 6 .\r\n( 5 ) - انعام / 98 .\r\n","page_name":" 120 ","page_number":120},
  {"content":"\r\n\r\n       فِيها وَ لا تَعْرى * وَ أَنَّكَ لا تَظْمَؤُا فِيها وَ لا تَضْحى * فَوَسْوَسَ إِلَيْهِ الشَّيْطانُ قالَ يا آدَمُ هَلْ أَدُلُّكَ عَلى شَجَرَةِ الْخُلْدِ وَ مُلْكٍ لا يَبْلى * فَأَكَلا مِنْها فَبَدَتْ لَهُما سَوْآتُهُما وَ طَفِقا يَخْصِفانِ عَلَيْهِما مِنْ وَرَقِ الْجَنَّةِ وَ عَصى آدَمُ رَبَّهُ فَغَوى * ثُمَّ اجْتَباهُ رَبُّهُ فَتابَ عَلَيْهِ وَ هَدى * قالَ اهْبِطا مِنْها جَمِيعاً بَعْضُكُمْ لِبَعْضٍ عَدُوٌّ فَإِمَّا يَأْتِيَنَّكُمْ مِنِّي هُدىً فَمَنِ اتَّبَعَ هُدايَ فَلا يَضِلُّ وَ لا يَشْقى * وَ مَنْ أَعْرَضَ عَنْ ذِكْرِي فَإِنَّ لَهُ مَعِيشَةً ضَنْكاً وَ نَحْشُرُهُ يَوْمَ الْقِيامَةِ أَعْمى *       \r\nما پيش از اين ، از آدم پيمان گرفته بوديم ! اما او فراموش كرد ؛ و عزم استوارى براى او نيافتيم ! و هنگامى كه به فرشتگان گفتيم : « براى آدم سجده كنيد ! » همگى سجده كردند ؛ جز ابليس كه سرباززد ! پس گفتيم : اى آدم ! اين دشمن تو و دشمن همسر توست ! مبادا شما را از بهشت بيرون كند كه به زحمت و رنج خواهى افتاد ! تو در بهشت هيچ‌گاه گرسنه و برهنه نخواهى شد ؛ و هرگز تشنه و گرما زده نمىشوى ! ولى شيطان او را وسوسه كرد و گفت : اى آدم ! آيا مىخواهى تو را به درخت زندگى جاويد و ملكى بىزوال راهنمائى كنم ؟ ! پس هر دو از آن خوردند و شرمگاههاشان آشكار گشت و براى پوشاندن خود ، از برگهاى بهشتى جامه دوختند ! آرى ، آدم پروردگارش را نافرمانى كرد ، و از پاداش او محروم شد !\r\nسپس پروردگارش او را برگزيد ، و توبه‌اش را پذيرفت ، و هدايتش نمود . و فرمود : هر دو از آن فرود آييد ، در حالى كه دشمن يكديگر خواهيد بود ! ولى هرگاه هدايت من به سراغ شما آيد ، هر كس از هدايت من پيروى كند ، نه گمراه مىشود ، و نه در رنج خواهد بود ! و هر كس از ياد من روى گردان شود ، زندگى سخت و تنگى خواهد داشت ؛ و روز قيامت ، او را نابينا محشور مىكنيم ! « 1 »\r\n12 -  وَ لَقَدْ خَلَقْناكُمْ ثُمَّ صَوَّرْناكُمْ ثُمَّ قُلْنا لِلْمَلائِكَةِ اسْجُدُوا لِآدَمَ \r\n\r\n\r\n","description":"","footnote":"\r\n( 1 ) - طه / 124 - 115 .\r\n","page_name":" 121 ","page_number":121},
  {"content":"\r\n\r\n               فَسَجَدُوا إِلَّا إِبْلِيسَ لَمْ يَكُنْ مِنَ السَّاجِدِينَ * قالَ ما مَنَعَكَ أَلَّا تَسْجُدَ إِذْ أَمَرْتُكَ قالَ أَنَا خَيْرٌ مِنْهُ خَلَقْتَنِي مِنْ نارٍ وَ خَلَقْتَهُ مِنْ طِينٍ * قالَ فَاهْبِطْ مِنْها فَما يَكُونُ لَكَ أَنْ تَتَكَبَّرَ فِيها فَاخْرُجْ إِنَّكَ مِنَ الصَّاغِرِينَ * قالَ أَنْظِرْنِي إِلى يَوْمِ يُبْعَثُونَ * قالَ إِنَّكَ مِنَ الْمُنْظَرِينَ * قالَ فَبِما أَغْوَيْتَنِي لَأَقْعُدَنَّ لَهُمْ صِراطَكَ الْمُسْتَقِيمَ * ثُمَّ لَآتِيَنَّهُمْ مِنْ بَيْنِ أَيْدِيهِمْ وَ مِنْ خَلْفِهِمْ وَ عَنْ أَيْمانِهِمْ وَ عَنْ شَمائِلِهِمْ وَ لا تَجِدُ أَكْثَرَهُمْ شاكِرِينَ * قالَ اخْرُجْ مِنْها مَذْؤُماً مَدْحُوراً لَمَنْ تَبِعَكَ مِنْهُمْ لَأَمْلَأَنَّ جَهَنَّمَ مِنْكُمْ أَجْمَعِينَ * وَ يا آدَمُ اسْكُنْ أَنْتَ وَ زَوْجُكَ الْجَنَّةَ فَكُلا مِنْ حَيْثُ شِئْتُما وَ لا تَقْرَبا هذِهِ الشَّجَرَةَ فَتَكُونا مِنَ الظَّالِمِينَ * فَوَسْوَسَ لَهُمَا الشَّيْطانُ لِيُبْدِيَ لَهُما ما وُورِيَ عَنْهُما مِنْ سَوْآتِهِما وَ قالَ ما نَهاكُما رَبُّكُما عَنْ هذِهِ الشَّجَرَةِ إِلَّا أَنْ تَكُونا مَلَكَيْنِ أَوْ تَكُونا مِنَ الْخالِدِينَ * وَ قاسَمَهُما إِنِّي لَكُما لَمِنَ النَّاصِحِينَ * فَدَلَّاهُما بِغُرُورٍ فَلَمَّا ذاقَا الشَّجَرَةَ بَدَتْ لَهُما سَوْآتُهُما وَ طَفِقا يَخْصِفانِ عَلَيْهِما مِنْ وَرَقِ الْجَنَّةِ وَ ناداهُما رَبُّهُما أَ لَمْ أَنْهَكُما عَنْ تِلْكُمَا الشَّجَرَةِ وَ أَقُلْ لَكُما إِنَّ الشَّيْطانَ لَكُما عَدُوٌّ مُبِينٌ * قالا رَبَّنا ظَلَمْنا أَنْفُسَنا وَ إِنْ لَمْ تَغْفِرْ لَنا وَ تَرْحَمْنا لَنَكُونَنَّ مِنَ الْخاسِرِينَ * قالَ اهْبِطُوا بَعْضُكُمْ لِبَعْضٍ عَدُوٌّ وَ لَكُمْ فِي الْأَرْضِ مُسْتَقَرٌّ وَ مَتاعٌ إِلى حِينٍ * قالَ فِيها تَحْيَوْنَ وَ فِيها تَمُوتُونَ وَ مِنْها تُخْرَجُونَ *               \r\nما شما را آفريديم ؛ سپس صورت‌بندى كرديم ؛ بعد به فرشتگان گفتيم : « براى آدم سجده كنيد ! » آنان همه سجده كردند ؛ جز ابليس كه از سجده كنندگان نبود خداوند به او فرمود : « در آن هنگام كه به تو فرمان دادم ، چه چيز تو را مانع شد كه سجده كنى ؟ » گفت : « من از او بهترم ؛ مرا از آتش آفريده‌اى و او را از گل ! » فرمود : از آن مقام فرود آى ! تو حق ندارى در آن مقام تكبر كنى ! بيرون شو كه تو از افراد پست و بىمقدارى ! گفت : مرا تا روزى كه برانگيخته مىشوند مهلت\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nده ! فرمود : تو از مهلت‌داده‌شدگانى !\r\nگفت : اكنون كه مرا گمراه ساختى ، من بر سر راه مستقيم تو در برابر آنان كمين مىكنم ! سپس از پيش رو و از پشت سر ، و از طرف راست و از طرف چپ آنان ، به سراغشان مىروم ؛ و بيشتر آنان را شكرگزار نخواهى يافت ! فرمود : از آن مقام با ننگ و عار و خوارى و ذلت ، بيرون شو ! به يقين هر كس از آنان تو را پيروى كند ، جهنم را از شما همگى پر مىكنم !\r\nواى آدم ! تو و همسرت در بهشت ساكن شويد ! و از هر جا كه خواستيد ، بخوريد ، امّا به اين درخت نزديك نشويد ، كه از ستمكاران خواهيد بود ! سپس شيطان آن دو را وسوسه كرد ، تا آنچه را از اندامشان پنهان بود ، آشكار سازد ، و گفت : پروردگارتان شما را از اين درخت نهى نكرده مگر به خاطر اينكه با خوردن آن فرشته مىشويد ، يا جاودانگى مىيابيد ! و براى آنان سوگند خورد كه من خير خواه شما هستم .\r\nبدين ترتيب ، آنان را فريب داد ، و هنگامى كه از آن درخت چشيدند ، شرمگاههاشان بر آنان آشكار شد ؛ و شروع كردند به قرار دادن برگهاى بهشتى بر خود ، تا آن را بپوشانند . و پروردگارشان آنان را ندا داد كه : آيا شما را از آن درخت نهى نكردم ؟ ! و نگفتم كه شيطان براى شما دشمن آشكارى است ؟ !\r\nگفتند : پروردگارا ! ما به خويشتن ستم كرديم ! و اگر ما را نبخشى و بر ما رحم نكنى از زيانكاران خواهيم بود ! فرمود : از مقام خويش فرود آئيد ، در حالى كه برخى از شما نسبت به برخى ديگر ، دشمن خواهيد بود ! و براى شما در زمين ، قرارگاه و وسيلهء بهره‌گيرى تا زمان معينى خواهد بود .\r\nفرمود : در آن زنده مىشويد ؛ و در آن مىميريد ؛ و از آن خارج خواهيد شد . « 1 »\r\n13 -    قالَ أَ أَسْجُدُ لِمَنْ خَلَقْتَ طِيناً * قالَ أَ رَأَيْتَكَ هذَا الَّذِي كَرَّمْتَ عَلَيَّ لَئِنْ أَخَّرْتَنِ إِلى يَوْمِ الْقِيامَةِ لَأَحْتَنِكَنَّ ذُرِّيَّتَهُ إِلَّا قَلِيلًا * قالَ اذْهَبْ فَمَنْ   \r\n\r\n\r\n","description":"","footnote":"\r\n( 1 ) - الاعراف / 25 - 11 .\r\n","page_name":" 123 ","page_number":123},
  {"content":"\r\n\r\n   تَبِعَكَ مِنْهُمْ فَإِنَّ جَهَنَّمَ جَزاؤُكُمْ جَزاءً مَوْفُوراً * وَ اسْتَفْزِزْ مَنِ اسْتَطَعْتَ مِنْهُمْ بِصَوْتِكَ وَ أَجْلِبْ عَلَيْهِمْ بِخَيْلِكَ وَ رَجِلِكَ وَ شارِكْهُمْ فِي الْأَمْوالِ وَ الْأَوْلادِ وَ عِدْهُمْ وَ ما يَعِدُهُمُ الشَّيْطانُ إِلَّا غُرُوراً * إِنَّ عِبادِي لَيْسَ لَكَ عَلَيْهِمْ سُلْطانٌ وَ كَفى بِرَبِّكَ وَكِيلًا *   \r\nابليس گفت : آيا براى كسى سجده كنم كه او را از خاك آفريده‌اى ؟ سپس گفت :\r\nبه من بگو ، اين كسى را كه بر من برترى داده‌اى [ به چه دليل بوده است ؟ 
  ] اگر مرا تا روز قيامت زنده بگذارى ، همه فرزندانش را ، جز عده كمى ، گمراه و ريشه كن خواهم ساخت !\r\nفرمود : برو ! هر كس از آنان از تو تبعيت كند ، جهنم كيفر شماست ، كيفرى است فراوان !\r\nهر كدام از آنان را مىتوانى با صدايت تحريك كن ! و سپاه سواره و پياده‌ات را بر آنان گسيل دار ! و در ثروت و فرزندانشان شركت جوى ! و آنان را با وعده‌ها سرگرم كن ! ولى شيطان ، جز فريب و دروغ ، وعده‌اى به آنان نمىدهد . تو هرگز سلطه‌اى بر بندگان من ، نخواهى يافت ! و همين بس كه پروردگارت حافظ آنان باشد . « 1 »\r\n14 -      قالَ رَبِّ بِما أَغْوَيْتَنِي لَأُزَيِّنَنَّ لَهُمْ فِي الْأَرْضِ وَ لَأُغْوِيَنَّهُمْ أَجْمَعِينَ * إِلَّا عِبادَكَ مِنْهُمُ الْمُخْلَصِينَ * قالَ هذا صِراطٌ عَلَيَّ مُسْتَقِيمٌ * إِنَّ عِبادِي لَيْسَ لَكَ عَلَيْهِمْ سُلْطانٌ إِلَّا مَنِ اتَّبَعَكَ مِنَ الْغاوِينَ * وَ إِنَّ جَهَنَّمَ لَمَوْعِدُهُمْ أَجْمَعِينَ *     \r\nابليس گفت : پروردگارا ! حال كه مرا گمراه ساختى ، من نيز [ نعمت‌هاى مادى 
  ] زمين را در نظر آنان زينت مىدهم ، و همگى را گمراه خواهم ساخت ، مگر بندگان مخلصت را . فرمود : اين راه مستقيمى است كه بر عهده من است ، تو بر بندگان من تسلط نخواهى يافت ، مگر گمراهانى كه از تو پيروى كنند ، و جهنم\r\n\r\n\r\n","description":"","footnote":"\r\n( 1 ) - اسراء / 65 - 61 .\r\n","page_name":" 124 ","page_number":124},
  {"content":"\r\n\r\nميعادگاه همه آنان است . « 1 »\r\n\r\nشرح كلمات\r\n1 - لازب : گل سفت شده به هم چسبيده .\r\n2 - صلصال : گل خشك شده حرارت نديده .\r\n3 - حمأ : گل سياه بد بو .\r\n4 - مسنون : گل صاف شده شكل گرفته .\r\n5 - مخلّقة : جنين صورت‌بندى شده تام و تمام .\r\n6 - صلب و ترائب : صلب مرد ، ستون فقرات و مجراى نطفه اوست ، و ترائب زن ، ( بنا به نظر لغت‌شناسان ) استخوانهاى فوقانى سينه‌اش مىباشد .\r\n7 - وسوسه : فراخوانى در گوشى و بىصدا به كارى ، حديث نفس ، يعنى آنچه در درون جان و ضمير مىگذرد ، فريب انسان و برانگيختن او به سوى شرّ از طرف شيطان .\r\nتفسير اين كلمه در سخن خداى متعال آمده ، آنجا كه فرموده :  وَ زَيَّنَ لَهُمُ الشَّيْطانُ ما كانُوا يَعْمَلُونَ .  شيطان ، هر كارى را كه مىكردند ، در نظرشان زينت داده ! « 2 » و فرموده :  زَيَّنَ لَهُمُ الشَّيْطانُ أَعْمالَهُمْ .  شيطان اعمال آنها را در نظرشان جلوه داده . « 3 »\r\n8 - سوأة : چيزى كه نشان دادن آن قبيح و پوشاندنش لازم است .\r\n9 - عزما : عزم به معناى صبر و شكيبائى ، جدّى بودن ، و نيز به معناى تصميم قاطع بر انجام كار مىباشد .\r\n10 - جنّة : هر باغ پردرختى كه با درختانش زمين را بپوشاند . جنت به همين معنى در كلام خداى متعال نيز آمده ، آنجا كه فرموده :\r\nالف -   وَ قالُوا لَنْ نُؤْمِنَ لَكَ حَتَّى تَفْجُرَ لَنا مِنَ الْأَرْضِ يَنْبُوعاً * أَوْ تَكُونَ  \r\n\r\n\r\n","description":"","footnote":"\r\n( 1 ) - حجر / 39 - 43 .\r\n( 2 ) - انعام / 43 .\r\n( 3 ) - انفال / 48 ، نحل / 63 ، نمل / 24 ، عنكبوت / 38 .\r\n","page_name":" 125 ","page_number":125},
  {"content":"\r\n\r\n لَكَ جَنَّةٌ مِنْ نَخِيلٍ * \r\nگفتند : ما به تو ايمان نمىآوريم تا اينكه چشمه‌جوشانى از اين سرزمين براى ما خارج سازى . يا \" باغى \" از درختان نخل و انگور از آن تو باشد ؛ « 1 »\r\nب -  لَقَدْ كانَ لِسَبَإٍ فِي مَسْكَنِهِمْ آيَةٌ جَنَّتانِ عَنْ يَمِينٍ وَ شِمالٍ كُلُوا مِنْ رِزْقِ رَبِّكُمْ وَ اشْكُرُوا لَهُ . . . *   فَأَعْرَضُوا فَأَرْسَلْنا عَلَيْهِمْ سَيْلَ الْعَرِمِ وَ بَدَّلْناهُمْ بِجَنَّتَيْهِمْ جَنَّتَيْنِ ذَوَاتَيْ أُكُلٍ خَمْطٍ وَ أَثْلٍ وَ شَيْءٍ مِنْ سِدْرٍ قَلِيلٍ * \r\nبراى قوم سبا در محل سكونتشان نشانه‌اى [ از قدرت الهى 
  ] بود : دو \" باغ \" [ بزرگ و گسترده 
  ] از راست و چپ ، [ به آنها گفتيم : 
  ] از روزى پروردگارتان بخوريد و شكر او را به جا آوريد . . . امّا آنان روى گردان شدند ، و ما سيل ويرانگر را بر ايشان فرستاديم ، و دو \" باغ \" [ پربركت 
  ] آنان را به دو \" باغ \" [ بىارزش 
  ] با ميوه‌هاى تلخ و درختان شوره‌گز . و اندكى درخت سدر مبدل ساختيم . « 2 »\r\n11 - خمط : روئيدنىهائى كه مزه تلخ يا ترش زننده دارند .\r\n12 - اثل : درخت بلند راست قامت خوش چوب پرشاخه ، با گره‌هاى زياد و برگهاى دراز و نازك ، ميوه آن دانهء سرخ رنگ ناخوردنى است .\r\nتوضيح آنكه : بهشت آخرت ، جنّت و باغ ناميده شده ، چون با باغهاى روى زمين شباهت دارد - اگر چه ، تفاوت از زمين تا آسمان است - و بهشت جاودان توصيف شده ، زيرا وارد شونده در آن جاويدان است . بدين سبب نيز ، خداوند بهشتيان را ، خالدان و جاودانان توصيف كرده ، و فرموده :\r\nالف -  قُلْ أَ ذلِكَ خَيْرٌ أَمْ جَنَّةُ الْخُلْدِ الَّتِي وُعِدَ الْمُتَّقُونَ . . . *   لَهُمْ فِيها ما يَشاؤُنَ خالِدِينَ * \r\n\r\n\r\n","description":"","footnote":"\r\n( 1 ) - اسراء / 92 - 90 .\r\n( 2 ) - سبا / 16 - 15 .\r\n","page_name":" 126 ","page_number":126},
  {"content":"\r\n\r\nبگو : آيا اين [ جهنم 
  ] بهتر است يا بهشت جاويدانى كه به پرهيزگاران وعده داده شده ؟ . . . هر چه بخواهند در آنجا براى آنان فراهم است ، جاودانه در آن خواهند زيست . « 1 »\r\nب -  وَ الَّذِينَ آمَنُوا وَ عَمِلُوا الصَّالِحاتِ أُولئِكَ أَصْحابُ الْجَنَّةِ هُمْ فِيها خالِدُونَ . \r\nآنان كه ايمان آوردند ، و كارهاى شايسته انجام دادند ، آنان اهل بهشت‌اند ، و در آن جاودان خواهند بود .\r\nپس ، جنت در قرآن كريم ، به هر دو معناى مذكور ، به كار رفته است .\r\nامّا جنت و باغى كه خداوند آدم عليه السّلام را در آن جاى داد - و سپس او را ، بعد از خوردن از درخت ممنوعه ، از آنجا فرود آورد - از باغهاى دنيا بوده است . ما پس از اين ، در مبحث بهشت آدم عليه السّلام در كجا بوده ؟ از آن ياد مىكنيم .\r\n13 - تضحى : ضحى الرّجل ، يعنى : حرارت خورشيد بر او آسيب رساند .  وَ لا تَضْحى  ، يعنى : حرارت خورشيد و گرماى سوزان را احساس نمىكنى .\r\n14 - غوى : از جمله معانى غوى ، تباه كردن زندگى است ، و مراد آيه همين است ، يعنى آدم عليه السّلام با خوردن از درخت ممنوعه ، زندگى در رفاه خود را تباه كرد .\r\n15 - طفقا : شروع كردند به كار . . .\r\n16 - يخصفان : خصف به معناى چسباندن و قرار دادن است . يعنى شروع كردند به چسباندن و قرار دادن برگها بر اندام خود .\r\n17 - ضنكا : ضنك يعنى زندگى سخت و دشوار و در تنگنا قرار گرفتن .\r\n18 - وورى : پوشيده و پنهان شده .\r\n19 - دلّاهما : آن دو را همانگونه كه مىخواست فريب داد ، و از راه به چاه انداخت ، يعنى از بهشت بيرون كرد .\r\n20 - لأحتنكنّ : دهانه و لگام مىزنم ، يعنى همه اولاد آدم را با افسار وسوسه و زينت\r\n\r\n\r\n","description":"","footnote":"\r\n( 1 ) - فرقان / 15 و 16 .\r\n","page_name":" 127 ","page_number":127},
  {"content":"\r\n\r\nدادن به دنبال خودم مىكشم .\r\n21 - اهبطوا : فرود آييد ، هبوط درباره انسان بر سبيل استخفاف به كار رفته ، بر خلاف انزال كه خداوند آن را در موارد شرف و ارزش مقام آورده است ، مانند : انزال فرشتگان و قرآن كريم و باران .\r\nهنگامى كه گفته مىشود : هبط فى الشرّ ، يعنى به شر مبتلا شد ، و هبط فلان ، يعنى ذليل و پست گرديد ، و هبط من منزله ، يعنى از جايگاه خود سقوط كرد .\r\n22 - استفزز بصوتك : با وسوسه‌ات تحريك كن و برانگيز ، يعنى : هر گونه مىتوانى نسل آدم را با وسوسه به گناه وادارى ، وادار !\r\n23 - و اجلب عليهم : با صداى بلند آنان را بران .\r\n24 - بخيلك و رجلك : با سواران و پيادگانت ، يعنى هر چه در توان دارى از حيله و مكر و نيرو به خدمت بگير .\r\n25 - و شاركهم فى الأموال و الأولاد : در اموال بدست آمده از راه حرام ، و فرزندان زاده شده از زناى آنان مشاركت كن !\r\n26 - عدهم : وعده باطل به آنان بده ، آنان را به نبودن روز جزا اميدوار كن !\r\n27 - سلطان : تسلط و چيره‌گى قدرتمندانه ، سلطان به معناى دليل و برهان نيز آمده ، چنان كه خداى سبحان فرموده :  أَ تُجادِلُونَنِي فِي أَسْماءٍ سَمَّيْتُمُوها أَنْتُمْ وَ آباؤُكُمْ ما نَزَّلَ اللَّهُ بِها مِنْ سُلْطانٍ .  \" آيا درباره نامهائى كه شما و پدرانتان [ بر بتها 
  ] گذارده‌ايد ، با من مجادله مىكنيد ، در حالى كه خداوند هيچ دليلى درباره آن نازل نكرده است ؟ !\r\n\" پس ، معناى :  إِنَّ عِبادِي لَيْسَ لَكَ عَلَيْهِمْ سُلْطانٌ  تو بر بندگان من سلطانى ندارى ، اين مىشود كه : تو هيچ‌گونه قدرتى بر آنان ندارى ، و نمىتوانى بر ايشان چيره و غالب گردى .\r\n\r\nتفسير آيات\r\nخداى سبحان در آيات گذشته ، از شروع آفرينش اولين انسان ، آگاهى داد و فرمود : او را از گل سياه بد بوى سخت در هم شده همچون سفال ، كه از سختى و صلابت سفال گونه‌اش صدا دار است ، آفريده است . سپس نسل او را از چكيده‌اى از آب پست ، كه از ميان صلب و\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nترائب بيرون مىآيد قرار داد . سپس او را علقه گردانيد و از علقه به مضغه و از مضغه به استخوان تبديل كرد ، و استخوانها را گوشت پوشانيد ، سپس آفرينش ديگرى به او داد و از روح خود در وى دميد ، و براى او چشم و گوش و دل قرار داد ، پس بلند مرتبه است خدا كه بهترين آفرينندگان است . سپس او را به صورت كودكى از رحم مادر بيرون فرستاد تا به مرحله بلوغ و رشد برسد ، و به هنگام آفرينش از همان چكيده آب ، با نفس واحد انسانى ، نر و ماده قرار داد ، تا هر يك در زندگى دنيا به وظايف ويژه خود بپردازند ، و تا به سن كهولت و پيرى و افتادگى رسند ، سپس آنان را مىميراند و در زمين جاى مىدهد ، پس از آن در روز قيامت از زمين بيرون شده و به محشر در مىآيند تا پاداش و كيفر كردار خود را بر اساس حكمت پروردگار عزيز و دانا در يابند .\r\n\r\nامتحان خدا از مخلوقات با شعور\r\nاول - فرشتگان و ابليس : خداوند فرشتگان را كه ابليس هم با آنان بود ، به وسيله سجده براى خليفه خود در زمين ، آدم عليه السّلام ، امتحان كرد ، سخنان فرشتگان مىرساند كه آنان فهميده بودند ، موجود زمينى خونريز است ، زيرا از مخلوقات گذشته روى زمين چنين روشى را شاهد بوده‌اند ، و خداوند خود ، آنگونه كه در روايات آمده ، « 1 » دستور نابودى آنان را به فرشتگان داده بود .\r\nهنگامى كه خداوند فرشتگان را به علم و دانشى كه به آدم بخشيده بود آگاه كرد ، و فرمان سجده براى آدم را به ايشان داد ، فرشتگان براى آدم عليه السّلام سجده كردند ، ولى ابليس سرباز زد و خود را برتر از آن دانست كه براى آدم عليه السّلام سجده كند ، و دليل آورد كه خداوند او را از آتش آفريده و آدم را از گل . او در اين امتحان مردود گشت .\r\nدوم - آدم و حوّاء : خداوند براى آدم همسرش حوّا را آفريد ، و آن دو را در بهشتى غير جاويد جاى داد و به آنان فرمود : هر چه خواستيد از اين بهشت بخوريد ولى به اين درخت نزديك نشويد كه از ستمكاران خواهيد شد ، آدم را آگاه كرد كه در اين بهشت نه\r\n\r\n\r\n","description":"","footnote":"\r\n( 1 ) - در روايات \" ابتداى آفرينش اوصياء \" به آنان اشاره خواهد شد .\r\n","page_name":" 129 ","page_number":129},
  {"content":"\r\n\r\nگرسنه مىشود و نه برهنه ، او را از ابليس بر حذر داشت و فرمود : اين شخص دشمن تو و دشمن همسر توست ، مواظب باشيد از بهشت بيرونتان نكند كه به زحمت خواهيد افتاد ، شيطان خوردن از درخت ممنوعه را براى آنان زيبا جلوه داد تا شرمگاههاى مستورشان هويدا گردد ، او آدم و حوّا را فريب داد و به اين خيال انداخت كه اگر از آن درخت بچشند ، حالات آنان همچون فرشتگان شده و جاودان مىگردند . و براى اطمينان آن دو به نام خداى سبحان سوگند خورد ، آدم و حوا كه گمان مىكردند هيچ كس نمىتواند به نام خدا سوگند دروغ بخورد ، فريبش را خورده ، و در دام باطل او گرفتار آمده ، و از آن درخت ممنوعه چشيدند ، و شرمگاههاشان نمايان شد ، آنان شروع به پوشاندن آن با برگ درختان بهشت كردند ، پروردگارشان ندا داد ، من شما دو نفر را از نزديك شدن به اين درخت نهى نكردم ؟\r\nبه شما نگفتم شيطان دشمن آشكار شماست ؟ گفتند : پروردگارا ! ما به خودمان ستم كرديم ! اگر ما را نبخشى و مورد رحمت خويش قرار ندهى از زيانكاران خواهيم بود .\r\n\r\nبهشت آدم در كجا بود ؟\r\nخداى سبحان فرموده : در اين زمين خليفه‌اى قرار داده ، و خاكى را كه با آن آدم عليه السّلام را آفريد از مخلوط همين زمين بر گرفته ، همچنين بر روى اين زمين فرشتگان را دستور سجده براى آدم داده ، و ابليس از سجده براى آدم سرباززده ، و همينطور آدم عليه السّلام را در بهشتى كه در اين زمين بوده وارد كرده ، و او را پس از آفريدن ، از اين زمين به جاى ديگر و از جمله به بهشت جاودان منتقل نكرده ، تا اخراجش از بهشت جاودان به زمين باشد .\r\nدليل ما بر اين مطلب ، علاوه بر ظهور آيات ، اين است كه : هر كس وارد بهشت جاودان شود ، جاودان است ، و هرگز از آن بيرون نخواهد آمد ، چنان كه روايات بر آن صراحت دارد . « 1 »\r\nما چنان مىبينيم كه اين بهشت در عراق و در جزيره‌اى عربى بوده ، و آنچه صاحب كتاب \" قاموس كتاب مقدس \" از بسيارى از دانشمندان نقل كرده كه ، اين بهشت در سرزمين فرات بوده ، درست است . « 2 »\r\n\r\n\r\n","description":"","footnote":"\r\n( 1 ) - در روايات \" آفرينش اوصياء \" به آن اشاره خواهد شد .\r\n( 2 ) - قاموس كتاب مقدس مادّه : عدن .\r\n","page_name":" 130 ","page_number":130},
  {"content":"\r\n\r\nمؤيّد اين مطلب اينكه ، عبارت تورات با صراحت مىگويد : رودخانه بهشت آدم عليه السّلام به چهار شاخه تقسيم شده كه عبارتند از : رود فرات ، دجله ، جيحون و فيشون . « 1 »\r\nدر كتاب « قاموس كتاب مقدس » آمده كه ، برخى از پژوهشگران احتمال داده‌اند جيحون و فيشون در بابل [ عراق 
  ] باشد . « 2 »\r\nبنابراين است كه مراد از جيحون رودخانه جيحون معروف نيست ، رودخانه‌اى كه در درياچه نزديك خوارزم [ آرال 
  ] مىريزد ، و ياقوت حموى آن را در معجم البلدان آورده است .\r\nهنگامى كه آدم از بهشت فرود آمد ، در منطقه بابل فرات سكنى گزيد . چون وفات كرد ، فرزندش شيث او را در غارى در كوه ابو قبيس مكه دفن كرد ، سپس نوح استخوانهاى او را در سفينه خود گذارد و پس از پياده شدن از كشتى در نجف اشرف دفن كرد . « 3 »\r\nپس ، چنان كه مىبينيم ، خروج آدم عليه السّلام از بهشتى است كه در عراق بوده ، و هنگامى كه از آنجا بيرون شد ، به سرزمينى نزديك آن در عراق رفت .\r\nاو از درختان و دانه‌هاى اين باغ ، نهالها و بذرهائى را بر گرفت ، تا با آموزشى كه خداوند به او داده بود ، درختان را غرس كند و دانه‌ها را بكارد ، چنان كه صريح روايات اين مطلب را مىرساند .\r\nامّا سكونتش در عراق ، در مادّه : \" بابليّون \" معجم البلدان آمده است :\r\nاهل تورات گفته‌اند : جايگاه آدم عليه السّلام در بابل بوده است ، و بابل سرزمينى است ميان فرات\r\n\r\n\r\n","description":"","footnote":"\r\n( 1 ) - كتاب عهد عقيق ( توراة ) چاپ ريچارد واتس لندن 1839 ، سفر تكوين ، باب دوم شماره 14 - 10 .\r\n( 2 ) - قاموس كتاب مقدس . ماده : جيحون و فيشون . دانشمند محقق استاد سامى البدرى در يكى از مباحث چاپ نشدهء خود درباره بهشت آدم ، براى من نوشته است : رودهاى چهارگانه مذكور شاخه‌هاى فرات‌اند ، وى يادآور شده كه در بحث خود به ترجمه آرامى تورات عبرى و سامرى استناد مىكند ، و از اسامى شاخه‌هاى فرات و شهرهاى واقع شده در مسير آنها در آثار خطى ميخى و هيرو گليفى پيروى مىكند ، اضافه بر آنكه بررسى واقعى در جغرافيا و رودهاى فرعى نهر فرات و اسامى آنها در سرزمينهاى اسلامى نيز ، آن را تأييد مىكند .\r\n( 3 ) - بحار ج 11 ص 267 و 268 .\r\n","page_name":" 131 ","page_number":131},
  {"content":"\r\n\r\nو دجله ، و در مادّه بابل ، در قاموس كتاب مقدس ، چيزى آمده كه خلاصه آن چنين است :\r\nآبهاى فرات و دجله در همه اراضى اين سرزمين جريان داشت ، بدين خاطر اراضى آنجا به فراوانى و بركت مشهور بوده و انواع ميوه‌ها و حبوبات در آنجا به دست مىآمد ، و نام قديم آن شنعار بوده است . « 1 »\r\nدر مادّه بابل معجم البلدان آمده كه ، برخى از اهل تورات گفته‌اند : بابل همان كوفه است ، و نوح عليه السّلام پس از آنكه از كشتى پياده شده با همراهانش در پى محل سكونت و سر پناه شدند و در بابل سكنى گزيدند ، و بعد از نوح عليه السّلام گسترش يافتند .\r\nاما دفن آدم عليه السّلام ، در روايات مكتب خلفا آمده است كه ، نوح او را در بيت المقدس دفن كرده است ، و در روايات مكتب اهل بيت آمده كه ، نوح آدم عليه السّلام را در نجف ، در همين محلّى كه امام على عليه السّلام دفن گرديده ، دفن كرده است ، و نوح عليه السّلام نيز در همين محل دفن شده است .\r\nسكونت آدم عليه السّلام در عراق را آنچه در روايات زير آمده تأييد مىكند :\r\nاول : آدم عليه السّلام به مكه رفت و در عرفات و مشعر و منى وقوف كرد ، و توبه او در عرفات پذيرفته شد ، پس از آن در مكّه به حوّا پيوست ، و خداوند او را مأمور ساختن بيت اللّه كرد . و بعيد مىنمايد كه آدم عليه السّلام از مكان دورى مانند هند ، مأمور به حج شده باشد ، چنان كه در برخى از روايات - كه درستىاش نزد من ثابت نشده - آمده است .\r\nدوم : در روايات ديگرى آمده كه ، آدم عليه السّلام در منطقه غرّاى نجف دفن شده است . ، « 2 » و در روايات دفن خاتم انبياء صلّى اللّه عليه و آله و سلم آمده است : هر پيامبرى در همان جا كه قبض روح شده دفن مىگردد . « 3 »\r\nاز مجموع آنچه بيان داشتيم چنين نتيجه مىشود كه : بهشت آدم عليه السّلام در اراضى فرات بوده ، و هنگامى كه از آن بيرون شد ، در نزديكى آن فرود آمد ، و خداوند آن باغ را خشكانيد ، و از صفحه روزگار بر انداخت ، و آدم عليه السّلام محلّ ديگرى را با درختان و كشت و كار احيا و\r\n\r\n\r\n","description":"","footnote":"\r\n( 1 ) - سفر تكوين : باب 10 و 11 و مادّه شنعار قاموس كتاب مقدّس .\r\n( 2 ) - بحار ج 11 ص 268 .\r\n( 3 ) - طبقات ابن سعد ج 2 قسمت دوم ص 71 ، سنن ترمذى كتاب جنائز ج 4 ص 235 .\r\n","page_name":" 132 ","page_number":132},
  {"content":"\r\n\r\nآباد كرد ، و خدا داناتر است .\r\n\r\nامتحان الهى و دگرگونى احوال\r\n\r\nاول - فرشتگان و ابليس :\r\nفرشتگان كه ابليس هم در كنارشان بود ، خدا را عبادت مىكردند ، و هر چه را به آنان فرمان مىداد ، در آسمانها و زمين ، اطاعت نموده است ، و چشم بر هم زدنى نافرمانى و عصيان نداشتند ، تا آنكه خداى متعال به آنان خبر داد كه مىخواهد در زمين خليفه قرار دهد ، آنان حكمت اين آفرينش را جويا شدند ، و هنگامى كه خداوند از حكمت آن آگاهىشان داد ، و فرمود تا براى او سجده كنند - همانگونه كه در ساير موارد مطيع و خاضع بودند - همگى اطاعت كردند ، جز ابليس ، او كه خدا را در ساير دستوراتى كه مخالف هواى نفس وى نبود و با خوى استكباريش بر خوردى نداشت ، اطاعت مىكرد ، در فرمان سجده براى آدم عليه السّلام از هواى نفسش پيروى كرده و از دستور خدا سرباززد ، بدين سبب همين‌كه چنين راهى را براى خود برگزيد از درجه فرشتگان - كسانى كه خدا را در هر چه فرمان دهد عصيان نكرده و همواره به فرمان او عمل مىكنند « 1 » - به درجه عاصيان و هواپرستان تنزل كرد . و خداوند به او فرمود : از اين مقام فرود آى ، تو را نرسد كه در اين جايگاه بزرگ‌نمائى كنى !\r\nابليس در چنين حالتى نيز ، از عصيان خود در برابر پروردگار عالميان پشيمان نشد ، و به سوى خدا بازنگشت ، و از او درخواست بخشش نكرد ، بلكه به خواست خود بر سقوط خويش افزود و گفت : مرا تا روز قيامت مهلت بده ! خداوند فرمود : تو از مهلت‌داده‌شدگانى . « 2 »\r\nآن ملعون پس از دريافت وعده خدا و رسيدن به خواسته خويش ، بدون درنگ موضع خود در مقابل خدا را مشخص كرد و گفت : اين كسى را كه بر من برترى دادى ، از او انتقام مىگيرم ، و ذريّه او را با لگام و افسار به دنبال خود مىكشم ، و از پيش رو و پشت سر و راست و چپ آنان وارد مىشوم ، و اعمال و رفتار بد آنان را در نظرشان زيبا جلوه مىدهم ،\r\n\r\n\r\n","description":"","footnote":"\r\n( 1 ) - تحريم / 6 .\r\n( 2 ) - اعراف / 14 و 15 .\r\n","page_name":" 133 ","page_number":133},
  {"content":"\r\n\r\nتا آنجا كه بيشتر آنان را سپاسگزار نخواهى يافت . خداى سبحان فرمود :\r\n اذْهَبْ فَمَنْ تَبِعَكَ مِنْهُمْ فَإِنَّ جَهَنَّمَ جَزاؤُكُمْ جَزاءً مَوْفُوراً \r\nبرو ! هر يك از آنان كه تو را پيروى كند ، جهنم كيفر شماست ، كيفرى فراوان « 1 »\r\nآرى ، ابليس به محض انتخاب اين راه ، از درجه فرشتگان معصوم به درجه عاصيان فرمان خدا منتقل گرديد . و در اين درجه نيز ، راه نادمان از گناه و توبه‌كنندگان به سوى خدا را پيشه نكرد ، بلكه با اختيار خود به ادنى درجه پستى و حضيض ذلت افتاد ، درجه كسانى كه مردم را گمراه مىكنند و هميشه دوران ، بر آن اصرار مىورزند .\r\n\r\nدوم : آدم و حوّاء\r\nخداى متعال پس از آنكه آفرينش آدم عليه السّلام را تمام كرد و فرشتگان را به سجده براى او واداشت ، و حوّا را آفريد ، هر دو را در آن بهشت جاى داد ، بهشتى كه بايد بر روى اين زمين باشد ، زيرا خداى سبحان آدم را از گل همين زمين آفريده ، و او را براى زندگى بر روى اين زمين آماده كرده - و در كتاب و سنت هم نصّ صريحى نداريم ، كه بگويد خداوند آدم را ، پس از آفرينش ، از اين زمين به بهشتى كه در يكى از ستارگان ديگر بوده منتقل كرده ، و دوباره او را به اين زمين بازگردانده است - پس بناچار بايد اين بهشت ، چنان كه گفتيم ، بر روى اين زمين بوده باشد ، جز آنكه ، اين بهشت چنان كه مىنمايد ، در نوع خود بىنظير و يگانه ، و مخصوص اين مرحله از مراحل آفرينش آدم و حوا بوده است . و وجود آن با سرآمدن اين مرحله از خلقت ، پايان پذيرفته است - و خدا داناتر است .\r\nاين بهشت ويژگيها و امتيازات مخصوصى داشته است كه خداوند به بخشى از آن اشاره كرده و از جمله به آدم عليه السّلام فرموده : تو در اين بهشت نه گرسنه مىشوى ، نه تشنه ، نه عريان مىگردى و نه از حرارت خورشيد آسيب مىبينى . و به او و حواء فرموده :\r\nاز اين باغ هر چه را خواستيد بخوريد ، ولى نزديك اين درخت نرويد كه از ستمكاران به خودتان خواهيد شد .\r\n\r\n\r\n","description":"","footnote":"\r\n( 1 ) - اسراء / 63 .\r\n","page_name":" 134 ","page_number":134},
  {"content":"\r\n\r\nو به آدم عليه السّلام گوشزد كرد كه شيطان دشمن تو و دشمن همسر توست ، مواظب باشيد از اين بهشت بيرونتان نكند .\r\nآدم عليه السّلام پس از آنكه شيطان بارها به خدا سوگند خورد و گفت كه خير خواه اوست ، به اختيار خود با همسرش حوّا ، به وسوسه‌هاى شيطان گوش فرا دادند و از حالت اطمينان و اعتصامى كه به فرموده خدا داشتند تنزل كرده و به حالت وسوسه‌پذيرى افتادند . كيفر آن عمل نيز فرود آمدن از بهشت راحت ، به دنياى زحمت بود ، دنياى رنج و زحمت و تكليف و آمادگى براى عالم جاويد ، در نعمتهاى بهشتى يا عذاب جهنّمى .\r\nبدين گونه بود كه انسان حمل امانت را پذيرفت ، امانتى كه خداى سبحان از آن خبر داده و فرموده :\r\n  إِنَّا عَرَضْنَا الْأَمانَةَ عَلَى السَّماواتِ وَ الْأَرْضِ وَ الْجِبالِ فَأَبَيْنَ أَنْ يَحْمِلْنَها وَ أَشْفَقْنَ مِنْها وَ حَمَلَهَا الْإِنْسانُ إِنَّهُ كانَ ظَلُوماً جَهُولًا * لِيُعَذِّبَ اللَّهُ الْمُنافِقِينَ وَ الْمُنافِقاتِ وَ الْمُشْرِكِينَ وَ الْمُشْرِكاتِ وَ يَتُوبَ اللَّهُ عَلَى الْمُؤْمِنِينَ وَ الْمُؤْمِناتِ وَ كانَ اللَّهُ غَفُوراً رَحِيماً *  \r\nما امانت [ تعهد و تكليف 
  ] را بر آسمانها و زمين و كوهها عرضه داشتيم ، آنها از حمل آن سر برتافتند ، و از آن هراسيدند ؛ امّا انسان آن را بر دوش كشيد ، او بسيار ظالم و جاهل بود ؛ هدف اين بود كه خداوند مردان و زنان منافق و مردان و زنان مشرك را عذاب كند ، و خدا رحمت خود را بر مردان و زنان با ايمان بفرستد ؛ خداوند همواره آمرزنده و رحيم است ! « 1 »\r\nمراد از امانت در اين آيه - و خدا داناتر است - تكاليف الهى و آن چيزى است كه انسان را به زيور انسانيت آراسته مىكند .\r\nمراد از عرضه آن بر آسمانها و زمين ، عرضه بر غير مكلفين از مخلوقات است ، اين عرضه و قبول مقدمه‌اى براى گزينش الهى است ، تا مخلصين و افراد ناب را جدا سازد .\r\nبنابراين ، عصيان آدم در حمل امانت بود ، امانتى كه از آثار آن تأثيرپذيرى از وسوسه\r\n\r\n\r\n","description":"","footnote":"\r\n( 1 ) - احزاب / 72 و 73 .\r\n","page_name":" 135 ","page_number":135},
  {"content":"\r\n\r\nشيطان است ؛ تمام اين برنامه‌ها در مرحله‌اى از مراحل آفرينش آدم عليه السّلام بوده كه با مرحله اخير زندگى او در عالم خاكى ما شباهتى ندارد ، و در سلسله مراحل هستى بخشيدن و ايجاد ، پيش از هبوط و فرود معنوى او از آن بهشت ويژه و يگانه ، و ورود به خارج آن در اين زمين بوده است . چه آنكه انبياء عليهم السّلام در اين عالم معصوم ، و از گناه مبرّا هستند ، و آدم عليه السّلام با انتخاب و اختيار خود به عالمى كه براى آن آفريده شده بود ، فرود آمد ، بنابراين ، عصيان آدم عليه السّلام نمادى از آن امر معنوى است - و خدا داناتر است -\r\n\r\nشرح آيات و تفسير آن در روايات\r\n\r\nاول - روايات وارد از پيامبر صلّى اللّه عليه و آله و سلم :\r\n1 - احمد بن حنبل و ابن سعد و ابو داود و ترمذى با اسناد خود از رسول خدا صلّى اللّه عليه و آله و سلم آورده‌اند كه فرموده :\r\nخداوند تعالى آدم عليه السّلام را از مشتى خاك ، كه از همه اطراف زمين بر گرفته بود ، آفريد .\r\nپس بنى آدم ، همسوى با زمين شدند ، برخى سرخ ، برخى سفيد ، گروهى سياه و جمعى ميانه اين گروهها هستند « 1 » . . .\r\n2 - ابن سعد از رسول خدا روايتى آورده كه فشرده آن چنين است :\r\nهنگامى كه آن خطا از آدم عليه السّلام سر زد شرمگاهش براى او آشكار شد ، در حالى كه پيشتر آن را نمىديد . « 2 »\r\n3 - صدوق در خصال با سند خود از رسول خدا آورده است :\r\nدرنگ آدم و حوّا در آن بهشت تا هنگام خروج هفت ساعت از روزهاى دنيا بود ، تا آنكه خداوند در همان روز از بهشت فرودشان آورد . « 3 »\r\n\r\n\r\n","description":"","footnote":"\r\n( 1 ) - سنن ترمذى ج 11 ص 16 ، سنن ابى داود ج 4 ص 222 حديث 4693 ، مسند احمد جلد 4 ص 400 و طبقات ابن سعد ط اروپا جلد 1 قسمت اول ص 5 و 6 .\r\n( 2 ) - طبقات ابن سعد ، ط اروپا ، ج 1 ، قسمت اول ، ص 10 .\r\n( 3 ) - بحار الانوار ، ج 11 ، ص 142 .\r\n","page_name":" 136 ","page_number":136},
  {"content":"\r\n\r\n\r\nدوم : روايات وارد از امام على عليه السّلام :\r\n\r\nالف - درباره آفرينش فرشتگان :\r\nدر كتاب بحار الانوار است كه آن حضرت به خدا عرض مىكند :\r\n. . . و فرشتگانى كه آفريدى و در آسمانهايت جاى دادى ، سستى در آنان راه ندارد و فراموشى به سراغشان نيايد ، و نافرمانى در ذاتشان نيست ، آنان داناترين آفريدگانت به تو هستند ، و بيمناكترين آنان از تو ، و نزديكترين ايشان به سوى تو ، و عاملترين مخلوقات به طاعت تو ، خواب چشمها آنان را فرا نگيرد ، و اشتباه عقول عارضشان نگردد ، و سستى تن‌ها در ايشان راه نيابد ، آنان در صلب پدران و رحم مادران جاى نگرفته ، و از آب بىمقدار آفريده نشده‌اند ، تو خود آنان را بدان گونه كه بايد ايجاد كردى ، و در آسمانهايت جاى دادى ، و در كنار خود گرامى داشتى ، و بر وحى خود امين فرمودى ، و از آفات به دور ، و از بلاها نگاهدار ، و از گناهان پاكيزه‌شان كردى . اگر توانشان نمىدادى توانمند نبودند ، و اگر پابرجايشان نمىداشتى بر جاى نمىماندند ، و اگر مشمول رحمتت نبودند اطاعتى نداشتند ، و اگر نبودى نبودند . آنان با همه قرابتى كه به تو دارند و اطاعتى كه از تو مىكنند ، و جايگاه ويژه‌اى كه نزد تو از آن برخوردارند ، و كمى غفلتى كه از فرمان تو دارند ، اگر مقامات مستور تو را كه از ديد آنان پوشيده است ، مشاهده نمايند ، اعمال خود را كوچك دانسته ، و به سرزنش و ملامت خويش مىپردازند ، و به راستى در مىيابند آنگونه كه حق عبادت و بندگى توست عبادتت نكرده‌اند . منزّهى تو ، اى خالق واى معبود ، وه كه امتحان و گزينش تو نزد مخلوقات ، چقدر زيبا و شكوهمند است . « 1 »\r\n\r\nب - ابتداى آفرينش :\r\nامام على عليه السّلام درباره پيدايش خلقت سخنانى دارد كه فشرده تفسير آن چنين است :\r\nخداى سبحان فضاها را خلق كرده و بر بلنداى آن آبى متلاطم و مواج آفريد ، آبى سركش و ناآرام ، با موجهاى بلند كه بر هم فزونى مىگرفتند ، سپس آن را بر پشت تند بادى سخت و كوبنده قرار داد تا با تكانهاى بسيار شديد ، - همانگونه كه ماست و شير را در مشك مىزنند و مىجنبانند و از آن سرشير و كره مىگيرند - كفهاى آن بر فراز آمد ، آب كفها را\r\n\r\n\r\n","description":"","footnote":"\r\n( 1 ) - بحار الانوار ، ج 59 ، ص 175 و 176 .\r\n","page_name":" 137 ","page_number":137},
  {"content":"\r\n\r\nپراكنده ساخت ، كفها در هواى باز و جو گسترده فضا بالا رفتند و خداوند از آنها هفت آسمان پديد آورد ، پائين‌ترين آنها را موجى ممنوع از سرريز و سيلان قرار داد ، و بالاترينشان را سقفى محفوظ ، بدون آنكه ستونى داشته و يا با وسائل و ابزار اتصال و پيوند ، به هم مرتبط باشند . آسمان دنيا را با ستارگان آراست ، سپس ميانه آسمانهاى فوقانى را كه بالاى آسمان دنيا هستند گشود و آنها را از انواع فرشتگان انباشت ، برخى از آنان در حال سجده دائم ، بر نمىخيزند ، و برخى در حال ركوع دائم ، قيامى ندارند ، و برخى ايستاده و مستقيم و استوار با صفوف منظم در جاى خود ، بىحركت هستند ، خداى را تسبيح گويند ، و هرگز خسته نمىشوند ، خواب چشمها و غفلت عقلها و سستى تن‌ها و فراموشى و بىتوجهى در آنان راهى ندارد ، برخى امينان وحى خدايند ، و زبان پيغام رسان او به رسولان ، و براى رساندن حكم و فرمان خدا دائم در آمد و شد هستند ، برخى نگهبان بندگان او و دربان دربهاى بهشت‌اند ، برخى از آنان چنانند كه قدمهايشان بر سرزمينهاى پست قرار گرفته و سرهاشان از آسمان بالا بيرون رفته است . . . آنان پروردگار خود را با توهّم و خيال تصوير نمىكنند ، و صفات مخلوقات مصنوع را به خدا نسبت نمىدهند ، او را به وسيله مكان محدود نمىكنند ، و به وسيله نظاير و امثال مورد اشاره قرار نمىدهند .\r\n\r\nج - آفرينش انسان :\r\nامام فرموده : سپس از مكانهاى مختلف زمين ، از سخت و نرم و شور و شيرين آن ، خاكى را برگرفت و با آب درآميخت تا خالص شد ، و با نم دار كردن مجدد آن ، جلا و صيقلش داد ، و از آن صورت و شكلى داراى اعضا و جوارح پديد آورد ، آن را خشكانيد تا خود را گرفت ، و استحكامش بخشيد تا محكم و متين شد ، براى روز مشخص و معلوم .\r\nسپس از روح خود در آن دميد ، پس به شكل انسان هشيارى در آمد كه به تحرك برخاسته و ذهن و فكر و اعضاى خود را به خدمت مىگيرد ، و از ابزار جابجائى استفاده مىكند ، حق و باطل را مىشناسد ، و از حواس چشيدن و بوئيدن و ديدن برخوردار است معجونى است با سرشتى از رنگهاى مختلف و اشياى گرد آمده كه برخى ضد يكديگر بوده و برخى با هم متباين هستند ، مانند : گرمى و سردى ، ترى و خشكى ، بدحالى و خوش حالى . « 1 »\r\n\r\n\r\n","description":"","footnote":"\r\n( 1 ) - شرح نهج البلاغه ابن ابى الحديد ، ج 1 ، ص 32 .\r\n","page_name":" 138 ","page_number":138},
  {"content":"\r\n\r\n\r\nد - آفرينش جنّ و شيطان و ابليس :\r\nامام على عليه السّلام فرموده : خداوند سبحان پس از آنكه هفت هزار سال از زندگى جن و نسناس بر روى زمين گذشت ، چون دوست داشت مخلوقى را به دست قدرت خود بيافريند ، و آن مخلوق بايد آدم باشد كه تدبير و تقدير آسمانها و زمين براى او منظور شده بود ، پرده از طبقات آسمانها برگرفت و به فرشتگان فرمود : مخلوقات من - جن و نسناس - را در زمين مشاهده كنيد .\r\nآنان هنگامى كه رفتار عاصيانه و خونريزى ناحق و فساد اهل زمين را ديدند ، بر ايشان گران آمد ، و براى خدا به خشم آمدند ، و بر زمينيان تأسف خوردند ، و درحالىكه نمىتوانستند خشم خود را كنترل كنند گفتند : پروردگارا ! تو عزيز قادر جبار قاهر بزرگوارى ، و اينان مخلوقات ضعيف و ذليل تو هستند كه در قبضه قدرتت جا به جا شده ، و از رزق تو روزى مىخورند ، و از بخشش تو بهره مىبرند ، و با اين گناهان بزرگ نافرمانىات مىكنند ، حال آنكه نه ناراحت مىشوى و نه خشم مىگيرى ، و نه از آنچه از ايشان مىشنوى و مىبينى انتقام مىكشى ، اين مسأله بر ما بسيار گران است ، و آن را درباره تو خيلى بزرگ مىشماريم ! خداى سبحان كه اين سخنان را از فرشتگان شنيد . فرمود : « من در روى زمين خليفه‌اى قرار مىدهم » تا جانشين و حجت من بر خلقم باشد ، فرشتگان گفتند : منزّهى تو ! « آيا در زمين كسى را قرار مىدهى كه در آن فساد و خونريزى كند ، درحالىكه ما تسبيح و حمد تو را به جا مىآوريم ، و تو را تقديس مىكنيم » و گفتند : اين جانشينى را در بين ما قرار ده كه نه در زمين فساد مىكنيم ، و نه خونريزى مىنمائيم .\r\nخداى عزّ و جلّ فرمود : فرشتگان من ! « من حقايقى را مىدانم كه شما نمىدانيد » من بنا دارم مخلوقى را به دست خود بيافرينم و ذريّه او را پيامبران مرسل ، و بندگان صالح ، و امامان راه يافته گردانم ، و آنان را در بين آفريدگانم جانشينان زمينى خود قرار دهم ، تا ايشان را از گناهان بازدارند ، و از عذاب من بترسانند ، و به اطاعتم راهنمائى كنند ، و به راه من بياورند ، و آنان را برهان آگاهيبخش ، و دليل عذر خود گردانم ، و نسناس « 1 » را از زمين\r\n\r\n\r\n","description":"","footnote":"\r\n( 1 ) - حقيقت نسناس بر ما روشن نيست ، در بحار اينچنين آمده است .\r\n","page_name":" 139 ","page_number":139},
  {"content":"\r\n\r\nخود دور كرده ، و آنجا را از لوث وجودشان پاك نمايم ، و گردنكشان جن را از بين مخلوقات خود در زمين بيرون كرده ، و آنان را در هوا و مكانهاى دوردست آن جاى دهم ، تا در مجاورت نسل آدم نباشند ، و با آنان انس نگيرند ، و معاشرت ننمايند ، پس هر كه از نسل اين آفريده من كه آنان را براى خود برگزيده‌ام مرا نافرمانى كند او را در جايگاه سركشان جاى داده و به منزلگاههاى ايشان وارد مىكنم ، و اهميتى نمىدهم ! فرشتگان گفتند :\r\nپروردگارا ! هر چه مىخواهى بكن كه : \" ما چيزى جز آنچه به ما تعليم داده‌اى ، نمىدانيم ، تو دانا و حكيمى . \" . . . « 1 »\r\n\r\nه - روح :\r\nامام على عليه السّلام درباره روح بيانى دارند كه خلاصه آن چنين است :\r\nروح جبرئيل نيست ، جبرئيل از فرشتگان است و روح غير از جبرئيل است . زيرا خداوند به پيامبرش فرموده :\r\n يُنَزِّلُ الْمَلائِكَةَ بِالرُّوحِ مِنْ أَمْرِهِ عَلى مَنْ يَشاءُ مِنْ عِبادِهِ .  فرشتگان را با روح - به فرمانش - بر هر كس از بندگانش بخواهد نازل مىكند « 2 » پس روح غير از فرشتگان است . و فرموده :   لَيْلَةُ الْقَدْرِ خَيْرٌ مِنْ أَلْفِ شَهْرٍ * تَنَزَّلُ الْمَلائِكَةُ وَ الرُّوحُ فِيها بِإِذْنِ رَبِّهِمْ *   شب قدر بهتر از هزار ماه است ، فرشتگان و روح در اين شب به اذن پروردگارشان فرود مىآيند « 3 » . و فرموده :\r\n يَوْمَ يَقُومُ الرُّوحُ وَ الْمَلائِكَةُ صَفًّا .  روزى كه روح و فرشتگان در يك صف مىايستند « 4 » . و درباره آدم عليه السّلام به فرشتگان كه جبرئيل نيز با آنان بود ، فرموده :   إِنِّي خالِقٌ بَشَراً مِنْ طِينٍ * فَإِذا سَوَّيْتُهُ وَ نَفَخْتُ فِيهِ مِنْ رُوحِي فَقَعُوا لَهُ ساجِدِينَ *   من بشرى را از گل مىآفرينم ، پس هنگامى كه آن را نظام بخشيدم و از روح خود در او دميدم ، براى او به سجده افتيد ! « 5 » پس جبرئيل همراه با فرشتگان براى اين روح سجده كردند . و\r\n\r\n\r\n","description":"","footnote":"\r\n( 1 ) - بحار ج 63 ص 82 و 83 به نقل از علل الشرايع\r\n( 2 ) - نحل / 2 .\r\n( 3 ) - قدر / 3 و 4 .\r\n( 4 ) - نبأ / 38 .\r\n( 5 ) - ص / 71 و 72 .\r\n","page_name":" 140 ","page_number":140},
  {"content":"\r\n\r\nدرباره مريم فرموده :  فَأَرْسَلْنا إِلَيْها رُوحَنا فَتَمَثَّلَ لَها بَشَراً سَوِيًّا .  ما روح خود را به سوى او فرستاديم ، و او به مانند انسانى تمام عيار بر مريم نمايان شد . « 1 » و به پيامبر صلّى اللّه عليه و آله و سلم فرموده :   نَزَلَ بِهِ الرُّوحُ الْأَمِينُ * عَلى قَلْبِكَ *   روح الأمين آن را نازل كرده است . بر قلب تو .\r\nسپس فرموده :   لِتَكُونَ مِنَ الْمُنْذِرِينَ * بِلِسانٍ عَرَبِيٍّ مُبِينٍ *   تا از بيم‌دهندگان باشى ! به زبان عربى آشكار ! « 2 »\r\nپس روح حقيقتى است واحد با صورتهاى گوناگون « 3 » . پايان كلام امام عليه السّلام -\r\nبنا بر اين ، روح - و خدا بهتر مىداند - آن چيزى است كه در آدم عليه السّلام دميده شد ، و آن چيزى است كه فرشته مرسل به سوى مريم ، آن را با خود داشت ، و آن چيزى است كه فرشته حامل وحى بر پيامبر ، با خود مىآورد ، گاهى نيز به فرشته‌اى كه حامل وحى براى پيامبر صلّى اللّه عليه و آله و سلم بوده روح الامين گفته شده است . همچنين روح همان روح القدسى است كه خداوند عيسى عليه السّلام را به او تأييد فرموده است ، و روز قيامت خود روح شخصا با فرشتگان در يك صف قرار مىگيرد ، و اين همان روح است كه خدا درباره‌اش فرموده :\r\n وَ يَسْئَلُونَكَ عَنِ الرُّوحِ قُلِ الرُّوحُ مِنْ أَمْرِ رَبِّي . \r\nاز تو درباره روح سؤال مىكنند ، « بگو : روح از فرمان پروردگار من است « 4 » » .\r\nپروردگارا ! ما را از خطاى در فهم و لغزش در گفتار مصون دار .\r\n\r\nو - معناى سجده فرشتگان براى آدم عليه السّلام :\r\nامام على عليه السّلام در اين باره سخنى دارد كه فشرده آن چنين است :\r\nسجده فرشتگان براى آدم عليه السّلام سجده طاعت نبود ، و فرشتگان با اين سجده ، غير خدا ، يعنى آدم را عبادت و بندگى نكردند ، بلكه به برترى آدم و فضل و رحمتى كه خدا به او داده بود اعتراف كردند . « 5 »\r\n\r\n\r\n","description":"","footnote":"\r\n( 1 ) - مريم / 17 .\r\n( 2 ) - شعراء / 195 - 194 .\r\n( 3 ) - الغارات ثقفى ، تحقيق استاد مير جلال الدين حسينى ارموى \" محدث \" جلد اول ص 184 و 185 .\r\n( 4 ) - اسراء / 85 .\r\n( 5 ) - بحار ج 11 ص 139 .\r\n","page_name":" 141 ","page_number":141},
  {"content":"\r\n\r\n\r\nشرح كلام امام على عليه السّلام :\r\nامام على عليه السّلام در بيانات گذشته فرشتگان را به چهار گروه تقسيم كرده است :\r\nگروه اول : عبادت كنندگان ، برخى در حال ركوع ، برخى سجده كنان ، برخى ايستاده ، و گروهى تسبيح گوى ،\r\nگروه دوم : امينان وحى خدا در رساندن آن به پيامبران ، و زبان گويا در دهان رسولان ، و رفت و آمد كنندگان در پى امور بندگان كه خداوند به وسيلهء آنان ، كار خلق را سامان مىدهد .\r\nگروه سوم : پاسداران عباد ، بگونه نيروهاى امانى و ذخيره در تن و جان بشر كه خداوند همراهانشان را بدين وسيله از مهالك و مفاسد نگه مىدارد ، و اگر چنين نبود هلاكت و مفسده بيش از سلامت و امان به انسان مىرسيد ، برخى از ايشان نيز خادم بهشت‌اند ، يعنى نگهبان و خدمتگزار .\r\nگروه چهارم : حاملان عرش‌اند ، و شايد اينانند كه مأمور تدبير امر جهان از فرستادن باران و روياندن نبات و امثال آنند ، امورى كه به ربوبيت پروردگار جهانيان مربوط مىشود ، و براى عالم مخلوقات تدبير گرديده است .\r\n\r\nسوم - روايات وارد از امام باقر عليه السّلام :\r\nامام باقر عليه السّلام در معناى : و نفحت فيه من روحى فرموده :\r\nاين روح ، روحى است كه خدا خود آن را انتخاب كرده ، خود آن را آفريده ، آن را به خود منسوب داشته ، و بر جميع ارواح برترى داده است . « 1 »\r\nو در روايت ديگرى فرموده :\r\nخداوند اين روح را تنها از آن رو به خود نسبت داده كه آن را بر ساير ارواح برترى بخشيده ، همانگونه كه خانه‌اى از خانه‌ها را نيز ، براى خود اختيار كرده و فرموده : خانه من ! و به پيامبرى از پيامبران ، فرموده : خليل من و همانند آن . اينها همه مخلوق و مصنوع و\r\n\r\n\r\n","description":"","footnote":"\r\n( 1 ) - بحار جلد 4 ص 11 .\r\n","page_name":" 142 ","page_number":142},
  {"content":"\r\n\r\nمحدث و مربوب و مدبّرند « 1 » . يعنى : اضافه آنها به خدا اضافه تشريفى است .\r\nدر روايت ديگرى ، راوى مىگويد :\r\nاز امام باقر عليه السّلام پرسيدم : روحى كه در آدم است و روحى كه در عيسى است چه هستند ؟\r\nفرمود : آنها دو روح آفريده شده‌اند ، خداوند آنها را اختيار كرد و برگزيد : روح آدم و روح عيسى عليهما السّلام را . « 2 »\r\n\r\nچهارم - روايات امام صادق عليه السّلام :\r\nامام صادق عليه السّلام درباره سخن خداى تعالى درباره آدم و حوا كه فرموده :  فَبَدَتْ لَهُما سَوْآتُهُما  شرمگاههاشان بر آنان هويدا شد فرموده :\r\nشرمگاههاى آنان كه ناپيدا بود ظاهر شد ، يعنى پيش از آن در درون بود . « 3 »\r\nامام عليه السّلام درباره گفت و گوى جبرئيل با آدم عليه السّلام فرموده :\r\nهنگامى كه آدم از بهشت بيرون شد ، جبرئيل نزد او آمد و گفت : اى آدم ! آيا چنين نيست كه خداوند تو را به دست خود آفريد ، و از روح خود در تو دميد ، و فرشتگان را به سجده براى تو واداشت ، و كنيز خود حوّا را به همسرى تو داد ، در بهشت جايگزينت كرد ، و آن را برايت حلال و روا دانست ، و مشافهة تو را نهى كرد كه : از اين درخت نخورى ! تو از آن خوردى و خدا را نافرمانى كردى ؟\r\nآدم گفت : اى جبرئيل ! ابليس براى من به خدا سوگند خورد كه او خير خواه من است ، و من گمان نداشتم كسى از خلق خدا سوگند دروغ به خدا را ياد كند . « 4 »\r\nامام عليه السّلام درباره توبه آدم عليه السّلام فرموده :\r\nخداى متعال چون خواست از آدم عليه السّلام درگذرد ، جبرئيل را به سوى او فرستاد جبرئيل به او گفت : سلام بر تو اى آدم صابر بر بلاى خود ، و توبه‌كننده از خطاى خويش ، خداوند\r\n\r\n\r\n","description":"","footnote":"\r\n( 1 ) - بحار جلد 4 ص 12 به نقل از معانى الاخبار و توحيد صدوق .\r\n( 2 ) - بحار جلد 4 ص 13 .\r\n( 3 ) - بحار جلد 11 ص 160 به نقل از تفسير قمى ص 231 .\r\n( 4 ) - بحار ج 11 ص 163 .\r\n","page_name":" 143 ","page_number":143},
  {"content":"\r\n\r\nتبارك و تعالى مرا به سوى تو فرستاده تا مناسكى را كه مىخواهد با آنها توبه‌ات را بپذيرد به تو بياموزم ، جبرئيل دستش را گرفت و با او به سوى بيت روانه شد ، در اين هنگام ابرى در آسمان پديدار شد ، جبرئيل گفت هر جا را كه اين ابر بر تو سايه افكنده با پاى خود خط بكش ، سپس او را حركت داد تا به منى رسيد و جاى مسجد منى را به وى نشان داد و حدود آن را خط كشيد ، پس از آن كه محل بيت را مشخص كرد و حدود حرم را خط كشيد ، او را به عرفات برد و بر بلنداى آن به پا داشت و به وى گفت : هنگامى كه خورشيد غروب كرد هفت مرتبه به گناه خود اعتراف كن ، و آدم عليه السّلام چنان كرد . « 1 »\r\n\r\nپنجم - روايات امام رضا عليه السّلام\r\n: امام رضا عليه السّلام در معناى سخن خداى عزّ و جلّ كه فرموده  خَلَقْتُ بِيَدَيَّ  فرمود : يعنى آن را به قدرت و قوت خود آفريدم . « 2 »\r\nآن حضرت درباره عصمت انبياء در پاسخ سؤال مأمون كه پرسيد :\r\nاى فرزند رسول خدا ! مگر نه آن است كه شما مىگوئيد : پيامبران معصومند ؟\r\nفرمود : آرى . گفت : پس معناى سخن خداى عزّ و جلّ كه مىفرمايد :  عَصى آدَمُ رَبَّهُ فَغَوى  چيست ؟\r\nفرمود : خداى تبارك و تعالى به آدم فرمود : « تو و همسرت در بهشت ساكن شويد و هر چه از آن را خواستيد بخوريد ، و به اين درخت نزديك نشويد كه از ستمكاران مىشويد ، » و درخت گندم را به آنان نشان داد . خداوند به آنان نفرمود : از اين درخت و هر چه از جنس آن است نخوريد ، پس آدم و حوا به آن درخت نزديك نشدند ، آن دو هنگامى كه شيطان وسوسه‌شان كرد و گفت : « خداوند از اين درخت نهىتان نكرده ، بلكه شما را از نزديك شدن به غير آن نهى كرده ، و شما را از خوردن آن نهى نكرده مگر آنكه دو فرشته شويد يا از جاودانيان گرديد » ، بعد هم براى آن دو سوگند خورد كه « من خير خواه شما هستم ، » و تنها از\r\n\r\n\r\n","description":"","footnote":"\r\n( 1 ) - بحار ج 11 ص 167 .\r\n( 2 ) - تفسير نور الثقلين ، ج 4 ، ص 472 ، به نقل از عيون اخبار الرضا عليه السّلام .\r\n","page_name":" 144 ","page_number":144},
  {"content":"\r\n\r\nغير آن خوردند . »\r\nآدم و حوّا كه پيش از آن نديده بودند كسى سوگند دروغ به خدا ياد كند ، فريفته شدند و با اعتماد به سوگندى كه به خدا ياد كرد ، از آن درخت خوردند ، و اين كار قبل از نبوت آدم عليه السّلام بود . « 1 »\r\nبقيه روايات مربوط به ابتداى آفرينش را ، به يارى خدا ، در پيوست‌هاى پايان كتاب مىآوريم .\r\n* * * \r\nفشرده بحث\r\nمخلوقات مذكور در فصل اول اين بحث به گروههاى چهارگانه زير تقسيم مىگردند :\r\n1 - آنان كه مرگ و زندگى و اراده و ادراك كامل دارند ، و نفس امّاره بالسّوء ندارند ، آنان سپاهيان خدا ، فرشتگانند .\r\n2 - كسانى كه مرگ و زندگى و اراده و نفس ادراك‌كننده و امّاره بالسوء دارند ، اين گروه دو نوعند :\r\nالف - آنان كه از خاك آفريده شده‌اند ، فرزندان آدم ، انسانها .\r\nب - آنان كه از آتش سوزان آفريده شده‌اند ، جنيان .\r\n3 - گروهى كه مرگ و زندگى و اراده دارند ، ولى نفس ادراك‌كننده ندارند ، و انديشه نمىكنند ، حيوانات .\r\n4 - اشيائى كه زندگى حيوانى و ادراك و اراده ندارند ، مانند : نباتات ، آبها ، ماه و خورشيد و ستارگان .\r\nما با دقت در مجموعه انواع و اصناف اين مخلوقات ، در مىيابيم كه در زندگى ويژه هر يك از آنها ، نظام دقيق و متقن و استوارى نهفته است كه هر يك را در مسير خود به اعلى درجه كمال وجودىاش مىرساند . حال مىپرسيم :\r\n\r\n\r\n","description":"","footnote":"\r\n( 1 ) - بحار ، ج 11 ، ص 164 به نقل از عيون اخبار الرضا عليه السّلام .\r\n","page_name":" 145 ","page_number":145},
  {"content":"\r\n\r\nآنكه براى هر يك از اين انواع و اصناف ، برنامه و نظام زيستن را اندازه‌گيرى و منظم كرده كيست ؟ و نام او چيست ؟\r\nاين آن چيزى است كه ما ، به يارى خدا ، آن را در مبحث ربوبيت بررسى مىكنيم .\r\n\r\n","description":"","footnote":"","page_name":" 146 ","page_number":146},
  {"content":"\r\n\r\n\r\n4 مباحث ربوبيت\r\nالف - ربّ و پروردگار\r\nب - ربّ العالمين چيست ؟\r\nج - انواع هدايت ربّ العالمين درباره مخلوقات .\r\n\r\n","description":"","footnote":"","page_name":" 147 ","page_number":147},
  {"content":"\r\n . \r\n","description":"","footnote":"","page_name":" 148 ","page_number":148},
  {"content":"\r\n\r\n\r\n1 - ربّ\r\nاصطلاح « ربّ » از مهمترين اصطلاحات اسلامى است كه درك معناى روشن آن براى مباحث آينده ما ضرورى است . چنان كه فهم بسيارى از آيات قرآن كريم به نحو عام ، و شناخت خداى عزيز به طور خاص ، بستگى به فهم واضح و درست اين واژه دارد . و نيز شناخت پيامبر و وحى و امام و روز قيامت ، و شناخت موحّد از مشرك ، متوقف بر فهم آن است . و ما ، به يارى خدا ، ابتدا معناى لغوى و سپس معناى اصطلاحى آن را مورد بررسى قرار مىدهيم :\r\n\r\nالف - معناى ربّ در لغت عرب\r\n« ربّ » در زبان عرب هم به معناى مربّى و تدبيركننده امور است ، و هم به معناى مالك و صاحب اختيار ، « ربّ البيت » يعنى : مالك خانه ، و « ربّ الضّيعة » يعنى : مدبّر يا مالك اموال ، و « ربّ الفرس » يعنى : تربيت‌كننده اسب يا مالك آن .\r\n\r\nب - معناى ربّ در اصطلاح اسلامى\r\n« ربّ » در اصطلاح اسلامى از اسماى حسناى خداوند است ، و نامى است براى آفريدگار و مالك مخلوقات و بنيانگذار نظام زندگى و مربّى آنها در طى مراحل حيات ، تا هر يك به\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nدرجه كمال وجود خود برسند . « 1 »\r\n« ربّ » در قرآن كريم گاهى به معناى لغوى آمده و ما اين معنى را از قرينه‌اى كه دلالت دارد مقصود معناى لغوى « ربّ » است مىفهميم ، مانند سخن يوسف عليه السّلام به همراهان زندانى خود كه به آنان فرمود :\r\n1 -  أَ أَرْبابٌ مُتَفَرِّقُونَ خَيْرٌ أَمِ اللَّهُ الْواحِدُ الْقَهَّارُ \r\nآيا مالكان چندگانه بهترند يا خداى يگانه پيروز ؟ « 2 »\r\n2 -  وَ قالَ لِلَّذِي ظَنَّ أَنَّهُ ناجٍ مِنْهُمَا اذْكُرْنِي عِنْدَ رَبِّكَ . \r\nو به آن كسى كه مىدانست رهايى مىيابد گفت : مرا نزد مالك خود به ياد آر . « 3 » « ربّ » آنجا كه مطلق آمده و به چيزى اضافه نشده ، مراد از آن خداى متعال است ، چنان كه در قرآن كريم آمده :\r\n بَلْدَةٌ طَيِّبَةٌ وَ رَبٌّ غَفُورٌ . \r\nسرزمينى پاك و پاكيزه و پروردگارى آمرزنده . « 4 »\r\nبنابر آنچه آورديم ، « ربّ » در لغت عرب و اصطلاح اسلامى هر دو ، به معناى مالك و مربّى آمده است ، اضافه بر آن ، در اصطلاح اسلامى معناى بنيانگذار نظام زندگى در طى مراحل پرورش ، تا رسيدن به درجه كمال ، « 5 » بر معناى مربّى افزون شده ، و معناى مربّى كامل گرديده ، و « ربّ » اصطلاحى دو معنى پيدا كرده ، يا معناى آن داراى دو بخش است .\r\nراغب اصفهانى در ذيل مادّه « قرء » مىگويد :\r\nهر اسمى كه براى دو معنى در كنار هم وضع شده باشد ، هرگاه تنها آورده شود ، به هر يك از آن دو اطلاق مىگردد ، مانند « مائده » كه براى سفره و غذا با هم وضع شده ، ولى به هر\r\n\r\n\r\n","description":"","footnote":"\r\n( 1 ) - راغب اصفهانى در مادّه « ربّ » معناى اصطلاحى و معناى لغوى آن را خلط نموده ، و از يكديگر ممتاز نكرده است ، زيرا مربّى شىء در طى مراحل تا رسيدن به درجه كمال از معناى ويژه ربّ در اصطلاح اسلامى است ، در حالى كه راغب آن را در معناى عام ربّ آورده است .\r\n( 2 ) - يوسف / 39 .\r\n( 3 ) - يوسف / 42 .\r\n( 4 ) - سبا / 15 .\r\n( 5 ) - واژه « ربّ » همانند واژه « صلاة » است كه در لغت عرب به معناى هر گونه دعا است ، و در شريعت اسلام به معناى « صلاة معروف » يعنى « نماز » است .\r\n","page_name":" 150 ","page_number":150},
  {"content":"\r\n\r\nيك از آن دو ، به تنهائى نيز ، « مائده » گويند .\r\nمعناى « ربّ » در لغت عرب نيز اين گونه است ، گاهى به معناى مالك و گاهى به معناى مربّى است ، و در اصطلاح اسلامى نيز ، گاهى به معناى مالك تربيت‌كننده ، و گاهى در بخشى از معناى آن ، يعنى : بانى و قانونگذار نظام زندگى استعمال شده است ، مانند سخن خداى متعال كه فرموده :\r\n اتَّخَذُوا أَحْبارَهُمْ وَ رُهْبانَهُمْ أَرْباباً مِنْ دُونِ اللَّهِ . \r\n[ يهود و نصارى 
  ] دانشمندان و راهبان خود را قانون‌گذرانى در برابر خدا قرار دادند . « 1 »\r\n\r\n\r\n","description":"","footnote":"\r\n( 1 ) - توبه / 31 .\r\n","page_name":" 151 ","page_number":151},
  {"content":"\r\n\r\n\r\n2 - ربّ العالمين و انواع هدايت\r\n\r\nمقدمه\r\nبحث « ربّ العالمين » به بخشهاى زير تقسيم مىشود :\r\nالف - شرح و بيان معنى « ربّ العالمين » .\r\nب - انحصار آن در خداى جليل .\r\nج - بيان انواع چهارگانه هدايت از سوى رب العالمين به شرح زير :\r\n1 - هدايت فرشتگان كه مرگ و زندگى و اراده و عقل دارند ، و نفس امّاره بالسوء ندارند ، هدايت به وسيله آموزش مستقيم از سوى خداوند .\r\n2 - هدايت انسان و جن كه مرگ و زندگى و اراده و عقل و نفس امّاره بالسوء دارند ، هدايت به وسيله پيامبران با آموزش و بيم دادن .\r\n3 - هدايت حيوانات داراى مرگ و زندگى و اراده كه عقل و نفس امّاره بالسوء ندارند ، هدايت به وسيله الهام غريزى .\r\n4 - هدايت موجودات بىجان و بىاراده ، مسخّرات .\r\n\r\nنخست - معناى ربّ العالمين در قرآن كريم\r\nخداى متعال فرموده :\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nبسم اللّه الرّحمن الرّحيم\r\n1 -       سَبِّحِ اسْمَ رَبِّكَ الْأَعْلَى * الَّذِي خَلَقَ فَسَوَّى * وَ الَّذِي قَدَّرَ فَهَدى * وَ الَّذِي أَخْرَجَ الْمَرْعى * فَجَعَلَهُ غُثاءً أَحْوى *      \r\nبه نام خداوند بخشنده بخشايشگر\r\nمنزّه شمار نام « ربّ » بلندمرتبه‌ات را ، خداوندى كه آفريد و منظم كرد ، همو كه اندازه‌گيرى كرد و هدايت نمود ، و او كه چراگاه را به وجود آورد ، سپس آن را خشك و تيره قرار داد . « 1 »\r\n2 -  رَبُّنَا الَّذِي أَعْطى كُلَّ شَيْءٍ خَلْقَهُ ثُمَّ هَدى . \r\nپروردگار ما همان كسى است كه به هر موجودى ، آنچه را لازمه آفرينش او بوده داده ؛ سپس هدايت كرده است ؟ « 2 »\r\n3 -  خَلَقَ كُلَّ شَيْءٍ فَقَدَّرَهُ تَقْدِيراً . \r\nهمه چيز را آفريد و به دقت اندازه‌گيرى نمود . « 3 »\r\n4 -   وَ عَلَّمَ آدَمَ الْأَسْماءَ كُلَّها ثُمَّ عَرَضَهُمْ عَلَى الْمَلائِكَةِ فَقالَ أَنْبِئُونِي بِأَسْماءِ هؤُلاءِ إِنْ كُنْتُمْ صادِقِينَ * قالُوا سُبْحانَكَ لا عِلْمَ لَنا إِلَّا ما عَلَّمْتَنا إِنَّكَ أَنْتَ الْعَلِيمُ الْحَكِيمُ *  \r\nو علم اسماء [ اسرار آفرينش 
  ] را همگى به آدم آموخت ، سپس آنها را به فرشتگان عرضه داشت و فرمود : اگر راست مىگوئيد اسامى اينها را به من خبر دهيد !\r\nفرشتگان گفتند : منزّهى تو ! ما چيزى جز آنچه به ما تعليم داده‌اى ، نمىدانيم ؛ تو دانا و حكيمى . « 4 »\r\n5 -  شَرَعَ لَكُمْ مِنَ الدِّينِ ما وَصَّى بِهِ نُوحاً وَ الَّذِي أَوْحَيْنا إِلَيْكَ وَ ما وَصَّيْنا بِهِ إِبْراهِيمَ وَ مُوسى وَ عِيسى أَنْ أَقِيمُوا الدِّينَ وَ لا تَتَفَرَّقُوا فِيهِ . . . \r\n\r\n\r\n","description":"","footnote":"\r\n( 1 ) - اعلى / 5 - 1 .\r\n( 2 ) - طه / 50 .\r\n( 3 ) - فرقان / 2 .\r\n( 4 ) - بقره / 31 و 32 .\r\n","page_name":" 153 ","page_number":153},
  {"content":"\r\n\r\nآيين و نظامى را براى شما تشريع كرد كه به نوح توصيه كرده بود ؛ و آنچه را بر تو وحى كرديم و به ابراهيم و موسى و عيسى سفارش نموديم اين بود كه : دين را برپا داريد و در آن تفرقه ايجاد نكنيد . . . « 1 »\r\n6 -    إِنَّا أَوْحَيْنا إِلَيْكَ كَما أَوْحَيْنا إِلى نُوحٍ وَ النَّبِيِّينَ مِنْ بَعْدِهِ وَ أَوْحَيْنا إِلى إِبْراهِيمَ وَ إِسْماعِيلَ وَ إِسْحاقَ وَ يَعْقُوبَ وَ الْأَسْباطِ وَ عِيسى وَ أَيُّوبَ وَ يُونُسَ وَ هارُونَ وَ سُلَيْمانَ وَ آتَيْنا داوُدَ زَبُوراً . وَ رُسُلًا قَدْ قَصَصْناهُمْ عَلَيْكَ مِنْ قَبْلُ وَ رُسُلًا لَمْ نَقْصُصْهُمْ عَلَيْكَ وَ كَلَّمَ اللَّهُ مُوسى تَكْلِيماً * رُسُلًا مُبَشِّرِينَ وَ مُنْذِرِينَ . . .   \r\nما به تو وحى فرستاديم ؛ همانگونه كه به نوح و پيامبران بعد از او وحى كرديم ، و به ابراهيم و اسماعيل و اسحاق و يعقوب و اسباط و عيسى و ايوب و يونس و هارون و سليمان وحى نموديم ؛ و به داوود زبور داديم . و پيامبرانى كه سرگذشت آنان را پيش از اين ، براى تو بازگفته‌ايم ؛ و پيامبرانى كه سرگذشت آنان را بيان نكرده‌ايم ؛ و خداوند با موسى سخن گفت . پيامبرانى كه بشارت دهنده و بيم دهنده بودند . . . « 2 »\r\n7 -   نَزَّلَ عَلَيْكَ الْكِتابَ بِالْحَقِّ مُصَدِّقاً لِما بَيْنَ يَدَيْهِ وَ أَنْزَلَ التَّوْراةَ وَ الْإِنْجِيلَ . مِنْ قَبْلُ هُدىً لِلنَّاسِ . . .  \r\nكتاب را به حق بر تو نازل كرد ، تصديق‌كننده كتب پيشين ، و تورات و انجيل را ، پيش از آن براى هدايت مردم فرستاد . . . « 3 »\r\n8 -  وَ ما خَلَقْتُ الْجِنَّ وَ الْإِنْسَ إِلَّا لِيَعْبُدُونِ . \r\nو جن و انس را نيافريدم مگر براى اينكه بندگىام كنند . « 4 »\r\n9 -  يا مَعْشَرَ الْجِنِّ وَ الْإِنْسِ أَ لَمْ يَأْتِكُمْ رُسُلٌ مِنْكُمْ يَقُصُّونَ عَلَيْكُمْ آياتِي وَ يُنْذِرُونَكُمْ لِقاءَ يَوْمِكُمْ هذا قالُوا شَهِدْنا عَلى أَنْفُسِنا وَ غَرَّتْهُمُ الْحَياةُ \r\n\r\n\r\n","description":"","footnote":"\r\n( 1 ) - شورى / 13 .\r\n( 2 ) - نساء / 165 - 163 .\r\n( 3 ) - آل عمران 4 / 3 .\r\n( 4 ) - ذاريات 56 .\r\n","page_name":" 154 ","page_number":154},
  {"content":"\r\n\r\n الدُّنْيا وَ شَهِدُوا عَلى أَنْفُسِهِمْ أَنَّهُمْ كانُوا كافِرِينَ . \r\nاى گروه جن و انس ! آيا رسولانى از خود شما به نزدتان نيامدند كه آيات مرا برايتان بازگو كنند ، و شما را از ملاقات چنين روزى بيم دهند ؟ !\r\nگفتند : [ آرى 
  ] بر ضد خود گواهى مىدهيم ؛ و زندگى دنيا آنان را فريب داد ؛ و به زيان خود گواهى مىدهند كه كافر بودند ! « 1 »\r\n10 -     وَ إِذْ صَرَفْنا إِلَيْكَ نَفَراً مِنَ الْجِنِّ يَسْتَمِعُونَ الْقُرْآنَ فَلَمَّا حَضَرُوهُ قالُوا أَنْصِتُوا فَلَمَّا قُضِيَ وَلَّوْا إِلى قَوْمِهِمْ مُنْذِرِينَ * قالُوا يا قَوْمَنا إِنَّا سَمِعْنا كِتاباً أُنْزِلَ مِنْ بَعْدِ مُوسى مُصَدِّقاً لِما بَيْنَ يَدَيْهِ يَهْدِي إِلَى الْحَقِّ وَ إِلى طَرِيقٍ مُسْتَقِيمٍ * يا قَوْمَنا أَجِيبُوا داعِيَ اللَّهِ وَ آمِنُوا بِهِ يَغْفِرْ لَكُمْ مِنْ ذُنُوبِكُمْ وَ يُجِرْكُمْ مِنْ عَذابٍ أَلِيمٍ * وَ مَنْ لا يُجِبْ داعِيَ اللَّهِ فَلَيْسَ بِمُعْجِزٍ فِي الْأَرْضِ وَ لَيْسَ لَهُ مِنْ دُونِهِ أَوْلِياءُ أُولئِكَ فِي ضَلالٍ مُبِينٍ *    \r\nو هنگامى كه گروهى از جن را به سوى تو متوجه ساختيم تا قرآن را بشنوند ؛ و چون حضور يافتند به يكديگر گفتند : خاموش باشيد ! و هنگامى كه پايان گرفت ، به سوى قوم خود بازگشتند و آنان را بيم دادند ! و گفتند : اى قوم ما ! ما كتابى را شنيديم كه بعد از موسى نازل شده ، در حالى كه كتابهاى پيشين را تصديق مىكند ، به سوى حق و راه راست هدايت مىنمايد . اى قوم ما ! دعوت‌كننده الهى را اجابت كنيد و به او ايمان آوريد تا گناهانتان را ببخشد و شما را از عذابى دردناك پناه دهد ! و هر كس دعوت‌كننده الهى را اجابت نكند ، هرگز نمىتواند از عذاب الهى در زمين فرار كند ، و غير از خدا ياورى ندارد ، اينان در گمراهى آشكارند ! « 2 »\r\n11 -      قُلْ أُوحِيَ إِلَيَّ أَنَّهُ اسْتَمَعَ نَفَرٌ مِنَ الْجِنِّ فَقالُوا إِنَّا سَمِعْنا قُرْآناً عَجَباً * يَهْدِي إِلَى الرُّشْدِ فَآمَنَّا بِهِ وَ لَنْ نُشْرِكَ بِرَبِّنا أَحَداً * وَ أَنَّهُ تَعالى جَدُّ رَبِّنا مَا اتَّخَذَ صاحِبَةً وَ لا وَلَداً * وَ أَنَّهُ كانَ يَقُولُ سَفِيهُنا عَلَى اللَّهِ     \r\n\r\n\r\n","description":"","footnote":"\r\n( 1 ) - انعام / 130 .\r\n( 2 ) - احقاف / 32 - 29 .\r\n","page_name":" 155 ","page_number":155},
  {"content":"\r\n\r\n              شَطَطاً * وَ أَنَّا ظَنَنَّا أَنْ لَنْ تَقُولَ الْإِنْسُ وَ الْجِنُّ عَلَى اللَّهِ كَذِباً * وَ أَنَّهُ كانَ رِجالٌ مِنَ الْإِنْسِ يَعُوذُونَ بِرِجالٍ مِنَ الْجِنِّ فَزادُوهُمْ رَهَقاً * وَ أَنَّهُمْ ظَنُّوا كَما ظَنَنْتُمْ أَنْ لَنْ يَبْعَثَ اللَّهُ أَحَداً * وَ أَنَّا لَمَسْنَا السَّماءَ فَوَجَدْناها مُلِئَتْ حَرَساً شَدِيداً وَ شُهُباً * وَ أَنَّا كُنَّا نَقْعُدُ مِنْها مَقاعِدَ لِلسَّمْعِ فَمَنْ يَسْتَمِعِ الْآنَ يَجِدْ لَهُ شِهاباً رَصَداً * وَ أَنَّا لا نَدْرِي أَ شَرٌّ أُرِيدَ بِمَنْ فِي الْأَرْضِ أَمْ أَرادَ بِهِمْ رَبُّهُمْ رَشَداً * وَ أَنَّا مِنَّا الصَّالِحُونَ وَ مِنَّا دُونَ ذلِكَ كُنَّا طَرائِقَ قِدَداً * وَ أَنَّا ظَنَنَّا أَنْ لَنْ نُعْجِزَ اللَّهَ فِي الْأَرْضِ وَ لَنْ نُعْجِزَهُ هَرَباً * وَ أَنَّا لَمَّا سَمِعْنَا الْهُدى آمَنَّا بِهِ فَمَنْ يُؤْمِنْ بِرَبِّهِ فَلا يَخافُ بَخْساً وَ لا رَهَقاً * وَ أَنَّا مِنَّا الْمُسْلِمُونَ وَ مِنَّا الْقاسِطُونَ فَمَنْ أَسْلَمَ فَأُولئِكَ تَحَرَّوْا رَشَداً * وَ أَمَّا الْقاسِطُونَ فَكانُوا لِجَهَنَّمَ حَطَباً * وَ أَنْ لَوِ اسْتَقامُوا عَلَى الطَّرِيقَةِ لَأَسْقَيْناهُمْ ماءً غَدَقاً * لِنَفْتِنَهُمْ فِيهِ وَ مَنْ يُعْرِضْ عَنْ ذِكْرِ رَبِّهِ يَسْلُكْهُ عَذاباً صَعَداً *              \r\nبگو : به من وحى شده است كه جمعى از جن به سخنانم گوش فرا داده و گفته‌اند :\r\nما قرآن عجيبى شنيده‌ايم كه به راه راست هدايت مىكند ، پس ما به آن ايمان آورديم و هرگز كسى را شريك پروردگارمان قرار نمىدهيم ! و اينكه بلند است مقام پروردگار ما ، و او هرگز همسر و فرزندى انتخاب نكرده است ! و اين سفيه ما [ ابليس 
  ] بود كه درباره خداوند سخنان ناروا مىگفت ! و ما گمان مىكرديم كه انس و جن هرگز بر خدا دروغ نمىبندند ! و اينكه مردانى از انس به مردانى از جن پناه مىبردند ، و آنان بر گمراهى و طغيانشان افزودند ! و آنان همچون شما ، گمان كردند كه خداوند هرگز كسى را مبعوث نمىكند !\r\nو ما آسمانها را جستجو كرديم و همه را پر از محافظان نيرومند و تيرهاى شهاب يافتيم ! و ما پيش از اين به استراق سمع در آسمانها مىنشستيم ؛ اما اكنون هر كس بخواهد استراق سمع كند ، شهابى را در كمين خود مىيابد !\r\nو ما نمىدانيم آيا اراده شرّى درباره اهل زمين شده يا پروردگارشان\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nخواسته است آنان را هدايت كند ؟ ! و در ميان ما افراد صالح و غير صالح وجود دارد ، و ما گروههاى متفاوتى هستيم ! و ما يقين داريم كه هرگز نمىتوانيم بر اراده خداوند در زمين غالب شويم و نمىتوانيم از يد قدرت او بگريزيم !\r\nو ما آنگاه كه هدايت قرآن را شنيديم به آن ايمان آورديم ؛ و هر كس به پروردگارش ايمان آورد ، از نقصان و ظلم نمىهراسد !\r\nو اينكه گروهى از ما مسلمان و گروهى ظالمند ، پس هر كه اسلام آورده ، راه رشد و برترى را يافته است ، اما ستمگران هيمه دوزخند !\r\nو اگر آنان [ جن و انس 
  ] در راه اسلام پايدارى كنند ، با آب فراوان سيرابشان مىكنيم ! با اين هدف كه آنان را بيازمائيم ، و هر كس از ياد پروردگارش روى گرداند ، او را به عذاب شديد و فزاينده‌اى گرفتار مىسازد ! « 1 »\r\n12 -   وَ أَوْحى رَبُّكَ إِلَى النَّحْلِ أَنِ اتَّخِذِي مِنَ الْجِبالِ بُيُوتاً وَ مِنَ الشَّجَرِ وَ مِمَّا يَعْرِشُونَ * ثُمَّ كُلِي مِنْ كُلِّ الثَّمَراتِ فَاسْلُكِي سُبُلَ رَبِّكِ ذُلُلًا يَخْرُجُ مِنْ بُطُونِها شَرابٌ مُخْتَلِفٌ أَلْوانُهُ فِيهِ شِفاءٌ لِلنَّاسِ إِنَّ فِي ذلِكَ لَآيَةً لِقَوْمٍ يَتَفَكَّرُونَ *  \r\nو پروردگار تو به زنبور عسل وحى [ الهام غريزى 
  ] نمود كه : از كوهها و درختان و داربستهائى كه مردم بالا مىبرند ، خانه‌هائى برگزين ! سپس از تمام ثمرات بخور و راههائى را كه پروردگارت براى تو تعيين كرده است ، رام و هموار بپيما ! از درون آنها شربتى با رنگهاى مختلف بيرون مىآيد كه در آن ، شفاى مردمانست ؛ به يقين در اين امر ، نشانه روشنى است براى گروهى كه مىانديشند . « 2 »\r\n13 -  إِنَّ رَبَّكُمُ اللَّهُ الَّذِي خَلَقَ السَّماواتِ وَ الْأَرْضَ فِي سِتَّةِ أَيَّامٍ ثُمَّ اسْتَوى عَلَى الْعَرْشِ يُغْشِي اللَّيْلَ النَّهارَ يَطْلُبُهُ حَثِيثاً وَ الشَّمْسَ وَ الْقَمَرَ وَ النُّجُومَ مُسَخَّراتٍ بِأَمْرِهِ أَلا لَهُ الْخَلْقُ وَ الْأَمْرُ تَبارَكَ اللَّهُ رَبُّ الْعالَمِينَ . \r\n\r\n\r\n","description":"","footnote":"\r\n( 1 ) - جن / 17 - 1 .\r\n( 2 ) - نحل / 68 و 69 .\r\n","page_name":" 157 ","page_number":157},
  {"content":"\r\n\r\nپروردگار شما ، خداوندى است كه آسمانها و زمين را در شش روز [ دوران 
  ] آفريد ؛ سپس به تدبير جهان پرداخت ، شب را - كه با سرعت به دنبال روز است - بر روز مىپوشاند ؛ و خورشيد و ماه و ستارگان را آفريد ؛ كه مسخّر فرمان اويند .\r\nآگاه باشيد كه آفرينش و تدبير از آن اوست ! بلند مرتبه و مبارك است خداوندى كه پروردگار جهانيان است .\r\n\r\nدوم - انحصار ربوبيّت در خداى ذو الجلال\r\nخداى سبحان در اين باره فرموده :\r\n1 -  إِنَّ رَبَّكُمُ اللَّهُ الَّذِي خَلَقَ السَّماواتِ وَ الْأَرْضَ فِي سِتَّةِ أَيَّامٍ ثُمَّ اسْتَوى عَلَى الْعَرْشِ يُدَبِّرُ الْأَمْرَ ما مِنْ شَفِيعٍ إِلَّا مِنْ بَعْدِ إِذْنِهِ ذلِكُمُ اللَّهُ رَبُّكُمْ فَاعْبُدُوهُ أَ فَلا تَذَكَّرُونَ *   . . . هُوَ الَّذِي جَعَلَ الشَّمْسَ ضِياءً وَ الْقَمَرَ نُوراً وَ قَدَّرَهُ مَنازِلَ لِتَعْلَمُوا عَدَدَ السِّنِينَ وَ الْحِسابَ . . . \r\nپروردگار شما ، خداوندى است كه آسمانها و زمين را در شش روز [ دوران 
  ] آفريد ، سپس بر عرش استيلا يافت ، و به تدبير كار پرداخت ؛ هيچ شفاعت كننده‌اى ، جز با اذن او نيست ؛ اين است خداوند ، پروردگار شما ! پس او را پرستش كنيد ! آيا متذكر نمىشويد ؟ ! . . .\r\nاوست كه خورشيد را روشنگر ، و ماه را تابنده قرار داد و براى آن منزلگاههائى مقدّر كرد ، تا عدد سالها و حساب را بدانيد . . « 1 »\r\n2 -     قُلْ أَ إِنَّكُمْ لَتَكْفُرُونَ بِالَّذِي خَلَقَ الْأَرْضَ فِي يَوْمَيْنِ وَ تَجْعَلُونَ لَهُ أَنْداداً ذلِكَ رَبُّ الْعالَمِينَ * وَ جَعَلَ فِيها رَواسِيَ مِنْ فَوْقِها وَ بارَكَ فِيها وَ قَدَّرَ فِيها أَقْواتَها فِي أَرْبَعَةِ أَيَّامٍ سَواءً لِلسَّائِلِينَ * ثُمَّ اسْتَوى إِلَى السَّماءِ وَ هِيَ دُخانٌ فَقالَ لَها وَ لِلْأَرْضِ ائْتِيا طَوْعاً أَوْ كَرْهاً قالَتا أَتَيْنا طائِعِينَ * فَقَضاهُنَّ سَبْعَ سَماواتٍ فِي يَوْمَيْنِ وَ أَوْحى فِي كُلِّ سَماءٍ    \r\n\r\n\r\n","description":"","footnote":"\r\n( 1 ) - يونس / 3 و 5 .\r\n","page_name":" 158 ","page_number":158},
  {"content":"\r\n\r\n أَمْرَها وَ زَيَّنَّا السَّماءَ الدُّنْيا بِمَصابِيحَ وَ حِفْظاً ذلِكَ تَقْدِيرُ الْعَزِيزِ الْعَلِيمِ * \r\nبگو : آيا شما به آن كس كه زمين را در دو روز آفريد كفر مىورزيد و براى او همانندهائى قرار مىدهيد ؟ ! او پروردگار جهانيان است ! او - كه در چهار روز - بر گرده زمين كوههاى استوارى قرار داد و در آن بركت و فزونى بخشيد و مواد غذائى را برابر با نياز خواستاران در آن جاى داد ! سپس به آفرينش آسمان پرداخت ، در حالى كه به صورت دود بود ؛ به آن و به زمين دستور داد : به وجود آييد ، خواه از روى اطاعت و خواه اكراه : آنها گفتند : ما از روى اطاعت مىآئيم ! پس آنها را به صورت هفت آسمان - در دو روز - آفريد ، و در هر آسمانى كار آن را وحى فرمود ، و آسمان پائين را با نوردهنده‌ها آراستيم و از رخنه شياطين حفظ كرديم ؛ اين است تقدير خداوند توانا و دانا ! « 1 »\r\n\r\nشرح كلمات\r\n1 - سبّح : نزّه ، يعنى خدا را به پاكيزه‌ترين وجه يادكرد ، يا « سبحان اللّه » گفت ، يعنى خدا را از هر گونه نقص و آلودگى مبرّا دانست . تسبيح به معناى مطلق عبادت و پرستش در رفتار و كردار و نيّت نيز آمده است .\r\n2 - اسم : اسم ، چنان كه در گذشته آورديم ، دو معنى دارد :\r\nالف - لفظى كه براى نامگذارى بر اشياء مىنهند ، مانند : « مكّه » نشان شهرى كه قبله مسلمانان ، كعبه ، در آن است ؛ و « قرآن » ، نشان كتابى كه خداوند بر خاتم انبياء فرستاده است .\r\nب - اسم الشىء ، يعنى صفات ويژه هر چيز كه حقيقت آن را روشن مىكند . مراد از اسم در آيه همين معنى است .\r\n3 - ربّك : پروردگار تو ، نظام دهنده و قانونگذار تو چنان كه گذشت .\r\n4 - اعلى : برتر ، و در آيه يعنى خدا برتر از آن است كه با چيزى مقايسه شود .\r\n5 - خلق : آفريد ، تفسير خلق را در آنچه خداوند از زبان موسى به فرعون بيان مىدارد\r\n\r\n\r\n","description":"","footnote":"\r\n( 1 ) - فصلّت / 12 - 9 .\r\n","page_name":" 159 ","page_number":159},
  {"content":"\r\n\r\nمىجوييم : پروردگار ما آن كسى است كه به هر موجودى آنچه را لازمه آفرينش او بوده داده ، سپس هدايت كرده است . « 1 » يعنى پروردگار ما همه چيز را دقيق و ميزان و كامل آفريده است .\r\n6 - سوّى : اندازه كرد و سامان داد ، يعنى متعادل و ميزان و پيراسته از كژى و كاستى آفريد ، تسويه هر چيز ، سامان دادن به آن در مسير كمال و استعدادى است كه براى آن ايجاد گرديده است .\r\nخداوند در سوره انفطار فرموده : « اى انسان چه چيز تو را در برابر پروردگار كريمت مغرور ساخته است ؟ ! همان خدائى كه تو را آفريد و سامان داد و منظم ساخت « 2 » ؟ ! در اين آيه هر دو معناى : به سامان كردن و در مسير كمال بردن ، مورد توجه است . تسويه خلق يا به سامان كردن او چهار گونه است :\r\nنخست - تسويه و بسامان كردن انسان : انسان ابتدا از نطفه آفريده مىشود ، و در مراحل معينى از آفرينش ، خلقت اوليه او در دوران جنينىاش به پايان مىرسد ، و خداوند تمامى اعضاء و جوارحى را كه به وسيله آنها هدايت مىيابد ، مانند : گوش و چشم و ديگر حواس گيرنده دانش را ، به وى مىبخشد ، و قواى فكرى و مغزىاش را كه بايد خزينه معلومات او گردد ، و عقل و خردش را كه با آن درست و نادرست دانسته‌ها را جدا مىكند ، در سرشت او جايگزين مىنمايد ، و قابليت دادوستد دانسته‌ها با همتايان خود را به وسيله زبان و قلم در او ايجاد مىكند ، چنان كه فرموده :\r\n1 -   خَلَقَ الْإِنْسانَ * عَلَّمَهُ الْبَيانَ *  \r\nانسان را آفريد ، و سخن گفتن را به او آموخت . « 3 »\r\n2 -       اقْرَأْ بِاسْمِ رَبِّكَ الَّذِي خَلَقَ * خَلَقَ الْإِنْسانَ مِنْ عَلَقٍ * اقْرَأْ وَ رَبُّكَ الْأَكْرَمُ * الَّذِي عَلَّمَ بِالْقَلَمِ * عَلَّمَ الْإِنْسانَ ما لَمْ يَعْلَمْ *      \r\nبخوان به نام پروردگارت كه آفريد . انسان را از خون بسته خلق كرد . بخوان كه\r\n\r\n\r\n","description":"","footnote":"\r\n( 1 ) - طه / 50 .\r\n( 2 ) - انفطار / 6 و 7 .\r\n( 3 ) - الرحمن / 3 و 4 .\r\n","page_name":" 160 ","page_number":160},
  {"content":"\r\n\r\nپروردگارت بزرگوارتر است . آنكه به وسيله قلم آموزش داد ، و به انسان آنچه را نمىدانست تعليم نمود . « 1 »\r\nياد گرفتن و ياد دادن به وسيله بيان و قلم موهبتى است كه خداى جليل تنها انسان را به آن دو ويژگى بخشيده است .\r\nدوم - بسامانى حيوان : تسويه و سامان دادن حيوان در آفرينش با ايجاد غريزه در او پايان مىپذيرد ، غريزه‌اى كه بتواند به وسيله آن چگونه زيستن را ، متناسب با سرشت حيوانى خويش ، تنظيم نمايد .\r\nسوم - بسامانى در مسخّرات خلقت : خداى سبحان فرموده :\r\n1 -  وَ سَخَّرَ الشَّمْسَ وَ الْقَمَرَ كُلٌّ يَجْرِي لِأَجَلٍ مُسَمًّى ذلِكُمُ اللَّهُ رَبُّكُمْ . \r\nخورشيد و ماه را مسخّر كرده ، هر يك تا سر آمد معينى به حركت خود ادامه مىدهند ؛ اين است خداوند ، پروردگار شما . « 2 »\r\n2 -  وَ الشَّمْسَ وَ الْقَمَرَ وَ النُّجُومَ مُسَخَّراتٍ بِأَمْرِهِ أَلا لَهُ الْخَلْقُ وَ الْأَمْرُ تَبارَكَ اللَّهُ رَبُّ الْعالَمِينَ . \r\nخورشيد و ماه و ستارگان مسخّر فرمان اويند ، آگاه باشيد كه آفرينش و تدبير از آن اوست ، بلند مرتبه و مبارك است خدا ، پروردگار جهانيان . « 3 »\r\nچهارم - بسامانى فرشتگان : سامان دادن فرشتگان به اين است كه خداى متعال آنان را بگونه‌اى سرشته كه :  لا يَعْصُونَ اللَّهَ ما أَمَرَهُمْ وَ يَفْعَلُونَ ما يُؤْمَرُونَ  هيچ‌گاه از فرمان خدا سرباز نمىزنند و هر چه را بدان مأمور شوند اجرا مىنمايند . « 4 »\r\nمعناى كامل تسويه و سامان دادن مادّى در تفسير :  قَدَّرَ فَهَدى  در ضمن تفسير آيات آينده مىآيد .\r\n7 - قدّر : اندازه كرد ، تقدير و اندازه كردن خداوند در مواردى كه ما به دنبال تفسير آن هستيم يعنى : نظام زيست هر چيزى را بگونه‌اى تنظيم كرد كه با سرشت او تناسب و\r\n\r\n\r\n","description":"","footnote":"\r\n( 1 ) - علق / 5 - 1 .\r\n( 2 ) - فاطر / 13 .\r\n( 3 ) - اعراف / 54 .\r\n( 4 ) - تحريم / 6 .\r\n","page_name":" 161 ","page_number":161},
  {"content":"\r\n\r\nهمخوانى داشته باشد ، چنان كه فرموده :  وَ خَلَقَ كُلَّ شَيْءٍ فَقَدَّرَهُ تَقْدِيراً  همه چيز را آفريد و بسيار دقيق اندازه كرد : « 1 »\r\n8 - هدى : هدايت كرد ، هدايت كردن آفريدگان از سوى خداوند چهار گونه است :\r\nالف - آموزش دادن .\r\nب - الهام غريزى .\r\nج - مسخّر كردن .\r\nد - تبليغ وحى به وسيله پيامبران .\r\nتفسير كامل دو كلمه :  قَدَّرَ فَهَدى  در بخش تفسير آيات خواهد آمد .\r\n9 - غثاء : گياه خشكى كه از هم جدا گردد .\r\n10 - احوى : گياهى كه از شدّت سبزى به سياهى مىزند .\r\n11 - وحى :\r\nالف - وحى در لغت : وحى در لغت به معناى : اشاره ، ايماء ، سخن گفتن آهسته و در گوشى ، الهام ، فرمان دادن و القاى سخن مىباشد .\r\nب - وحى در اصطلاح اسلامى : وحى در اصطلاح اسلامى كلام الهى است كه آن را بر پيامبران خود القا مىكند ، چه پيامبر فرشتهء وحى را ببيند و سخنش را بشنود ، مانند پيام رساندن جبرئيل به خاتم انبيا صلّى اللّه عليه و آله و سلم يا فقط سخن خدا را بشنود و چيزى را نبيند ، بگونه‌اى كه موسى عليه السّلام سخن خدا را مىشنيد ، يا آنكه به وسيله رؤيا در خواب باشد ، چنان كه خداوند از قول ابراهيم عليه السّلام به فرزندش اسماعيل اين گونه خبر داد :  إِنِّي أَرى فِي الْمَنامِ أَنِّي أَذْبَحُكَ  \" من در خواب مىبينم كه تو را ذبح مىكنم . \" « 2 » و يا گونه‌هاى ديگرى از وحى كه تنها خدا مىداند و پيامبرانش صلوات اللّه عليهم آن را درك مىكنند .\r\nبرخى از موارد استعمال \" وحى در اصطلاح اسلامى \" را كه در قرآن كريم آمده ، قريبا در بخش \" وحى خداوند به پيامبران \" ، آورديم ، اما استعمال وحى در معانى لغوى كه در قرآن آمده چنين است :\r\n\r\n\r\n","description":"","footnote":"\r\n( 1 ) - فرقان / 2 .\r\n( 2 ) - صافات / 102 .\r\n","page_name":" 162 ","page_number":162},
  {"content":"\r\n\r\n1 -  فَخَرَجَ عَلى قَوْمِهِ مِنَ الْمِحْرابِ فَأَوْحى إِلَيْهِمْ أَنْ سَبِّحُوا بُكْرَةً وَ عَشِيًّا . \r\n[ زكريا 
  ] از محراب عبادت به سوى قومش بيرون آمد ؛ و به آنان \" اشاره \" كرد : صبح و شام خدا را تسبيح گوييد ! « 1 »\r\n2 -  إِنَّ الشَّياطِينَ لَيُوحُونَ إِلى أَوْلِيائِهِمْ . \r\nشياطين به دوستان خود مطالبى را « القا » مىكنند . يعنى در دل آنان خيالات بد و زشت مىاندازند . « 2 »\r\n3 -  وَ أَوْحَيْنا إِلى أُمِّ مُوسى أَنْ أَرْضِعِيهِ . . . \r\nما به مادر موسى « الهام » كرديم كه : او را شير بده و . . . « 3 »\r\n4 -  وَ أَوْحى رَبُّكَ إِلَى النَّحْلِ \r\nپروردگار تو به زنبور عسل « الهام » كرد . « 4 » يعنى زنبور عسل را با الهام غريزى بر اين گونه زيستن هدايت فرموده ، زيرا خداوند به مقتضاى ربوبيتش در هر صنفى از اصناف حيوانات ، غريزه‌اى نهاده كه او را متناسب با سرشت و فطرتش راه مىبرد .\r\n12 - استوى : چيره گشت ، كلمهء استوى هرگاه با « على » متعدى شود به معناى استيلا و چيرگى است . چنان كه در بحث صفات ربّ مىآيد .\r\n13 - عرش : عرش در لغت جاى بلند سر پوشيده است ، تخت پادشاه را نيز به اعتبار بلنديش عرش گويند ، و آن را كنايه از قدرت و سلطه و حكومت مىدانند . در لسان العرب آمده : ثلّ عرشهم ، يعنى : خداوند سلطنت آنان را نابود كرد . « 5 »\r\n14 - ضياء : آنچه از اجسام نورانى پخش مىگردد ، از نور قويتر و فراگيرتر است ، ضوء ، روشنىبخش است ، مانند : نور خورشيد و آتش ، و نور ، روشنى را از غير خود\r\n\r\n\r\n","description":"","footnote":"\r\n( 1 ) - مريم / 11 .\r\n( 2 ) - انعام / 121 .\r\n( 3 ) - قصص / 7 .\r\n( 4 ) - نحل / 68 .\r\n( 5 ) - به مادّه « عرش » مفردات راغب ، معجم الوسيط و قاموس قرآن مراجعه شود .\r\n","page_name":" 163 ","page_number":163},
  {"content":"\r\n\r\nمىگيرد ، مانند نور ماه .\r\n15 - أمر : امر دو معنى دارد : الف - خواستن انجام كار كه ضد نهى است و جمع آن اوامر ، ب - شأن و كار و حال ، كه جمع آن امور است .\r\n16 - سخّر : رام كرد ، خاضع و ذليل نمود ، و آن را در مسير هدف معينى روانه ساخت .\r\nمسخّر : آنچه با قهر و زور رام مىگردد .\r\n17 - رواسى : جمع راسى ، كوه ثابت و استوار و پابرجا .\r\n\r\nتفسير آيات\r\nتفسير مشروح آيات را براى تفسير كلمات  قَدَّرَ فَهَدى  مىآوريم :\r\nالف - تفسير قدّر : خداوند عزيز در آيات سوره فصّلت ، آفرينش را منحصر و مخصوص ذات اقدس خود \" رب العالمين \" دانسته ، سپس به بيان سامان دادن و چگونگى تقدير نظام و ادامه بقاى آن پرداخته و فرموده :\r\n وَ جَعَلَ فِيها رَواسِيَ مِنْ فَوْقِها وَ بارَكَ فِيها وَ قَدَّرَ فِيها أَقْواتَها فِي أَرْبَعَةِ أَيَّامٍ . \r\nاو در چهار روز بر گرده زمين كوههاى استوارى قرار داد ، و در آن بركت و فزونى بخشيد و مواد غذائى را برابر با نياز خواستاران در آن جاى داد . « 1 »\r\nو درباره آسمان فرموده : ايجاد آن به صورت هفت آسمان را در دو روز به پايان برده است ، و در هر آسمانى كار آن را وحى فرموده ، و آسمان دنيا را با نوردهندگان آراسته ، و اينها همه را از تقدير و سامان دادن پروردگار عزيز دانا شمرده است .\r\nدرباره اينكه چگونه فرمان پروردگار ، براى ادامه بقا بر وفق نظام آفرينش به آنها صادر شد ، فرموده است :\r\n إِنَّ رَبَّكُمُ اللَّهُ الَّذِي خَلَقَ السَّماواتِ وَ الْأَرْضَ فِي سِتَّةِ أَيَّامٍ ثُمَّ اسْتَوى عَلَى الْعَرْشِ يُدَبِّرُ الْأَمْرَ . \r\nپروردگار شما خداوندى است كه آسمانها و زمين را در شش روز [ دوران 
  ]\r\n\r\n\r\n","description":"","footnote":"\r\n( 1 ) - فصّلت / 10 .\r\n","page_name":" 164 ","page_number":164},
  {"content":"\r\n\r\nآفريد ، سپس بر عرش استيلا يافت و به تدبير كارها پرداخت . « 1 »\r\nتدبير امر آنها ، يعنى تربيت و پرورش آنها پس از آفرينش ، و اينكه پروردگار شما انسانها تنها اوست ، پس فقط او را عبادت كنيد ، خداوند پس از آن ، اندكى تفصيل داده و فرموده : اين پروردگار همان است كه خورشيد را روشنگر ، و ماه را تابنده قرار داد ، و براى آن منزلگاهها تعيين فرمود .\r\nپس ، از اين آيات چنين بهره برديم كه : قدّره تقديرا ، يعنى : براى آن نظام مدبّرانه معين و بسامان قرار داد .\r\nب - هدى : در سوره فصّلت و يونس كه سخن از ربوبيت خدا براى آسمانها و زمين و ماه و خورشيد است ، ذكر \" تربيت رب \" نيز تنها دربارهء آنها آمده ، ولى در سوره \" اعلى \" كه سخن از تربيت همه مخلوقات است ، و فرمود :   الَّذِي خَلَقَ فَسَوَّى وَ الَّذِي قَدَّرَ فَهَدى   مرادش اين است كه ، پروردگارى كه اين مخلوقات را آفريده ، خود او نيز آنها را بسامان كرده ، و با تقديرى كه براى زيستن هر يك از انواع و اصنافشان قرار داده آنها را براى پذيرش هدايت آماده ساخته است ، و براى نمونه ، چراگاه حيوان را مثال زده و قريب به اين مضمون فرموده : پروردگار تمام مخلوقات همان كسى است كه چراگاه حيوان را از دل زمين بيرون آورد ، و آن را تا رسيدن به درجه كمال وجودىاش پرورش داد تا به سبزى شديد متمايل به سياهى رسيد ، سپس آن را با همان سبزى شديد خشكانيد ! خداى سبحان چگونگى هدايت اصناف چهارگانه خلق را در آيات فراوان ديگرى بيان فرموده كه در بحث آينده مىآوريم .\r\n\r\n\r\n","description":"","footnote":"\r\n( 1 ) - يونس / 3 .\r\n","page_name":" 165 ","page_number":165},
  {"content":"\r\n\r\n\r\n3 - انواع هدايت رب العالمين براى اصناف خلق\r\nدر اين بخش كه انواع هدايت الهى ، براى اصناف موجودات را ، بررسى مىكنيم ، بحث را به ترتيب زمان آفرينش آنها پى مىگيريم . خداوند ابتدا فرشتگان را آفريد زيرا آنان سپاه خدا در خلق ، و حاملان عرش ربوبى هستند ، پس از آن به آفرينش زمان و مكان و آسمان و زمين پرداخت ، و هر چه مورد نياز جانداران آن بود ، از آب و گياه و ساير ما يحتاج ، در اختيارشان قرار داد . سپس جن و حيوان را آفريد . و انسان را پس از خلق همه نيازمنديهايش به دنيا آورد . شرح انواع هدايت « رب العالمين » براى اصناف مذكور را به ترتيب زير پى مىگيريم :\r\n\r\nنخست - آموزش مستقيم فرشتگان\r\nخداوند متعال درباره فرشتگان فرموده :\r\n     وَ إِذْ قالَ رَبُّكَ لِلْمَلائِكَةِ إِنِّي جاعِلٌ فِي الْأَرْضِ خَلِيفَةً قالُوا أَ تَجْعَلُ فِيها مَنْ يُفْسِدُ فِيها وَ يَسْفِكُ الدِّماءَ وَ نَحْنُ نُسَبِّحُ بِحَمْدِكَ وَ نُقَدِّسُ لَكَ قالَ إِنِّي أَعْلَمُ ما لا تَعْلَمُونَ * وَ عَلَّمَ آدَمَ الْأَسْماءَ كُلَّها ثُمَّ عَرَضَهُمْ عَلَى الْمَلائِكَةِ فَقالَ أَنْبِئُونِي بِأَسْماءِ هؤُلاءِ إِنْ كُنْتُمْ صادِقِينَ * قالُوا سُبْحانَكَ لا عِلْمَ لَنا إِلَّا ما عَلَّمْتَنا إِنَّكَ أَنْتَ الْعَلِيمُ الْحَكِيمُ * قالَ يا آدَمُ أَنْبِئْهُمْ بِأَسْمائِهِمْ فَلَمَّا أَنْبَأَهُمْ بِأَسْمائِهِمْ قالَ أَ لَمْ أَقُلْ لَكُمْ إِنِّي أَعْلَمُ غَيْبَ السَّماواتِ وَ     \r\n\r\n","description":"","footnote":"","page_name":" 166 ","page_number":166},
  {"content":"\r\n\r\n     الْأَرْضِ وَ أَعْلَمُ ما تُبْدُونَ وَ ما كُنْتُمْ تَكْتُمُونَ * وَ إِذْ قُلْنا لِلْمَلائِكَةِ اسْجُدُوا لِآدَمَ فَسَجَدُوا إِلَّا إِبْلِيسَ أَبى وَ اسْتَكْبَرَ وَ كانَ مِنَ الْكافِرِينَ *     \r\nو هنگامى كه پروردگارت به فرشتگان گفت : من در روى زمين ، جانشينى قرار خواهم داد . فرشتگان گفتند : آيا كسى را در آن قرار مىدهى كه فساد و خونريزى كند ؟ ! ما تسبيح و حمد تو را به جا مىآوريم ، و تو را تقديس مىكنيم . فرمود : من حقايقى را مىدانم كه شما نمىدانيد .\r\nسپس علم اسماء [ اسرار آفرينش 
  ] را همگى به آدم آموخت . بعد آنها را به فرشتگان عرضه داشت و فرمود : اگر راست مىگوييد اسامى اينها را به من خبر دهيد ! گفتند : منزهى تو ! ما چيزى جز آنچه به ما آموزش داده‌اى نمىدانيم ، تو دانا و حكيمى . فرمود : اى آدم ! آنان را از اسامى [ حقايق 
  ] اين موجودات آگاه كن . و هنگامى كه آنان را آگاه كرد ، فرمود : آيا به شما نگفتم كه من ، غيب آسمانها و زمين را مىدانم ؟ ! و نيز مىدانم آنچه را شما آشكار مىكنيد ، و آنچه را پنهان مىداشتيد ! و هنگامى كه به فرشتگان گفتيم : براى آدم سجده كنيد ! همگى سجده كردند ، جز ابليس كه سرباز زد ، و تكبّر ورزيد ، و از كافران شد . « 1 »\r\n\r\nشرح كلمات\r\n1 - خليفة و خليفة اللّه فى الأرض .\r\nالف - خلف : خلف زيد عمرا ، يعنى : زيد بعد از عمر آمد ، يا زيد بعد از عمرو به اداره امور پرداخت . « 2 » معناى اول مانند اين آيه :  فَخَلَفَ مِنْ بَعْدِهِمْ خَلْفٌ  يعنى : بعد از آنان فرزندانى آمدند . « 3 »\r\nو معناى دوم مانند :  وَ قالَ مُوسى لِأَخِيهِ هارُونَ اخْلُفْنِي فِي قَوْمِي  يعنى : موسى به برادرش هارون گفت بعد از من [ در نبود من 
  ] به اداره و اصلاح امور قومم بپرداز . « 4 »\r\n\r\n\r\n","description":"","footnote":"\r\n( 1 ) - بقره / 34 - 30 .\r\n( 2 ) - معجم الفاظ القرآن الكريم ، ماده : خلف .\r\n( 3 ) - اعراف / 169 و نيز ماده : خلف از مفردات راغب .\r\n( 4 ) - اعراف / 142 .\r\n","page_name":" 167 ","page_number":167},
  {"content":"\r\n\r\nب - خلافة : جانشينى از غير به خاطر غيبت ، مرگ ، ناتوانى ، و يا براى بالا بردن مقام جانشين .\r\nج - خلفية : كسى كه به خاطر مرگ و ناتوانى و غيبت ، يا رفعت مقام ، جانشين ديگرى مىشود . معناى اول مانند :  وَ اذْكُرُوا إِذْ جَعَلَكُمْ خُلَفاءَ مِنْ بَعْدِ قَوْمِ نُوحٍ  به ياد آريد هنگامى را كه خداوند شما را جانشينان قوم نوح قرار دارد . « 1 »\r\nو معناى دوم مانند :  يا داوُدُ إِنَّا جَعَلْناكَ خَلِيفَةً فِي الْأَرْضِ  اى داود ما تو را در زمين خليفه قرار داديم . « 2 » و مانند سخن رسول خدا صلّى اللّه عليه و آله و سلم :\r\nاللهم ارحم خلفائى ! اللهم ارحم خلفائى ! اللهم ارحم خلفائى ! قيل له : يا رسول اللّه من خلفاؤك ؟ قال : الذين يأتون من بعدى يروون حديثى و سنتى .\r\nخدايا جانشينان مرا ببخشاى ! خدايا جانشينان مرا ببخشاى !\r\nخدايا جانشينان مرا ببخشاى ! گفته شد : اى رسول خدا جانشينان شما كيانند ؟\r\nفرمود : كسانى كه بعد از من مىآيند و حديث و سنت مرا روايت مىكنند . « 3 »\r\nبا مراجعه به روايات دانسته مىشود كه خليفه خدا ، يا پيامبر است و يا وصى پيامبر كه خداوند او را براى هدايت مردمان به شرايع آسمانى ، تعيين فرموده است . شرح آن ، به يارى خدا ، در مبحث \" رسولان الهى \" مىآيد .\r\n2 - سجد : خضوع كرد ، سجده يعنى خضوع و فروتنى ، و درباره انسان ، پيشانى را بر زمين نهادن بر آن افزوده شده است . معناى اول ، خضوع و فروتنى ، مانند :  وَ لِلَّهِ يَسْجُدُ مَنْ فِي السَّماواتِ وَ الْأَرْضِ طَوْعاً وَ كَرْهاً وَ ظِلالُهُمْ بِالْغُدُوِّ وَ الْآصالِ  يعنى : تمامى كسانى كه در آسمانها و زمين هستند ، و سايه‌هاشان - از روى اطاعت يا اكراه - هر صبح و عصر ، براى خدا سجده\r\n\r\n\r\n","description":"","footnote":"\r\n( 1 ) - اعراف / 169 و نيز ماده : خلف از مفردات راغب .\r\n( 2 ) - ص / 26 .\r\n( 3 ) - معانى الأخبار صدوق ، ص / 375 - 374 .\r\n","page_name":" 168 ","page_number":168},
  {"content":"\r\n\r\n[ خضوع و فروتنى 
  ] مىكنند . « 1 »\r\n سِيماهُمْ فِي وُجُوهِهِمْ مِنْ أَثَرِ السُّجُودِ . \r\nنشانه آنان در چهره‌هاشان از اثر سجده نمايان است . « 2 »\r\n\r\nخلاصه تفسير آيات\r\nخداوند ايمان به فرشتگان را در رديف ايمان به خدا و روز قيامت و كتابهاى آسمانى و پيامبران قرار داده ، و دشمنى با آنان را دشمنى با اينان . آنان را بندگان خاص خود شمرده ، بندگانى كه تسبيح گوى پروردگار خويشند ، براى اهل زمين طلب آمرزش مىكنند ، و هر چه را خداوند فرمانشان دهد انجام مىدهند .\r\nخداوند از اينكه فرشتگان را از چه آفريده ، ياد نكرده - در برخى روايات آمده كه آنان را از نور آفريده - « 3 » تنها خبر داده كه براى آنان بالهاى : دوتائى و سه‌تائى و چهارتائى قرار داده ، و اينكه هر چه بخواهد در آفرينش مىافزايد ، و آنان به شكل انسان در مىآيند و مأموريت خود را اجرا مىكنند و شناخت كيفيت و چگونگى بال فرشتگان - با مقايسه آنها به بال پرندگان - براى ما ممكن نيست ، زيرا فرشتگان مانند پرندگان اجسام مادى نيستند ، و با ابزارهاى شناختى كه ما انسانها در اختيار داريم ، يعنى شناخت حسى اجسام ، راهى به درك حقيقت آنان ، جز راه نقل ، نداريم ، همان گونه كه شناخت شهرهاى ناديده ، و سرزمينهاى دور از ما تنها از راه شنيدن ميسور است ، با اين تفاوت كه ما مىتوانيم محسوسات را با همانندشان مقايسه كنيم ، و با نتيجه‌گيرى عقلى ، درستى و نادرستى شنيده و گوينده را به داورى بنشينيم - در اينجا مجال شرح آن نيست - ولى قياس عالم ناديده به آنچه در دنياى مادى ماست امكان ندارد .\r\nخداى متعال ، در ضمن گزارش حال فرشتگان ، فرموده : خداوند هر چه را كه فرشتگان مىبايست بدانند ، به آنان آموخته است ، آموزشى كه بناچار بايد در حدود مأموريت و\r\n\r\n\r\n","description":"","footnote":"\r\n( 1 ) - رعد / 15 .\r\n( 2 ) - فتح / 29 .\r\n( 3 ) - صحيح مسلم كتاب زهد ، باب احاديث متفرقه ص 2294 و مسند احمد ج 6 ص 153 و 168 .\r\n","page_name":" 169 ","page_number":169},
  {"content":"\r\n\r\nوظايف آنان باشد . و نيز ، آنان را از اينكه مىخواهد در روى زمين خليفه قرار دهد آگاه كرده ، و آدم ابو البشر را به آنان نشان داده است . و فرموده فرشتگان گفتند :\r\n أَ تَجْعَلُ فِيها مَنْ يُفْسِدُ فِيها وَ يَسْفِكُ الدِّماءَ وَ نَحْنُ نُسَبِّحُ بِحَمْدِكَ وَ نُقَدِّسُ لَكَ . \r\nآيا در زمين كسى را قرار مىدهى كه فساد و خون‌ريزى كند ؟ ! ما تسبيح و حمد تو را به جا مىآوريم ، و تو را تقديس مىكنيم . « 1 »\r\nدر روايات آمده كه فرشتگان اين سخن را از آن رو گفتند كه خداوند قبل از آدم عليه السّلام مخلوقاتى را در زمين آفريده بود كه خون‌ريزى و فساد مىكردند ، و به خاطر همين كارها خداوند آنان را نابود كرد . فرشتگان حالت مخلوق جديد را به آنچه از مخلوق قبلى خدا ديده بودند مقايسه كردند .\r\nپاسخ خداوند به آنان اين بود كه : من حقايقى را مىدانم كه شما نمىدانيد ! سپس آدم را آفريد ، و همه اسامى ، يعنى حقايق اشياء همه را به او ياد داد . زيرا اسماء در اينجا جمع اسم به معناى صفات ويژه شيء و بيان‌كننده حقيقت آن آمده ، و اين بدان خاطر است كه خداوند ، هر چه را در آسمان و زمين است به سود انسان مسخّر فرموده ، پس بناچار صفات و خواص آنها را نيز بايد به او آموزش دهد . شرح آن در پايان اين بحث مىآيد .\r\nخداوند خواص همه مسخّرات را به آدم آموخت تا با آنها به سود خود عمل نمايد ، و هر يك از فرشتگان را تنها نسبت به چيزى كه براى انجام آن آفريده شده بود ، آگاه كرد ، مثلا :\r\nفرشتگانى را كه براى عبادت آفريده بود ، چگونگى تهليل و تسبيح و تكبير براى خدا را آنگونه كه سزاوار اوست ، ياد داد ، و فرشتگانى را كه براى ثبت اعمال انسان آفريده بود ، از چگونگى ثبت خير و شر آدمى آگاه كرد ، و به فرشتگان قبض روح كيفيت قبض آن را آموزش داد ، و ديگران را آنچه براى آن آفريده شده بودند .\r\nبنا بر اين ، فرشتگان نمىتوانستند آنچه را خداوند به آدم عليه السّلام آموخته بود ، درك نمايند ، و هنگامى كه خداوند از فرشتگان ، از آن اسما و حقايقى كه به آدم عليه السّلام ياد داده بود پرسيد ،\r\n\r\n\r\n","description":"","footnote":"\r\n( 1 ) - بقره / 30 .\r\n","page_name":" 170 ","page_number":170},
  {"content":"\r\n\r\nگفتند : منزّهى تو ! ما چيزى جز آنچه به ما آموخته‌اى ، نمىدانيم ! خداوند به آدم عليه السّلام دستور داد آنان را از آنچه خدا به او ياد داده آگاه كند ، سپس ملائكه را فرمود براى آدم عليه السّلام سجده كنند ، همه سجده كردند جز ابليس كه سرباززد و استكبار ورزيد و . . .\r\nنتيجه آنكه : اين صنف از خلق ، يعنى فرشتگانى كه خداوند آنان را در آسمانها و زمين جاى داده ، و داراى مرگ و زندگى و عقل مدرك هستند ، و هواى نفس ندارند ، در مقام هدايت ، آنان را همين بس كه ، آنچه را به خاطر آن آفريده شده‌اند فرا بگيرند تا در طول زندگيشان بدان قيام نمايند و آن را به اجرا گذارند . اما داستان پرسش آنان در اخبار سجده آدم عليه السّلام بيش از اين نيست كه آنان نمىدانستند آدم براى چه آفريده شده ، و هنگامى كه اين را به واسطه آدم عليه السّلام دانستند ، و او اسماء و حقايق اشياء را به آنان آموخت ، دستورات خدا را اطاعت كردند ، و براى آدم عليه السّلام سجده نمودند مگر ابليس كه از سجده براى آدم عليه السّلام سرباز زد ، و استكبار ورزيد و از هواى نفس خود پيروى كرد .\r\nبنابراين ، هدايت فرشتگان با آموزش خداوند است ، آموزش چيزى كه از آنان خواسته است .\r\n\r\nدوم - تسخير مسخّرات\r\nدر بحث هدايت تسخيرى در اينجا ، تنها برخى از آياتى را مىآوريم كه با صراحت مىگويد خداوند اين مسخرات را به سود انسان تسخير كرده است ، چنان كه فرموده :\r\n1 -  وَ سَخَّرَ لَكُمْ ما فِي السَّماواتِ وَ ما فِي الْأَرْضِ جَمِيعاً مِنْهُ إِنَّ فِي ذلِكَ لَآياتٍ لِقَوْمٍ يَتَفَكَّرُونَ . \r\nخداوند آنچه در آسمانها و آنچه در زمين است همه را ، از سوى خودش ، براى شما مسخر ساخته ، راستى را كه در اين كار ، نشانه‌هاست براى آنان كه مىانديشند . « 1 »\r\n\r\n\r\n","description":"","footnote":"\r\n( 1 ) - جاثيه / 13 .\r\n","page_name":" 171 ","page_number":171},
  {"content":"\r\n\r\n2 -  اللَّهُ الَّذِي جَعَلَ لَكُمُ الْأَرْضَ قَراراً وَ السَّماءَ بِناءً . \r\nخداوندى كه زمين را براى شما جايگاه امن و آرامش قرار داد ، و آسمان را همچون سقفى برافراشت . « 1 »\r\n3 -  الَّذِي جَعَلَ لَكُمُ الْأَرْضَ مَهْداً وَ جَعَلَ لَكُمْ فِيها سُبُلًا لَعَلَّكُمْ تَهْتَدُونَ . \r\nآن كسى كه زمين را مهد آسايش شما قرار داد ، و براى شما در آن راههائى آفريد كه هدايت شويد . « 2 »\r\n4 -     وَ الْأَرْضَ وَضَعَها لِلْأَنامِ * فِيها فاكِهَةٌ وَ النَّخْلُ ذاتُ الْأَكْمامِ * وَ الْحَبُّ ذُو الْعَصْفِ وَ الرَّيْحانُ * فَبِأَيِّ آلاءِ رَبِّكُما تُكَذِّبانِ *    \r\nو زمين را براى خلايق آفريد ، كه در آن ميوه‌ها و نخلهاى پرشكوفه است ، و دانه‌هاى همراه با ساقه و برگى كه به صورت كاه در مىآيد ، پس كدامين نعمتهاى پروردگارتان را تكذيب مىكنيد ؟ « 3 »\r\n5 -  هُوَ الَّذِي جَعَلَ لَكُمُ الْأَرْضَ ذَلُولًا فَامْشُوا فِي مَناكِبِها وَ كُلُوا مِنْ رِزْقِهِ وَ إِلَيْهِ النُّشُورُ . \r\nاو خداوندى است كه زمين را براى شما رام كرد ، پس بر شانه‌هاى آن راه برويد و از روزيهاى خداوند بخوريد ؛ و [ بدانيد 
  ] بازگشت همه به سوى اوست . « 4 »\r\n6 -  أَ لَمْ تَرَ أَنَّ اللَّهَ سَخَّرَ لَكُمْ ما فِي الْأَرْضِ . . . \r\nآيا نديدى كه خداوند آنچه را در زمين است مسخّر و رام شما كرد . . . « 5 »\r\n7 -  وَ لَقَدْ كَرَّمْنا بَنِي آدَمَ وَ حَمَلْناهُمْ فِي الْبَرِّ وَ الْبَحْرِ وَ رَزَقْناهُمْ مِنَ الطَّيِّباتِ وَ فَضَّلْناهُمْ عَلى كَثِيرٍ مِمَّنْ خَلَقْنا تَفْضِيلًا . \r\nبه يقين آدميان را گرامى داشتيم ، و آنان را در خشكى و دريا راه برديم ، و از پاكيزه‌ها به آنان روزى داديم ، و ايشان را بر بسيارى از آفريدگان برترى\r\n\r\n\r\n","description":"","footnote":"\r\n( 1 ) - مؤمن / 64 .\r\n( 2 ) - زخرف / 10 .\r\n( 3 ) - رحمن / 13 - 10 .\r\n( 4 ) - ملك / 15 .\r\n( 5 ) - حج / 65 .\r\n","page_name":" 172 ","page_number":172},
  {"content":"\r\n\r\nبخشيديم . « 1 »\r\n8 -    اللَّهُ الَّذِي خَلَقَ السَّماواتِ وَ الْأَرْضَ وَ أَنْزَلَ مِنَ السَّماءِ ماءً فَأَخْرَجَ بِهِ مِنَ الثَّمَراتِ رِزْقاً لَكُمْ وَ سَخَّرَ لَكُمُ الْفُلْكَ لِتَجْرِيَ فِي الْبَحْرِ بِأَمْرِهِ وَ سَخَّرَ لَكُمُ الْأَنْهارَ * وَ سَخَّرَ لَكُمُ الشَّمْسَ وَ الْقَمَرَ دائِبَيْنِ وَ سَخَّرَ لَكُمُ اللَّيْلَ وَ النَّهارَ * وَ آتاكُمْ مِنْ كُلِّ ما سَأَلْتُمُوهُ وَ إِنْ تَعُدُّوا نِعْمَتَ اللَّهِ لا تُحْصُوها إِنَّ الْإِنْسانَ لَظَلُومٌ كَفَّارٌ *   \r\nخداوندى كه آسمانها و زمين را آفريد ، و از آسمان آبى نازل كرد ، و با آن ميوه‌ها را براى روزى شما بيرون آورد ؛ و كشتىها را مسخر و رام شما گردانيد ، تا در درياها به فرمان او حركت كنند ، و نهرها را مسخر شما نمود . و خورشيد و ماه را - كه با برنامه منظمى در كارند - و شب و روز را ، به سود شما مسخر ساخت . و از هر چه از او خواستيد ، به شما داد ؛ و اگر نعمتهاى خدا را بشماريد ، هرگز شماره‌شان را در نيابيد ! راستى را كه انسان ، ستمگر و ناسپاس است . « 2 »\r\n9 -         وَ عَلَى اللَّهِ قَصْدُ السَّبِيلِ وَ مِنْها جائِرٌ وَ لَوْ شاءَ لَهَداكُمْ أَجْمَعِينَ * هُوَ الَّذِي أَنْزَلَ مِنَ السَّماءِ ماءً لَكُمْ مِنْهُ شَرابٌ وَ مِنْهُ شَجَرٌ فِيهِ تُسِيمُونَ * يُنْبِتُ لَكُمْ بِهِ الزَّرْعَ وَ الزَّيْتُونَ وَ النَّخِيلَ وَ الْأَعْنابَ وَ مِنْ كُلِّ الثَّمَراتِ إِنَّ فِي ذلِكَ لَآيَةً لِقَوْمٍ يَتَفَكَّرُونَ * وَ سَخَّرَ لَكُمُ اللَّيْلَ وَ النَّهارَ وَ الشَّمْسَ وَ الْقَمَرَ وَ النُّجُومُ مُسَخَّراتٌ بِأَمْرِهِ إِنَّ فِي ذلِكَ لَآياتٍ لِقَوْمٍ يَعْقِلُونَ * وَ ما ذَرَأَ لَكُمْ فِي الْأَرْضِ مُخْتَلِفاً أَلْوانُهُ إِنَّ فِي ذلِكَ لَآيَةً لِقَوْمٍ يَذَّكَّرُونَ * وَ هُوَ الَّذِي سَخَّرَ الْبَحْرَ لِتَأْكُلُوا مِنْهُ لَحْماً طَرِيًّا وَ تَسْتَخْرِجُوا مِنْهُ حِلْيَةً تَلْبَسُونَها وَ تَرَى الْفُلْكَ مَواخِرَ فِيهِ وَ لِتَبْتَغُوا مِنْ فَضْلِهِ وَ لَعَلَّكُمْ تَشْكُرُونَ * وَ أَلْقى فِي الْأَرْضِ رَواسِيَ أَنْ تَمِيدَ بِكُمْ وَ أَنْهاراً وَ سُبُلًا لَعَلَّكُمْ تَهْتَدُونَ * وَ عَلاماتٍ وَ بِالنَّجْمِ هُمْ يَهْتَدُونَ *        \r\nو بر خداست كه راه راست را نشان دهد ؛ اما برخى از راهها بيراهه است ! و اگر\r\n\r\n\r\n","description":"","footnote":"\r\n( 1 ) - اسراء / 70 .\r\n( 2 ) - ابراهيم / 34 - 32 .\r\n","page_name":" 173 ","page_number":173},
  {"content":"\r\n\r\nخدا بخواهد همه شما را هدايت مىكند ؛ او كسى است كه از آسمان ، آبى فرستاد كه نوشيدنى شما از آن است ، و گياهان و درختانى كه حيوانات خود را در آن مىچرانيد ، نيز از آن است . خداوند با آن آب ، براى شما زراعت و زيتون و نخل و انگور ، و از همه ميوه‌ها مىروياند ؛ مسلما در اين كار نشانه روشنى براى انديشمندان است . او شب و روز و خورشيد و ماه را مسخّر شما ساخت ، و ستارگان نيز به فرمان او مسخّر شمايند ، همانا در اين تدبير نشانه‌هائى است براى گروهى كه از عقل خود بهره مىگيرند ! و مخلوقاتى را كه در زمين به رنگهاى گوناگون به سود شما آفريده ، در اين آفرينش نشانه روشنى است براى آنان كه پند مىگيرند ! او كسى است كه دريا را رام كرد تا از آن ، گوشت تازه بخوريد ، و زيور پوشيدنى بيرون بياوريد ، و كشتيها را مىبينى كه سينه دريا را مىشكافند تا شما از فضل خدا بهره گيريد ، شايد شكر او را به جا آوريد ! و در زمين كوههاى ثابت و استوار قرار داد تا لرزش آن را نسبت به شما بگيرد ، و نهرها و راههايى ايجاد كرد ، تا هدايت شويد . و علاماتى قرار داد ، و به وسيله ستارگان راه مىيابند . « 1 »\r\n10 -  وَ مِنْ ثَمَراتِ النَّخِيلِ وَ الْأَعْنابِ تَتَّخِذُونَ مِنْهُ سَكَراً وَ رِزْقاً حَسَناً إِنَّ فِي ذلِكَ لَآيَةً لِقَوْمٍ يَعْقِلُونَ . \r\nو از ميوه‌هاى درختان نخل و انگور ، مسكرات و روزى خوب و پاكيزه مىگيريد ، در اين ، نشانه روشنى است براى گروهى كه مىانديشند . « 2 »\r\n\r\nشرح كلمات\r\n1 - سخّر : رام و خاضع كرد تا براى هدف مشخصى به كار گيرد . مسخّر ، يعنى آنچه با زور خاضع و رام شده است .\r\n2 - اكمام : جمع كمّ : غلاف و پوشش ميوه درخت و دانه زراعت .\r\n\r\n\r\n","description":"","footnote":"\r\n( 1 ) - سوره نحل / 16 - 9 .\r\n( 2 ) - نحل / 67 .\r\n","page_name":" 174 ","page_number":174},
  {"content":"\r\n\r\n3 - حبّ : دانه ؛ مراد از آن ، گندم و جو و برنج است .\r\n4 - عصف : برگ خشك ، كاه و پوسته حبوبات .\r\n5 - ريحان : گياه خوشبو .\r\n6 - آلاء : نعمتها .\r\n7 - ذلول : رام ، مركب سوارى كه پس از چموشى رام و آرام شده باشد .\r\n8 - مناكب : جمع منكب ، محل پيوند بازو و كتف انسان و غير اوست ، مناكب زمين ، بنابر تشبيه به شانه‌هاى شتر كه برجسته است به كوهها تفسير شده ، و بنابر تشبيه به پهلوهاى آن كه در دو طرف قرار دارد ، به اطراف و نواحى زمين تفسير گرديده است .\r\n9 - دائبين : تثنيه دائب ، به معناى كوشنده دائم در كار ، يعنى ماه و خورشيد دائم در حركتند و تا پايان جهان سستى نگيرند .\r\n10 - تسيمون : مىچرانيد ، به چرا مىبريد .\r\n11 - ذرأ : پديد آورد ، از روى نوآورى بىسابقه ، و بسط و گسترش داد .\r\n12 - مواخر : جمع ماخرة : كشتى شكافنده آب دريا .\r\n13 - تميد بكم : شما را بلرزاند ، ميد : لرزش شديد مانند زمين‌لرزه است . يعنى كوهها را در زمين قرار داديم تا لرزش آن را نسبت به شما بگيرد .\r\n\r\nنتيجه بحث\r\nخداوند متعال ، زمين و موجودات درون و برون آن ، مانند : درياها و رودها ، درختان و گياهان و معادن ، آسمان و كهكشانها ، ماه و خورشيد و ستارگان ، همه را ، براى انسان آفريده است ، چنان كه مىفرمايد :  سَخَّرَ لَكُمْ ما فِي السَّماواتِ وَ ما فِي الْأَرْضِ جَمِيعاً مِنْهُ  يعنى : هر چه در آسمان و زمين است ، همه را از سوى خودش مسخّر شما گردانيد . « 1 »\r\nخداوند اين گونه مخلوقات را ، با هدايت تسخيرى ، چنان ساخت كه مطابق با نظامى كه خود به مقتضاى ربوبيتش براى آنها تعيين فرموده ، حركت كنند . اين نوع از هدايت در قرآن\r\n\r\n\r\n","description":"","footnote":"\r\n( 1 ) - جاثيه / 13 .\r\n","page_name":" 175 ","page_number":175},
  {"content":"\r\n\r\nكريم ، بيشتر با لفظ « سخّر » و گاهى با عبارت « جعل » آمده است ، مانند :  جَعَلَ الشَّمْسَ ضِياءً وَ الْقَمَرَ نُوراً  يعنى : خورشيد را روشنگر و ماه را تابنده قرار داد .\r\n\r\nسوم - هدايت حيوانات با الهام غريزى\r\nخداوند سبحان در سوره نحل مىفرمايد :\r\n1 -     وَ الْأَنْعامَ خَلَقَها لَكُمْ فِيها دِفْءٌ وَ مَنافِعُ وَ مِنْها تَأْكُلُونَ * وَ لَكُمْ فِيها جَمالٌ حِينَ تُرِيحُونَ وَ حِينَ تَسْرَحُونَ * وَ تَحْمِلُ أَثْقالَكُمْ إِلى بَلَدٍ لَمْ تَكُونُوا بالِغِيهِ إِلَّا بِشِقِّ الْأَنْفُسِ إِنَّ رَبَّكُمْ لَرَؤُفٌ رَحِيمٌ * وَ الْخَيْلَ وَ الْبِغالَ وَ الْحَمِيرَ لِتَرْكَبُوها وَ زِينَةً وَ يَخْلُقُ ما لا تَعْلَمُونَ *    \r\nو چهار پايان را آفريد ؛ براى شما در آنها وسيله پوشش ، و منافع ديگرى است ؛ و از شير و گوشت آنها مىخوريد ؛ و مايه زينت و جمال شمايند : گاهى كه آنان را بازمىگردانيد و هنگامى كه به صحرا مىفرستيد ! بارهاى سنگين شما را ، به جائى كه جز با مشقت زياد به آن نمىرسيد ، حمل مىكنند . پروردگار شما مهربان و بخشايشگر است . اسبها و استرها و الاغها را آفريد تا بر آنها سوار شويد و زينت شما باشد . و چيزهائى مىآفريند كه نمىدانيد . « 1 »\r\n2 -  وَ إِنَّ لَكُمْ فِي الْأَنْعامِ لَعِبْرَةً نُسْقِيكُمْ مِمَّا فِي بُطُونِهِ مِنْ بَيْنِ فَرْثٍ وَ دَمٍ لَبَناً خالِصاً سائِغاً لِلشَّارِبِينَ . \r\nبه راستى كه در وجود چهار پايان براى شما عبرتى است : از آنچه در شكم آنهاست ، از ميان غذاهاى جويده و خون ، شير ناب گواراى نوشندگان ، به شما مىنوشانيم . « 2 »\r\n3 -   وَ أَوْحى رَبُّكَ إِلَى النَّحْلِ أَنِ اتَّخِذِي مِنَ الْجِبالِ بُيُوتاً وَ مِنَ الشَّجَرِ وَ مِمَّا يَعْرِشُونَ * ثُمَّ كُلِي مِنْ كُلِّ الثَّمَراتِ فَاسْلُكِي سُبُلَ رَبِّكِ ذُلُلًا يَخْرُجُ مِنْ بُطُونِها شَرابٌ مُخْتَلِفٌ أَلْوانُهُ فِيهِ شِفاءٌ لِلنَّاسِ إِنَّ فِي ذلِكَ لَآيَةً لِقَوْمٍ  \r\n\r\n\r\n","description":"","footnote":"\r\n( 1 ) - نحل / 8 - 5 .\r\n( 2 ) - نحل / 66 .\r\n","page_name":" 176 ","page_number":176},
  {"content":"\r\n\r\n يَتَفَكَّرُونَ * \r\nپروردگار تو به زنبور عسل وحى نمود كه : از كوهها و درختان و داربستهائى كه مردم بالا مىبرند ، خانه‌هائى برگزين ! سپس از تمام ثمرات بخور و راههاى هموار پروردگارت را بپيما ! از درون شكم آنها شربتى با رنگهاى گوناگون بيرون مىآيد كه در آن ، شفاى مردمان است . به يقين در اين امر ، نشانه روشنى است براى گروهى كه مىانديشند . « 1 »\r\n4 -  وَ اللَّهُ خَلَقَ كُلَّ دَابَّةٍ مِنْ ماءٍ فَمِنْهُمْ مَنْ يَمْشِي عَلى بَطْنِهِ وَ مِنْهُمْ مَنْ يَمْشِي عَلى رِجْلَيْنِ وَ مِنْهُمْ مَنْ يَمْشِي عَلى أَرْبَعٍ يَخْلُقُ اللَّهُ ما يَشاءُ إِنَّ اللَّهَ عَلى كُلِّ شَيْءٍ قَدِيرٌ . \r\nخداوند هر جنبنده‌اى را از آبى آفريد ؛ گروهى از آنها بر شكم خود راه مىروند ، گروهى بر دو پاى خود ، و گروهى بر چهار پا راه مىروند ؛ هر چه را بخواهد مىآفريند ، خداوند بر همه چيز تواناست . « 2 »\r\n5 -  وَ ما مِنْ دَابَّةٍ فِي الْأَرْضِ وَ لا طائِرٍ يَطِيرُ بِجَناحَيْهِ إِلَّا أُمَمٌ أَمْثالُكُمْ ما فَرَّطْنا فِي الْكِتابِ مِنْ شَيْءٍ ثُمَّ إِلى رَبِّهِمْ يُحْشَرُونَ . \r\nهيچ جنبنده‌اى در زمين ، و هيچ پرنده‌اى كه با دو بال خود پرواز مىكند ، نيست مگر آنكه امتهائى مانند شما هستند ، هيچ چيز را در اين كتاب ، فروگذار نكرديم ؛ سپس همه به سوى پروردگارشان محشور مىگردند . « 3 »\r\n\r\nشرح كلمات\r\n1 - فرث : آنچه در معده است .\r\n2 - وحى خداوند به حيوانات : الهام و هدايت غريزى به انجام كارى كه زندگى و صلاح آنها به آن كار بسته است ، و گاهى نيز با دقت و تيزبينى همراه است . كار حيوان تقريبا\r\n\r\n\r\n","description":"","footnote":"\r\n( 1 ) - نحل / 69 - 68 .\r\n( 2 ) - نور / 45 .\r\n( 3 ) - انعام / 38 .\r\n","page_name":" 177 ","page_number":177},
  {"content":"\r\n\r\nهمانند كارى است كه صنف تسخير شده انجام مىدهند .\r\n3 - يعرشون : از ماده عرش به معناى داربست و سقف ، يعنى بر بلنداى داربستهائى كه بالا مىبرند نيز ، خانه بگير .\r\n4 - ذللا : آرام و هموار .\r\n\r\nنتيجه بحث\r\nخداوند براى موجوداتى كه در محدوده زيرين آسمان دنيا آفريده ، موجوداتى كه مرگ و زندگى و نفس حيوانى دارند ولى عقل ندارند ، در فضا باشند يا در زمين ، در درون آن باشند يا در دل درياها ، خداوند براى هر يك از انواع و اصناف آنها نظامى قرار داده كه با ساختار فطرى و حيات حيوانىاش تناسب دارد ، و هر نوعى را به وسيله غريزه‌اى كه در فطرتش نهاده ، الهام فرموده كه در زندگى بر اساس آن نظام حركت كند . او خود چگونگى هدايت اين گونه مخلوقات را ، در خبرى كه از زندگى زنبور عسل مىدهد ، اين گونه بيان فرموده است :\r\nپروردگار تو به زنبور عسل وحى نمود كه : از كوهها و درختان و داربستهائى كه مردم بالا مىبرند ، خانه‌هائى برگزين ! سپس از تمام ثمرات بخور و راههاى هموار پروردگارت را بپيما ! از درون شكم آنها شربتى با رنگهاى گوناگون بيرون مىآيد كه در آن ، شفاى مردمان است . به يقين در اين امر ، نشانه روشنى است براى گروهى كه مىانديشند . « 1 »\r\nبنابراين ، آنچه كه زنبور عسل با مهارت و زيركى انجام مىدهد ، و حكيمانه و دقيق مىنمايد ، با الهام پروردگار ما ، ربّ العالمين است . اين بيان ، نمونه‌اى توضيحى براى نوع هدايت اين گونه جانداران است كه در آيات ( 8 - 5 ) همين سوره ، درباره صنف چهار پايان ، و حكمت آفرينش و نظام زندگى ، و نفعى كه در آنهاست ، از آن سخن رفته است ؛ و تعبير اوحى ربّك اشاره به آن دارد كه ، همان پروردگارى كه زنبور عسل را هدايت كرده ، تا در زندگى برابر با نظام تعيين شده متناسب با فطرتش سير كند ، همو پروردگار ماست كه براى ما هم نظامى هماهنگ با فطرتمان ، قرار داده است ، فطرتى كه ما را حكيمانه و متقن بر آن\r\n\r\n\r\n","description":"","footnote":"\r\n( 1 ) - نحل / 68 و 69 .\r\n","page_name":" 178 ","page_number":178},
  {"content":"\r\n\r\nسرشته است .\r\n\r\nچهارم - آموزش انسان و جن به واسطه پيامبران\r\nانسان و جن مصداق سخن خداى متعال در آيات :   خَلَقَ فَسَوَّى وَ الَّذِي قَدَّرَ فَهَدى   از سوره اعلى هستند .\r\nنخست - انسان : پروردگار عالميان انسان را آفريد ، و براى او نظام زندگى تعيين فرمود ، و در ذات او ، هم هواى نفس را قرار داد كه به خواسته دل مىرود ، و هم عقل مميّز بخشيد تا سود و زيان خود را با آن تشخيص دهد ، و او را براى پذيرش هدايت از دو راه آماده كرد :\r\n1 - از راه سخن گفتن با زبان ، چه ، سخن گفتن و تفاهم با ديگران را خداوند به انسان الهام فرموده است :\r\n  خَلَقَ الْإِنْسانَ . عَلَّمَهُ الْبَيانَ  \r\nانسان را آفريد ، و او را سخن گفتن آموخت . « 1 »\r\n2 - از راه خواندن و نوشتن و نقل افكار ، از انسانى به انسان ديگر و از نسلى به نسل بعد ، چنان كه فرموده :\r\n   اقْرَأْ وَ رَبُّكَ الْأَكْرَمُ * الَّذِي عَلَّمَ بِالْقَلَمِ * عَلَّمَ الْإِنْسانَ ما لَمْ يَعْلَمْ *   \r\nبخوان كه پروردگارت بزرگوارتر است ، همان كسى كه به وسيله قلم آموزش داد ، و به انسان آنچه را نمىدانست آموخت . « 2 »\r\nخداى سبحان پس از آن ، نظام زندگى و قانون زيستن را متناسب با فطرت انسانى انسان براى او تعيين كرد . چنان كه فرموده :\r\n فَأَقِمْ وَجْهَكَ لِلدِّينِ حَنِيفاً فِطْرَتَ اللَّهِ الَّتِي فَطَرَ النَّاسَ عَلَيْها . \r\nروى خود را متوجه آيين ناب و استوار پروردگار كن ! فطرت خداوندى كه\r\n\r\n\r\n","description":"","footnote":"\r\n( 1 ) - رحمن / 3 و 4 .\r\n( 2 ) - علق / 3 و 4 .\r\n","page_name":" 179 ","page_number":179},
  {"content":"\r\n\r\nمردمان را بر آن آفريده . « 1 »\r\nخداوند با فرستادن وحى بر پيامبران ، انسان را به سوى اين دين كه با فطرت او تناسب و سازگارى دارد هدايت كرده است . چنان كه فرموده :\r\n1 -  إِنَّا أَوْحَيْنا إِلَيْكَ كَما أَوْحَيْنا إِلى نُوحٍ وَ النَّبِيِّينَ مِنْ بَعْدِهِ . . . \r\nما به تو وحى فرستاديم ؛ همان گونه كه به نوح و پيامبران بعد از او وحى كرديم . . . « 2 »\r\n2 -  شَرَعَ لَكُمْ مِنَ الدِّينِ ما وَصَّى بِهِ نُوحاً وَ الَّذِي أَوْحَيْنا إِلَيْكَ وَ ما وَصَّيْنا بِهِ إِبْراهِيمَ وَ مُوسى وَ عِيسى أَنْ أَقِيمُوا الدِّينَ . . . \r\nدينى را براى شما تشريع كرد كه به نوح سفارش كرده بود ؛ و آنچه را بر تو وحى فرستاديم و آنچه به ابراهيم و موسى و عيسى توصيه نموديم اين بود كه : دين را برپا داريد و . . . « 3 »\r\nخداوند اين دينى را كه بر پيامبران فرستاده ، اسلام ناميده ، چنان كه فرموده :\r\n إِنَّ الدِّينَ عِنْدَ اللَّهِ الْإِسْلامُ . \r\nدين در نزد خدا اسلام است . « 4 »\r\nدوم - جن : خداوند جن را آفريد ، و زندگى او را مانند انسان قرار داد ، چه ، در سرشت او نيز هواى نفس است كه به سوى خواسته دل مىراند ، و عقل است كه سود و زيان خويش را با آن درك مىكند . چنان كه ما را از حال ابليس كه از جن بود با خبر ساخت و فرمود :\r\n وَ إِذْ قُلْنا لِلْمَلائِكَةِ اسْجُدُوا لِآدَمَ فَسَجَدُوا إِلَّا إِبْلِيسَ كانَ مِنَ الْجِنِّ فَفَسَقَ عَنْ أَمْرِ رَبِّهِ . . . \r\nهنگامى كه به فرشتگان گفتيم : براى آدم سجده كنيد ، همه سجده كردند جز\r\n\r\n\r\n","description":"","footnote":"\r\n( 1 ) - روم / 30 .\r\n( 2 ) - نساء / 163 .\r\n( 3 ) - شورى / 13 .\r\n( 4 ) - آل عمران / 19 .\r\n","page_name":" 180 ","page_number":180},
  {"content":"\r\n\r\nابليس ، كه از جن بود و از فرمان پروردگارش بيرون شد . . . « 1 »\r\nخداوند داستان ابليس را در سوره اعراف مشروحتر بيان داشته و فرموده :\r\n        وَ لَقَدْ خَلَقْناكُمْ ثُمَّ صَوَّرْناكُمْ ثُمَّ قُلْنا لِلْمَلائِكَةِ اسْجُدُوا لِآدَمَ فَسَجَدُوا إِلَّا إِبْلِيسَ لَمْ يَكُنْ مِنَ السَّاجِدِينَ * قالَ ما مَنَعَكَ أَلَّا تَسْجُدَ إِذْ أَمَرْتُكَ قالَ أَنَا خَيْرٌ مِنْهُ خَلَقْتَنِي مِنْ نارٍ وَ خَلَقْتَهُ مِنْ طِينٍ * قالَ فَاهْبِطْ مِنْها فَما يَكُونُ لَكَ أَنْ تَتَكَبَّرَ فِيها فَاخْرُجْ إِنَّكَ مِنَ الصَّاغِرِينَ * قالَ أَنْظِرْنِي إِلى يَوْمِ يُبْعَثُونَ * قالَ إِنَّكَ مِنَ الْمُنْظَرِينَ * قالَ فَبِما أَغْوَيْتَنِي لَأَقْعُدَنَّ لَهُمْ صِراطَكَ الْمُسْتَقِيمَ * ثُمَّ لَآتِيَنَّهُمْ مِنْ بَيْنِ أَيْدِيهِمْ وَ مِنْ خَلْفِهِمْ وَ عَنْ أَيْمانِهِمْ وَ عَنْ شَمائِلِهِمْ وَ لا تَجِدُ أَكْثَرَهُمْ شاكِرِينَ * قالَ اخْرُجْ مِنْها مَذْؤُماً مَدْحُوراً لَمَنْ تَبِعَكَ مِنْهُمْ لَأَمْلَأَنَّ جَهَنَّمَ مِنْكُمْ أَجْمَعِينَ *        \r\nما شما را آفريديم ؛ سپس صورت‌بندى كرديم ؛ بعد به فرشتگان گفتيم : \" براى آدم سجده كنيد ! \" آنان همه سجده كردند ؛ جز ابليس كه از سجده كنندگان نبود .\r\nخداوند به او فرمود : در آن هنگام كه به تو دستور دادم ، چه چيز تو را از سجده بازداشت ؟ گفت : \" من از او بهترم ؛ مرا از آتش آفريدى و او را از گل ! \" فرمود :\r\nاز آن مقام فرود آى ! تو حق ندارى در آنجا تكبر بورزى ! بيرون شو كه تو از افراد پست و فرومايه هستى ! ابليس گفت : مرا تا روزى كه برانگيخته مىشوند مهلت ده ! فرمود : تو از مهلت‌داده‌شدگانى ! گفت : اكنون كه مرا گمراه ساختى ، من بر سر راه مستقيم تو ، در برابر آنان كمين مىكنم ! سپس از پيش رو و از پشت سر ، و از طرف راست و از طرف چپ آنان ، به سراغشان مىروم ؛ و بيشتر آنان را شكرگزار نخواهى يافت ! فرمود : از آن مقام ، با ننگ و خوارى ، بيرون شو ! سوگند كه هر كس از آنان ، تو را پيروى كند ، جهنم را از همگى شما پر خواهم كرد . « 2 »\r\nمعلوم مىشود هواى نفس در اين موجود جنّى سر كش بر خداى عزيز جبّار ، از هواى\r\n\r\n\r\n","description":"","footnote":"\r\n( 1 ) - كهف / 50 .\r\n( 2 ) - اعراف / 18 - 11 .\r\n","page_name":" 181 ","page_number":181},
  {"content":"\r\n\r\nنفس همه هوى داران بيشتر و قويتر است .\r\nخداوند متعال در سوره جن از وجود هواى نفس در همه جنيان نيز خبر داده ، و فرموده :\r\nاجنه در پيروى از هواى نفس به حدّى پيش رفتند كه به استراق سمع سخنان فرشتگان مىنشستند ، و از اين روش دست نكشيدند تا خاتم پيامبران صلّى اللّه عليه و آله و سلم مبعوث گرديد ، و خداوند آنان را هدف شهابهاى سوزان قرار داد . در روايت آمده كه ، آنان هر چه از فرشتگان مىشنيدند براى كاهنان بازگو مىكردند ، و از روى ستم و انحراف دروغهائى را براى آزار و اذيت آدميان بر آن مىافزودند .\r\nخداوند از اين روش نيز ، در سوره جن ، خبر داده و فرموده :  فَزادُوهُمْ رَهَقاً  يعنى جنيان بر گمراهى آدميان مىافزودند ! و از اينكه اجنه در پيروى از هواى نفس همانند آدميانند ، و در ميان آنان مسلمان و غير مسلمان وجود دارد ، نيز خبر داده است .\r\nدر سوره احقاف آمده است : گروهى از جنيان هنگامى كه پيامبر اكرم صلّى اللّه عليه و آله و سلم قرآن را تلاوت مىكرد ، حاضر شدند و آن را شنيدند و به سوى قوم خود بازگشتند و آنان را بيم دادند و گفتند : خداوند بعد از موسى عليه السّلام كتابى به نام قرآن فرستاده ، و از آنان خواستند كه به اين كتاب ايمان آورند همچنين در سوره جن از يكسانى ديدگاه برخى از جنيان با بعضى آدميان درباره معاد ، و گمان آنان به خدا ، خبر داده كه مىگويند ! خداوند هرگز كسى را در روز قيامت مبعوث نخواهد كرد !\r\nاز تمامى آنچه گذشت ، نتيجه مىگيريم كه : در جن هم مانند انسان ، دريافت عقلى و ادراك كامل وجود دارد ، و آنان سخنان انسان را مىفهمند ، و در يادگيرى از راه سخن گفتن با انسان شريكند ، اين موضوع را به صورت آشكار ، در داستانى كه خداوند از مكالمه سليمان عليه السّلام با آنان در آيات 17 و 39 سوره نمل آورده ، در مىيابيم .\r\nبدين گونه ، اين دو صنف جن و انس ، در همه حالات نفسانى مشتركند ، همانگونه كه در جولانگاههاى رفتارى نيز مانند هم عمل مىكنند ، خداى سبحان در سوره سبا فرموده :\r\n يَعْمَلُونَ لَهُ ما يَشاءُ مِنْ مَحارِيبَ وَ تَماثِيلَ وَ جِفانٍ كَالْجَوابِ وَ قُدُورٍ راسِياتٍ \r\n\r\n","description":"","footnote":"","page_name":" 182 ","page_number":182},
  {"content":"\r\n\r\nجنيان براى سليمان هر چه مىخواست انجام مىدادند ، محراب و تماثيل و ظروف بسيار بزرگ ، مىساختند . « 1 »\r\nو در سوره انبياء مىفرمايد :\r\n وَ مِنَ الشَّياطِينِ مَنْ يَغُوصُونَ لَهُ وَ يَعْمَلُونَ عَمَلًا دُونَ ذلِكَ . \r\nبرخى از شياطين براى سليمان غواصى مىكردند ، و كارهائى غير از آن نيز انجام مىدادند . « 2 »\r\nخداوند اين دو گروه جن و انس را در هدايت به اسلام ، و فرستادن پيامبران به سوى آنان ، براى بشارت و بيم دادن و آموزش ، برابر دانسته ، تا به خداى يگانه ايمان آورند و هيچ كس را شريك او نسازند ، و به پيامبران و فرشتگان و قيامت و مشاهد و مواقف آن نيز ايمان بياورند .\r\nاما احكام اسلامى ، آنچه كه درباره آداب اجتماعى مانند : يارى رساندن به ناتوانان و نيازمندان مؤمنان ، و ترك آزار ديگران ، و مانند آنهاست ، هر دو گروه در آن مشتركند ، اما عبادات مانند : نماز و روزه و حج و ديگر احكام مربوط به جن ، بناچار بايد با حالات آنان سازگار باشد ، چنان كه آدميان نيز برخى با برخى ديگر در احكام اختلاف دارند ، مانند احكام ويژه زن و مرد يا مريض و سالم و مسافر و مقيم و امثال آن .\r\n\r\nنتيجه مباحث\r\nخداوند فرشتگان را آفريد تا سپاهيان « الوهيت و ربوبيت » او باشند ، چنان كه خود در آيات گذشته و آياتى كه از فرشتگان « 3 » ياد شده ، از آن خبر داده ، و بدين خاطر هم آنان را پيش از سايرين آفريده است . آنان زمانى كه عرش خدا بر آب بود حاملان عرش بوده‌اند ، « 4 » چنان كه در سوره هود فرموده :\r\n\r\n\r\n","description":"","footnote":"\r\n( 1 ) - سبا / 13 .\r\n( 2 ) - انبياء / 82\r\n( 3 ) - به ماده : ملك معجم المفهرس قرآن كريم مراجعه شود .\r\n( 4 ) - مراد از عرش ، محل سپاهيان خدا ، فرشتگان كارگزار الوهيت و ربوبيت است كه جايگاه آنان پيش از آفرينش آسمانها و زمين بر روى آب بوده است .\r\n","page_name":" 183 ","page_number":183},
  {"content":"\r\n\r\n وَ هُوَ الَّذِي خَلَقَ السَّماواتِ وَ الْأَرْضَ فِي سِتَّةِ أَيَّامٍ وَ كانَ عَرْشُهُ عَلَى الْماءِ . . . \r\nاو خدائى است كه آسمانها و زمين را در شش روز [ دوران 
  ] آفريد ؛ و عرش او بر آب قرار داشت . . . « 1 »\r\nو نيز ، خداى سبحان آسمانها را با هر چه در درون و برون آنهاست آفريد : فرشتگانى كه مىدانيم ، و آنهايى كه نمىدانيم و هر چه در زير آسمانهاست از كهكشانها و ستارگان و ماه و خورشيدها كه مىدانيم ، و آنها كه نمىدانيم و زمين را با آنچه بر روى آن است ، و هر چه در درون دارد ، از آبها و گياهان و معادن كه در زندگى مفيد است ، و هر چه در بين آسمانها و زمين است ، از گازها و غير آنها ، آنچه را مىشناسيم و آنها را كه نمىشناسيم ، همه اينها چيزهائى است كه اين اصناف سه‌گانه ، يعنى : حيوان و جن و انسان ، در زندگى نيازمند آنهايند ، و حيوان را پيش از جن و انس آفريد ، زيرا اين دو صنف در زندگى به آن نياز دارند ، و جن را نيز پيش از انسان آفريد ، چنان كه خود در داستان آفرينش آدم عليه السّلام فرموده :\r\nبعد از خلقت آدم عليه السّلام ملائكه را - كه ابليس جنّى هم در ميان آنان بود - دستور داد تا براى آدم سجده كنند ، سپس انسان را ، بعد از آفرينش همه اصناف مخلوقات آفريد .\r\nاينها اخبار اصناف چهارگانه مخلوقات خداى سبحان بود كه از آيات قرآن كريم و روايات ، به مقتضاى ترتيب آن ، استنباط كرديم . اما انواع هدايت آنها بدين قرار است :\r\nچون خداوند \" ربّ العالمين \" ، فرشتگان و جن و انس را عقل و ادراك بخشيد ، هدايت آنان را به دو گونه : آموزش مستقيم و آموزش غير مستقيم ، قرار داد ، چنان كه از قول فرشتگان خبر داده كه در داستان خلقت آدم گفتند :  سُبْحانَكَ لا عِلْمَ لَنا إِلَّا ما عَلَّمْتَنا  منزهى تو ! ما چيزى جز آنچه به ما ياد داده‌اى نمىدانيم ! و درباره صنف انسان فرموده :  عَلَّمَ آدَمَ الْأَسْماءَ كُلَّها  خداوند همه اسامى [ اسرار آفرينش 
  ] را به آدم ياد داد ، و فرموده :  عَلَّمَ الْإِنْسانَ ما لَمْ يَعْلَمْ  به انسان آنچه را نمىدانست ياد داد « 2 » . و درباره جن ، در داستانى كه از خود آنان مىآورد چنين است : آنان قرآن را ياد گرفتند ، و به وسيله آن هدايت شدند ، و اين\r\n\r\n\r\n","description":"","footnote":"\r\n( 1 ) - هود / 7 .\r\n( 2 ) - علق / 5\r\n","page_name":" 184 ","page_number":184},
  {"content":"\r\n\r\nزمانى بود كه تلاوت قرآن كريم را از رسول خدا صلّى اللّه عليه و آله و سلم شنيدند .\r\nاز آنجا كه خداى سبحان صنف حيوان ، و همه دوابّ و جنبندگان را ، اندكى از ادراك بخشيده است ، نوع هدايت براى هر يك از آنان ، با الهام غريزى است . و چون ساير مخلوقات مانند : ستارگان و سيارات و جمادات ، حتى اتم را چيزى از حيات و ادراك نداده است ، هدايت آنها تسخيرى است ، همان گونه كه مشروح آن را در قرآن كريم بيان فرموده است .\r\nخداوند نظامى را كه براى هدايت انسان قرار داده ، اسلام ناميده ، و ما ، به يارى خدا ، در بحث‌هاى آينده آن را بررسى مىكنيم .\r\n\r\n","description":"","footnote":"","page_name":" 185 ","page_number":185},
  {"content":"\r\n . \r\n","description":"","footnote":"","page_name":" 186 ","page_number":186},
  {"content":"\r\n\r\n\r\n5 دين و اسلام\r\nالف - معناى دين .\r\nب - اسلام و مسلم .\r\nج - مؤمن و منافق .\r\nد - اسلام نام همه شرايع آسمانى است .\r\nه - تحريف شرايع و اسامى آنها .\r\n1 - يهود و نصارى كتاب خدا و دين او را تحريف كردند .\r\n2 - يهود و نصارى نام دين را نيز ، تحريف كردند .\r\n3 - منشأ تحريف .\r\nو - سازگارى احكام اسلام با فطرت انسان .\r\nز - انسان و نفس امّاره بالسوء .\r\nح - جن و انس در شريعت اسلام شريكند .\r\n\r\n","description":"","footnote":"","page_name":" 187 ","page_number":187},
  {"content":"\r\n . \r\n","description":"","footnote":"","page_name":" 188 ","page_number":188},
  {"content":"\r\n\r\n\r\nالف - دين\r\nلفظ \" دين \" در شريعت اسلامى به دو معنى آمده است :\r\n1 - جزاء ، زيرا ، يوم الدين كه در قرآن كريم آمده ، روز جزا است و :  مالِكِ يَوْمِ الدِّينِ  « 1 » در سورهء فاتحه ، يعنى : مالك روز جزا .\r\n2 - شريعت دربردارنده معناى اطاعت و تسليم ، بيشترين كاربرد دين در شريعت اسلامى ، به همين معنى است ، مانند سخن خداى تعالى در داستان يوسف و برادران او :  ما كانَ لِيَأْخُذَ أَخاهُ فِي دِينِ الْمَلِكِ  يعنى : [ يوسف 
  ] نمىتوانست برادرش را طبق آيين پادشاه و شريعت او بگيرد . « 2 » و در سوره بقره فرموده :  إِنَّ اللَّهَ اصْطَفى لَكُمُ الدِّينَ  يعنى :\r\nخداوند شريعت همراه با اطاعت و تسليم را براى شما برگزيد . « 3 »\r\n\r\nب - اسلام و مسلمان\r\nاسلام : تسليم خدا بودن ، و سر به فرمان شرايع و احكام او داشتن است .\r\nخداى سبحان فرموده :  إِنَّ الدِّينَ عِنْدَ اللَّهِ الْإِسْلامُ  يعنى : دين در نزد خدا اسلام است . « 4 » و مسلمان كسى است كه تسليم خدا و دين او باشد .\r\nبنا بر اين ، اسلام در زمان آدم عليه السّلام : تسليم خدا بودن ، و سر به فرمان شريعت او داشتن\r\n\r\n\r\n","description":"","footnote":"\r\n( 1 ) - فاتحه / 4 .\r\n( 2 ) - يوسف / 76 .\r\n( 3 ) - بقره / 132 .\r\n( 4 ) - آل عمران / 19 .\r\n","page_name":" 189 ","page_number":189},
  {"content":"\r\n\r\nاست ، و مسلمان آن زمان كسى بوده كه تسليم خدا و شريعت نازل بر آدم عليه السّلام بوده است .\r\nاين تسليم بودن ، متضمن تسليم شدن در برابر آدم عليه السّلام ، كه برگزيده خدا و حامل شريعت عصر خود بوده ، نيز ، مىباشد .\r\nاسلام در زمان نوح عليه السّلام نيز ، تسليم خدا بودن ، و سر به فرمان شريعت او داشتن ، و پيروى از نوح به عنوان پيامبر مرسل خدا ، و ايمان به شريعت پيشين آدم عليه السّلام بوده است . و مسلمان كسى بوده كه به همه آنچه گفته شد ايمان داشته است .\r\nاسلام در زمان ابراهيم عليه السّلام نيز : تسليم خدا بودن ، و سر به فرمان شريعت نوح داشتن ، و پيروى از ابراهيم عليه السّلام به عنوان پيامبر مرسل خدا ، و ايمان به انبيا و رسولان پيشين تا آدم عليه السّلام بوده است .\r\nدر عصر موسى عليه السّلام و عيسى عليه السّلام نيز ، اين چنين بوده است .\r\nو نيز ، در زمان خاتم انبيا صلّى اللّه عليه و آله و سلم ، اسلام همان است كه در گذشته بوده ، و حدّ آن اقرار به زبان ، يعنى گفتن شهادتين : اشهد ان لا إله الا اللّه ، و اشهد انّ محمدا رسول اللّه مىباشد .\r\nچنين اقرار زبانى ، لازمه‌اش آن است كه : هيچ يك از ضروريات دين از عقايد و احكام ، و نبوت انبياى پيشين كه در قرآن كريم آمده ، انكار نگردد ، يعنى : آنچه كه مورد اتفاق همه مسلمانان است و آن را از اسلام مىدانند ، نبايد انكار شود ، مانند : وجوب نماز و روزه و حج ، و حرمت شراب‌خوارى و گرفتن ربا و ازدواج با كسانى كه ازدواج با آنان حرام است ، و امثال آن از چيزهائى كه همه مسلمانان حكم آن را مىدانند ، نبايد مورد انكار قرار گيرد .\r\n\r\nج - مؤمن و منافق\r\n\r\nنخست - مؤمن\r\nمؤمن كسى است كه شهادتين را بر زبان آورد ، به عقايد اسلام ايمان قلبى داشته باشد ، و به احكام آن عمل نمايد ، و اگر كارى بر خلاف احكام اسلام از او سر زد آن را گناه دانسته و\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nتوبه و بازگشت به سوى خدا ، و در خواست آمرزش از او را ، بر خود واجب شمارد .\r\nفرق ميان مؤمن و مسلم در روز قيامت روشن مىگردد ، و در دنيا هر دوى آنان ، مشمول احكام اسلام و مسلمين هستند . بدين خاطر است كه خداى سبحان در سوره حجرات فرموده :\r\n قالَتِ الْأَعْرابُ آمَنَّا قُلْ لَمْ تُؤْمِنُوا وَ لكِنْ قُولُوا أَسْلَمْنا وَ لَمَّا يَدْخُلِ الْإِيمانُ فِي قُلُوبِكُمْ . . . \r\nباديه‌نشينان گفتند : ايمان آورده‌ايم ، بگو : شما ايمان نياورده‌ايد ، ولى بگوئيد اسلام آورده‌ايم ، و هنوز ايمان وارد قلب شما نشده است ! . . . « 1 »\r\n\r\nدوم - منافق\r\nالف - نفاق در لغت : نفاق در لغت ، بيرون رفتن است ، نافق اليربوع ، يعنى : موش با زدن سر به درب مخفى لانه خود ، از سوراخ بيرون رفت . اين بدان خاطر است كه لانه نوعى موش كه دستهاى كوتاه و پاهاى بلند دارد هميشه داراى دو درب است : يكى ورودى آشكار و ديگرى خروجى پنهان ، او درب خروجى را به گونه‌اى ماهرانه استتار مىكند تا هرگاه دشمن از درب ورود داخل شد ، با كوبيدن سر به آن خارج شده و فرار نمايد ، آن وقت مىگويند : \" نافق اليربوع \" .\r\nب - نفاق در اصطلاح اسلامى : نفاق در اصطلاح اسلامى ، عمل ظاهرى و كفر باطنى است . نافق الرّجل نفاقا يعنى اسلام را آشكار و بدان عمل كرد و كفر خود را پنهان داشت ، پس او منافق است . خداى سبحان در سوره منافقون فرموده :\r\n   إِذا جاءَكَ الْمُنافِقُونَ قالُوا نَشْهَدُ إِنَّكَ لَرَسُولُ اللَّهِ وَ اللَّهُ يَعْلَمُ إِنَّكَ لَرَسُولُهُ وَ اللَّهُ يَشْهَدُ إِنَّ الْمُنافِقِينَ لَكاذِبُونَ اتَّخَذُوا أَيْمانَهُمْ جُنَّةً . . .   \r\nهنگامى كه منافقان نزد تو آيند مىگويند : ما شهادت مىدهيم كه به راستى تو رسول خدايى ، خداوند مىداند كه تو رسول او هستى ، ولى خداوند گواهى\r\n\r\n\r\n","description":"","footnote":"\r\n( 1 ) - حجرات / 14\r\n","page_name":" 191 ","page_number":191},
  {"content":"\r\n\r\nمىدهد كه منافقان درغگويانند . آنان سوگندهايشان را سپر ساخته‌اند . . . « 1 »\r\nيعنى آنان چنين سوگندها را پرده استتار خويش قرار مىدهند ، و نفاق خودشان را با اين قسم‌هاى دروغ پنهان مىدارند ، و خداوند نادرستى گفتارشان را براى پيامبر اكرم صلّى اللّه عليه و آله و سلم آشكار مىكند .\r\nدر سوره نساء فرموده :\r\n إِنَّ الْمُنافِقِينَ يُخادِعُونَ اللَّهَ وَ هُوَ خادِعُهُمْ وَ إِذا قامُوا إِلَى الصَّلاةِ قامُوا كُسالى يُراؤُنَ النَّاسَ \r\nمنافقان با خدا نيرنگ مىكنند ، در حالى كه او آنان را فريب مىدهد ، و هنگامى كه به نماز برمىخيزند ، با كسالت برخاسته و در برابر مردم ريا مىكنند . . . « 2 »\r\n\r\nد - اسلام نامى براى همه شرايع\r\nنام اسلام در قرآن كريم درباره امت‌هاى گذشته نيز آمده است ، خداوند در سوره يونس عليه السّلام مىفرمايد : نوح عليه السّلام به قوم خود گفت :\r\n فَإِنْ تَوَلَّيْتُمْ فَما سَأَلْتُكُمْ مِنْ أَجْرٍ إِنْ أَجْرِيَ إِلَّا عَلَى اللَّهِ وَ أُمِرْتُ أَنْ أَكُونَ مِنَ الْمُسْلِمِينَ . \r\nاگر از دعوت من روى گردانيد ، من از شما پاداشى نمىخواهم ، مزد من ، تنها بر خدا است ! و من دستور دارم كه از مسلمانان باشم . « 3 »\r\nو درباره ابراهيم عليه السّلام فرموده :\r\n1 -  ما كانَ إِبْراهِيمُ يَهُودِيًّا وَ لا نَصْرانِيًّا وَ لكِنْ كانَ حَنِيفاً مُسْلِماً وَ ما كانَ مِنَ الْمُشْرِكِينَ . \r\nابراهيم نه يهودى بود و نه نصرانى ، بلكه موحّدى خالص و مسلمان بود ؛ و هرگز از مشركان نبود . « 4 »\r\n\r\n\r\n","description":"","footnote":"\r\n( 1 ) - منافقون / 1 و 2\r\n( 2 ) - نساء / 142\r\n( 3 ) - يونس / 72\r\n( 4 ) - آل عمران / 67\r\n","page_name":" 192 ","page_number":192},
  {"content":"\r\n\r\n2 -  وَ وَصَّى بِها إِبْراهِيمُ بَنِيهِ وَ يَعْقُوبُ يا بَنِيَّ إِنَّ اللَّهَ اصْطَفى لَكُمُ الدِّينَ فَلا تَمُوتُنَّ إِلَّا وَ أَنْتُمْ مُسْلِمُونَ . \r\nابراهيم و يعقوب ، فرزندان خود را به [ آيين اسلام 
  ] سفارش كردند ، و گفتند :\r\nفرزندان من : خداوند اين دين را براى شما برگزيده است ، و شما جز به آيين اسلام از دنيا نرويد . « 1 »\r\n3 -  ما جَعَلَ عَلَيْكُمْ فِي الدِّينِ مِنْ حَرَجٍ مِلَّةَ أَبِيكُمْ إِبْراهِيمَ هُوَ سَمَّاكُمُ الْمُسْلِمِينَ مِنْ قَبْلُ . \r\nخداوند در اين دين كه دين پدر شما ابراهيم است ، هيچ‌گونه سختى و تنگنائى قرار نداد ، او شما را در گذشته مسلمان ناميد . « 2 »\r\nدر سوره ذاريات درباره شهر قوم لوط فرموده :\r\n  فَأَخْرَجْنا مَنْ كانَ فِيها مِنَ الْمُؤْمِنِينَ * فَما وَجَدْنا فِيها غَيْرَ بَيْتٍ مِنَ الْمُسْلِمِينَ *  \r\nما مؤمنانى را كه در آن شهر بودند بيرون برديم . ولى جز يك خانواده از مسلمانان در تمام آنها نيافتيم . « 3 »\r\nدرباره موسى عليه السّلام مىفرمايد : او به قوم خود گفت :\r\n يا قَوْمِ إِنْ كُنْتُمْ آمَنْتُمْ بِاللَّهِ فَعَلَيْهِ تَوَكَّلُوا إِنْ كُنْتُمْ مُسْلِمِينَ . \r\nاى قوم من ! اگر به خدا ايمان آورده‌ايد ، بر او توكل كنيد اگر مسلمانيد « 4 » در سوره اعراف سخن ساحران فرعون را ياد مىكند كه گفتند :\r\n رَبَّنا أَفْرِغْ عَلَيْنا صَبْراً وَ تَوَفَّنا مُسْلِمِينَ . \r\nپروردگارا ! شكيبائى و استقامت را بر ما فروريز ! و ما را مسلمان بميران . « 5 » در سوره يونس در داستان فرعون مىفرمايد :\r\n\r\n\r\n","description":"","footnote":"\r\n( 1 ) - بقره / 132\r\n( 2 ) - حج / 78\r\n( 3 ) - ذاريات / 35 و 36\r\n( 4 ) - يونس / 84\r\n( 5 ) - اعراف / 126\r\n","page_name":" 193 ","page_number":193},
  {"content":"\r\n\r\n حَتَّى إِذا أَدْرَكَهُ الْغَرَقُ قالَ آمَنْتُ أَنَّهُ لا إِلهَ إِلَّا الَّذِي آمَنَتْ بِهِ بَنُوا إِسْرائِيلَ وَ أَنَا مِنَ الْمُسْلِمِينَ . \r\nهنگامى كه غرقاب او را در خود كشيد ، گفت : ايمان آوردم كه هيچ معبودى ، جز كسى كه بنى اسرائيل به او ايمان آورده‌اند ، وجود ندارد ؛ و من از مسلمانان هستم ! « 1 »\r\nدرباره نامه سليمان به ملكه سبا و سخن او به اطرافيان در سوره نمل آمده :\r\n  إِنَّهُ مِنْ سُلَيْمانَ وَ إِنَّهُ بِسْمِ اللَّهِ الرَّحْمنِ الرَّحِيمِ * أَلَّا تَعْلُوا عَلَيَّ وَ أْتُونِي مُسْلِمِينَ *  \r\nاين نامه از سليمان است ، و چنين مىباشد : به نام خداوند بخشنده بخشايشگر .\r\nنسبت به من برترىجوئى نكنيد ، و در حالى كه مسلمانيد به سوى من بياييد . « 2 » و در همين سوره مىفرمايد :\r\n يا أَيُّهَا الْمَلَؤُا أَيُّكُمْ يَأْتِينِي بِعَرْشِها قَبْلَ أَنْ يَأْتُونِي مُسْلِمِينَ . \r\nاى بزرگان ! كدام يك از شما تخت او را براى من مىآورد پيش از آنكه آنان اسلام آورده نزد من آيند ؟ « 3 »\r\nدرباره حواريان عيسى عليه السّلام در سوره مائده مىفرمايد :\r\n وَ إِذْ أَوْحَيْتُ إِلَى الْحَوارِيِّينَ أَنْ آمِنُوا بِي وَ بِرَسُولِي قالُوا آمَنَّا وَ اشْهَدْ بِأَنَّنا مُسْلِمُونَ . \r\nو زمانى كه به حواريان وحى فرستاديم كه : به من و به فرستاده من ، ايمان آوريد ! آنان گفتند : ايمان آورديم ، و گواه باش كه ما مسلمانيم . « 4 »\r\nدر سوره آل عمران مىفرمايد :\r\n فَلَمَّا أَحَسَّ عِيسى مِنْهُمُ الْكُفْرَ قالَ مَنْ أَنْصارِي إِلَى اللَّهِ قالَ الْحَوارِيُّونَ نَحْنُ أَنْصارُ اللَّهِ آمَنَّا بِاللَّهِ وَ اشْهَدْ بِأَنَّا مُسْلِمُونَ . \r\n\r\n\r\n","description":"","footnote":"\r\n( 1 ) - يونس / 90\r\n( 2 ) - نمل / 30 و 31\r\n( 3 ) - نمل / 38\r\n( 4 ) - مائده / 111\r\n","page_name":" 194 ","page_number":194},
  {"content":"\r\n\r\nهنگامى كه عيسى از آنان احساس كفر كرد ، گفت : ياوران من به سوى خدا كيانند ؟ حواريان گفتند : ما ياوران خدائيم ؛ به خدا ايمان آورديم ؛ و تو گواه باش كه ما مسلمانيم ! « 1 »\r\nاين اصطلاح نسبت به امت‌هاى گذشته منحصر به قرآن كريم نيست ، در ديگر مدارك اسلامى نيز ، در مواردى از ذكر سرگذشت آنان آمده است ، مثلا : ابن سعد به سند خود از ابن عباس آورده كه او پس از يادآورى خروج نوح از كشتى گفته است : \" پدران نوح تا آدم عليه السّلام همگى بر دين اسلام بوده‌اند . \" و در روايت بعد از آن چنين است : فاصله ميان آدم و نوح ده قرن طول كشيده كه همه بر دين اسلام بودند . و در دنباله روايت ابن عباس آورده است : او درباره كسانى كه از كشتى بيرون آمدند و در شهرى سكنى گزيدند گفته است : جمعيت آنان فزونى يافت و به يكصد هزار نفر رسيدند كه همگى بر دين اسلام بودند . « 2 »\r\n\r\nه - تحريف شرايع گذشته و تحريف نام آنها\r\nامت‌هاى پيشين همانگونه كه اصل شريعت ربّ العالمين را تحريف كردند ، نام آن را نيز تغيير دادند ، زيرا ، نامگذارى برخى اديان به نامى غير از اسلام ، مانند : يهوديت و نصرانيت ، خود تحريفى است در نام دين كه توضيح آن چنين است :\r\n\r\nالف - نامگذارى يهود\r\nيهود ، نامى است منسوب به شهر يهودا در كوه صهيون در جنوب غربى اورشليم كه داود عليه السّلام آن را پايتخت حكومت خويش ساخت ، و بناى ويژه‌اى براى تابوت ، كه تورات و ساير مواريث بنى اسرائيل در آن بود ، بنيان نهاد ، پادشاهان بنى اسرائيل در آنجا مدفونند . « 3 »\r\n\r\n\r\n","description":"","footnote":"\r\n( 1 ) - آل عمران / 52\r\n( 2 ) - طبقات ابن سعد چاپ اروپا ( ج 1 ص 18 ) ابن كثير نيز در تاريخ خود ( ج 1 ص 101 ) روايت ابن عباس را آورده كه : عشرة قرون كلهم على الاسلام .\r\n( 3 ) - قاموس كتاب مقدس ، ماده : يهود ، يهودا و صهيون .\r\n","page_name":" 195 ","page_number":195},
  {"content":"\r\n\r\n\r\nب - نامگذارى نصارى\r\nنصرانى ، نامى است منسوب به شهر ناصره در منطقه الجليل كه عيسى بن مريم عليه السّلام كودكى خود را در آنجا سپرى كرده است . آن حضرت در زمان خود به عيساى ناصرى مشهور بوده ، شاگردان وى نيز بدين خاطر معروف به ناصرى « 1 » شدند .\r\nمسيحيت نيز ، منسوب به مسيح ، عيسى بن مريم است ، پيروان مسيح عليه السّلام را از سال 41 ميلادى مسيحيان خواندند و با اين لقب قصد مذمت آنان را داشتند . « 2 »\r\n\r\nج - تحريف شريعت\r\nما بدان سبب كه معرفت و شناخت \" الوهيت \" و \" ربوبيت \" پايه‌اى براى شناخت عقايد و احكام دين است - در بيان كيفيت تحريف شريعت موسى و عيسى عليه السّلام توسط يهود و نصارى - تنها به بيان تحريف عقيده \" الوهيت و ربوبيت \" توسط ايشان بسنده مىكنيم :\r\n\r\nالف - تحريف شريعت موسى عليه السّلام توسط يهود\r\n: آنچه در پى مىآيد ، خلاصه‌اى از باب دوم و تمام باب سوم رساله پيدايش تورات است كه از اصل عبرانى و كلدانى و يونانى به فارسى ترجمه و در سال 1932 ميلادى در دار السلطنه لندن به چاپ رسيده است :\r\nپرودگار خالق باغى را در عدن پديد آورد ، و از درون آن چهار رود جارى ساخت كه فرات و جيحون از آنهايند ، در آن باغ درختانى كاشت ، و در ميان آن ، درخت زندگى و درخت تشخيص خوب و بد را غرس كرد ، و آدم را در آن جاى داد ، پروردگار خالق به آدم سفارش كرد و فرمود : از همهء درختان اين باغ هر چه خواهى بخور ، اما از درخت تشخيص خوب و بد نخور ، زيرا روزى كه از آن\r\n\r\n\r\n","description":"","footnote":"\r\n( 1 ) - قاموس كتاب مقدس ، ماده : ناصره و ناصرى .\r\n( 2 ) - قاموس كتاب مقدس ، ماده : مسيح و مسيحى\r\n","page_name":" 196 ","page_number":196},
  {"content":"\r\n\r\nبخورى به سختى مىميرى ، بعد از آن خوابى را بر آدم چيره كرد و يكى از دنده‌هايش را برگرفت و از آن حوّا ، همسر آدم را آفريد ، آدم و حوّا هر دو عريان بودند و از آن شرمگين نمىشدند .\r\nباب سوّم و مار از همهء حيوانات صحرا كه خداوند خدا ساخته بود هوشيارتر بود و به زن گفت آيا خدا حقيقتا گفته است كه از همهء درختان باغ نخوريد * زن به مار گفت از ميوهء درختان باغ مىخوريم * لكن از ميوهء درختى كه در وسط باغ است خدا گفت از آن مخوريد و آن را لمس مكنيد مبادا بميريد * مار به زن گفت هرآينه نخواهيد مرد * بلكه خدا مىداند در روزى كه از آن بخوريد چشمان شما بازشود و مانند خدا عارف نيك و بد خواهيد بود * و چون زن ديد كه آن درخت براى خوراك نيكوست و به نظر خوش‌نما و درختى دلپذير دانش‌افزا پس از ميوه‌اش گرفته بخورد و به شوهر خود نيز داد و او خورد * آنگاه چشمان هر دوى ايشان بازشد و فهميدند كه عريانند پس برگهاى انجير به هم دوخته سترها براى خويشتن ساختند * و آواز خداوند خدا را شنيدند كه در هنگام وزيدن نسيم بهار در باغ مىخراميد و آدم و زنش خويشتن را از حضور خداوند خدا در ميان درختان باغ پنهان كردند * و خداوند خدا آدم را ندا در داد و گفت كجا هستى * گفت چون آواز تو را در باغ شنيدم ترسان گشتم زيرا كه عريانم پس خود را پنهان كردم * گفت كه تو را آگاهانيد كه عريانى آيا از آن درختى كه تو را قدغن كردم كه از آن نخورى خوردى * آدم گفت اين زنى كه قرين من ساختى وى از ميوهء درخت به من داد كه خوردم * پس خداوند خدا به زن گفت اين چه كار\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nاست كه كردى زن گفت مار مرا اغوا نمود كه خوردم * پس خداوند خدا به مار گفت چون كه اين كار كردى از جميع بهايم و از همهء حيوانات صحرا ملعونتر هستى بر شكمت راه خواهى رفت و تمام ايام عمرت خاك خواهى خورد * و عداوت در ميان تو و زن و در ميان ذريّت تو و ذريّت وى مىگذارم او سر تو را خواهد كوبيد و تو پاشنهء وى را خواهى كوبيد * و به زن گفت الم و حمل تو را بسيار افزون گردانم با الم فرزندان خواهى زائيد و اشتياق تو به شوهرت خواهد بود و او بر تو حكمرانى خواهد كرد * و به آدم گفت چون كه سخن زوجه‌ات را شنيدى و از آن درخت خوردى كه امر فرموده گفتم از آن نخورى پس به سبب تو زمين ملعون شد و تمام ايّام عمرت از آن با رنج خواهى خورد * خار و خس نيز برايت خواهد رويانيد و سبزهاى صحرا را خواهى خورد * و به عرق پيشانيت نان خواهى خورد تا حينى كه به خاك راجع كردى كه از آن گرفته شدى زيرا كه تو خاك هستى و به خاك خواهى برگشت * و آدم زن خود را حوّا نام نهاد زيرا كه او مادر جميع زندگان است * و خداوند خدا رختها براى آدم و زنش از پوست بساخت و ايشان را پوشانيد * و خداوند خدا گفت همانا انسان مثل يكى از ما شده است كه عارف نيك و بد گرديده اينك مبادا دست خود را دراز كند و از درخت حيات نيز گرفته بخورد و تا با به ابد زنده ماند * پس خداوند خدا او را از باغ عدن بيرون كرد تا كار زمينى را كه از آن گرفته شده بود بكند * پس آدم را بيرون كرد و به طرف شرقى باغ عدن كرّوبيان را مسكن داد و شمشير آتشبارى را كه به هر سو گردش مىكرد تا طريق درخت حيات را محافظت كند * « 1 »\r\n\r\n\r\n","description":"","footnote":"\r\n( 1 ) - كتاب مقدس ، عهد عتيق [ تورات 
  ] ص 4 و 5 ترجمه فارسى از عبرانى و كلدانى و يونانى چاپ دار السلطنه لندن 1932 ميلادى .\r\n","page_name":" 198 ","page_number":198},
  {"content":"\r\n\r\n\r\nبررسى محتواى اين دو باب\r\nبنا بر آنچه گذشت ، نتيجه اين مىشود كه : پروردگار خالق به مخلوق خود آدم ، دروغ گفت ، زيرا ، به او فرمود : اگر از درخت تشخيص خير و شر بخورى مىميرى ! و مار حوّا را از حقيقت امر ، و دروغ خداى خالق آگاه كرد . آن دو از درخت خوردند و چشمانشان گشوده شد و برهنگى خود را دريافتند . و چون صداى پروردگار خالق را كه در باغ سير مىكرد شنيدند ، پنهان شدند ، و خداوند كه جاى آنان را نمىدانست آدم را صدا زد و فرمود : كجائى ؟\r\nآدم هم پنهان شدن خود به سبب برهنگى را به خدا خبر داد ، و خداوند از چگونگى درك اين معنى از آدم پرسيد و فرمود : آيا از آن درخت خورده‌اى ؟ آدم از حقيقت ماجرا خبر داد و خداى خالق بر آدم و حوا و مار خشم گرفت و آنان را به زمين بازگردانيد ، و به خاطر كارى كه كرده بودند عقوبت داد . و پروردگار خالق چون ديد كه اين مخلوق ، همانند خود او ، شناساى خير و شر شده ، و ترسيد كه به درخت زندگى دست يازد و از آن بخورد و براى هميشه زنده بماند ، او را از باغ عدن بيرون كرد ، و بر سر راه درخت زندگى پاسدارانى از كرّوبين گماشت تا انسان به آن نزديك نگردد .\r\nراستى را كه اين پروردگار خالق چقدر ناتوان است ! - منزه است خدا از آنچه به او نسبت مىدهند - خدائى كه مىترسد مخلوق او همانندش گردد و بدين خاطر همه ابزارها را براى بازداشتن او از رسيدن به درجه خود به كار مىگيرد ! و چه دروغزن و نيرنگ باز است كه بر عليه مخلوق خود كار مىكند ، و به او دروغ مىگويد ، دروغى كه بعدا فاش مىگردد !\r\nو چه ستمگر است كه مار را به خاطر آنكه حقيقت را به حوّا گفته ، عقوبت مىكند ! و ما ندانستيم مقصود او از اين سخن چيست كه گفته است : \" اين انسان مانند يكى از ما شد \" ! آيا مراد اين است كه در آنجا غير از پروردگار خالق يگانه ، خدايان و پروردگاران ديگرى نيز بوده‌اند كه ضمير جمع ( منّا ) آورده است ؟ !\r\nو در پايان مىگوييم : اثر چنين معرفت و شناختى ، بر كسى كه به درستى تورات معتقد است ، چه خواهد بود ؟ او هنگامى كه در تورات مىخواند : خداى خالق هستى دروغ مىگويد و نيرنگ مىزند و به خاطر ترس از اين انسان ، او را از رسيدن به درجه كمال بازمىدارد\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nچه مىانديشد ؟ ! به راستى كه منزه است خدا و برتر است از آنچه ستمكاران به او نسبت مىدهند ، برترى وصف ناشدنى .\r\n\r\nب - تحريف نصارى\r\nآنچه آورديم از مشتركات يهود و نصارى بود . نصارى ويژگى ديگرى هم دارند كه آن :\r\nتحريف در عقيده \" الوهيت و ربوبيت \" است ، بيان آن چنين است :\r\n\r\nتثليث نزد نصارى\r\nنصارى گفته‌اند : مسيح پسر خداست ، و خدا پدر اوست ، و آن دو با روح القدس شىء واحدند كه همان خداست . پس خداى يگانه سه‌تاست : پدر ، پسر ، روح القدس ، و اين سه : \" خدا و عيسى و روح القدس \" ، يكى هستند كه همان خداست . سه نفر يكى است ، و يكى سه تاست !\r\nخداى سبحان در سوره مائده فرموده :\r\n  لَقَدْ كَفَرَ الَّذِينَ قالُوا إِنَّ اللَّهَ هُوَ الْمَسِيحُ ابْنُ مَرْيَمَ وَ قالَ الْمَسِيحُ يا بَنِي إِسْرائِيلَ اعْبُدُوا اللَّهَ رَبِّي وَ رَبَّكُمْ إِنَّهُ مَنْ يُشْرِكْ بِاللَّهِ فَقَدْ حَرَّمَ اللَّهُ عَلَيْهِ الْجَنَّةَ وَ مَأْواهُ النَّارُ وَ ما لِلظَّالِمِينَ مِنْ أَنْصارٍ * لَقَدْ كَفَرَ الَّذِينَ قالُوا إِنَّ اللَّهَ ثالِثُ ثَلاثَةٍ وَ ما مِنْ إِلهٍ إِلَّا إِلهٌ واحِدٌ . . . *    مَا الْمَسِيحُ ابْنُ مَرْيَمَ إِلَّا رَسُولٌ قَدْ خَلَتْ مِنْ قَبْلِهِ الرُّسُلُ وَ أُمُّهُ صِدِّيقَةٌ كانا يَأْكُلانِ الطَّعامَ انْظُرْ كَيْفَ نُبَيِّنُ لَهُمُ الْآياتِ ثُمَّ انْظُرْ أَنَّى يُؤْفَكُونَ * \r\nآنان كه گفتند : خداوند همان مسيح پسر مريم است ، به يقين كافر شدند ، [ با اينكه خود 
  ] مسيح گفت : اى بنى اسرائيل ! خداوند يگانه را ، كه پروردگار من و شماست بندگى كنيد ، زيرا هر كس شريكى براى خدا قرار دهد ، خداوند بهشت را بر او حرام كرده و جايگاه او دوزخ است ؛ و ستمكاران را يار و ياورى نيست .\r\nآنان كه گفتند : خداوند يكى از سه خداست [ نيز 
  ] به يقين كافر شدند ، خدائى جز خداى يگانه وجود ندارد . . .\r\n\r\n","description":"","footnote":"","page_name":" 200 ","page_number":200},
  {"content":"\r\n\r\nمسيح فرزند مريم ، فقط فرستاده‌اى بود كه پيش از او نيز رسولان ديگرى بودند ؛ مادرش ، زن بسيار راستگو و درست‌كردارى بود ، هر دو غذا مىخورند ! بنگر چگونه نشانه‌ها را به روشنى براى آنان بيان مىداريم ! سپس بنگر چگونه از حق بازگردانده مىشوند ! « 1 »\r\nو در سوره نساء فرموده :\r\n يا أَهْلَ الْكِتابِ لا تَغْلُوا فِي دِينِكُمْ وَ لا تَقُولُوا عَلَى اللَّهِ إِلَّا الْحَقَّ إِنَّمَا الْمَسِيحُ عِيسَى ابْنُ مَرْيَمَ رَسُولُ اللَّهِ وَ كَلِمَتُهُ أَلْقاها إِلى مَرْيَمَ وَ رُوحٌ مِنْهُ فَآمِنُوا بِاللَّهِ وَ رُسُلِهِ وَ لا تَقُولُوا ثَلاثَةٌ انْتَهُوا خَيْراً لَكُمْ إِنَّمَا اللَّهُ إِلهٌ واحِدٌ سُبْحانَهُ أَنْ يَكُونَ لَهُ وَلَدٌ لَهُ ما فِي السَّماواتِ وَ ما فِي الْأَرْضِ وَ كَفى بِاللَّهِ وَكِيلًا . \r\nاى اهل كتاب ! در دين خود غلو و زياده روى نكنيد ! و درباره خدا ، غير از حق نگوئيد ! مسيح عيسى بن مريم فقط فرستاده خدا ، و كلمه اوست ؛ كه او را به مريم القا نمود ؛ و روحى از طرف او بود . پس به خدا و پيامبران او ، ايمان آوريد ، و نگوييد : [ خداوند 
  ] سه‌گانه است ! از اين سخن بازايستيد كه براى شما بهتر است ! خدا ، تنها معبود يگانه است ؛ او منزه است كه فرزندى داشته باشد ، هر چه در آسمانها و زمين است از آن اوست ؛ و همين بس كه خدا تدبيرگر باشد . « 2 »\r\nراستى را كه خداى سبحان درست فرموده ، و تحريف كنندگان دروغ گفته‌اند ، ذات اقدس الهى از آنچه ستمكاران مىگويند برتر است !\r\n* * * حال ، اگر مسأله چنان است كه بيان داشتيم - و در واقع چنان است - و دين مقبول نزد خدا فقط اسلام است ، و نامگذارى دين به غير اسلام تحريف است ، و يهوديت و نصرانيت ، در اسم و رسم هر دو ، تحريف شده‌اند ، پس ، اسلام صحيح چيست ؟ و شريعت اسلام كدام است ؟\r\n\r\n\r\n","description":"","footnote":"\r\n( 1 ) - مائده / 72 و 73 و 75\r\n( 2 ) - نساء / 171\r\n","page_name":" 201 ","page_number":201},
  {"content":"\r\n\r\n\r\nو - اسلام با فطرت انسان سازگار است\r\nخداى سبحان در سوره روم فرموده :\r\n فَأَقِمْ وَجْهَكَ لِلدِّينِ حَنِيفاً فِطْرَتَ اللَّهِ الَّتِي فَطَرَ النَّاسَ عَلَيْها لا تَبْدِيلَ لِخَلْقِ اللَّهِ ذلِكَ الدِّينُ الْقَيِّمُ وَ لكِنَّ أَكْثَرَ النَّاسِ لا يَعْلَمُونَ \r\nپس ، روى خود را متوجه آيين خالص پروردگار كن ! اين فطرتى است كه خداوند انسانها را بر آن آفريده ؛ دگرگونى در آفرينش الهى نيست ؛ اين است دين استوار ؛ ولى بيشتر مردم نمىدانند ! « 1 »\r\n\r\nشرح كلمات\r\n1 - حنيفا : حنف از كژى به راستى شدن ، و جنف : از راستى به كژى رفتن است .\r\nحنيف : مخلص ، كسى كه به فرمان خدا سر فرود آورده و هرگز از دين خدا منحرف نشده است .\r\n2 - فطر : اختراع كرد ، فطر اللّه العالم ، يعنى خداوند جهان را اختراع و ايجاد كرد .\r\nخداوند ، پس از آنكه در آيات قبلى گونه‌هائى از انحراف گمراهان از راه اسلام را برشمرد و به اعمال نيك اشاره فرمود ، اين موضوع را به عنوان فرعى بر آن افزود و فرمود :\r\nپس ، روى خود را متوجه دين كن - دينى كه نزد خدا اسلام است - و از كژى به راستى و اعتدال ، يعنى به حق ، توجه نما ، كه روى آوردن به دين اسلام ، به مقتضاى فطرت انسانى است ، فطرتى كه خداوند او را بر اساس آن آفريده است ، و در آفرينش الهى تبديل و دگرگونى راه ندارد ، بدين سبب ، در دين او هم كه متناسب و سازگار با فطرت آدمى است ، دگرگونى نخواهد بود ، و هماهنگى با فطرت دليل روشن استوارى و استحكام اين دين است ، ولى بيشتر مردمان نمىدانند .\r\nجانداران همه در اين باره ، بمانند انسانند و متناسب با فطرت خود هدايت مىشوند ، براى مثال : زنبور عسل با فطرت و هدايت غريزى كه خداوند در او به وديعت نهاده ، آنچه\r\n\r\n\r\n","description":"","footnote":"\r\n( 1 ) - روم / 30\r\n","page_name":" 202 ","page_number":202},
  {"content":"\r\n\r\nاز شكوفه گلها را كه به كار عسل مىآيد ، مىمكد و گاهى كه با فطرت و هدايت غريزىاش مخالفت مىكند و چيزهاى ناباب و زيان‌آور مىخورد ، در ورودى كند و به وسيله نگهبانان بازداشت و قطعه‌قطعه مىگردد .\r\nمرغ نيز با فطرت و هدايت غريزى كه خداوند در او ايجاد كرده ، دانه‌ها و سبزىهاى پاك را برمىچيند ، و هرگاه از اين هدايت غريزى الهى سرپيچد و مدفوع نجس را بخورد ، در شريعت اسلام \" جلّاله \" ناميده شده و خوردن گوشتش ممنوع مىگردد تا آنكه سه روز از دانه‌هاى پاك بخورد و پاكيزه شود .\r\nآرى ، حكم پروردگار عالميان نسبت به همه آفريدگان يكسان است . آنها را هدايت مىكند تا به كارهائى كه برايشان مفيد است اقدام نمايند ، و از كارهاى زيان‌آور ، كه هستىشان را در خطر قرار مىدهد ، دورى گزينند . چنان كه نسبت به انسان در سوره مائده فرموده :\r\n يَسْئَلُونَكَ ما ذا أُحِلَّ لَهُمْ قُلْ أُحِلَّ لَكُمُ الطَّيِّباتُ . . . \r\nاز تو مىپرسند چه چيزهائى براى آنان حلال شده است ؟ بگو : همه پاكيزه‌ها براى شما حلال گرديده . . . « 1 »\r\nدر سوره اعراف فرموده :\r\n الَّذِينَ يَتَّبِعُونَ الرَّسُولَ النَّبِيَّ الْأُمِّيَّ الَّذِي يَجِدُونَهُ مَكْتُوباً عِنْدَهُمْ فِي التَّوْراةِ وَ الْإِنْجِيلِ يَأْمُرُهُمْ بِالْمَعْرُوفِ وَ يَنْهاهُمْ عَنِ الْمُنْكَرِ وَ يُحِلُّ لَهُمُ الطَّيِّباتِ وَ يُحَرِّمُ عَلَيْهِمُ الْخَبائِثَ . . . \r\nآنان كه از فرستاده خدا ، پيامبر امّى ، پيروى مىكنند ؛ پيامبرى كه صفاتش را در تورات و انجيلى كه نزدشان است ، مىيابند كه آنان را به معروف دستور مىدهد ، و از منكر بازمىدارد ! پاكيزه‌ها را براى آنان حلال ، و ناپاكها را بر آنان حرام مىكند . . . « 2 »\r\nپس ، ملاك در احكام اسلامى ، سود و زيان انسان است . خداوند ناپاكها را حرام فرموده ،\r\n\r\n\r\n","description":"","footnote":"\r\n( 1 ) - مائده / 4\r\n( 2 ) - اعراف / 157\r\n","page_name":" 203 ","page_number":203},
  {"content":"\r\n\r\nچون براى انسان زيانبار است ، و پاكيزه‌ها را حلال فرمود ، چون براى او مفيد است . مؤيد اين سخن بيان خداى متعال در سوره رعد است كه مىفرمايد :\r\n فَأَمَّا الزَّبَدُ فَيَذْهَبُ جُفاءً وَ أَمَّا ما يَنْفَعُ النَّاسَ فَيَمْكُثُ فِي الْأَرْضِ . \r\nامّا كف‌ها در كناره نابود مىشوند ، ولى آنچه به مردم سود رساند در زمين مىماند . « 1 »\r\nو در سوره حج فرموده :\r\n  وَ أَذِّنْ فِي النَّاسِ بِالْحَجِّ يَأْتُوكَ رِجالًا وَ عَلى كُلِّ ضامِرٍ يَأْتِينَ مِنْ كُلِّ فَجٍّ عَمِيقٍ لِيَشْهَدُوا مَنافِعَ لَهُمْ .  \r\nمردمان را به حج فراخوان ؛ تا پياده و سواره بر مركبهاى لاغر از هر راه دورى به سوى تو آيند ، تا شاهد منافع خويش باشند . « 2 »\r\nو در آيات پيشين همين سوره فرموده :\r\n  يَدْعُوا مِنْ دُونِ اللَّهِ ما لا يَضُرُّهُ وَ ما لا يَنْفَعُهُ ذلِكَ هُوَ الضَّلالُ الْبَعِيدُ * يَدْعُوا لَمَنْ ضَرُّهُ أَقْرَبُ مِنْ نَفْعِهِ . . .  \r\nبرخى از مردم جز خدا كسى را مىخواند كه نه زيانى به او مىرساند ، و نه سودى ، اين همان گمراهى بسيار عميق است ! او كسى را مىخواند كه زيانش از نفعش نزديكتر است . . . « 3 »\r\nپروردگار عالميان ، آنچه را كه براى انسان سود و زيان دارد ، ولى زيان آن بيشتر است ، آن را نيز حرام فرموده ، چنان كه در سوره بقره مىفرمايد :\r\n يَسْئَلُونَكَ عَنِ الْخَمْرِ وَ الْمَيْسِرِ قُلْ فِيهِما إِثْمٌ كَبِيرٌ وَ مَنافِعُ لِلنَّاسِ وَ إِثْمُهُما أَكْبَرُ مِنْ نَفْعِهِما . . . \r\nاز تو درباره شراب و قمار سؤال مىكنند ، بگو : در آنها گناه و زيان بزرگى است ؛ و منافعى هم براى مردم در بردارد ؛ و گناه آنها از نفعشان بيشتر است .\r\n\r\n\r\n","description":"","footnote":"\r\n( 1 ) - رعد / 17\r\n( 2 ) - حج / 27 و 28\r\n( 3 ) - حج / 12 و 13\r\n","page_name":" 204 ","page_number":204},
  {"content":"\r\n\r\nهر چه دايره سود و زيان گسترش يابد ، به تبع آن دائره حلال و حرام نيز ، براى مخلوقات با توجه به ابعاد وجودى هر يك ، گسترش مىيابد ، و انسان كه ابعاد وجودىاش گسترده‌ترين است ، مراعات سود و زيانش نيز ، به مقتضاى حكمت ، بايد متناسب با ابعاد وجودىاش باشد ، براى مثال : انسان چون جسم مادى دارد ، طبيعى است كه برخى اشياء براى جسم او زيانبار و برخى مفيدند ، و خداوند هم بدين سبب ، هر چه را براى جسم او مفيد بوده مانند : خوردن پاكيزه‌ها ، براى انسان حلال فرموده ، و هر چه را كه بر جسم او زيان مىزند ، مانند : خوردن پليدىها حرام كرده است .\r\nامثال اين احكام براى شخص انسان احكام فردى است در هر جا كه باشد ، در غارهاى كوهستان يا در بيشه‌زار دشتستان ، در جوامع انسانى و يا در ستارگان و كرات ديگر .\r\nامّا چون خداى متعال كمال زندگى انسان را در زندگى اجتماعى قرار داده چيزهاى ديگرى مانند : دادوستد و تجارت را نيز ، كه سود اجتماعى دارند ، براى انسان حلال فرموده ، و امورى را كه به جامعه زيان مىرساند ، مانند : ربا و قمار ، حرام كرده است .\r\nو چون داراى \" نفس انسانى \" است - و تهذيب نفس از ضروريات زندگى است - حج را كه در آن تهذيب نفس و مشاهده منافع ديگر است ، بر او واجب كرده ، و هر چه را كه بر جامعه ضرر بزند حرام فرموده ، و انسان را به آنچه سود جامعه در آن است ارشاد نموده ، و در سوره حجرات فرموده :\r\n إِنَّمَا الْمُؤْمِنُونَ إِخْوَةٌ فَأَصْلِحُوا بَيْنَ أَخَوَيْكُمْ . . . *    يا أَيُّهَا الَّذِينَ آمَنُوا لا يَسْخَرْ قَوْمٌ مِنْ قَوْمٍ عَسى أَنْ يَكُونُوا خَيْراً مِنْهُمْ وَ لا نِساءٌ مِنْ نِساءٍ عَسى أَنْ يَكُنَّ خَيْراً مِنْهُنَّ وَ لا تَلْمِزُوا أَنْفُسَكُمْ وَ لا تَنابَزُوا بِالْأَلْقابِ بِئْسَ الِاسْمُ الْفُسُوقُ بَعْدَ الْإِيمانِ وَ مَنْ لَمْ يَتُبْ فَأُولئِكَ هُمُ الظَّالِمُونَ * يا أَيُّهَا الَّذِينَ آمَنُوا اجْتَنِبُوا كَثِيراً مِنَ الظَّنِّ إِنَّ بَعْضَ الظَّنِّ إِثْمٌ وَ لا تَجَسَّسُوا وَ لا يَغْتَبْ بَعْضُكُمْ بَعْضاً أَ يُحِبُّ أَحَدُكُمْ أَنْ يَأْكُلَ لَحْمَ أَخِيهِ مَيْتاً فَكَرِهْتُمُوهُ وَ اتَّقُوا اللَّهَ إِنَّ اللَّهَ تَوَّابٌ رَحِيمٌ *  \r\nمؤمنان برادر يكديگرند ، پس ميان دو برادر خود را اصلاح كنيد . . . اى كسانى\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nكه ايمان آورده‌ايد ، نبايد گروهى از شما گروه ديگر را مسخره كند ، شايد آنان از اينان بهتر باشند ؛ و نه زنانى زنان ديگر را ، شايد آنان بهتر از اينان باشند ، و يكديگر را مورد طعن و عيب‌جوئى قرار ندهيد و با القاب زشت و ناپسند همديگر را ياد نكنيد ، بسيار بد است كه بر كسى بعد از ايمان نام زشت و كفرآميز بگذاريد ؛ و آنان كه توبه نكنند ، ظالم و ستمگرند !\r\nاى مؤمنان ! از بسيارى از گمانها بپرهيزيد ، چرا كه بعضى از گمانها گناه است ؛ و هرگز تجسس نكنيد ؛ و هيچ يك از شما ديگرى را غيبت نكند ، آيا كسى از شما دوست دارد گوشت برادر مرده خود را بخورد ؟ ! همه شما اين را ناخوش داريد ؛ تقواى الهى پيشه كنيد كه خداوند توبه‌پذير و بخشايشگر است . « 1 »\r\nاين شأن تشريع اسلامى است كه با فطرت انسانى در هر زمان و مكانى دمساز است .\r\nبدين سبب در قرآن كريم چنين مىيابيم كه خداى متعال نماز و روزه و زكات را همانگونه كه بر ما فرض كرده ، بر امّت‌هاى پيشين هم واجب فرموده ، و اين را درباره ابراهيم و لوط و اسحاق و يعقوب در سورهء انبيا بيان مىدارد كه :\r\n وَ جَعَلْناهُمْ أَئِمَّةً يَهْدُونَ بِأَمْرِنا وَ أَوْحَيْنا إِلَيْهِمْ فِعْلَ الْخَيْراتِ وَ إِقامَ الصَّلاةِ وَ إِيتاءَ الزَّكاةِ . . . \r\nآنان را پيشوايانى قرار داديم كه به فرمان ما ، هدايت مىكردند ؛ و انجام كارهاى نيك و برپا داشتن نماز و اداى زكات را به آنان وحى كرديم . . . « 2 »\r\nو در سورهء مريم از حال عيسى عليه السّلام حكايت مىكند كه گفت :\r\n وَ أَوْصانِي بِالصَّلاةِ وَ الزَّكاةِ ما دُمْتُ حَيًّا \r\nخداوند مرا تا زنده‌ام به نماز و زكات سفارش كرده است . « 3 »\r\nهمچنين از حال اسماعيل صادق الوعد خبر مىدهد و مىفرمايد :\r\n وَ كانَ يَأْمُرُ أَهْلَهُ بِالصَّلاةِ وَ الزَّكاةِ وَ كانَ عِنْدَ رَبِّهِ مَرْضِيًّا . \r\n\r\n\r\n","description":"","footnote":"\r\n( 1 ) - حجرات / 12 - 10\r\n( 2 ) - انبيا / 73\r\n( 3 ) - مريم / 31\r\n","page_name":" 206 ","page_number":206},
  {"content":"\r\n\r\nاو همواره خانواده‌اش را به نماز و زكات فرمان مىداد ؛ و همواره مورد رضايت پروردگارش بود . « 1 »\r\nخداى متعال ما را به روزه سفارش كرده ، و در سورهء بقره فرموده :\r\n يا أَيُّهَا الَّذِينَ آمَنُوا كُتِبَ عَلَيْكُمُ الصِّيامُ كَما كُتِبَ عَلَى الَّذِينَ مِنْ قَبْلِكُمْ لَعَلَّكُمْ تَتَّقُونَ . \r\nاى مؤمنان ! روزه بر شما نوشته شد ، همان گونه كه بر پيشينيان شما نوشته شده بود ؛ تا پرهيزكار شويد . « 2 »\r\nو ما را از « ربا » بازداشت ، همانگونه كه امّت‌هاى پيشين را بازداشت ، و در سورهء نساء دربارهء بنى اسرائيل مىفرمايد :\r\n وَ أَخْذِهِمُ الرِّبَوا وَ قَدْ نُهُوا عَنْهُ . . . \r\nو به خاطر ربا گرفتن ، در حالى كه از آن نهى شده بودند ! « 3 » . . .\r\nو قصاص را بر ما واجب فرمود ، بدان گونه كه بر گذشتگان پيش از ما فرض كرد ، چنان كه در سورهء مائده از تورات خبر مىدهد و مىفرمايد :\r\n إِنَّا أَنْزَلْنَا التَّوْراةَ فِيها هُدىً وَ نُورٌ يَحْكُمُ بِهَا النَّبِيُّونَ الَّذِينَ أَسْلَمُوا لِلَّذِينَ هادُوا . . . *   وَ كَتَبْنا عَلَيْهِمْ فِيها أَنَّ النَّفْسَ بِالنَّفْسِ وَ الْعَيْنَ بِالْعَيْنِ وَ الْأَنْفَ بِالْأَنْفِ وَ الْأُذُنَ بِالْأُذُنِ وَ السِّنَّ بِالسِّنِّ وَ الْجُرُوحَ قِصاصٌ . . . * \r\nما تورات را نازل كرديم در حالى كه در آن ، هدايت و نور بود ، و پيامبران ، كه در برابر فرمان خدا تسليم بودند ، با آن براى يهود حكم مىكردند . . . و بر آنان در تورات مقرّر داشتيم كه ، جان در مقابل جان ، و چشم در مقابل چشم ، و بينى در مقابل بينى ، و گوش در مقابل گوش ، و دندان در برابر دندان باشد . و هر زخمى ، قصاص دارد . . . « 4 »\r\n\r\n\r\n","description":"","footnote":"\r\n( 1 ) - مريم / 55\r\n( 2 ) - بقره / 183\r\n( 3 ) - نساء / 161\r\n( 4 ) - مائده / 44 و 45\r\n","page_name":" 207 ","page_number":207},
  {"content":"\r\n\r\nو هنگامى كه خداوند در سورهء بقره فرمود :\r\n وَ الْوالِداتُ يُرْضِعْنَ أَوْلادَهُنَّ حَوْلَيْنِ كامِلَيْنِ لِمَنْ أَرادَ أَنْ يُتِمَّ الرَّضاعَةَ . . . \r\nو مادران ، فرزندان خود را دو سال تمام ، شير مىدهند . اين براى كسى است كه بخواهد دوران شيرخوارگى را تكميل كند . . . « 1 »\r\nاين برنامه را ، نظامى براى دوران كودكى انسان قرار داد . از اوّلين كودكى كه براى آدم و حوّا زاده شد تا آخرين آنها ، براى همه كودكان ، در هر سرزمينى كه به دنيا آيند . اختصاص به شريعت خاصى هم ندارد ، زيرا اين نظام با فطرت الهى كه آدميان را بر آن آفريده متناسب و دمساز است ، و دگرگونى در آفرينش خدا راه ندارد ، به همين سبب ، در دين خدا هم دگرگونى نخواهد بود ، اين دين استوار است ولى بيشتر مردم نمىدانند .\r\nامّا اينكه چرا انسان با احكام الهى كه با فطرت او سازگار و دمساز است ، مخالفت مىكند ؟ اين را در بحث آينده ، به يارى خداى سبحان ، پى مىگيريم :\r\n\r\nز - انسان و نفس امّاره بالسوء\r\nاز آنچه گذشت دانستيم كه ، جداى از موجوداتى كه هدايت تسخيرى دارند ، موجودات جاندار ، گاهى با هدايت غريزى پروردگار عزيز مخالفت مىكنند ، مانند مرغ كه گاهى به جاى بر چيدن سبزه و دانه پاك ، مدفوع مىخورد و به خاطر آن بايد سه روز با غذاى پاكيزه و پاك استبرا شود .\r\nزنبور عسل هم كه از شيره گلها مىمكد ، گاهى چيزهائى را بر مىگيرد كه به كار عسل در كند و زيان مىزند ، و بدين سبب نگهبانان كند و او را در آستانه ورود گرفته ، و براى حفظ و بقاى نسل و ادامه زندگى جمعى ، نابودش مىكنند .\r\nحال بشر نيز ، چنين است ، زيرا ، در بين انسانها كسانى هستند كه با نظام همسو با فطرت آدمى و هدايت الهى انبيا مخالفت مىكنند تا از هواى نفس خويش پيروى نمايند . توضيح\r\n\r\n\r\n","description":"","footnote":"\r\n( 1 ) - بقره / 233\r\n","page_name":" 208 ","page_number":208},
  {"content":"\r\n\r\nآن اين است كه : خداوند متعال انسان را بر ساير جانداران برترى داده ، و او را نفس انسانى عطا فرموده ، نفسى كه هيچ‌كس جز خالق آن ابعاد وجودىاش را نمىداند ، و از ويژگىهاى نفس انسانى يكى عقل است كه آدمى به وسيلهء آن همه اشياء را به خدمت مىگيرد ، از اتم گرفته تا ديگر اشيائى كه هنوز كشف نشده ، خداى سبحان در توصيف اين نفس در سوره شمس مىفرمايد :\r\n  وَ نَفْسٍ وَ ما سَوَّاها * فَأَلْهَمَها فُجُورَها وَ تَقْواها *  \r\nقسم به جان آدمى و آن كس كه او را منظّم ساخت . سپس فجور و تقوا را به او الهام كرد . « 1 »\r\n\r\nشرح كلمات\r\n1 - نفس : نفس در زبان عرب به چند معنى آمده كه از جمله آنها است :\r\nالف - روحى كه سر چشمه زندگى است ، و اگر از جسم مفارقت كند مرگ به سراغ او مىآيد ، مىگويند : نفس [ جان 
  ] محتضر بيرون رفت .\r\nب - ذات و حقيقت شىء ، نفس انسان و جن كه گفته مىشود يعنى : حقيقت انسان و حقيقت جن .\r\nج - عين هر چيز ، چنان كه در مقام تأكيد گفته مىشود : جاءنى محمد نفسه ، محمد خودش نزد من آمد .\r\nد - آنچه جاى قلب استعمال مىشود ، و با آن تميز و ادراك حاصل مىگردد ، و انسان به وسيله آن اشياء پيرامون خود را احساس مىكند ، و به هنگام خواب و بيهوشى از انسان كناره مىگيرد ، و همان شعورى كه او را متوجه رفتار خير و شرّ مىكند . چنان كه گفته مىشود :\r\nنفسم به من فرمان داد ، نفسم چنين كار بدى را برايم آراست ، مراد از نفس در آيه كريمه ، همين معنى است .\r\n2 - سوّاها : آفرينش آن را تكميل كرد تا به درجه كمال آمادگى براى پذيرش هدايت\r\n\r\n\r\n","description":"","footnote":"\r\n( 1 ) - شمس / 7 و 8\r\n","page_name":" 209 ","page_number":209},
  {"content":"\r\n\r\nرسيد .\r\n3 - فالهمها فجورها و تقويها : يعنى در نفس او احساسى را القاء كرد كه با آن ، بين گمراهى و هدايت فرق مىگذارد . در زمان ما از چنين شعورى به ضمير و وجدان تعبير مىكنند .\r\nاز ويژگىها و رفتار اين نفس ، اضافه بر آنچه كه درباره عقل تميز دهنده خير و شر و خبيث از طيّب آوريم ، امورى است كه انسان و حيوان در آن شريكند ، مانند : حبّ و رضا ، ميل و خواسته ، كراهت و دشمنى و نفرت .\r\nانسان اگر از راهنمائى عقل پيروى كند و شرور و پليدىها را واگذارد ، پاداش مىگيرد .\r\nو هرگاه با حكم عقل مخالفت نمايد و از هواى نفس اطاعت كند عقوبت مىشود . چنان كه خداى سبحان در سوره نازعات فرموده :\r\n  وَ أَمَّا مَنْ خافَ مَقامَ رَبِّهِ وَ نَهَى النَّفْسَ عَنِ الْهَوى * فَإِنَّ الْجَنَّةَ هِيَ الْمَأْوى *  \r\nو هر كس كه از مقام پروردگارش ترسان باشد و نفس را از هوى بازدارد يقينا بهشت جايگاه اوست . « 1 »\r\n   فَأَمَّا مَنْ طَغى * وَ آثَرَ الْحَياةَ الدُّنْيا * فَإِنَّ الْجَحِيمَ هِيَ الْمَأْوى *   \r\nاما آن كس كه طغيان كرد . و زندگى دنيا را مقدم داشت . مسلمان دوزخ جايگاه اوست . « 2 »\r\nخداوند در سوره مريم قومى را چنين توصيف كرده كه :\r\n أَضاعُوا الصَّلاةَ وَ اتَّبَعُوا الشَّهَواتِ \r\nنماز را ضايع كردند ، و از شهوات پيروى نمودند . « 3 »\r\nهمانگونه كه در اندرون نفس انسانى ، انگيزه‌هاى متفاوت : خير خواهى و شرّ طلبى ، با يكديگر در جدالند ، خداوند براى انسان ، در بيرون نفس او نيز ، اين دوگانگى را ايجاد\r\n\r\n\r\n","description":"","footnote":"\r\n( 1 ) - نازعات / 40 و 41 .\r\n( 2 ) - نازعات / 39 - 37 .\r\n( 3 ) - مريم / 59 .\r\n","page_name":" 210 ","page_number":210},
  {"content":"\r\n\r\nكرده است : گروهى او را به هدايت و ترك هواى نفس فرا مىخوانند ، اينان انبياء و پيروان ايشانند . و گروهى او را به گمراهى و پيروى هواى نفس دعوت مىكنند ، آنان شياطين جن و انس مىباشند .\r\nاين دو گروه ، هيچ‌گونه تسلطى بر انسان ندارند ، بلكه هر يك از دو طايفه تنها محتواى دعوت خود يعنى هدايت و گمراهى را زينت و شرح مىدهند ، چنان كه خداى متعال در سوره حجر از شيطان و گفتار او پس از طرد شدن ، خبر مىدهد كه گفت :\r\n رَبِّ بِما أَغْوَيْتَنِي لَأُزَيِّنَنَّ لَهُمْ فِي الْأَرْضِ \r\nپروردگارا ! حال كه مرا گمراه كردى من اشياء زمينى را در نظر آنان زينت مىدهم . « 1 »\r\nو در سوره ابراهيم از خطاب شيطان به پيروانش در روز قيامت خبر مىدهد و مىفرمايد :\r\n وَ قالَ الشَّيْطانُ لَمَّا قُضِيَ الْأَمْرُ إِنَّ اللَّهَ وَعَدَكُمْ وَعْدَ الْحَقِّ وَ وَعَدْتُكُمْ فَأَخْلَفْتُكُمْ وَ ما كانَ لِي عَلَيْكُمْ مِنْ سُلْطانٍ إِلَّا أَنْ دَعَوْتُكُمْ فَاسْتَجَبْتُمْ لِي فَلا تَلُومُونِي وَ لُومُوا أَنْفُسَكُمْ . . . \r\nو شيطان ، هنگامى كه كار به پايان مىرسد ، مىگويد : خداوند به شما وعده حق داد ، و من هم به شما وعده دادم ، و تخلّف كردم ! من بر شما تسلطى نداشتم ، جز اينكه شما را دعوت كردم و شما دعوت مرا پذيرفتيد ! بنابراين ، مرا سرزنش نكنيد ، خودتان را سرزنش كنيد ! « 2 »\r\nحال پيامبران با مردم نيز بدين گونه است ، چنان كه خداى سبحان خطاب به پيامبر اكرم صلّى اللّه عليه و آله و سلم در سورهء غاشيه فرموده :\r\n  فَذَكِّرْ إِنَّما أَنْتَ مُذَكِّرٌ * لَسْتَ عَلَيْهِمْ بِمُصَيْطِرٍ *  \r\nپس تذكر ده كه تو فقط تذكردهنده‌اى ! تو سلطه‌گر و مجبوركننده آنان نيستى . « 3 »\r\n\r\n\r\n","description":"","footnote":"\r\n( 1 ) - حجر / 29 .\r\n( 2 ) - ابراهيم / 22\r\n( 3 ) - غاشيه / 21 و 22\r\n","page_name":" 211 ","page_number":211},
  {"content":"\r\n\r\nو در سوره بلد فرموده :  وَ هَدَيْناهُ النَّجْدَيْنِ  يعنى راه خير و شر را به انسان نشان داديم . « 1 »\r\nو در سورهء انسان فرموده :\r\n إِنَّا هَدَيْناهُ السَّبِيلَ إِمَّا شاكِراً وَ إِمَّا كَفُوراً \r\nما راه راست را به او نشان داديم ، خواه شاكر باشد و خواه ناسپاس ! « 2 »\r\nو در سوره بقره فرموده :\r\n  لا إِكْراهَ فِي الدِّينِ قَدْ تَبَيَّنَ الرُّشْدُ مِنَ الْغَيِّ فَمَنْ يَكْفُرْ بِالطَّاغُوتِ وَ يُؤْمِنْ بِاللَّهِ فَقَدِ اسْتَمْسَكَ بِالْعُرْوَةِ الْوُثْقى لَا انْفِصامَ لَها وَ اللَّهُ سَمِيعٌ عَلِيمٌ * اللَّهُ وَلِيُّ الَّذِينَ آمَنُوا يُخْرِجُهُمْ مِنَ الظُّلُماتِ إِلَى النُّورِ وَ الَّذِينَ كَفَرُوا أَوْلِياؤُهُمُ الطَّاغُوتُ يُخْرِجُونَهُمْ مِنَ النُّورِ إِلَى الظُّلُماتِ أُولئِكَ أَصْحابُ النَّارِ هُمْ فِيها خالِدُونَ *  \r\nهيچ اكراهى در قبول دين نيست . راه راست از گمراهى روشن شده است .\r\nبنابراين ، كسى كه به طاغوت كافر شود و به خدا ايمان آورد ، به دستگيره محكمى چنگ زده كه گسستنى براى آن نيست . و خداوند شنوا و داناست .\r\nخداوند ، ولىّ و سرپرست كسانى است كه ايمان آورده‌اند ؛ آنان را از تاريكيها بيرون و به سوى نور مىبرد ، و كسانى كه كافر شدند ، اولياى آنان طاغوتها هستند كه آنان را از نور بيرون و به سوى ظلمات مىبرند ؛ آنان اهل آتشند و هميشه در آن خواهند بود . « 3 »\r\nبدين سبب انسان مسئول رفتار خويش است . چنان كه در سوره زلزال فرموده :\r\n  فَمَنْ يَعْمَلْ مِثْقالَ ذَرَّةٍ خَيْراً يَرَهُ * وَ مَنْ يَعْمَلْ مِثْقالَ ذَرَّةٍ شَرًّا يَرَهُ *   پس ، هر كس به اندازه ذره‌اى كار نيك انجام دهد آن را مىبيند ! و هر كس به اندازه ذره‌اى كار بد انجام دهد آن را مشاهده مىكند . « 4 »\r\n* * *\r\n\r\n\r\n","description":"","footnote":"\r\n( 1 ) - بلد / 10\r\n( 2 ) - انسان / 3\r\n( 3 ) - بقره / 256 و 257\r\n( 4 ) - زلزال / 7 و 8\r\n","page_name":" 212 ","page_number":212},
  {"content":"\r\n\r\nاينها امورى است كه خداوند درباره انسان خبر داده ، و جنيان در آن با او شريكند ، چنان كه در بحث اصناف خلق بدان اشاره شد ، مشروح آن به اذن خداى متعال در بحث آينده مىآيد :\r\n\r\nح - مشاركت جن و انس در شريعت اسلام\r\nخداى سبحان در سوره احقاف فرموده :\r\n   وَ إِذْ صَرَفْنا إِلَيْكَ نَفَراً مِنَ الْجِنِّ يَسْتَمِعُونَ الْقُرْآنَ فَلَمَّا حَضَرُوهُ قالُوا أَنْصِتُوا فَلَمَّا قُضِيَ وَلَّوْا إِلى قَوْمِهِمْ مُنْذِرِينَ * قالُوا يا قَوْمَنا إِنَّا سَمِعْنا كِتاباً أُنْزِلَ مِنْ بَعْدِ مُوسى مُصَدِّقاً لِما بَيْنَ يَدَيْهِ يَهْدِي إِلَى الْحَقِّ وَ إِلى طَرِيقٍ مُسْتَقِيمٍ * يا قَوْمَنا أَجِيبُوا داعِيَ اللَّهِ وَ آمِنُوا بِهِ . . . *   \r\nو هنگامى كه گروهى از جن را به سوى تو متوجّه ساختيم كه قرآن را بشنوند ، چون حضور يافتند به يكديگر گفتند : خاموش باشيد و بشنويد ! و زمانى كه پايان گرفت ، به سوى قوم خود بازگشتند و آنان را بيم دادند ! گفتند : اى قوم ما ! ما كتابى را شنيديم كه بعد از موسى نازل شده ، هماهنگ با نشانه‌هاى كتب پيش از آن ، كه به سوى حق و راه راست هدايت مىكند . اى قوم ما ! دعوت‌كننده الهى را اجابت كنيد و به او ايمان آوريد . . . « 1 »\r\nو در سوره جن فرموده :\r\n         قُلْ أُوحِيَ إِلَيَّ أَنَّهُ اسْتَمَعَ نَفَرٌ مِنَ الْجِنِّ فَقالُوا إِنَّا سَمِعْنا قُرْآناً عَجَباً * يَهْدِي إِلَى الرُّشْدِ فَآمَنَّا بِهِ وَ لَنْ نُشْرِكَ بِرَبِّنا أَحَداً * وَ أَنَّهُ تَعالى جَدُّ رَبِّنا مَا اتَّخَذَ صاحِبَةً وَ لا وَلَداً * وَ أَنَّهُ كانَ يَقُولُ سَفِيهُنا عَلَى اللَّهِ شَطَطاً * وَ أَنَّا ظَنَنَّا أَنْ لَنْ تَقُولَ الْإِنْسُ وَ الْجِنُّ عَلَى اللَّهِ كَذِباً * وَ أَنَّهُ كانَ رِجالٌ مِنَ الْإِنْسِ يَعُوذُونَ بِرِجالٍ مِنَ الْجِنِّ فَزادُوهُمْ رَهَقاً * وَ أَنَّهُمْ ظَنُّوا كَما ظَنَنْتُمْ أَنْ لَنْ يَبْعَثَ اللَّهُ أَحَداً * وَ         \r\n\r\n\r\n","description":"","footnote":"\r\n( 1 ) - احقاف / 31 - 29\r\n","page_name":" 213 ","page_number":213},
  {"content":"\r\n\r\n         أَنَّا لَمَسْنَا السَّماءَ فَوَجَدْناها مُلِئَتْ حَرَساً شَدِيداً وَ شُهُباً * وَ أَنَّا كُنَّا نَقْعُدُ مِنْها مَقاعِدَ لِلسَّمْعِ فَمَنْ يَسْتَمِعِ الْآنَ يَجِدْ لَهُ شِهاباً رَصَداً * وَ أَنَّا لا نَدْرِي أَ شَرٌّ أُرِيدَ بِمَنْ فِي الْأَرْضِ أَمْ أَرادَ بِهِمْ رَبُّهُمْ رَشَداً * وَ أَنَّا مِنَّا الصَّالِحُونَ وَ مِنَّا دُونَ ذلِكَ كُنَّا طَرائِقَ قِدَداً * وَ أَنَّا ظَنَنَّا أَنْ لَنْ نُعْجِزَ اللَّهَ فِي الْأَرْضِ وَ لَنْ نُعْجِزَهُ هَرَباً * وَ أَنَّا لَمَّا سَمِعْنَا الْهُدى آمَنَّا بِهِ فَمَنْ يُؤْمِنْ بِرَبِّهِ فَلا يَخافُ بَخْساً وَ لا رَهَقاً * وَ أَنَّا مِنَّا الْمُسْلِمُونَ وَ مِنَّا الْقاسِطُونَ فَمَنْ أَسْلَمَ فَأُولئِكَ تَحَرَّوْا رَشَداً * وَ أَمَّا الْقاسِطُونَ فَكانُوا لِجَهَنَّمَ حَطَباً * وَ أَنْ لَوِ اسْتَقامُوا عَلَى الطَّرِيقَةِ لَأَسْقَيْناهُمْ ماءً غَدَقاً *         \r\nبگو : به من وحى شده كه جمعى از جنيان به سخنانم گوش فرا داده‌اند ، سپس گفته‌اند : ما قرآن عجيبى شنيديم كه به راه راست هدايت مىكند ، پس به آن ايمان آورديم و هرگز كسى را شريك پروردگارمان قرار نمىدهيم !\r\nو اينكه بلند است مقام با عظمت پروردگار ما ، و او هرگز براى خود همسر و فرزندى انتخاب نكرده است ! و اينكه سفيه ما درباره خداوند سخنان ناروا مىگفت . و اينكه ما گمان مىكرديم كه انس و جن هرگز بر خدا دروغ نمىبندند !\r\nو اينكه مردانى از بشر به مردانى از جن پناه مىبردند ، و آنان سبب افزايش گمراهى و طغيانشان مىشدند ! و اينكه آنان گمان كردند - همان گونه كه شما گمان كرديد - كه خداوند هرگز كسى را مبعوث نمىكند !\r\nو اينكه ما آسمان را جستجو كرديم و همه را پر از محافظان قوى و تيرهاى شهاب يافتيم . و اينكه ما پيش از اين به استراق سمع در آسمانها مىنشستيم ؛ امّا اكنون هر كس بخواهد استراق سمع كند ، شهابى را در كمين خود مىيابد .\r\nو اينكه ما نمىدانيم آيا اراده شرّى درباره اهل زمين شده يا پروردگارشان\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nخواسته است آنان را هدايت كند ؟ ! و اينكه در ميان ما ، افرادى صالح و افرادى غير صالحند ؛ و ما گروههاى متفاوتى هستيم ! و اينكه ما يقين داريم هرگز نمىتوانيم بر اراده خداوند در زمين غالب شويم و نمىتوانيم از يد قدرت او بگريزيم ! و اينكه ما هنگامى كه هدايت قرآن را شنيديم به آن ايمان آورديم ؛ و هر كس به پروردگارش ايمان بياورد ، نه از نقصان مىترسد و نه از ظلم ! و اينكه گروهى از ما مسلمان و گروهى ظالمند ؛ هر كس اسلام را اختيار كند راه راست را برگزيده است . و امّا ظالمان آتشگيره و هيزم دوزخند !\r\nو اگر آنان [ جن و انس 
  ] در راه راست استقامت ورزند ، با آب فراوان سيرابشان مىكنيم « 1 »\r\nو در سوره انعام فرموده :\r\n وَ يَوْمَ يَحْشُرُهُمْ جَمِيعاً يا مَعْشَرَ الْجِنِّ قَدِ اسْتَكْثَرْتُمْ مِنَ الْإِنْسِ وَ قالَ أَوْلِياؤُهُمْ مِنَ الْإِنْسِ رَبَّنَا اسْتَمْتَعَ بَعْضُنا بِبَعْضٍ وَ بَلَغْنا أَجَلَنَا الَّذِي أَجَّلْتَ لَنا قالَ النَّارُ مَثْواكُمْ خالِدِينَ فِيها إِلَّا ما شاءَ اللَّهُ إِنَّ رَبَّكَ حَكِيمٌ عَلِيمٌ * . . . *   يا مَعْشَرَ الْجِنِّ وَ الْإِنْسِ أَ لَمْ يَأْتِكُمْ رُسُلٌ مِنْكُمْ يَقُصُّونَ عَلَيْكُمْ آياتِي وَ يُنْذِرُونَكُمْ لِقاءَ يَوْمِكُمْ هذا قالُوا شَهِدْنا عَلى أَنْفُسِنا وَ غَرَّتْهُمُ الْحَياةُ الدُّنْيا وَ شَهِدُوا عَلى أَنْفُسِهِمْ أَنَّهُمْ كانُوا كافِرِينَ * \r\nو در آن روز كه همه آنان را گرد هم آورد ، مىگويد : اى جماعت اجنّه ! شما افراد زيادى از انسانها را گمراه ساختيد ! دوستان انسى آنان مىگويند : پروردگارا ! هر يك از ما دو گروه از ديگرى استفاده كرديم ، و به سرآمدى كه براى ما مقرر داشته بودى رسيديم . خداوند مىفرمايد : آتش جايگاه شماست ، هميشه در آن مىمانيد ، مگر آنچه خدا بخواهد ، پروردگار تو حكيم و داناست .\r\nاى گروه جن و انس ! آيا رسولانى از خودتان به سوى شما نيامدند كه آيات مرا\r\n\r\n\r\n","description":"","footnote":"\r\n( 1 ) - جن / 16 - 1\r\n","page_name":" 215 ","page_number":215},
  {"content":"\r\n\r\nبرايتان بازگو مىكردند ، و شما را از ملاقات چنين روزى بيم مىدادند ؟ !\r\nمىگويند : ما بر ضدّ خودمان گواهى مىدهيم ، آرى ، زندگى دنيا آنان را فريب داد ؛ و به زيان خود گواهى مىدهند كه كافر بودند ! « 1 »\r\n\r\nشرح كلمات\r\n1 - جدّ : جدّ در اينجا به معناى عظمت و جلال است .\r\n2 - غدقا : غدق به معناى كثير است ، « و هم فى غدق من العيش » ، يعنى : آنان در نعمت و فراوانى هستند .\r\n\r\nتفسير آيات\r\nخداوند متعال ، پس از بعثت خاتم انبياء صلّى اللّه عليه و آله و سلم ، گروهى از جنيان را در مسيرى قرار داد تا تلاوت قرآن را از زبان رسول اكرم صلّى اللّه عليه و آله و سلم بشنوند ، آنان به هنگام استماع به يكديگر گفتند : خاموش باشيد ! تلاوت رسول اللّه كه پايان يافت ، به سوى قوم خود بازگشتند و آنان را بيم دادند و گفتند : اى قوم ما ! ما كتابى را گوش داديم - يعنى قرآن - كه پس از موسى نازل شده و كتب پيشينيان را تصديق مىكند و به راه راست هدايت مىنمايد . اى قوم ! دعوت‌كننده الهى را اجابت كنيد ، و به او ايمان آوريد ، كه ما به او ايمان آورديم و هيچ كس را شريك پروردگار خود نخواهيم كرد ، براستى پروردگار ما برتر است از آنكه همسرى برگزيند يا فرزندى اختيار نمايد . برخى از مردان انس همانند شما گمان مىكردند كه خداوند هيچ‌كس را به رسالت مبعوث نخواهد كرد ، در ميان ما جنيان ، افراد صالح و اشخاص ناصالح ، هر دو ، وجود دارند ، و روش و رفتار ما مختلف است : برخى از ما مسلمانيم و برخى ديگر ظالم و ستمگر و از حق بدوريم ، به راستى كه مؤمنان به پروردگار ، از كمبود و نقصان در حق خود ، و جور و ستم بر خويشتن نمىهراسند ، امّا ستمگران از حق گريز ، يقينا هيزم جهنم خواهند بود و در آن عذاب مىشوند ، اين روز همان روزى است كه\r\n\r\n\r\n","description":"","footnote":"\r\n( 1 ) - انعام / 128 و 130\r\n","page_name":" 216 ","page_number":216},
  {"content":"\r\n\r\nخداوند جن و انس همگى را در آن گرد آورد ، و پس از اعتراف گنهكاران به گناه خود به آنان مىگويد : اين آتش جايگاه شماست ، هميشه در آن خواهيد بود ، مگر آنكه را خدا بخواهد و مشيت او اقتضا كند و مورد رحمت خويش قرار دهد .\r\nخداوند در چنين روزى مىفرمايد : اى گروه جن ! آيا رسولانى از خودتان به سوى شما نيامد كه آيات مرا بر شما مىخواندند و از ملاقات اين روزتان بيم مىدادند ؟ پس آنان بر عليه خود به كفر خويشتن شهادت مىدهند .\r\nاز سخن جنيان كه گفتند : \" ما كتابى را گوش داديم كه پس از موسى آمده . . . واى قوم ما ! دعوت‌كننده الهى را اجابت كنيد . \" از اين سخنان ، استنباط مىشود كه اجنه ، در هدايت به وسيله كتب پيامبران صاحب شريعت ، با انسانها شريكند ، و شايد اينكه خداوند فرموده :  أَ لَمْ يَأْتِكُمْ رُسُلٌ مِنْكُمْ يَقُصُّونَ عَلَيْكُمْ آياتِي وَ يُنْذِرُونَكُمْ لِقاءَ يَوْمِكُمْ  مراد همان پيامبران اولو العزم باشد .\r\n\r\nتفسير آيات در روايات\r\nدر صحيح مسلم و غير آن از قول ابن عباس آورده‌اند - ما عبارت مسلم را مىآورديم - كه گفت : پيامبر اكرم صلّى اللّه عليه و آله و سلم با گروهى از يارانش به سوى بازار عكاظ روانه شدند ، و اين در زمانى بود كه ميان شياطين و اخبار آسمانى فاصله ايجاد شده بود ، و آنان را با تير شهاب مىزدند ، شياطين نزد قوم خود بازگشتند ، به آنان گفتند : شما را چه مىشود ؟ جواب دادند :\r\nبين ما و اخبار آسمانى فاصله شده ، و تيرهاى شهاب به سوى ما فرستاده مىشود ، به آنان گفتند : حتما حادثه مهمّى رخ داده كه شما را از خبرهاى آسمان بازداشته‌اند ، شرق و غرب عالم را بگرديد و بررسى كنيد و ببينيد چه چيزى است كه بين شما و اخبار آسمان مانع شده است ، گروهى از آنان كه به سوى تهامه رفته بودند متوجه پيامبر اكرم شدند كه در منطقه نخلة ، در مسير بازار عكاظ ، با يارانش نماز صبح مىخوانند ، و هنگامى كه قرآن را شنيدند ، به آن گوش فرا دادند و گفتند : به خدا سوگند ، اين است آنچه كه بين شما و اخبار آسمان مانع شده است ، پس به سوى قوم خود بازگشتند و گفتند : اى قوم ما ! ما قرآن عجيبى را شنيديم كه به راه رشد هدايت مىكند ، پس ما به آن ايمان آورديم ، و هيچ‌كس را شريك\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nپروردگار خود قرار نمىدهيم . پس از آن خداوند اين آيه را بر پيامبرش فرستاد :   قُلْ أُوحِيَ إِلَيَّ أَنَّهُ اسْتَمَعَ نَفَرٌ مِنَ الْجِنِّ   ، بگو : بر من وحى شده كه گروهى از جنيان گوش فرا دادند .\r\nو آنچه بر حضرتش وحى شد همان گفتار جنيان بود . « 1 »\r\nدر كتاب بحار الانوار از تفسير على بن ابراهيم قمى ذيل آيه كريمه :  يا قَوْمَنا إِنَّا سَمِعْنا  از سوره احقاف آورده كه مىگويد :\r\nسبب نزول اين آيه آن بود كه رسول خدا صلّى اللّه عليه و آله و سلم از مكّه به سوى بازار عكاظ بيرون رفت ، و در حالى كه زيد بن حارثه با او بود ، مردم را به اسلام دعوت مىكرد ، و چون هيچ‌كس دعوتش را لبيك نگفت و كسى را نيافت تا از او بپذيرد ، به سوى مكّه بازگشت ، هنگامى كه به محلّى به نام ( وادى مجنّه ) رسيد ، در نيمه‌هاى شب به تهجّد برخاست و به تلاوت قرآن پرداخت ، در اين هنگام گروهى از جنيان بر او گذشته ، و با شنيدن قرائت رسول خدا ، بدان گوش فرا دادند و يكديگر را به سكوت واداشتند . هنگامى كه رسول خدا ، تلاوت را پايان برد ، به سوى قوم خود بازگشتند و آنان را بيم دادند و گفتند : اى قوم ما : ما كتابى را شنيديم كه پس از موسى آمده ، كتابهاى پيشين را تصديق مىكند و به سوى حق و به راه راست هدايت مىنمايد . اى قوم ما ! دعوت‌كننده الهى را اجابت كنيد و به او ايمان آوريد . . . تا آنجا كه مىگويد : \" اين گروه در گمراهى آشكارند . \" پس از آن براى آشنائى با اصول و احكام اسلام خدمت رسول خدا صلّى اللّه عليه و آله و سلم رسيدند و اظهار اسلام كردند و ايمان آوردند ، رسول اكرم صلّى اللّه عليه و آله و سلم نيز احكام اسلام را به آنان تعليم فرمود .\r\nپس از آن ، خداوند اين سوره را بر پيامبرش فرستاد كه : بگو : به من وحى شده كه گروهى از جنيان گوش فرا دادند . . . تا پايان سوره كه خداوند گفتارشان را بازگو كرده است .\r\nرسول خدا يكى از خود آنان را بر ايشان سرپرستى داد و . . . « 2 »\r\n\r\n\r\n","description":"","footnote":"\r\n( 1 ) - صحيح مسلم كتاب صلاة باب الجهر بالقراءة ، حديث 149 و صحيح بخارى كتاب التفسير ، تفسير سوره جن ج 3 ص 139 .\r\n( 2 ) - بحار ج 63 ص 81 به نقل از تفسير قمى ص 624 - 623\r\n","page_name":" 218 ","page_number":218},
  {"content":"\r\n\r\n\r\nنتيجه بحث\r\nجنيان در دريافت كتابهاى الهى مثل تورات و قرآن ، همانند انسانند ، و در بين اجنه كسانى يافت مىشوند كه مانند انسانها ، به درجه منذرين و بيم‌دهندگان قوم خود مىرسند ، و آنان بودند كه قوم خود را از وجود قرآن و اينكه تصديق‌كننده كتب الهى پيشين است - با تمام معنائى كه در كلمه مصدّق است و بر درستى قرآن دلالت مىكند - با خبر كردند ، ديگر اينكه ، در جن نيز بمانند انس ، مشركان به پروردگار خالق وجود دارد ، و از سياق آيات به دست مىآيد كه ، جنيان معتقدند خداوند فرزند دارد همانگونه كه برخى از انسانها معتقدند مسيح پسر خداست . و افرادى از جن مانند مردانى از انس گمان مىكنند خداوند هيچ پيامبرى نفرستاده ، و بعد از حيات دنيوى ، حشر و حيات ديگرى نيست .\r\nكوتاه سخن اينكه : جنيان همچون انسانند . در بين آنان مسلمانان مؤمن به پروردگار ، و كافران ظالم نابكار ، هر دو ، وجود دارند . امّا مؤمنان به پروردگارشان و به آنچه ياد كرديم ، در روز قيامت رستگارانند ، و امّا كافران نابكار به زودى در آتش جهنم عذاب شده و هيمه و آتشگيره جهنّم خواهند بود .\r\nو نيز ، جن و انس را در عقايد مشترك مىبينيم ، برخى مشركند و قائل به اينكه خدا فرزند دارد ، و برخى از آنان دشمن انبيايند ، و برخى وسوسه‌گر و اغواكننده ديگرانند ، دسته‌اى هم مسلمان مؤمن به خدا و پيامبران و كتابهاى او هستند . اين دو گروه همگى در روز قيامت محشور و محاسبند ، عذاب مىشوند يا پاداش مىگيرند . اين دو صنف در همه موارد مشتركند ، امّا كيفيت عمل صنف جن به احكام اسلام بناچار بايد به گونه‌اى باشد كه با ساختمان وجودى و فطرتى كه خداوند بر آن خلقشان فرموده تناسب داشته باشد .\r\nبنابراين ، اسلام همان دين خدا و شريعت او براى جن و انس است ، همان است كه به واسطه پيامبران صاحب شريعت و اوصياى ايشان كه پس از آنان آمده‌اند ، آن را به جن و انس رسانيده است ، كيفيت آن را در بحث آينده به يارى خدا بيان مىداريم .\r\n\r\n","description":"","footnote":"","page_name":" 219 ","page_number":219},
  {"content":"\r\n . \r\n","description":"","footnote":"","page_name":" 220 ","page_number":220},
  {"content":"\r\n\r\n\r\n6 مبلّغان الهى و معلّمان مردم\r\nالف - معناى نبى و رسول و وصى .\r\nب - اخبار رسولان و اوصيا در كتب آسمانى و در سيره و تاريخ\r\nج - تعريف آيه - معجزه - و چگونگى آن .\r\n\r\n","description":"","footnote":"","page_name":" 221 ","page_number":221},
  {"content":"\r\n . \r\n","description":"","footnote":"","page_name":" 222 ","page_number":222},
  {"content":"\r\n\r\n\r\n1 - نبى ، رسول و وصى\r\n\r\nالف - نبىّ و نبوّت\r\nنبوت در لغت به معناى بلندى و علوّ مقام است ، خداوند در سوره آل عمران مىفرمايد :\r\n ما كانَ لِبَشَرٍ أَنْ يُؤْتِيَهُ اللَّهُ الْكِتابَ وَ الْحُكْمَ وَ النُّبُوَّةَ ثُمَّ يَقُولَ لِلنَّاسِ كُونُوا عِباداً لِي مِنْ دُونِ اللَّهِ . . . \r\nبراى هيچ انسانى سزاوار نيست كه خداوند ، كتاب آسمانى و حكم و نبوت به وى دهد . سپس او به مردم بگويد : غير از خدا مرا پرستش كنيد . . . « 1 »\r\nپس نبوت منزلتى ويژه است ، و نبى ، به واسطه علمى كه خدا به او داده ، و مقام قربى كه ارزانيش داشته ، بر ديگران برترى يافته است . بنابراين ، نبى كسى است كه چنين منزلتى را دارا باشد ، همين معنى را در خطاب خداى متعال به نبىّ اكرم صلّى اللّه عليه و آله و سلم در سوره احزاب مىيابيم كه مىفرمايد :\r\n  يا أَيُّهَا النَّبِيُّ إِنَّا أَرْسَلْناكَ شاهِداً وَ مُبَشِّراً وَ نَذِيراً * وَ داعِياً إِلَى اللَّهِ بِإِذْنِهِ وَ سِراجاً مُنِيراً *  \r\nاى پيامبر ! ما تو را گواه فرستاديم و بشارت دهنده و ترساننده ، و دعوت‌كننده به سوى خدا ، به فرمان او ، و چراغى روشنگر . « 2 »\r\n\r\n\r\n","description":"","footnote":"\r\n( 1 ) - آل عمران / 79\r\n( 2 ) - احزاب / 45 و 46\r\n","page_name":" 223 ","page_number":223},
  {"content":"\r\n\r\nيعنى : اى بلند مرتبه والامقام ، ما تو را فرستاديم تا . . .\r\nهمچنين در آيه ديگر سوره احزاب كه مىفرمايد :\r\n النَّبِيُّ أَوْلى بِالْمُؤْمِنِينَ مِنْ أَنْفُسِهِمْ . \r\nپيامبر نسبت به مؤمنان از خودشان سزاوارتر است . « 1 »\r\nنبى كسى است كه به او وحى مىشود ، چنان كه خداى سبحان در سوره نساء فرموده :\r\n إِنَّا أَوْحَيْنا إِلَيْكَ كَما أَوْحَيْنا إِلى نُوحٍ وَ النَّبِيِّينَ مِنْ بَعْدِهِ . . . \r\nما به سوى تو وحى فرستاديم ، همانگونه كه به سوى نوح و انبياى بعد از او وحى كرديم . . . « 2 »\r\nبنابراين ، نبى اصطلاحى است اسلامى به معناى : انسانى كه نزد خدا مقام والائى دارد و به او وحى مىشود ، پروردگار خالق ، انبياء والامقام را برمىانگيزد تا رسولانى بشارت دهنده و ترساننده باشند ، و مردم را هدايت نمايند ، چنان كه در سوره بقره فرموده :\r\n كانَ النَّاسُ أُمَّةً واحِدَةً فَبَعَثَ اللَّهُ النَّبِيِّينَ مُبَشِّرِينَ وَ مُنْذِرِينَ وَ أَنْزَلَ مَعَهُمُ الْكِتابَ . . . \r\nمردمان همه امتى يگانه بودند ، خداوند انبيا را برانگيخت تا بشارت دهنده و ترساننده باشند ، و با آنان كتاب را فرستاد . . . « 3 »\r\nو انزل معهم الكتاب ، يعنى : پروردگار خالق با كسانى از انبيا كه برانگيخته شدند كتاب فرستاد ، نه آنكه خداوند با هر يك از انبياء كتابى را همراه كرده باشد . ديگر آنكه ، پروردگار عالميان برخى از انبيا را بر برخى ديگر برترى داده ، چنان كه در سوره اسراء مىفرمايد :\r\n وَ لَقَدْ فَضَّلْنا بَعْضَ النَّبِيِّينَ عَلى بَعْضٍ . \r\nما بعضى از انبيا را بر بعض ديگر برترى داديم . « 4 »\r\nخداوند همچنين رسولان خود را از ميان انبياء برگزيده و به سوى مردم فرستاده است ،\r\n\r\n\r\n","description":"","footnote":"\r\n( 1 ) - احزاب / 6\r\n( 2 ) - نساء / 163\r\n( 3 ) - بقره / 213\r\n( 4 ) - اسراء / 55\r\n","page_name":" 224 ","page_number":224},
  {"content":"\r\n\r\nچنان كه مىآيد :\r\n\r\nب - رسول\r\nرسول : حامل رسالت ، او وسيله هدايت مردمان از سوى پروردگار عالميان است ، و شرف وساطت ميان آفريدگار و آفريده ، از نوع بشر ، ويژه اوست ، و با رسالت خاص به سوى آنان فرستاده مىشود ، خداوند او را از ميان كسانى كه به سويشان فرستاده شده و با زبان آنان سخن مىگويد ، برمىگزيند ، چنان كه در سوره ابراهيم مىفرمايد :\r\n وَ ما أَرْسَلْنا مِنْ رَسُولٍ إِلَّا بِلِسانِ قَوْمِهِ لِيُبَيِّنَ لَهُمْ . . . \r\nما هيچ پيامبرى را ، جز به زبان قومش ، نفرستاديم ؛ تا براى آنان روشن كند . . . « 1 » و در سوره اعراف و هود مىفرمايد :\r\n وَ إِلى عادٍ أَخاهُمْ هُوداً . \r\nو به سوى قوم \" عاد \" برادرشان \" هود \" را فرستاديم . « 2 »\r\nو در سوره اعراف و هود و نمل مىفرمايد :\r\n وَ إِلى ثَمُودَ أَخاهُمْ صالِحاً . \r\nو به سوى قوم \" ثمود \" برادرشان صالح را فرستاديم . « 3 »\r\nو در سوره اعراف و هود و عنكبوت مىفرمايد :\r\n وَ إِلى مَدْيَنَ أَخاهُمْ شُعَيْباً . \r\nو به سوى مدين برادرشان شعيب را فرستاديم . « 4 »\r\nحكمت چنين انتخابى نيز روشن است ، زيرا رسول خدا در قوم خود ، با خويشاوندانش تقويت ، و در انجام تبليغ توانا مىگردد ، چنان كه خداى متعال در سوره هود داستان قوم شعيب را آورده كه به او مىگفتند :\r\n وَ لَوْ لا رَهْطُكَ لَرَجَمْناكَ . \r\n\r\n\r\n","description":"","footnote":"\r\n( 1 ) - ابراهيم / 5\r\n( 2 ) - اعراف / 65 ، هود / 50\r\n( 3 ) - اعراف / 73 ، هود / 61 ، نمل / 45\r\n( 4 ) - اعراف / 85 ، هود / 84 ، عنكبوت / 36\r\n","page_name":" 225 ","page_number":225},
  {"content":"\r\n\r\nاگر خويشاوندانت نبودند ، تو را سنگسار ، مىكرديم . « 1 »\r\nخداوند پيامبران را براى هدايت مردمان و اتمام حجّت بر آنان مىفرستد ، چنان كه در سوره نساء فرموده :\r\n رُسُلًا مُبَشِّرِينَ وَ مُنْذِرِينَ لِئَلَّا يَكُونَ لِلنَّاسِ عَلَى اللَّهِ حُجَّةٌ بَعْدَ الرُّسُلِ . \r\nرسولانى كه بشارت دهنده و ترساننده بودند ، تا بعد از اين پيامبران ، مردمان را بر خدا حجّتى نماند . « 2 »\r\nو در سوره اسراء فرموده :\r\n وَ ما كُنَّا مُعَذِّبِينَ حَتَّى نَبْعَثَ رَسُولًا . \r\nو ما هرگز مجازات نخواهيم كرد ، مگر آن كه پيامبرى برانگيخته باشيم . « 3 »\r\nو در سوره يونس مىفرمايد :\r\n وَ لِكُلِّ أُمَّةٍ رَسُولٌ فَإِذا جاءَ رَسُولُهُمْ قُضِيَ بَيْنَهُمْ بِالْقِسْطِ وَ هُمْ لا يُظْلَمُونَ . \r\nو براى هر امّتى ، پيامبرى خواهد بود ، هرگاه پيامبرشان بيايد ، در بين آنان به عدل و داد حكم مىشود ، و آنان مورد ستم قرار نمىگيرند . « 4 »\r\nامّت‌هائى كه پيامبر را نافرمانى مىكنند سزاوار عذاب دنيا و آخرت مىگردند . چنان كه خداوند از فرعون و امّت‌هاى پيش از او خبر داده و در سوره حاقّه فرموده :\r\n فَعَصَوْا رَسُولَ رَبِّهِمْ فَأَخَذَهُمْ أَخْذَةً رابِيَةً . \r\nآنان فرستاده پروردگارشان را نافرمانى كردند ، خداوند هم ايشان را به عذاب شديدى گرفتار ساخت . « 5 »\r\nنافرمانى پيامبر عين نافرمانى خداست ، چنان كه در سوره جن مىفرمايد :\r\n\r\n\r\n","description":"","footnote":"\r\n( 1 ) - هود / 91\r\n( 2 ) - نساء / 165\r\n( 3 ) - اسراء / 15\r\n( 4 ) - يونس / 47\r\n( 5 ) - حاقّه / 10\r\n","page_name":" 226 ","page_number":226},
  {"content":"\r\n\r\n وَ مَنْ يَعْصِ اللَّهَ وَ رَسُولَهُ فَإِنَّ لَهُ نارَ جَهَنَّمَ خالِدِينَ فِيها أَبَداً . \r\nو هر كس خدا و رسول او را نافرمانى كند ، آتش دوزخ از آن اوست و هميشه در آن خواهد بود . « 1 »\r\nخداوند رسولان را از ميان انبيا برگزيده ، و هميشه تعداد پيامبران از شمار انبياء كمتر است ، چنان كه در روايت ابو ذر آمده كه گفت :\r\n« . . . و قلت يا رسول اللّه كم هى عدد الانبياء قال : مائة الف و اربعة و عشرون الفا ، الرسل من ذلك ثلاثمائة و خمسة عشر ، جمّا غفيرا . »\r\n. . . گفتم اى رسول خدا : شمار انبياء چند است ؟ فرمود : يكصد و بيست و چهار هزار نفر ، رسولان از اين جمع : سيصد و پانزده نفرند ، مجموع آنان همين است . « 2 »\r\nبنابر آنچه آورديم ، هر رسولى نبى است ، ولى هر نبيّى رسول نيست ، چنان كه \" يسع \" رسول نبود ولى نبى و وصىّ موساى كليم بود .\r\nبرخى از پيامبران با شريعتى كه مىآورند ، بعضى از مناسك شريعت سابق را نسخ مىكنند ، چنان كه شريعت موسى عليه السّلام با شرايع پيش از خود چنين نسبتى داشت ، برخى از پيامبران هم شريعتى مىآورند كه متمّم و تجديدكننده شريعت سابق است ، چنان كه شريعت خاتم انبياء صلّى اللّه عليه و آله و سلم نسبت به آيين حنيف ابراهيم خليل عليه السّلام اين گونه بود . خداوند در سوره نحل مىفرمايد :\r\n ثُمَّ أَوْحَيْنا إِلَيْكَ أَنِ اتَّبِعْ مِلَّةَ إِبْراهِيمَ حَنِيفاً . . . \r\nسپس به سوى تو وحى فرستاديم كه از آيين خالص ابراهيم پيروى كن . . . « 3 » و در سوره مائده مىفرمايد :\r\n الْيَوْمَ أَكْمَلْتُ لَكُمْ دِينَكُمْ وَ أَتْمَمْتُ عَلَيْكُمْ نِعْمَتِي وَ رَضِيتُ لَكُمُ الْإِسْلامَ \r\n\r\n\r\n","description":"","footnote":"\r\n( 1 ) - جن / 23\r\n( 2 ) - مسند احمد ج 5 ص 265 - 266 ، معانى الاخبار صدوق با شرح بيشتر ص 332 ، خصال صدوق چاپ مكتبة الصدوق ج 2 ص 523 و بحار ج 11 ص 32 ح 24 ، عبارت حديث را از مسند احمد آورديم .\r\n( 3 ) - نحل / 123\r\n","page_name":" 227 ","page_number":227},
  {"content":"\r\n\r\n دِيناً . \r\nامروز دين شما را كامل كردم ، و نعمت خود را بر شما تمام نمودم ، و اسلام را به عنوان آيين شما پسنديدم . « 1 »\r\nدر بحث آينده اخبار اوصياى انبيا را پى مىگيريم :\r\n\r\nج - وصىّ و وصيّت\r\nوصىّ در كتاب و سنّت ، انسانى است كه ديگرى به او وصيّت مىكند تا پس از مرگش به امورى كه مورد توجّه اوست ، اقدام نمايد . چه با اين لفظ و عبارت باشد كه : \" به تو وصيّت مىكنم كه بعد از من چنين كنى ، يا : با اين لفظ كه : با تو عهد مىبندم و بر عهده تو مىگذارم كه بعد از من چنين و چنان نمائى ، فرقى ندارد ، همانگونه كه در اطلاع رساندن به ديگران دربارهء وصيّت نيز ، اشاره به لفظ وصىّ و وصيّت ، يا غير آن ، فرقى ندارد ، و اگر بگويد : فلانى بعد از من وصىّ من است ، يا بگويد : فلانى بعد از من چنين و چنان مىكند ، و يا هر عبارتى كه بر وصيّت دلالت كند ، كافى است .\r\nوصىّ نبى نيز ، انسانى است كه پيامبر با او عهد بسته تا پس از مرگش ، كار شريعت و امّت او را بر عهده گيرد و به انجام رساند . « 2 »\r\nاز جمله اخبار اوصياى انبيا كه به ما رسيده ، خبرى است كه طبرى از ابن عبّاس آورده ، فشرده آن چنين است :\r\nحوّا براى آدم عليه السّلام \" هبة اللّه \" را كه نام عبرىاش \" شيث \" مىشود به دنيا آورد ، و آدم عليه السّلام او را وصىّ خود قرار داد ، براى شيث نيز فرزندى به نام \" انوش \" زاده شد كه به هنگام بيمارى او را وصى خود قرار داد و از دنيا رفت . سپس فرزندان انوش ، \" قينان \" و ديگران به دنيا آمدند كه وصىّ پدر \" قينان \" شد . از قينان هم \" مهلائيل اليرد \" و گروه ديگرى به دنيا آمدند ، كه وصيّت بر عهده \" يرد \" قرار گرفت . از يرد نيز \" اخنوخ \" كه همان \" ادريس \" باشد با ديگر\r\n\r\n\r\n","description":"","footnote":"\r\n( 1 ) - مائده / 3\r\n( 2 ) - شرح بيشتر را در \" فرهنگ دو مكتب در اسلام \" جلد اوّل مبحث : اصطلاح وصىّ مىيابيد .\r\n","page_name":" 228 ","page_number":228},
  {"content":"\r\n\r\nفرزندان به دنيا آمدند و ادريس وصىّ پدر شد ، از ادريس نيز \" متوشلخ \" و تعداد ديگرى به دنيا آمدند ، كه وصيّت بر عهده او قرار گرفت .\r\nابن سعد در طبقات ، درباره ادريس نبى ، از ابن عباس آورده كه گفت : اوّلين پيامبرى كه بعد از آدم برانگيخته شد ، \" ادريس \" بود . او \" خنوخ بن يرد \" است . . . از خنوخ نيز \" متوشلخ \" و تعدادى ديگر به دنيا آمدند ، و وصيّت بر عهده او قرار گرفت ، از متوشلخ نيز \" لمك \" و عدّه‌اى ديگر زاده شدند ، و او وصىّ پدر شد ، از لمك نيز \" نوح \" به دنيا آمد . « 1 »\r\nمسعودى در « اخبار الزمان » روايتى آورده كه فشرده آن چنين است :\r\nخداى سبحان هنگامى كه خواست آدم را قبض روح كند ، به او دستور داد فرزندش شيث را « وصىّ » خود قرار دهد ، و همه علومى را كه به وى داده شده به او بياموزد ، و او چنين كرد . و گفته است : شيث پس از آنكه صحف را به فرزندش قينان آموزش داد ، و محاسن زمين و ذخائر آن را برايش بيان كرد ، او را وصى خود ساخت ، و به اقامه نماز و دادن زكات و گزاردن حج و جهاد با فرزندان قابيل فرمان داد . او فرمان پدر را به انجام رسانيد و در سن هفتصد و بيست سالگى از دنيا رفت .\r\nقينان ، فرزند خود « مهلائيل » را وصى خود ساخت ، و او را به آنچه خود بدان سفارش شده بود سفارش كرد ، عمر مهلائيل هشتصد و هفتاد و پنج سال بود . او هم به فرزندش « بوارد » وصيّت كرد ، صحف را به وى آموخت و او را از ذخائر زمين و حوادث آينده آگاه كرد ، و كتاب سرّ ملكوت را به او سپرد ، كتابى كه مهلائيل ملك به آدم عليه السّلام آموخته بود ، و آن را سر بسته و بدون نگاه در آن ، از يكديگر به ارث مىبردند ، از « بوارد » فرزندش « خنوخ » به دنيا آمد ، وى همان ادريس نبى عليه السّلام است كه خداى متعال او را مرتبت و الا داد ، او را از آن رو ادريس گفته‌اند كه كتاب خداى عزّ و جلّ و سنّت‌هاى دين را بسيار خوانده و پيروى مىكرد ، خداى سبحان سى عدد صحيفه را بر او نازل كرد كه با آنها صحيفه‌هاى نازله در آن\r\n\r\n\r\n","description":"","footnote":"\r\n( 1 ) - تاريخ طبرى چاپ اروپا ج 1 ص 153 ، 165 و 166 ، تاريخ ابن اثير ج 1 ص 20 - 19 درباره شيث بن آدم ، طبقات ابن سعد ج 1 ص 16 ، ابن كثير در تاريخ خود خبر وصيّت آدم به فرزندش شيث را آورده است .\r\n","page_name":" 229 ","page_number":229},
  {"content":"\r\n\r\nزمان كامل شد ، « بوارد » پسرش « خنوخ » [ ادريس 
  ] را وصى خود قرار داد و وصيت پدرش را در اختيار او گذاشت ، و علومى را كه نزدش بود به وى آموخت و مصحف سرّ را به دو سپرد و . . .\r\nيعقوبى اخبار اوصياء را سلسله وار و با شرحى بيش از طبرى و ابن اثير آورده ، او اخبار ديگرى را نيز درباره وصيّت آورده كه - براى مثال - مىگويد : به هنگام وفات آدم فرزندش شيث و فرزندان و نوه‌هايش نزد وى آمدند ، او بر آنان درود فرستاد و از خدا برايشان بركت و فزونى خواست و شيث را وصىّ خود قرار داد . و گفته است :\r\nبعد از مرگ آدم ، فرزندش شيث به پا خاست و قوم خود را به تقواى الهى و عمل صالح فرمان مىداد . . . تا آنجا كه مىگويد : هنگام وفات شيث فرزندان و نوه‌هاى او كه در آن روز ، انوش و قينان و مهلائيل و يرد و اخنوخ بودند و زنان و فرزندان آنان نزد او آمدند ، شيث بر آنان درود فرستاد و از خداى برايشان بركت و فزونى خواست ، و به آنان رو كرد و سوگندشان داد كه . . . با اولاد قابيل ملعون آميزش نكنند ، و فرزند خود انوش را وصىّ خويش قرار داد .\r\nيعقوبى بدين گونه اخبار وصيّت را سلسله وار ، همراه با ذكر وقايع روزگار آنان مىآورد تا به خبر وصيّت نوح مىرسد و مىگويد :\r\nهنگام وفات نوح ، هر سه فرزند وى : سام و حام و يافث ، و فرزندان ايشان نزد او جمع شدند ، سپس به شرح وصيّت نوح به سام پرداخته است . او همچنين تسلسل اخبار اوصياء ، - هر وصىّ بعد از نبى - را تا آخر انبياى بنى اسرائيل و اوصياى ايشان آورده است كه ما تا اينجا به همان فشرده‌اى كه آورديم بسنده مىكنيم .\r\nدر زمان نوح عليه السّلام عبادت بت‌ها در ميان فرزندان قابيل گسترش يافت .\r\nادريس فرزند خود متوشلخ را وصى خود قرار داد ، زيرا خداوند به او وحى فرستاد كه وصيّت را در فرزندت متوشلخ قرار ده كه من به زودى از صلب او نبىّ پسنديده‌كردارى را بيرون خواهم آورد . خداوند ادريس عليه السّلام را به سوى خود بالا برد و بعد از آن وحى منقطع گرديد و اختلاف و تنازع پديدار و فزونى گرفت ، و ابليس شايع كرد كه وى مرده است ، زيرا\r\n\r\n","description":"","footnote":"","page_name":" 230 ","page_number":230},
  {"content":"\r\n\r\nاو كاهن بوده و مىخواسته به فلك بالا رود كه آتش گرفته و سوخته است ، فرزندان آدم كه پيرو دين او بودند شديدا اندوهگين شدند ، ابليس گفت كه بت بزرگ آنان بوده كه ادريس را هلاك كرده ، پس بت‌پرستان در عبادت بت‌ها فزونى يافتند ، و به زيور آنها پرداختند ، و برايشان قربانى كردند ، و جشن عيد گرفتند ، عيدى كه همگان در آن حضور يافتند ، آنان در اين دوران بت‌هائى به نام : يغوث و يعوق و نسر و ودّ و سواع ، داشتند .\r\nهنگامى كه مرگ متوشلخ فرا رسيد ، فرزندش لمك را وصىّ خود قرار داد ، - لمك به معناى جامع - و از او پيمان گرفت و صحف و كتاب‌هاى مختومهء ادريس عليه السّلام را به او سپرد ، عمر متوشلخ در اين هنگام نهصد سال بود .\r\nوصيّت به لمك منتقل شد ( او پدر نوح عليه السّلام بود ) او يك بار چنان ديد كه آتشى از دهانش خارج شد و جهان را سوزانيد ، و يك بار ديگر ديد گويا روى درختى در ميان درياست و هيچ چيز ديگرى نيست .\r\nنوح عليه السّلام بزرگ شد ، و خداوند او را در پنجاه سالگى رفعت مقام داد و نبوت بخشيد ، و وى را به سوى قومش كه بت مىپرستيدند فرستاد ، او از رسولان صاحب عزم بود .\r\nدر برخى از اخبار ، عمر او را هزار و دويست و پنجاه سال ذكر كرده‌اند ، او همانگونه كه خداى متعال فرموده : نهصد و پنجاه سال « 1 » در ميان قوم خويش درنگ كرد و آنان را به سوى ايمان فرا خواند ، شريعت وى : توحيد و نماز و روزه و حج و جهاد با دشمنان خدا از فرزندان قابيل بود ، او به حلال مأمور ، و از حرام نهى شده بود و دستور داشت مردمان را به سوى خداى متعال دعوت نمايد و از عذاب او بر حذر دارد ، و نعمت‌هاى خدا را يادآورىشان كند .\r\nمسعودى گفته است :\r\nخداوند رياست و كتابهاى انبيا را براى سام بن نوح قرار داد ، و وصيّت نوح ويژه فرزندان او شده است . « 2 »\r\nتا اينجا آنچه از كتاب اخبار الزمان مسعودى نزد ما موجود بود پايان گرفت ، مسعودى\r\n\r\n\r\n","description":"","footnote":"\r\n( 1 ) - عنكبوت / 14\r\n( 2 ) - اخبار الزمان مسعودى چاپ بيروت 1386 ه ص 75 - 102\r\n","page_name":" 231 ","page_number":231},
  {"content":"\r\n\r\nهمچنين در كتاب \" اثبات الوصيّه \" « 1 » سلسله اوصياء را ، از آدم عليه السّلام تا نبى خاتم صلّى اللّه عليه و آله و سلم ، آورده است . اين آن چيزى است كه در مدارك بحث‌هاى اسلامى ، درباره رسولان و اوصياى ايشان آمده است . در بحث آينده ، به اخبار رسولان و اوصياى آنان در كتابهاى عهدين ( تورات و انجيل ) مىپردازيم :\r\n\r\n2 - بخشى از اخبار اوصيا در كتب عهدين\r\nدر نقل اخبار اوصياء از كتب عهدين به آوردن سه وصيّت از آنها بسنده مىكنيم :\r\n\r\nالف - وصيّت موسى كليم به نبى خدا يوشع عليهم السّلام\r\nدر كتاب \" قاموس كتاب مقدّس \" ذيل مادّه \" يوشع \" به نقل از تورات آمده است :\r\nيوشع بن نون با موسى در كوه سينا بود و به پرستش گوساله در زمان هارون آلوده نگرديد . « 2 »\r\nدر آخر باب بيست و هفتم از سفر اعداد ، درباره خبر تعيين او به وصايت موسى از جانب خدا ، آمده است :\r\nو موسى به خداوند عرض كرده گفت : * ملتمس اينكه يهوه خداى ارواح تمامى بشر كسى را بر اين جماعت بگمارد * كه پيش روى ايشان بيرون رود و پيش روى ايشان داخل شود و ايشان را بيرون برد و ايشان را در آورد تا جماعت خداوند مثل\r\n\r\n\r\n","description":"","footnote":"\r\n( 1 ) - ما در جلد دوم اين كتاب درباره نسبت كتاب اثبات الوصيه به مسعودى در فصل : عصر فترت ، باب : پدران پيامبر صلّى اللّه عليه و آله و سلم توضيح لازم را آورده‌ايم .\r\n( 2 ) - قاموس كتاب مقدس ، ترجمه و تأليف مستر هاكس آمريكايى ، چاپ مطبعه امريكايى ، بيروت ، 1928 ميلادى ، ص 970 .\r\n","page_name":" 232 ","page_number":232},
  {"content":"\r\n\r\nگوسفندان بىشبان نباشند * و خداوند به موسى گفت يوشع بن نون را كه مردى صاحب روح است گرفته دست خود را بر او بگذار * و او را به حضور العازار كاهن و به حضور تمامى جماعت برپا داشته در نظر ايشان به وى وصيّت نما * و از عزّت خود بر او بگذار تا تمامى جماعت بنى اسرائيل او را اطاعت نمايند * و او به حضور العازار كاهن بايستد تا از براى او به حكم اوريم به حضور خداوند سؤال نمايد و به فرمان وى او و تمامى بنى اسرائيل با وى و تمامى جماعت بيرون روند و به فرمان وى داخل شوند * پس موسى به نوعى كه خداوند او را امر فرموده بود عمل نموده يوشع را گرفت و او را به حضور العازار كاهن و به حضور تمامى جماعت برپا داشت * و دستهاى خود را بر او گذاشته او را به طورى كه خداوند به واسطهء موسى گفته بود وصيّت نمود * « 1 »\r\nو نيز ، داستان قيام او به اداره امور بنى اسرائيل و جنگهايش در بيست و سه باب از سفر يوشع بن نون آمده است . « 2 »\r\n\r\nب - وصيت داود نبى به سليمان عليهما السّلام\r\nدر باب دوّم از كتاب اوّل پادشاهان آمده است : « 3 »\r\n\r\n\r\n","description":"","footnote":"\r\n( 1 ) - كتاب مقدس ، عهد عتيق [ تورات 
  ] ص 254 ترجمه فارسى از عبرانى و كلدانى و يونانى ، چاپ دار السلطنه لندن ، 1932 ميلادى .\r\n( 2 ) - كتاب مقدس ، عهد عتيق [ تورات 
  ] ترجمه فارسى از عبرانى و كلدانى و يونانى چاپ دار السلطنه لندن 1932 ميلادى ص 370 - 332 .\r\n( 3 ) - همان مرجع .\r\n","page_name":" 233 ","page_number":233},
  {"content":"\r\n\r\nباب دوّم و چون ايّام وفات داود شد پسر خود سليمان را وصيّت فرموده گفت * من به راه تمامى اهل زمين مىروم پس تو قوىّ و دلير باش * وصاياى يهوه خداى خود را نگاه داشته به طريقهاى وى سلوك نما و فرايض و اوامر و احكام و شهادات وى را به نوعى كه در تورات موسى مكتوب است محافظت نما تا در هر كارى كه كنى و به هر جائى كه توجّه نمائى برخوردار باشى * « 1 »\r\n\r\nج - وصيّت عيسى عليه السّلام به حوارى شمعون بطرس :\r\nدر باب دهم انجيل متّى درباره سمعون كه نام او در تورات شمعون مىباشد ، آمده است :\r\nسپس دوازده شاگرد خود را طلبيده ايشان را بر ارواح پليد قدرت داد كه آنها را بيرون كنند و هر بيمارى و رنجى را شفا دهند نامهاى دوازده رسول اين است : اول شمعون معروف به پطرس . . .\r\nو در باب بيست و يكم انجيل يوحنا ، شماره 18 - 15 آمده است :\r\nعيسى عليه السّلام او ( شمعون ) را وصى خود قرار داد و به وى گفت :\r\n\" گوسفندان مرا شبانى كن ! \" يعنى ايمان‌آورندگان به مرا مراقبت نما .\r\nدر \" قاموس كتاب مقدّس \" نيز آمده است :\r\nمسيح عليه السّلام او ( شمعون ) را براى هدايت كنيسه تعيين كرد . « 2 »\r\nدر خبر اول ديديم كه نبىّ رسول ، موسى بن عمران عليه السّلام پس از خود نبى خدا يوشع - در\r\n\r\n\r\n","description":"","footnote":"\r\n( 1 ) - همان مرجع ص 524 .\r\n( 2 ) - قاموس كتاب مقدس ، ماده : پطرس حوارى\r\n","page_name":" 234 ","page_number":234},
  {"content":"\r\n\r\nقرآن كريم اليسع - را وصىّ قرار مىدهد . و در خبر دوم نبى خدا داود عليه السّلام به سليمان وصيت مىكند تا به شريعت نبى و رسول خدا موسى بن عمران عليه السّلام عمل نمايد .\r\nو در خبر سوم ، عيسى روح اللّه عليه السّلام به حوارى خود وصيّت كرد تا مردمان را هدايت نمايد .\r\n\r\nاخبار رسولان و اوصيا در قرآن كريم\r\nخداى سبحان در قرآن كريم داستان بيست و شش نفر از انبيا را با ذكر نام آنان آورده كه عبارتند از :\r\nآدم ، نوح ، ادريس ، هود ، صالح ، ابراهيم ، لوط ، ايوب ، اليسع ، ذو الكفل ، الياس ، يونس ، اسماعيل ، اسحاق ، يعقوب ، يوسف ، شعيب ، موسى ، هارون ، داود ، سليمان ، زكريا ، يحيى ، اسماعيل صادق الوعد ، عيسى ، و محمّد صلّى اللّه عليهم اجمعين .\r\nبرخى از آنان صاحب شريعتى بوده‌اند كه متمم و مكمّل شريعت گذشته بوده ، مانند شريعت نوح عليه السّلام كه مكمّل شريعت آدم عليه السّلام شد ، و شريعت محمّد صلّى اللّه عليه و آله و سلم كه مكمّل شريعت ابراهيم عليه السّلام بود . و برخى از آنان صاحب شريعتى بودند كه ناسخ شريعت پيشينيان بود ، مانند موسى عليه السّلام و محمد صلّى اللّه عليه و آله و سلم .\r\nبرخى از آنان هم نبى بودند و هم وصىّ و حافظ شريعت رسول پيشين ، مانند يوشع بن نون كه وصى موسى بن عمران عليه السّلام بود .\r\nبدان خاطر كه هر كس از طرف پروردگار عالميان براى هدايت مردم برانگيخته مىشود - پيامبر باشد يا وصى پيامبر - بايد نشانه‌اى از جانب خدا به وى داده شود تا شاهد صدق مدّعايش بوده و مبعوث بودن از جانب پروردگارش را گواهى دهد ، در بحث آينده اين موضوع ، يعنى \" معجزه \" را ، پى مىگيريم :\r\n\r\n","description":"","footnote":"","page_name":" 235 ","page_number":235},
  {"content":"\r\n\r\n\r\n3 - آيه و معجزه\r\nآيه در لغت به معناى نشانه‌اى است كه بر چيزى دلالت كند ، به گونه‌اى كه هرگاه آن نشانه پيدا شد وجود آن چيز آشكار گردد .\r\nما در اصطلاح اسلامى دو گونه آيه و نشانه داريم ، يكى آنكه بر وجود خالق دلالت نمايد و ديگرى آنكه بر يكى از صفات وى - اسماى حسناى الهى - راهنما باشد ، آن دو عبارتند از :\r\nالف - آياتى كه با وجود متقن و سنجيده خود بر خالق حكيم و نظام محكم او دلالت دارند ، و چنان مىنمايند كه اين مجموعه را پروردگارى حكيم است كه امورات خلق را برابر با نظامى استوار تدبير مىكند و ما آن را \" سنت‌هاى خدا در هستى \" مىناميم .\r\nنمونه اوّل ، مانند آنچه خداى متعال در سوره غاشيه مىفرمايد :\r\n   أَ فَلا يَنْظُرُونَ إِلَى الْإِبِلِ كَيْفَ خُلِقَتْ * وَ إِلَى السَّماءِ كَيْفَ رُفِعَتْ * وَ إِلَى الْجِبالِ كَيْفَ نُصِبَتْ * . . .   \r\nآيا آنان به شتر نمىنگرند كه چگونه آفريده شده است ؟ ! و به آسمان نگاه نمىكنند كه چگونه برافراشته شده ؟ ! و به كوهها كه چگونه در جاى خود نصب گرديده ؟ ! « 1 » . . .\r\nو در سوره عنكبوت مىفرمايد :\r\n خَلَقَ اللَّهُ السَّماواتِ وَ الْأَرْضَ بِالْحَقِّ إِنَّ فِي ذلِكَ لَآيَةً لِلْمُؤْمِنِينَ . \r\nخداوند آسمانها و زمين را به حق آفريد ، به راستى كه در اين آيتى است براى مؤمنان . « 2 »\r\nخداوند در اين گونه آيات قرآنى ، انواعى از مخلوقات را يادآور مىشود كه با وجود خود ، بر وجود خالق خويش دلالت دارند ، بدين خاطر نيز ، آنها را آيات و نشانه‌ها ناميده است .\r\nنمونه دوم ، سخن خداى متعال در سوره نحل است كه مىفرمايد :\r\n هُوَ الَّذِي أَنْزَلَ مِنَ السَّماءِ ماءً لَكُمْ مِنْهُ شَرابٌ وَ مِنْهُ شَجَرٌ فِيهِ \r\n\r\n\r\n","description":"","footnote":"\r\n( 1 ) - غاشيه / 20 - 17\r\n( 2 ) - عنكبوت / 44\r\n","page_name":" 236 ","page_number":236},
  {"content":"\r\n\r\n    تُسِيمُونَ * يُنْبِتُ لَكُمْ بِهِ الزَّرْعَ وَ الزَّيْتُونَ وَ النَّخِيلَ وَ الْأَعْنابَ وَ مِنْ كُلِّ الثَّمَراتِ إِنَّ فِي ذلِكَ لَآيَةً لِقَوْمٍ يَتَفَكَّرُونَ * وَ سَخَّرَ لَكُمُ اللَّيْلَ وَ النَّهارَ وَ الشَّمْسَ وَ الْقَمَرَ وَ النُّجُومُ مُسَخَّراتٌ بِأَمْرِهِ إِنَّ فِي ذلِكَ لَآياتٍ لِقَوْمٍ يَعْقِلُونَ * وَ ما ذَرَأَ لَكُمْ فِي الْأَرْضِ مُخْتَلِفاً أَلْوانُهُ إِنَّ فِي ذلِكَ لَآيَةً لِقَوْمٍ يَذَّكَّرُونَ *    \r\nاوست خدائى كه از آسمان ، آبى فرستاد كه نوشيدنى شما از آن است ؛ و گياهان و درختانى كه حيوانات خود را در آن به چرا مىبريد ، نيز از آن است . خداوند با آن آب ، براى شما زراعت و زيتون و نخل و انگور ، و همه گونه ميوه را مىروياند ، به راستى كه در اين ، نشانه روشنى براى انديشمندان است .\r\nاو شب و روز و خورشيد و ماه را مسخّر شما ساخت ، و ستارگان نيز به فرمان وى مسخر شمايند ؛ به راستى كه در اين نشانه‌هاست براى گروهى كه تعقل مىكنند . و مخلوقات گوناگون و رنگارنگى را كه در زمين آفريده ، مسخر شما گردانيد ، راستى را كه در اين ، نشانه روشنى است براى آنان كه متذكر مىگردند . « 1 »\r\nخداوند در اين گونه آيات قرآنى ، انواعى از نظام هستى را كه بر وجود پروردگار مدبّر حكيم دلالت دارد ، بيان مىكند . گاهى نيز با جمع ميان آيات و نشانه‌هاى دالّ بر وجود \" خالق عزيز \" و \" ربّ مدبّر حكيم \" همه را يك جا آورده ، چنان كه در سوره بقره مىفرمايد :\r\n إِنَّ فِي خَلْقِ السَّماواتِ وَ الْأَرْضِ وَ اخْتِلافِ اللَّيْلِ وَ النَّهارِ وَ الْفُلْكِ الَّتِي تَجْرِي فِي الْبَحْرِ بِما يَنْفَعُ النَّاسَ وَ ما أَنْزَلَ اللَّهُ مِنَ السَّماءِ مِنْ ماءٍ فَأَحْيا بِهِ الْأَرْضَ بَعْدَ مَوْتِها وَ بَثَّ فِيها مِنْ كُلِّ دَابَّةٍ وَ تَصْرِيفِ الرِّياحِ وَ السَّحابِ الْمُسَخَّرِ بَيْنَ السَّماءِ وَ الْأَرْضِ لَآياتٍ لِقَوْمٍ يَعْقِلُونَ . \r\nبه راستى كه در آفرينش آسمانها و زمين ، و گردش شب و روز ، و كشتىهاى درياپيما به سود مردمان ، و آبى كه خداوند از آسمان فرو مىفرستد و زمين را\r\n\r\n\r\n","description":"","footnote":"\r\n( 1 ) - نحل / 13 - 10\r\n","page_name":" 237 ","page_number":237},
  {"content":"\r\n\r\nپس از مردنش زنده مىكند ، و انواع جنبندگان را در آن گسترش مىدهد ، و حركت بادها و ابرهاى تسخير شده ميان آسمان و زمين ، نشانه‌هاى روشنى است براى آنان كه مىانديشند . « 1 »\r\nخداوند در ابتداى اين آيه ، آفرينش آسمانها و زمين را آورده ، و پس از آن به ذكر نشانه‌هاى نظام هستى پرداخته ، نظامى كه پروردگار عالم آن را تنظيم كرده ، و ما آن را \" سنت‌هاى خداوند در هستى \" مىناميم .\r\nب - آياتى كه پروردگار عالم در اختيار انبيا قرار مىدهد ، مانند ولايت بر نظام هستى ، به گونه‌اى كه هرگاه مشيت الهى اقتضا كند ، پيامبر - به اذن خدا - مىتواند جزء كوچكى از اين نظام را كه خداوند بر هستى حاكم فرموده ، تغيير دهد ، چنان كه خداى متعال در وصف عيسى عليه السّلام فرموده :\r\n وَ رَسُولًا إِلى بَنِي إِسْرائِيلَ أَنِّي قَدْ جِئْتُكُمْ بِآيَةٍ مِنْ رَبِّكُمْ أَنِّي أَخْلُقُ لَكُمْ مِنَ الطِّينِ كَهَيْئَةِ الطَّيْرِ فَأَنْفُخُ فِيهِ فَيَكُونُ طَيْراً بِإِذْنِ اللَّهِ . . . \r\nعيسى را فرستاده‌اى به سوى بنى اسرائيل [ قرار داد كه به آنان گفت : 
  ] من نشانه‌اى از پروردگارتان براى شما آورده‌ام ؛ من از گل براى شما چيزى همانند پرنده مىسازم ، سپس در آن مىدمم و به فرمان خدا پرنده‌اى مىگردد . . . « 2 »\r\nاين گونه آيات الهى را در عرف اسلامى \" معجزه \" گويند ، زيرا ديگر افراد بشر از آوردن مانند آن عاجزند ؛ و آن خارق عادت و بر خلاف نظام طبيعى آفرينش است ؛ مانند معجزه حضرت عيسى عليه السّلام كه از گل به اذن خدا پرنده‌اى آفريد تا دليلى باشد بر اينكه :\r\n1 - اين پروردگار عالميان است كه خواص اشياء و نظام طبيعى را به آنان بخشيده است ، و هرگاه حكمت او اقتضا كند تا خاصيّت چيزى را از آن بگيرد ، چنين قدرتى را داراست ، بدانسان كه حرارت آتش را گرفت و آن را از سوزانيدن ابراهيم عليه السّلام كه در آن افتاده بود ، بازداشت ، و هرگاه حكمتش اقتضا كند تا نظام طبيعى را كه خود براى برخى مخلوقاتش قرار داده تغيير دهد ، بر چنين كارى تواناست ، مانند آفرينش مرغ از گل ، به\r\n\r\n\r\n","description":"","footnote":"\r\n( 1 ) - بقره / 164\r\n( 2 ) - آل عمران / 49 .\r\n","page_name":" 238 ","page_number":238},
  {"content":"\r\n\r\nدست عيسى عليه السّلام به جاى ايجاد آن در مرغ مادر ، از طريق جفت‌گيرى با جنس نر ، بر اساس نظام طبيعى آفرينش كه در سلسله خلقت جاندران قرار داده است .\r\nمعجزات انبيا - همانگونه كه گفتيم - خارق العاده و بر خلاف نظام طبيعى است و از طى مراحل انتقال مادّه ، يعنى از حالى به حال ديگر ، و از صورتى به صورت ديگر تا رسيدن به شكل نهائى ، پيروى نمىكند . زيرا طى مراحل آفرينش مرغ از گل - چنان كه از سخن برخى فلاسفه مسلمين نيز فهميده مىشود - چيزى نزديك به سرعت سير نور بود كه خداوند آن را سريعتر از زمان طبيعى و دوره انتقال ، براى پيامبرش درهم نورديد .\r\nمعجزه سحر نيست ، زيرا سحر نوعى از خيال‌پرورى پوچ و غير واقعى است ، براى مثال ، ساحرى كه ديده مىشود مرغى را مىبلعد ، يا از دهان شتر وارد و از مخرج آن بيرون مىآيد ، يا ظروف شيشه‌اى را خرد مىكند و دوباره آن را به شكل اول در مىآورد ، در واقع هيچ يك از اين كارها را انجام نداده ، بلكه تنها چشم بينندگان را سحر كرده ، و آنان اين امور را در خيال خود ديده‌اند ، و لذا هنگامى كه كار سحر پايان مىپذيرد حاضران همه چيز را همانگونه كه بوده ، بدون هر گونه تغيير و تبديلى ، در جاى خود مىبينند . ولى معجزه نظام طبيعى را حقيقتا تغيير مىدهد ، مانند كارى كه عصاى موسى كرد : مارى عظيم الجثه شد ، و همه آنچه را كه ساحران در آن ميدان بزرگ آماده كرده بودند به يكباره بلعيد ، و هنگامى كه دوباره به دست موسى عليه السّلام به شكل عصا در آمد اثرى از آنچه ساحران در آن ميدان تهيه ديده بودند باقى نماند ، بدين خاطر بود كه ساحران به سجده افتادند ، و گفتند : ما به پروردگار عالميان ايمان آورديم ، پروردگار موسى و هارون ؛ زيرا آنان در كار سحر متخصص و خبره بودند ، و فهميدند كه كار موسى عليه السّلام سحر نيست ، بلكه آيت و نشانه‌اى از آيات پروردگار متعال است .\r\nمعجزه به امر محال تعلّق نمىگيرد ، و آنچه كه در علم منطق از آن به اجتماع نقيضين تعبير مىكنند - مانند آنكه چيزى در زمان واحد و مكان واحد هم باشد و هم نباشد - آن هم از شمول اثر معجزه بيرون است .\r\nحقيقت معجزات پيامبران ، آياتى است كه پروردگار خالق به دست آنان جارى مىسازد ،\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nنشانه‌هائى كه جن و انس از آوردن مانند آنها ناتوانند ، و لو آنكه برخى از آنان برخى ديگر را پشتيبانى كنند ، با آنكه در بين جنيان افرادى يافت مىشوند كه - براى مثال - قادرند تخت بلقيس را از يمن تا بيت المقدّس ، قبل از برخاستن سليمان عليه السّلام از جاى خود ، نزد او بياورند . « 1 » زيرا سرعت سير جن در فضا چيزى نزديك به سرعت نور است .\r\nبه همين دليل است كه جنيان گاهى مىتوانند اخبار دوردست را ، به كاهنى كه با آنان مرتبط است برسانند ، ولى همين جن و انس نمىتوانند مرغى را از گل بسازند كه بدون اذن پروردگار عالم مرغ حقيقى گردد .\r\nمرتاض هندى هم گاهى مىتواند قطار را از حركت بازدارد ، ولى او و غير او ، از كسانى كه خدا به آنان اجازه نداده ، نمىتوانند عصاى خود را بر سنگ بزنند ، تا از آن دوازده چشمه آب فوران كند .\r\nچون پروردگار خالق آيات و معجزات را ، از آن رو به انبياى مبعوث خود مىدهد تا امّت‌هاى آنان درستى ادعايشان را دريابند ، و بدانند كه آنان برانگيخته خدايند ، مقتضاى حكمت آنست كه اين معجزات از امورى باشد كه امّتى كه پيامبر براى هدايت آن مبعوث گرديده ، آن را بشناسد ، چنان كه امام على بن موسى الرضا عليه السّلام در پاسخ كسى كه از او پرسيد :\r\nبراى چه خداوند موسى بن عمران عليه السّلام را با يد بيضاء و عصا مبعوث كرد ، و عيسى عليه السّلام را با طبّ ، و محمّد صلّى اللّه عليه و آله و سلم را با كلام و سخن ؟ امام عليه السّلام فرمود :\r\nخداى متعال هنگامى كه موسى را برانگيخت فن غالب اهل زمان سحر بود ، او هم از جانب خداى عزّ و جل با چيزى به نزد آنان رفت كه همانندش در توان آن مردم نبود ، چيزى كه سحرشان را باطل كرد ، و حجّت را به وسيله آن بر ايشان تمام نمود .\r\nخداوند متعال عيسى را نيز در هنگامى برانگيخت كه بيماريهاى مزمن پديدار شده بود ، و مردم نيازمند طب بودند ، او از سوى خداى رحمن چيزى براى آنان آورد كه همانند آن در نزد ايشان نبود ، چيزى كه مردگان را برايشان زنده مىكرد و كور و پيس را به اذن خدا شفا مىداد ، و حجت را به وسيله آن بر آنان تمام كرد .\r\n\r\n\r\n","description":"","footnote":"\r\n( 1 ) - نمل / 39\r\n","page_name":" 240 ","page_number":240},
  {"content":"\r\n\r\nخداى متعال محمّد صلّى اللّه عليه و آله و سلم را نيز هنگامى مبعوث فرمود كه فنّ غالب زمان ، سخنورى و خطابه - راوى مىگويد : به گمانم فرمود : و شعر - بود ، آن حضرت از كتاب خداى عزّ و جلّ و موعظه‌ها و احكام آن براى ايشان چيزهائى آورد كه ، همه سخنانشان را باطل كرد ، حجت را بر ايشان تمام نمود .\r\nسائل گفت : به خدا سوگند ، مثل امروزى را تا به حال هرگز نديده‌ام ! سپس گفت : حجت بر مردم در زمان ما چيست ؟ امام عليه السّلام فرمود : \" عقل ؛ با آن راستگوى بر خدا را مىشناسى و تصديقش مىكنى ، و دروغگوى بر خدا را تشخيص مىدهى و تكذيبش مىنمائى . \"\r\nسؤال‌كننده گفت : به خدا سوگند ، جواب درست همين است و بس . « 1 »\r\n* * * معجزات خارق العاده پيامبران كه با بخشى از نظام طبيعى اشياء ناهماهنگ است خود ، از سنت‌هاى تكوينى پروردگار عالميان در جوامع انسانى است ، جوامعى كه انبياء را به سوى آنان برانگيخته بود ، به همين دليل هم ، امت‌ها از پيامبرانشان معجزه مىخواستند تا دليلى بر درستى ادّعاى آنان باشد ، چنان كه خداوند در سوره شعرا سخن قوم ثمود را آورده كه به پيامبرشان صالح عليه السّلام گفتند :\r\n   ما أَنْتَ إِلَّا بَشَرٌ مِثْلُنا فَأْتِ بِآيَةٍ إِنْ كُنْتَ مِنَ الصَّادِقِينَ * قالَ هذِهِ ناقَةٌ لَها شِرْبٌ وَ لَكُمْ شِرْبُ يَوْمٍ مَعْلُومٍ * وَ لا تَمَسُّوها بِسُوءٍ فَيَأْخُذَكُمْ عَذابُ يَوْمٍ عَظِيمٍ *   \r\nتو فقط بشرى همچون مائى ، اگر راست مىگوئى آيت و نشانه‌اى بياور ! گفت :\r\nاين ناقه [ آيت الهى است 
  ] سهمى از آب براى اوست ، و سهمى براى شما در روزى معين ، مباد كمترين آسيبى به او رسانيد كه عذاب روزى بزرگ شما را فرا خواهد گرفت ! « 2 »\r\n\r\n\r\n","description":"","footnote":"\r\n( 1 ) - بحار ج 11 ص 70 - 71 به نقل از علل الشرايع ص 52 و عيون الاخبار ص 234\r\n( 2 ) - شعرا / 156 - 154\r\n","page_name":" 241 ","page_number":241},
  {"content":"\r\n\r\nبسيارى از امت‌ها پس از آنكه پيامبرشان معجزه‌اى مىآورد ، بر عناد خود مىافزودند و با او به دشمنى مىپرداختند ، و از ايمان آوردن سرباز مىزدند ، چنان كه خداى متعال درباره قوم ثمود پس از ديدن ناقه ، مىفرمايد :\r\n فَعَقَرُوها فَأَصْبَحُوا نادِمِينَ . \r\nسرانجام آن ناقه را پى كردند ، سپس از كرده خود پشيمان شدند ! « 1 »\r\nسنت خداوند بر اين است كه اگر مردمى از پيامبر خود درخواست آيت و معجزه كردند ، و معجزه آمد ، و آنان ايمان نياوردند ، مستحق زجر و عذاب مىگردند ، و خداى متعال ايشان را عذاب مىكند ، چنان كه در همين سوره نيز از سرانجام قوم ثمود خبر داده و فرموده :\r\n فَأَخَذَهُمُ الْعَذابُ إِنَّ فِي ذلِكَ لَآيَةً وَ ما كانَ أَكْثَرُهُمْ مُؤْمِنِينَ . \r\nپس عذاب الهى آنان را فرا گرفت ؛ به راستى كه در اين ، آيت و نشانه‌اى است ؛ ولى بيشتر آنان مؤمن نبودند ! « 2 »\r\nمعجزه آوردن انبياء به مقتضاى حكمت است ، مقتضاى حكمت هم آنست كه معجزه به مقدارى باشد كه حقانيت ادعاى پيامبر را ، براى كسى كه مىخواهد به او ايمان آورد ، اثبات نمايد . آيت الهى به دلخواه سركشان و مردم‌آزارانى كه از ايمان آوردن به خدا و رسول در هر حالى بازمىزنند نيست تا هر چه خواستند اجابت شود ، و نيز چنان كه گذشت ، بر امر محال تعلق نمىگيرد ، چنان كه هر دو قسم آن در خواسته قريش از خاتم پيامبران صلّى اللّه عليه و آله و سلم وجود داشت ، درحالىكه خداوند آيت و معجزه مخصوص عرب ، \" سخن بليغ \" را به آنان داد ، و در سوره بقره ايشان را مخاطب ساخته و فرموده بود :\r\n  وَ إِنْ كُنْتُمْ فِي رَيْبٍ مِمَّا نَزَّلْنا عَلى عَبْدِنا فَأْتُوا بِسُورَةٍ مِنْ مِثْلِهِ وَ ادْعُوا شُهَداءَكُمْ مِنْ دُونِ اللَّهِ إِنْ كُنْتُمْ صادِقِينَ * فَإِنْ لَمْ تَفْعَلُوا وَ لَنْ تَفْعَلُوا فَاتَّقُوا النَّارَ الَّتِي وَقُودُهَا النَّاسُ وَ الْحِجارَةُ أُعِدَّتْ لِلْكافِرِينَ *  \r\nاگر درباره آنچه بر بنده خود نازل كرده‌ايم شك داريد ، يك سوره همانند آن بياوريد ؛ و گواهان خود را - غير خدا - براى اين كار فرا خوانيد اگر راست\r\n\r\n\r\n","description":"","footnote":"\r\n( 1 ) - شعرا / 157\r\n( 2 ) - شعراء / 158\r\n","page_name":" 242 ","page_number":242},
  {"content":"\r\n\r\nمىگوئيد . پس اگر چنين نكنيد - كه هرگز نخواهيد كرد - از آتشى كه هيزم آن ، مردمان و سنگهاست و براى كافران آماده شده ، بترسيد . « 1 »\r\nسران قريش كه قصد ايمان آوردن نداشتند ، بر تعنّت و آزار خود افزودند ، و براى به زحمت افكندن و عاجز نمودن پيامبر به درخواست‌هاى گوناگون و حتى محال خود افزودند ، خداوند در سوره اسراء از انواع سركشى و مزاحمت ايشان خبر داده و فرموده :\r\n         قُلْ لَئِنِ اجْتَمَعَتِ الْإِنْسُ وَ الْجِنُّ عَلى أَنْ يَأْتُوا بِمِثْلِ هذَا الْقُرْآنِ لا يَأْتُونَ بِمِثْلِهِ وَ لَوْ كانَ بَعْضُهُمْ لِبَعْضٍ ظَهِيراً * وَ لَقَدْ صَرَّفْنا لِلنَّاسِ فِي هذَا الْقُرْآنِ مِنْ كُلِّ مَثَلٍ فَأَبى أَكْثَرُ النَّاسِ إِلَّا كُفُوراً * وَ قالُوا لَنْ نُؤْمِنَ لَكَ حَتَّى تَفْجُرَ لَنا مِنَ الْأَرْضِ يَنْبُوعاً * أَوْ تَكُونَ لَكَ جَنَّةٌ مِنْ نَخِيلٍ وَ عِنَبٍ فَتُفَجِّرَ الْأَنْهارَ خِلالَها تَفْجِيراً * أَوْ تُسْقِطَ السَّماءَ كَما زَعَمْتَ عَلَيْنا كِسَفاً أَوْ تَأْتِيَ بِاللَّهِ وَ الْمَلائِكَةِ قَبِيلًا * أَوْ يَكُونَ لَكَ بَيْتٌ مِنْ زُخْرُفٍ أَوْ تَرْقى فِي السَّماءِ وَ لَنْ نُؤْمِنَ لِرُقِيِّكَ حَتَّى تُنَزِّلَ عَلَيْنا كِتاباً نَقْرَؤُهُ قُلْ سُبْحانَ رَبِّي هَلْ كُنْتُ إِلَّا بَشَراً رَسُولًا * وَ ما مَنَعَ النَّاسَ أَنْ يُؤْمِنُوا إِذْ جاءَهُمُ الْهُدى إِلَّا أَنْ قالُوا أَ بَعَثَ اللَّهُ بَشَراً رَسُولًا * قُلْ لَوْ كانَ فِي الْأَرْضِ مَلائِكَةٌ يَمْشُونَ مُطْمَئِنِّينَ لَنَزَّلْنا عَلَيْهِمْ مِنَ السَّماءِ مَلَكاً رَسُولًا * قُلْ كَفى بِاللَّهِ شَهِيداً بَيْنِي وَ بَيْنَكُمْ إِنَّهُ كانَ بِعِبادِهِ خَبِيراً بَصِيراً *         \r\nبگو : اگر همه انسانها و تمام جنيان گرد هم آيند تا همانند اين قرآن را بياورند ، مانند آن را نخواهند آورد ، هر چند يكديگر را در اين كار پشتيبانى كنند . ما در اين قرآن ، براى مردم از هر چيز نمونه‌اى آورديم ، امّا بيشتر مردمان جز ناسپاسى ، كارى نكردند . و گفتند : ما هرگز به تو ايمان نمىآوريم تا اينكه چشمه‌جوشانى از اين سرزمين براى ما بيرون آورى ، يا باغى از نخل و انگور از آن تو باشد ، و نهرها در لابه‌لاى آن جارى نمائى ، يا قطعات آسمان را - آنچنان كه\r\n\r\n\r\n","description":"","footnote":"\r\n( 1 ) - بقره / 23 و 24\r\n","page_name":" 243 ","page_number":243},
  {"content":"\r\n\r\nمىپندارى - بر سر ما فرود آورى ؛ يا خداوند و فرشتگان را در برابر ما حاضر كنى ، يا براى تو خانه‌اى از نقش و نگار زرّين باشد ، يا به آسمان بالا روى ، و ما بالا رفتنت را باور نمىكنيم مگر اينكه نامه‌اى بر ما فرود آورى كه آن را بخوانيم ! بگو : منزّه است پروردگار من ، مگر من جز انسانى فرستاده خدا هستم ؟ ! تنها چيزى كه بعد از آمدن هدايت مانع ايمان مردم شد ، اين بود كه مىگفتند :\r\nآيا خداوند بشرى را به عنوان رسول فرستاده است ؟ ! بگو : اگر در روى زمين فرشتگانى بودند و با آرامش گام برمىداشتند ، ما هم فرشته‌اى را به عنوان رسول ، بر آنان مىفرستاديم ! بگو : همين بس كه خداوند ، ميان من و شما گواه باشد ؛ چرا كه او نسبت به بندگانش خبير و بيناست . « 1 »\r\nپروردگار خالق حجت را بر قريشيان تمام كرد و فرمود : اگر درباره آنچه بر بنده خود فرستاديم شك و ترديد داريد ، يك سوره همانند آن بياوريد ، و گواهان خود را - غير خدا - فرا خوانيد . و خبر داد كه همه جن و انس هم اگر جمع شوند ، نمىتوانند همانند قرآن را بياورند ، هر چند يكديگر را پشتيبانى كنند ، و آن را تأكيد كرد و فرمود : هرگز نمىتوانيد همانند آن را بياوريد ، و تا امروز هم دشمنان اسلام - با تعداد زياد و قدرت انباشته و متنوع خود - نتوانسته‌اند سوره‌اى همانند قرآن بياورند . مشركين قريش پس از اين مبارزه طلبى آشكار و رساى قرآن ، و اين كه اين معجزه‌اى است كه جن و انس در برابر آن عاجز و ناتوانند ، هنگامى كه خود را درمانده و ذليل ديدند ، از پيامبر خواستند تا طبيعت و هواى مكّه را تغيير دهد ، و خانه‌اى پر از طلا داشته باشد ، يا خدا و ملائكه را در يك صف روبروى آنان وادارد ، يا به آسمان بالا رود تازه بالا رفتنش را هم زمانى باور دارند كه از آسمان براى ايشان نامه‌اى بياورد تا آن را بخوانند ، و چنانچه مشهود است ، در خواسته‌هاشان امر محال نيز بود ، و آن آوردن خدا و ملائكه روياروى ايشان است . راستى كه مرتبه خدا برتر از آن است كه اين ستمگران مىگويند . ديگر اينكه ، برخى خواسته‌هاى آنان با سنّت‌هاى خداوند در فرستادن پيامبران مخالف بود ، مانند بالا رفتن به آسمان ، پيش روى آنان ، و آوردن\r\n\r\n\r\n","description":"","footnote":"\r\n( 1 ) - اسراء / 96 - 88\r\n","page_name":" 244 ","page_number":244},
  {"content":"\r\n\r\nكتاب كه خداوند آن را مخصوص رسولان خود از فرشتگان قرار داده ، و كار بشر نيست .\r\nآنان اين را كه خداوند بشرى را به پيامبرى برانگيزد ، منكر مىداشتند ، درحالىكه اقتضاى حكمت آن است كه پيامبر مرسل به سوى بشر بايد از جنس خود آنان باشد ، تا در كردار و رفتار الگو و اسوه ايشان گردد ، اگر چه ساير خواسته‌هاشان هم بر مقتضاى حكمت نبود ، مانند اينكه ، درخواست عذاب مىكردند ، بدين خاطر خداوند به پيامبر مىفرمايد در جواب آنان بگويد : منزه است پروردگار من ، آيا من جز انسانى فرستاده خدايم ؟ !\r\nخلاصه آنچه آورديم : حكمت خداوندى مقتضى شد تا فرستاده او معجزه‌اى از پروردگار خود ، براى درستى ادعايش بياورد و با آن حجت را بر مردمان تمام كند ، در چنين حالى هر كه بخواهد ايمان مىآورد ، و هر كه نخواهد انكار مىكند ، چنان كه حال قوم موسى و هارون عليه السّلام اين گونه بود كه پس از ديدن معجزات ، ساحران ايمان آوردند ، و فرعون و درباريان وى كفر ورزيدند ، و خداوند آنان را با غرق كردن خوار و ذليل گردانيد ، و هر آيتى را پيامبران از جانب خداى سبحان بياورند ، در اصطلاح اسلامى به آن معجزه گويند .\r\nاضافه بر آنچه آورديم ، كسانى را كه خداوند پيشوايان زمين و هاديان مردم قرارشان داده - پيامبر صاحب شريعت باشند يا وصى پيامبر - صفات ويژه‌اى دارند كه از ديگر مردمان ممتاز مىگردند و ما در بحث آينده به يارى خداى متعال به آن مىپردازيم :\r\n\r\n","description":"","footnote":"","page_name":" 245 ","page_number":245},
  {"content":"\r\n . \r\n","description":"","footnote":"","page_name":" 246 ","page_number":246},
  {"content":"\r\n\r\n\r\n7 صفات مبلغين الهى ، عصمت از گناهان\r\nالف - ابليس بر جانشينان خدا در زمين سلطه‌اى ندارد .\r\nب - اثر عمل و جاودانگى آن و سرايت بركت و شومى اعمال بر زمان و مكان .\r\nج - عصمت جانشينان خدا از گناه به خاطر مشاهده آن است .\r\nد - روايات دروغينى كه بر نبى خدا داود عليه السّلام درباره ازدواج با بيوه اوريا بستند ، و بر خاتم انبيا صلّى اللّه عليه و آله و سلم ، درباره ازدواج با زينب مطلّقه زيد فرزند خوانده خود ، نسبت دادند ، و حكمت اين دو ازدواج .\r\nه - آياتى كه در تأويل آن اشتباه كرده‌اند .\r\n\r\n","description":"","footnote":"","page_name":" 247 ","page_number":247},
  {"content":"\r\n . \r\n","description":"","footnote":"","page_name":" 248 ","page_number":248},
  {"content":"\r\n\r\n\r\n1 - ابليس بر جانشينان خدا در زمين سلطه‌اى ندارد\r\nخداوند سبحان در سوره حجر ، در بيان گفتگوى خود با ابليس خبر داده كه ، ابليس بر بندگان مخلص او سلطه‌اى ندارد ، آن محاوره چنين است :\r\n   قالَ رَبِّ بِما أَغْوَيْتَنِي لَأُزَيِّنَنَّ لَهُمْ فِي الْأَرْضِ وَ لَأُغْوِيَنَّهُمْ أَجْمَعِينَ إِلَّا عِبادَكَ مِنْهُمُ الْمُخْلَصِينَ * قالَ . . .     إِنَّ عِبادِي لَيْسَ لَكَ عَلَيْهِمْ سُلْطانٌ إِلَّا مَنِ اتَّبَعَكَ مِنَ الْغاوِينَ * \r\nابليس گفت : پروردگارا ! به خاطر آنكه گمراهم كردى ، در زمين براى آنان جلوه‌ها مىسازم ، و همگى را گمراه مىكنم ، مگر بندگان مخلصت را .\r\nفرمود . . . تو بر بندگان من سلطه‌اى ندارى ، مگر گمراهانى كه از تو پيروى مىكنند . « 1 »\r\nو در بيان ماجراى يوسف و زليخا ، چگونگى محافظت خدا از مخلصين در برابر وسوسه شيطان را چنين آورده است :\r\n وَ لَقَدْ هَمَّتْ بِهِ وَ هَمَّ بِها لَوْ لا أَنْ رَأى بُرْهانَ رَبِّهِ كَذلِكَ لِنَصْرِفَ عَنْهُ السُّوءَ وَ الْفَحْشاءَ إِنَّهُ مِنْ عِبادِنَا الْمُخْلَصِينَ . \r\nآن زن قصد او كرد ، و او نيز - اگر برهان پروردگارش را نمىديد - قصد وى مىنمود ! اين چنين كرديم تا بدى و فحشاء را از او دور سازيم ؛ چرا كه او از\r\n\r\n\r\n","description":"","footnote":"\r\n( 1 ) - حجر / 42 - 39\r\n","page_name":" 249 ","page_number":249},
  {"content":"\r\n\r\nبندگان مخلص ما بود ! « 1 »\r\nما وصف مذكور يعنى : عصمت و عدم سلطه ابليس را ، در سوره بقره ، در آنچه ميان خداى سبحان و خليل او ابراهيم مىگذارد ، از شروط امامت مىيابيم ، آنجا كه فرموده :\r\n وَ إِذِ ابْتَلى إِبْراهِيمَ رَبُّهُ بِكَلِماتٍ فَأَتَمَّهُنَّ قالَ إِنِّي جاعِلُكَ لِلنَّاسِ إِماماً قالَ وَ مِنْ ذُرِّيَّتِي قالَ لا يَنالُ عَهْدِي الظَّالِمِينَ . \r\nو هنگامى كه خداوند ابراهيم را با وسائل گوناگونى امتحان كرد . و او به خوبى از عهده آن بر آمد . خداوند به او فرمود : من تو را امام و پيشواى مردم قرار دادم .\r\nابراهيم عرض كرد : از دودمان من نيز ! خداوند فرمود : پيمان من به ستمكاران نمىرسد ! « 2 »\r\nدر سوره انبيا آورده است : كسانى را كه خداوند پيشوايان مردم قرار داده ، آنان مردم را به فرمان خدا هدايت مىكنند :  وَ جَعَلْناهُمْ أَئِمَّةً يَهْدُونَ بِأَمْرِنا  آنان را پيشوايانى قرار داديم كه به فرمان ما هدايت مىكنند . « 3 »\r\nدر همان سوره برخى از آنان را نام برده است ، مانند : نوح ، ابراهيم ، لوط ، اسماعيل ، ايوب ، ذا الكفل ، يونس ، موسى ، هارون ، داود ، سليمان ، زكريا ، يحيى و عيسى عليهم السّلام .\r\nدر ميان كسانى كه خداوند در اين سوره آنان را به امامت توصيف فرموده ، نبىّ و رسول و وزير و وصىّ همگى وجود دارد ، بنابراين ، براى ما آشكار مىشود كه خداى تبارك و تعالى چنين شرط فرموده كه هر كس را امام قرار مىدهد ، نبايد ظالم باشد .\r\nخداوند امام را خليفه خود در زمين شمرده ، چنان كه در خطاب به داود عليه السّلام در سوره ص مىفرمايد :\r\n يا داوُدُ إِنَّا جَعَلْناكَ خَلِيفَةً فِي الْأَرْضِ . \r\nاى داود ! ما تو را جانشين در زمين قرار داديم . « 4 »\r\nو در توصيف آدم عليه السّلام براى فرشتگان در سوره بقره فرموده :\r\n\r\n\r\n","description":"","footnote":"\r\n( 1 ) - يوسف / 24\r\n( 2 ) - بقره / 124\r\n( 3 ) - انبيا / 73 .\r\n( 4 ) - ص / 26 .\r\n","page_name":" 250 ","page_number":250},
  {"content":"\r\n\r\n وَ إِذْ قالَ رَبُّكَ لِلْمَلائِكَةِ إِنِّي جاعِلٌ فِي الْأَرْضِ خَلِيفَةً . \r\nو هنگامى كه پروردگارت به فرشتگان فرمود : من در روى زمين خليفه قرار مىدهم . « 1 »\r\n\r\nشرح كلمات\r\n1 - اغويتنى ، و لاغوينّهم ، و الغاوين :\r\nغوى : گمراه شد ، غاوى : كسى كه غرق در گمراهى است . شيطان لعين از آن رو به خدا مىگويد : اغويتنى : گمراهم كردى ، كه خداوند پيش از آن لعنتش كرده و فرموده بود :  إِنَّ عَلَيْكَ اللَّعْنَةَ إِلى يَوْمِ الدِّينِ  دورى از رحمت حق تا روز قيامت بر تو باد ، و اين دورى از رحمت خدا ، كيفر نافرمانى و تن زدن او از سجده براى آدم عليه السّلام بود ، چنان كه در سوره بقره فرموده :\r\n يُضِلُّ بِهِ كَثِيراً وَ يَهْدِي بِهِ كَثِيراً وَ ما يُضِلُّ بِهِ إِلَّا الْفاسِقِينَ \r\nخداوند جمع زيادى را با آن گمراه ، و گروه بسيارى را هدايت مىكند ؛ ولى تنها فاسقان را با آن گمراه مىسازد ! « 2 »\r\n2 - لازيّننّ لهم : رفتار زشت آنان را نيكو جلوه مىدهم ، چنان كه خداى سبحان فرموده :\r\n زَيَّنَ لَهُمُ الشَّيْطانُ أَعْمالَهُمْ  شيطان رفتار آنان را در نظرشان زينت داده است . « 3 » و فرموده :  زُيِّنَ لَهُمْ سُوءُ أَعْمالِهِمْ  زشتىهاى اعمالشان براى آنان زيبا شده است . « 4 »\r\n3 - مخلصين : پاكان ، كسانى كه خداوند آنان را - پس از آنكه خود را وقف خدا كرده و در جانشان محلّى براى غير خدا نيست - براى خود برگزيده است .\r\n4 - ابتلى : امتحان كرد ، با خير و شر و رفاه و سختى ، آزمود .\r\n5 - بكلمات : مقصود از كلمات در اينجا حوادثى است كه خداوند ابراهيم عليه السّلام را با آنها امتحان كرد ، مانند : مبتلا شدنش به ستاره‌پرستان و بت‌پرستان ، و سوزانيده شدن با آتش ، و\r\n\r\n\r\n","description":"","footnote":"\r\n( 1 ) - بقره / 30\r\n( 2 ) - بقره / 26\r\n( 3 ) - انفال / 48 ، نحل / 24 ، عنكبوت / 37\r\n( 4 ) - توبه / 37\r\n","page_name":" 251 ","page_number":251},
  {"content":"\r\n\r\nسر بريدن فرزند به دست خود ، و امثال آن .\r\n6 - فاتمّهنّ : آنها را به احسن وجه انجام داد .\r\n7 - جاعلك : جعل در زبان عرب ، به معناى : آفرينش ، ايجاد ، حكم ، قانون‌گذارى ، جاى گزين كردن و قرار دادن آمده ، كه در اينجا همين معناى آخر مراد است ، يعنى من تو را امام قرار دادم .\r\n8 - اماما : امام يعنى پيشوا و مقتداى مردمان در گفتار و كردار .\r\n9 - ظالمين : ظلم نهادن شىء در غير جاى خود ، و نيز ، تجاوز از حق است . ظلم سه گونه است : نخست - ظلم ميان انسان و پروردگارش كه بزرگترين آن شرك و كفر است ، چنان كه در سوره لقمان فرموده :  إِنَّ الشِّرْكَ لَظُلْمٌ عَظِيمٌ .  به راستى كه شرك ظلم بزرگى است . « 1 » و در سوره انعام فرموده :  فَمَنْ أَظْلَمُ مِمَّنْ كَذَّبَ بِآياتِ اللَّهِ .  چه كسى ظالم‌تر است از آنكه آيات خدا را تكذيب مىكند . « 2 »\r\nدوم - ظلم ميان انسان و غير او ، چنان كه در سوره شورى فرموده :  إِنَّمَا السَّبِيلُ عَلَى الَّذِينَ يَظْلِمُونَ النَّاسَ .  سلطه و مجازات بر كسانى است كه به مردم ظلم مىكنند . « 3 »\r\nسوم - ظلم انسان بر خويشتن ، چنان كه در سوره بقره فرموده :  . . . وَ مَنْ يَفْعَلْ ذلِكَ فَقَدْ ظَلَمَ نَفْسَهُ  و هر كس چنين كند ، به خويشتن ظلم كرده است . « 4 »\r\nو در سوره طلاق فرموده :   وَ مَنْ يَتَعَدَّ حُدُودَ اللَّهِ فَقَدْ ظَلَمَ نَفْسَهُ   و هر كه از حدود و مرزهاى الهى خارج شود ، مسلما به خويشتن ظلم كرده است . « 5 »\r\nو ظلم ، از هر نوع كه باشد ، در نهايت ظلم به خويشتن است و به كسى كه متصف به ظلم شد ، در هر زمان كه ظلم كرده باشد ، گذشته يا حال ، ظالم گويند .\r\n10 - همّت به و همّ بها : همّ يعنى تصميم بر اقدام گرفت ، ولى انجام نداد .\r\n11 - رأى : ديد ، ديدن دو گونه است : ديدن با چشم ، يعنى نگاه كردن ، و ديدن با قلب ،\r\n\r\n\r\n","description":"","footnote":"\r\n( 1 ) - لقمان / 13\r\n( 2 ) - انعام / 157\r\n( 3 ) - شورى / 42\r\n( 4 ) - بقره / 231\r\n( 5 ) - طلاق / 1\r\n","page_name":" 252 ","page_number":252},
  {"content":"\r\n\r\nيعنى بصيرت و ادراك .\r\n12 - برهان : دليل محكم و حجّت آشكارى كه حق و باطل را از هم جدا مىسازد ، و آنچه يوسف عليه السّلام ديد فوق اين تعاريف است .\r\n\r\nتأويل آيات\r\nابليس به پروردگار عالميان گفت : پروردگارا ! حال كه مرا لعنت كردى ، و از رحمت خود دورم ساختى ، من هم در دنيا رفتارهاى زشت را در ديد مردمان زيبا جلوه مىدهم ، چنان كه در سوره نحل فرموده :\r\n تَاللَّهِ لَقَدْ أَرْسَلْنا إِلى أُمَمٍ مِنْ قَبْلِكَ فَزَيَّنَ لَهُمُ الشَّيْطانُ أَعْمالَهُمْ . \r\nبه خدا سوگند ، ما به سوى امتهاى پيش از تو پيامبرانى فرستاديم ؛ اما شيطان رفتارشان را در نظرشان زيبا جلوه داد . « 1 »\r\nو در سوره انفال فرموده :\r\n وَ إِذْ زَيَّنَ لَهُمُ الشَّيْطانُ أَعْمالَهُمْ وَ قالَ لا غالِبَ لَكُمُ الْيَوْمَ . . . \r\nو هنگامى كه شيطان رفتار مشركان را در نظرشان زيبا جلوه داد ، و گفت : امروز هيچ كس بر شما پيروز نخواهد شد . . . « 2 »\r\nو در سوره نحل فرموده :\r\n . . . يَسْجُدُونَ لِلشَّمْسِ مِنْ دُونِ اللَّهِ وَ زَيَّنَ لَهُمُ الشَّيْطانُ أَعْمالَهُمْ فَصَدَّهُمْ عَنِ السَّبِيلِ . . . \r\n. . . به جاى خدا ، براى خورشيد سجده مىكنند ، و شيطان اعمالشان را در نظرشان زيبا جلوه داده ، و آنان را از راه راست بازداشته است « 3 » . . .\r\nآرى ، شيطان گفت : من كارهاى همه مردمان را در چشم آنان زيبا جلوه مىدهم ، مگر\r\n\r\n\r\n","description":"","footnote":"\r\n( 1 ) - نحل / 63\r\n( 2 ) - انفال / 48\r\n( 3 ) - نمل / 24\r\n","page_name":" 253 ","page_number":253},
  {"content":"\r\n\r\nبندگان خاصّت را كه براى خود برگزيده‌اى !\r\nو خداوند در جواب او فرمود : تو هيچ‌گونه تسلطى ندارى مگر بر آنان كه پيرويت مىكنند ، كسانى كه در گمراهى و ضلالت فرو رفته‌اند .\r\nخداوند از حال بندگان مخلص خود ، در ماجراى يوسف و زليخا ، خبر داده و مىفرمايد :\r\n وَ لَقَدْ هَمَّتْ بِهِ وَ هَمَّ بِها لَوْ لا أَنْ رَأى بُرْهانَ رَبِّهِ  آن زن قصد يوسف كرد و يوسف هم ، اگر برهان پروردگارش را نمىديد ، قصد وى مىنمود . و اين در خانه‌اى بود كه هيچ انسانى جز يوسف عليه السّلام و زليخا در آن نبود !\r\nزليخا كه شهبانوى مصر و مالك يوسف بود ، تصميم بر آن داشت تا از يوسف عليه السّلام كام ستاند ، و اگر نبود آنكه يوسف عليه السّلام برهان پروردگارش را ديد ، يا تصميم به قتل او گرفته بود كه اين كار بدى بود ، يا آنكه تصميم به فحشا مىگرفت كه مقتضاى حال و طبيعت جوانى و عزوبت او بود ، و با مالكه جوان خود كه او هم در شرايطى مشابه و در اوج رفاه اشرافى مىزيست ، در خانه خالى از اغيار ، در مىآميخت ، ولى برهان پروردگارش را ديد و عفّت ورزيد و از گناه و بدى به دور ماند . به راستى كه او از كسانى بود كه خداوند آنان را براى خود برگزيده و پاكيزه‌شان گردانيده است . اما برهانى كه يوسف عليه السّلام ديد ، و چگونگى ديدن آن ، اجمالا چنين است كه او آثار هر دو كار را بر خويشتن بعينه مشاهده كرد . شرح آن در آينده مىآيد :\r\n\r\n2 و 3 - آثار عمل و جاودانگى آن و سرايت بركت و شومى از برخى كارها بر زمان و مكان و عصمت جانشينان خدا از گناه بدان خاطر كه آن را مىبينند\r\nبراى آشنائى با عصمت انبيا ، زيبنده آن است كه ابتدا چگونگى سرايت و گسترش بركت و شومى آثار كار انسان ، بر زمان و مكان ، در دنيا و آخرت را ، بررسى كنيم . پس ، از خدا مدد جسته و مىگوئيم : خداى سبحان در سوره بقره فرموده :\r\n شَهْرُ رَمَضانَ الَّذِي أُنْزِلَ فِيهِ الْقُرْآنُ هُدىً لِلنَّاسِ وَ بَيِّناتٍ مِنَ الْهُدى وَ \r\n\r\n","description":"","footnote":"","page_name":" 254 ","page_number":254},
  {"content":"\r\n\r\n الْفُرْقانِ فَمَنْ شَهِدَ مِنْكُمُ الشَّهْرَ فَلْيَصُمْهُ . \r\n( روزه ، در ) ماه رمضان است ، ماهى كه قرآن ، براى راهنمائى مردم ، و نشانه‌هاى هدايت ، و فرق ميان حق و باطل ، در آن نازل شده است ، پس هر كه از شما در اين ماه در حضر باشد ، روزه بدارد . « 1 »\r\nو در سوره قدر فرموده :\r\n      إِنَّا أَنْزَلْناهُ فِي لَيْلَةِ الْقَدْرِ * وَ ما أَدْراكَ ما لَيْلَةُ الْقَدْرِ * لَيْلَةُ الْقَدْرِ خَيْرٌ مِنْ أَلْفِ شَهْرٍ * تَنَزَّلُ الْمَلائِكَةُ وَ الرُّوحُ فِيها بِإِذْنِ رَبِّهِمْ مِنْ كُلِّ أَمْرٍ * سَلامٌ هِيَ حَتَّى مَطْلَعِ الْفَجْرِ *      \r\nما قرآن را در شب قدر نازل كرديم ! و تو چه ميدانى كه شب قدر چيست ؟ ! شب قدر بهتر از هزار ماه است ! فرشتگان و روح در آن شب به اذن پروردگارشان براى هر كارى نازل مىشوند . شبى است سرشار از سلامت تا سپيده دم !\r\nخداوند قرآن را در يكى از شبهاى ماه رمضان ، بر خاتم پيامبرانش نازل فرمود ، اين شب ، بدين خاطر شب قدر شد ، و فرشتگان و روح ، براى هميشه دوران ، هر سال به فرمان پروردگارشان فرود مىآيند ، و بركت اين شب به همه شبهاى ماه رمضان ، براى هميشه دوران ، سرايت كرد .\r\nما در مبحث نسخ ، به يارى خدا ، بررسى خواهيم كرد كه ، روز جمعه از زمان آدم عليه السّلام بركت يافت ، بدان خاطر كه خداى سبحان در آن روز بركات خود را بر آدم عليه السّلام نازل فرمود ، و روز نهم ذيحجه مبارك شد ، و روز آمرزش گناهان بندگان خدا در منى گرديد ، بدان خاطر كه خداوند آمرزش خود را در اين روز بر آدم عليه السّلام نازل فرمود ، و سرزمين‌هاى عرفات و منى و مشعر هم ، در نهم و دهم ذيحجه بر همه اولاد آدم سرزمين مبارك شد ، و آثار آن تا هميشه دوران باقى ماند .\r\nهمچنين ، اثر گامهاى ابراهيم عليه السّلام در خانه خدا ، بر پشتهء گلى كه در زير پاى خود نهاده بود تا بر روى آن رفته و ديوار خانه را بالا ببرد ، بركت يافت ، و خداوند ما را فرمان داد تا\r\n\r\n\r\n","description":"","footnote":"\r\n( 1 ) - بقره / 185\r\n","page_name":" 255 ","page_number":255},
  {"content":"\r\n\r\nبراى هميشه ، آن را عبادتگاه خود قرار دهيم ، و فرمود :  اتَّخِذُوا مِنْ مَقامِ إِبْراهِيمَ مُصَلًّى  از مقام ابراهيم ، عبادتگاهى براى خود انتخاب كنيد . حال شومى و سرايت آن به ديگران نيز ، اين گونه است . چنان كه وضع خانه‌هاى قوم عاد در منطقه حجر ، پس از نزول عذاب ، چنين بود ، و رسول خدا به هنگام عبور از آنجا در غزوه تبوك ، ما را از آن مطلع فرموده است .\r\nخلاصه آن در كتابهاى حديث و سيره چنين است :\r\nهنگامى كه رسول خدا در سال نهم هجرى ، به سوى غزوه تبوك مىرفت به سرزمين حجر - شهر قوم ثمود در وادى القرى ، در مسير مدينه به شام - كه رسيدند ، پيش از عبور از آن پياده شدند و سپاهيان از چاه آنجا آب كشيدند كه منادى پيامبر فرياد زد ! از آب چاه اينجا ننوشيد ! و براى نماز با آن وضو نسازيد ! مردم هر چه در آبگيرهاى خود داشتند بر زمين ريختند و گفتند : اى رسول خدا ! با آن خمير ساخته‌ايم ، فرمود : آن را به شتران بخورانيد ، مبادا مانند آنچه به آنان رسيد بر شما هم برسد و هنگامى كه بار برداشتند و از حجر گذشتند جامه خود را بر چهره كشيد و مركب خود را به شتاب راند ، سپاهيان نيز چنين كردند . رسول خدا فرمود :\r\nلا تدخلوا بيوت الذين ظلموا الّا و انتم باكون\r\nداخل خانه‌هاى ستمگران نشويد مگر در حال گريستن !\r\nمردى با انگشترى كه در حجر ، در خانه عذاب‌شدگان ، يافته بود خدمت رسول خدا آمد ، آن حضرت از وى روى گردانيد و با دست خود جلوى چشمانش را گرفت تا آن را نبيند ، و فرمود : آن را بينداز ! او هم بدورش افكند . « 1 »\r\nهمانند اين واقعه براى امام على عليه السّلام نيز پيش آمد ، نصر بن مزاحم و غير او آورده‌اند :\r\nمخنف بن سليم با امام على عليه السّلام از \" بابل \" « 2 » مىگذشتند كه امام على عليه السّلام فرمود : در سرزمين بابل ، محلى است كه مورد عذاب واقع گرديده و بر زمين فرو شده است ، مركب خود را\r\n\r\n\r\n","description":"","footnote":"\r\n( 1 ) - مغازى واقدى ص 1006 تا 1008 ، امتاع الاسماع ص 454 تا 456 و . . .\r\n( 2 ) - بابل منطقه‌اى است در عراق بين كوفه و بغداد و پل صراة بر روى رودخانه صراة نزديك بغداد بوده است .\r\n","page_name":" 256 ","page_number":256},
  {"content":"\r\n\r\nتيزتر بران تا شايد نماز عصر را در بيرون آنجا به جا آوريم !\r\nاو مىگويد : امام عليه السّلام مركب خو را برجهانيد ، مردم نيز مركب‌هاى خود را به دنبال آن حضرت راندند ، او هنگامى كه از پل صراة گذشت ، فرود آمد و نماز عصر را با مردم اقامه كرد . « 1 » در روايت ديگرى آمده است :\r\nبا امير المؤمنين عليه السّلام به هنگام عصر ، از پل صراة گذشتيم ، فرمود : اين سرزمين ، وادى عذاب‌شده‌اى است و براى هيچ پيامبر يا وصى پيامبرى شايسته نيست تا در آن نماز بگزارد . « 2 »\r\nآرى ، بركت ، از زمان و مكانى كه خداوند آن را براى بنده‌اى از بندگان مخلص خود ، مبارك گردانيده ، به ديگر زمانها و مكانها سرايت كرده و گسترش مىيابد ، چنان كه شومى و نحوست هم گسترش و سرايت دارد ، و از زمانى كه خداوند بر بندگان شقى و بدبخت خود غضب فرموده ، به ديگر زمانها و مكانها راه مىيابد .\r\nما به زودى در مبحث \" آثار عمل \" كه در آينده مىآيد ، مىبينيم كه رفتار آدميان در دنيا و آخرت آثار هميشگى دارند كه يا به شكل آتش جاويدى كه آتشگيره آن مردمان و سنگها هستند ، در مىآيد ، يا به شكل نعمت‌هاى خالد در بهشت‌هاى عدن ، همه اين آثار و سرايت‌ها را بندگان مخلص خدا مىبيند و درك مىكنند ، و اين بينش ، آنان را به كوشش بيشتر در انجام كارهاى شايسته ، و دورى از زشت كارى و فحشا و منكر مىكشاند .\r\nاين بينش‌ها ، همان برهان الهى است كه خداوند به كسانى از بندگانش مىدهد كه خود را پاك كرده و رضاى خدا را بر خواسته نفس امّاره برگزيده‌اند . بدين خاطر از بندگان مخلص خدا گناه هلاكت بار سر نمىزند ، مثال ايشان در اين باره مثال انسان بينا و شخص كور است كه با هم در يك مسير ناهموار پر از پرتگاه مىروند ، بديهى است شخص بينا از فرو افتادن در مهالك دورى مىكند ، و همراه نابيناى خود را نيز آگاه مىكند تا از سقوط در آن دورى گزيند .\r\n\r\n\r\n","description":"","footnote":"\r\n( 1 ) - وقعه صفين ، نصر بن مزاحم ص 135 .\r\n( 2 ) - بحار ج 41 ص 168 به نقل از علل الشرايع و بصائر الدرجات .\r\n","page_name":" 257 ","page_number":257},
  {"content":"\r\n\r\nيا مانند انسانهاى تشنه‌اى كه روياروى آنان آبى زلال خودنمائى كرده و جانشان براى نوشيدن جرعه‌اى از آن لحظه شمارى مىكند تا حرارت تشنگى خود را فرونشانند ، ولى در ميان ايشان پزشكى است كه با ميكروسكوپ آب را آزمايش مىكند و در آن انواع ميكروب‌هاى كشنده مىيابد ، و به همراهان خود مىگويد : بايد اين آب را قبل از نوشيدن تصفيه نمائيم !\r\nمثال بندگان مخلص خدا ، اين گونه است . آنان برهان الهى را مىبينند ، و حقايق اعمال و آثار نيك و بد آن را در مىيابند ، ايشان با چنين بصيرتى كه از زشتى گناه و شناعت آن دارند ، و مىدانند كه گناه در آخرت عذاب مجسم و آتش جاودان مىگردد ، ممكن نيست در حال اختيار به چنان عملى مبادرت كنند .\r\nشبهاتى كه در پيرامون عصمت انبيا مىآورند ، و به آيات متشابه استشهاد مىكنند ، بدان خاطر است كه در تأويل برخى راه اشتباه رفته ، و برخى ديگر را با روايات نادرست تفسير مىكنند . ما براى اجتناب از طول بحث تنها به نمونه‌هائى از هر دو نوع بسنده مىكنيم :\r\n\r\n4 - روايات دروغينى كه بر نبىّ خدا ، داود عليه السّلام ، درباره ازدواج با بيوه اوريا بستند و بر خاتم انبياء صلّى اللّه عليه و آله و سلم درباره ازدواج با زينب مطلّقه زيد نسبت دادند و حكمت اين دو ازدواج\r\nما ابتدا ، روايات مربوط به ازدواج داود با بيوه اوريا ، و ازدواج پيامبر اكرم صلّى اللّه عليه و آله و سلم با مطلّقه زيد را مورد بررسى قرار مىدهيم :\r\nالف - ازدواج داود عليه السّلام در قرآن كريم :\r\nخداى سبحان در سوره ص مىفرمايد :\r\n          اصْبِرْ عَلى ما يَقُولُونَ وَ اذْكُرْ عَبْدَنا داوُدَ ذَا الْأَيْدِ إِنَّهُ أَوَّابٌ * إِنَّا سَخَّرْنَا الْجِبالَ مَعَهُ يُسَبِّحْنَ بِالْعَشِيِّ وَ الْإِشْراقِ * وَ الطَّيْرَ مَحْشُورَةً كُلٌّ لَهُ أَوَّابٌ * وَ شَدَدْنا مُلْكَهُ وَ آتَيْناهُ الْحِكْمَةَ وَ فَصْلَ الْخِطابِ * وَ هَلْ أَتاكَ نَبَأُ الْخَصْمِ إِذْ تَسَوَّرُوا الْمِحْرابَ * إِذْ دَخَلُوا عَلى داوُدَ فَفَزِعَ مِنْهُمْ قالُوا          \r\n\r\n","description":"","footnote":"","page_name":" 258 ","page_number":258},
  {"content":"\r\n\r\n          لا تَخَفْ خَصْمانِ بَغى بَعْضُنا عَلى بَعْضٍ فَاحْكُمْ بَيْنَنا بِالْحَقِّ وَ لا تُشْطِطْ وَ اهْدِنا إِلى سَواءِ الصِّراطِ * إِنَّ هذا أَخِي لَهُ تِسْعٌ وَ تِسْعُونَ نَعْجَةً وَ لِيَ نَعْجَةٌ واحِدَةٌ فَقالَ أَكْفِلْنِيها وَ عَزَّنِي فِي الْخِطابِ * قالَ لَقَدْ ظَلَمَكَ بِسُؤالِ نَعْجَتِكَ إِلى نِعاجِهِ وَ إِنَّ كَثِيراً مِنَ الْخُلَطاءِ لَيَبْغِي بَعْضُهُمْ عَلى بَعْضٍ إِلَّا الَّذِينَ آمَنُوا وَ عَمِلُوا الصَّالِحاتِ وَ قَلِيلٌ ما هُمْ وَ ظَنَّ داوُدُ أَنَّما فَتَنَّاهُ فَاسْتَغْفَرَ رَبَّهُ وَ خَرَّ راكِعاً وَ أَنابَ * فَغَفَرْنا لَهُ ذلِكَ وَ إِنَّ لَهُ عِنْدَنا لَزُلْفى وَ حُسْنَ مَآبٍ * يا داوُدُ إِنَّا جَعَلْناكَ خَلِيفَةً فِي الْأَرْضِ فَاحْكُمْ بَيْنَ النَّاسِ بِالْحَقِّ وَ لا تَتَّبِعِ الْهَوى فَيُضِلَّكَ عَنْ سَبِيلِ اللَّهِ إِنَّ الَّذِينَ يَضِلُّونَ عَنْ سَبِيلِ اللَّهِ لَهُمْ عَذابٌ شَدِيدٌ بِما نَسُوا يَوْمَ الْحِسابِ *          \r\nدر برابر آنچه مىگويند شكيبا باش ، و به ياد آر بنده ما داود صاحب قدرت را ، كه بسيار توبه‌كننده بود ، ما كوهها را مسخّر او ساختيم كه شامگاه و بامداد با او تسبيح مىگفتند . پرندگان را نيز مسخّر او نموديم كه همگى به سوى او مىآمدند . و حكومتش را استوار كرديم ، و حكمت به او بخشيديم ، و داورى عادلانه‌اش آموختيم . آيا داستان شاكيان هنگامى كه از محراب بالا رفتند به تو رسيده است ؟ ! در آن هنگام كه بر داود وارد شدند و او از ديدن آنان ترسيد ؛ گفتند : نترس ، ما دو نفر شاكى هستيم كه يكى از ما بر ديگرى ستم كرده ، اكنون در ميان ما به درستى داورى كن و از حق دور مشو و ما را به راه راست هدايت كن ! اين برادر من است ؛ او نود و نه ميش دارد و من يكى بيش ندارم ! او اصرار مىكند كه : اين يكى را هم به من واگذار ؛ و در سخن بر من غلبه كرده است . داود گفت : مسلّم است كه او با درخواستش در افزودن ميش تو به ميشهاى خود ، بر تو ستم نموده ، و بسيارى از شريكان بر يكديگر ستم مىكنند ، مگر كسانى كه ايمان آورده و عمل شايسته انجام داده‌اند ؛ كه شمار آنان اندك است . داود دانست كه ما او را امتحان كرديم ، پس ، از پروردگارش آمرزش خواست و به سجده افتاد و توبه كرد . ما اين كار را بر او بخشيديم ، و او نزد ما داراى مقامى\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nو الا و سرانجامى نيكوست . اى داود ! ما تو را جانشينى در زمين قرار داديم ؛ پس در ميان مردم به حق داورى كن . . . « 1 »\r\n\r\nتأويل اين آيات در روايات مكتب خلفا\r\nروايات مكتب خلفا در تأويل آياتى كه از داورى داود عليه السّلام سخن مىگويد ، بسيارند ، ما در زير تنها به آوردن سه نمونه از آنها بسنده مىكنيم :\r\n\r\n1 - روايت وهب بن منبّه\r\nطبرى در تأويل آيات از قول وهب بن منبّه آورده است :\r\nهنگامى كه بنى اسرائيل پيرامون داود عليه السّلام گرد آمدند ، خداوند زبور را بر او نازل كرد ، و فن آهنگرى را به وى آموخت ، و آهن را براى او نرم ساخت ، و كوهها و پرندگان را فرمان داد تا هرگاه تسبيح گويد با او همراهى نمايند ، - از جمله آورده‌اند - خداوند به هيچ يك از آفريدگانش همانند صداى داود را نداده است ، او هرگاه زبور مىخواند - چنان كه آورده‌اند - وحوش به اندازه‌اى نزديك او مىشدند كه گردن آنها را مىگرفت ، و آنها ساكت و آرام به صداى او گوش مىسپردند ، او بسيار جهادگر و عبادت پيشه بود ، در ميان بنى اسرائيل به حكومت برخاست ، و نبىّ جانشينى بود كه به فرمان خدا داورى مىكرد ، از انبياى بسيار زحمتكش بود كه زياد گريه مىكرد ، سپس به فتنه آن زن مبتلا شد ، او محراب ويژه‌اى داشت كه خود تنها در آن به تلاوت زبور و نماز مىپرداخت ، و در پايين آن باغچه‌اى از مردى بنى اسرائيلى قرار داشت ، و آن زن كه داود مبتلاى او شد نزد اين مرد بود .\r\nاو هنگامى كه در آن روز به محراب خود وارد شد ، گفت : امروز تا شب هيچ‌كس نبايد نزد من آيد ، و هيچ چيز نبايد خلوتم را بر هم زند ، سپس داخل محراب شد ، زبور را گشود و به تلاوت آن پرداخت . در محراب پنجره‌اى بود كه باغچه مذكور از آن ديده مىشد ، در همان حال كه داود زبور خود را تلاوت مىكرد ، كبوترى زرّين رويا روى او در پنجره قرار\r\n\r\n\r\n","description":"","footnote":"\r\n( 1 ) - ص / 26 - 17 .\r\n","page_name":" 260 ","page_number":260},
  {"content":"\r\n\r\nگرفت ، او سر بر داشت و آن را ديد و در شگفت شد ، سپس به ياد گفته خويش افتاد كه :\r\n\" هيچ چيز نبايد او را از عبادت بازدارد ، \" پس ، سر خود را به زير افكند و به زبور پرداخت ، كبوتر كه براى امتحان و آزمايش آمده بود ، از پنجره برخاست و روبروى داود به زمين نشست . او به سويش دست گشود ، كبوتر قدرى عقب كشيد ، به دنبالش برخاست ، كبوتر به سوى پنجره پر زد . براى گرفتنش به سوى پنجره رفت ، كبوتر به سوى باغچه پر كشيد . او با چشم تعقيبش كرد تا كجا مىنشيند كه آن زن را در حال شستشوى خود ديد - زنى كه در زيبائى و جمال و اندام ، خداوند به حال او داناتر است . مىگويند آن زن وقتى داود را ديد موهايش را گشود و بدن خود را با آن پوشانيد - پس قلبش فرو ريخت و به سوى زبور و نشيمنگاه خود بازگشت ، و چنان شد كه ياد آن زن از دلش جدا نمىشد ، اين فتنه بدان جايش كشاند كه همسر زن را به جنگ فرستاد ، و فرمانده لشكر را - به گمان اهل كتاب - فرمان داد او را به كام مرگ فرستد تا آنكه به خواسته‌اش رسيد ، او كه نود و نه زن داشت آن زن را نيز پس از مرگ شوهرش خواستگارى و با وى ازدواج كرد . خداوند هم در موقعى كه در محراب بود دو فرشته را در حال درگيرى نزد وى فرستاد تا نمونه‌اى از كار او با همسايه‌اش را به وى بنمايد ، داود كه آن دو را در محراب بر بالاى خود ايستاده ديد ، ترسيد و گفت : چه چيز شما را بر سر من كشانده ؟ گفتند : نترس ، ما براى درگيرى و ايراد بدى نيامده‌ايم ، \" ما دو نفر شاكى هستيم كه يكى از ما بر ديگرى ستم كرده . \" آمده‌ايم تا ميان ما داورى كنى \" ، \" بين ما به درستى داورى كن ، و از حق دور مشو و ما را به راه راست هدايت كن . \" يعنى : ما را بر مسير حق ببر ، و بر غير حق مبر ، فرشته‌اى كه از جانب « اوريا بن حنانيا » شوهر آن زن سخن مىراند ، گفت : \" اين برادر من است \" يعنى : برادر دينى من است ، \" او نود و نه ميش دارد و من تنها يك ميش دارم ، به من مىگويد : ميش خود را در اختيار من نگذار \" يعنى : مرا بر او مسلط كن ، سپس در سخن بر من غلبه ، و به من زور گفته ، زيرا از من نيرومندتر است ، او ميش مرا در شمار ميش‌هاى خودش آورده ، و مرا دست خالى رها كرده است ، داود خشمگين شد ، و به متشاكى ساكت رو كرد و گفت : اگر آنچه مىگويد راست باشد ، بينىات را با تيشه مىكوبم ، سپس به خود آمد و ساكت شد ، و دانست كه مراد از اين صحنه ،\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nنماياندن كارى است كه درباره همسر \" اوريا \" انجام داده است ، پس ، با گريه و انابه ، به سجده افتاد و توبه كرد . او چهل روز را اين چنين در حالى كه روزه بود و چيزى نمىخورد و نمىآشاميد در سجده گذرانيد ، تا سرشك ديده در زير صورتش سبزه رويانيد ، و سجده بر گوشت چهره‌اش اثر گذاشت ، خداوند او را بخشيده و توبه‌اش را پذيرفت .\r\nچنين مىپندارند كه او گفت : پروردگارا ! جنايتى را كه در حق آن زن روا داشتم بخشيدى ، خون آن كشته مظلوم چه مىشود ؟ - به گمان اهل كتاب - به او گفته شد : اى داود بدان كه پروردگار تو در خون او ستم نكرده ، ولى به زودى از او درباره تو سؤال مىكند و خونبهايش را مىپردازد ، و از دوش تو برمىدارد . او هنگامى كه گرفتاريهايش بر طرف شد ، گناهش را در كف دست راست خود نمودار كرد ، و هرگاه غذا به دهان مىبرد يا شربتى مىنوشيد ، آن را مىديد و گريه مىكرد ، و چون براى سخن گفتن با مردم برمىخاست ، دست خود را باز مىكرد و روبروى مردم مىگرفت تا نمودار گناهش را ببينند . « 1 »\r\n\r\n2 - روايت حسن بصرى\r\nطبرى و سيوطى در تفسير آيات از حسن بصرى آورده‌اند كه گفت :\r\nداود ايام زندگى را چهار بخش كرده بود : روزى را براى زنانش اختصاص داده بود ، روزى را براى عبادت ، روزى را براى داورى در بنى اسرائيل ، و روزى را به خود بنى اسرائيل تا پندش دهند و پندشان دهد ، او را بگريانند و او آنان را بگرياند ، روز بنى اسرائيل كه شد گفت : موعظه كنيد ، گفتند : آيا روزى بر انسان مىگذرد كه در آن گناه نكند ؟ داود در خود چنان ديد كه او توان اين را دارد ، روز عبادتش كه رسيد ، درها را به روى خود بست و دستور داد هيچ كس بر او وارد نشود ، سپس به تورات پرداخت . در حال قرائت بود كه كبوترى زرّين ، با رنگهاى زيبا ، پيش روى او قرار گرفت ، خواست آن را بگيرد ، پر زد و قدرى دور تر ، به مقدارى كه از دست يافتن به او نوميد نگردد ، به زمين نشست ، او همچنان به دنبال كبوتر رفت تا ديدگانش از بالا بر زنى افتاد كه خود را شستشو مىداد ، اندام و\r\n\r\n\r\n","description":"","footnote":"\r\n( 1 ) - تفسير طبرى ج 23 ص 96 - 95 چاپ دار المعرفة بيروت .\r\n","page_name":" 262 ","page_number":262},
  {"content":"\r\n\r\nزيبائىاش او را به شگفت آورد ، زن كه سايه‌اش را ديد ، خود را با موهايش پوشانيد ، و اين بر شگفتى و اعجاب وى افزود ، او كه پيش از اين شوهرش را در سمت فرماندهى با برخى سپاهيانش به بيرون فرستاده بود ، براى او نوشت به سوى مكان چنين و چنان حركت نمايد ، مكانى كه اگر به سوى آن مىرفت بازگشتى نداشت ، او دستور را انجام داد و كشته شد . وى نيز زن را خواستگارى و با او ازدواج كرد . « 1 »\r\n\r\n3 - روايت يزيد رقاشى از انس بن مالك\r\nطبرى و سيوطى در تفسير آيات به سند خودشان از يزيد رقاشى از انس بن مالك روايتى آورده‌اند كه فشرده آن چنين است : يزيد رقاشى مىگويد ، از انس بن مالك شنيدم كه مىگفت :\r\nاز پيامبر خدا صلّى اللّه عليه و آله و سلم شنيدم كه مىفرمود : داود عليه السّلام هنگامى كه آن زن را ديد بنى اسرائيل را به جنگ فرستاد ، و به فرمانده سپاه سفارش كرد : هرگاه به دشمن رسيديد فلانى [ اوريا 
  ] بايد پيش روى تابوت شمشير بزند ، تابوت را در آن زمان براى پيروزى مىبردند ، و هر كه پيشاروى تابوت مىرفت ، بازنمىگشت تا كشته شود يا دشمن از او بگريزد ، او كشته شد و داود با آن زن ازدواج كرد ، و آن دو فرشته بر داود عليه السّلام فرود آمدند ، او به سجده افتاد و چهل روز در اين حال بود تا از سرشك ديده‌اش سبزه روئيد ، و زمين صورتش را خورد ، او در سجده‌اش مىگفت : پروردگار من ! داود لغزشى كرد كه از فاصله مشرق و مغرب دور تر است ، خداى من ! اگر به ناتوانى داود رحم نكنى و خطايش را نبخشى ، گناه او سخن مردمان پس از وى مىگردد ، جبرئيل عليه السّلام پس از چهل روز آمد و گفت : اى داود ! خداوند بر تو بخشود ، داود گفت : من ميدانم كه خدا عادل است و ذره‌اى از عدل منحرف نمىشود ، اگر فلانى [ اوريا 
  ] روز قيامت بيايد و بگويد : اى پروردگار من ! خون من به گردن داود است ، چه كنم ؟ جبرئيل گفت : من از پروردگارت در اين باره سؤال نكرده‌ام ، اگر بخواهى چنان كنم ،\r\n\r\n\r\n","description":"","footnote":"\r\n( 1 ) - تفسير طبرى ج 23 ص 96 چاپ دار المعرفه بيروت . سيوطى ج 5 ص 148 عبارت از طبرى است .\r\n","page_name":" 263 ","page_number":263},
  {"content":"\r\n\r\nگفت : آرى ، بپرس . جبرئيل عليه السّلام بالا رفت و داود به سجده افتاد ، مدتى گذشت كه جبرئيل فرود آمد و گفت : اى داود ! درباره آنچه مرا فرستادى از خدا سؤال كردم ، فرمود : به داود بگو : خداوند شما دو نفر را در روز قيامت مىآورد و به او مىگويد : خونى را كه به گردن داود دارى بر من ببخش ، مىگويد : پروردگارا ! آن را به تو بخشيدم ، خداوند مىفرمايد : در عوض آن ، هر چه مىخواهى در بهشت برگزين ، و هر چه ميل دارى از آن تو باشد « 1 » . . .\r\nروايات وارد درباره نبى خدا ، داود عليه السّلام ، در تفاسير بدين گونه بود كه ديديم . اينك به بررسى اسناد آنها مىپردازيم :\r\n\r\nبررسى اسناد روايات\r\n\r\n1 - وهب بن منبّه :\r\nپدر وى از ايرانيانى بود كه كسرى آنان را به يمن فرستاد . شرح حال او در طبقات ابن سعد - فشرده آن - چنين است :\r\nوهب گفته : من نود و دو كتاب را كه همه از آسمان نازل شده بود خوانده‌ام ؛ هفتاد و دوتاى آنها در كنيسه‌ها و در دست مردمان است ، و بيست عدد ديگر را تنها عده كمى مىدانند ، او در سال ( 110 ) هجرى وفات كرد .\r\nدكتر جواد على گويد : گفته مىشود وهب از ريشه يهودى است ، او به گمان خود ، زبان يونانى و سريانى و حميرى و خواندن كتابهاى قديمه را خوب مىدانسته است . در كشف الظنون \" قصص الانبياء \" را از تأليفات وى شمرده است . « 2 »\r\n\r\n2 - حسن بصرى :\r\nابو سعيد ، پدرش غلام زيد بن ثابت بوده ، او در دو سال آخر خلافت عمر به دنيا آمد ، در بصره زندگى و در سال 110 هجرى وفات كرد ، در فصاحت و بلاغت بلند مرتبه ، در نزد مردم و دستگاه خلافت پرشكوه ، و در بصره پيشواى پيروان مكتب خلفا بود . « 3 »\r\n\r\n\r\n","description":"","footnote":"\r\n( 1 ) - تفسير طبرى ج 23 ص 96 چاپ دار المعرفه بيروت ، و سيوطى ج 5 ص 300 - 301\r\n( 2 ) - طبقات ابن سعد چاپ اروپا ج 5 ص 395 و كشف الظنون ص 1328 ، و تاريخ العرب قبل الاسلام ، از دكتر جواد على ج 1 ص 44\r\n( 3 ) - به ترجمه وى در وفيات الاعيان ابن خلكان چاپ اول ج 1 ص 354 و طبقات ابن سعد چاپ اروپا ج 7 ق 1 ص 120 مراجعه شود .\r\n","page_name":" 264 ","page_number":264},
  {"content":"\r\n\r\nديدگاه و عقايد او : از روايات شرح حالش در طبقات ابن سعد ، چنين به دست مىآيد كه او قدرى مذهب بوده و درباره آن مناظره مىكرده ، سپس از اين عقيده برگشته است . او قيام بر عليه حكومت ظالمى همچون حجاج بن يوسف را جايز نمىدانست .\r\nارزش روايات او : بخشى از شرح حال او در ميزان الاعتدال « 1 » چنين است :\r\nحسن بصرى بسيار فريب كار بود ، او هر حديثى را كه از ديگران روايت كرده بىاعتبار و ضعيف است ، زيرا به خاطر نياز ، سندسازى مىكرد ، بويژه احاديث كسانى مانند ابو هريره و امثال وى كه يقينا چيزى از آنان نشنيده است . محدثان روايات او از ابو هريره را ، در زمره روايات بىسند مىدانند ، و خدا داناتر است .\r\nيعنى : حسن هرگاه در حديثى گفته است : ( از فلان ) اين روايت ضعيف است ، زيرا او به گفتن اين سخن كه ( از فلان كس شنيدم ) نيازمند بوده ، بويژه راويانى كه چيزى از خود آنان نشنيده است ؛ مانند روايات مستقيم وى از ابو هريره و امثال او ، حسن در حالى كه آنان را نديده بدون واسطه از ايشان روايت كرده است .\r\nدر قسمتى از شرح حالش در طبقات ابن سعد از قول على بن زيد آورده است :\r\nمن براى حسن بصرى حديثى گفته بودم و او همان را براى ديگران روايت مىكرد ، به او گفتم اى ابا سعيد ! چه كسى اين حديث را براى شما روايت كرد ؟ گفت : نمىدانم . به او گفتم :\r\nمن اين را براى شما روايت كردم .\r\nهمچنين آورده است : به او گفته شد : اين فتواها كه براى مردم صادر مىكنى از احاديثى است كه شنيده‌اى يا از ديدگاه و پندار شخصى است ؟ گفت : نه به خدا ، چنان نيست كه هر فتوائى مىدهيم آن را شنيده باشيم ، بلكه رأى و نظر ما [ براى مردم 
  ] از رأى و ديد خودشان براى آنان بهتر است « 2 » !\r\nو اصل بن عطا ، بنيان‌گذار مكتب اعتزال ( متوفاى 131 ه ) ، و ابن ابى العوجاء يكى از\r\n\r\n\r\n","description":"","footnote":"\r\n( 1 ) - جلد 1 ص 527 شماره ترجمه 1968\r\n( 2 ) - هر دو روايت در طبقات ابن سعد ج 8 ص 120 چاپ اروپا و ج 7 ق 1 ص 120 آمده است .\r\n","page_name":" 265 ","page_number":265},
  {"content":"\r\n\r\nمشاهير زنديقان ، از فارغ التحصيلان مكتب حسن بصرى هستند .\r\nبه ابن ابى العوجاء گفتند : مكتب استادت را رها كردى و به راهى وارد شدى كه نه اصلى دارد و نه حقيقتى ! گفت : استاد من مغشوش و نامتعادل بود ، گاهى طرفدار قدر بود و گاهى جبرى مسلك ، باور ندارم او به عقيده ثابتى پايبند مانده باشد .\r\nابن ابى العوجاء را فرماندار كوفه در سال 155 هجرى كشت ، او پيش از كشته شدنش گفت : مرا مىكشيد ، ولى بدانيد من چهار هزار حديث ساخته‌ام كه حلال خدا را در آنها حرام كرده و حرام خدا را حلال نموده‌ام ، روز روزه‌دارىتان را به افطار و روز افطارتان را به روزه برگرداندم . « 1 »\r\n\r\n3 - يزيد بن ابان رقاشى :\r\n\" حديث گوى قصه‌پرداز بصرى ، زاهد گريان نابخرد . \"\r\nفشرده شرح حال او در تهذيب الكمال مزّى و تهذيب التهذيب ابن حجر چنين است :\r\nالف - درباره زهد او : او خويشتن را گرسنه و تشنه مىداشت ، جسمش نحيف ، اندامش ضعيف و رنگش كبود شده بود ، گريه مىكرد و همنشينان خود را مىگريانيد و مىگفت - مثلا - : بيائيد بر آب خنك در روز تشنگى بگرييم ! و مىگفت : سلام بر آب خنك به هنگام ظهر ، راوى مىگويد : او كارهائى مىكرد كه پيامبر ، نه گفته و نه عمل كرده بود .\r\nخداى سبحان مىفرمايد :  قُلْ مَنْ حَرَّمَ زِينَةَ اللَّهِ الَّتِي أَخْرَجَ لِعِبادِهِ وَ الطَّيِّباتِ مِنَ الرِّزْقِ قُلْ هِيَ لِلَّذِينَ آمَنُوا فِي الْحَياةِ الدُّنْيا . . . \r\nبگو : چه كسى زينت‌هاى الهى و روزىهاى پاكيزه را - كه خدا براى بندگان خود بيرون آورده - حرام كرده است ؟ ! بگو : اين‌ها براى مؤمنان در زندگى دنياست . . . « 2 »\r\nب - ديدگاه او : اعتقادش ضعيف و مذهبش قدرى بود . « 3 »\r\nج - ارزش روايات او : از قول يكى از راويان ، به نام \" شعبه \" ، آورده‌اند كه گفت : اگر\r\n\r\n\r\n","description":"","footnote":"\r\n( 1 ) - به ترجمه و اصل بن عطا در وفيات الاعيان ، و شرح حال ابن ابى العوجاء در بحث زندقه و زنادقه جلد اول \" يكصد و پنجاه صحابى ساختگى \" و \" الكنى و الالقاب \" مراجعه شود .\r\n( 2 ) - اعراف / 32 .\r\n( 3 ) - طبقات ابن سعد چاپ اروپا ج 7 ق 2 ص 13\r\n","page_name":" 266 ","page_number":266},
  {"content":"\r\n\r\nراهزنى كنم نزد من محبوبتر است تا از وى روايت نمايم !\r\nدرباره روايات او گفته‌اند : رواياتش منكر و ناشناخته است ، رواياتش متروك است ، روايات او نوشته نمىشود !\r\nابو حاتم گفته است : واعظى گريان بود ، از انس بسيار روايت مىكرد ، و اين محل تأمل و اشكال است ، حديث او ضعيف است .\r\nدر تهذيب التهذيب آمده : ابن حبّان گويد : او از بهترين بنده‌هاى گريان خدا در شب بود ، لكن از ضبط درست حديث به خاطر عبادت غافل ماند ، بگونه‌اى كه سخن حسن را وارونه و آن را به جاى قول انس از پيامبر اكرم صلّى اللّه عليه و آله و سلم قرار مىداد ، روايت از قول او روا نيست مگر براى اظهار شگفتى !\r\nيزيد بن ابان پيش از سال 120 هجرى وفات كرد . « 1 »\r\n\r\nبررسى متن روايات\r\n1 - روايت وهب : فشرده روايت : نبىّ خدا داود عليه السّلام روزى را به عبادت اختصاص داد و خلوت گزيد و بر روى تورات افتاد و به قرائت آن پرداخت ، بناگاه كبوترى زرّين روبروى او سبز شد ، خواست آن را بگيرد ، پر زد و قدرى عقب نشست ، داود از پى او رفت و رفت تا همسر اوريا همسايه‌اش را ، در حال شستشوى خود ديد ، از زيبائى او در شگفت شد ، زن كه وجود او را احساس نمود ، خود را درون موهايش پنهان كرد و اين بر شگفتى داود افزود ، نقشه كشتن شوهرش را كه در ميدان جنگ بود طراحى و با اين زن ازدواج كرد ، پس آن دو فرشته بر او وارد شدند . و دنباله داستان كه قرآن كريم بيان مىدارد .\r\nاين راوى يك بار مىگويد : ( وهب گفت ) ، و بار ديگر مىگويد : ( بنابر آنچه اهل كتاب مىپندارند ) و با اين سخن ، مسئوليت آن را از خود دور مىكند . ما هنگامى كه به تورات - باب يازده و دوازده كتاب دوم سموئيل - مراجعه كنيم ، داستان را چنين مىيابيم كه : داود \" يتشبع \" همسر اوريا همسايه‌اش را از بالاى بام ديده و از زيبائى وى در شگفت مىشود ، او\r\n\r\n\r\n","description":"","footnote":"\r\n( 1 ) - شرح حال او را در تهذيب التهذيب ج 11 ص 309 - 311 مىيابيد .\r\n","page_name":" 267 ","page_number":267},
  {"content":"\r\n\r\nرا به خانه خود مىخواند ، و با وى همبستر مىشود ، زن از او به زنا باردار مىگردد و . . .\r\nملاحظه كنيد :\r\nو واقع شد در وقت عصر كه داود از بسترش برخاسته بر پشت بام خانهء پادشاه گردش كرد و از پشت بام زنى را ديد كه خويشتن را شستشو مىكند و آن زن بسيار نيكو منظر بود * پس داود فرستاده دربارهء زن استفسار نمود و او را گفتند كه آيا اين بث‌شبع دختر اليعام زن اورياى حتّى نيست * و داود قاصدان فرستاده او را گرفت و او نزد وى آمده داود با او همبستر شد و او از نجاست خود طاهر شده به خانهء خود برگشت * و آن زن حامله شد و فرستاده داود را مخبر ساخت و گفت من حامله هستم پس داود نزد يوآب فرستاد كه اورياى حتّى را نزد من بفرست و يوآب اوريا را نزد داود فرستاد * و چون اوريا نزد وى رسيد داود از سلامتى يوآب و از سلامتى قوم و از سلامتى جنگ پرسيد * و داود به اوريا گفت به خانه‌ات برو و پايهاى خود را بشو پس اوريا از خانهء پادشاه بيرون رفت و از عقبش خوانى از پادشاه فرستاده شد * امّا اوريا نزد در خانهء پادشاه با ساير بندگان آقايش خوابيده به خانهء خود نرفت * و داود را خبر داده گفتند كه اوريا به خانهء خود نرفته است پس داود به اوريا گفت آيا تو از سفر نيامده‌اى پس چرا به خانهء خود نرفته‌اى * اوريا به داود عرض كرد كه تابوت و اسرائيل و يهودا در خيمه‌ها ساكنند و آقايم يوآب و بندگان آقايم بر روى بيابان خيمه‌نشين‌اند و آيا من به خانهء خود بروم تا اكل و شرب بنمايم و با زن خود بخوابم به حيات تو و به حيات جان تو قسم كه اين كار را نخواهم كرد * و داود به اوريا گفت امروز نيز اينجا باش و فردا تو را روانه مىكنم پس اوريا آن روز و فردايش را در\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nاورشليم ماند * و داود او را دعوت نمود كه در حضورش خورد و نوشيد و او را مست كرد و وقت شام بيرون رفته بر بسترش با بندگان آقايش خوابيد و به خانهء خود نرفت * و بامدادان داود مكتوبى براى يوآب نوشته به دست اوريا فرستاد * و در مكتوب به اين مضمون نوشت كه اوريا را در مقدّمهء جنگ سخت بگذاريد و از عقبش پس برويد تا زده شده بميرد * و چون يوآب شهر را محاصره مىكرد اوريا را در مكانى كه مىدانست كه مردان شجاع در آنجا مىباشند گذاشت * و مردان شهر بيرون آمده با يوآب جنگ كردند و بعضى از قوم از بندگان داود افتادند و اورياى حتّى نيز بمرد * پس يوآب فرستاده داود را از جميع وقايع جنگ خبر داد * و قاصد را امر فرموده گفت چون از تمامى وقايع جنگ به پادشاه خبر داده باشى * اگر خشم پادشاه افروخته شود و تو را گويد چرا براى جنگ به شهر نزديك شديد آيا نمىدانستيد كه از سر حصار تير خواهند انداخت * كيست كه ابى ملك بن يربّوشت را كشت آيا زنى سنگ بالائين آسيايى را از روى حصار بر او نينداخت كه در تاباص مرد پس چرا به حصار نزديك شديد آنگاه بگو كه بنده‌ات اورياى حتّى نيز مرده است * پس قاصد روانه شده آمد و داود را از هر آنچه يوآب او را پيغام داده بود مخبر ساخت * و قاصد به داود گفت كه مردان بر ما غالب شده در عقب ما به صحرا بيرون آمدند و ما بر ايشان تا دهنهء دروازه تاختيم * و تيراندازان بر بندگان تو از روى حصار تير انداختند و بعضى از بندگان پادشاه مردند و بندهء تو اورياى حتّى نيز مرده است * داود به قاصد گفت به يوآب چنين بگو اين واقعه در نظر تو بد نيايد زيرا كه شمشير اين و آن را بىتفاوت هلاك مىكند پس در مقاتله با شهر به سختى كوشيده آن را منهدم بساز پس او را خاطر جمعى بده * و\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nچون زن اوريا شنيد كه شوهرش اوريا مرده است براى شوهر خود ماتم گرفت * و چون ايّام ماتم گذشت داود فرستاده او را به خانهء خود آورد و او زن وى شد و برايش پسرى زاييد امّا كارى كه داود كرده بود در نظر خداوند ناپسند آمد *\r\nباب دوازدهم و خداوند ناتان را نزد داود فرستاد و نزد وى آمده او را گفت كه در شهرى دو مرد بودند يكى دولتمند و ديگرى فقير * و دولتمند را گوسفند و گاو بىنهايت بسيار بود * و فقير را جز يك ماده برهء كوچك نبود كه آن را خريده و پرورش داده همراه وى و پسرانش بزرگ مىشد از خوراك وى مىخورد و از كاسهء او مىنوشيد و در آغوشش مىخوابيد و برايش مثل دختر مىبود * و مسافرى نزد آن مرد دولتمند آمد و او را حيف آمد كه از گوسفندان و گاوان خود بگيرد تا به جهت مسافرى كه نزد وى آمده بود مهيّا سازد و برهء آن مرد فقير را گرفته براى آن مرد كه نزد وى آمده بود مهيّا ساخت * آنگاه خشم داود بر آن شخص افروخته شده به ناتان گفت به حيات خداوند قسم كسى كه اين كار را كرده است مستوجب قتل است * و چون كه اين كار را كرده است و هيچ ترحّم ننموده بره را چهار چندان بايد رد كند * ناتان به داود گفت آن مرد تو هستى و يهوه خداى اسرائيل چنين مىگويد من تو را بر اسرائيل به پادشاهى مسح نمودم و من تو را از دست شاؤل رهايى دادم * و خانهء آقاى تو را به تو دادم و زنان آقاى تو را به آغوش تو و خاندان اسرائيل و يهودا را به تو عطا كردم و اگر اين كم مىبود چنين و چنان براى تو مزيد مىكردم * پس چرا كلام خداوند را خوار نموده در نظر وى عمل بد بجا آوردى و\r\n\r\n","description":"","footnote":"","page_name":" 270 ","page_number":270},
  {"content":"\r\n\r\nاورياى حتّى را به شمشير زده زن او را براى خود به زنى گرفتى و او را با شمشير بنى عمّون به قتل رسانيدى * پس حال شمشير از خانهء تو هرگز دور نخواهد شد به علّت اينكه مرا تحقير نموده زن اوريا حتّى را گرفتى تا زن تو باشد * خداوند چنين مىگويد اينك من از خانهء خودت بدى را بر تو عارض خواهم گردانيد و زنان تو را پيش تو گرفته به همسايه‌ات خواهم داد و او در نظر اين آفتاب با زنان تو خواهد خوابيد * زيرا كه تو اين كار را به پنهانى كردى امّا من اين كار را پيش تمام اسرائيل و در نظر آفتاب خواهم نمود * و داود به ناتان گفت به خداوند گناه كرده‌ام ناتان به داود گفت خداوند نيز گناه تو را عفو نموده است كه نخواهى مرد * ليكن چون از اين امر باعث كفر گفتن دشمنان خداوند شده‌اى پسرى نيز كه براى تو زائيده شده است البته خواهد مرد * پس ناتان به خانهء خود رفت و خداوند پسرى را كه زن اوريا براى داود زاييده بود مبتلا ساخت كه سخت بيمار شد * پس داود از خدا براى طفل استدعا نمود و داود روزه گرفت و داخل شده تمامى شب بر روى زمين خوابيد * و مشايخ خانه‌اش بر او برخاستند تا او را از زمين برخيزانند امّا قبول نكرد و با ايشان نان نخورد * و در روز هفتم طفل بمرد و خادمان داود ترسيدند كه از مردن طفل او را اطّلاع دهند زيرا گفتند اينك چون طفل زنده بود با وى سخن گفتيم و قول ما را نشنيد پس اگر به او خبر دهيم كه طفل مرده است چه قدر زياده رنجيده مىشود * و چون داود ديد كه بندگانش با يكديگر نجوى مىكنند داود فهميد كه طفل مرده است و داود به خادمان خود گفت آيا طفل مرده است ، گفتند مرده است * آنگاه داود از زمين برخاسته خويشتن را شستشو داده تدهين كرد و لباس خود را عوض نموده به خانهء خداوند رفت و عبادت نمود و به خانهء خود آمده\r\n\r\n","description":"","footnote":"","page_name":" 271 ","page_number":271},
  {"content":"\r\n\r\nخوراك خواست كه پيشش گذاشتند و خورد * و خادمانش به وى گفتند اين چه كار است كه كردى وقتى كه طفل زنده بود روزه گرفته گريه نمودى و چون طفل مرد برخاسته خوراك خوردى * او گفت وقتى كه طفل زنده بود روزه گرفتم و گريه نمودم زيرا فكر كردم كيست كه بداند كه شايد خداوند بر من ترحّم فرمايد تا طفل زنده بماند * امّا الآن كه مرده است پس چرا من روزه بدارم آيا مىتوانم ديگر او را باز بياورم من نزد او خواهم رفت ليكن او نزد من باز نخواهد آمد *\r\nاز مقايسه روايت وهب با آنچه كه در تورات ، كتاب دوم سموئيل ، آمده ، معلوم مىشود كه وهب برخى از داستان را از تورات ، و برخى را از كتابهاى اسرائيلى ديگرى كه خوانده برگرفته است - چنان كه خود از خواندن آنها خبر داده است - اين گونه روايات ، در علم حديث‌شناسى ، روايات اسرائيلى يا اسرائيليات ناميده مىشود .\r\nدوم - روايت حسن بصرى : خلاصه روايت حسن بصرى همان خلاصه روايت وهب مىباشد ، جز آنكه بصرى در ابتداى داستان افزوده : داود اوقات را به چهار بخش تقسيم كرد ، و ما نمىدانيم آيا اين را از پندار و ابتكار خود بر آن افزوده يا از راوى ديگرى از راويان اسرائيليات گرفته است ؟\r\nهر گونه باشد ، حسن بصرى سند اين روايت را بيان نكرده ، و آن را بدون سند و به اصطلاح \" مرسل \" آورده است ، اگر او به هنگام روايت مرجع آن را بيان مىكرد و مىگفت از وهب بن منبّه يا غير او از راويان اسرائيليات روايت مىكند ، مسأله آسان مىشد و پژوهشگران به مرجع روايت دست مىيافتند و به راحتى مىفهميدند كه از روايات اسرائيلى است ، او با عدم بيان سند ، كار اين روايت را بر محققين سخت مشكل كرده است .\r\nو بدان سبب كه در مكتب خلفا امام پيش كسوتان عقايد به شمار است ، روايت او در فهم عقايد اسلامى اثرى دو چندان دارد .\r\nبيشتر راويان روايات اسرائيلى ، همان كارى را مىكنند كه حسن بصرى كرده ، يعنى روايات اسرائيلى را بدون سند و مرجع مىآورند ، بدين خاطر ، كار اين گونه روايات بر\r\n\r\n","description":"","footnote":"","page_name":" 272 ","page_number":272},
  {"content":"\r\n\r\nافرادى كه حديث‌شناس نيستند بسيار سخت و پيچيده مىشود .\r\nسوم - روايت يزيد رقاشى : يزيد بن ابان گفته است : اين روايت را از انس صحابى كه از رسول خدا شنيده ، دريافت كرده ، و با اين سخن ، هم بر انس و هم بر رسول خدا صلّى اللّه عليه و آله و سلم دروغ بسته است . در حالى كه سيماى خارجىاش در جامعه ، زاهد و عابد و گريان است ! براستى اثر روايتى كه افرادى همانند يزيد عابد زاهد گريان ، در موعظه‌ها و داستانهاى خود روايت مىكنند چه مقدار است ؟ ! آيا غير متخصص در علم حديث‌شناسى مىتواند بفهمد كه يزيد رقاشى ، آنچه را از حسن بصرى شنيده ، به صحابى پيامبر انس و به پيامبر خدا صلّى اللّه عليه و آله و سلم نسبت داده است ؟ ! بويژه كه پس از آنان نيز مفسرانى مانند طبرى ( متوفاى 310 ه ) تا سيوطى ( متوفاى 911 ه ) از پى هم مىآيند و اين افسانه‌ها را در تفاسير خود وارد مىكنند ، و غمبارتر آنكه آنان در نقل خود به آنچه از روايات اسرائيلى در اينجا آورديم بسنده نكرده‌اند ، بلكه دامنه نقل از چنين راويان را به ديگر صحابه و تابعين گسترش دادند ، و ما برخى از آنان را در جزء پنجم و دوازدهم \" نقش ائمه در احياى دين \" آورده‌ايم « 1 » ، مانند :\r\n1 - صحابى عبد اللّه بن عمر و عاص ، كسى كه دو انبان بزرگ از نوشته‌هاى اهل كتاب را در برخى جنگها به دست آورد ، وى از اين كتابها بدون ذكر هيچ‌گونه مرجعى روايت مىكرد .\r\n2 - صحابى تميم دارى ، وى پس از آنكه راهب نصارى بود اسلام آورد ، و در روزهاى جمعه در مسجد پيامبر صلّى اللّه عليه و آله و سلم - پيش از شروع خطبه نماز توسط خليفه دوم عمر بن خطاب - سخنرانى مىكرد . اين كار ، در زمان خليفه عثمان ، به هفته‌اى دو روز گسترش يافت .\r\n3 - كعب الاحبار [ تابعى 
  ] : او در زمان خلافت عمر اسلام آورد و پس از آن ، در رديف علماى مسلمان به حساب آمد .\r\nپس از اين گروه ، كسان ديگرى ، افسانه‌هاى ياد شده را از اينان گرفته و تفسير قرآن ناميدند ، مانند :\r\n\r\n\r\n","description":"","footnote":"\r\n( 1 ) - جزء اول تا چهاردهم با همين عنوان به فارسى چاپ و نشر شده است .\r\n","page_name":" 273 ","page_number":273},
  {"content":"\r\n\r\n4 - مقاتل بن سليمان مروزى ازدى ( متوفاى 150 ه ) ، او به مفسّر كتاب خدا شهرت دارد . شافعى درباره‌اش گفته است :\r\nمردم همه ريزه خوار سه نفرند : در تفسير مقاتل بن سليمان ، در شعر زهير بن ابى سلمى ، و در كلام ابو حنيفه !\r\nحال ، جناب مقاتل چه مقدار از اسرائيليات را در روايات مورد اعتماد مكتب خلفا جاى داده ، و چه مقدار از پيش خود ساخته و به ديگران نسبت داده ، خدا مىداند و بس « 1 » ! !\r\n\r\nنتيجه بررسى\r\nوهب بن منبّه روايت دروغينى را كه حاوى تهمت و افترا بر نبىّ خدا داود عليه السّلام است از كتابهاى اهل كتاب نقل كرد و مرجع آن را نشان داد ، پيشواى امامان مكتب خلفا ، حسن بصرى ، آن را بدون اشاره به مرجع و مدرك روايت كرد ، حديث گوى قصه‌پرداز ، زاهد عابد گريان ، يزيد بن أبان ، با فريبكارى آن را به انس نسبت داد و گفت : انس آن را از رسول خدا شنيده است !\r\nاين گونه تدليس و فريبكارى و نسبت دادن روايات اسرائيلى به صحابه ، منحصر به اين مورد تنها ، و اين صحابه خاص نيست ، امثال اين روايت و خيلى بيش از اين را ، به پسر عموى پيامبر ، عبد اللّه بن عباس ، نسبت داده‌اند ، رواياتى كه بررسى آنها نيازمند بحث‌هاى تطبيقى گسترده است ، و با مراجعه به صفحه آخر تفسير سيوطى ( الدّر المنثور ) برخى از اين موضوع براى ما روشن مىگردد .\r\n* * * بدينسان منشأ خبر دروغينى را كه بر داود عليه السّلام بسته‌اند ، در قصه‌هاى تورات مىيابيم ، اين گونه اخبار اسرائيلى ، به تدريج و در طول زمان ، با تفسير قرآن درآميخت ، و براى\r\n\r\n\r\n","description":"","footnote":"\r\n( 1 ) - مراجعه شود : تاريخ بغداد ج 12 ص 160 - 169 شماره 7142 ، وفيات الاعيان ج 4 ص 240 - 242 ، تهذيب التهذيب ج 10 ص 279 - 285 ، ميزان الاعتدال ج 4 ص 172 شماره 7841\r\n","page_name":" 274 ","page_number":274},
  {"content":"\r\n\r\nمسلمانان ديدگاه نادرستى از سيره پيامبران ايجاد كرد . اينها ، داستان دروغين ازدواج داود عليه السّلام با بيوه اوريا و افتراهائى بود كه در اين باره بر او بستند .\r\nدر بحث آينده ، داستان صحيح ازدواج زينب دختر جحش با زيد و سپس با رسول خدا را ، بيان مىداريم :\r\n\r\nازدواج پيامبر صلّى اللّه عليه و آله و سلم با زينب در روايت :\r\nخازن در تفسير آيه : و تخفى فى نفسك و در دل چيزى را پنهان مىداشتى ، مىگويد :\r\nراست‌ترين سخن در اين باب روايتى است كه از سفيان بن عيينه از على بن جدعان رسيده كه گفته است : زين العابدين ، على بن الحسين عليهما السّلام از من پرسيد : حسن بصرى درباره اين سخن خداى متعال كه فرموده :  « وَ تُخْفِي فِي نَفْسِكَ مَا اللَّهُ مُبْدِيهِ وَ تَخْشَى النَّاسَ وَ اللَّهُ أَحَقُّ أَنْ تَخْشاهُ  يعنى : در دل چيزى را پنهان مىداشتى كه خدا آن را آشكار مىكند ؛ و از مردم مىترسيدى در حالى كه خداوند سزاوارتر است كه از او بترسى . » چه مىگويد ؟ گفتم مىگويد : هنگامى كه زيد خدمت رسول خدا رسيد و گفت : اى رسول خدا ! من تصميم دارم زينب را طلاق گويم ، پيامبر به شگفت آمد و فرمود : همسرت را نگه دار و از خدا بترس ، على بن الحسين عليهما السّلام فرمود : چنين نيست ، بلكه خداى ذو الجلال پيامبر را آگاه كرده بود كه زينب به زودى در شمار زنان پيامبر مىآيد ، و زيد او را طلاق مىگويد ، هنگامى كه زيد نزد آن حضرت آمد و گفت : من مىخواهم زينب را طلاق گويم ، فرمود : همسرت را نگاه دار .\r\nخداى متعال هم او را عتاب كرد و فرمود : چرا گفتى همسرت را نگاه دار ، من كه تو را آگاه كرده بودم كه او به زودى در شمار زنان تو مىآيد ؟ !\r\nخازن مىگويد :\r\nاين تفسير به حال پيامبران ، سزاوارتر و شايسته‌تر است ، و با صريح آيات قرآن دمساز است و . . .\r\nمشروح داستان ازدواج زينب - ابتدا با زيد ، و سپس با پيامبر صلّى اللّه عليه و آله و سلم - در آيات و روايات چنين است :\r\nالف -\r\n\r\nآيات ازدواج رسول خدا با زينب :\r\n\r\n","description":"","footnote":"","page_name":" 275 ","page_number":275},
  {"content":"\r\n\r\nخداوند در سوره احزاب مىفرمايد :\r\n     وَ ما كانَ لِمُؤْمِنٍ وَ لا مُؤْمِنَةٍ إِذا قَضَى اللَّهُ وَ رَسُولُهُ أَمْراً أَنْ يَكُونَ لَهُمُ الْخِيَرَةُ مِنْ أَمْرِهِمْ وَ مَنْ يَعْصِ اللَّهَ وَ رَسُولَهُ فَقَدْ ضَلَّ ضَلالًا مُبِيناً * وَ إِذْ تَقُولُ لِلَّذِي أَنْعَمَ اللَّهُ عَلَيْهِ وَ أَنْعَمْتَ عَلَيْهِ أَمْسِكْ عَلَيْكَ زَوْجَكَ وَ اتَّقِ اللَّهَ وَ تُخْفِي فِي نَفْسِكَ مَا اللَّهُ مُبْدِيهِ وَ تَخْشَى النَّاسَ وَ اللَّهُ أَحَقُّ أَنْ تَخْشاهُ فَلَمَّا قَضى زَيْدٌ مِنْها وَطَراً زَوَّجْناكَها لِكَيْ لا يَكُونَ عَلَى الْمُؤْمِنِينَ حَرَجٌ فِي أَزْواجِ أَدْعِيائِهِمْ إِذا قَضَوْا مِنْهُنَّ وَطَراً وَ كانَ أَمْرُ اللَّهِ مَفْعُولًا * ما كانَ عَلَى النَّبِيِّ مِنْ حَرَجٍ فِيما فَرَضَ اللَّهُ لَهُ سُنَّةَ اللَّهِ فِي الَّذِينَ خَلَوْا مِنْ قَبْلُ وَ كانَ أَمْرُ اللَّهِ قَدَراً مَقْدُوراً * الَّذِينَ يُبَلِّغُونَ رِسالاتِ اللَّهِ وَ يَخْشَوْنَهُ وَ لا يَخْشَوْنَ أَحَداً إِلَّا اللَّهَ وَ كَفى بِاللَّهِ حَسِيباً * ما كانَ مُحَمَّدٌ أَبا أَحَدٍ مِنْ رِجالِكُمْ وَ لكِنْ رَسُولَ اللَّهِ وَ خاتَمَ النَّبِيِّينَ وَ كانَ اللَّهُ بِكُلِّ شَيْءٍ عَلِيماً *     \r\nهيچ مرد و زن با ايمانى را نشايد - هنگامى كه خدا و پيامبرش امرى را لازم بدانند - اختيارى از خود نشان دهند ، و هر كس خدا و رسولش را نافرمانى كند ، به گمراهى آشكارى در افتاده است .\r\nو هنگامى كه به آن كس كه خداوند نعمتش داد ، مىگفتى : همسرت را نگاه دار و از خدا بترس ، و در دل چيزى را پنهان مىداشتى كه خداوند آشكارش مىكند ، و از مردم ترسيدى در حالى كه خداوند سزاوارتر است كه از او بترسى ، پس هنگامى كه زيد نيازش را از آن زن پايان داد ، ما او را به ازدواج تو داديم تا مشكلى براى مؤمنان در ازدواج با زنان پسرخواندهاشان - هنگامى كه طلاق گيرند - نباشد ؛ و فرمان خدا انجام شدنى است .\r\nهيچ‌گونه تنگنائى بر پيامبر - در آنچه خدا برايش مقرر داشته - وجود ندارد ، اين سنت الهى در مورد پيشينيان هم جارى بوده و فرمان خدا روى حساب و اندازه است . پيشينيانى كه رسالتهاى الهى را تبليغ مىكردند ، و از او ميترسيدند ، و از\r\n\r\n","description":"","footnote":"","page_name":" 276 ","page_number":276},
  {"content":"\r\n\r\nهيچ كس جز خدا بيم نداشتند ، و همين بس كه خداوند حسابرس باشد .\r\nمحمّد صلّى اللّه عليه و آله و سلم پدر هيچ يك از مردان شما نيست ، و لكن او رسول خدا و آخرين پيامبران است ، و خداوند بر همه چيز آگاه است . « 1 »\r\n\r\nتأويل آيات مذكور در روايات مكتب خلفا\r\nطبرى در تأويل اين آيه از وهب بن منبّه روايت كرده : پيامبر اكرم صلّى اللّه عليه و آله و سلم زينب بنت جحش دختر عمه خود را به ازدواج زيد بن حارثه در آورد ، روزى رسول خدا به دنبال زيد به درب خانه او رفت ، بادى برخاست و پرده درب خانه را كنار زد ، زينب در اطاق بدون پوشش كافى نمايان شد ، شگفتى از جمال او در قلب پيامبر جاى گرفت ، اين واقعه كه پيش آمد . . . - تا آنجا كه - زيد خدمت رسول خدا رسيد و گفت : اى رسول خدا ! من مىخواهم از همسرم جدا شوم ، پيامبر فرمود : تو را چه مىشود ؟ آيا شبهه‌اى درباره او به تو رسيده ؟ گفت :\r\nنه به خدا چيز مشكوكى از او سراغ ندارم ، و جز خوبى از او نديدم « 2 » . . . تا آخر حديث .\r\nروايت ديگرى نيز در اين باره با همين مضمون از حسن بصرى آمده كه به زودى آن را - در ضمن روايات اهل بيت عليه السّلام در تأويل آيات - مىآوريم .\r\n\r\nبررسى هر دو روايت\r\nالف - سند دو روايت : اين دو روايت از قول وهب بن منبّه و حسن بصرى است ، ما افزون بر آنچه در شرح حال آن دو آورديم مىگوئيم : هر دوى آنان سالها بعد از رسول خدا به دنيا آمده‌اند ، حال چگونه از حوادث زمان رسول خدا صلّى اللّه عليه و آله و سلم روايت مىكنند ، و بدون ذكر مدرك و مرجع ، آن را مانند مسلّمات قطعى بيان مىدارند ؟ !\r\nب - متن دو روايت : شالوده اصلى جز اين نيست كه : پيامبر از ديدار ناگهانى جمال بىحجاب زينب در شگفت آمد و در دل خواستار طلاق وى توسط زيد شد ولى آن را در خود مخفى مىداشت .\r\n\r\n\r\n","description":"","footnote":"\r\n( 1 ) - احزاب / 40 - 36\r\n( 2 ) - تفسير الميزان چاپ دار المعرفه بيروت ج 22 ص 10 و 11\r\n","page_name":" 277 ","page_number":277},
  {"content":"\r\n\r\nبيان بطلان روايت : زينب دختر عمه پيامبر بود ، حكم حجاب هم پس از ازدواج پيامبر با زينب آمد ، آن حضرت او را پيش از ازدواج با زيد بارها و بارها ديده بود ، پس هر كه چنين چيزى گفته ، بر رسول خدا افترا بسته است . خبر صحيح آن است كه از كتابهاى سيره مىآوريم :\r\n\r\nزيد بن حارثه كيست\r\nبخشى از سرگذشت زيد بن حارثه كلبى چنين است : زيد در دوره جاهليت به اسارت در آمد و در برخى بازارهاى عرب به فروش رفت و براى خديجه خريدارى شد .\r\nخديجه ، پيش از بعثت ، او را كه هشت‌ساله بود به پيامبر بخشيد ، او نزد پيامبر بزرگ شد . خبر او به خويشاوندانش رسيد ، پدر و عمويش براى آزاد كردن او به مكه آمدند و بر پيامبر وارد شده و گفتند : اى فرزند عبد المطلب ، واى زاده هاشم ، اى كسى كه فرزند آقاى قوم خود هستى ، ما براى بردن فرزندمان نزد تو آمده‌ايم ، بر ما منت بگذار و در فدا گرفتن در حق ما نيكى كن ! پيامبر فرمود : چه كسى را مىگوئيد ؟ گفتند : زيد بن حارثه را ، فرمود :\r\nچرا روش ديگرى را پيش نگيريم ؟ گفتند : چه كنيم ؟ فرمود : او را صدا بزنيد و به اختيار خودش بگذاريد ، اگر شما را برگزيد از آن شما باشد ، و اگر مرا برگزيد ، به خدا سوگند ! من آنى نيستم تا ديگرى را بر كسى كه مرا برگزيده ترجيح دهم ، گفتند : به راستى كه از مرز انصاف هم فراتر رفتى و بر ما بخشودى و نيكوئى نمودى ، رسول خدا صلّى اللّه عليه و آله و سلم زيد را فرا خواند و فرمود : اينان را مىشناسى ؟ گفت : آرى ، اين پدرم و آن هم عمويم مىباشند ، فرمود : من نيز همانم كه شناخته‌اى و مصاحبتم را ديده‌اى ، هر يك از ما را مىخواهى انتخاب كن . زيد گفت : من آنان را نمىخواهم ، من آنى نيستم كه ديگرى را بر تو گزينش كنم ! تو براى من هم پدر و هم عمو هستى ، گفتند : واى بر تو اى زيد ! آيا بردگى را بر آزادى و بر پدر و خويشاوندانت ترجيح مىدهى ؟ گفت : آرى ، من از اين مرد چيزى ديده‌ام كه هيچ‌گاه كسى را بر او ترجيح نمىدهم ، رسول خدا كه چنين ديد او را به سوى حجر - در بيت اللّه - برد و فرمود : اى كسانى كه در اينجا حاضريد ! گواه باشيد كه زيد پسر من است ، او از من ارث\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nمىبرد و من از او ! پدر و عموى زيد كه اين را ديدند ، دل آرام و شادمان شده و بازگشتند . « 1 »\r\nزيد پس از اين واقعه به پيامبر منسوب شد ، و به او زيد بن محمد مىگفتند . پيامبر كنيز مربّيه خود ، ام ايمن را ، به همسرى او داد ، وى در مكه اسامة بن زيد را براى او به دنيا آورد . « 2 »\r\nاين داستان پسرخواندگى زيد ، از سوى رسول خدا صلّى اللّه عليه و آله و سلم بود ، داستان ازدواج پيامبر با زينب چنان است كه مىآيد :\r\n\r\nازدواج زيد با زينب دختر عمّه رسول خدا صلّى اللّه عليه و آله و سلم\r\nپس از هجرت به مدينه ، عده‌اى از صحابه از زينب ، دختر عمه پيامبر خواستگارى نمودند ، او برادرش را براى مشورت در اين باره خدمت رسول خدا فرستاد ، پيامبر فرمود :\r\nنظرش درباره آن كس كه كتاب خدا و سنت پيامبرش را به وى بياموزد چيست ؟\r\nزينب پرسيد : آن شخص كيست ؟ پاسخ شنيد : زيد ! زينب خشمگين شد و گفت : آيا دختر عمه خود را به ازدواج غلامت مىدهى ؟ ! من با او ازدواج نمىكنم ! من از جهت خاندان از او برترم ! من ايّم و بىشوهر قوم خود هستم ! پس ، خداى متعال اين آيه را فرستاد :  وَ ما كانَ لِمُؤْمِنٍ وَ لا مُؤْمِنَةٍ إِذا قَضَى اللَّهُ وَ رَسُولُهُ أَمْراً أَنْ يَكُونَ لَهُمُ الْخِيَرَةُ مِنْ أَمْرِهِمْ وَ مَنْ يَعْصِ اللَّهَ وَ رَسُولَهُ فَقَدْ ضَلَّ ضَلالًا مُبِيناً  يعنى : هيچ مرد و زن مؤمنى را نشايد - هنگامى كه خدا و پيامبرش امرى را لازم بدانند - از خود اختيارى نشان دهند ، و هر كس خدا و پيامبرش را نافرمانى كند به گمراهى آشكارى در افتاده است . « 3 »\r\nزينب كه آيه را شنيد رضايت داد و پيامبر او را ، پس از امّ ايمن سياه پوست حبشى ، مادر اسامة بن زيد ، به ازدواج زيد در آورد . زينب بر زيد برترى مىجست و درشتى مىكرد و با زبان آزارش مىداد ، زيد به پيامبر شكوه مىكرد و سعى داشت او را طلاق گويد . خواست خدا نيز چنين بود كه زينب پس از زيد به ازدواج پيامبر در آيد تا بدين وسيله پسرخواندگى را در ميان مسلمانان الغاء نمايد ، و اين را با وحى به اطلاع پيامبر رسانده بود ، پيامبر هم از\r\n\r\n\r\n","description":"","footnote":"\r\n( 1 ) - اسد الغابه ج 2 ص 227 - 224\r\n( 2 ) - اسد الغابه ج 7 ص 303\r\n( 3 ) - احزاب / 36\r\n","page_name":" 279 ","page_number":279},
  {"content":"\r\n\r\nآن مىترسيد كه مردم بگويند با زن پسر خود ازدواج كرده است ، بنا بر اين ، سرّ وحى را در جان خود مخفى داشت و به زيد فرمود : از خدا بترس و همسرت را نگاه دار ! زيد در نهايت از دست همسرش زينب به تنگ آمد و او را طلاق گفت و چون عدّه طلاق به سر آمد ، مجموعه اين آيات يكباره بر پيامبر فرود آمد و از واقعه خبر داد و حكم پسرخواندگى در شريعت اسلام را بدين گونه بيان داشت :\r\n فَلَمَّا قَضى زَيْدٌ مِنْها وَطَراً زَوَّجْناكَها لِكَيْ لا يَكُونَ عَلَى الْمُؤْمِنِينَ حَرَجٌ فِي أَزْواجِ أَدْعِيائِهِمْ . . . *   ما كانَ مُحَمَّدٌ أَبا أَحَدٍ مِنْ رِجالِكُمْ وَ لكِنْ رَسُولَ اللَّهِ وَ خاتَمَ النَّبِيِّينَ . . . * \r\nپس هنگامى كه زيد نيازش را از آن زن پايان داد ، ما او را به ازدواج تو در آورديم تا مشكلى براى مؤمنان در ازدواج با همسران پسرخواندهاشان نباشد . . .\r\nمحمّد پدر هيچ يك از مردان شما نيست ؛ ولى رسول خدا و خاتم پيامبران است « 1 » . . .\r\nخداى سبحان به ديگر مؤمنان هم مىفرمايد :\r\n  وَ ما جَعَلَ أَدْعِياءَكُمْ أَبْناءَكُمْ ذلِكُمْ قَوْلُكُمْ بِأَفْواهِكُمْ وَ اللَّهُ يَقُولُ الْحَقَّ وَ هُوَ يَهْدِي السَّبِيلَ * ادْعُوهُمْ لِآبائِهِمْ هُوَ أَقْسَطُ عِنْدَ اللَّهِ فَإِنْ لَمْ تَعْلَمُوا آباءَهُمْ فَإِخْوانُكُمْ فِي الدِّينِ وَ مَوالِيكُمْ *  \r\nخداوند فرزندخواندهاى شما را فرزند حقيقى شما قرار نداده است ؛ اين سخن شماست كه بر دهان مىرانيد ، ولى خداوند حق را مىگويد و همو به راه راست هدايت مىكند . آنان را به نام پدرانشان بخوانيد كه اين نزد خدا عادلانه‌تر است ؛ و اگر پدرانشان را نمىشناسيد ، آنان برادران دينى و دوستان شما هستند . « 2 »\r\nما در گذشته دو نمونه از آياتى را كه دانشمندان در تأويل آنها اشتباه كرده بودند آورديم ، اشتباه بدان سبب بود كه آنان به روايت دروغينى كه بر انبياء بسته شده اعتماد كرده‌اند ، در\r\n\r\n\r\n","description":"","footnote":"\r\n( 1 ) - احزاب / 40 - 37 .\r\n( 2 ) - احزاب / 5 - 4 .\r\n","page_name":" 280 ","page_number":280},
  {"content":"\r\n\r\nبحث آينده آياتى را كه برخى در تأويل آن - بدون استناد به هر گونه روايتى - دچار اشتباه شده‌اند ، مىآوريم :\r\n\r\n5 - آياتى كه در تأويل آنها اشتباه كرده‌اند\r\n1 - در سوره طه ، راجع به نسبت عصيان به آدم عليه السّلام ، آنجا كه مىفرمايد :\r\n وَ عَصى آدَمُ رَبَّهُ فَغَوى . \r\nآدم پروردگارش را نافرمانى كرد و راه هلاكت پيمود . « 1 »\r\n2 - در سوره انبيا ، آنجا كه ابراهيم عليه السّلام درباره شكستن بت‌ها گفت : بل فعله كبير هم بلكه اين كار را بزرگشان كرده است . درحالىكه اين خود او بود كه آنها را شكست ، چنان كه خداى سبحان فرموده :\r\n        فَجَعَلَهُمْ جُذاذاً إِلَّا كَبِيراً لَهُمْ لَعَلَّهُمْ إِلَيْهِ يَرْجِعُونَ * قالُوا مَنْ فَعَلَ هذا بِآلِهَتِنا إِنَّهُ لَمِنَ الظَّالِمِينَ * قالُوا سَمِعْنا فَتًى يَذْكُرُهُمْ يُقالُ لَهُ إِبْراهِيمُ * قالُوا فَأْتُوا بِهِ عَلى أَعْيُنِ النَّاسِ لَعَلَّهُمْ يَشْهَدُونَ * قالُوا أَ أَنْتَ فَعَلْتَ هذا بِآلِهَتِنا يا إِبْراهِيمُ * قالَ بَلْ فَعَلَهُ كَبِيرُهُمْ هذا فَسْئَلُوهُمْ إِنْ كانُوا يَنْطِقُونَ * فَرَجَعُوا إِلى أَنْفُسِهِمْ فَقالُوا إِنَّكُمْ أَنْتُمُ الظَّالِمُونَ * ثُمَّ نُكِسُوا عَلى رُؤُسِهِمْ لَقَدْ عَلِمْتَ ما هؤُلاءِ يَنْطِقُونَ *        \r\nسرانجام ، همه بت‌ها - جز بت بزرگشان - را قطعه‌قطعه كرد تا شايد سراغ او بيايند . گفتند : هر كس با خدايان ما چنين كرده ، قطعا از ستمگران است ! گفتند :\r\nشنيديم نوجوانى از بت‌ها سخن مىگفت كه او را ابراهيم گويند .\r\nگفتند : او را در ديدگاه مردمان بياوريد ، تا گواهى دهند !\r\nگفتند : آيا تو اين را با خدايان ما كرده‌اى ، اى ابراهيم !\r\nگفت : بلكه اين كار را بزرگشان كرده است ! از آنها بپرسيد اگر سخن مىگويند ! آنان به وجدان خويش بازگشتند و گفتند : به راستى كه شما ستمگريد !\r\n\r\n\r\n","description":"","footnote":"\r\n( 1 ) - طه / 121\r\n","page_name":" 281 ","page_number":281},
  {"content":"\r\n\r\nسپس بر سرهايشان واژگون شدند كه : تو خوب مىدانى كه اينها سخن نمىگويند ! « 1 »\r\n3 - خداوند در سوره يوسف خبر داده كه كارگزار يوسف عليه السّلام به برادرانش گفت : انّكم لسارقون به راستى كه شما دزدانيد . درحالىكه اينان ظرف پادشاه را ندزديده بودند ، زيرا خداى سبحان مىفرمايد :\r\n         فَلَمَّا جَهَّزَهُمْ بِجَهازِهِمْ جَعَلَ السِّقايَةَ فِي رَحْلِ أَخِيهِ ثُمَّ أَذَّنَ مُؤَذِّنٌ أَيَّتُهَا الْعِيرُ إِنَّكُمْ لَسارِقُونَ * قالُوا وَ أَقْبَلُوا عَلَيْهِمْ ما ذا تَفْقِدُونَ * قالُوا نَفْقِدُ صُواعَ الْمَلِكِ وَ لِمَنْ جاءَ بِهِ حِمْلُ بَعِيرٍ وَ أَنَا بِهِ زَعِيمٌ * قالُوا تَاللَّهِ لَقَدْ عَلِمْتُمْ ما جِئْنا لِنُفْسِدَ فِي الْأَرْضِ وَ ما كُنَّا سارِقِينَ * قالُوا فَما جَزاؤُهُ إِنْ كُنْتُمْ كاذِبِينَ * قالُوا جَزاؤُهُ مَنْ وُجِدَ فِي رَحْلِهِ فَهُوَ جَزاؤُهُ كَذلِكَ نَجْزِي الظَّالِمِينَ * فَبَدَأَ بِأَوْعِيَتِهِمْ قَبْلَ وِعاءِ أَخِيهِ ثُمَّ اسْتَخْرَجَها مِنْ وِعاءِ أَخِيهِ كَذلِكَ كِدْنا لِيُوسُفَ ما كانَ لِيَأْخُذَ أَخاهُ فِي دِينِ الْمَلِكِ إِلَّا أَنْ يَشاءَ اللَّهُ نَرْفَعُ دَرَجاتٍ مَنْ نَشاءُ وَ فَوْقَ كُلِّ ذِي عِلْمٍ عَلِيمٌ * قالُوا إِنْ يَسْرِقْ فَقَدْ سَرَقَ أَخٌ لَهُ مِنْ قَبْلُ فَأَسَرَّها يُوسُفُ فِي نَفْسِهِ وَ لَمْ يُبْدِها لَهُمْ قالَ أَنْتُمْ شَرٌّ مَكاناً وَ اللَّهُ أَعْلَمُ بِما تَصِفُونَ * قالُوا يا أَيُّهَا الْعَزِيزُ إِنَّ لَهُ أَباً شَيْخاً كَبِيراً فَخُذْ أَحَدَنا مَكانَهُ إِنَّا نَراكَ مِنَ الْمُحْسِنِينَ *         \r\nو هنگامى كه بارهاى آنان را بست ، ظرف آبخورى پادشاه را دربار برادرش گذاشت ؛ سپس ندا كننده‌اى فرياد زد : اى اهل قافله شما دزد هستيد ! آنان رو به سوى او كردند و گفتند : به خدا سوگند شما خوب مىدانيد كه ما نيامده‌ايم تا در اين سرزمين فساد كنيم ؛ و ما دزد نبوده‌ايم گفتند : اگر دروغگو باشيد ، كيفرش چيست ؟ گفتند : پيمانه ، دربار هر كس پيدا شد ، خود او كيفرش باشد ، ما ستمگران را اين گونه كيفر مىدهيم . او پيش از بررسى بار برادرانش ، به جستجوى بارهاى آنان پرداخت ، سپس آن را از بار برادرش بيرون آورد ؛\r\n\r\n\r\n","description":"","footnote":"\r\n( 1 ) - انبياء / 65 - 58\r\n","page_name":" 282 ","page_number":282},
  {"content":"\r\n\r\nاين گونه براى يوسف چاره ساختيم !\r\nاو نمىتوانست برادرش را مطابق آيين پادشاه بگيرد ، مگر آنكه خدا بخواهد ! درجات هر كس را بخواهيم بالا مىبريم ؛ و برتر از هر صاحب علمى ، عالمى است !\r\nگفتند : اگر او دزدى كند ، برادرش نيز پيش از او دزدى كرد ! يوسف اين را در درون خود پنهان داشت ، و براى آنان آشكار نكرد ؛ گفت : شما از نظر جايگاه بدترين مردميد ! و خدا از آنچه توصيف مىكنيد ، آگاهتر است ! گفتند : اى عزيز ! او پدر پيرى دارد ؛ يكى از ما را به جاى او بگير ؛ ما تو را از نيكوكاران مىبينيم ! « 1 »\r\n4 - خداوند در سوره انبياء نيز خبر داده كه \" ذا النون پيامبر \" [ يونس 
  ] چنان مىديد كه خدا هرگز او را در تنگنا قرار نمىدهد ، آنجا كه فرموده :\r\n  وَ ذَا النُّونِ إِذْ ذَهَبَ مُغاضِباً فَظَنَّ أَنْ لَنْ نَقْدِرَ عَلَيْهِ فَنادى فِي الظُّلُماتِ أَنْ لا إِلهَ إِلَّا أَنْتَ سُبْحانَكَ إِنِّي كُنْتُ مِنَ الظَّالِمِينَ * فَاسْتَجَبْنا لَهُ وَ نَجَّيْناهُ مِنَ الْغَمِّ وَ كَذلِكَ نُنْجِي الْمُؤْمِنِينَ *  \r\nو ذا النون [ يونس 
  ] هنگامى كه خشمگين رفت و چنان مىديد كه ما بر او تنگ نخواهيم گرفت ، در آن ظلمت‌ها صدا زد : جز تو معبودى نيست ! منزّهى تو ! من از ستمكاران بودم ! ما دعاى او را اجابت كرديم ؛ و از اندوه نجاتش بخشيديم ؛ و اين گونه مؤمنان را نجات مىدهيم ! « 2 »\r\n5 - خداوند در سوره فتح نيز خبر داده كه پس از فتح ، گناهان گذشته و آينده خاتم انبياء صلّى اللّه عليه و آله و سلم را آمرزيده است ، آنجا كه مىفرمايد :\r\n    إِنَّا فَتَحْنا لَكَ فَتْحاً مُبِيناً * لِيَغْفِرَ لَكَ اللَّهُ ما تَقَدَّمَ مِنْ ذَنْبِكَ وَ ما تَأَخَّرَ وَ يُتِمَّ نِعْمَتَهُ عَلَيْكَ وَ يَهْدِيَكَ صِراطاً مُسْتَقِيماً * وَ يَنْصُرَكَ اللَّهُ نَصْراً عَزِيزاً *    \r\n\r\n\r\n","description":"","footnote":"\r\n( 1 ) - يوسف / 78 - 70\r\n( 2 ) - انبياء / 88 - 86\r\n","page_name":" 283 ","page_number":283},
  {"content":"\r\n\r\nما براى تو پيروزى آشكارى فراهم ساختيم . تا خداوند گناهان گذشته و آينده‌ات را بيامرزد ، و نعمتش را بر تو تمام كند و به راه راست هدايتت فرمايد .\r\nو پيروزىات دهد ، پيروزى شكست‌ناپذير ! « 1 »\r\n* * * اينها و آياتى نظير اينهاست كه تأويل درست آن را درك نكرده‌اند ، و ما پس از تفسير كلمات و برخى مصطلحات ، به بررسى آنها مىپردازيم .\r\n\r\nتفسير برخى كلمات و مصطلحات\r\n\r\nنخست - تعريف مصطلحات بحث\r\nالف - اوامر و نواهى خدا : برخى از اوامر و نواهى خدا مربوط به امور شخصى است ، و آثار مخالفت با آن تنها در زندگى دنيا آشكار مىگردد ، و به زندگى آخرت نمىرسد ، مانند :  كُلُوا وَ اشْرَبُوا وَ لا تُسْرِفُوا  بخوريد و بياشاميد و اسراف نكنيد . « 2 »\r\nاسراف : از اندازه گذشتن و زياده روى در هر كارى است كه انسان انجام مىدهد ، مانند : پر خوردن و پر نوشيدن پاكيزه‌ها ، انسان اثر مخالفت با اين گونه اوامر و نواهى خدا را در زندگى دنيا مىبيند و به آخرت وى مربوط نيست . اين گونه امر و نهى را در اصطلاح فقهى ، امر و نهى ارشادى نامند .\r\nگونه ديگرى از اوامر و نواهى آن است كه ، فعل خواسته شده را واجب ، ترك آن را حرام و انجام فعل نهى شده را ممنوع مىداند .\r\nآثار مخالفت با اين گونه امر و نهى بر انسان ، به قيامت كشيده و براى او عذاب آفرين مىگردد ، اينها را در اصطلاح فقهى امر و نهى مولوى گويند ، مانند : وجوب نماز و روزه و حج و حرمت قمار و شراب و ربا و . . .\r\n\r\n\r\n","description":"","footnote":"\r\n( 1 ) - فتح / 3 - 1\r\n( 2 ) - اعراف / 31\r\n","page_name":" 284 ","page_number":284},
  {"content":"\r\n\r\nب - ترك اولى : در ميان اعمالى كه از انسان سر مىزند برخى از آنها بگونه‌اى است كه اگر ضد آن را انجام مىداد بهتر و برتر مىنمود ، ترك چنين بهترى را \" ترك اولى \" نامند ، مانند برخى از افعال انبياى الهى همچون آدم و موسى عليه السّلام كه در قرآن كريم آمده و در بحث آينده مىآيد .\r\nج - معصيت : معصيت و عصيان ، بيرون شدن از طاعت و انجام ندادن فرمان است ، عاصى يعنى نافرمان .\r\nكلمه و لفظ ( امر ) در جمله ، گاهى پس از ذكر مشتقات معصيت مىآيد ، مانند آنچه در سوره كهف در داستان خضر و موسى آمده و از زبان موسى مىگويد :\r\n سَتَجِدُنِي إِنْ شاءَ اللَّهُ صابِراً وَ لا أَعْصِي - لَكَ « أَمْراً » \r\nبه زودى - به خواست خدا - مرا شكيبا يافته ، و در هيچ كارى مخالفت فرمان تو نخواهم كرد . « 1 »\r\nو در وصف فرشتگان كارگزار جهنّم در سوره تحريم مىفرمايد :\r\n عَلَيْها مَلائِكَةٌ غِلاظٌ شِدادٌ لا يَعْصُونَ اللَّهَ ما أَمَرَهُمْ وَ يَفْعَلُونَ ما يُؤْمَرُونَ . \r\nبر آتش جهنم فرشتگانى گمارده شده‌اند كه خشن و سخت گيرند و هرگز « امر » خدا را مخالفت نمىكنند و به آنچه مأمورند عمل مىنمايند . « 2 »\r\nكلمه و لفظ ( امر ) بيشتر اوقات ، بدان خاطر كه معنى در جمله روشن است ، آورده نمىشود ، مانند سخن خداى متعال در سوره طه :  وَ عَصى آدَمُ رَبَّهُ  آدم پروردگارش را نافرمانى كرد . يعنى آدم « امر » پروردگارش را نافرمانى كرد . « 3 »\r\nگاهى نيز نام شخص نافرمان را در جمله نمىآورد ، مانند آنچه درباره فرعون در سوره نازعات آمده است : فكذّب و عصى پس تكذيب كرد و نافرمانى نمود . « 4 »\r\nد - ذنب : حقيقت \" ذنب \" دنباله و اثر هر كارى است كه در آينده به انسان زيان\r\n\r\n\r\n","description":"","footnote":"\r\n( 1 ) - كهف / 69\r\n( 2 ) - تحريم / 6\r\n( 3 ) - طه / 121\r\n( 4 ) - نازعات / 21\r\n","page_name":" 285 ","page_number":285},
  {"content":"\r\n\r\nمىرساند . اين اثر گاهى ويژه برخى كارهاى دنيائى مىگردد ، و از جانب زورمندانى كه قدرت زيان‌رسانى دارند به انسانها مىرسد ، چنان كه در سخن موسى عليه السّلام در مناجات با پروردگار خود ، در سوره شعرا آمده است :\r\n      وَ إِذْ نادى رَبُّكَ مُوسى أَنِ ائْتِ الْقَوْمَ الظَّالِمِينَ * قَوْمَ فِرْعَوْنَ أَ لا يَتَّقُونَ * قالَ رَبِّ إِنِّي أَخافُ أَنْ يُكَذِّبُونِ * وَ يَضِيقُ صَدْرِي وَ لا يَنْطَلِقُ لِسانِي فَأَرْسِلْ إِلى هارُونَ * وَ لَهُمْ عَلَيَّ « ذَنْبٌ » فَأَخافُ أَنْ يَقْتُلُونِ * قالَ كَلَّا فَاذْهَبا بِآياتِنا إِنَّا مَعَكُمْ مُسْتَمِعُونَ *      \r\nو هنگامى كه پروردگارت موسى را ندا داد كه به سراغ قوم ستمگر برو ، قوم فرعون ، آيا آنان پرهيز نمىكنند ؟ ! موسى عرض كرد : پروردگارا ! من از آن بيم دارم كه دروغگويم بخوانند ، و سينه‌ام تنگ شود ، و زبانم گويا نگردد ، پس به سوى هارون فرست . و آنان را بر عهده من « گناهى » است كه مىترسم مرا بكشند ، فرمود : چنين نيست ، شما هر دو با آيات ما برويد ، ما با شما بوده و مىشنويم ! « 1 »\r\nكار موسى [ ذنب او 
  ] همان كشتن شخص قبطى بود كه در آيات سوره قصص چنين آمده است :\r\n     وَ دَخَلَ الْمَدِينَةَ عَلى حِينِ غَفْلَةٍ مِنْ أَهْلِها فَوَجَدَ فِيها رَجُلَيْنِ يَقْتَتِلانِ هذا مِنْ شِيعَتِهِ وَ هذا مِنْ عَدُوِّهِ فَاسْتَغاثَهُ الَّذِي مِنْ شِيعَتِهِ عَلَى الَّذِي مِنْ عَدُوِّهِ فَوَكَزَهُ مُوسى فَقَضى عَلَيْهِ قالَ هذا مِنْ عَمَلِ الشَّيْطانِ إِنَّهُ عَدُوٌّ مُضِلٌّ مُبِينٌ * قالَ رَبِّ إِنِّي ظَلَمْتُ نَفْسِي فَاغْفِرْ لِي فَغَفَرَ لَهُ إِنَّهُ هُوَ الْغَفُورُ الرَّحِيمُ * قالَ رَبِّ بِما أَنْعَمْتَ عَلَيَّ فَلَنْ أَكُونَ ظَهِيراً لِلْمُجْرِمِينَ * فَأَصْبَحَ فِي الْمَدِينَةِ خائِفاً يَتَرَقَّبُ فَإِذَا الَّذِي اسْتَنْصَرَهُ بِالْأَمْسِ يَسْتَصْرِخُهُ قالَ لَهُ مُوسى إِنَّكَ لَغَوِيٌّ مُبِينٌ * فَلَمَّا أَنْ أَرادَ أَنْ يَبْطِشَ بِالَّذِي هُوَ عَدُوٌّ لَهُما قالَ يا مُوسى أَ تُرِيدُ أَنْ تَقْتُلَنِي كَما قَتَلْتَ     \r\n\r\n\r\n","description":"","footnote":"\r\n( 1 ) - شعرا / 10 - 15\r\n","page_name":" 286 ","page_number":286},
  {"content":"\r\n\r\n   نَفْساً بِالْأَمْسِ إِنْ تُرِيدُ إِلَّا أَنْ تَكُونَ جَبَّاراً فِي الْأَرْضِ وَ ما تُرِيدُ أَنْ تَكُونَ مِنَ الْمُصْلِحِينَ * وَ جاءَ رَجُلٌ مِنْ أَقْصَى الْمَدِينَةِ يَسْعى قالَ يا مُوسى إِنَّ الْمَلَأَ يَأْتَمِرُونَ بِكَ لِيَقْتُلُوكَ فَاخْرُجْ إِنِّي لَكَ مِنَ النَّاصِحِينَ * فَخَرَجَ مِنْها خائِفاً يَتَرَقَّبُ قالَ رَبِّ نَجِّنِي مِنَ الْقَوْمِ الظَّالِمِينَ *   \r\nاو به هنگامى كه اهل شهر در غفلت بودند وارد شهر شد ؛ ناگهان دو مرد را در حال درگيرى ديد ؛ يكى از پيروان او بود ، و ديگرى از دشمنانش . آنكه از پيروان او بود در برابر دشمنش از وى كمك خواست ؛ موسى مشت محكمى بر سينه او زد و كارش را ساخت . گفت : اين از عمل شيطان بود كه او دشمن گمراه‌كننده آشكارى است ! [ سپس 
  ] گفت : پروردگارا ! من به خويشتن ستم كردم ؛ مرا ببخش ! خداوند او را بخشيد ، كه او بخشنده بخشايشگر است . عرض كرد : پروردگارا ! به شكرانه نعمتى كه به من دادى ، هرگز پشتيبان مجرمان نخواهم بود ! موسى در شهر ترسان و مراقب بود كه ناگهان ديد همان كسى كه ديروز از او يارى خواسته بود فرياد مىزند و از وى كمك مىخواهد ؛ موسى به او گفت : راستى را كه تو گمراه آشكارى . و هنگامى كه خواست با كسى كه دشمن آن دو بود درشتى نمايد ، گفت : اى موسى مىخواهى مرا بكشى همان گونه كه ديروز انسانى را كشتى ؟ ! تو تنها مىخواهى جبّارى در روى زمين بوده و نمىخواهى از مصلحان باشى ! [ در اين هنگام 
  ] مردى با سرعت از دورترين نقطه شهر آمد و گفت : اى موسى ! سران قوم براى كشتن تو نقشه مىكشند ؛ بيرون شو كه من از خير خواهان تو هستم ! موسى ، درحالىكه ترسان و مراقب بود ، از شهر بيرون رفت ، گفت : پروردگارا ! مرا از اين قوم ستمگر رهائى بخش . « 1 »\r\nكار موسى عليه السّلام - كشتن قبطى - اثر و دنباله دنيائى داشت كه همان طرح كشتن او به وسيله فرعونيان بود .\r\n\r\n\r\n","description":"","footnote":"\r\n( 1 ) - قصص / 15\r\n","page_name":" 287 ","page_number":287},
  {"content":"\r\n\r\nبيشتر آثار و تبعات نافرمانى اوامر و نواهى مولوى خداوند ، در آخرت گريبان‌گير انسان مىشود ؛ گاهى نيز در دنيا و آخرت هر دو است و آن ، گناهان گستاخانه انسان در برابر پروردگار بزرگ خويش است .\r\n\r\nدوم - شرح برخى كلمات\r\n1 - ذا الأيد : توانمند .\r\n2 - أوّاب : توّاب بازگشت‌كننده به سوى خدا با ترك گناه و انجام فرمان .\r\n3 - لا تشطط : ستم مكن و از اندازه مگذر ، از ريشه شطط به معناى جور و ستم در قضاوت و تجاوز از حدّ است .\r\n4 - اكفلنيها : مرا سرپرست او قرار ده ، نگهداريش را به من بسپار .\r\n5 - عزّنى فى الخطاب : در سخن بر من درشتى كرده است .\r\n6 - الخلطاء : دوستان و همسايگان و انبازان .\r\n7 - ظنّ : ظنّ آن چيزى است كه از شواهد و نشانه‌ها به دست آيد ، گاهى به درجه يقين مىرسد ، مانند :  وَ ظَنَّ داوُدُ أَنَّما فَتَنَّاهُ  داود يقين كرد كه او را امتحان كرديم . و گاهى خيلى كم‌رنگ و از يقين به دور و در حد حدس و وهم است ، مانند :  وَ ما لَهُمْ بِذلِكَ مِنْ عِلْمٍ إِنْ هُمْ إِلَّا يَظُنُّونَ  آنان به آنچه مىگويند علمى ندارند ، بلكه تنها حدس مىزنند .\r\n8 - فتنّاه : فتنه‌اش زديم ، امتحانش كرديم .\r\n9 - خرّ : از بلندى سقوط كرد ، خرّ راكعا ، يعنى به ركوع رفت .\r\n10 - اناب : بازگشت و توبه نمود ، و به خدا پناه برد ، ابراهيم عليه السّلام از آن رو منيب خوانده شده كه در همه كارهاى خود به خدا تكيه داشت و به سوى او بازمىگشت .\r\n11 - فغفرنا له : بر او پوشانديم ، غافر و غفور به معناى پوشاننده ، و غفّار براى مبالغه است . بخشى از زره را كه در زير كلاه‌خود بر سر مىكشند مغفر گويند ، زيرا سر و گردن را مىپوشاند ، غفر اللّه ذنوبه ، يعنى : خداوند گناهش را پوشانيد ، اين پوشاندن با محو آثار گناهان در دنيا و آخرت مىباشد .\r\n12 - زلفى : قرب و منزلت\r\n\r\n","description":"","footnote":"","page_name":" 288 ","page_number":288},
  {"content":"\r\n\r\n13 - مآب : سرانجام ، اسم زمان و مكان اوب [ بازگشت 
  ] نيز مىباشد .\r\n14 - خليفة : شرح معناى خليفه گذشت ، خلاصه‌اش چنين است :\r\nمعناى خليفة اللّه در قرآن چنان كه برخى گفته‌اند ، خلافت نوع انسان در زمين نيست ، بلكه مراد : امام و پيشواى برگزيده از سوى خدا براى هدايت مردمان و قضاوت در بين ايشان است ، چنان كه از سخن خداى متعال به داود عليه السّلام آشكار مىگردد : يا داود انا جعلناك خليفة فى الأرض فاحكم بين الناس بالحقّ اى داود ما تو را جانشين در زمين قرار داديم ، پس ميان مردم به حق داورى كن .\r\n15 - خيرة : اختيار و حق گزينش .\r\n16 - وطر : نياز مهم و مورد توجه كه هرگاه به آن رسيد مىگويند : قضى وطره ، نيازش را برآورده ساخت .\r\n17 - ادعياؤهم : منسوبان به آنان ، دعى : كسى كه او را به قومى نسبت دهند و از آنان نباشد ، مصداق بارز آن ، پسرخواندگى است .\r\n18 - سنّة اللّه : نظام خداوندى كه براى مخلوقات تقدير كرده ،  سُنَّةَ اللَّهِ فِي الَّذِينَ خَلَوْا  فرمان خدائى و شريعتى كه بر پيامبران پيشين فرستاده است .\r\n19 - قدرا مقدورا : اندازه تدبير شده ، قدر اللّه الرزق روزى را محدود و اندك قرار داد .\r\n20 - جذاذ : قطعه‌قطعه شده ، شكسته شده .\r\n21 - فتى : جوان شاداب ، تازه جوان ، به غلام و كنيز هم براى عطوفت و دلجوئى فتى گفته مىشود ، و نيز مردان كامل و جوانمردان ، ولى در اينجا مقصود نوجوان است .\r\n22 - نكسوا : از روى خوارى و خفت سربزير شدند .\r\n23 - سقاية : ظرف آب خوردن كه گاهى پيمانه‌اش مىكنند .\r\n24 - عير : كاروان حامل بار ، مردان و شتران ، قافله شتر يا قافله انسانى .\r\n25 - صواع : پيمانه ، همان ظرف آب خورى كه گذشت .\r\n26 - زعيم : ضامن ، كفيل .\r\n\r\n","description":"","footnote":"","page_name":" 289 ","page_number":289},
  {"content":"\r\n\r\n\r\nسوم - تأويل آيات\r\nدر بيان تأويل آيات ، ابتدا به تأويل برخى موارد ، متناسب با معناى لغوى آن پرداخته ، و پس از آن روايات امامان اهل بيت عليهم السّلام را مىآوريم .\r\n\r\nتأويل آيات متناسب با معنى الفاظ در زبان عرب\r\nالف - تأويل سخن ابراهيم عليه السّلام در شكستن بتها : ابراهيم عليه السّلام كه به مشركين فرمود :  بَلْ فَعَلَهُ كَبِيرُهُمْ هذا فَسْئَلُوهُمْ إِنْ كانُوا يَنْطِقُونَ  بلكه اين كار را بزرگشان كرده است ! از آنها بپرسيد اگر سخن مىگويند . « 1 » با اين بيان توريه كرد ، زيرا معناى سخن او اين مىشود كه : اگر مىتوانند سخن بگويند بزرگشان اين كار را كرده است ، اين معنى از جمله بعدى دانسته مىشود كه گفتند :  لَقَدْ عَلِمْتَ ما هؤُلاءِ يَنْطِقُونَ  تو خوب مىدانى كه اينها سخن نمىگويند ! « 2 »\r\nب - تأويل سخنى كه به برادران يوسف گفته شد : مقصود اين سخن كه برادران يوسف را دزد ناميدند و گفتند : أيّتها العير إنّكم لسارقون اى اهل قافله ، شما دزد هستيد ! اين بود كه آنان در گذشته ، يوسف عليه السّلام را از پدرش دزديده بودند .\r\nدرباره پيمانه پادشاه نيز گفتند : نفقد صواع الملك پيمانه پادشاه را گم كرده‌ايم ، و نگفتند : پيمانه پادشاه دزديده شده ، در اين سخن نيز چنان كه مىبينيم توريه شده است . « 3 »\r\nج - داستان پيامبر صلّى اللّه عليه و آله و سلم پس از فتح : خداى سبحان در سوره فتح مىفرمايد :\r\n     إِنَّا فَتَحْنا لَكَ فَتْحاً مُبِيناً * لِيَغْفِرَ لَكَ اللَّهُ ما تَقَدَّمَ مِنْ ذَنْبِكَ وَ ما تَأَخَّرَ وَ يُتِمَّ نِعْمَتَهُ عَلَيْكَ وَ يَهْدِيَكَ صِراطاً مُسْتَقِيماً * وَ يَنْصُرَكَ اللَّهُ نَصْراً عَزِيزاً * هُوَ الَّذِي أَنْزَلَ السَّكِينَةَ فِي قُلُوبِ الْمُؤْمِنِينَ . . .     \r\nما براى تو پيروزى آشكارى فراهم ساختيم ، تا خداوند گناهان گذشته و آينده‌ات را بپوشاند ، و نعمتش را بر تو تمام گرداند و به راه راست هدايتت\r\n\r\n\r\n","description":"","footnote":"\r\n( 1 ) - انبياء / 63 .\r\n( 2 ) - انبياء / 65 .\r\n( 3 ) - يوسف / 70 و 72 ، مجمع البيان ، ج 3 ، ص 252 .\r\n","page_name":" 290 ","page_number":290},
  {"content":"\r\n\r\nنمايد ، و پيروزت گرداند ، پيروزى شكست‌ناپذير . اوست كه آرامش را در دلهاى مؤمنان نازل كرد . « 1 » . . .\r\n\r\nتفسير كلمات\r\n1 - فتحنا : گشوديم ، مراد از فتح و گشايش در اينجا صلح حديبيه است . خداوند از آن رو فتحش ناميده كه اقتدار قريش را شكست ، به گونه‌اى كه ديگر نتوانستند با پيامبر دشمنى نمايند و براى جنگ با آن حضرت به تجهيز سپاه بپردازند ، و پس از اين صلح بود كه پيامبر مكه را گشود .\r\n2 - ليغفر : تا بپوشاند ، غفران در لغت به معناى پوشاندن است .\r\n3 - ذنبك : گناهت ، دنباله و پىآمد كارت ، راغب در مفردات گويد : ذنب در اصل گرفتن دنباله چيز است ، « اذنبته » ، يعنى : دنبال او را گرفتم ، « ذنب » با اين معنا در هر كارى كه پىآمد وخيم و ناخوشايند دارد استعمال مىشود . جمع ذنب ذنوب است .\r\n\r\nتأويل آيه متناسب با معناى لغوى\r\nفشرده آنچه واقدى درباره صلح حديبيه آورده چنين است :\r\nعمر نزد رسول خدا صلّى اللّه عليه و آله و سلم آمد و گفت : آيا ما مسلمان نيستيم ؟ فرمود : چرا هستيم .\r\nگفت : پس چرا در دين خود به پستى تن مىدهيم ؟ رسول خدا فرمود : من بنده خدا و پيامبر او هستم و هرگز با فرمان خدا مخالفت نمىكنم ، و او هم هرگز مرا تباه و ضايع نخواهد كرد .\r\nعمر سخن رسول خدا صلّى اللّه عليه و آله و سلم را نپذيرفت و با ابو بكر و ابو عبيده به گفت‌وگو پرداخت . آن دو نيز پاسخش گفتند ، او پس از اين ماجرا مىگفت : در اين روز كه من دچار شك و ترديد شده بودم ، بگونه‌اى با پيامبر برخورد كردم كه هرگز بمانند آن نكرده بودم . . . « 2 »\r\nپس از صلح حديبيه سوره فتح نازل شد و اعلام داشت كه ، اين صلح براى پيامبر و\r\n\r\n\r\n","description":"","footnote":"\r\n( 1 ) - فتح / 4 - 1 .\r\n( 2 ) - مغازى واقدى ، ج 2 ، ص 606 و 607 . و صحيح بخارى جلد 3 ص 190 در تفسير سوره فتح .\r\n","page_name":" 291 ","page_number":291},
  {"content":"\r\n\r\nمسلمانان عين پيروزى است ، و آنچه را كه مشركان ذنب و گناه پيامبر مىشمردند ، عين صواب است . يعنى سفيه خواندن مشركين و عيب و ايرادى كه پيامبر صلّى اللّه عليه و آله و سلم در مكه بر خدايان ايشان مىگرفت و كشتارى كه پس از آن ، در جنگ بدر و غير آن ، از ايشان نمود همه حق و مورد رضاى خدا بوده ، و خداوند همه پندار مشركان را با اين صلحى كه اين همه ره آورد و پيروزى داشت ، محو و نابود كرد ! و سخن خداى متعال در اين سوره كه مىفرمايد :  « ما تَقَدَّمَ مِنْ ذَنْبِكَ وَ ما تَأَخَّرَ  گناهان گذشته و آينده‌ات » ، همانند سخنى است كه از قول موسى در سوره شعرا آورده كه گفت :  وَ لَهُمْ عَلَيَّ ذَنْبٌ فَأَخافُ أَنْ يَقْتُلُونِ  آنان را بر عهده من گناهى است كه مىترسم مرا بكشند . يعنى من به پندار آنان گناهكارم !\r\n* * * به همين مقدار از تأويل آيات متناسب با معناى لغوى بسنده مىكنيم ، و به روايات وارد در تأويل آنها مىپردازيم :\r\n\r\nتأويل آيات در روايات امامان اهل بيت عليهم السّلام\r\nصدوق آورده است كه ، مأمون خليفه عباسى ، صاحب نظران مذاهب اسلامى و اديان ديگر از يهود و نصارى و مجوس و صابئين را براى بحث با امام على بن موسى الرضا عليه السّلام گرد هم آورد ، در ميان آنان على بن جهم كه از صاحب نظران مذاهب اسلامى بود به سؤال از امام عليه السّلام پرداخت و گفت : يا بن رسول اللّه ! آيا شما انبياء را معصوم مىدانيد ؟ فرمود :\r\nآرى ، گفت : پس با اين سخن خداى عزّ و جل چه مىكنيد كه مىفرمايد :  وَ عَصى آدَمُ رَبَّهُ فَغَوى  آدم پروردگارش را نافرمانى كرد و از پاداش محروم شد ؟ « 1 » و اين سخن كه مىفرمايد :  وَ ذَا النُّونِ إِذْ ذَهَبَ مُغاضِباً فَظَنَّ أَنْ لَنْ نَقْدِرَ عَلَيْهِ ،  و ذا النون [ يونس 
  ] كه خشمگين رفت و چنين پنداشت كه ما بر او تنگ نخواهيم گرفت ؟ « 2 » و اين سخن كه درباره\r\n\r\n\r\n","description":"","footnote":"\r\n( 1 ) - طه / 121 .\r\n( 2 ) - انبياء / 87 .\r\n","page_name":" 292 ","page_number":292},
  {"content":"\r\n\r\nيوسف فرموده :  وَ لَقَدْ هَمَّتْ بِهِ وَ هَمَّ بِها  آن زن قصد يوسف كرد و يوسف قصد آن زن ؟ « 1 »\r\nو اين سخن كه درباره داود فرموده :  وَ ظَنَّ داوُدُ أَنَّما فَتَنَّاهُ  و داود دانست كه ما او را امتحان كرديم ؟ « 2 » و اين سخن كه درباره نبى خود محمد صلّى اللّه عليه و آله و سلم فرموده :  وَ تُخْفِي فِي نَفْسِكَ مَا اللَّهُ مُبْدِيهِ وَ تَخْشَى النَّاسَ وَ اللَّهُ أَحَقُّ أَنْ تَخْشاهُ  و در دل چيزى را پنهان مىداشتى كه خداوند آن را آشكار مىكند ، و از مردم مىترسيدى در حالى كه خداوند سزاوارتر است كه از او بترسى ؟ « 3 » شما با اين آيات چه مىكنيد و چه پاسخى داريد ؟\r\nامام على بن موسى الرضا عليه السّلام فرمود : واى بر تو اى على ! از خدا بترس و زشتىها را به انبياى الهى نسبت مده ، و كتاب خدا را با رأى شخصى خودت تأويل مكن ! خداى عزّ و جلّ مىفرمايد :  وَ ما يَعْلَمُ تَأْوِيلَهُ إِلَّا اللَّهُ وَ الرَّاسِخُونَ فِي الْعِلْمِ  هيچ كس تأويل آن را نمىداند جز خدا و راسخان در علم ! « 4 »\r\nاما آنچه خداى عز و جل درباره آدم عليه السّلام فرموده :  وَ عَصى آدَمُ رَبَّهُ فَغَوى  چنين است كه : خداى سبحان آدم را آفريد تا حجت و جانشين او در زمين باشد ، او را براى آن بهشت نيافريده بود ، نافرمانى آدم عليه السّلام در آن بهشت بود نه در اين زمين ، براى آن بود كه تقدير خدا به انجام رسد ، او هنگامى كه به زمين فرود آمد و حجت و خليفه خدا در زمين شد عصمت يافت ، زيرا خداى سبحان فرموده :  إِنَّ اللَّهَ اصْطَفى آدَمَ وَ نُوحاً وَ آلَ إِبْراهِيمَ وَ آلَ عِمْرانَ عَلَى الْعالَمِينَ  خداوند آدم و نوح و آل ابراهيم و آل عمران را برگزيد و بر عالميان برترى داد . « 5 »\r\nو اما آنچه درباره يونس فرموده :  وَ ذَا النُّونِ إِذْ ذَهَبَ مُغاضِباً فَظَنَّ أَنْ لَنْ نَقْدِرَ عَلَيْهِ  جز اين نبود كه يونس عليه السّلام مىپنداشت خداى عزيز رزق او را در تنگنا قرار نخواهد داد ، مگر اين سخن خداى عزّ و جلّ را نشنيده‌اى كه فرموده :  وَ أَمَّا إِذا مَا ابْتَلاهُ فَقَدَرَ عَلَيْهِ رِزْقَهُ  اما هنگامى كه انسان را امتحان كند و رزق او را كاهش دهد ؟ « 6 » يعنى او را در تنگناى\r\n\r\n\r\n","description":"","footnote":"\r\n( 1 ) - يوسف / 24 .\r\n( 2 ) - ص / 24 .\r\n( 3 ) - احزاب / 37 .\r\n( 4 ) - آل عمران / 7 .\r\n( 5 ) - آل عمران / 33 .\r\n( 6 ) - فجر / 16 .\r\n","page_name":" 293 ","page_number":293},
  {"content":"\r\n\r\nمعيشت قرار دهد ، اگر يونس عليه السّلام پنداشته بود خداوند قدرت و تسلطى بر او ندارد كه به راستى كافر شده بود !\r\nو اما سخن خداى عزّ و جلّ درباره يوسف عليه السّلام كه فرموده :  وَ لَقَدْ هَمَّتْ بِهِ وَ هَمَّ بِها  چنان است كه آن زن قصد گناه كرد و يوسف قصد كشتن او را - اگر مجبورش مىكرد - زيرا در ماجراى بزرگى داخل شده بود ، و خداوند كشتن آن زن و فحشا را از يوسف دور كرد ، چنان كه فرموده :  كَذلِكَ لِنَصْرِفَ عَنْهُ السُّوءَ وَ الْفَحْشاءَ  اينچنين كرديم تا بدى ، يعنى كشتن ، و فحشا ، يعنى زنا ، را از او [ يوسف 
  ] دور سازيم .\r\nو اما داود عليه السّلام ، درباره او چه مىگويند ؟ على بن جهم گفت : مىگويند : داود در محراب نماز مىگزارد كه ابليس به صورت زيباترين پرندگان خود را به او نماياند ، او نمازش را شكست و برخاست تا پرنده را بگيرد ، پرنده وارد خانه شد ، آن را دنبال كرد ، پر زد و بر پشت بام نشست ، در پى بىآن بالا رفت ، پرنده در خانه اوريا بن حنّان فرود آمد ، داود با چشم آن را تعقيب كرد كه ناگهان همسر اوريا را در حال شستن خود ديد ، هنگامى كه بر او نظر افكند ، دلباخته‌اش شد ، و اين در حالى بود كه اوريا را قبلا به يكى از جنگها فرستاده بود ، پس ، به فرمانده خود نوشت اوريا را به خط مقدم جبهه بفرستد ، اوريا به خط مقدم رفت و بر مشركين پيروز گرديد ، و اين بر داود گران آمد ، دوباره نوشت اوريا را پيشاروى تابوت بفرستند ، اوريا - كه رحمت خدا بر او باد - كشته شد ، و داود با همسر وى ازدواج كرد . امام رضا عليه السّلام با شنيدن اين سخنان بر صورت خود زد و فرمود :  إِنَّا لِلَّهِ وَ إِنَّا إِلَيْهِ راجِعُونَ !  راستى را كه شما يكى از انبياى الهى را تا بدانجا متهم كرديد كه در نماز سهل انگارى كرد و دنبال پرنده افتاد و به زشتى گرائيد و به كشتن بىگناهان دست يا زيد ! ! على بن جهم پرسيد :\r\nاى فرزند رسول خدا ! پس خطاى داود چه بود ؟ امام عليه السّلام فرمود : واى بر تو ! كار داود جز اين نبود كه پنداشت خداى عزّ و جلّ مخلوقى داناتر از او نيافريده است ، خداوند نيز ، دو فرشته را برانگيخت تا در محراب بر او وارد شدند و گفتند :   خَصْمانِ بَغى بَعْضُنا عَلى بَعْضٍ فَاحْكُمْ بَيْنَنا بِالْحَقِّ وَ لا تُشْطِطْ وَ اهْدِنا إِلى سَواءِ الصِّراطِ * إِنَّ هذا أَخِي لَهُ تِسْعٌ وَ تِسْعُونَ نَعْجَةً وَ لِيَ نَعْجَةٌ واحِدَةٌ فَقالَ أَكْفِلْنِيها وَ عَزَّنِي فِي الْخِطابِ *   .\r\n\r\n","description":"","footnote":"","page_name":" 294 ","page_number":294},
  {"content":"\r\n\r\nما دو نفر شاكى هستيم كه يكى از ما بر ديگرى ستم كرده ؛ اكنون در ميان ما به حق داورى كن و ستم روا مدار و ما را به راه راست هدايت كن ! اين برادر من است ، او نود و نه ميش دارد و من يكى دارم ، او مىگويد اين يكى را هم به من واگذار ، و در سخن بر من غلبه كرده است . « 1 »\r\nداود عليه السّلام در داورى به زيان مدّعى عليه شتاب كرد و گفت :  لَقَدْ ظَلَمَكَ بِسُؤالِ نَعْجَتِكَ إِلى نِعاجِهِ  به راستى كه او با درخواست افزودن ميش تو به ميش‌هاى خود ، بر تو ستم نموده . و از مدّعى نخواست تا بر اين ادعاى خود بيّنه و دليل بياورد ، و به مدّعى عليه توجه ننمود تا از او بپرسد : تو چه مىگوئى ؟ پس ، اين خطاى او در داورى بود ، نه آنچه كه شما بدان سو رفته‌ايد ، مگر سخن خداى عزّ و جلّ را نشنيده‌اى كه مىفرمايد :  يا داوُدُ إِنَّا جَعَلْناكَ خَلِيفَةً فِي الْأَرْضِ فَاحْكُمْ بَيْنَ النَّاسِ بِالْحَقِّ  اى داود ! ما تو را در زمين جانشين گردانيديم ، پس در ميان مردم به حق داورى كن ! « 2 »\r\nعلى بن جهم مىگويد گفتم : اى فرزند رسول خدا ! پس داستان اوريا چيست ؟ امام رضا عليه السّلام فرمود : وضع زن در دوره داود عليه السّلام چنان بود كه اگر شوهرش فوت مىكرد يا كشته مىشد ، پس از او هرگز شوهر نمىكرد ، و اولين كسى كه خداوند بر او روا داشت تا با زنى كه شوهرش كشته شده ازدواج نمايد ، داود عليه السّلام است ، و اين آن چيزى بود كه بر مردم دربارهء اوريا گران آمد « 3 » . . .\r\nدر داستان داود عليه السّلام روايت ويژه‌اى از امير المؤمنين امام على عليه السّلام رسيده كه فرمود : اگر كسى را نزد من آورند كه بگويد داود عليه السّلام با همسر اوريا ازدواج كرده ، او را دو بار حدّ مىزنم ، حدّى براى مقام نبوت و حدّى براى اسلام . « 4 » يعنى : ( اگر كسى بگويد داود عليه السّلام قبل از شهادت اوريا با همسر او ازدواج كرده )\r\nو در روايت ديگرى مىفرمايد : هر كس داستان داود را بگونه داستانسرايان روايت كند\r\n\r\n\r\n","description":"","footnote":"\r\n( 1 ) - ص / 23 - 22 .\r\n( 2 ) - ص / 26 .\r\n( 3 ) - بحار الانوار ج 11 ص 73 - 74 به نقل از امالى صدوق و عيون اخبار الرضا عليه السّلام .\r\n( 4 ) - به تفسير آيه در مجمع البيان و نور الثقلين و تنزيه الأنبياء مراجعه شود .\r\n","page_name":" 295 ","page_number":295},
  {"content":"\r\n\r\nيكصد و شصت تازيانه بر او خواهم زد . و در روايت ديگرى است كه ، اين حدّ افترا بر انبياست . « 1 »\r\nصدوق نيز ، از امام صادق عليه السّلام همانند روايت اول را آورده است .\r\nدر روايت ديگرى از امام هشتم عليه السّلام است كه فرموده : وضع زن در دوره داود عليه السّلام چنان بود كه اگر شوهرش فوت مىكرد يا كشته مىشد ، پس از او هرگز ازدواج نمىكرد ، و اولين كسى كه خداوند بر او روا داشت تا با زنى كه شوهرش كشته شده ازدواج نمايد ، داود عليه السّلام بود ، او پس از كشته شدن اوريا و پايان عدّه وفات ، با همسر وى ازدواج كرد ، و اين است آنچه پس از كشته شدن اوريا بر مردم گران آمد . « 2 »\r\nمؤلف گويد : اگر گفته شود آنچه شما آورديد با روايتى كه قمىّ در تفسير خود آورده معارض است ، روايتى كه خلاصه آن چنين است :\r\nداود عليه السّلام در محراب نماز مىگزارد كه پرنده‌اى روياروى او قرار گرفت و او را به گونه‌اى در شگفت آورد كه نماز را فراموش كرد و برخاست تا آن را بگيرد ، پرنده پر زد و بر ديوار ميان خانه داود و اوريا نشست - داود اوريا را به جبهه فرستاده بود - داود از ديوار بالا رفت تا آن را بگيرد كه زنى را در حال شستشوى خود ديد ، زن كه سايه او را ديد موهاى خود را پراكنده و بدنش را با آنها پوشانيد ، داود شيفته او شد و به محراب بازگشت و به فرمانده لشكر نوشت به فلان جا و فلان محل حركت كنند و تابوت را ميان خود و دشمن قرار دهند و اوريا را در جلوى تابوت بفرستند ، او چنين كرد و اوريا كشته شد و « 3 » . . .\r\nمىگوييم : راوى اين روايت آن را از روايات متعدد وارد در كتب تفسير مكتب خلفا جمع‌آورى و تلفيق كرده ، و از خيال خود بر آن افزوده ، سپس آن را از قول امام صادق عليه السّلام روايت كرده است . ما اكنون متن روايت را بدون اشاره به سند آن بررسى مىكنيم :\r\n\r\n\r\n","description":"","footnote":"\r\n( 1 ) - به تفسير آيه در تفسير خازن ( 4 / 35 ) و تفسير فخر رازى ( 26 / 192 ) و نور الثقلين ( 4 / 6 ) مراجعه شود .\r\n( 2 ) - بحار الانوار ( 14 / 24 ) و نور الثقلين ( 4 / 446 ) به نقل از عيون اخبار الرضا عليه السّلام .\r\n( 3 ) - بحار الانوار ( 14 / 23 - 20 ) از تفسير قمى ( 565 - 562 ) دنباله آن را در كتاب اسرائيليات و اثر آن در كتابهاى تفسير چاپ اول بيروت ص 233 مىيابيد .\r\n","page_name":" 296 ","page_number":296},
  {"content":"\r\n\r\n1 - امام صادق عليه السّلام خود به ما فرموده : دو حديثى كه با هم تعارض دارند آن را كه با اخبار عامّه موافق است واگذاريد و به آن اعتماد نكنيد . « 1 »\r\n2 - در خصوص داستان اورياى مورد بحث از امام صادق عليه السّلام روايتى به ما رسيده كه وقتى از آن حضرت پرسيده شد : نظر شما درباره آنچه مردمان راجع به داود و همسر اوريا مىگويند چيست ؟ فرمود : اين چيزى است كه عامّه ( پيروان مكتب خلفا ) مىگويند .\r\nامام صادق عليه السّلام در اين حديث تصريح مىكند كه منشأ گفتار مردم درباره داود و بيوه اوريا ، عامّه ، يعنى پيروان مكتب خلفا هستند ، پس اين سخن يقينا از سوى آنان در كتب و مدارك مكتب اهل بيت منتشر شده است . و ما اين روايات را در جاى خود ، « روايات منتقله » ، يعنى منتقل شده از مكتب خلفا به مكتب اهل بيت ناميده‌ايم . « 2 »\r\nو اگر در جستجوى مصدر اين روايت در كتب تاريخ و تفسير مكتب خلفا برآييم « 3 » در مىيابيم كه راويان اين روايت آن را از رسول خدا صلّى اللّه عليه و آله و سلم نقل نكرده‌اند ، و نگفته‌اند رسول خدا اين را گفته است ، مگر در يك روايت كه سيوطى در تفسير آيه مورد بحث از يزيد رقاشى از انس آورده ، و ما بطلان آن را در گذشته اين بحث آشكار كرديم .\r\nاما داستان زيد و زينب ، رسول اكرم صلّى اللّه عليه و آله و سلم با تزويج زينب به زيد ، قانون برابرى نسبى يا تبعيض نژادى را كه از اصول شناخته شده عصر جاهلى بود شكست و آن را به قانون برابرى اسلامى تبديل كرد ، آن حضرت پس از اين توفيق بزرگ ، از جانب خداى متعال مأموريت يافت تا - با ازدواج با مطلّقه زيد - قانون پسرخواندگى را هم كه از اصول شناخته شده جاهليت بود بشكند ، و اين كار پيامبر اكرم همانند كار داود عليه السّلام در ازدواج با بيوه اوريا و تبديل قانون جاهلى به قانون اسلامى بود . همه انبياى الهى در اجراى احكام اسلام چنين‌اند ، پيامبر اكرم صلّى اللّه عليه و آله و سلم در ابطال قانون \" ربا \" و قانون \" خونخواهى اعراب جاهلى \" نيز چنين كرد و با مردود شمردن سودهاى ربائى عمويش عباس و هدر دانستن خون فرزند\r\n\r\n\r\n","description":"","footnote":"\r\n( 1 ) - معالم المدرستين 3 / 336\r\n( 2 ) - به بحث \" روايات منتقله \" در جلد دوم : \" القرآن الكريم و روايات المدرستين \" مراجعه شود .\r\n( 3 ) - به تفسير آيه در تفسير طبرى و قرطبى و ابن كثير و سيوطى مراجعه شود .\r\n","page_name":" 297 ","page_number":297},
  {"content":"\r\n\r\nپسر عمويش ربيعه در حجة الوداع ، آن را اعلام داشت . « 1 »\r\nاين لبّ لباب ازدواج داود نبى عليه السّلام با بيوه اوريا ، و ازدواج خاتم انبياء صلّى اللّه عليه و آله و سلم با مطلّقه پسر خوانده خود ، زيد بود . ولى افسوس كه سرايت روايات اسرائيلى در تأويل داستانهاى انبياى گذشته ، و روايات ساختگى در تأويل غير آن ، در برخى كتب تفسير و بعض مدارك تحقيقى اسلامى ، مانع ديد درست و صحيح پژوهشگران گشته و باطل را حق و حق را باطل مىنمايد ، اين روايات بويژه از آن رو شهرت يافته ، و در طبقات متوسط جامعه اسلامى رواج گرفته تا سند توجيه جنايات و غوطه‌ورى برخى از افراد هيئت حاكمه در شهوت و شهوترانى قرار گيرد ، چنان كه صدور گناهان بزرگ از امثال يزيد بن معاويه و همتايان او ، از خلفاى مروانى و همانند آنان ، عامّه را بر آن داشت تا به انبيا و رسولان الهى نيز گناهانى را نسبت داده و عصمت را از آنان سلب نمايند ، و آيات قرآنى را در حق ايشان بگونه‌اى تأويل كنند كه ايراد و اشكالى بر برخى از خلفا وارد نيايد !\r\n* * * پس از اتمام بحث و بررسى صفات مبلغين الهى ، سزاوار آن است كه در بحث آينده نحوه مبارزه ايشان با طاغوت‌ها و مترفين سركش عصر خود را به بررسى بگذاريم .\r\n\r\n\r\n","description":"","footnote":"\r\n( 1 ) - در سيره ابن هشام چاپ مصر 1365 ه . ق ( 4 / 275 ) آمده است : رسول خدا در خطبه‌اش در حجة الوداع فرمود : ( . . . هر ربا و سود پولى برداشته شد ، ولى سرمايه‌هاى شما از آن خودتان است ، نه ستم كنيد و نه ستم شويد ، حكم خدا بر آن است كه ربائى نباشد ، و رباى عباس بن عبد المطلب همگى برداشته شد و هر خونى كه در جاهليت بود برداشته شد ، و اولين خونى كه از شما برمىدارم خون پسر ربيعه پسر حرث پسر عبد المطلب است . ( پسر ربيعه در دوره شيرخوارگى در قبيله بنى ليث بود كه قبيله هذيل او را كشت )\r\n","page_name":" 298 ","page_number":298},
  {"content":"\r\n\r\n\r\n8 مبارزات انبيا عليهم السّلام\r\n\r\n","description":"","footnote":"","page_name":" 299 ","page_number":299},
  {"content":"\r\n . \r\n","description":"","footnote":"","page_name":" 300 ","page_number":300},
  {"content":"\r\n\r\n\r\nمبارزات انبيا درباره ربوبيت\r\nتاريخ اديان آسمانى نشان مىدهد كه محور درگيرى اكثر جبّاران و ستمگرانى كه به مقابله با انبيا برخاستند ، « ربوبيت و پروردگارى » خداوند بوده نه « خالقيت » او ، زيرا بيشتر اقوام به اينكه « اللّه » خالق همه موجودات است اقرار داشتند ، اگر چه گاهى نام ديگرى بر آن نهاده‌اند ، مانند يهود كه « اللّه » را « يهوه » مىنامند . همان گونه كه خداوند از آنان خبر داده و فرموده :\r\n1 -  وَ لَئِنْ سَأَلْتَهُمْ مَنْ خَلَقَ السَّماواتِ وَ الْأَرْضَ لَيَقُولُنَّ اللَّهُ \r\nاگر از ايشان بپرسى چه كسى آسمانها و زمين را آفريده مىگويند : اللّه ! « 1 »\r\n2 -  وَ لَئِنْ سَأَلْتَهُمْ مَنْ خَلَقَ السَّماواتِ وَ الْأَرْضَ لَيَقُولُنَّ خَلَقَهُنَّ الْعَزِيزُ الْعَلِيمُ \r\nاگر از ايشان بپرسى چه كسى آسمانها و زمين را آفريده مىگويند : خداوند قادر و دانا آنها را آفريده است . « 2 »\r\n3 -  وَ لَئِنْ سَأَلْتَهُمْ مَنْ خَلَقَهُمْ لَيَقُولُنَّ اللَّهُ فَأَنَّى يُؤْفَكُونَ . \r\nاگر از ايشان بپرسى چه كسى آنان را آفريده مىگويند : اللّه ! پس چگونه از او منحرف مىشوند ؟ « 3 »\r\nما بحث و بررسى را از مبارزه موساى كليم عليه السّلام با فرعون - كه ابعاد درگيرى در آن كاملا\r\n\r\n\r\n","description":"","footnote":"\r\n( 1 ) - لقمان / 25\r\n( 2 ) - زخرف / 9\r\n( 3 ) - زخرف / 87\r\n","page_name":" 301 ","page_number":301},
  {"content":"\r\n\r\nروشن است - شروع مىنماييم :\r\n\r\nموساى كليم و فرعون\r\nداستان موسى عليه السّلام و طاغوت زمانش فرعون ، بارها و بارها در قرآن كريم آمده است ، از جمله در سوره نازعات است كه : فرعون پس از آنكه آيات الهى را ديد و موسى عليه السّلام حجّت را بر او تمام كرد ، گروه بزرگى از اهل مصر را گرد آورد و در ميان آنان ندا داد :  أَنَا رَبُّكُمُ الْأَعْلى .  من ربّ برتر شما هستم . « 1 »\r\nفرعون با اين شعار خود در واقع مىگويد : - مثلا - اگر مرغ پرورشى پرورش‌دهنده‌اى دارد كه مالك آن است و آب و دانه‌اش داده ، و نظام زيستن براى زندگى و رشدش قرار مىدهد ، من فرعون نيز نسبت به شما چنينم ! او مىگويد :  أَ لَيْسَ لِي مُلْكُ مِصْرَ وَ هذِهِ الْأَنْهارُ تَجْرِي مِنْ تَحْتِي  آيا حكومت مصر از آن من نيست ، و اين نهرها تحت فرمان من جريان ندارد ؟ « 2 »\r\nفرعون مصر ، در آن دوران ، مالك تمامى مصر و متعلقات آن بود ، بنابراين چنان مىديد كه مصريان را او تغذيه مىكند ، و اوست كه نيازهاى همهء آنان را بر طرف كرده و به آنان امداد مىرساند ، پس ، او پرورش دهندهء آنان است ، و نظام زيستى ايشان بايد از طرف او تعيين گردد ، و هرگاه قانونى گذارد كه - مثلا - بنى اسرائيل بايد خادم مصريان باشند ، اين همان شرع و دين بوده و عمل بدان واجب است . معناى سخن فرعون كه گفت :  أَنَا رَبُّكُمُ الْأَعْلى .  همين است . او در سخن خود ادعاى آفرينش آسمانها و زمين و موجودات آنها را نداشت .\r\nامّا اينكه موساى كليم به او چه مىگويد ؟ و رسالت او و برادرش هارون در رساندن پيام الهى به فرعون چيست ؟ خداوند هر دو موضوع را در اين خطاب معين كرده و فرموده :\r\n اذْهَبا إِلى فِرْعَوْنَ إِنَّهُ طَغى . . .   فَأْتِياهُ فَقُولا إِنَّا رَسُولا رَبِّكَ فَأَرْسِلْ مَعَنا بَنِي إِسْرائِيلَ وَ لا تُعَذِّبْهُمْ قَدْ جِئْنَاكَ بِآيَةٍ مِنْ رَبِّكَ . \r\n\r\n\r\n","description":"","footnote":"\r\n( 1 ) - نازعات / 24 .\r\n( 2 ) - زخرف / 51 .\r\n","page_name":" 302 ","page_number":302},
  {"content":"\r\n\r\nبرويد به سوى فرعون كه سركشى كرده است . . . نزد او برويد و بگوئيد : ما فرستادگان پروردگار توييم ، پس بنى اسرائيل را با ما بفرست و آنان را شكنجه و عذاب مكن ، ما با نشانه‌اى روشن از پروردگارت نزد تو آمده‌ايم . « 1 »\r\nخداوند در اين آيه مىفرمايد : اى موسى واى هارون ! نزد فرعون برويد و بگوئيد ما دو فرستاده پروردگار توايم ، آنكه تو را پديد آورد و پرورش داد و به كمال رسانيد ، به او بگوئيد : جناب فرعون ! تو در ادعاى « ربوبيّت » خود اشتباه مىكنى ! ما براى درستى گفتار خود دليل و نشانه‌اى از پروردگار تو همراه داريم .\r\nولى فرعون پس از مشاهده آيات و نشانه‌هاى خدا با موسى به جدال و احتجاج برخاست و گفت : اگر شما « ربوبيت » مرا قبول نمىكنيد ، و مىگوئيد « ربوبيت » از آن ديگرى غير من است و ما بايد نظام زيستن را از او بگيريم ، اين « ربّ » مورد ادعاى شما كيست ؟\r\n فَمَنْ رَبُّكُما يا مُوسى  « 2 » پروردگار شما دو نفر كيست اى موسى ؟\r\nقرآن كريم در اينجا جواب موسى به فرعون را در كمال ايجاز بيان داشته و فرموده :\r\n رَبُّنَا الَّذِي أَعْطى كُلَّ شَيْءٍ خَلْقَهُ ثُمَّ هَدى  پروردگار ما آن كسى است كه به هر موجودى ، آنچه لازمه آفرينش او بوده داده ، سپس هدايت كرده است . « 3 »\r\nيعنى خلقت هر چيزى را تام و تمام به انجام رسانده است . خداوند در سوره « اعلى » اين تماميت را با تفصيل بيشتر بيان داشته و فرموده :  فَسَوَّى  ميزان و منظم كرد . يعنى او را براى پذيرش هدايت آماده ساخت ، سپس قدّر فهدى اندازه‌گيرى كرد و هدايت نمود . « 4 » يعنى هر صنفى از مخلوقات را متناسب با فطرت و ذات او در اندازه مناسب آفريده و هدايت كرد ، و آدميان را ، در مجموعه خلقت ، به وسيله پيامبران هدايت نمود .\r\nفرعون بر آن شد تا در اين استدلال موسى عليه السّلام القاى شبهه نمايد ، بدين خاطر گفت :  فَما بالُ الْقُرُونِ الْأُولى  پس تكليف نسلهاى گذشته چه خواهد شد ؟ « 5 » يعنى اگر پروردگار تو\r\n\r\n\r\n","description":"","footnote":"\r\n( 1 ) - طه / 47 - 43 .\r\n( 2 ) - طه / 49 .\r\n( 3 ) - طه / 50 .\r\n( 4 ) - سوره اعلى / 2 و 3 .\r\n( 5 ) - طه / 51 .\r\n","page_name":" 303 ","page_number":303},
  {"content":"\r\n\r\nمردم را به وسيله پيامبران به سوى نظامى كه براى آنان قرار داده هدايت مىكند ، اين پروردگار ، نسل‌هاى گذشته را چگونه هدايت كرده است ؟ رسولانى كه به سوى آنان ارسال شده‌اند كيانند ؟ دستورات و شرايع آنان چگونه است ؟ موسى عليه السّلام گفت :  عِلْمُها عِنْدَ رَبِّي فِي كِتابٍ لا يَضِلُّ رَبِّي وَ لا يَنْسى  علم آن نزد پروردگارم در كتابى محفوظ است ، پروردگار من هرگز گمراه نمىشود و فراموش نمىكند « 1 » . يعنى علم و آگاهى اين دورانها نزد پروردگار در كتابى نوشته است و او هرگز به گمراهى و فراموشى دچار نخواهد شد .\r\nموسى عليه السّلام پس از آن به شرح صفات و ويژگيهاى پروردگار پرداخت و گفت :\r\n  الَّذِي جَعَلَ لَكُمُ الْأَرْضَ مَهْداً وَ سَلَكَ لَكُمْ فِيها سُبُلًا وَ أَنْزَلَ مِنَ السَّماءِ ماءً فَأَخْرَجْنا بِهِ أَزْواجاً مِنْ نَباتٍ شَتَّى * كُلُوا وَ ارْعَوْا أَنْعامَكُمْ إِنَّ فِي ذلِكَ لَآياتٍ لِأُولِي النُّهى *  \r\nهمان خداوندى كه زمين را محل آسايش شما قرار داد ، و راههائى در آن ايجاد كرد ، و از آسمان آبى فرستاد كه با آن انواع گوناگون گياهان را برآورديم .\r\nبخوريد و چهارپايانتان را در آن بچرانيد ، راستى را كه در اينها نشانه‌هاى روشنى براى خردمندان است . « 2 »\r\nقرآن كريم ، در اين مقطع ، پاسخ موسى عليه السّلام به فرعون را ياد كرده و مىفرمايد : جناب فرعون ! تو كه مىگوئى :  أَ لَيْسَ لِي مُلْكُ مِصْرَ وَ هذِهِ الْأَنْهارُ تَجْرِي مِنْ تَحْتِي  « 3 » تو ، و همه درباريان و حاشيه‌نشينان دربارت بايد بدانيد كه : پروردگار شما همان آفريننده‌اى است كه زمين را آفريد و به مقتضاى \" ربوبيّت \" خود آن را مهد آرامش انسان قرار داد ، و در آن راهها ايجاد كرد - زمينى كه مملكت مصر هم جزئى از آن است - و از آسمان بارانى را فرستاد كه نهرها از آن به وجود آيد - و نهر نيل يكى از آنهاست - و به واسطه همين آب از زمين گياهان گوناگون بيرون آورد تا خوراك انسان و حيوانات باشد .\r\nفرعون كه در برابر اين منطق موسى عليه السّلام عاجز و درمانده شده بود ، مصمم شد تا دوباره\r\n\r\n\r\n","description":"","footnote":"\r\n( 1 ) - طه / 52 .\r\n( 2 ) - طه / 54 - 53 .\r\n( 3 ) - زخرف / 51 .\r\n","page_name":" 304 ","page_number":304},
  {"content":"\r\n\r\nبه القاى شبهه پردازد و براهين روشن موسى عليه السّلام را تحت الشعاع قرار دهد . خداوند درباره او و موضع‌گيرى دوباره‌اش مىفرمايد :  وَ لَقَدْ أَرَيْناهُ آياتِنا كُلَّها  به راستى كه ما همه آيات خود را به او نشان داديم . « 1 » يعنى پس از آنكه ما آيات عامّه هستى و آيات خاص و ويژه‌اى را كه موسى آورده بود به او نشان داديم ، فكذّب و ابى او تكذيب كرد و سرباز زد ، و گفت :\r\n  أَ جِئْتَنا لِتُخْرِجَنا مِنْ أَرْضِنا بِسِحْرِكَ يا مُوسى * فَلَنَأْتِيَنَّكَ بِسِحْرٍ مِثْلِهِ فَاجْعَلْ بَيْنَنا وَ بَيْنَكَ مَوْعِداً لا نُخْلِفُهُ نَحْنُ وَ لا أَنْتَ مَكاناً سُوىً *  \r\nاى موسى ! آمده‌اى كه با سحر خود ، ما را از سرزمينمان بيرون كنى ؟ ! مسلما ما هم سحرى همانند آن براى تو خواهيم آورد ، اكنون تاريخ معينى را ميان ما و خودت قرار ده كه نه ما و نه تو ، هيچ‌يك از آن تخلف نكنيم ، در مكانى كه نسبت به همه مساوى باشد . « 2 »\r\nموسى عليه السّلام از قوم بنى اسرائيل بود ، آنان در سرزمين مصر غريبانه به بردگى گرفته شده بودند ، و فرعون با اين سخن كه : آمده‌اى تا ما را از سرزمينمان بيرون كنى ؟ مىخواست اطرافيان گردنكش خود را بر عليه موساى غريب بشوراند ، و در آيات و نشانه‌هاى الهى - عصا و يد بيضا - با اين سخن كه اينها سحر تو هستند ، القاى شبهه نمايد . و اين بدان خاطر بود كه سحر در سرزمين مصر گسترده بود و بسيارى از ساحران پيروان فرعون بودند .\r\nسحر ، خيال و پندارى بىحقيقت است كه چشم و حواس آدمى را فريب مىدهد ، همانگونه كه گاهى احساس انسان فريب مىخورد و در خيال خود چيزهائى را مىبيند كه وجود خارجى ندارند ، امّا نشانه‌هاى همراه موسى ساخته قدرت خداى سبحان بود ، قدرتى كه آتش را بر ابراهيم عليه السّلام سرد و سلام كرد ، ولى عامّه مردم نوعا قوه تميز و تشخيص حق و باطل و خيال و واقع را ندارند ، به علاوه كه گاهى كثرت و زيادتى غالب آيد ، و فرعون نيز با توجه به حال مردم و نيروى فريبنده سحر بود كه از موضع قدرت با موسى برخورد كرد و گفت : « مسلما ما هم سحرى همانند آن براى تو خواهم آورد اكنون تاريخ مشخصى بين ما و خود قرار ده كه هيچ يك از آن تخلف نكنيم ، در مكانى مساوى و برابر ! »\r\n\r\n\r\n","description":"","footnote":"\r\n( 1 ) - طه / 56 .\r\n( 2 ) - طه / 58 - 57 .\r\n","page_name":" 305 ","page_number":305},
  {"content":"\r\n\r\nفرعون از موضع قدرت و برترى با موسى به مبارزه پرداخت ، و تعيين زمان را در اختيار موسى گذاشت ، موسى مبارزه را پذيرفت و روز موعد را يكى از اعيادى قرار داد كه مردم جشن مىگرفتند و در ميادين رو باز اجتماع مىكردند ، و گفت :  مَوْعِدُكُمْ يَوْمُ الزِّينَةِ وَ أَنْ يُحْشَرَ النَّاسُ ضُحًى  ميعاد ما و شما روز زينت و عيد باشد ، با اين شرط كه همه مردم در روشناى روز جمع آيند . ضحى هنگامى است كه آفتاب بالا مىآيد و شعاع آن گسترش مىيابد .  فَتَوَلَّى فِرْعَوْنُ فَجَمَعَ كَيْدَهُ  فرعون مجلس را ترك گفت و به جمع‌آورى مكر و كيد خود پرداخت . « 1 »\r\nبخش ديگرى از مواجهه موساى كليم با فرعون در سوره شعراء است ، آنجا كه خداى سبحان از فرستادن موسى و هارون به سوى فرعون و نتيجه روياروئى خبر مىدهد و مىفرمايد :\r\n فَأْتِيا فِرْعَوْنَ فَقُولا إِنَّا رَسُولُ رَبِّ الْعالَمِينَ * . . .        قالَ فِرْعَوْنُ وَ ما رَبُّ الْعالَمِينَ * قالَ رَبُّ السَّماواتِ وَ الْأَرْضِ وَ ما بَيْنَهُمَا إِنْ كُنْتُمْ مُوقِنِينَ * قالَ لِمَنْ حَوْلَهُ أَ لا تَسْتَمِعُونَ * قالَ رَبُّكُمْ وَ رَبُّ آبائِكُمُ الْأَوَّلِينَ * قالَ إِنَّ رَسُولَكُمُ الَّذِي أُرْسِلَ إِلَيْكُمْ لَمَجْنُونٌ * قالَ رَبُّ الْمَشْرِقِ وَ الْمَغْرِبِ وَ ما بَيْنَهُما إِنْ كُنْتُمْ تَعْقِلُونَ *      \r\nبه سراغ فرعون برويد و بگوئيد : ما فرستاده پروردگار جهانيان هستيم . . .\r\nفرعون گفت : پروردگار عالميان چيست ؟ موسى گفت : پروردگار آسمانها و زمين و آنچه ميان آن دو است اگر اهل يقين هستيد ! فرعون به اطرافيانش گفت : آيا نمىشنويد ؟ موسى گفت : او پروردگار شما و پروردگار نياكان پيشين شماست ! فرعون گفت : پيامبرى كه به سوى شما فرستاده شده مسلما ديوانه است ! موسى گفت : او پروردگار مشرق و مغرب و آنچه ميان آن دو است مىباشد ، اگر عقل و انديشه خود را به كار بگيريد ! « 2 »\r\nپس از آنكه فرعون از موسى عليه السّلام دليل و نشانه خواست ، و عصاى موسى و يد بيضاى او\r\n\r\n\r\n","description":"","footnote":"\r\n( 1 ) - طه / 60 - 59 .\r\n( 2 ) - شعراء / 28 - 16\r\n","page_name":" 306 ","page_number":306},
  {"content":"\r\n\r\nرا ديد ، به اطرافيانش گفت :\r\n           إِنَّ هذا لَساحِرٌ عَلِيمٌ . يُرِيدُ أَنْ يُخْرِجَكُمْ مِنْ أَرْضِكُمْ بِسِحْرِهِ فَما ذا تَأْمُرُونَ * قالُوا أَرْجِهْ وَ أَخاهُ وَ ابْعَثْ فِي الْمَدائِنِ حاشِرِينَ * يَأْتُوكَ بِكُلِّ سَحَّارٍ عَلِيمٍ * فَجُمِعَ السَّحَرَةُ لِمِيقاتِ يَوْمٍ مَعْلُومٍ * وَ قِيلَ لِلنَّاسِ هَلْ أَنْتُمْ مُجْتَمِعُونَ * لَعَلَّنا نَتَّبِعُ السَّحَرَةَ إِنْ كانُوا هُمُ الْغالِبِينَ * فَلَمَّا جاءَ السَّحَرَةُ قالُوا لِفِرْعَوْنَ أَ إِنَّ لَنا لَأَجْراً إِنْ كُنَّا نَحْنُ الْغالِبِينَ * قالَ نَعَمْ وَ إِنَّكُمْ إِذاً لَمِنَ الْمُقَرَّبِينَ * قالَ لَهُمْ مُوسى أَلْقُوا ما أَنْتُمْ مُلْقُونَ * فَأَلْقَوْا حِبالَهُمْ وَ عِصِيَّهُمْ وَ قالُوا بِعِزَّةِ فِرْعَوْنَ إِنَّا لَنَحْنُ الْغالِبُونَ *           \r\nاين ساحر آگاه و ماهرى است ! او مىخواهد با سحرش شما را از سرزمينتان بيرون كند ! شما چه نظر مىدهيد ؟ گفتند : او و برادرش را مهلت ده ، و مأموران را براى بسيج به تمامى شهرها اعزام كن ، تا هر ساحر ماهر و دانائى را نزد تو آرند ! سرانجام ساحران براى وعده‌گاه روز معينى جمع‌آورى شدند . و به مردم گفته شد : آيا شما نيز اجتماع مىكنيد تا اگر ساحران پيروز باشند ، از آنان پيروى كنيم ؟ ! هنگامى كه ساحران آمدند به فرعون گفتند : اگر ما پيروز شويم ، پاداش مهمى خواهيم داشت ؟ گفت : آرى ، و در آن صورت شما از مقربان خواهيد بود ! موسى به ساحران گفت : آنچه را مىخواهيد بيفكنيد ، بيفكنيد ! آنان طنابها و عصاهاى خود را افكندند و گفتند : به عزت فرعون ، يقينا ما پيروزيم ! « 1 »\r\nدر سوره اعراف درباره كيفيت سحر آنان و تاثيرش بر مردم مىفرمايد :\r\n        فَلَمَّا أَلْقَوْا سَحَرُوا أَعْيُنَ النَّاسِ وَ اسْتَرْهَبُوهُمْ وَ جاؤُ بِسِحْرٍ عَظِيمٍ * وَ أَوْحَيْنا إِلى مُوسى أَنْ أَلْقِ عَصاكَ فَإِذا هِيَ تَلْقَفُ ما يَأْفِكُونَ * فَوَقَعَ الْحَقُّ وَ بَطَلَ ما كانُوا يَعْمَلُونَ * فَغُلِبُوا هُنالِكَ وَ انْقَلَبُوا صاغِرِينَ * وَ أُلْقِيَ السَّحَرَةُ ساجِدِينَ * قالُوا آمَنَّا بِرَبِّ الْعالَمِينَ * رَبِّ مُوسى وَ هارُونَ * قالَ فِرْعَوْنُ آمَنْتُمْ بِهِ قَبْلَ أَنْ آذَنَ لَكُمْ إِنَّ هذا لَمَكْرٌ مَكَرْتُمُوهُ        \r\n\r\n\r\n","description":"","footnote":"\r\n( 1 ) - شعراء / 34 - 34\r\n","page_name":" 307 ","page_number":307},
  {"content":"\r\n\r\n    فِي الْمَدِينَةِ لِتُخْرِجُوا مِنْها أَهْلَها فَسَوْفَ تَعْلَمُونَ * لَأُقَطِّعَنَّ أَيْدِيَكُمْ وَ أَرْجُلَكُمْ مِنْ خِلافٍ ثُمَّ لَأُصَلِّبَنَّكُمْ أَجْمَعِينَ * قالُوا إِنَّا إِلى رَبِّنا مُنْقَلِبُونَ * وَ ما تَنْقِمُ مِنَّا إِلَّا أَنْ آمَنَّا بِآياتِ رَبِّنا لَمَّا جاءَتْنا رَبَّنا أَفْرِغْ عَلَيْنا صَبْراً وَ تَوَفَّنا مُسْلِمِينَ *    \r\nهنگامى كه وسايل سحر خود را افكندند ، مردم را چشم‌بندى كردند و ترساندند و سحر عظيمى پديد آوردند . ما به موسى وحى كرديم : عصاى خود را بيفكن كه ناگهان اين عصا وسائل آنان را به سرعت برمىگرفت !\r\n. . . ساحران به سجده افتادند . و گفتند : ما به پروردگار جهانيان ايمان آورديم ، پروردگار موسى و هارون . فرعون گفت : آيا پيش از آنكه به شما اجازه دهم ، به او ايمان آورديد ؟ يقينا اين توطئه‌اى است كه در اين شهر چيده‌ايد تا اهلش را از آن بيرون كنيد ؛ ولى به زودى خواهيد دانست !\r\nسوگند كه دست‌ها و پاهاى شما را در جهت خلاف قطع مىكنم ؛ سپس همگىتان را به دار مىآويزم . ساحران گفتند : ما به سوى پروردگارمان بازمىگرديم . انتقام تو از ما بدان روست كه ما به آيات پروردگار خويش - كه سراغ ما آمد - ايمان آورديم ، پروردگارا ! صبر و استقامت بر ما فروريز ، و ما را مسلمان بميران .\r\nدر سوره شعراء مىفرمايد :\r\n إِنَّهُ لَكَبِيرُكُمُ الَّذِي عَلَّمَكُمُ السِّحْرَ .  يقينا او بزرگ و استاد شماست كه سحر را به شما آموخته !\r\nدر آيات گذشته آمده بود : فرعون به مردم مصر گفت : انا ربّكم الاعلى من پروردگار برتر شما هستم . به موسى عليه السّلام وحى شد به فرعون بگويد :\r\nانّا رسولا ربك . . . و جئناك بآية من ربك . ما فرستادگان پروردگارت هستيم . . . ما نشانه‌اى از او نزد تو آورديم .\r\nفرعون گفت : فمن ربكما يا موسى پروردگار شما كيست اى موسى !\r\n\r\n","description":"","footnote":"","page_name":" 308 ","page_number":308},
  {"content":"\r\n\r\nموسى عليه السّلام به او گفت :  رَبُّنَا الَّذِي أَعْطى كُلَّ شَيْءٍ خَلْقَهُ ثُمَّ هَدى  پروردگار ما همان كسى است كه به هر موجودى ، آنچه لازمه آفرينش آن بوده ، داده ، سپس هدايت كرده است .\r\nو در پاسخ او كه پرسيد : تكليف نسل‌هاى گذشته چه خواهد شد ؟ گفت : علم آن نزد پروردگارم مىباشد . . . آنكه زمين را محل آسايش شما قرار داد و . . . خداوند در مورد ديگرى به موسى و هارون فرمود : به فرعون بگوئيد : ما فرستادگان ربّ العالمين هستيم ! فرعون گفت : ربّ العالمين چيست ؟ موسى عليه السّلام جواب داد : ربّ آسمانها و زمين و آنچه ميان آنهاست .\r\nربّ شما و ربّ پدران گذشته شما . ربّ مشرق و مغرب و آنچه ميان آنهاست .\r\nاما ساحران ، آنان هنگامى كه معجزه عصا را ديدند ، و ديدند هر چه را به دروغ واقعى جلوه داده بودند ، بلعيد ، گفتند :   آمَنَّا بِرَبِّ الْعالَمِينَ * رَبِّ مُوسى وَ هارُونَ .   ما به پروردگار جهانيان ايمان آورديم ، پروردگار موسى و هارون . « 1 »\r\nو در پاسخ فرعون كه گفت : دست‌ها و پاهاى شما را در جهت خلاف قطع مىكنم ، گفتند :  لا ضَيْرَ إِنَّا إِلى رَبِّنا مُنْقَلِبُونَ *   وَ ما تَنْقِمُ مِنَّا إِلَّا أَنْ آمَنَّا بِآياتِ رَبِّنا لَمَّا جاءَتْنا رَبَّنا أَفْرِغْ عَلَيْنا صَبْراً وَ تَوَفَّنا مُسْلِمِينَ *  مهم نيست ! ما به سوى پروردگارمان بازمىگرديم . انتقام تو از ما بدان روست كه ما به آيات پروردگارمان - كه به سراغ ما آمد - ايمان آورديم . پروردگارا ! صبر و استقامت را بر ما فروريز ، و ما را مسلمان بميران .\r\nاز آنچه در قرآن كريم آمده به خوبى روشن مىشود كه : روياروئى موسى و هارون با فرعون و اطرافيان سركش او بارها تكرار شده ، چنان كه آيات و نشانه‌هاى الهى نيز متعدد بوده است : طوفان ، ملخ ، آفت گياهى ، قورباغه و خون ، و اينكه همه درگيرىها در اطراف ربوبيت بوده و موسى و هارون به او مىگفتند : پروردگار ما و شما همان پروردگار جهانيان است ، پروردگار آسمانها و زمين و آنچه ميان آنهاست و پروردگار نسل‌هاى گذشته ، پروردگار مشرق و مغرب و آنچه ميان آنهاست و پروردگار پدران پيشين شما .\r\n\r\n\r\n","description":"","footnote":"\r\n( 1 ) - شعرا / 48 - 47\r\n","page_name":" 309 ","page_number":309},
  {"content":"\r\n\r\nو مىگفتند : پروردگار همه يكى است ، و او همان است كه به هر موجودى هر چه لازمه خلقت او بوده داده ، سپس هدايت كرده ، و اينكه : ساحران فهميدند سحرشان امرى موهوم و خيالى است و حقيقت ندارد ، و آثار آن موقتى است ، و چوب و ريسمانى كه در ميدان همچون مار موج مىزند به حالت اول خود بازگشته ، و چوب و ريسمان باقى مىمانند ، ولى معجزه عصا همه را مىبلعد و اصل و فرعى بر جاى نمىگذارد ، و اين جز از خالق عصا ، ربّ العالمين ، نشايد ، لذا گفتند : ما به پروردگار جهانيان ، پروردگار موسى و هارون ، ايمان آورديم . پروردگارى كه آن دو را براى هدايت مردمان فرستاده است .\r\n\r\nمبارزات ابراهيم عليه السّلام پيرامون توحيد « الوهيت و ربوبيت »\r\nقرنها پيش از عصر موساى كليم عليه السّلام ، ابراهيم خليل عليه السّلام با انواعى از شرك عصر خويش به مبارزه پرداخت كه از آن جمله است :\r\n\r\nالف - مبارزه براى « توحيد الوهيت » .\r\nخداوند در سوره انبيا و شعرا و صافات ، داستان مبارزه ابراهيم با قوم خود درباره \" توحيد الوهيت \" را بيان داشته ، و در هر يك از آنها ، بخشى از داستان را آورده است كه : ابراهيم عليه السّلام با دلايل محكم اعتقاد آنان را كوبيد ، بت‌هاشان را در هم شكست ، او را در آتش افكندند ، خداوند آتش را بر او سرد و سلامت گردانيد و . . . كه سخن در اطراف آن را كوتاه كرده و تنها به بررسى آنچه درباره \" توحيد الوهيت \" انجام داده مىپردازيم : مشركان كه بت‌هاى خود را در هم شكسته ديدند ، ابراهيم عليه السّلام را حاضر كردند و به او گفتند :\r\n  أَ أَنْتَ فَعَلْتَ هذا بِآلِهَتِنا يا إِبْراهِيمُ * قالَ بَلْ فَعَلَهُ كَبِيرُهُمْ هذا فَسْئَلُوهُمْ إِنْ كانُوا يَنْطِقُونَ *  \r\nآيا تو با خدايان ما چنين كرده‌اى اى ابراهيم ! گفت : بلكه اين كار را بزرگشان كرده است ! از آنها بپرسيد اگر سخن مىگويند . « 1 »\r\nيعنى : اگر آنها توان سخن گفتن دارند از خودشان بپرسيد : بزرگشان آنها را شكسته يا\r\n\r\n\r\n","description":"","footnote":"\r\n( 1 ) - انبيا / 63 - 62\r\n","page_name":" 310 ","page_number":310},
  {"content":"\r\n\r\nديگرى ؟ و چون بت‌ها سخن نمىگويند يقينا بزرگشان نيز آنها را نشكسته است .\r\nخداوند همچنين خبر مىدهد : ابراهيم ، با كسانى كه ستارگان را ارباب خود گرفته بودند نيز ، به احتجاج برخاست ، ولى از معناى مورد نظر آنان ما را آگاه نمىكند ، و ما در اخبار مشركان مىيابيم كه ، برخى از آنان « ربّ » و « إله » را از هم جدا نمىدانستند ، و چنان كه در گذشته بيان داشتيم انبيا و پيامبران هميشه با مشركان امت خود درباره « توحيد ربوبيت » درگير بوده‌اند .\r\nخداوند در سوره انعام از درگيرى ابراهيم عليه السّلام با ستاره‌پرستان خبر مىدهد و مىفرمايد :\r\n      وَ كَذلِكَ نُرِي إِبْراهِيمَ مَلَكُوتَ السَّماواتِ وَ الْأَرْضِ وَ لِيَكُونَ مِنَ الْمُوقِنِينَ * فَلَمَّا جَنَّ عَلَيْهِ اللَّيْلُ رَأى كَوْكَباً قالَ هذا رَبِّي فَلَمَّا أَفَلَ قالَ لا أُحِبُّ الْآفِلِينَ * فَلَمَّا رَأَى الْقَمَرَ بازِغاً قالَ هذا رَبِّي فَلَمَّا أَفَلَ قالَ لَئِنْ لَمْ يَهْدِنِي رَبِّي لَأَكُونَنَّ مِنَ الْقَوْمِ الضَّالِّينَ * فَلَمَّا رَأَى الشَّمْسَ بازِغَةً قالَ هذا رَبِّي هذا أَكْبَرُ فَلَمَّا أَفَلَتْ قالَ يا قَوْمِ إِنِّي بَرِيءٌ مِمَّا تُشْرِكُونَ * إِنِّي وَجَّهْتُ وَجْهِيَ لِلَّذِي فَطَرَ السَّماواتِ وَ الْأَرْضَ حَنِيفاً وَ ما أَنَا مِنَ الْمُشْرِكِينَ * وَ حاجَّهُ قَوْمُهُ قالَ أَ تُحاجُّونِّي فِي اللَّهِ وَ قَدْ هَدانِ وَ لا أَخافُ ما تُشْرِكُونَ بِهِ إِلَّا أَنْ يَشاءَ رَبِّي شَيْئاً وَسِعَ رَبِّي كُلَّ شَيْءٍ عِلْماً أَ فَلا تَتَذَكَّرُونَ *      \r\nو اين چنين ، ملكوت آسمانها و زمين را به ابراهيم نشان داديم تا از اهل يقين گردد . هنگامى كه شب او را فرا گرفت ، ستاره‌اى ديد ، گفت : اين خداى من است ؟ و چون غروب كرد ، گفت : غروب كنندگان را دوست ندارم !\r\nو هنگامى كه ماه شكافنده افق را ديد ، گفت : « اين خداى من است ؟ » و چون غروب كرد ، گفت : اگر پروردگارم مرا هدايت نكند يقينا از گمراهان باشم . و هنگامى كه خورشيد را ديد كه سينه افق را مىشكافد ، گفت : اين خداى من است ؟ اين بزرگتر است ، و چون غروب كرد ، گفت : اى قوم ! من از آنچه شريك خدا مىسازيد بيزارم .\r\nمن روى خود را به سوى كسى كردم كه آسمانها و زمين را آفريده ؛ من در ايمان\r\n\r\n","description":"","footnote":"","page_name":" 311 ","page_number":311},
  {"content":"\r\n\r\nخود خالصم ، و از مشركان نيستم .\r\nقوم ابراهيم با او به ستيز برخاستند ، گفت : آيا درباره خدا با من ستيز مىكنيد ؟\r\nدر حالى كه خداوند مرا هدايت كرده ، و من از آنچه شما شريك او قرار مىدهيد نمىترسم ، مگر آنكه پروردگارم چيزى را بخواهد كه علم پروردگارم همه چيز را در برگرفته ، آيا متذكر نمىشويد ؟ ! « 1 »\r\nخليل عليه السّلام در اينجا به زبان ستاره‌پرستان قوم خود با ايشان سخن مىگويد و \" ربّ \" را به همان معنائى كه مىفهمند به كار مىبرد ، و سخن او كه مىگويد : اين ربّ من است ! بر سبيل توريه و استفهام است ، يعنى آيا اين پروردگار من است ؟ ! همانگونه كه وقتى بت‌ها را شكست توريه كرد و در پاسخ بت‌پرستان گفت : بلكه بزرگشان اين كار را كرده است !\r\n\r\nب - جهاد ابراهيم عليه السّلام در توحيد ربوبيت به معناى تربيت اجسام :\r\nبسيارى از انسانها در زمانهاى گذشته عقيده داشتند : ستارگان بر جهان ما و هر چه در آن است از انسان و حيوان و نبات ، اثر مىگذارند . باران به خواست آنهاست كه مىبارد يا نمىبارد ، سعادت و شقاوت ، تنگدستى و گشايش ، سلامت و مرض در جامعه انسانى از آنهاست ، كم و زياد مرگ در آدميان و حيوان و نبات از آنجاست ، گسترش محبت و نفرت ميان دو كس يا القاى محبت آدمى در دل ديگران ، و هر چه مانند اين امور است از اثر ستارگان مىباشد .\r\nبدين خاطر نيز برخى مراسم عبادى را براى آنها برگزار مىكردند ، و فضاى مراسم را با عود خوشبو و عطر و گلاب معطر مىساختند ، ورد و دعا مىخواندند و از آنها جلب خير و دفع شر مىخواستند . برخى از اينها را در نوشته‌اى خطى منسوب به سكاكى ( ت 626 ه ) ديده‌ام كه در آن ، انواع طلسم‌ها و دعاها و مناجات‌ها براى بعض ستارگان مانند : زهره و مريخ و غيره بود كه گاهى آنها را به نام \" ربّ \" مورد خطاب قرار داده است ، ولى اينكه تأليف كتاب از سكاكى باشد براى من اثبات نگرديد .\r\nنديم ، نيز ، در فهرست خود ، در بخش اخبار صابئيان ، در مقاله نهم ، از برخى فرقه‌هاى صابئى ، آورده است : ( آنان بعض ستارگان را مىپرستند و براى آنها مراسم ويژه برگزار\r\n\r\n\r\n","description":"","footnote":"\r\n( 1 ) - انعام / 80 - 75\r\n","page_name":" 312 ","page_number":312},
  {"content":"\r\n\r\nمىكنند ) ابراهيم عليه السّلام اين طايفه را با سخنانى كه درباره ستارگان و ماه و خورشيد گفت راهنمائى كرد ، و با گفتن : \" هذا ربّى \" به هنگام طلوع آنها و \" لا احبّ الآفلين \" به گاه غروبشان ، اساس تفكر آنان را در هم ريخت ، و در پايان با گفتن :  \" إِنِّي وَجَّهْتُ وَجْهِيَ لِلَّذِي فَطَرَ السَّماواتِ وَ الْأَرْضَ \"  راه راست را به آنان نشان داد .\r\nج - جهاد ابراهيم عليه السّلام در « توحيد ربّ » به معناى تنها قانونگذار نظام هستى\r\nخداوند در سوره بقره از اين جهاد خبر مىدهد و مىفرمايد :\r\n أَ لَمْ تَرَ إِلَى الَّذِي حَاجَّ إِبْراهِيمَ فِي رَبِّهِ أَنْ آتاهُ اللَّهُ الْمُلْكَ إِذْ قالَ إِبْراهِيمُ رَبِّيَ الَّذِي يُحْيِي وَ يُمِيتُ قالَ أَنَا أُحْيِي وَ أُمِيتُ قالَ إِبْراهِيمُ فَإِنَّ اللَّهَ يَأْتِي بِالشَّمْسِ مِنَ الْمَشْرِقِ فَأْتِ بِها مِنَ الْمَغْرِبِ فَبُهِتَ الَّذِي كَفَرَ . . . \r\nآيا نديدى آن را كه با ابراهيم درباره پروردگارش محاجه و گفتگو كرد ؟ آنكه خداوند به او سلطنت داده بود ، هنگامى كه ابراهيم گفت : ربّ من آن كسى است كه زنده مىكند و مىميراند . او گفت : من نيز زنده مىكنم و مىميرانم ! ابراهيم گفت : خداوند خورشيد را از مشرق مىآورد ؛ تو آن را از مغرب بياور ! آن مرد كافر مبهوت و درمانده شد و « 1 » . . .\r\nمنطق خليل عليه السّلام در اين آيه ، منطق قرآن در سوره \" اعلى \" است كه مىفرمايد : پروردگار ، همان خداوندى است كه آفريد و منظم كرد ، و اندازه كرد و هدايت نمود . و مثال موجودات در اين باره ، مثال همان چراگاهى است كه پروردگار عالميان آن را رويانيد و سپس خشك و تيره‌اش گردانيد ، يعنى موجودات را حيات داد و سپس آنها را ميرانيد .\r\nاستدلال ابراهيم عليه السّلام توانمند و روشن بود ، ولى طاغوت زمان او كه مىخواست آن را با پوششى گمراه‌كننده مستور كند ، گفت :\r\nاگر \" ربوبيت \" از آن كسى است كه زنده مىكند و مىميراند ، من نيز زنده مىكنم و مىميرانم ! دستور داد زندانى محكوم به اعدامى را آوردند و آزادش كرد ، و انسان بىگناهى را كه مىگذشت گرفته و اعدامش نمود ، و با اين كار اطرافيان مترف خود را به شبهه\r\n\r\n\r\n","description":"","footnote":"\r\n( 1 ) - بقره / 258\r\n","page_name":" 313 ","page_number":313},
  {"content":"\r\n\r\nانداخت .\r\nابراهيم عليه السّلام به جاى جدال در معناى ميراندن و زنده كردن ، به احتجاج درباره موضوعى محسوس و دليلى آشكار پرداخت تا ادعاى اين طاغوت را از ريشه بركند و گفت :\r\nپروردگار من خورشيد را از مشرق مىآورد ، تو هم اگر پروردگار هستى ، اين نظام را تغيير ده ، و خورشيد را از مغرب بياور كه آن مرد كافر مبهوت و وامانده شد .\r\nشرك طاغوت زمان ابراهيم عليه السّلام از نوع شرك طاغوت عصر موسى عليه السّلام بود ، هر دو ادّعاى ربوبيت كردند ، يعنى هر دو مىگفتند : حق قانون‌گذارى در نظام زندگى بشر را دارند .\r\nو چون ادّعاى هر دو شبيه بود ، آن دو پيامبر نيز پاسخ يكسانى به آنان دادند و گفتند :\r\nپروردگار انسان كه نظام زيستن او را معين فرموده ، همان پروردگار جميع موجودات است ، آنكه موجودات را حيات بخشيده و براى ادامه وجودشان نظام ويژه سنت نهاد ، و چگونه زيستن بر اساس آن نظام را به آنها آموخت و هدايتشان فرمود . او همان است كه همه زندگان را مىميراند .\r\nاين ، منطق ابراهيم در دعوت مشركان به توحيد بود ، او همانگونه كه خداوند در سوره شعرا از او خبر مىدهد ، گفت :\r\n  فَإِنَّهُمْ عَدُوٌّ لِي إِلَّا رَبَّ الْعالَمِينَ * الَّذِي خَلَقَنِي فَهُوَ يَهْدِينِ *  \r\nهمه آنچه شما مىپرستيد دشمن من هستند ، مگر پروردگار عالميان ، همان كه مرا آفريد ، و هميشه راهنمائىام مىكند . « 1 »\r\nهمين سخن را موسى عليه السّلام در قالب ديگرى در پاسخ فرعون گفت :\r\n رَبُّنَا الَّذِي أَعْطى كُلَّ شَيْءٍ خَلْقَهُ ثُمَّ هَدى \r\nپروردگار ما همان كسى است كه به هر موجودى ، آنچه لازمه آفرينش و زيست او بوده داده ، سپس هدايت كرده است . « 2 »\r\nابراهيم عليه السّلام پس از آن ربوبيت خدا را شرح داده و مىگويد :\r\n   وَ الَّذِي هُوَ يُطْعِمُنِي وَ يَسْقِينِ * وَ إِذا مَرِضْتُ فَهُوَ يَشْفِينِ * وَ الَّذِي   \r\n\r\n\r\n","description":"","footnote":"\r\n( 1 ) - شعرا / 77 و 78\r\n( 2 ) - طه / 50\r\n","page_name":" 314 ","page_number":314},
  {"content":"\r\n\r\n  يُمِيتُنِي ثُمَّ يُحْيِينِ * وَ الَّذِي أَطْمَعُ أَنْ يَغْفِرَ لِي خَطِيئَتِي يَوْمَ الدِّينِ *   همان پروردگارى كه مرا غذا مىدهد و سيراب مىنمايد . و هنگامى كه بيمار شوم مرا شفا مىدهد . و آنكه مرا مىميراند و سپس زنده مىكند . و كسى كه اميد دارم گناهم را در روز جزا ببخشد . « 1 »\r\nقرآن هنگامى كه اخبار استدلال و محاجه پيامبران با اقوام خويش را تكرار مىكند ، در هر بار ، بخشى از آن را متناسب با آنچه در آن سوره آمده ، بيان مىدارد ، يعنى تنها آنچه را كه براى توجيه فكرى و ارشاد و هدايت مردم و اطرافيان پيامبر اعم از مسلمان و مشرك و يا يهود و نصارى لازم مىداند ، آن را تكرار مىكند ، زيرا قرآن كتاب تاريخ نيست تا اخبار پيشينيان را ، آنگونه كه واقع شده ، سلسله‌وار پىگيرى و بيان نمايد .\r\nپس از بررسى مبارزات پيامبران ، و اينكه دانستيم بيشتر درگيرى آنان درباره \" ربوبيّت ربّ العالمين \" بود ، و \" ربّ العالمين \" يعنى همان ربّ انسان ، همان كه زندگى او را تقدير كرد و نظام متناسب با فطرتش را براى او تشريع فرمود ، نظامى كه نامش \" دين اسلام \" است ، دينى كه آن را به همه پيامبرانش وحى كرد ، و آنان براى رساندنش به مردم بپاخاستند ، جاى اين سؤال باقى است كه اگر چنين است و دين خدا تنها اسلام است ، پس معناى \" نسخ شريعت \" برخى پيامبران به وسيله شريعت پيامبر ديگر چيست ؟ اين چيزى است كه - به يارى خدا - در مبحث بعدى ، \" نسخ در مسير انبياء \" در جزء دوم كتاب به بررسى آن مىپردازيم .\r\nو الحمد للّه ربّ العالمين\r\n\r\n\r\n","description":"","footnote":"\r\n( 1 ) - شعرا / 82 - 79\r\n","page_name":" 315 ","page_number":315},
  {"content":"\r\n . \r\n\r\n","description":"","footnote":"","page_name":" 316 ","page_number":316}
  ]