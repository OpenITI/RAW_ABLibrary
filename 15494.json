[
  {"content":"\r\n\r\nسلسله پژوهش هاى اعتقادى\r\n( 25 )\r\nحقيقت صحابه\r\nپژوهشى در واژه \" صحابه \" و بررسى ونقد\r\nحديث \" أصحابي كالنجوم \"\r\nآيت الله سيد على حسينى ميلانى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nحسينى ميلانى ، على ، 1327 -\r\nحقيقت صحابه : پژوهشى در واژه صحابه و بررسى و نقد \" اصحابي كالنجوم \" / تأليف سيد على حسينى ميلانى ؛ ترجمه و ويرايش : هيئت تحريريه مركز حقايق اسلامى . قم : مركز حقايق اسلامى ، 1389 .\r\n128 ص . - ( سلسله پژوهش هاى اعتقادى ، 25 ) .\r\n7 - 34 - 5348 - 600 - 978 isbn\r\nفهرست نويسى براساس اطلاعات فيپا .\r\nعنوان اصلى : حديث أصحابي كالنجوم .\r\nكتابنامه : ص [ 117 
  ] - 127 ؛ همچنين به صورت زيرنويس .\r\n1 - احاديث خاص ( النجوم ) - نقد و تفسير . 2 . صحابه . الف . مركز حقايق اسلامى . هيئت تحريريه . ب . عنوان ج . عنوان . حديث أصحابي كالنجوم . فارسى .\r\n53041 ح 3 ن / 145 bp\r\n218 / 297\r\nمركز الحقائق الاسلامية\r\nنام كتاب : حقيقت صحابه\r\nمؤلف : آيت الله سيد على حسينى ميلانى\r\nترجمه و ويرايش : هيئت تحريريه مركز حقايق اسلامى\r\nناشر : مركز حقايق اسلامى\r\nشمارگان : 2000 نسخه\r\nنوبت چاپ : اول / 1389\r\nچاپ : وفا\r\nقيمت : 17000 ريال\r\nشابك : 7 - 34 - 5348 - 600 - 978\r\n7 - 34 - 5358 - 600 - 978\r\nحقوق چاپ محفوظ است\r\nمراكز پخش :\r\nقم : خيابان صفائيه ، رو به روى صندوق قرض الحسنه دفتر تبليغات ، تلفن : 7837320 - 0251\r\nتهران : خيابان مجاهدين ، چهار راه آبسردار ، ساختمان پزشكان ، واحد 9 ، مركز فرهنگى انتشارات منير ، تلفن : 77521836 - 021 ( 4 خط )\r\nمشهد : چهار راه شهدا ، پشت باغ نادرى ، كوچهء شهيد خوراكيان ، پاساژ گنجينهء كتاب ، انتشارات نور الكتاب ( ميلانى ) ، تلفن :\r\n2223130 - 0511\r\nاصفهان : چهارباغ پايين ، روبه روى ورزشگاه تختى ، مركز تخصصى حوزه علميه اصفهان ، تلفن 2223423 - 0311\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n . \r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n\r\n\r\nسرآغاز\r\n. . . آخرين و كامل‌ترين دين الاهى با بعثت خاتم الانبياء ، حضرت محمّد مصطفى صلّى اللَّه عليه وآله به جهانيان عرضه شد و آئين و رسالت پيام رسانان الاهى با نبوّت آن حضرت پايان پذيرفت .\r\nدين اسلام در شهر مكّه شكوفا شد و پس از بيست و سه سال زحمات طاقت فرساى رسول خدا صلّى اللَّه عليه وآله و جمعى از ياران باوفايش ، تمامى جزيرة العرب را فرا گرفت .\r\nادامهء اين راه الاهى در هجدهم ذى الحجّه ، در غدير خم و به صورت علنى ، از جانب خداى منّان به نخستين رادمرد عالم اسلام پس از پيامبر خدا صلّى اللَّه عليه وآله يعنى امير مؤمنان على عليه السلام سپرده شد .\r\nدر اين روز ، با اعلان ولايت و جانشينى حضرت على عليه السلام ، نعمت الاهى تمام و دين اسلام تكميل و سپس به عنوان تنها دينِ مورد\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nپسند حضرت حق اعلام گرديد . اين چنين شد كه كفرورزان و مشركان از نابودى دين اسلام مأيوس گشتند .\r\nديرى نپاييد كه برخى اطرافيان پيامبر صلّى اللَّه عليه وآله ، - با توطئه‌هايى از پيش مهيّا شده - مسير هدايت و راهبرى را پس از رحلت پيامبر خدا صلّى اللَّه عليه وآله منحرف ساختند ، دروازه مدينهء علم را بستند و مسلمانان را در تحيّر و سردرگمى قرار دادند . آنان از همان آغازين روزهاى حكومتشان ، با منع كتابت احاديث نبوى ، جعل احاديث ، القاى شبهات و تدليس و تلبيس‌هاى شيطانى ، حقايق اسلام را - كه همچون آفتاب جهان‌تاب بود - پشت ابرهاى سياه شكّ و ترديد قرار دادند .\r\nبديهى است كه على رغم همهء توطئه‌ها ، حقايق اسلام و سخنان دُرَرْبار پيامبر خدا صلّى اللَّه عليه وآله ، توسّط امير مؤمنان على عليه السلام ، اوصياى آن بزرگوار عليهم السلام و جمعى از اصحاب و ياران باوفا ، در طول تاريخ جارى شده و در هر برهه‌اى از زمان ، به نوعى جلوه نموده است . آنان با بيان حقايق ، دودلىها ، شبهه‌ها و پندارهاى واهى شياطين و دشمنان اسلام را پاسخ داده و حقيقت را براى همگان آشكار ساخته‌اند .\r\nدر اين راستا ، نام سپيده باورانى همچون شيخ مفيد ، سيّد مرتضى ، شيخ طوسى ، خواجه نصير ، علّامهء حلّى ، قاضى نوراللَّه ، مير حامد حسين ، سيّد شرف‌الدين ، امينى و . . . همچون ستارگانى پرفروز مىدرخشد ؛ چرا كه اينان در مسير دفاع از حقايق اسلامى و تبيين\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nواقعيّات مكتب اهل بيت عليهم السلام ، با زبان و قلم ، به بررسى و پاسخ‌گويى شبهات پرداخته‌اند . . . .\r\nو در دوران ما ، يكى از دانشمندان و انديشمندانى كه با قلمى شيوا و بيانى رَسا به تبيين حقايق تابناك دين مبين اسلام و دفاع عالمانه از حريم امامت و ولايت امير مؤمنان على عليه السلام پرداخته است ، پژوهشگر والامقام حضرت آيت اللَّه سيّد على حسينى ميلانى ، مىباشد .\r\nمركز حقايق اسلامى ، افتخار دارد كه احياى آثار پُربار و گران سنگ آن محقّق نستوه را در دستور كار خود قرار داده و با تحقيق ، ترجمه و نشر آثار معظّمٌ له ، آن‌ها را در اختيار دانش پژوهان ، فرهيختگان و تشنگان حقايق اسلامى قرار دهد .\r\nكتابى كه در پيش رو داريد ، ترجمهء يكى از آثار معظّمٌ له است كه اينك \" فارسى زبانان \" را با حقايق اسلامى آشنا مىسازد .\r\nاميد است كه اين تلاش مورد خشنودى و پسند بقيّة اللَّه الأعظم ، حضرت ولىّ عصر ، امام زمان عجل اللَّه تعالى فرجه الشريف قرار گيرد .\r\nمركز حقايق اسلامى\r\n\r\n","description":"","footnote":"","page_name":" 13 ","page_number":13},
  {"content":"\r\n . \r\n","description":"","footnote":"","page_name":" 14 ","page_number":14},
  {"content":"\r\n\r\nحقيقت صحابه\r\n\r\n","description":"","footnote":"","page_name":" 15 ","page_number":15},
  {"content":"\r\n . \r\n","description":"","footnote":"","page_name":" 16 ","page_number":16},
  {"content":"\r\n\r\nبسم الله الرحمن الرحيم\r\nالحمد للَّه ربّ العالمين ، والصلاة والسلام على سيّدنا محمّد وآله الطاهرين\r\nالمعصومين ، ولعنة اللَّه على أعدائهم أجمعين من الأوّلين والآخرين .\r\nاز روايت‌هايى كه به پيامبر خدا صلى اللَّه عليه وآله نسبت داده شده حديثى است كه مىگويند : پيامبر خدا صلى اللَّه عليه وآله « 1 » فرمود :\r\nأصحابي كالنجوم بأيّهم اقتديتم اهتديتم ؛\r\nاصحاب من به سان ستارگان هستند به هر كدام اقتدا كنيد ، هدايت خواهيد يافت .\r\nنوشتارى كه پيش روى شماست به بررسى و نقد اين حديث پرداخته است . در اين پژوهش از سه محور بحث شده است :\r\n\r\n\r\n","description":"","footnote":"\r\n( 1 ) . به رغم اين كه در منابع اهل سنّت درود و صلوات پس از نام مبارك پيامبر خدا صلى اللَّه عليه وآله به صورت ناقص ( ابتر ) آمده است ، ما طبق فرمايش حضرتش ، درود و صلوات را به صورت كامل آورده‌ايم\r\n","page_name":" 17 ","page_number":17},
  {"content":"\r\n\r\n1 . گفتار پيشوايان بزرگ و حافظان اهل سنّت و ديدگاه آن‌ها .\r\n2 . نگرشى به سندهاى حديث در پرتو آراى دانشمندان جرح و تعديل اهل سنّت .\r\n3 . انديشه‌هايى در متن ، مفهوم و نتيجه اين حديث .\r\nدر ارائه و بررسى اين محورها از خداى بزرگ يارى مىطلبيم كه او ولىّ توفيق است .\r\nعلى حسينى ميلانى\r\n\r\n","description":"","footnote":"","page_name":" 18 ","page_number":18},
  {"content":"\r\n\r\n\r\nنگاهى به واژهء « صحبت »\r\n\r\nواژه « صحبت » از نظر لعت\r\nواژهء « صحبت » در لغت به معناى معاشرت و يا ملازمت آمده است . گفته مىشود : « أصحبته صحبته صحبة فأنا صاحب » جمع اين واژه : صحب ، اصحاب و صحابه آمده است . « 1 » راغب اصفهانى در المفردات في غريب القرآن مىنويسد :\r\nولا يقال في العرف إلّالمن كثرت ملازمته ؛ « 2 »\r\nدر عرف فقط به كسى مصاحب مىگويند كه ملازمت بيشترى با فرد داشته باشد .\r\nبنابر اقتضاى واژهء « صاحب » از نظر لغوى و عرفى ، مصاحب پيامبر صلى اللَّه عليه وآله كسى است كه با آن حضرت معاشرت يا ملازمت\r\n\r\n\r\n","description":"","footnote":"\r\n( 1 ) . القاموس المحيط : 1 / 237 ، واژه « صحب » . ابن اثير و ديگران گويند : فاعل به معناى فعاله جمع بسته نمىشود جز همين مورد . النهايه : 3 / 11\r\n( 2 ) . المفردات في غريب القرآن : 475 ، واژه « صحب »\r\n","page_name":" 19 ","page_number":19},
  {"content":"\r\n\r\nداشته باشد ؛ چه مسلمان باشد يا كافر ، نيكوكار باشد يا بدكردار ، مؤمن باشد يا منافق ؛ چرا كه بنا بر گفتار فيومى اصل در اين اطلاق براى كسى است كه رؤيت و مجالستى با آن حضرت داشته باشد . « 1 »\r\n\r\nواژهء « صحابى » در اصطلاح\r\nاينك پس از بيان معناى « صحبت » از نظر لغت ، به بررسى واژهء « صحابى » در اصطلاح مىپردازيم .\r\nدانشمندان علم اصول و حديث اتّفاق نظر دارند كه به كسى صحيح است نام « صحابى » اطلاق شود كه مسلمان باشد . اما آنان در تعريف « صحابى » اختلاف نظر دارند .\r\n\r\nصحابى از ديدگاه اصوليان\r\nمشهور اصوليان در تعريف صحابى چنين مىگويند :\r\nكسى كه با پيامبر خدا صلى اللَّه عليه وآله مجالست و هم‌نشينى طولانى داشته باشد ؛ به گونه‌اى كه از آن حضرت پيروى كند و مطالب و آدابى را از آن بزرگوار ياد بگيرد ، صحابى گويند . بر خلاف كسى كه به عنوان ميهمان به حضورش دعوت شود ، آن گاه بىآن كه مصاحبت و پيروى باشد از حضورش باز گردد . « 2 »\r\n\r\n\r\n","description":"","footnote":"\r\n( 1 ) . المصباح المنير : 1 / 333 ، واژه « صحب »\r\n( 2 ) . مقباس الهدايه : 3 / 296 ، الدرجات الرفيعه : 10\r\n","page_name":" 20 ","page_number":20},
  {"content":"\r\n\r\n\r\nصحابى از ديدگاه محدّثان\r\nبيشتر محدّثان در تعريف صحابى چنين مىگويند :\r\nهر مسلمانى كه پيامبر خدا صلى اللَّه عليه وآله را ببيند ، صحابى است . « 1 » گروهى ديگر از محدّثان در تعريف صحابى گفته‌اند :\r\nهر مسلمانى كه دوران پيامبر خدا صلى اللَّه عليه وآله را درك كند ؛ گرچه آن حضرت را نبيند ، صحابى است . « 2 » برخى ديگر از محدّثان در تعريف صحابى گفته‌اند :\r\nهر كس پيامبر خدا صلى اللَّه عليه وآله را ملاقات كند و به آن حضرت ايمان بياورد و با ايمان و اسلام از دنيا برود - گرچه زمانى در اين بين مرتد شده باشد - صحابى است . « 3 » البته در تعريف صحابى ديدگاه‌هاى ديگرى نيز وجود دارد كه به شذوذ و ندرت وصف شده‌اند . « 4 »\r\n\r\n\r\n","description":"","footnote":"\r\n( 1 ) . اين تعريف در المختصر : 2 / 67 ، مقباس الهدايه : 3 / 300 حكايت شده است\r\n( 2 ) . مقباس الهدايه : 3 / 298\r\n( 3 ) . اين تعريف را شهيد ثانى رحمه اللَّه در كتاب الرعايه لحال البدايه : 161 ، سيد على خان مدنى در كتاب الدرجات الرفيعه : 9 و ابن حجر عسقلانى در الاصابه : 1 / 158 برگزيده‌اند . از طرفى شيخ ما عالم بزرگوار مامقانى رحمه اللَّه اين تعريف را در مقباس الهدايه : 3 / 300 و ابن حجر عسقلانى در مورد ديگرى از الاصابه : 1 / 159 به محققان نسبت داده‌اند\r\n( 4 ) . مقباس الهدايه : 3 / 297 - 299\r\n","page_name":" 21 ","page_number":21},
  {"content":"\r\n\r\n\r\nموقعيّت صحابه\r\nمسلمانان درباره صحابه از جهتِ دارا بودن عدالت و نبودن آن سه ديدگاه دارند :\r\n\r\n1 . همه صحابى كافرند\r\nگروهى به نام « كامليه » و كسانى كه در غلوّ ، هم‌فكر و هم‌سو با آنان هستند معتقدند كه همه صحابه كافر هستند . « 1 » روشن است كه اين ديدگاه ارزشِ بررسى و نقد ندارد و بحث از گويندگان اين ديدگاه و دليل‌هاى آن‌ها و ردّ آن ادله ، هيچ سودى ندارد .\r\n\r\n2 . همهء صحابى عادل‌اند\r\nاين ديدگاه در بين دانشمندان اهل سنّت مشهور شده كه همه صحابه عادل و مورد اعتمادند و هيچ عيب و جرحى در آنان راه ندارد .\r\nاز اين رو ، روا نيست روايتى كه آنان نقل مىكنند تكذيب شود و به سخنانى كه از آنان نقل مىشود ايراد گرفت . گويى آنان به محض مصاحبت با پيامبر خدا صلى اللَّه عليه وآله از هر خطا و اشتباه معصوم شده‌اند و از هر لغزشى محفوظ .\r\n\r\n\r\n","description":"","footnote":"\r\n( 1 ) . اللباب في تهذيب الأنساب : 3 / 78 . اين ديدگاه را سيد عبدالحسين شرف الدين عاملى رحمه اللَّه در اجوبة المسائل جار اللَّه : 15 نيز آورده است\r\n","page_name":" 22 ","page_number":22},
  {"content":"\r\n\r\nمزنى در اين زمينه مىگويد : همه صحابه مورد اعتماد و امين هستند . « 1 » خطيب بغدادى مىگويد : عدالت صحابه ثابت و روشن است . « 2 » ابن حزم اندلسى مىگويد : به يقين همه صحابه اهل بهشت هستند . « 3 » گفتنى است كه ابن عبدالبرّ ، ابن اثير جزرى ، غزالى و ديگر دانشمندان اهل سنّت نيز به اين گفتار تصريح كرده‌اند . « 4 » از طرفى ، برخى از عالمان اهل سنّت هم‌چون ابن حجر عسقلانى و ابن عبدالبرّ ادّعا كرده‌اند كه اين ديدگاه مورد اتّفاق نظر تمام دانشمندان است . « 5 » روشن است كه گفتار گروهى از پيشوايان بزرگ آنان ، اين اتّفاق نظر را تكذيب مىكند ؛ چرا كه آنان اين گفتار را به بيشتر علما نسبت داده‌اند نه همه آن‌ها . ابن حاجب در ضمن طرح مسأله‌اى گويد :\r\n\r\n\r\n","description":"","footnote":"\r\n( 1 ) . در آينده سخن مزنى را بيان خواهيم كرد\r\n( 2 ) . الكفايه في علم الروايه : 46 - 49 . اين سخن را ابن حجر عسقلانى در الاصابه : 1 / 162 و 163 از او نقل كرده است\r\n( 3 ) . الاصابه : 1 / 163\r\n( 4 ) . الاستيعاب : 1 / 117 ، 118 و 129 ، اسد الغابه : 1 / 110 ، احياء علوم الدين : 1 / 93 و 115\r\n( 5 ) . الاصابه : 1 / 162 ، الاستيعاب : 1 / 129\r\n","page_name":" 23 ","page_number":23},
  {"content":"\r\n\r\nبيشتر علما بر عدالت صحابه قائل‌اند ، برخى گفته‌اند : صحابه نيز همانند ديگر مردم هستند . برخى ديگر گفته‌اند : صحابه تا در فتنه‌اى وارد نشده‌اند عادل‌اند ؛ ولى كسانى كه در فتنه‌ها و آشوب‌ها وارد شده‌اند عدالت آنان پذيرفته نيست ؛ چرا كه فاسق ، معلوم و معيّن نيست .\r\nمعتزلىها در اين باره گفته‌اند : همه صحابه عادل‌اند مگر افرادى كه با على عليه السلام جنگيدند . . . . « 1 » البتّه در كتاب جمع الجوامع و شرح آن نيز چنين آمده است ، آن جا كه گويد :\r\nبيشتر عالمان به عدالت صحابه قائل‌اند و به نقل روايت و آوردن شاهد . . . نيازى نيست . آن گاه در اين دو كتاب به نقل نظريه‌هاى ديگرى پرداخته شده است . « 2 » فراتر اين كه گروهى از دانشمندان اهل سنّت به صراحت بيان داشته‌اند كه صحابه نيز همانند ديگر مردم هستند كه در بين آن‌ها افراد عادل و غير عادل وجود دارد . . . .\r\nاز اين گروه مىتوان افراد ذيل را نام برد : سعدالدين تفتازانى ، مازرى شارح كتاب البرهان ، ابن عماد حنبلى و بزرگان ديگرى هم‌چون\r\n\r\n\r\n","description":"","footnote":"\r\n( 1 ) . المختصر : 2 / 67 . در شرح المختصر نيز همين گونه آمده است\r\n( 2 ) . النصائح الكافيه : 166\r\n","page_name":" 24 ","page_number":24},
  {"content":"\r\n\r\nقاضى القضاة شوكانى و از متأخّران دانشمندانى چون شيخ محمود ابوريه ، شيخ محمّد عبده ، سيد محمد بن عقيل علوى ، سيد محمّد رشيد رضا نگارنده المنار في تفسير القرآن ، شيخ مقبلى نويسنده العلم الشامخ و شيخ مصطفى صادق رافعى نگارنده كتاب اعجاز القرآن . . . . « 1 » واضح است كه همين ديدگاه مطابق با رأى و ديدگاه شيعه امامى است .\r\n\r\n3 . نه زياده روى و نه كوتاهى\r\nديدگاه سوم درباره عدالت صحابه از آنِ شيعه امامى است . آنان اتّفاق نظر دارند كه صحابه نيز همانند ديگر مردم هستند ؛ در بين آن‌ها عادل ، فاسق ، مؤمن و منافق وجود دارد و صرف مصاحبت با پيامبر خدا صلى اللَّه عليه وآله گرچه موجب شرافت است ؛ اما براى آن‌ها عصمت نمىآورد و كارهاى زشت و قبيح را از آنان دور نمىسازد ؛ چرا كه قرآن در موارد فراوانى از صحابهء منافق سخن به ميان آورده است .\r\nهمان منافقانى كه با گفتار و كردارِ خود ، پيامبر خدا صلى اللَّه عليه وآله و خاندان آن حضرت را مورد اذيّت قرار دادند . . . .\r\n\r\n\r\n","description":"","footnote":"\r\n( 1 ) . شرح المقاصد : 5 / 310 و 311 ، الاصابه : 1 / 163 ، النصائح الكافيه : 167 و 168 و در ص 168 به نقل از آلوسى و 160 - 186 . إرشاد الفحول : 158 ، شيخ المضيره ابوهريره : 101 ، اضواء على السنة المحمديه : 322 و 339\r\n","page_name":" 25 ","page_number":25},
  {"content":"\r\n\r\nدر اين باره احاديث فراوانى از پيامبر خدا صلى اللَّه عليه وآله نقل شده كه برخى از صحابه مورد سرزنش آن حضرت قرار گرفتند ؛ كتاب‌هاى حديثى و تاريخى از نقل كشمكش‌ها ، تكذيب‌ها و بدگويىهاى صحابه نسبت به يك‌ديگر پُر است .\r\nپيشوايان حديث و بزرگان تابعين نيز در اين باره اظهار نظر كرده‌اند . آرا و نظريه‌هاى آنان در مورد برخى از صحابه در كتاب‌هاى رجالى و تاريخى ثبت شده است . براى نمونه به مواردى اشاره مىنماييم :\r\nاز مالك بن انس پرسيدند : دو حديث مختلف را دو راوى مورد اعتماد از پيامبر خدا صلى اللَّه عليه وآله نقل مىكنند به نظر شما به هر دو مىتوان عمل كرد ؟\r\nگفت : نه ، به خدا سوگند ! نمىتوان به هر دو عمل كرد تا سخن حق را از آن دو روايت به دست آورد و فقط يكى از آن دو حديث ، حق است .\r\nمگر مىشود دو سخن متفاوت درست باشد ؟ سخن حق و درست فقط يكى از آن دو حديث است . « 1 » هم‌چنين در مورد ديگرى از انس بن مالك درباره اختلاف نظر صحابه پرسيدند ، پاسخ داد : نظر يكى اشتباه و ديگرى درست است\r\n\r\n\r\n","description":"","footnote":"\r\n( 1 ) . الإحكام في اصول الاحكام : 6 / 814\r\n","page_name":" 26 ","page_number":26},
  {"content":"\r\n\r\nبايد در اين مورد دقّت كرد . « 1 » در نقل ديگرى آمده است : ابوحنيفه درباره صحابه چنين گفت :\r\nهمه صحابه عادل‌اند ، جز افرادى .\r\nآن گاه ابوحنيفه از آن افراد ابوهريره و انس بن مالك را نام برد . « 2 » از شافعى نقل شده كه او رازگونه به ربيع گفت : شهادت و گواهى چهار تن از صحابه پذيرفته نيست : معاويه ، عمرو بن عاص ، مغيره و زياد . « 3 » شعبه در اين باره گويد : ابوهريره همواره در نقل حديث تدليس مىكرد . « 4 » از ليث نيز نقل شده كه گفته است : هر گاه در موردى با اختلاف ديدگاه اصحاب مواجه شويم ، ديدگاهى را مىپذيريم كه از روى احتياط است . « 5 » آرى به خاطر استناد به همين مطالب است كه شيعه امامى چنين\r\n\r\n\r\n","description":"","footnote":"\r\n( 1 ) . جامع بيان العلم وفضله : 2 / 905\r\n( 2 ) . شرح نهج البلاغه ابن ابىالحديد : 4 / 68\r\n( 3 ) . المختصر في اخبار البشر : 1 / 186\r\n( 4 ) . البداية والنهايه : 8 / 117\r\n( 5 ) . جامع بيان العلم وفضله : 2 / 902\r\n","page_name":" 27 ","page_number":27},
  {"content":"\r\n\r\nديدگاهى دارد . اما بيشتر علماى اهل سنّت بر اين پندارند كه خداوند سبحان و پيامبر او صلى اللَّه عليه وآله صحابه را پاك كرده و همه آن‌ها را عادل قرار داده است ؛ از اين رو بايد در راه آنان گام برداشت و هر چه از آنان نقل مىشود كه با متن صريح قرآن و سنّت مخالفت و منافات دارد ، تأويل كرد . آنان در اين ديدگاه به آياتى از قرآن حكيم و احاديثى كه در منابع خود از پيامبر خدا صلى اللَّه عليه وآله درباره فضايل صحابه نقل كرده‌اند ، استدلال نموده‌اند .\r\nالبته مشهورترين حديثى كه در اين زمينه نقل كرده‌اند اين حديث است كه پيامبر خدا صلى اللَّه عليه وآله فرمود :\r\nأصحابي كالنجوم بأيّهم اقتديتم اهتديتم ؛\r\nاصحاب من به سان ستارگان هستند به هر كدام اقتدا كنيد هدايت خواهيد يافت .\r\nهمان گونه كه گفتيم نوشتار حاضر اين حديث را بررسى و نقد خواهد كرد كه در آغاز با مراجعه به منابع اهل سنّت ديدگاه پيشوايان بزرگ و حافظان آنان روشن خواهد شد .\r\n\r\n","description":"","footnote":"","page_name":" 28 ","page_number":28},
  {"content":"\r\n\r\n\r\nبخش يكم سخنان پيشوايان بزرگ و حافظان اهل سنت در حديث النجوم\r\n\r\n","description":"","footnote":"","page_name":" 29 ","page_number":29},
  {"content":"\r\n . \r\n","description":"","footnote":"","page_name":" 30 ","page_number":30},
  {"content":"\r\n\r\n\r\nسخنان روشن\r\nحقيقت اين است كه گروه بسيارى از دانشمندان و پيشوايان حديثى ، تفسيرى ، اصولى و رجالى اهل سنّت به صراحت ، حديث « النجوم » را با تمام متون و سندهايش ضعيف دانسته‌اند ؛ به گونه‌اى كه جاى هيچ گونه شك و ترديدى نمانده كه اين حديث از درجه اعتبار و استناد ساقط است .\r\nاينك عين عبارات برخى از عالمان اهل سنّت را درباره حديث « النجوم » با نگاهى گذرا به شرح حال آنان مىآوريم . « 1 »\r\n\r\n\r\n","description":"","footnote":"\r\n( 1 ) . گفتنى است مطالبى كه در تكريم و بزرگداشت علماى اهل تسنّن نقل مىشود ، براى نشان دادن اهميّت و جايگاه آنان در بين اهل تسنّن در جهت تكذيب حديث ساختگى « النجوم » است ، و گرنه اين تأييدات مورد قبول شيعيان نيست\r\n","page_name":" 31 ","page_number":31},
  {"content":"\r\n\r\n\r\n1 . احمد بن حنبل شيبانى و نگاهى به شرح حال او\r\nاحمد بن حنبل شيبانى متوفاى سال 241 هجرى حديث « النجوم » را صحيح و معتبر نمىداند . اين ديدگاه را گروهى از دانشمندان اهل سنّت نقل كرده‌اند ؛ براى نمونه ابن امير الحاج در كتاب التقرير والتحبير فى شرح التحرير ، ابن قدامه در كتاب المنتخب و امير پادشاه حنفى در التيسير في شرح التحرير . « 1 »\r\nهمه كتاب‌هاى رجالى به شرح حال احمد بن حنبل پرداخته‌اند .\r\nذهبى دربارهء او مىنويسد :\r\nاحمد بن حنبل شيخ الاسلام و آقاى مسلمانان در عصر خود بود .\r\nوى حافظ و حجّتى براى مسلمانان بود .\r\nعلى بن مدينى درباره او مىگويد : به راستى خداوند اين دين را در روزگارى كه قبايل عرب بعد از رسول خدا صلى اللَّه عليه وآله مرتد شدند ، به دست ابوبكر صدّيق و در روز محنت به دست احمد بن حنبل تأييد كرد .\r\nابوعبيده نيز دربارهء او اظهار نظر كرده است . وى مىگويد : علم به چهار تن پايان يافت كه فقيه‌ترين آنان احمد بن حنبل بود .\r\n\r\n\r\n","description":"","footnote":"\r\n( 1 ) . التقرير والتحبير : 3 / 99 ، التيسير في شرح التحرير : 3 / 243 ، سلسلة الاحاديث الضعيفه والموضوعه : 1 / 79\r\n","page_name":" 32 ","page_number":32},
  {"content":"\r\n\r\nابن معين به نقل از ابن عياش درباره احمد بن حنبل چنين مىگويد : علما مىخواستند من همانند احمد بن حنبل بشوم ، به خدا سوگند ، من همانند او نشدم .\r\nهمام سكونى نيز دربارهء او سخن گفته است . وى مىگويد :\r\nاحمد بن حنبل نظير خود را نديده است .\r\nمحمّد بن حماد طهرانى گويد : از اباثور شنيدم كه مىگفت :\r\nاحمد بن حنبل از ثورى عالم‌تر - يا فقيه‌تر - است . « 1 »\r\n\r\n2 . ابوابراهيم مزنى و نگاهى به شرح حال او\r\nاز دانشمندان ديگرى كه حديث « النجوم » را صحيح ندانسته ابوابراهيم مزنى شاگرد و مصاحب شافعى است . وى متوفاى سال 264 هجرى است . حافظ ابن عبدالبرّ سخن او را چنين نقل مىكند :\r\nمزنى درباره گفتار پيامبر خدا صلى اللَّه عليه وآله : « أصحابي كالنجوم » مىگويد :\r\nاگر اين حديث صحيح باشد به اين معناست كه در آن چه اصحاب از پيامبر صلى اللَّه عليه وآله نقل كرده‌اند و مواردى كه براى آن شاهد\r\n\r\n\r\n","description":"","footnote":"\r\n( 1 ) . براى آگاهى بيشتر دربارهء احمد بن حنبل : ر . ك : تاريخ بغداد : 4 / 412 ، حلية الأولياء : 9 / 161 ، طبقات الشافعيّه : 2 / 27 - 63 ، تذكرة الحفاظ : 2 / 17 ، وفيات الأعيان : 1 / 47 ، شذرات الذهب : 2 / 96 ، النجوم الزاهره : 2 / 304 . . .\r\n","page_name":" 33 ","page_number":33},
  {"content":"\r\n\r\nمىگيرند مىتوان به آن‌ها اقتدا كرد ؛ بنابراين ، همه اصحاب مورد اعتماد و در آن چه از پيامبر نقل مىكنند ، امين هستند . به نظر من معناى حديث فقط همين است .\r\nاما مواردى كه اصحاب از ديد و نظر خود سخن گفته‌اند ؛ اگر در نزد خود مورد قبول بود ؛ برخى از آنان برخى ديگر را خطاكار نمىدانستند و يك‌ديگر را انكار نمىكردند ، و كسى از آنان به سخن صحابى ديگر مراجعه نمىكرد . پس تدبّر كن و بينديش ! « 1 » آن چه براى بحث ما مفيد است عبارتى است كه مىگويد : « اگر اين روايت صحيح باشد » . اما قضاوت دربارهء معنايى را كه از حديث « النجوم » بيان كرده به محققان حديث‌شناس واگذار مىنماييم . « 2 » اينك نگاهى گذرا به شرح حال ابوابراهيم مزنى داريم با اين\r\n\r\n\r\n","description":"","footnote":"\r\n( 1 ) . جامع بيان العلم وفضله : 2 / 923\r\n( 2 ) . البانى يكى از معاصران مىگويد : به نظر مىرسد كه متون اين حديث بر خلاف معنايى است كه مزنى از آن برداشت كرده است ؛ بلكه منظور ، سخنانى است كه صحابه طبق رأى خود گفته‌اند .\r\nبنابراين ، معناى حديث ، دليل ديگرى بر جعلى و ساختگى بودنِ حديث بوده و سخن پيامبر خدا صلى اللَّه عليه وآله نيست ؛ چرا كه چگونه ما مىتوانيم تصور كنيم كه پيامبر خدا صلى اللَّه عليه وآله به ما اجازه اقتدا به هر صحابى بدهد با اين كه در بين آنان عالم ، متوسط در علم و كم دانش . . . وجود دارد ؟ ! سلسلة الاحاديث الضعيفه والموضوعه : 1 / 82\r\n","page_name":" 34 ","page_number":34},
  {"content":"\r\n\r\nسخن كه همه شرح حال نويسان از او تميجد كرده‌اند . « 1 » يافعى دربارهء او مىنويسد : فقيه و امام ابوابراهيم اسماعيل بن يحيى مزنى مصرى شافعى ، مردى زاهد ، عابد ، مجتهد ، مناظره‌گر و ژرف‌نگر در معانى دقيق بود و جمع زيادى نزد او به تحصيل علم مشغول بودند .\r\nشافعى دربارهء او مىگويد : مزنى ياور مذهب من است .\r\nوى پيشواى شافعىها و آشناترين آن‌ها به طرق و فتواهاى شافعى و آن چه از او نقل مىكنند ، مىباشد . كتاب‌هاى بسيارى نگاشته و در نهايتِ پارسايى بود و در زهد و احتياط ، راه سختى را مىپيمود ، دعايش مستجاب مىشد و هيچ يك از اصحاب شافعى ، خود را از او مقدم نمىدانستند ، او متصدّى غسل دادن امام شافعى شد .\r\n\r\n3 . ابوبكر بزّار و نگاهى به شرح حال او\r\nحافظ ابوبكر بزّار نيز در حديث « النجوم » طعن و ايراد وارد كرده و جهات ضعف آن را آشكار ساخته است . حافظ ابن عبدالبرّ مىنويسد :\r\nمحمد بن ابراهيم بن سعيد با قرائت به من نقل كرد كه محمّد بن\r\n\r\n\r\n","description":"","footnote":"\r\n( 1 ) . براى آگاهى بيشتر در اين باره ر . ك : وفيات الأعيان : 1 / 196 ، مرآة الجنان : 2 / 177 و 178 ، طبقات الشافعيه : 2 / 93 و 109 ، العبر : 2 / 28 ، حسن المحاضره : 1 / 307\r\n","page_name":" 35 ","page_number":35},
  {"content":"\r\n\r\nاحمد بن يحيى نقل كرده كه ابوالحسن محمّد بن ايّوب رقى گويد :\r\nابوبكر احمد بن عمرو بن عبدالخالق گويد : از او درباره حديث‌هايى كه در دست عموم مردم است و از پيامبر خدا صلى اللَّه عليه وآله نقل مىكنند پرسيدم كه مىگويند : پيامبر خدا صلى اللَّه عليه وآله فرمود :\r\nإنّما مثل أصحابي كمثل النجوم - أو أصحابي كالنجوم - فأيّها اقتدوا اهتدوا ؛\r\nهمانا مثل اصحاب من به سان ستارگان است - يا اصحاب من مانند ستارگانند - به هر يك از آنان اقتدا كنيد راه مىيابيد .\r\nاين گفتار به طور صحيح و به روايت درست از پيامبر صلى اللَّه عليه وآله نرسيده است . اين حديث را عبدالرحيم بن زيد عمّى ، از پدرش ، از سعيد بن مسيّب ، از ابن عمر ، از پيامبر صلى اللَّه عليه وآله نقل كرده است و در برخى از جاها عبدالرحيم از پدرش ، از ابن عمر نقل كرده و سعيد بن مسيّب را حذف كرده است .\r\nاز سويى ضعف اين حديث از طرف عبدالرحيم بن زيد است ؛ چرا كه علماى حديث از نقل حديث او خوددارى كرده‌اند .\r\nاز سوى ديگر اين گفتار از پيامبر خدا صلى اللَّه عليه وآله ناشناخته است و با آن حضرت تناسبى ندارد ؛ زيرا كه با سندهاى صحيح از پيامبر خدا صلى اللَّه عليه وآله حديثى نقل شده كه فرمود :\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nعليكم بسنّتي وسنة الخلفاء الراشدين المهديين بعدي عضوا عليها بالنواجد ؛\r\nبر شما باد كه از سنّت خلفاى راشدين هدايت يافته بعد از من پيروى كنيد و در اين راه استوار باشيد .\r\nاگر حديث عبدالرحيم ثابت شود ، اين حديث با آن تعارض دارد ؛ در صورتى كه حديث عبدالرحيم ثابت نشده است و ديگر معارضه‌اى نيست .\r\nاز طرف ديگر ، پيامبر خدا صلى اللَّه عليه وآله اختلاف پس از خود را جايز نمىداند و خداوند داناتر است . « 1 » در اين سخن بزّار از چند جهت بر حديث « النجوم » ايراد وارد مىشود و درباره حديث « عليكم بسنّتي وسنّة الخلفاء الراشدين المهديين » در نوشتارى جداگانه بحث شده است . « 2 » پس از بيان ديدگاه ابوبكر بزّار نگاهى كوتاه به شرح حال او داريم . وى متوفاى سال 292 هجرى است . شرح حال نويسان پيرامون او مطالبى بيان كرده‌اند . ذهبى در تذكرة الحفاظ مىنويسد :\r\n\r\n\r\n","description":"","footnote":"\r\n( 1 ) . جامع بيان العلم وفضله : 2 / 923 و 924 . ر . ك : اعلام الموقعين : 2 / 232 ، البحر المحيط في تفسير القرآن : 5 / 528 و . . .\r\n( 2 ) . ر . ك : سنّت پيامبر يا سنّت خلفا ؟ ! سلسله پژوهش‌هاى اعتقادى شماره 23 از همين نگارنده\r\n","page_name":" 37 ","page_number":37},
  {"content":"\r\n\r\nحافظ علّامه ابوبكر احمد بن عمرو بن عبدالخالق بصرى نگارنده مسند كبير و كتاب معلل . او از افرادى چون هدبة بن خالد ، عبدالاعلى بن حماد ، حسن بن على بن راشد ، عبداللَّه بن معاويه جمحى ، محمّد بن يحيى بن فياض زمانى و هم‌طبقه‌هاى آنان حديث شنيده است .\r\nراويانى چون عبدالباقى بن قانع ، محمّد بن عباس نجيح ، ابوبكر ختلى ، عبداللَّه بن حسن ، ابوالشيخ و افراد كثيرى از او حديث نقل كرده‌اند .\r\nوى در پايان زندگى خويش به شهر اصفهان ، شام و نواحى ديگر مهاجرت كرد تا علم و دانش خود را پخش نمايد . دارقطنى شرح حال او را نوشته و پس از تمجيد او مىگويد : بزّار فرد مورد اعتمادى است كه گاهى خطا مىنمايد و به حافظه خود تكيه مىنمايد . « 1 »\r\n\r\n4 . ابن عدى و نگاهى به شرح حال او\r\nاز دانشمندان ديگرى كه حديث « النجوم » را آورده حافظ ابواحمد عبداللَّه بن عدى معروف به ابن قطّان است . او در كتاب الكامل - كه درباره راويان ضعيف و كسانى كه مورد خدشه و قدح واقع شده‌اند\r\n\r\n\r\n","description":"","footnote":"\r\n( 1 ) . براى آگاهى بيشتر از شرح حال او ر . ك : تاريخ بغداد : 4 / 334 ، تذكرة الحفاظ : 2 / 228 ، شذرات الذهب : 2 / 209 ، تاريخ اصفهان : 1 / 104 ، ميزان الاعتدال : 1 / 59 ، العبر : 2 / 92\r\n","page_name":" 38 ","page_number":38},
  {"content":"\r\n\r\nو روايات ساختگى آنان نگاشته شده است - در ضمن شرح حال جعفر بن عبدالواحد هاشمى قاضى و حمزه نصيبى - آن سان كه - ان شاء اللَّه - به زودى در گفتار حافظ زين عراقى خواهد آمد - به آن مىپردازد .\r\nاينك نگاهى گذرا به شرح حال ابن عدى داريم . دانشمندان درباره او تمجيد فراوانى كرده‌اند . سمعانى درباره او مىنويسد :\r\nحافظ ابواحمد عبداللَّه بن على بن محمّد گرگانى معروف به ابن قطان حافظ دوران خويش است . وى به اسكندريه و سمرقند مهاجرت كرد و وارد شهرهاى ديگر شد و اساتيدى را درك كرد . وى حافظ متقن بود كه همانندى در زمان خود نداشت . حمزة بن يوسف سهمى گويد : از دارقطنى درخواست كردم كه كتابى درباره محدّثان ضعيف بنگارد . گفت : آيا كتاب ابن عدى را ندارى ؟\r\nگفتم : آرى .\r\nگفت : همان كتاب بس است و چيزى به آن افزوده نمىشود .\r\nابن عدى در سال 365 هجرى درگذشت . « 1 »\r\n\r\n\r\n","description":"","footnote":"\r\n( 1 ) . براى آگاهى بيشتر در شرح حال او ر . ك : الانساب ، نسب جرجانى ، تذكرة الحفاظ : 3 / 161 ، شذرات الذهب : 3 / 51 ، مرآة الجنان : 2 / 381 ، العبر : 2 / 337 . . .\r\n","page_name":" 39 ","page_number":39},
  {"content":"\r\n\r\n\r\n5 . ابوالحسن دارقطنى و نگاهى به شرح حال او\r\nاز دانشمندانى كه حديث « النجوم » را تضعيف كرده ، حافظ دارقطنى متوفاى سال 385 هجرى است . حافظ ابن حجر عسقلانى گويد : وى در كتاب غرائب مالك به اين حديث اشاره كرده و آن را تضعيف نموده است « 1 » كه متن گفتار او خواهد آمد .\r\nسيره نويسان از ابوالحسن دارقطنى با تعظيم فراوان ياد كرده‌اند .\r\nابن كثير در اين باره مىنويسد :\r\nحافظ بزرگ على بن عمر بن احمد بن مهدى بن مسعود بن دينار بن عبداللَّه دارقطنى ، استاد علم جرح و تعديل از عصر خود تا زمان ما بود . وى راويان بسيارى را ديده بود ، او نگارنده و منتقد ماهر يگانه دوران و پيشواى عصر خود در رجال‌شناسى و علم و جرح و تعديل بود و كتاب ارزشمندى در اين زمينه تأليف و جمع آورى كرد . از روايات بسيارى آگاهى داشت و در علم درايه اطلاع تمام داشت .\r\nكتاب او بهترين كتاب در اين زمينه بوده و مشهور است ؛ نه از پيشينيان به اين تأليف پيشى گرفته‌اند و نه از آيندگان بدين شكل خواهند توانست كتابى بنگارند ، مگر اين كه از درياى علم او يارى طلبند و به سان او عمل كنند .\r\n\r\n\r\n","description":"","footnote":"\r\n( 1 ) . الكاف الشاف في تخريج احاديث الكشاف : 2 / 603\r\n","page_name":" 40 ","page_number":40},
  {"content":"\r\n\r\nوى كتاب ديگرى به نام العلل دارد . در اين كتاب به درستى ، موارد و اصطلاحات حديثى را بيان كرده است . كتاب ديگر او الافراد است كه كسى را توان فهم آن نيست ، مگر اين كه از حافظان يگانه و پيشوايان نقدگر و بزرگان دانش و ژرف‌نگر باشد . . . .\r\nدارقطنى از دوران كودكى با حافظه سرشار ، فهم تيز و درياى ژرف توصيف مىشد .\r\nحاكم نيشابورى درباره او گويد : نظير دارقطنى ديده نشده است .\r\nابن جوزى گويد : دارقطنى علوم و فضايلى را در خود گرد آورده بود كه حديث‌شناسى ، علم قراآت ، علم نحو ، فقه ، شعر را با پيشوايى ، عدالت و صحّت عقيده جمع كرده بود .\r\nاز دارقطنى پرسيدند : آيا فردى نظير خود را ديده‌اى ؟\r\nپاسخ داد : درباره يك فن گاهى افرادى ديده‌ام كه از من برتر بودند ؛ ولى در فنون و علوم گوناگونى كه من دارم كسى را نديده‌ام .\r\n\r\n6 . ابن حزم اندلسى و نگاهى به شرح حال او\r\nيكى ديگر از عالمانى كه با صراحت حديث « النجوم » را تكذيب و بر بطلان آن حكم كرده ابن حزم اندلسى درگذشته سال 456 هجرى است . وى با صراحت بيان داشته كه اين حديث ساختگى است .\r\nگروهى از دانشمندان اهل سنّت اين مطلب را از او نقل كرده‌اند .\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nابوحيّان به هنگام نقل اين حديث مىگويد :\r\nحافظ ابومحمّد على بن احمد بن حزم در نوشتارى كه در ابطال رأى و قياس و استحسان و تعليل و تقليد دارد ، چنين مىنويسد : اين خبرى دروغين ، ساختگى و باطل است و هرگز صحيح نيست . « 1 » شرح حال نگاران به شرح حال ابن حزم اندلسى پرداخته‌اند .\r\nابن حجر عسقلانى درباره او مىنويسد :\r\nاو فقيه ، حافظ ، ظاهرى مذهب « 2 » و نويسندهء كتاب‌هاى فراوانى است . وى جدّاً از قدرت حفظ بالايى برخوردار بود و احاديث فراوانى را در حفظ داشت ؛ ولى به دليل اطمينانى كه به حافظه‌اش داشت ، در سخن گفتن بىپروا بود ؛ نظير اظهار نظر در جرح و تعديل افراد و تبيين نام راويان . از اين رو تصوّرات زشتى نسبت به او ايجاد مىشد .\r\nصاعد بن احمد ربعى دربارهء او مىگويد : در ميان همهء اندلسىها ، ابن حزم در علوم ، جامع‌تر و از معارف سرشارتر بود . با وجود اين ، ابن حزم در دانشِ بيان مهارت داشت ، از علم بلاغت بهره‌مند بود و به سيره و انساب نيز آشنا بود .\r\n\r\n\r\n","description":"","footnote":"\r\n( 1 ) . البحر المحيط في تفسير القرآن : 5 / 528 ، ر . ك : سلسلة الأحاديث الضعيفه والموضوعه : 1 / 78\r\n( 2 ) . اين مذهب فرقه‌اى از اهل تسنّن است كه به ظواهر الفاظ روايات عمل مىكنند و هيچ گونه تأويل و توجيهى را قبول ندارند\r\n","page_name":" 42 ","page_number":42},
  {"content":"\r\n\r\nحُميدى او را اين گونه وصف مىكند :\r\nوى حافظ حديث بود و قدرت استنباط احكام را از كتاب و سنّت داشت . در علوم بسيارى متخصص و عامل به علمش بود . در ذكاوت ، سرعت حافظه ، تديّن و كرامت نفس همانند او را نديدم . وى در روايات و حديث‌شناسى بسيار توانمند بود .\r\nتاريخ نويس اندلسى ، ابو مروان ابن حِبّان نيز به توصيف او پرداخته و او را اين گونه معرفى مىكند :\r\nابن حزم در حديث ، فقه ، نسب و ادبيات متخصص بود ؛ افزون بر اين كه از انواع دانش‌هاى قديمى نيز آگاهى داشت . البتّه تخصص‌هاى او به دور از اشتباه نبود ؛ زيرا با جرأت در پى تمام فنون رفته بود . « 1 » شرح حال ابن حزم در ديگر كتاب‌هاى اهل سنّت نيز آمده است . « 2 »\r\n\r\n7 . احمد بن الحسين بيهقى و نگاهى به شرح حال او\r\nاز ديگر دانشمندان اهل سنّت كه حديث « النجوم » را تضعيف كرده ، حافظ ابوبكر بيهقى درگذشته سال 457 هجرى است . آن سان كه\r\n\r\n\r\n","description":"","footnote":"\r\n( 1 ) . لسان الميزان : 4 / 239 - 241\r\n( 2 ) . براى آگاهى درباره ابن حزم ر . ك : نفح الطيب : 1 / 364 ، العبر : 3 / 239 ، وفيات الأعيان : 3 / 7 - 13 ، تاج العروس : 8 / 245 ، لسان الميزان : 4 / 198\r\n","page_name":" 43 ","page_number":43},
  {"content":"\r\n\r\nحافظ ابن حجر عسقلانى نقل كرده وى در كتاب المدخل حديث « النجوم » را تضعيف كرده است . « 1 » كتاب‌هاى رجالى اهل سنّت از ستايش بيهقى مملو است .\r\nابن تغرى بردى گويد : احمد بن حسين بن على بن عبداللَّه حافظ ابوبكر بيهقى در سال 384 هجرى ديده به جهان گشود . وى در علم حديث و فقه يگانه دوران خويش بود ، كتاب‌هاى بسيارى به رشته تحرير درآورد و نصوص امام شافعى را در ده مجلد جمع آورى كرد و در جمادى الثانى در نيشابور ديده از جهان فرو بست . « 2 »\r\n\r\n8 . ابن عبدالبرّ و نگاهى به شرح حال او\r\nدانشمند ديگرى كه به بررسى و نقد حديث « النجوم » پرداخته حافظ ابوعمر ابن عبدالبرّ درگذشته سال 463 هجرى است . وى در اين باره مىنويسد :\r\nابوشهاب حناط از حمزه جزرى از نافع نقل مىكند كه ابن عمر گويد : پيامبر خدا صلى اللَّه عليه وآله فرمود :\r\n\r\n\r\n","description":"","footnote":"\r\n( 1 ) . الكاف الشاف في تخريج احاديث الكشاف : 2 / 604\r\n( 2 ) . براى آگاهى بيشتر در شرح حال بيهقى ر . ك : شذرات الذهب : 3 / 304 ، طبقات الشافعيه : 4 / 168 ، العبر : 3 / 242 ، النجوم الزاهره : 5 / 77 ، وفيات الأعيان : 1 / 57 و 58 ، تذكرة الحفاظ : 3 / 309\r\n","page_name":" 44 ","page_number":44},
  {"content":"\r\n\r\nإنّما أصحابي مثل النجوم فأيّهم أخذتم بقوله اهتديتم ؛\r\nهمانا اصحاب من مانند ستارگان هستند ، به گفتار هر يك عمل كنيد هدايت يافته‌ايد .\r\nاين اسناد صحيح نيست و از نافع كسى روايت نمىكند كه بتوان به گفتار او احتجاج كرد . اين حديث را با سند ديگرى بزّار نقل كرده است . در آن سند آمده است : احمد بن عمر ، از عبد بن احمد ، از على بن عمر ، از قاضى احمد بن كامل ، از عبداللَّه بن روح ، از سلام بن سليم ، از حارث بن غصين ، از اعمش ، از ابى سفيان نقل مىكند كه جابر گويد :\r\nپيامبر خدا صلى اللَّه عليه وآله فرمود :\r\nأصحابي كالنجوم بأيّهم اقتديتم اهتديتم ؛\r\nاصحاب من به سان ستارگانند ، به هر يك اقتدا كنيد هدايت يافته‌ايد .\r\nابوعمرو گويد : بر اين اسناد هيچ دليل و حجّتى قائم نشده است ؛ چرا كه حارث بن غصين فرد مجهول و ناشناخته‌اى است . « 1 » با اين سخن ، نگاهى اجمالى به شرح حال ابن عبدالبرّ داريم .\r\nسيره نويسان با احترام تمام به شرح حال او پرداخته‌اند . ذهبى درباره او مىنويسد :\r\n\r\n\r\n","description":"","footnote":"\r\n( 1 ) . جامع بيان العلم وفضله : 924 و 925\r\n","page_name":" 45 ","page_number":45},
  {"content":"\r\n\r\nوى امام ، حافظ و شيخ الاسلام كشور مغرب بود . در ربيع الثانى سال 368 هجرى ديده به جهان گشود و در دوران كودكى به تحصيل علم حديث پرداخت و در حفظ حديث و دقّت و ژرف‌نگرى سروَر دوران خويش گرديد .\r\nابووليد باجى گويد : در اندلس كسى هم‌چون ابوعمر در علم حديث نبود .\r\nابن حزم گويد : كتاب التمهيد نگارش دوست ما ابوعمر است . من در علم كلام بر محور فقهِ حديث كسى را همانند او سراغ ندارم تا چه رسد كه از او بهتر باشد .\r\nابن سكره نيز درباره او اين گونه ابراز كرده است : از ابووليد باجى شنيدم كه مىگفت : ابوعمر حافظترين فرد كشور مغرب بود .\r\nحميدى نيز درباره او سخن گفته است . وى مىگويد : ابوعمر فقيه ، حافظ ، كثير الحديث ، عالم به قراآت و اختلاف قرآن ، داراى علوم حديث و رجال ، بزرگ شدهء علم حديث كه در نظريات فقهى به اقوال شافعى تمايل داشت . « 1 »\r\n\r\n\r\n","description":"","footnote":"\r\n( 1 ) . براى آگاهى بيشتر در شرح حال او ر . ك : وفيات الأعيان : 6 / 63 ، مرآة الجنان : 3 / 89 ، المختصر : 2 / 187 و 188 ، العبر : 3 / 255 ، تذكرة الحفاظ : 3 / 349 ، تاج العروس : 3 / 37\r\n","page_name":" 46 ","page_number":46},
  {"content":"\r\n\r\n\r\n9 . على بن حسن ابن عساكر و نگاهى به شرح حال او\r\nيكى ديگر از بزرگان علماى اهل سنّت كه حديث « النجوم » را تضعيف كرده ، حافظ ابوالقاسم ابن عساكر است كه متن سخن او در ضمن سخن منّاوى خواهد آمد . عدّه‌اى از شرح حال نويسان با ستايش و تعريف به شرح حال او پرداخته‌اند . يافعى او را اين گونه توصيف مىكند :\r\nفقيه ، امام ، محدّث زبردست ، حافظ ژرف‌نگر و ضابط ، داراى علوم گسترده ، شيخ الاسلام و محدّث شام ، ياور سنّت نبوى ، بركَننده بدعت‌ها ، زينت حافظان ، درياى موّاج علوم ، رئيس محدّثان ، به پيشوايى او اقرار شده ، عارفِ ماهر ، مورد اعتماد در دين ، ابوالقاسم على بن حسن هبة اللَّه بن عساكر ؛ همو كه در دوران خود به شأن و الا مشهور بود و در بين معاصرينش همانند او ديده نشد .\r\nاو جامع بين علوم معقول و منقول و تميز دهنده بين حديث درست از نادرست بود . او از محدّثان دوران خود بود و از بزرگان فقهاى شافعى به شمار مىرفت . در علوم حديث پيشرفت كرده و بدين علم شهرت يافت . او حافظ ديندارى بود كه علم شناخت متون و سندها را با هم گرد آورد . . . . « 1 »\r\n\r\n\r\n","description":"","footnote":"\r\n( 1 ) . براى آگاهى بيشتر درباره او ر . ك : طبقات الشافعيه : 4 / 273 ، المختصر : 3 / 59 ، وفيات الأعيان : 2 / 471 ، العبر : 3 / 212 ، مرآة الجنان : 3 / 393 ، تتمة المختصر : 2 / 124 ، معجم الادباء : 13 / 773 و 78 ، البداية والنهايه : 12 / 294\r\n","page_name":" 47 ","page_number":47},
  {"content":"\r\n\r\n\r\n10 . ابن جوزى و نگاهى به شرح حال او\r\nدانشمند ديگرى كه حديث « النجوم » را نپذيرفته ، حافظ ابن جوزى است . وى در كتاب العلل المتناهيه مىنويسد :\r\nنعيم بن حماد از عبدالرحيم بن زيد عمى ، از پدرش ، از سعيد بن مسيّب نقل مىكند كه عمر بن خطّاب گويد :\r\nپيامبر خدا صلى اللَّه عليه وآله فرمود : از پروردگارم درباره مواردى كه اصحابم اختلاف خواهند كرد پرسيدم .\r\nخداوند به من وحى نمود :\r\nيا محمّد ! إنّ أصحابك عندي بمنزلة النجوم في السماء ، بعضها أضوأ من بعض فمن أخذ بشيء ممّا عليه من اختلافهم ، فهو على هدى ؛\r\nاى محمّد ! به راستى اصحاب تو در پيشگاه من به سان ستارگان در آسمان هستند كه برخى از آنان از برخى ديگر نورانىتر و درخشنده‌تراند . پس هر كس به موردى كه آنان اختلاف دارند عمل كند راه يافته است .\r\nحافظ ابن جوزى پس از نقل اين حديث مىگويد : اين حديث\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nصحيح نيست ؛ چرا كه نعيم بن حماد از راويانى است كه مورد جرح و قدح قرار گرفته است . يحيى بن معين گويد : عبدالرحيم ، راوى ديگر اين حديث ، دروغ‌گو است . « 1 » از طرفى ، شرح حال نويسان با تمجيد شايانى از ابن جوزى ياد كرده‌اند . ابن خَلّكان در توصيف وى گويد :\r\nابوالفرج عبدالرحمان بن ابوالحسن على بن محمّد بن على بن عبيداللَّه بن عبداللَّه بن حمّادى بن احمد بن محمّد بن جعفر جوزى ، از فقهاى حنبلى ، واعظى كه به جمال الدين حافظ لقب يافته بود . وى علامه دوران خود و پيشواى زمان خويش در علم حديث و صناعتِ وعظ و سخنرانى بود و كتاب‌هايى در فنون گوناگون تأليف كرده است . « 2 » او در سال 597 هجرى درگذشت .\r\n\r\n11 . ابن دحيه و نگاهى به شرح حال او\r\nحافظ ابن دحيه درگذشته 633 هجرى نيز بر حديث « النجوم » ايراد گرفته و صحّت آن را نفى كرده است . حافظ زين العراقى مىنويسد : ابن دحيه پس از نقل حديث « أصحابي كالنجوم » مىنويسد :\r\n\r\n\r\n","description":"","footnote":"\r\n( 1 ) . العلل المتناهيه في الأحاديث الواهيه : 1 / 283 و ر . ك : فيض القدير : 4 / 101\r\n( 2 ) . براى آگاهى بيشتر در شرح حال او ر . ك : البداية والنهايه : 13 / 28 ، وفيات الأعيان : 2 / 321 و 322 ، تتمة المختصر : 2 / 118 ، الأعلام : 4 / 89 و 90\r\n","page_name":" 49 ","page_number":49},
  {"content":"\r\n\r\nاين حديث صحّت ندارد . « 1 » شرح حال نويسان با تميجد و ثنا از ابن دحيه ياد كرده‌اند .\r\nجلال الدين سيوطى در حسن المحاضره درباره او مىنويسد :\r\nامام ، علامه و حافظ بزرگ ابوالخطّاب عمر بن حسن حديث‌شناسى كه براى آن علم اهميّت به سزايى قائل بود . وى بهره فراوانى از علم لغت و ادبيات عرب برده بوده كه آثارى از او بر جاى مانده است . وى در مصر اقامت گزيد ، و تربيت شاهزاده را عهده‌دار بود و در مدرسه كامليه به تدريس مشغول شد . « 2 »\r\n\r\n12 . ابوحيّان اندلسى\r\nدانشمند و حافظ ديگرى كه حديث « النجوم » را زير سؤال برده حافظ ابوحيّان اندلسى متوفاى سال 745 هجرى است . وى پژوهش ارزنده‌اى پيرامون اين حديث دارد . به لحاظ فوايدى كه اين پژوهش دارد عين سخن او را مىآوريم :\r\nزمخشرى گويد : اگر بگويى : چگونه قرآن بيان‌گر هر چيزى است ؟\r\nدر پاسخ مىگويم : منظور آن است كه قرآن همه موارد امور دينى\r\n\r\n\r\n","description":"","footnote":"\r\n( 1 ) . تخريج احاديث المنهاج ، بيضاوى : 85\r\n( 2 ) . براى آگاهى بيشتر در شرح حال او ر . ك : بغية الوعاة : 2 / 218 ، شذرات الذهب : 4 / 160 ، وفيات الأعيان : 3 / 121 ، حسن المحاضره : 1 / 355\r\n","page_name":" 50 ","page_number":50},
  {"content":"\r\n\r\nرا بيان كرده و روشن ساخته است ؛ چرا كه برخى از آن موارد را تصريح نموده و برخى ديگر را به سنّت ارجاع داده است ، آن جا كه به پيروى و فرمان برى از رسول خدا صلى اللَّه عليه وآله امر كرده و فرموده است :\r\n« وَما يَنْطِقُ عَنِ الْهَوى » ؛ « 1 »\r\nاو پيامبرى است كه از هوا و خواسته خويش سخن نمىگويد .\r\nاز طرفى ، به اجماع و اتّفاق نظر ترغيب و تشويق نموده است ، آن جا كه مىفرمايد :\r\n« وَيَتَّبِعْ غَيْرَ سَبيلِ الْمُؤْمِنينَ » ؛ « 2 »\r\nو چنين فردى از غير راه مؤمنان پيروى مىكند .\r\nو از سوى ديگر رسول خدا صلى اللَّه عليه وآله براى امّت خود ، پيروى از اصحاب و اقتدا به آثار آنان را پسنديده است ، آن جا كه مىفرمايد :\r\nأصحابي كالنجوم بأيّهم اقتديتم اهتديتم ؛\r\nاصحاب من به سان ستارگان هستند به هر كدام اقتدا كنيد ، هدايت خواهيد يافت .\r\nدر اين راستا امّت اسلامى كوشيدند و راه‌هاى قياس و اجتهاد را پيمودند و سنّت ، اجماع ، قياس و اجتهاد به تبيين كتاب مستند شد و از\r\n\r\n\r\n","description":"","footnote":"\r\n( 1 ) . سورهء نجم : آيهء 3\r\n( 2 ) . سورهء نساء : آيهء 115\r\n","page_name":" 51 ","page_number":51},
  {"content":"\r\n\r\nاين روى قرآن مجيد بيان‌گر هر چيزى شد . « 1 » ابوحيّان اندلسى پس از نقل سخن زمخشرى مىنويسد :\r\nوى مىگويد : رسول خدا صلى اللَّه عليه وآله براى امّت خود ، پيروى از اصحاب را پسنديده است ؛ تا آن جا كه حديث « النجوم » را نقل مىكند ؛ در صورتى كه پيامبر خدا صلى اللَّه عليه وآله چنين سخنى را نفرموده و اين حديث ، حديثى جعلى و ساختگى است كه به هيچ وجه از آن حضرت صادر نشده است .\r\nحافظ ابومحمّد على بن احمد بن حزم در نوشتارى كه در ابطال رأى ، قياس ، استحسان ، تعليل و تقليد نگاشته ، چنين مىگويد : اين خبرى دروغين ، ساختگى و باطل است و هرگز از رسول خدا صلى اللَّه عليه وآله صادر نشده ، بزّار صاحب مسند اسناد آن را ذكر كرده است . وى مىگويد : درباره روايتى كه در دست عامه مردم است پرسيديد كه از پيامبر صلى اللَّه عليه وآله روايت شده كه فرمود :\r\nإنّما مثل أصحابي كمثل النجوم - أو كالنجوم - بأيّها اقتدوا اهتدوا ؛\r\nهمانا مثل اصحاب من مثل ستارگان - يا هم‌چون ستارگان - هستند ، به هر كدام اقتدا كنند هدايت خواهند يافت .\r\n\r\n\r\n","description":"","footnote":"\r\n( 1 ) . تفسير الكشاف : 2 / 603 و 604\r\n","page_name":" 52 ","page_number":52},
  {"content":"\r\n\r\nاين حديث به سند صحيحى از پيامبر صلى اللَّه عليه وآله به ما نرسيده است ؛ بلكه آن را عبدالرحيم بن زيد عمّى ، از پدرش ، از سعيد بن مسيّب از ابن عمر ، از پيامبر صلى اللَّه عليه وآله نقل كرده است . ضعف حديث از ناحيه عبدالرحيم است ؛ چرا كه عالمان درباره نقل روايات او سكوت كرده‌اند .\r\nاز طرفى ، اين سخن از شخص رسول خدا صلى اللَّه عليه وآله منكر و ناشناخته و ثابت نشده است و آن بزرگوار ، اختلاف اصحاب را پس از خود روا نمىداند .\r\nابوحيّان اندلسى پس از نقل سخن بزّار مىنويسد : ابن معين درباره عبدالرحيم بن زيد مىگويد : او فردى دروغ‌گو و خبيثى است كه اعتبارى ندارد .\r\nبخارى هم مىگويد : او متروك است .\r\nالبته حمزه جزرى نيز اين روايت را نقل كرده است كه او نيز فرد ساقط و متروك است . « 1 »\r\n\r\nنگاهى به شرح حال ابوحيّان اندلسى\r\nاينك نگاهى كوتاه به شرح حال ابوحيّان اندلسى متوفاى 745 هجرى داريم . شرح حال نويسان با مدح و ثناى فراوان از او ياد كرده‌اند . ابن عماد مىنويسد :\r\n\r\n\r\n","description":"","footnote":"\r\n( 1 ) . البحر المحيط في تفسير القرآن : 5 / 527 و 528\r\n","page_name":" 53 ","page_number":53},
  {"content":"\r\n\r\nامام ، اثير الدين ابوحيّان لغت شناس ، مفسّر ، محدّث ، نحوى ، قارى ، تاريخ نگار و اديب عصر خود بود . او به طلب علم حديث روى آورد و به بهترين وجه آن را فرا گرفت و در علوم تفسير ، ادبيات عرب ، قرائت ، ادب ، تاريخ به تحصيل مشغول شد و نامش مشهور شد و آوازه او در همه جا پيچيد و بزرگان معاصرينش از او علوم را فرا گرفتند و در دوران زندگى او ، پيشرفت كردند .\r\nصفدى در توصيف او مىگويد : هرگز در بين اساتيد خود كسى كه بيش از او اشتغال داشته باشد نديده‌ام ؛ زيرا او را نديدم مگر اين كه يا تسبيح مىگفت ، يا مىنوشت و يا مشغول مطالعه كتابى بود .\r\nوى در نقل ، ضابط و مسلّط و آگاه به لغت بود . او پيشواى مطلق در علوم نحو و تصريف بود . بيشتر زندگى خويش را براى اين فن سپرى كرده بود ؛ به گونه‌اى كه در گوشه و كنار زمين كسى به پايه او نمىرسيد . وى مهارتى فراوان در علوم تفسير ، حديث و شرح حال مردم و سرگذشت آنان ؛ به خصوص مردم كشور مغرب داشت .\r\nادفوى گويد : ابوحيّان فردى ضابط ، راست‌گو ، حجّت و داراى عقيده‌اى سالم بود . « 1 »\r\n\r\n\r\n","description":"","footnote":"\r\n( 1 ) . براى آگاهى بيشتر از شرح حال او ر . ك : الدرر الكامنه : 4 / 302 ، فوات الوفيات : 2 / 555 ، بغية الوعاة : 1 / 280 و 281 ، البدر الطالع : 2 / 288 ، طبقات القراء : 2 / 285 ، نفح الطيب : 3 / 289 ، شذرات الذهب : 6 / 145 و 146 ، النجوم الزاهره : 10 / 111\r\n","page_name":" 54 ","page_number":54},
  {"content":"\r\n\r\n\r\n13 . شمس الدين ذهبى و نگاهى به شرح حال او\r\nشمس الدين ذهبى درگذشته سال 748 هجرى در چند جا از كتاب ميزان الاعتدال به حديث « النجوم » ايراد گرفته است .\r\nيكى از آن موارد ، در شرح حال جعفر بن عبدالواحد هاشمى قاضى است . وى در آن جا پس از نقل سخنان عالمان درباره جرح او مىنويسد : از مطالب فاجعه آميز او روايتى است كه از وهب بن جرير ، از پدرش ، از اعمش ، از ابوصالح نقل مىكند كه ابوهريره مىگويد :\r\nپيامبر صلى اللَّه عليه وآله فرمود :\r\nأصحابي كالنجوم من اقتدى بشيء منها اهتدى ؛ « 1 »\r\nاصحاب من مانند ستارگان هستند هر كس به چيزى از آن اقتدا كند هدايت يافته است .\r\nذهبى در مورد ديگر در ترجمه زيد عمّى پس از نقل اين حديث مىگويد : اين حديث باطل است . « 2 » اينك نگاهى كوتاه به شرح حال ذهبى داريم . همه كتاب‌هاى\r\n\r\n\r\n","description":"","footnote":"\r\n( 1 ) . ميزان الاعتدال : 2 / 141 و 142\r\n( 2 ) . همان : 3 / 152\r\n","page_name":" 55 ","page_number":55},
  {"content":"\r\n\r\nرجالى و راوىشناسى با ستايش و ثناى فراوان از او ياد كرده‌اند .\r\nابن تغرى بردى در توصيف ذهبى مىگويد :\r\nشيخ ، امام حافظ ، مورّخ ، صاحب تأليفات مفيد ، شمس الدين ابوعبداللَّه ذهبى شافعى از حافظان مشهور است .\r\nوى احاديث فراوانى را شنيده و به شهرهاى بسيارى سفر كرده است . او نويسنده ، مؤلف ، مصنف و تاريخ نگار است . احاديث را تصحيح كرده و در علم حديث و علوم وابسته به آن مهارت و تخصص داشت . به اصول دست يافته و آن را پردازش كرده است و قرائت‌هاى هفت‌گانه را بر گروهى از اساتيد قراآت خوانده است . « 1 »\r\n\r\n14 . تاج الدين ابن مكتوم و نگاهى به شرح حال او\r\nدانشمند ديگرى كه به حديث « النجوم » ايراد گرفته تاج الدين ابن مكتوم درگذشته سال 749 هجرى است . وى با استشهاد به سخن استادش ابوحيّان از كتاب البحر المحيط - كه پيش‌تر گذشت - متن گفتار او را در كتاب خودش مىآورد . « 2 »\r\n\r\n\r\n","description":"","footnote":"\r\n( 1 ) . براى آگاهى بيشتر در شرح حال او ر . ك : الدرر الكامنه : 3 / 336 - 338 ، طبقات الشافعيه : 5 / 216 ، فوات الوفيات : 2 / 370 - 372 ، البدر الطالع : 2 / 110 و 112 ، الوافى بالوفيات : 2 / 163 - 168 ، شذرات الذهب : 6 / 153 ، النجوم الزاهره : 1 / 182 ، طبقات القراء : 2 / 71\r\n( 2 ) . الدر اللقيط من البحر المحيط چاپ شده در حاشيه البحر المحيط في تفسير القرآن : 5 / 527\r\n","page_name":" 56 ","page_number":56},
  {"content":"\r\n\r\nگفتنى است ابن مكتوم دانشمندى است كه هر سيره‌نويسى به شرح حال او پرداخته به نيكى از او ياد كرده است . جلال الدين سيوطى درباره او مىنويسد :\r\nاحمد بن عبدالقادر بن احمد بن مكتوم تاج الدين ابومحمّد قيسى دانشمندى كه علوم فقه ، نحو و لغت را در خود جمع كرده و كتاب تاريخ النجاة و الدر اللقيط من البحر المحيط را نگاشته است . وى در ماه ذى حجه سال 682 هجرى پا به جهان نهاده و در سال 749 ديده از جهان فرو بست . « 1 »\r\n\r\n15 . ابن قيم الجوزيه و نگاهى به شرح حال او\r\nدانشمند ديگرى كه به حديث « النجوم » ايراد گرفته ابن قيّم الجوزيه درگذشته سال 751 هجرى است . وى در بحث رد ادلّه مقلّدين در چهل و پنجمين وجه آن مىنويسد :\r\nمقلّدين مىگويند : در صحّت تقليد ، حديث مشهور « اصحاب من مانند ستارگانند به هر كدام اقتدا كرديد ، هدايت يافته‌ايد » كفايت مىكند .\r\nاين دليل چندين پاسخ دارد :\r\n\r\n\r\n","description":"","footnote":"\r\n( 1 ) . براى آگاهى بيشتر از شرح حال او ر . ك : الدرر الكامنه : 1 / 174 ، حسن المحاضره : 1 / 47 ، طبقات القرّاء : 1 / 70 ، الجواهر المضيئه في طبقات الحنفيه : 1 / 75\r\n","page_name":" 57 ","page_number":57},
  {"content":"\r\n\r\nيكم . اين حديث از طريق اعمش ، از ابوسفيان ، از جابر ؛ و از حديث سعيد بن مسيب ، از ابن عمر ؛ و از طريق حمزه جزرى ، از نافع ، از ابن عمر نقل شده است و هيچ يك از اين‌ها ثابت نشده است .\r\nابن عبدالبرّ گويد : محمّد بن ابراهيم بن سعيد براى ما نقل كرد كه ابوعبداللَّه بن مفرج به آن‌ها گفته است كه محمّد بن ايّوب صموت گويد : بزار به ما گفت : و اما روايتى كه از پيامبر صلى اللَّه عليه وآله نقل مىشود كه فرموده است : « اصحاب من مانند ستارگان هستند به هر كدام از آنان اقتدا كنيد هدايت يافته‌ايد » اين گفتار از رسول خدا صلى اللَّه عليه وآله به طريق صحيح نرسيده است . « 1 » اينك نگاهى گذرا به شرح حال ابن قيّم الجوزيه داريم . در بيشتر كتاب‌هاى شرح حال نويسى از او تمجيد شده است . ابن كثير در حوادث سال 751 هجرى مىنويسد :\r\nشب پنجشنبه سيزدهم ماه رجب به هنگام اذان عشا صاحب ما شيخ امام ، علامه شمس الدين امام الجوزيه ديده از جهان فرو بست . وى تحصيلات خود را با علم حديث آغاز كرد و به علم و دانش مشغول شد و در علوم متعددى از جمله علم تفسير ، حديث ، كلام و فقه تبحّر يافت .\r\n\r\n\r\n","description":"","footnote":"\r\n( 1 ) . اعلام الموقعين : 2 / 231 و 232\r\n","page_name":" 58 ","page_number":58},
  {"content":"\r\n\r\nاو زيبا قرائت مىكرد و اخلاق نيكويى داشت ، بيشتر مهرورزى مىنمود ، به كسى حسادت نمىورزيد و كسى را اذيت نمىكرد ، پشت سر كسى غيبت نمىنمود و از كسى كينه به دل نداشت . « 1 »\r\n\r\n16 . زين عراقى\r\nحافظ ديگرى كه حديث « النجوم » را نپذيرفته ، حافظ زين الدين عراقى متوفاى سال 806 هجرى است . وى در اين باره مىگويد :\r\nحديث « أصحابي كالنجوم بأيّهم اقتديتم اهتديتم » را دارقطنى در كتاب الفضائل نقل كرده است . اين حديث را ابن عبدالبرّ در جامع بيان العلم از طريق خودش از حديث جابر روايت كرده و گويد : بر صحّت اين اسناد هيچ حجّت و دليلى قائم نيست و نمىتواند دليل باشد ؛ زيرا كه حارث بن غصين يكى از راويان آن ، فرد مجهول و ناشناخته‌اى است .\r\nاز طرفى ، عبد بن حميد در مسند و ابن عدى در الكامل از روايت حمزة بن ابى حمزه نصيبى ، از نافع ، از ابن عمر اين حديث را با متن « بأيّهم أخذتم » به جاى « اقتديتم » نقل كرده است و اين اسناد به سبب حمزه ، ضعيف است ؛ چرا كه وى به دروغ گويى متّهم است .\r\n\r\n\r\n","description":"","footnote":"\r\n( 1 ) . براى آگاهى بيشتر در شرح حال او ر . ك : الدرر الكامنه : 3 / 400 - 403 ، البدر الطالع : 2 / 143 - 146 ، الوافى بالوفيات : 2 / 270 - 272 ، بغية الوعاة : 1 / 62 و 63 ، تاريخ ابن كثير : 14 / 234\r\n","page_name":" 59 ","page_number":59},
  {"content":"\r\n\r\nاز سوى ديگر ، بيهقى نظير اين حديث را در المدخل از حديث عمر و ابن عبّاس نقل كرده و از طريق ديگر به طور مرسل آورده و گويد :\r\nمتن اين حديث مشهور ؛ ولى اسناد آن ضعيف است و در اين باره سندى ثابت نشده است .\r\nبزّار نيز آن را از روايت عبدالرحيم بن زيد عمّى ، از پدرش ، از ابن عمر روايت كرده و گويد : اين حديث ناشناخته است و صحيح نيست .\r\nابن حزم نيز درباره اين حديث اظهار نظر كرده است . وى مىگويد : اين حديث دروغ ، ساختگى و باطل است .\r\nبيهقى درباره اين حديث گويد : بخشى از معناى حديث « أصحابي كالنجوم » را حديث ابوموسى - كه مسلم نيشابورى آن را روايت كرده - مىرساند . در آن حديث پيامبر خدا صلى اللَّه عليه وآله فرموده است :\r\nالنجوم أمنة لأهل السماء . . . وأصحابي أمنة لأمتي . . . ؛ « 1 »\r\nستارگان براى آسمانيان ايمنى بخشند . . . . و اصحاب من براى امّت من امان هستند . . . .\r\n\r\n\r\n","description":"","footnote":"\r\n( 1 ) . تخريج احاديث المنهاج ، بيضاوى : 81 - 86 . گفتنى است كه به زودى تضعيف اسناد بيهقى در المدخل بيان خواهد شد ؛ همان حديثى كه از ابن عبّاس نقل شده و حديث « اختلاف » را در برمىگيرد\r\n","page_name":" 60 ","page_number":60},
  {"content":"\r\n\r\nاينك نگاهى اجمالى به شرح حال زين الدين عراقى داريم . همه معجم نويسان شرح حال او را با ستايش و تعريف فراوان آورده‌اند .\r\nابن عماد در حوادث سال 806 هجرى مىنويسد :\r\nدر اين سال حافظ زين الدين عبدالرحيم بن عراقى شافعى كه حافظ عصر خود بود . . . ديده از جهان فرو بست . « 1 »\r\n\r\n17 . ابن حجر عسقلانى و نگاهى به شرح حال او\r\nحافظ شهاب الدين ابن حجر عسقلانى نيز حديث « أصحابي كالنجوم » را زير سؤال برده و در تضعيف آن چنين مىگويد :\r\nاين حديث را دارقطنى در كتاب المؤتلف از روايت سلام بن سليم ، از حارث بن غصين ، از اعمش ، از ابوسفيان ، از جابر به صورت حديث مرفوعه نقل كرده است ، با اين عنايت كه سلام ، از نظر روايت ، فرد ضعيفى است .\r\nاز طرفى ، دارقطنى اين حديث را در غرائب مالك از طريق حميد بن زيد ، از مالك ، از جعفر بن محمّد ، از پدرش ، از جابر نقل كرده است . در اين حديث آمده است :\r\n\r\n\r\n","description":"","footnote":"\r\n( 1 ) . براى آگاهى بيشتر درباره او ر . ك : طبقات القراء : 1 / 382 ، الضوء اللامع : 4 / 171 - 178 ، البدر الطالع : 1 / 354 - 356 ، شذرات الذهب : 7 / 55 و 56\r\n","page_name":" 61 ","page_number":61},
  {"content":"\r\n\r\nفبأيّ قول أصحابي أخذتم اهتديتم ، إنّما مثل أصحابي مثل النجوم من أخذ بنجم منها اهتدى ؛\r\nپس هر گفتار از اصحاب مرا بگيريد هدايت خواهيد يافت ؛ چرا كه مثل اصحاب من مثل ستارگان هستند ، هر كس ستاره‌اى را برگزيند هدايت مىيابد .\r\nآن گاه دارقطنى گويد : نقل اين حديث از مالك ثابت نشده است و راويان پايين‌تر از مالك نيز مجهول و ناشناخته‌اند .\r\nاز سوى ديگر ، اين حديث را عبد بن حميد و دارقطنى در كتاب الفضائل از حديث حمزه جزرى ، از نافع ، از ابن عمر نقل كرده‌اند ؛ با اين عنايت كه راوى شناسان حمزه را به وضع و جعل حديث متّهم كرده‌اند .\r\nقضاعى نيز اين حديث را در مسند الشهاب از حديث ابوهريره روايت كرده است كه يكى راويان آن سند ، جعفر بن عبدالواحد هاشمى است كه راوى شناسان او را تكذيب كرده‌اند .\r\nابن طاهر نيز اين حديث را از روايت بشر بن حسين ، از زبير بن عدى ، از انس روايت كرده است كه بشر نيز به كذب متّهم است .\r\nبيهقى نيز اين حديث را در المدخل از روايت جويبر ، از ضحاك ، از ابن عبّاس روايت كرده است . گفتنى است كه جويبر فرد متروكى است .\r\nاز طرفى ، همين حديث را از روايت جويبر ، از جواب بن عبداللَّه\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nبه صورت مرفوعه آورده است كه حديث مرسلى خواهد بود .\r\nبيهقى پس از اين مىگويد : اين متن مشهور است ؛ ولى همه سندهاى آن ضعيف هستند .\r\nآن گاه در المدخل روايتى را از عمر به صورت مرفوعه نقل مىكند كه پيامبر خدا صلى اللَّه عليه وآله فرمود :\r\nسألت ربّي فيما يختلف فيه أصحابي من بعدي .\r\nفأوحى إليّ : يا محمّد ! أنّ أصحابك عندي بمنزلة النجوم في السماء بعضها أضوأ من بعض ، فمن أخذ بشيء ممّا هو عليه من اختلافهم فهو عندي على هدى ؛\r\nاز پروردگارم درباره اختلاف اصحابم پس از خودم پرسيدم .\r\nخداوند به من وحى فرمود : اى محمّد ! به راستى كه اصحاب تو در پيشگاه من به سان ستارگان در آسمان هستند كه برخى از برخى ديگر نورانىتر هستند . پس هر كس مطلبى را از آن‌ها اخذ كند ؛ هر چند اختلافى باشد ، در نزد من بر هدايت خواهد بود .\r\nآن گاه در ذيل اين حديث گويد : يكى از راويان آن عبدالرحيم بن زيد عمّى است كه از نظر راوى شناسان فرد متروكى است . « 1 »\r\n\r\n\r\n","description":"","footnote":"\r\n( 1 ) . الكاف الشاف في تخريج أحاديث الكشاف : 2 / 603 و 604\r\n","page_name":" 63 ","page_number":63},
  {"content":"\r\n\r\nاينك نگاهى گذرا به شرح حال ابن حجر عسقلانى داريم كه در كتاب‌هاى سيره نويسى با تمام تكريم و تعظيم از او ياد شده است .\r\nجلال الدين سيوطى درباره او مىنويسد :\r\nابن حجر عسقلانى پيشواى حافظان در عصر خويش بود . وى قاضى القضاتى بود كه از همه سرزمين‌ها براى شاگردى او مىآمدند و در دوران او هيچ حافظى جز او نبود . وى كتاب‌هاى بسيارى را نگاشت كه موارد ذيل را مىتوان نام برد : شرح بخارى ، تعليق التعليق ، تهذيب التهذيب ، تقريب التهذيب ، لسان الميزان ، الاصابه فى معرفة الصحابه ، نكت ابن الصلاح ، رجال الأربعه و شرح آن و الألقاب . « 1 »\r\n\r\n18 . ابن همام و نگاهى به شرح حال او\r\nكمال الدين محمّد بن عبدالواحد سيواسى معروف به ابن همام حنفى متوفاى 861 هجرى ، از پيشوايان بزرگ حنفىها درباره حديث « أصحابي كالنجوم » تصريح كرده كه حديث ناشناخته‌اى است . « 2 » سيره‌نويسان با تجليل و احترام خاصّى به شرح حال او پرداخته‌اند . ابن عماد در حوادث سال 861 هجرى مىنويسد :\r\n\r\n\r\n","description":"","footnote":"\r\n( 1 ) . براى آگاهى بيشتر در شرح حال او ر . ك : حسن المحاضره : 1 / 363 - 316 ، البدر الطالع : 1 / 87 - 92 ، الضوء اللامع : 2 / 36 - 40 ، شذرات الذهب : 8 / 270 - 273 و منابع ديگر\r\n( 2 ) . التحرير بشرح أمير بادشاه حسينى : 3 / 243 ، بحث اجماع\r\n","page_name":" 64 ","page_number":64},
  {"content":"\r\n\r\nدر اين سال كمال الدين محمّد بن عبدالواحد بن عبدالحميد بن مسعود سيواسى اسكندرى معروف به ابن همام حنفى ، امام و علامه ديده از جهان فرو بست .\r\nدر بغية الوعاة آمده است :\r\nابن همام در علوم فقه ، اصول ، نحو ، تصريف ، معانى ، بيان ، تصوّف ، موسيقى و ديگر علوم ، علّامه‌اى محقق و مناظره كننده‌اى صاحب نظر بود . وى همواره مىگفت : من در علوم معقول از هيچ كس تقليد نمىكنم . . . . « 1 »\r\n\r\n19 . ابن امير الحاج و نگاهى به شرح حال او\r\nعالم ديگرى كه به نقد حديث « أصحابي كالنجوم » پرداخته ، شمس الدين محمّد بن محمّد معروف به ابن امير الحاج حنفى متوفاى 879 هجرى است . وى وهن و سستى اين حديث را آشكار ساخته است ، آن جا كه مىگويد :\r\nدرباره معارض بودن هر كدام از اين دو حديث « أصحابي كالنجوم » و « بخشى از دين خود را از عايشه بگيريد » گفته شده اين دو\r\n\r\n\r\n","description":"","footnote":"\r\n( 1 ) . براى آگاهى بيشتر از شرح حال او ر . ك : البدر الطالع : 1 / 201 و 202 ، حسن المحاضره : 1 / 474 ، بغية الوعاة : 1 / 166 - 169 ، هدية العارفين : 2 / 201 ، التيسير في شرح التحرير : 1 / 4 و 3 ، شذرات الذهب : 7 / 298 و منابع ديگر\r\n","page_name":" 65 ","page_number":65},
  {"content":"\r\n\r\nحديث دلالت مىكنند كه پيروى از هر صحابه و عايشه جايز است ؛ گرچه پيروى از آن‌ها با گفتار ابوبكر و عمر يا خلفاى چهارگانه مخالف باشد .\r\nدر اين باره مىگوييم : حديث « أصحابي كالنجوم » ، حديث ناشناخته‌اى است ؛ بنابر آن چه ابن حزم در رساله الكبرى گفته : اين حديث دروغ ، جعلى و باطل است و اگر بنا را بر كلام ابن حزم نگذاريم اين حديث با سندهايى از عمر ، عبداللَّه بن عمر ، جابر ، ابن عباس و انس با متون گوناگونى نقل شده است . نزديك‌ترين متن ، به متن ياد شده ، متنى است كه ابن عدى در الكامل و ابن عبدالبرّ در كتاب بيان العلم از ابن عمر نقل كرده‌اند . او مىگويد : پيامبر خدا صلى اللَّه عليه وآله فرمود :\r\nمَثل أصحابي مثل النجوم يهتدى بها ، فأيّهم أخذتم بقوله اهتديتم ؛\r\nمثل اصحاب من مثل ستارگان هستند ، به گفتار هر يك عمل كنيد هدايت يافته‌ايد .\r\nدارقطنى و ابن عبدالبرّ نيز از جابر اين گونه نقل كرده‌اند . جابر گويد : پيامبر خدا صلى اللَّه عليه وآله فرمود :\r\nمثل أصحابي في أمّتي مثل النجوم فبأيّهم اقتديتم اهتديتم ؛\r\nمثل اصحاب من در امت من همانند مثل ستارگانند . پس به هر كدام از آن‌ها اقتدا كرديد ، هدايت يافته‌ايد .\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nآرى ، هيچ يك از اين روايات از طريق صحيح نرسيده ؛ از اين رو احمد بن حنبل گفته است : اين حديث ، حديث صحيحى نيست .\r\nبزّار نيز اين حديث را از پيامبر صلى اللَّه عليه وآله از طريق صحيح نمىداند ، مگر اين كه بيهقى در كتاب الاعتقاد گويد : اين حديث با سندى متصل و غير قوى و در حديث ديگر كه سند منقطع است به ما رسيده است . البته حديثى صحيح ، بخشى از مفاهيم اين حديث را تأييد مىكند كه همان حديث ابوموسى است كه به طريق مرفوعه نقل شده است . « 1 » اينك نگاهى به شرح حال ابن امير الحاج داريم . دانشمندان بزرگ اهل سنّت او را ستوده‌اند . ابن عماد گويد :\r\nشمس الدين محمّد بن محمّد بن محمّد بن حسن معروف به ابن امير الحاج حلبى از دانشمندان بزرگ حنفىها در حلب بوده است .\r\nوى پيشوايى دانشمند ، نگاره‌اى كه كتاب‌هاى ارزشمند و مشهورى را تأليف كرده است . بزرگانى پاى درس او نشسته و به شاگردى او افتخار كرده‌اند . وى در پنجاه و چند سالگى در ماه رجب در شهر حلب ديده از جهان فرو بست . « 2 »\r\n\r\n\r\n","description":"","footnote":"\r\n( 1 ) . التقرير والتخيير في شرح التحرير : 3 / 99 ، ر . ك : التيسير في شرح التحرير : 3 / 243\r\n( 2 ) . براى آگاهى بيشتر از شرح حال او ر . ك : الضوء اللامع : 9 / 210 ، شذرات الذهب : 6 / 328 ، البدر الطالع : 2 / 254 و منابع ديگر\r\n","page_name":" 67 ","page_number":67},
  {"content":"\r\n\r\n\r\n20 . حافظ سخاوى و آشنايى با او\r\nدانشمند ديگرى كه درباره حديث « أصحابي كالنجوم » اظهار نظر كرده ، حافظ سخاوى است . وى در اين باره مىگويد :\r\nحديث « اختلاف امّتي رحمة ؛ اختلاف امت من رحمت است » را بيهقى در كتاب المدخل از سليمان بن ابوكريمه ، از جويبر ، از ضحاك ، از ابن عباس نقل مىكند . ابن عباس گويد : روزى پيامبر خدا صلى اللَّه عليه وآله فرمود :\r\nمهما أوتيتم من كتاب اللَّه فالعمل به لا عذر لأحدٍ في تركه ، فإن لم يكن في كتاب اللَّه فسنّة منّي ماضية ، فإن لم يكن سنّة منّي فما قال أصحابي . إنّ اصحابي بمنزلة النجوم في السماء فأيّما أخذتم به اهتديتم ، واختلاف أصحابي لكم رحمة ؛\r\nهر چه از كتاب خدا به شما داده شده بدان عمل كنيد ! هيچ كس در ترك آن ، عذر و بهانه‌اى ندارد . اگر موضوعى در كتاب خدا نبود در آن باره سنّتى از من جارى شده است . و اگر درباره آن موضوع سنّتى نيز جارى نشده باشد ، آن چه اصحاب من گويند پذيرفته است ؛ چرا كه اصحاب من به منزله ستارگان در آسمان هستند . پس هر كدام را گرفتيد ، هدايت يافته‌ايد و اختلاف اصحاب من براى شما رحمت است .\r\nحافظ سخاوى پس از نقل اين حديث مىگويد : اين حديث را طبرانى و ديلمى در مسند خود با همين سند نقل كرده‌اند .\r\nگفتنى است كه يكى از راويان اين حديث جويبر است كه به طور\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nجدّ در نقل حديث فرد ضعيفى است . از طرفى ، روايت ضحّاك از ابن عبّاس منقطع است ؛ يعنى بين ضحّاك و ابن عبّاس فاصلهء طبقه‌اى وجود دارد . « 1 » اينك با مراجعه به برخى از كتاب‌هاى شرح حال نويسى نگاهى گذرا به شخصيت حافظ سخاوى داريم . بيشتر كتاب‌هاى رجالى و تاريخى به شرح حال او پرداخته‌اند .\r\nابن عماد در حوادث سال 902 هجرى مىنويسد :\r\nدر اين سال بود كه حافظ شمس الدين ابوالخير محمّد بن عبدالرحمان بن محمّد بن ابى بكر بن عثمان بن محمّد سخاوى ديده از جهان فرو بست . وى در علوم فقه و عربى ، قراآت ، حديث و تاريخ مهارت يافت و در علوم فرائض ، حساب ، تفسير ، اصول فقه ، ميقات و ديگر علوم شركت جست .\r\nچيزهايى را كه او خوانده و از او شنيده شده به گونه‌اى زياد است كه قابل شمارش نيست . او از گروه فراوانى كه بيش از 400 تن هستند ، علم را فرا گرفته است و دانشمندان بسيارى به او اجازه فتوا ، تدريس و املاء داده‌اند . موارد بسيارى از علوم را از استاد خود ابن حجر عسقلانى شنيده است ؛ به گونه‌اى كه علم جرح و تعديل پس از او به\r\n\r\n\r\n","description":"","footnote":"\r\n( 1 ) . المقاصد الحسنه في بيان كثير من الأحاديث المشتهرة على الألسنه : 46\r\n","page_name":" 69 ","page_number":69},
  {"content":"\r\n\r\nسخاوى رسيده است تا جايى كه گفته شده است : پس از ذهبى در علم رجال كسى - جز سخاوى - نبوده كه راه و روش او را بپيمايد . « 1 »\r\n\r\n21 . ابن ابى شريف شافعى و نگاهى به شرح حال او\r\nدانشمند ديگرى كه حديث « أصحابي كالنجوم » را زير سؤال برده ، كمال الدين ابن ابى شريف شافعى درگذشته 906 هجرى است . وى در اين ديدگاه از استاد خود حافظ شهاب الدين ابن حجر عسقلانى پيروى كرده است .\r\nآن سان كه - ان شاء اللَّه - به زودى به هنگام نقل سخن منّاوى خواهيم آورد .\r\nگفتنى است كه شرح حال نگاران به شرح حال ابن ابى شريف پرداخته‌اند . ابن عماد درباره او گويد :\r\nكمال الدين ابوالمعالى محمّد بن امير ناصرالدين محمّد بن ابى بكر بن على بن ابى شريف مقدسى شافعى مرى ، سبط شهاب الدين عميرى مالكى مشهور به ابن عوجان . او شيخ الامام ، شيخ الاسلام و پادشاه دانشمندان بزرگ بود . « 2 »\r\n\r\n\r\n","description":"","footnote":"\r\n( 1 ) . براى آشنايى با شرح حال او ر . ك : شذرات الذهب : 8 / 15 - 17 ، مفاكهة الخلّان : 1 / 178 ، الضوء اللامع : 8 / 2 - 32 ، البدر الطالع : 2 / 184 ، النور السافر : 16 و منابع ديگر . . .\r\n( 2 ) . براى آگاهى بيشتر از شرح حال او ر . ك : الضوء اللامع : 9 / 64 - 67 ، البدر الطالع : 2 / 243 و 244 ، الانس الجليل : 2 / 288 ، مفاكهة الخلّان : 1 / 126 ، 175 و 211 ، شذرات الذهب : 8 / 29 و منابع ديگر\r\n","page_name":" 70 ","page_number":70},
  {"content":"\r\n\r\n\r\n22 . جلال الدين سيوطى و نگاهى به شرح حال او\r\nدانشمند ديگرى كه به نقد حديث « أصحابي كالنجوم » پرداخته حافظ جلال الدين سيوطى متوفاى 911 هجرى است . وى در كتاب الجامع الصغير في احاديث البشير النذير حرف « ض » را - كه نشانه ضعيف بودن است - روى آن حديث گذاشته است . « 1 » اينك نگاهى گذرا به شرح حال او داريم .\r\nابن عماد در حوادث سال 911 هجرى مىنويسد :\r\nدر اين سال بود كه حافظ جلال الدين سيوطى شافعى محدّث بزرگ ، پژوهش‌گر ، ژرف‌نگر ، نگارنده كتاب‌هاى ارزشمند و سودمند ديده از جهان فرو بست .\r\nشاگرد او داوودى گويد : سيوطى از داناترين دانشمند عصر خويش به علم حديث و فنون آن بوده است . « 2 »\r\n\r\n23 . على متقى هندى و نگاهى به شرح حال او\r\nدانشمند ديگرى كه بر حديث « أصحابي كالنجوم » ايراد گرفته ، شيخ على متقى هندى متوفاى 975 هجرى است . وى در كتاب كنز العمّال\r\n\r\n\r\n","description":"","footnote":"\r\n( 1 ) . الجامع الصغير : 2 / 282 ، حرف سين ، شماره 4603\r\n( 2 ) . براى آگاهى بيشتر از شرح حال او ر . ك : حسن المحاضره : 1 / 335 و 344 ، البدر الطالع : 1 / 328 ، 335 ، شذرات الذهب : 8 / 51 ، 55 ، مفاكهة الخلّان : 1 / 294 و منابع ديگر\r\n","page_name":" 71 ","page_number":71},
  {"content":"\r\n\r\nو منتخب آن ، نقل كرده كه حافظ جلال الدين سيوطى اين حديث را ضعيف دانسته است . « 1 » شرح حال نويسان با بزرگداشت و تعظيم فراوانى به شرح حال او پرداخته‌اند . ابن عماد مىنويسد :\r\nعلى متقى بن حسام الدين هندى مكّى از دانشمندان عامل و بندگان شايسته خدا بود . داراى بعد عظيمى از پارسايى ، پرهيزگارى و كوشش در عبادت و كنار گذاشتن كارهاى زشت بود . وى كتاب‌هاى متعددى نوشته و داراى مقامات فراوانى بود . متقى هندى پس از آن مدّت بسيارى در مكه مكرّمه مجاورت نمود در آن جا از دنيا رفت . « 2 »\r\n\r\n24 . على قارى و آشنايى با او\r\nشيخ على قارى مكّى نيز به صراحت به نقد حديث « أصحابي كالنجوم » پرداخته است . وى مىگويد : ابن ربيع گويد : بدان سان كه جلال الدين سيوطى در كتاب تخريج احاديث الشفاء آورده حديث\r\n\r\n\r\n","description":"","footnote":"\r\n( 1 ) . كنز العمّال : 1 / 104 ، كتاب الايمان و الاسلام ، باب دوم في الاعتقاد بالكتاب والسنة ، حديث 913 ، منتخب كنز العمّال : 1 / 117 و 118 ، كتاب الايمان و الاسلام ، باب دوم ، الاعصام بالكتاب والسنة\r\n( 2 ) . براى آگاهى بيشتر از شرح حال او ر . ك : النور السافر : 315 - 139 ، سبحة المرجان : 34 ، شذرات الذهب : 8 / 379 ، ابجد العلوم : 895 و منابع ديگر\r\n","page_name":" 72 ","page_number":72},
  {"content":"\r\n\r\n« أصحابي كالنجوم » را ابن ماجه نقل كرده است . البته من با جست و جويى كه در كتاب سنن ابن ماجه كردم ، اين حديث را در آن نيافتم .\r\nاز طرفى ، ابن حجر عسقلانى نيز در كتاب تخريج احاديث رافعى در باب ادب القضاء آورده و به تفصيل درباره آن سخن گفته و يادآور شده كه اين حديث ، ضعيف و واهى است . فراتر اين كه از ابن حزم نقل كرده كه اين حديث ساختگى و باطل است .\r\nولى از بيهقى نقل كرده كه وى گفته است : حديثى را مسلم نيشابورى نقل كرده كه مفيد بخشى از معانى حديث مذكور است ؛ همان بخش از حديث مسلم كه گويد : پيامبر خدا صلى اللَّه عليه وآله فرمود :\r\nالنجوم أمنة لأهل السماء . . . وأصحابي أمنة لُامّتي . . . ؛ « 1 »\r\nستارگان براى آسمانيان ايمنى بخشند . . . و اصحاب من براى امّت من امان هستند . . . .\r\nابن حجر گويد : بيهقى درست گفته است . اين حديث گوياى صحّت تشبيه صحابه به ستارگان است ؛ ولى در اقتدا به آن‌ها ، ظهورى ندارد .\r\nآرى ، ممكن است از معناى هدايت يافتن به وسيله ستارگان ، اقتدا نيز به نظر آيد .\r\n\r\n\r\n","description":"","footnote":"\r\n( 1 ) . ر . ك : صفحهء 60 از همين كتاب\r\n","page_name":" 73 ","page_number":73},
  {"content":"\r\n\r\nشيخ على قارى در ذيل اين سخن مىگويد : به نظر مىرسد كه هدايت يافتن ، فرع اقتدا كردن است .\r\nآن گاه شيخ على مىافزايد : ظاهر حديث به فتنه‌هايى اشاره دارد كه پس از انقراض صحابه رخ داد كه سنّت‌ها نابود شدند ، بدعت‌ها آشكار گشتند و ستم در گوشه و كنار زمين گسترش يافت .\r\nسپس شيخ على قارى گويد : ابن سبكى در شرح ابن الحاجب ، در بحث عدالت صحابه اين حديث را آورده ؛ ولى به ابن ماجه نسبت نداده است .\r\nابن اثير در كتاب جامع الاصول به صورت مرفوع از ابن مسيّب از عمر بن خطاب نقل كرده كه پيامبر خدا صلى اللَّه عليه وآله فرمود :\r\nسألت ربّي . . . ؛\r\nمن از پروردگارم درخواست كردم . . . .\r\nآن گاه پس از نقل آن گفته كه اين حديث از احاديثى است كه رزين در تجريد الاصول نقل كرده است و او ( ابن اثير ) در اصول ياد شده بر آن آگاهى نيافته است .\r\nصاحب المشكات نيز آن را ذكر نموده و گفته است : اين حديث را رزين نقل كرده است . « 1 »\r\n\r\n\r\n","description":"","footnote":"\r\n( 1 ) . المرقاة في شرح المشكاة : 5 / 523 ، گفتنى است كه در شرح الشفاء : 3 / 423 و 424 نيز به ضعف اين حديث اعتراف كرده است و هم‌چنين اين حديث را در الموضوعات الكبرى : 372 نيز آورده است\r\n","page_name":" 74 ","page_number":74},
  {"content":"\r\n\r\nاينك نگاهى گذرا به شرح حال شيخ على قارى داريم . محبّى درباره او چنين مىنويسد :\r\nعلى بن محمد بن سلطان هروى معروف به قارى حنفى ساكن شهر مكّه يكى از صدرنشينان علم ، يگانه عصر خويش ، داراى روشى شگفت در پژوهش و تنقيح عبارت‌هاست كه شهرت او در تعريف ويژگىهاى او بس است . نام او مشهور و آوازه او بلند است . او كتاب‌هاى بسيار ارزشمندى به رشته تحرير درآورد كه ارزشمندترين و بزرگ‌ترين آن‌ها اثر چند جلدى او شرحى است كه بر المشكات نگاشته است .\r\n\r\n25 . عبدالرؤوف منّاوى و آشنايى با او\r\nدانشمند ديگرى كه حديث « أصحابي كالنجوم » را نقد كرده ، عبدالرؤوف منّاوى درگذشته سال 1029 هجرى است . وى اين حديث را از پيامبر خدا صلى اللَّه عليه وآله نقل مىكند كه آن حضرت فرمود :\r\nسألت ربّي فيما يختلف فيه أصحابي من بعدي . . . ؛\r\nاز پروردگارم درباره مواردى كه اصحاب من پس از من اختلاف مىكنند پرسيدم . . . .\r\nوى در شرح اين حديث چنين مىگويد :\r\nاين حديث را سجزى در كتاب الابانه عن اصول الديانه ، ابن عساكر دمشقى در تاريخ مدينة دمشق در شرح حال زيد حوارى ؛ هم‌چنين بيهقى\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nو ابن عدى از عمر بن خطاب نقل كرده‌اند .\r\nابن جوزى در كتاب العلل مىگويد : اين حديث ، صحيح نيست ؛ چرا كه يكى از راويان آن نعيم ، مورد جرح قرار گرفته است و راوى ديگر آن عبدالرحيم است كه ابن معين درباره او گفته : عبدالرحيم دروغ گوست .\r\nدر ميزان الاعتدال آمده است : اين حديث باطل است .\r\nابن معين هم‌چنين ابن حجر در تخريج المختصر گويند : اين حديث ، حديث غريبى است . در اين باره از بزّار پرسيدند ، گفت : اين حديث از رسول خدا صلى اللَّه عليه وآله از طريق صحيحى نرسيده است .\r\nكمال بن ابى شريف در اين باره مىگويد : كلام استاد ما - ابن حجر - اقتضا دارد كه اين حديث مضطرب است .\r\nآن گاه منّاوى مىافزايد : به نظر مىرسد كه طبق نظر نگارنده ، ابن عساكر اين حديث را نقل كرده و در اظهار نظر درباره آن ، سكوت كرده است ؛ در حالى كه چنين نيست ؛ چرا كه ابن عساكر پس از نقل حديث گويد : ابن سعد گويد : زيد عمى ابوحوارى در نقل حديث ضعيف بوده و ابن عدى درباره او گويد : همه افرادى كه او از آن‌ها حديث ، نقل مىكند و كسانى كه از او ، حديث نقل مىكنند از نظر نقل روايت ضعيف هستند . « 1 »\r\n\r\n\r\n","description":"","footnote":"\r\n( 1 ) . فيض القدير : 4 / 101\r\n","page_name":" 76 ","page_number":76},
  {"content":"\r\n\r\nاكنون به اجمال به شرح حال منّاوى مىپردازيم . برخى از شرح حال نويسان با شگفتى و احترام ويژه به شرح حال او پرداخته‌اند .\r\nمحبّى درباره منّاوى چنين مىنگارد :\r\nعبدالرؤوف بن تاج العارفين بن على بن زين العابدين ملقّب به زين الدين حدادى منّاوى قاهرى شافعى پيشواى بزرگ ، حجّت ثبت اسوه ، داراى آثار مشهور بود .\r\nبىترديد دانشمند بزرگ عصر خويش بود . وى پيشوا ، فاضل ، زاهد ، عابد ، متواضع و فروتن در برابر خدا و بسيار ارجمند بود . او با اعمال نيك به خدا تقرّب مىجست و شكيبا و راست‌گويى كه پيوسته مشغول به اذكار بود ؛ به گونه‌اى كه در شبانه روز به يك وعده غذا بسنده مىكرد . او در عصر خويش به علوم و معارف متفاوت با تخصص‌هاى آن‌ها دست يافت كه از معاصرين او چنين نبودند . . . . « 1 »\r\n\r\n26 . شهاب خفاجى و نگاهى به شرح حال او\r\nشيخ شهاب الدين خفاجى متوفاى سال 1096 هجرى در شرح شفاء به ضعف حديث « أصحابي كالنجوم » اذعان كرده است . آن گاه در ردّ\r\n\r\n\r\n","description":"","footnote":"\r\n( 1 ) . براى آگاهى بيشتر از شرح حال او ر . ك : خلاصة الاثر : 2 / 412 - 416 ، البدر الطالع : 1 / 357 ، الاعلام : 8 / 75 و 76 و منابع ديگر\r\n","page_name":" 77 ","page_number":77},
  {"content":"\r\n\r\nابوذر حلبى - كه به آوردن قاضى عياض حديث را در شفاء به گونه‌اى قطعى ، اعتراض كرده - به دفاع از قاضى عياض پرداخته است .\r\nشرح حال خفاجى در كتاب‌هاى رجالى آمده است . محبّى درباره او گويد :\r\nشيخ احمد بن محمد بن عمر ، قاضى القضاة ملقّب به شهاب الدين خفاجى مصرى حنفى ، داراى آثار مشهور و يكى از افراد دنيا كه بر مهارت و برترى او اتفاق نظر شده است . او در عصر خود بدر آسمان دانش و ستاره افق نثر و نظم ، سرآمد نويسندگان و رئيس مصنفان بود . پرتو شهرتش ، گيتى را در برگرفت و نامش چون ضرب المثل بر سر زبان‌ها افتاد .\r\nهمهء كسانى كه زمان او را درك كرده‌اند - كه برخى از آن‌ها را ديده و وصف برخى ديگر را شنيده‌ايم - به يكّه تازى او در عرصهء تقرير ، نگارش و زيبايى قلم ، اقرار مىكنند . هيچ يك از افراد مذكور به گرد پاى او نمىرسند و حتّى چنين ادّعايى را نيز مطرح نمىكنند ؛ اين در حالى است كه برخى مردم ، مدّعى فضايلى هستند كه در وجود آن‌ها به چشم نمىخورد .\r\nوى به نگارش كتاب‌هاى فراوان ، جذّاب و مورد قبولى پرداخت كه در اقصى نقاط كشور يافت مىشود . . . . « 1 »\r\n\r\n\r\n","description":"","footnote":"\r\n( 1 ) . براى آگاهى بيشتر از شرح حال او ر . ك : خلاصة الأثر : 1 / 331 - 333 ، ريحانة الألباء : 272 - 309 ، الأعلام : 1 / 227 و 228 و منابع ديگر رجالى\r\n","page_name":" 78 ","page_number":78},
  {"content":"\r\n\r\n\r\n27 . قاضى بهارى و نگاهى به شرح حال او\r\nقاضى محبّ اللَّه بهارى متوفاى 1119 هجرى در نفى حجّيت اجماع شيخين ( ابوبكر و عمر ) و خلفاى چهارگانه مىنويسد :\r\nدر روايات آمده است : « به دو خليفهء بعد از من ؛ يعنى ابوبكر و عمر ، اقتدا كنيد » و « بر شما باد به سنّت من و سنّت خلفاى راشدين . . . » .\r\nبايد گفت : اين احاديث ، تنها مقلّدين را مورد خطاب قرار مىدهند و صلاحيت خلفا را براى تقليد از ايشان گوشزد مىكنند ؛ چرا كه اهل اجتهاد با ديدگاه خلفا به مخالفت برمىخاستند و برخى مقلّدان نيز از غير خلفا تقليد مىكردند .\r\nدرباره معارضهء دو حديثِ « اصحاب من هم‌چون ستارگانند » و حديث « نصف دينتان را از حميرا ( عايشه ) اقتباس كنيد » با حديث اقتدا - كه در المختصر آمده است - بايد گفت كه آن دو حديث ، ضعيف هستند . « 1 » شرح حال بهارى در منابع رجالى اهل سنّت آمده است . زركلى مىگويد :\r\nمحبّ اللَّه بن عبد الشكور بهارى هندى ، به قضاوت اشتغال\r\n\r\n\r\n","description":"","footnote":"\r\n( 1 ) . مسلّم الثبوت ، بشرح الأنصارى : 2 / 231\r\n","page_name":" 79 ","page_number":79},
  {"content":"\r\n\r\nداشت و از بزرگان شهر بهار به شمار مىرفت . بهار شهر بزرگى است كه در شرق « بورب » هند قرار گرفته است .\r\nبهارى در منطقه‌اى به نام « كَرَه » به دنيا آمد و بعدها بر مسند قضاوت « لكنهو » و آن گاه شهرستان « حيدرآباد » دكن تكيه زد . بهارى در سال‌هاى بعد به صدارت ممالك هند رسيد و به دريافت لقب « فاضل خان » مفتخر شد ، اما اندكى بعد از دنيا رفت .\r\nاز جمله كتاب‌هاى او مىتوان به : مسلم الثبوت فى أصول الفقه ، الجوهر الفرد ، سلّم العلوم فى المنطق و رساله‌اى اشاره نمود . « 1 »\r\n\r\n28 . قاضى شوكانى و نگاهى به شرح حال او\r\nقاضى شوكانى متوفاى سال 1250 هجرى در بحث اجماع مىنويسد :\r\nحديثِ « اصحاب من هم‌چون ستارگانند به هر كدام كه اقتدا كنيد هدايت مىشويد » بدين معناست كه سخن تك تك اصحاب ، حجّيت دارد .\r\nانتقادات گسترده‌اى عليه اين حديث ، مطرح شده است ؛ زيرا در\r\n\r\n\r\n","description":"","footnote":"\r\n( 1 ) . براى آگاهى بيشتر از شرح حال او ر . ك : سبحة المرجان : 76 - 78 ، أبجد العلوم : 905 ، كشف الظنون ، هدية العارفين ، إيضاح المكنون و الأعلام : 6 / 169\r\n","page_name":" 80 ","page_number":80},
  {"content":"\r\n\r\nميان رجال آن ، نام « عبدالرحيم عمى از پدرش » وجود دارد كه هر دو در نقل روايت بسيار ضعيف هستند تا جايى كه ابن معين مىگويد :\r\nعبدالرّحيم دروغ گوست و بخارى و ابوحاتم مىگويند : وى متروك است .\r\nاين حديث ، طريق ديگرى نيز دارد و در آن ، نام حمزه نصيبى به چشم مىخورد كه او نيز در نقل حديث بسيار ضعيف است .\r\nبخارى مىگويد : احاديث حمزه نصيبى ، ناشناخته است .\r\nابن معين مىگويد : وى پشيزى نمىارزد .\r\nابن عدى مىگويد : عموم روايات وى ، جعلى و ساختگى است .\r\nاين حديث از طريق جميل بن زيد نيز - كه فردى ناشناخته به شمار مىرود - روايت شده است . « 1 » شرح حال شوكانى در منابع رجالى اهل سنّت نقل شده است .\r\nزركلى درباره او مىنويسد :\r\nمحمّد بن على بن محمّد بن عبداللَّه شوكانى از علما و فقهاى مجتهد يمن بود كه در صنعاء زندگى مىكرد . وى در « هجره » شوكان ( از توابع خولان يمن ) به دنيا آمد و در صنعاء پرورش يافت .\r\nشوكانى در سال 1229 هجرى به عنوان قاضى صنعاء منصوب\r\n\r\n\r\n","description":"","footnote":"\r\n( 1 ) . إرشاد الفحول : 126\r\n","page_name":" 81 ","page_number":81},
  {"content":"\r\n\r\nشد و هنگامى از دنيا رفت كه حاكم اين شهر بود . وى تقليد را حرام مىدانست و 114 جلد كتاب از خود بر جاى نهاد . . . . « 1 »\r\n\r\n29 . محمّد صدّيق حسن خان و نگاهى به شرح حال او\r\nمحمّد صدّيق حسن خان درگذشته سال 1307 هجرى پس از ذكر حديث « النجوم » به بيان يك جمله در مسأله عدالت صحابه اكتفا مىكند و مىگويد :\r\nاين سخن كه « اصحاب من هم‌چون ستارگانند » مورد انتقادهاى گسترده قرار گرفته است . « 2 » شرح حال صدّيق حسن خان در كتاب‌هاى رجالى اهل سنّت آمده است . زركلى مىگويد :\r\nابوطيّب محمّد صدّيق خان حسن بن على بن لطف اللَّه حسينى بخارى قنوجى ، از چهره‌هاى نوگراى نهضت اسلامى به شمار مىرود .\r\nوى در « قنوج » هند به دنيا آمد ، همان جا پرورش يافت و در « دهلى » به فراگيرى علم پرداخت . صدّيق حسن براى گذران زندگى به « بهوپال »\r\n\r\n\r\n","description":"","footnote":"\r\n( 1 ) . براى آگاهى بيشتر از شرح حال شوكانى ر . ك : البدر الطالع : 2 / 214 و 225 ، أبجد العلوم : 877 ، الأعلام : 7 / 190 و 191 و ديگر كتاب‌ها\r\n( 2 ) . حصول المأمول من علم الأصول : 56\r\n","page_name":" 82 ","page_number":82},
  {"content":"\r\n\r\nرفت و ثروتى عظيم به دست آورد .\r\nوى در شرح حال خود مىنويسد : در بهوپال ، رحل اقامت افكند و همان جا مسكن گزيد . و در همان جا به كسب مال مشغول شد ، به مقام وزارت نايل آمد ، نمايندهء پارلمان شد و به تأليف و نگارش كتاب پرداخت .\r\nوى با ملكهء بهوپال ازدواج نمود و به دريافت لقب « نوّاب » جناب بهادرشاه ، مفتخر شد .\r\nتأليفات وى بالغ بر شصت و چند كتاب است كه به زبان‌هاى عربى ، فارسى و هندى نگاشته شده است . « 1 »\r\n\r\nحديث « النجوم » و ديدگاه عالمان ديگر\r\nخاطر نشان مىشود كه انتقاد از حديث « النجوم » به علماى مذكور منحصر نمىشود ؛ بلكه بسيارى از علماى ديگر نيز بر ضعف اين حديث ، صحّه گذاشته‌اند ، از جمله :\r\nابن ملقّن ،\r\nابن تيميه ،\r\n\r\n\r\n","description":"","footnote":"\r\n( 1 ) . براى آگاهى بيشتر از شرح حال او ر . ك : الأعلام : 7 / 36 و 37 ، أبجد العلوم : 939 ، إيضاح المكنون : 1 / 10 و ديگر كتاب‌ها\r\n","page_name":" 83 ","page_number":83},
  {"content":"\r\n\r\nجلال محلى ،\r\nابونصر سجزى ،\r\nابوذر حلبى ،\r\nاحمد بن قاسم عبادى ،\r\nسبكى ،\r\nابن إمام كامليه ، نويسندهء منهاج الأصول .\r\nمولوى نظام الدين ، نويسندهء صبح صادق فى شرح المنار .\r\nفرزندش مولوى عبدالعلى بحر العلوم نويسندهء شرح مسلّم الثبوت .\r\nو از علماى متأخّر :\r\nمحمّد ناصر الدين البانى . « 1 » و سيد محمّد بن عقيل علوى . « 2 » بلكه مىتوان گفت كه همهء علماى گذشته و حال - كه ارتكاب اشتباه از سوى اصحاب را جايز مىدانند و عدالت و عصمت همهء آنان را نمىپذيرند - حديث « النجوم » را ضعيف مىدانند . شايان ذكر است كه نام برخى از اين علما را در مقدمهء اين كتاب ، ذكر كرديم .\r\n\r\n\r\n","description":"","footnote":"\r\n( 1 ) . سلسلة الأحاديث الضعيفة والموضوعة : 1 / 78\r\n( 2 ) . النصائح الكافيه : 181 - 182\r\n","page_name":" 84 ","page_number":84},
  {"content":"\r\n\r\n\r\nتكميل بحث\r\nدر لا به لاى اين كتاب ، روشن شد كه برخى طريق‌هاى حديث « النجوم » ، حديث ديگرى را نيز دربردارد . در اين حديث آمده است كه پيامبر خدا صلى اللَّه عليه وآله فرمود :\r\nاختلاف امّتي رحمة ؛\r\nاختلاف امّت من ، رحمت است .\r\nبرخى محدّثان اهل سنّت سندهاى هر دو حديث را ضعيف دانسته‌اند . بنابراين ، جا دارد كه در اين جا بخشى از سخنان محدّثان را پيرامون اين حديث نيز نقل كنيم .\r\nحافظ عراقى مىگويد :\r\nبيهقى در رساله الأشعريه خود به صورت تعليق ، اين حديث را ذكر كرده و آن را در المدخل به صورت مسند از حديث ابن عباس ، چنين آورده است كه پيامبر خدا صلى اللَّه عليه وآله فرمود :\r\nاختلاف أصحابي لكم رحمة ؛\r\nاختلاف اصحاب من ، براى شما رحمت است .\r\nآن گاه حافظ عراقى مىگويد : اسناد اين حديث ، ضعيف است . « 1 »\r\n\r\n\r\n","description":"","footnote":"\r\n( 1 ) . المغنى عن حمل الأسفار ( چاپ شده در حاشيه إحياء علوم الدين ) : 1 / 27\r\n","page_name":" 85 ","page_number":85},
  {"content":"\r\n\r\nحافظ محمّد طاهر هندى درگذشته سال 986 هجرى « 1 » در المقاصد مىنويسد :\r\nحديث « اختلاف امّت من رحمت است » را بيهقى در ضمن حديثى طولانى به صورت مرفوع از ضحّاك از ابن عباس نقل مىكند و در بخشى از آن آمده است كه پيامبر صلى اللَّه عليه وآله فرمود : « اختلاف اصحاب من ، براى شما رحمت است » .\r\nطبرانى و ديلمى نيز اين حديث را به شيوهء بيهقى نقل كرده‌اند .\r\nگفتنى است كه نقل ضحّاك از ابن عبّاس ، به صورت منقطع است .\r\nعراقى مىگويد : اين حديث ، مرسل و ضعيف است . « 2 » دانشمند معاصر محمّد ناصرالدين البانى نيز ضمن ذكر سخنان تعدادى از علما درباره اين حديث ، آن را بىپايه و اساس مىداند . « 3 » اكنون كه سخنان بزرگان اهل سنّت در ردّ ، تضعيف و جعلى دانستن حديث « اصحاب من هم‌چون ستارگانند » را مورد اشاره قرار داديم ، به بررسى سندها و راويان اين حديث نيز مىپردازيم تا به تفصيل از سخنان پيشوايان اهل سنّت درباره آن آگاه شويم .\r\n\r\n\r\n","description":"","footnote":"\r\n( 1 ) . براى آگاهى از شرح حال او ر . ك : شذرات الذهب : 8 / 410 ، النور السافر : 261 و أبجد العلوم : 3 / 224\r\n( 2 ) . تذكرة الموضوعات : 90 و 91\r\n( 3 ) . سلسلة الأحاديث الضعيفة والموضوعة : 1 / 76 - 78\r\n","page_name":" 86 ","page_number":86},
  {"content":"\r\n\r\n\r\nبخش دوم نگاهى به سندها و راويان حديث \" النجوم \" و ديدگاه هاى پيشوايان جرح و تعديل درباره آن‌ها\r\n\r\n","description":"","footnote":"","page_name":" 87 ","page_number":87},
  {"content":"\r\n . \r\n","description":"","footnote":"","page_name":" 88 ","page_number":88},
  {"content":"\r\n\r\n\r\nراويان حديث « النجوم »\r\nحديث « النجوم » ، از سندهاى متعدد بهره مىبرد ؛ به گونه‌اى كه به حدّ شهرت رسيده است . امّا با پىگيرى اين سندها مشخص مىشود كه هيچ كدام از آن‌ها از انتقاد رجال شناسان و پيشوايان جرح و تعديل اهل سنّت ، در امان نمانده است .\r\n\r\nروايت عبداللَّه بن عمر و راويان آن\r\nاين حديث را از عبداللَّه بن عمر روايت كرده‌اند ، امّا در سند اين حديث ، افراد ذيل يافت مىشوند :\r\n\r\nعبدالرحيم بن زيد\r\nبا مراجعه به كتاب‌هاى الضعفاء بخارى ، الضعفاء نسائى ، العلل ابن ابى حاتم ، الموضوعات و العلل المتناهيه ابن جوزى ، ميزان الإعتدال ، الكاشف و المغنى في الضعفاء ذهبى ، خلاصة تذهيب تهذيب الكمال خزرجى و ديگر كتاب‌ها ملاحظه مىشود كه عبدالرحيم بن زيد مورد سرزنش و انتقاد\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nقرار گرفته است ؛ براى مثال در كتاب‌هاى مذكور درباره او چنين آمده است : « عبدالرحيم بن زيد راوى ارجمندى نيست » ، « او دروغ گوست » ، « او از نظر نقل حديث ، ضعيف است » و « او دروغ‌گو و پليد است » .\r\nگفتنى است كه در همين كتاب ، به برخى از اين سخنان ، در موارد متعددى اشاره كرديم .\r\n\r\nزيد عمّى\r\nراوى ديگر اين روايت ، زيد عمّى است ، ضعف او نيز از نظر نقل حديث مورد تأكيد علما قرار گرفته است و همان گونه كه گذشت ، منّاوى به نقل از حافظ ابن عدى مىگويد : عموم روايات زيد عمّى و نيز كسانى كه از قول او روايت كرده‌اند ، ضعيف هستند .\r\n\r\nحمزه جزرى\r\nاين حديث را با سند ديگرى از عبداللَّه بن عمر نقل كرده‌اند كه در ميان راويان آن ، نام حمزه جزرى به چشم مىخورد .\r\nدر كتاب الضعفاء بخارى درباره او چنين آمده است : حمزة بن ابوحمزه نصيبى ، احاديث ناشناخته را روايت كرده است .\r\nدر كتاب الضعفاء نسائى آمده است : احاديث حمزه جزرى ، متروك است .\r\nدر الموضوعات مىخوانيم : يحيى مىگويد : حمزه جزرى به\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nحساب نمىآيد ، ابن عدى مىگويد : وى جعل حديث مىكند .\r\nدر همين كتاب به ترتيب از قول احمد و يحيى آمده است :\r\n« احاديث حمزه جزرى ، متروك است » و « حمزه جزرى پشيزى نمىارزد » .\r\nامثال اين سخنان را مىتوان در البحر المحيط ابوحيّان ، ميزان الاعتدال و الكاشف ذهبى و ديگر كتاب‌هايى كه گفتيم ، مشاهده كرد .\r\n\r\nروايت عمر بن خطّاب و راويان آن\r\nاين حديث را از قول عمر بن خطّاب نيز روايت كرده‌اند ، امّا در سند اين حديث ، نام افراد ذيل يافت مىشود :\r\n\r\nنعيم بن حمّاد\r\nهمان گونه كه در سخن ابن جوزى ملاحظه شد ، اعتبار نعيم بن حمّاد مخدوش است .\r\n\r\nعبدالرحيم بن زيد و زيد عمى .\r\nدربارهء اين دو راوى پيش‌تر ، سخن گفتيم .\r\n\r\nروايت جابر بن عبداللَّه انصارى و راويان آن\r\nاين حديث از زبان جابر بن عبداللَّه انصارى نيز نقل شده است ، امّا روايان آن ، ناشناخته هستند . پيش از اين اشاره شد كه ابن حجر\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nعسقلانى در تخريج أحاديث الكشّاف مىنويسد :\r\nدارقطنى اين حديث را از قول حميد بن زيد ، از مالك ، از جعفر بن محمّد ، از پدرش ، از جابر - در خلال حديثى ديگر - نقل كرده و آن را در غرائب مالك جاى داده است ؛ در اين حديث آمده است كه پيامبر صلى اللَّه عليه وآله فرمود :\r\nفبأيّ قول أصحابي أخذتم اهتديتم . إنّما مثل أصحابي مثل النجوم ، من أخذ بنجم منها اهتدى ؛\r\nبه سخن هريك از اصحاب من اقتدا كنيد ، هدايت مىشويد ، اصحاب من هم‌چون ستارگانند و هر كس به هر كدام از اين ستارگان اقتدا كند ، هدايت مىشود .\r\nدارقطنى مىگويد : صدور اين حديث از مالك ، به اثبات نرسيده و همهء راويان آن - جز مالك - ناشناخته هستند .\r\nاين حديث با سند ديگرى نيز از جابر نقل شده است . امّا افراد ذيل در ميان راويان آن به چشم مىخورند :\r\n\r\nابوسفيان\r\nابن حزم مىگويد : ابوسفيان از نظر نقل حديث ضعيف است . « 1 »\r\n\r\n\r\n","description":"","footnote":"\r\n( 1 ) . سلسلة الأحاديث الضعيفة والموضوعة : 1 / 78\r\n","page_name":" 92 ","page_number":92},
  {"content":"\r\n\r\n\r\nسلام بن سليم\r\nابن حجر مىگويد : سلام ، از نظر نقل حديث ضعيف است .\r\nابن حزم مىگويد : سلام ، احاديث جعلى را نقل مىكند و بىترديد اين حديث هم از جمله احاديث جعلى اوست .\r\nابن خراش مىگويد : سلام ، دروغ گوست .\r\nابن حبّان مىگويد : سلام ، برخى احاديث جعلى را نقل كرده است .\r\nابن حبّان با ذكر سخنان فوق در سلسلة الأحاديث الموضوعة والضعيفة اضافه مىكند : علما به ضعف سلام از نظر نقل حديث ، اتّفاق نظر دارند .\r\n\r\nحارث بن غصين\r\nابن عبدالبرّ پس از نقل اين حديث - با اسناد به جابر - مىنويسد :\r\nاين اسناد ، قابل اتّكا نيست ؛ چرا كه حارث بن غصين ، ناشناخته است .\r\nهمان گونه كه پيش‌تر اشاره كرديم زين عراقى ، اين سخن ابن عبدالبرّ را نقل كرده و آن را پسنديده است .\r\n\r\nروايت عبداللَّه بن عباس و راويان آن\r\nاين حديث از قول عبداللَّه بن عباس نيز نقل شده است ، اما در سند آن نام راويان ذيل يافت مىشود :\r\n\r\n","description":"","footnote":"","page_name":" 93 ","page_number":93},
  {"content":"\r\n\r\n\r\nسليمان بن ابوكريمه\r\nابوحاتم رازى ، جلال الدين سيوطى و محمّد طاهر ، سليمان را از نظر نقل حديث ضعيف دانسته‌اند .\r\nابن عدى مىگويد : عموم روايات او ، ناشناخته است .\r\nذهبى مىگويد : سليمان ، از نظر نقل حديث ضعيف و ناقل روايات ناشناخته است . « 1 »\r\n\r\nجويبر بن سعيد\r\nنسائى در كتاب الضعفاء دربارهء او مىگويد : احاديث جويبر ، متروك است .\r\nبخارى در الضعفاء مىنوسيد : جويبر بن سعيد بلخى از ضحّاك ، روايت نقل كرده است ؛ على بن يحيى مىگويد : من جويبر را با دو حديث مىشناختم ، امّا پس از آن كه اين احاديث را روايت كرد در نقل حديث ، ضعيف دانسته شد .\r\nابن جوزى در الموضوعات مىنويسد : علما در مورد ترك روايات جويبر ، اتّفاق نظر دارند . احمد مىگويد : احاديث او مورد اعتنا\r\n\r\n\r\n","description":"","footnote":"\r\n( 1 ) . براى آگاهى بيشتر از شرح حال سليمان بن ابوكريمه ر . ك : الموضوعات ابن جوزى ، ميزان الإعتدال و المغنى في الضعفاء ذهبى ، لسان الميزان ابن حجر ، قانون الموضوعات محمّد طاهر و كتاب‌هاى ديگر\r\n","page_name":" 94 ","page_number":94},
  {"content":"\r\n\r\nقرار نمىگيرد .\r\nذهبى نيز در ميزان الاعتدال درباره جويبر اين گونه اظهار نظر كرده است :\r\nابن معين مىگويد : جويبر ، به حساب نمىآيد . جوزجانى مىگويد : به او اعتنا نمىشود . نسائى ، دارقطنى و ديگران گفته‌اند :\r\nاحاديث او ، متروك است .\r\nدر الكاشف نيز درباره او اين گونه اظهار نظر شده است : علما او را ترك كرده‌اند .\r\n\r\nضحّاك بن مزاحم\r\nذهبى در ميزان الاعتدال و المغنى في الضعفاء ، ابن حجر عسقلانى در تهذيب التهذيب و ديگر علما ، پيرامون شرح حال ضحّاك بن مزاحم نوشته‌اند : كسى روايات او را نقل نمىكرد . او در زمينهء نقل حديث ، ضعيف بوده و اعتبار او مخدوش است .\r\nشعبه و جماعتى از علماى بزرگ ، تأييد نموده‌اند كه ضحّاك ، ابن عباس را ملاقات نكرده است .\r\n\r\nروايت ابوهريره و راويان آن\r\nاين حديث ، از ابوهريره نيز نقل شده است . امّا در ميان راويان آنان ، نام جعفر بن عبدالواحد قاضى هاشمى ديده مىشود .\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nبا مراجعه به كتاب‌هاى تخريج أحاديث الكشاف و لسان الميزان ابن حجر عسقلانى ، المغنى في الضعفاء و ميزان الاعتدال ذهبى ، اللآلى المصنوعه فى الأحاديث الموضوعه جلال الدين سيوطى و كتاب‌هاى ديگر روشن مىشود كه جعفر بن عبدالواحد ، دروغ‌گو و به جعل و سرقت حديث متّهم بوده و محدّثان ، روايات او را ترك گفته‌اند .\r\nتمام اين مطالب بعد از چشم پوشى از شخصيّت ابوهريره است ، كه حرف و حديث‌هاى نام آشنا و مشهورى دربارهء او مطرح شده است .\r\n\r\nروايت انس بن مالك و راويان آن\r\nاين حديث از قول انس بن مالك نيز روايت شده است ، امّا در سند آن نام بشر بن حسين يافت مىشود .\r\nبشر بن حسين ، اين حديث را از زبير بن عدى از انس ، نقل كرده است ؛ ذهبى در المغنى في الضعفاء مىنويسد :\r\nدارقطنى مىگويد : بشر بن حسين ، متروك است . ابوحاتم مىگويد : وى به زبير دروغ بسته است . « 1 » براى آگاهى از ديگر سرزنش‌هاى مطرح شده درباره او مىتوانيد به كتاب لسان الميزان تأليف ابن حجر عسقلانى مراجعه كنيد . « 2 »\r\n\r\n\r\n","description":"","footnote":"\r\n( 1 ) . المغنى في الضعفاء : 1 / 161\r\n( 2 ) . لسان الميزان : 2 / 28 - 30\r\n","page_name":" 96 ","page_number":96},
  {"content":"\r\n\r\n\r\nبخش سوم تأملاتى در مفهوم حديث \" النجوم \"\r\n\r\n","description":"","footnote":"","page_name":" 97 ","page_number":97},
  {"content":"\r\n . \r\n","description":"","footnote":"","page_name":" 98 ","page_number":98},
  {"content":"\r\n\r\n\r\nپرسش‌هايى درباره مفهوم حديث\r\nبا توجّه به آن چه گذشت اكنون اين پرسش‌ها مطرح است :\r\nآيا صدور چنين سخنى از سوى رسول خدا صلى اللَّه عليه وآله امكان‌پذير است ؟\r\nآيا پس از رحلت آن حضرت ، همهء اصحاب در راه خير و صلاح گام برمىداشتند ؟\r\nآيا همهء آنان شايستگى اين را داشتند كه به آنان اقتدا شود ؟\r\nو آيا همهء آن‌ها به راستى ، هدايت‌گر بودند ؟\r\nاگر چنين بود ؛ پس چرا خداوند فرمود :\r\n« أَ فَإِنْ ماتَ أَوْ قُتِلَ انْقَلَبْتُمْ عَلى أَعْقابِكُمْ » ؛ « 1 »\r\nآيا اگر او ( حضرت محمّد ) بميرد يا كشته شود ، شما به آيين جاهلى خود باز خواهيد گشت ؟\r\n\r\n\r\n","description":"","footnote":"\r\n( 1 ) . سورهء آل عمران : آيه 144\r\n","page_name":" 99 ","page_number":99},
  {"content":"\r\n\r\nدر آيهء ديگر فرمود :\r\n« وَمِمَّنْ حَوْلَكُمْ مِنَ اْلأَعْرابِ مُنافِقُونَ وَمِنْ أَهْلِ الْمَدينَةِ مَرَدُوا عَلَى النِّفاقِ لاتَعْلَمُهُمْ نَحْنُ نَعْلَمُهُمْ سَنُعَذِّبُهُمْ مَرَّتَيْنِ ثُمَّ يُرَدُّونَ إِلى عَذابٍ عَظيمٍ » ؛ « 1 »\r\nو از ميان اعراب اطراف ( مدينه ) جمعى منافقند و برخى از اهل شهر مدينه نيز بر نفاق ، پاى ببندند كه شما از نفاق آن‌ها آگاه نيستيد ؛ ولى ما از آن‌ها آگاهى داريم ، ما به زودى آنان را دو بار عذاب مىكنيم ، آن گاه به عذابى سخت ، باز گردانده مىشوند .\r\nو آيات ديگرى نيز در قرآن كريم وجود دارد كه به وجود منافقان در ميان اصحاب پيامبر صلى اللَّه عليه وآله تصريح مىكند .\r\nاز اين گذشته ، آيا مىتوان پذيرفت كه رسول خدا صلى اللَّه عليه وآله از آينده امّت اسلامى و حوادث بعد از خود ، آگاهى نداشته است ؟\r\nهرگز و هرگز ؛ چرا كه پيامبر صلى اللَّه عليه وآله از همهء اتّفاقات آينده در ميان اصحاب و امّت خود تا روز رستاخيز ، آگاهى داشت و به همين جهت ، احاديث بىشمارى در اختيار داريم كه رسول خدا صلى اللَّه عليه وآله در آن‌ها ، از مسائل آيندهء مسلمانان ، پرده برمىدارد .\r\n\r\n\r\n","description":"","footnote":"\r\n( 1 ) . سوره توبه : آيه 101\r\n","page_name":" 100 ","page_number":100},
  {"content":"\r\n\r\nآن حضرت در حديثى مىفرمايند :\r\nستفترق امّتي على ثلاث وسبعين فرقة . . . ؛ « 1 »\r\nامّت من به هفتاد و سه فرقه تقسيم مىشوند . . . .\r\n\r\nپيامبر خدا و سرزنش برخى اصحاب\r\nالبته احاديث فراوان ديگرى نيز در خصوص اصحاب پيامبر در دست است كه نشان مىدهد تعداد زيادى از اصحاب به پريشان حالى مبتلا مىشوند و پس از پيامبر به افكار دوران جاهلى باز مىگردند و با ارتداد از دين ، در زمرهء كفرورزان و زيان كاران قرار مىگيرند .\r\nبراى مثال مىتوان به اين حديث كه در صحيح بخارى آمده اشاره كرد .\r\nپيامبر خدا صلى اللَّه عليه وآله فرمود :\r\nأنا فرطكم على الحوض وليرفعنّ رجال منكم ، ثمّ ليختلجنّ دوني ، فأقول : يا ربّ ! أصحابي .\r\nفيقال : إنّك لا تدري ما أحدثوا بعدك ؛\r\n\r\n\r\n","description":"","footnote":"\r\n( 1 ) . اين حديث را گروهى از محدّثان ، نقل كرده‌اند ، مقبلى در العلم الشامخ مىنويسد : حديث « تقسيم امّت به هفتاد و سه فرقه . . . » با روايات متعدد نقل شده است و اين روايات ، يك‌ديگر را تأييد و تقويت مىكنند ؛ به گونه‌اى كه در نتيجهء مفهومى آن ترديدى باقى نمىماند . تاريخ المذاهب الإسلاميه : اثر محمّد ابوزهره : 11\r\n","page_name":" 101 ","page_number":101},
  {"content":"\r\n\r\nمن پيشاپيش شما وارد حوض مىشوم ، امّا برخى از شما كنار زده مىشويد و از من دور مىگرديد . من در اين هنگام مىگويم :\r\nپروردگارا ! اينان اصحاب من بودند .\r\nدر پاسخ مىگويند : تو نمىدانى كه اينان پس از تو چه بدعتى نهادند .\r\nدر حديث ديگرى آمده است :\r\nفأقول : سحقاً سحقاً لمن غيّر بعدي ؛\r\nمن در اين هنگام مىگويم : از رحمت خدا دور باد ، از رحمت خدا دور باد كسى كه بعد از من ، ( دين ) را تغيير داد .\r\nدر برخى احاديث مىخوانيم :\r\nإنّهم ارتدّوا على أدبارهم القهقرى ؛ « 1 »\r\nآنان كاملًا به آيين گذشتهء خود بازگشتند .\r\nدر حديث ديگرى رسول خدا صلى اللَّه عليه وآله به اصحاب خود فرمود :\r\nلا ترجعوا بعدي كفّاراً ؛ « 2 »\r\nپس از من به كفر باز نگرديد .\r\nدر حديث ديگرى فرمود :\r\n\r\n\r\n","description":"","footnote":"\r\n( 1 ) . صحيح بخارى ، باب فى الحوض : 4 / 87 و 88 و ديگر صحاح و كتاب‌هاى حديثى\r\n( 2 ) . إرشاد الفحول : 76\r\n","page_name":" 102 ","page_number":102},
  {"content":"\r\n\r\nالشرك فيكم أخفى من دبيب النمل ؛ « 1 »\r\nشرك در ميان شما ، از حركت مورچگان پنهان‌تر است .\r\nعلاوه بر اين ، رسول خدا صلى اللَّه عليه وآله در موارد بسيار ، مناسبت‌هاى گوناگون و اماكن متعدد ، سخنان سرزنش آميزى را عليه اصحاب - چه به صورت فردى و چه به صورت گروهى - مطرح نموده است و مىتوان اين احاديث را در كتاب‌هاى اهل سنّت مشاهده كرد .\r\nبا اين وصف ، آيا معرّفى تك تك اصحاب به عنوان ستارگان هدايت‌گر ، سزاوار رسول خدا صلى اللَّه عليه وآله هست ؟\r\n\r\nنگاهى به اعمال زشت برخى اصحاب\r\nاز اين گذشته ، بسيارى از اصحاب در مناسبت‌هاى گوناگون ، به جهل ، عدم درايت و خطاى فتواى خود اذعان كرده‌اند تا جايى كه بزرگان اصحاب نيز از اين امر مستثنا نيستند . . . به همين خاطر ، تخطئه و عدم پذيرش ديدگاه‌هاى يك‌ديگر ، در ميان اصحاب رسول خدا صلى اللَّه عليه وآله\r\n\r\n\r\n","description":"","footnote":"\r\n( 1 ) . الجامع الصغير : 2 / 303 ، حرف شين ، شماره 4934 . منّاوى مىگويد : امام احمد بن حنبل در مسند و هم‌چنين ابويعلى اين حديث را از قول ابونفيسه نقل كرده‌اند . هم‌چنين احمد بن حنبل و طبرانى آن را از ابوموسى روايت كرده و ابونعيم اصفهانى آن را در حلية الأولياء از قول ابوبكر نقل كرده است . فيض القدير : 4 / 229\r\n","page_name":" 103 ","page_number":103},
  {"content":"\r\n\r\nرايج بوده است تا جايى كه بر اساس كتاب‌هاى تاريخى در بسيارى از موارد ، تخطئه از حدّ اعتدال فراتر مىرفت و كار به تكذيب ، نادان انگارى و كافر پندارى طرف مقابل ، مىانجاميد .\r\nبا مراجعه به تاريخ اصحاب مشخص مىشود كه آن‌ها خود را ستارگان هدايت‌گر نمىپنداشتند ؛ بنابراين چگونه مىتوان منزلتى را براى آن‌ها قائل شد كه خود ، آن را قبول نداشتند ؟\r\nناسزاگويى ، كتك زدن و تبعيد برخى اصحاب توسّط ديگر اصحاب ، امرى رايج بوده است تا جايى كه در برخى موارد ، حتّى خون يك‌ديگر را هم مباح مىدانستند .\r\nبا دقّت در تاريخ و كردار تك تك اصحاب متوجّه مىشويم كه بسيارى از آنان ، در ارتكاب اعمال ضدّ اسلامى ، يد طولايى داشته‌اند تا جايى كه شراب خوارى ، شهادت و سوگند دروغ ، انجام زنا ، فروش شراب و بت ، صدور فتواى ناآگاهانه و ديگر گناهان كبيره كه به اصل شريعت و اجماع مسلمانان ثابت شده ، در ميان آنان رواج داشته است .\r\nاكنون به اختصار ، به برخى از گناهان مذكور اشاره مىنماييم :\r\n\r\nدروغ گويى برخى اصحاب\r\nبرخى اصحاب بزرگ و مشهور ، در جريان فتنهء جمل به دروغ گويى در مورد مسألهء « حوأب » پرداختند و ديگران را نيز چون\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nخود ، به شهادت دروغ تحريك نمودند . « 1 »\r\n\r\nجنايت خالد بن وليد\r\nخالد بن وليد در زمان ابوبكر به قوم مالك حمله كرد و به قتل ، غارت و اسير كردن آنان پرداخت . خالد بن وليد در اين حمله ، رئيس قبيله يعنى مالك بن نويره را به قتل رساند و همان شب - بدون توجّه به زمان عدّه - با همسر مالك ازدواج كرد تا جايى كه عمر بن خطّاب عمل او را تقبيح كرد . « 2 »\r\n\r\nمغيره و ارتكاب زنا\r\nمغيرة بن شعبه مرتكب زنا شد و داستان آن به اختصار چنين است :\r\nمغيرة بن شعبه با زنى از قبيلهء قيس به نام امّ جميل دختر عمرو ، زنا كرد و ابوبكره ، نافع بن حارث و شبل بن معبد در تأييد ارتكاب اين زنا عليه مغيره شهادت دادند .\r\nهنگامى كه شاهد چهارم يعنى زياد بن سميه - يا زياد بن أبيه -\r\n\r\n\r\n","description":"","footnote":"\r\n( 1 ) . اين داستان ، مشهور است و همهء تاريخ نويسان از جمله طبرى ، ابن اثير ، ابن خلدون ، مسعودى ، ابوالفداء و ديگران آن را نقل كرده‌اند\r\n( 2 ) . اين داستان نيز مشهور و در همهء تواريخ ، سيره ها و كتاب‌هاى كلام ، موجود است و از جمله موارد انتقاد از ابوبكر بن ابى قحافه به شمار مىرود\r\n","page_name":" 105 ","page_number":105},
  {"content":"\r\n\r\nبراى اداى شهادت ، حاضر شد ، عمر بن خطّاب به او فهماند كه به گونه‌اى غير صريح و در لفّافه ، شهادت دهد تا مبادا مغيره در اثر مجازات ، خوار گردد .\r\nآن گاه عمر دربارهء مشاهدات زياد از وى پرسيد : آيا ديدى كه مغيره داخل و خارج مىكرد همان گونه كه ميل را در سرمه دان ، داخل و خارج مىكنند ؟\r\nزياد گفت : نه .\r\nعمر گفت : اللَّه اكبر ، اى مغيره ! برخيز و شهود را حد بزن .\r\nدر اين هنگام ، مغيره برخاست و هر سه شاهد را حد زد . « 1 »\r\n\r\nشراب فروشى سمرة بن جندب\r\nسمرة بن جندب در زمان عمر بن خطّاب به شراب فروشى پرداخت و عمر پس از شنيدن اين خبر گفت : خداوند فلانى را هلاك كند . . . . « 2 »\r\n\r\n\r\n","description":"","footnote":"\r\n( 1 ) . وفيات الأعيان : 6 / 364 ، تاريخ الطبرى : 3 / 168 - 170 ، البداية والنهايه : 7 / 93 و 94 . همان گونه كه پيداست اين داستان از دو جهت با متون شرعى و احكام ضرورى اسلام ، تعارض دارد\r\n( 2 ) . صحيح بخارى : 2 / 774 و 775 كتاب البيوع ، باب لايذاب شحم الميته ، حديث 2110 و ديگر كتاب‌ها\r\n","page_name":" 106 ","page_number":106},
  {"content":"\r\n\r\n\r\nبت فروشى معاويه\r\nبت فروشى معاوية بن ابوسفيان ، در المبسوط اين گونه آمده است :\r\nاز مسروق چنين نقل شده : معاويه چند مجسّمهء مسى را براى فروش به هندوستان فرستاد .\r\nمسروق با ديدن اين محموله گفت : به خدا سوگند ، اگر مطمئن بودم كه معاويه مرا نمىكشد ، اين محموله را غرق مىكردم ، امّا از اين مىترسم كه مرا شكنجه دهد و گمراهم نمايد . به خدا سوگند ، نمىدانم معاويه چگونه انسانى است ؟ ! انسانى كه شيطان ، كارهاى زشتش را براى او زيبا جلوه داده ، يا انسانى كه از آخرت ناميد گشته و به كامجويى در دنيا مىپردازد ؟ ! « 1 »\r\n\r\nشراب خوارى عبدالرحمان بن عمر\r\nابوشحمه عبدالرحمان بن عمر بن خطّاب در زمان خلافت پدرش و به هنگام حكومت عمروعاص بر مصر ، در اين سرزمين ، باده نوشيد .\r\nعمر ، فرزند خود را از مصر فراخواند و در مدينه ، بر او حد جارى كرد . عمرو عاص نيز در مصر ، اين فرزند عمر را - كه بيمار شده بود -\r\n\r\n\r\n","description":"","footnote":"\r\n( 1 ) . المبسوط فى الفقه الحنفى : 24 / 46 ، كتاب الإكراه\r\n","page_name":" 107 ","page_number":107},
  {"content":"\r\n\r\nحد زد و آن گاه او را به زندان افكند تا آن كه در اثر اجراى حد در حال بيمارى ، جان سپرد . « 1 »\r\n\r\nنادانى برخى از بزرگان اصحاب\r\nبرخى از بزرگان اصحاب ، احكام شرعى و حتى معانى واژگان عربى را نمىدانستند و ناآگاهانه دربارهء اين احكام و واژگان ، سخن مىگفتند .\r\nبا آن كه واژهء « كلاله » در قرآن آمده و پيامبر صلى اللَّه عليه وآله نيز معناى آن را براى مردم ، تبيين كرده بود ، امّا چنان كه مشهور است ابوبكر معناى اين واژه را نمىدانست ؛ وى در پاسخ به سؤالى پيرامون معناى اين واژه گفت :\r\nمن درباره « كلاله » ديدگاهى دارم كه اگر درست باشد به فضل خداى يكتا و بىهمتاست و اگر نادرست باشد برآمده از من و شيطان است و خداوند از او بيزار است . . . . « 2 »\r\n\r\nخيانت معاويه در فروش كالا\r\nمعاوية بن ابوسفيان ، كالاها را فزون‌تر از وزن آن مىفروخت ؛\r\n\r\n\r\n","description":"","footnote":"\r\n( 1 ) . شرح نهج البلاغه : 12 / 104 - 106 ، همان گونه كه پيداست اين داستان از چند جهت با متون شرعى ، تعارض دارد\r\n( 2 ) . همه مفسّران و علماى كلام اين سخن را نقل كرده‌اند\r\n","page_name":" 108 ","page_number":108},
  {"content":"\r\n\r\nبراى مثال در كتاب الموطأ آمده است :\r\nمالك ، از زيد بن اسلم ، از عطاء بن يسار اين گونه نقل مىكند :\r\nمعاويه يك ظرف آبخورى طلا و يا دينارى را به بيشتر از وزن آن فروخت .\r\nدر اين هنگام ابودرداء گفت : از رسول خدا صلى اللَّه عليه وآله شنيدم كه چنين چيزى را نهى مىكرد مگر آن كه هر كالايى به اندازهء وزن خود فروخته شود .\r\nمعاويه به او گفت : من در اين كار ، اشكالى نمىبينم .\r\nابودرداء گفت : اگر انصاف داشته باشيد مىبينيد كه من معاويه را از كلام رسول خدا صلى اللَّه عليه وآله مطلع مىكنم ، امّا او ديدگاه خودش را به من عرضه مىدارد . اى معاويه ! من در سرزمينى كه تو حضور دارى سكنى نخواهم گزيد . « 1 »\r\n\r\nاقدام زيد بن ارقم\r\nزيد بن ارقم دست به كارى زد كه به قول عايشه اگر توبه نمىكرد ، اين كار ، جهاد او در ركاب رسول خدا صلى اللَّه عليه وآله را تباه مىساخت .\r\nبرخى محدّثان ، فقها و مفسّران از امّ يونس نقل كرده‌اند كه امّ بحنه\r\n\r\n\r\n","description":"","footnote":"\r\n( 1 ) . الموطأ : 2 / 634 ، كتاب البيوع ، باب بيع الذهب بالفضه تبراً وعيناً ، حديث 33 ، ر . ك : شرح الموطأ ، سيوطى : 2 / 135 و 136\r\n","page_name":" 109 ","page_number":109},
  {"content":"\r\n\r\nكنيز امّ ولد زيد بن ارقم ، به عايشه همسر پيامبر صلى اللَّه عليه وآله گفت : اى امّ المؤمنين ! آيا زيد بن ارقم را مىشناسى ؟\r\nعايشه گفت : آرى .\r\nامّ بحنه گفت : من غلامى را به هشتصد ( درهم يا دينار يا . . . ) به صورت نسيه به زيد بن ارقم فروختم ، امّا وى به پولش نياز داشت ، بنابراين قبل از سررسيد ، آن غلام را به ششصد ( درهم يا دينار يا . . . ) از او خريدارى كردم .\r\nعايشه گفت : چه بد خريد و فروشى انجام داده‌اى ! به زيد بگو كه اگر توبه نكند ، جهاد خود با رسول خدا صلى اللَّه عليه وآله را تباه ساخته است .\r\nامّ بحنه گفت : مىتوانم آن دويست ( درهم يا دينار يا . . . ) را رها كنم و ششصد ( درهم يا دينار يا . . . ) را بگيرم ؟\r\nعايشه گفت : آرى ، زيرا قرآن مىفرمايد :\r\n« فَمَنْ جاءَهُ مَوْعِظَةٌ مِنْ رَبِّهِ فَانْتَهى فَلَهُ ما سَلَفَ » ؛ « 1 »\r\nو اگر به كسى پند و اندرزى از جانب پرودگارش رسد و ( از ربا خوردن ) خوددارى كند ، آن چه گذشته ، از آنِ اوست .\r\n\r\n\r\n","description":"","footnote":"\r\n( 1 ) . تفسير ابن كثير : 1 / 335 ، الدرّ المنثور : 1 / 645 ، اين ماجرا در هر دو كتاب مذكور ، در تفسير آيهء 275 سورهء بقره كه به تحريم ربا مىپردازد ، نقل شده است ، ابن كثير اضافه مىكند : « اين داستان ، مشهور است » . ابن اثير در جامع الاصول ، المرغينانى در كتاب هداية و كاشانى در بدائع اين ماجرا را نقل كرده‌اند\r\n","page_name":" 110 ","page_number":110},
  {"content":"\r\n\r\n\r\nتوطئه عايشه و حفصه\r\nعايشه و حفصه عليه زينب بنت جحش دست به توطئه زدند . در روايتى آمده است :\r\nعايشه گفت : رسول خدا صلى اللَّه عليه وآله در نزد زينب بنت جحش عسل مىخورد و مدّتى نزد او مىماند ؛ من و حفصه توافق كرديم كه با ديدن رسول خدا صلى اللَّه عليه وآله به او بگوييم : مَغافير « 1 » خورده‌اى ؟\r\nرسول خدا صلى اللَّه عليه وآله پس از شنيدن سخنان هر يك از ما فرمود : نه ، بلكه نزد زينب بنت جحش ، مقدارى عسل خورده‌ام ، امّا ديگر از آن عسل نخواهم خورد و تو نيز كسى را از اين ماجرا باخبر نكن . « 2 »\r\n\r\nحديث « النجوم » و سخن پايانى\r\nكوتاه سخن اين كه آيات كريمهء قرآن ، احاديث نبوى و كتاب‌هاى تاريخ و فقه ، بر بطلان حديث « النجوم » صحّه مىگذارند و نشان مىدهند كه رسول خدا صلى اللَّه عليه وآله اقتدا به تك تك اصحاب را فقط به خاطر هم‌نشينى و همراهى با آن حضرت ، جايز نمىداند ؛ چرا كه در\r\n\r\n\r\n","description":"","footnote":"\r\n( 1 ) . مغافير و مغافر ، جمع مغفور است و به معناى نوعى صمغ بدبوست كه از برخى درختان فرو مىريزد\r\n( 2 ) . اين حديث را مىتوان در صحاح و ديگر كتاب‌هاى روايى مشاهده نمود\r\n","page_name":" 111 ","page_number":111},
  {"content":"\r\n\r\nميان اصحاب آن بزرگوار ، افراد فاسق ، منافق و مجرم هم حضور داشته‌اند .\r\nبنابراين ، علاوه بر ضعف همهء راويان و طُرُق حديث « النجوم » ، معنا و مفهوم اين حديث هم بر جعلى بودن آن صحّه مىگذارد .\r\nگروهى از علماى حديث همانند بزّار - كه در صفحات پيشين ، سخن او را نقل كرديم - . ابن قيم « 1 » و ابن حزم ، « 2 » بطلان مفهومى حديث « النجوم » را به صراحت بيان كرده‌اند .\r\n\r\nاهل بيت و ستارگان هدايت\r\nالبته در كتاب‌هاى اهل سنّت و منابع معتبر روايى آنان ، احاديثى از قول پيامبر صلى اللَّه عليه وآله نقل شده است كه ما به مضمون آن ايمان داريم ، به مفهوم آن ، عمل مىكنيم و هيچ ايرادى را بر اين دسته از احاديث ، وارد نمىدانيم ؛ از جمله احاديث مذكور مىتوان به احاديث ذيل اشاره نمود :\r\nرسول خدا صلى اللَّه عليه وآله مىفرمايد :\r\n\r\n\r\n","description":"","footnote":"\r\n( 1 ) . إعلام الموقعين : 2 / 231 و 232\r\n( 2 ) . ر . ك : سلسلة الأحاديث الضعيفة والموضوعة : 1 / 83 . ابن حزم مىگويد : محال است كه رسول خدا صلى اللَّه عليه وآله فرمان اطاعت از همهء اصحاب را صادر كرده باشد . . .\r\n","page_name":" 112 ","page_number":112},
  {"content":"\r\n\r\nالنجوم أمان لأهل السماء وأهل بيتي أمان لُامّتي ؛ « 1 »\r\nستارگان ، امنيت را براى اهل آسمان به ارمغان مىآورند و امنيت امّت من نيز بر عهدهء اهل بيت من است .\r\nدر حديث ديگرى رسول خدا صلى اللَّه عليه وآله مىفرمايد :\r\nالنجوم أمان لأهل السماء ، فإذا ذهب النجوم ذهب أهل السماء ، وأهل بيتي أمان لأهل الأرض ، فإذا ذهب أهل بيتي ذهب أهل الأرض ؛ « 2 »\r\nستارگان ، امنيت را براى اهل آسمان به ارمغان مىآورند و با نابودى ستارگان ، اهل آسمان نيز نابود مىشوند ؛ اهل بيت من نيز امنيت اهل زمين را تأمين مىكنند و در صورت فقدان اهل بيت من ، اهل زمين نيز از بين مىروند .\r\nدر سخن زيباى ديگرى رسول خدا صلى اللَّه عليه وآله مىفرمايد :\r\nالنجوم أمان لأهل الأرض من الغرق وأهل بيتي أمان لُامّتي من الاختلاف ، فإذا خالفتهم قبيلة اختلفوا فصاروا\r\n\r\n\r\n","description":"","footnote":"\r\n( 1 ) . ذخائر العقبى : 49 تحت عنوان « ذكر أنّهم أمان لُامّة محمّد صلى اللَّه عليه وسلّم » إحياء الميت : 68 به نقل از برخى پيشوايان حديث\r\n( 2 ) . ذخائر العقبى : 49 ، إسعاف الراغبين ( چاپ شده در حاشيه نور الأبصار ) : 130 كه در هر دو منبع از قول احمد بن حنبل ، روايت شده است\r\n","page_name":" 113 ","page_number":113},
  {"content":"\r\n\r\nحزب إبليس ؛ « 1 »\r\nستارگان مانع از غرق شدن اهل زمين مىشوند و اهل بيت من نيز از اختلاف امّتم جلوگيرى مىكنند . بنابراين ، اگر قبيله‌اى با آنان مخالفت كنند ، دچار اختلاف خواهند شد و در زمرهء حزب شيطان قرار خواهند گرفت .\r\nشيعيان از آن رو چنين اعتقاداتى را مىپذيرند كه اين اعتقادات ، به آيات قرآن كريم و احاديث متواتر رسول خدا صلى اللَّه عليه وآله تكيه دارد ، عصمت ائمهء اهل بيت ( يعنى حضرت على و يازده فرزند ايشان عليهم السلام ) از طريق كتاب و سنّت به اثبات رسيده است . اهل بيت در هيچ يك از احكام ، با هم اختلافى نداشته‌اند ، منتهاى تلاش خود را براى اجراى شريعت مقدس اسلام به كار گرفته‌اند و . . . .\r\nدر پايان باز همان پرسش را تكرار مىكنيم و مىگوييم :\r\nآيا صدور چنين حديثى از سوى پيامبر خدا صلى اللَّه عليه وآله امكان پذير است ؟\r\nدر پاسخ بايد گفت : هرگز . . . چرا كه تأمّل در سخنان و ديدگاه‌هاى\r\n\r\n\r\n","description":"","footnote":"\r\n( 1 ) . إحياء الميت : 85 به نقل از حاكم نيشابورى ، إسعاف الراغبين : 130 . در اين منبع متن حديث تا كلمه « الإختلاف » آمده است و گويد : « حاكم نيشابورى اين روايت را به شرط رعايت شروط مورد نظر بخارى و مسلم ، صحيح دانسته است »\r\n","page_name":" 114 ","page_number":114},
  {"content":"\r\n\r\nپيشوايان اهل سنّت پيرامون اين حديث و دقّت نظر در سندها و متن آن ، به وضوح بيان‌گر اين حقيقت است كه حديث مذكور با همهء الفاظ و سندهاى آن ، جعلى و باطل بوده و تمسّك و استناد به آن جايز نيست .\r\nخوانندگان گرامى ملاحظه كردند كه ما در اين مبحث ، تنها و تنها به معتبرترين منابع حديثى ، تاريخى ، زندگينامه‌ها و ديگر كتاب‌ها ، استناد نموديم و به نقل گفته‌هاى مشاهير بزرگ و پيشوايان حديث ، تفسير ، اصول و تاريخ اهل سنّت ، اكتفا كرديم .\r\nاز خداى سبحان درخواست مىكنيم كه اعمال ما را براى حضرتش ، خالص گرداند و ما را در شناخت و پيروى از سنّت راستين و اقتدا به كسانى كه شايسته اقتدا هستند ، يارى نمايد .\r\nوصلّى اللَّه على سيّدنا محمّد الهادي الأمين وآله المعصومين\r\nوالحمد للَّه ربّ العالمين .\r\n\r\n","description":"","footnote":"","page_name":" 115 ","page_number":115},
  {"content":"\r\n . \r\n","description":"","footnote":"","page_name":" 116 ","page_number":116},
  {"content":"\r\n\r\n\r\nكتاب نامه\r\n1 . قرآن كريم .\r\nالف\r\n2 . ابجد العلوم : محمّد صدّيق خان بن حسن قنوجى هندى .\r\n3 . اجوبة المسائل جار اللَّه : سيد عبدالحسين شرف الدين عاملى ، المجمع العالمى لأهل البيت عليهم السلام ، قم ، ايران ، سال 1416 .\r\n4 . الإحكام فى اصول الأحكام : على بن محمّد آمدى ، دار الكتاب العربى ، بيروت ، چاپ دوم ، سال 1406 .\r\n5 . احياء الميت بفضائل أهل البيت : جلال الدين سيوطى ، دار الثقلين ، بيروت ، لبنان ، چاپ يكم ، سال 1415 .\r\n6 . إحياء علوم الدّين : ابوحامد غزالى ، دار المعرفه ، بيروت ، لبنان .\r\n7 . إرشاد الفحول إلى تحقيق الحقّ من علم الأصول : شيخ محمّد بن على شوكانى ، مطبعه مصطفى حلبى ، قاهره .\r\n8 . الإستيعاب في معرفة الأصحاب : ابن عبدالبرّ ، دار الكتب علميّه ، بيروت ، لبنان ، چاپ يكم ، سال 1415 .\r\n9 . أُسد الغابه : ابوالحسن على بن محمّد شيبانى معروف به ابن الاثير ، دار الكتب علميّه ، بيروت ، لبنان .\r\n10 . إسعاف الراغبين : محمّد صبان شافعى مصرى ( چاپ شده در حاشيه نور الأبصار ) ، دار الفكر ، بيروت ، لبنان .\r\n\r\n","description":"","footnote":"","page_name":" 117 ","page_number":117},
  {"content":"\r\n\r\n11 . الإصابه فى تمييز الصحابه : ابن حجر عسقلانى ، دار الكتب علميّه ، بيروت ، لبنان ، چاپ يكم ، سال 1415 .\r\n12 . اضواء على السنة المحمديه : محمود ابوريه ، دار المعارف ، مصر .\r\n13 . الاعلام : زركلى ، دار العلم للملايين ، بيروت ، لبنان ، سال 1997 م .\r\n14 . اعلام الموقعين عن ربّ العالمين : ابن قيّم جوزيّه ، دار احياء التراث العربى ، بيروت ، لبنان .\r\n15 . الأنساب : سمعانى ، دار الفكر ، بيروت ، لبنان ، چاپ يكم ، سال 1408 .\r\n16 . الانس الجليل : عبدالرحمان بن محمّد عليمى مقدسى ، مكتبه حيدريه ، نجف .\r\n17 . إيضاح المكنون : اسماعيل پاشا بغدادى ، دار الفكر ، بيروت ، لبنان .\r\nب\r\n18 . البحر المحيط في تفسير القرآن : ابوحيّان اندلسى ، دار احياء التراث العربى ، بيروت ، لبنان .\r\n19 . البداية والنهايه ( تاريخ ابن كثير ) : حافظ ابى فداء اسماعيل بن كثير دمشقى ، دار احياء التراث العربى ، بيروت ، لبنان ، چاپ يكم ، سال 1408 .\r\n20 . البدر الطالع : شوكانى ، دار المعرفه ، بيروت .\r\n21 . بغية الوعاة فى طبقات اللغويين والنحاة : حافظ جلال الدين سيوطى .\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nت\r\n22 . تاج العروس : زبيدى ، دار مكتبة الحياة ، بيروت ، لبنان .\r\n23 . تاريخ اصفهان ( ذكر اخبار اصفهان ) : ابونعيم احمد بن عبداللَّه اصفهانى ، مطبعة بريل ، سال 1934 م .\r\n24 . تاريخ الطبرى : سلمان بن احمد بن ايّوب لخمى طبرى ، از منشورات كتابفروشى اروميّه ، قم ، ايران .\r\n25 . تاريخ بغداد : خطيب بغدادى ، دار الكتب علميّه ، بيروت ، لبنان ، چاپ يكم ، سال 1417 .\r\n26 . تتمة المختصر فى اخبار البشر : عمر بن وردى ، نجف ، عراق .\r\n27 . تذكرة الحفّاظ : ذهبى ، دار احياء التراث العربى ، بيروت ، لبنان .\r\n28 . تذكرة الموضوعات : محمّد طاهر بن على هندى ، مكتبة القيمه ، چاپ يكم ، سال 1343 .\r\n29 . تفسير ابن كثير ( تفسير القرآن العظيم ) : ابن كثير ، دار المعرفه ، بيروت ، چاپ سوم ، سال 1409 .\r\n30 . تفسير الكشّاف : زمخشرى ، شركت مكتبه و مطبعه مصطفى بابى حلبى ، مصر ، سال 1385 .\r\n31 . التقرير والتحبير في شرح التحرير : محمّد بن محمّد حلبى معروف به ابن أمير الحاج ، دار الفكر .\r\n32 . التيسير في شرح التحرير : محمّد امين معروف به امير پادشاه حنفى .\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nج\r\n33 . الجامع الصغير : جلال الدين سيوطى ، دار الكتب علميّه ، بيروت ، لبنان ، چاپ يكم ، سال 1410 .\r\n34 . جامع بيان العلم وفضله : ابن عبدالبرّ ، دار ابن الجوزى ، عربستان ، چاپ دوم ، سال 1416 .\r\n35 . الجواهر المضيئه في طبقات الحنفيه : ابومحمّد ، عبدالقادر بن محمّد قرشى حنفى .\r\nح\r\n36 . حسن المحاضره : جلال الدين سيوطى ، دار الكتب علميّه ، بيروت ، لبنان ، چاپ يكم ، سال 1418 .\r\n37 . حصول المأمول من علم الأصول : محمّد صدّيق خان قنوجى هندى .\r\nخ\r\n38 . خلاصة الاثر في أعيان القرن الحادى عشر : محمّد امين بن فضل اللَّه محبّى حنفى ، دار الكتب علميّه ، چاپ يكم ، سال 1427 .\r\nد\r\n39 . الدر اللقيط من البحر المحيط : تاج الدين ابن مكتوم قيسى ( چاپ شده در حاشيه البحر المحيط ) .\r\n40 . الدرّ المنثور فى التفسير بالمأثور : جلال الدين سيوطى ، دار الكتب\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nعلميّه ، بيروت ، چاپ يكم ، سال 1421 .\r\n41 . الدرجات الرفيعه في الطبقات الشيعه : صدر الدين سيد على خان مدنى شيرازى ، مؤسسه الوفاء ، بيروت ، لبنان .\r\n42 . الدرر الكامنة في أعيان المائة الثامنة : ابن حجر عسقلانى ، دار الجيل ، بيروت ، لبنان ، سال 1414 .\r\nذ\r\n43 . ذخائر العقبى : محب الدين طبرى ، مكتبة الصحابه ، جدّه ، الشرقيّه ، مكتبة التابعين ، قاهره ، مصر ، چاپ يكم ، سال 1415 .\r\nر\r\n44 . الرعايه لحال البدايه : شيخ زين الدين بن على عاملى معروف به شهيد ثانى رحمه اللَّه .\r\n45 . ريحانة الألباء : احمد بن محمّد بن عمر خفاجى مصرى .\r\nس\r\n46 . سبحة المرجان فى علماء هندوستان : السيد غلام على آزاد بلكرامى .\r\n47 . سلسلة الاحاديث الضعيفه والموضوعه : محمّد بن طاهر ناصر الدين البانى .\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nش\r\n48 . شذرات الذّهب : ابن عماد ، دار الكتب علميّه ، بيروت ، لبنان .\r\n49 . شرح الشفاء : شيخ شهاب الدين خفاجى مصرى حنفى .\r\n50 . شرح المختصر فى الاصول : ابن حاجب ، چاپ يكم ، سال 1316 ، مكتبه اميريه ، مصر .\r\n51 . شرح المقاصد : تفتازانى ، منشورات شريف رضى ، قم ، ايران ، چاپ يكم ، سال 1409 .\r\n52 . شرح نهج البلاغه : ابن ابى الحديد معتزلى ، دار احياء التراث العربى ، بيروت ، لبنان ، چاپ دوم ، سال 1387 .\r\n53 . شيخ المضيره : محمود ابورية مصرى ، منشورات شريف رضى ، قم ، سال 1414 .\r\nص\r\n54 . صحيح بُخارى : بُخارى ، دار ابن كثير ، دمشق ، بيروت ، يمامه ، چاپ پنجم ، سال 1414 و دار الفكر ، بيروت ، سال 1401 .\r\nض\r\n55 . الضوء اللامع لأهل القرن التاسع : شمس الدين محمّد بن عبدالرحمان سخاوى ، از منشورات دار مكتبه الحياة ، بيروت ، لبنان .\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nط\r\n56 . طبقات الشافعية : اسنوى ، دار العلوم ، عربستان سعودى ، رياض ، سال 1401 .\r\n57 . طبقات القرّاء : حافظ شمس الدين محمّد بن جزرى ، قاهره ، مصر ، سال 1351 .\r\nع\r\n58 . العبر فى خبر من غبر : شمس الدين محمّد بن احمد بن عثمان ذهبى ، دار الكتب علميّه ، بيروت ، لبنان .\r\n59 . العلل المتناهية فى الأحاديث الواهيه : ابن جوزى ، دار الكتب علميّه ، بيروت ، لبنان ، چاپ يكم ، سال 1403 .\r\n60 . العلم الشامخ : صالح بن مهدى مقبلى .\r\nف\r\n61 . فوات الوفيات : محمّد بن شاكر كتبى ، دار الكتب علميّه ، بيروت ، لبنان ، چاپ يكم ، سال 2000 م .\r\n62 . فيض القدير فى شرح الجامع الصغير : عبدالرؤوف مَناوى ، دار الكتب علميّه ، بيروت ، لبنان ، چاپ يكم ، سال 1415 .\r\nق\r\n63 . القاموس المحيط : فيروزآبادى ، دار احياء التراث عربى ، بيروت ، لبنان ، چاپ يكم ، سال 1412 .\r\n\r\n","description":"","footnote":"","page_name":" 123 ","page_number":123},
  {"content":"\r\n\r\n64 . قانون الموضوعات : محمّد بن طاهر بن على هندى فتنى ( چاپ شده با تذكرة الموضوعات ) .\r\nك\r\n65 . الكاف الشاف في تخريج أحاديث الكشاف : احمد بن على بن حجر عسقلانى ، ( چاپ شده با الكشاف ) ، مصر .\r\n66 . كشف الظنون : حاجى خليفه ، دار الفكر ، بيروت ، لبنان ، سال 1414 .\r\n67 . الكفاية في علم الرواية : خطيب بغدادى ، دار الكتب علميّه ، بيروت ، لبنان ، سال 1409 .\r\n68 . كنز العُمّال : متّقى هندى ، دار الكتب علميّه ، بيروت ، لبنان ، چاپ يكم ، سال 1419 .\r\nل\r\n69 . اللباب في تهذيب الأنساب : عزّ الدين ابن اثير جزرى ، دار صادر ، بيروت ، لبنان .\r\n70 . لسان الميزان : ابن حجر ، دار الكتب علميّه ، بيروت ، لبنان ، چاپ يكم ، سال 1416 .\r\nم\r\n71 . المبسوط فى الفقه الحنفى : سرخسى ، دار المعرفه ، بيروت ، سال 1406 .\r\n\r\n","description":"","footnote":"","page_name":" 124 ","page_number":124},
  {"content":"\r\n\r\n72 . المختصر ( بيان المختصر ) : ابن حاجب ، مركز احياء التراث اسلامى ، مكّه مكرمه ، عربستان سعودى .\r\n73 . المختصر فى أخبار البشر : عمادالدين اسماعيل بن ابى الفداء ، دار عبداللطيف ، مصر .\r\n74 . مرآة الجنان : يافعى ، دار الكتاب الاسلامى ، قاهره ، مصر ، سال 1413 .\r\n75 . المرقاة في شرح المشكاة : ملّا على قارى ، دار الفكر ، بيروت ، لبنان ، سال 1414 .\r\n76 . مسند احمد بن حنبل : احمد بن حنبل شيبانى ، بيروت ، لبنان ، چاپ سوم ، سال 1415 .\r\n77 . المصباح المنير : احمد بن محمّد بن على مقرى فيومى ، مكتبه علميّه ، بيروت ، لبنان .\r\n78 . معجم الادباء : ياقوت حموى ، دار المأمون ، مصر .\r\n79 . المغنى عن حمل الأسفار : حافظ عبدالرحيم بن حسين عراقى .\r\n80 . المغنى في الضعفاء : ذهبى ، دار الكتب علميّه ، بيروت ، لبنان ، چاپ يكم ، سال 1418 .\r\n81 . مفاكهة الخلّان : ابن معتمد ابراهيم ابن محمّد دمشقى شافعى .\r\n82 . المفردات في غريب القرآن : راغب اصفهانى ، دار القلم ، دمشق ، سال 1412 .\r\n\r\n","description":"","footnote":"","page_name":" 125 ","page_number":125},
  {"content":"\r\n\r\n83 . المقاصد الحسنه في بيان كثير من الأحاديث المشتهرة على الألسنه : سخاوى ، دار الكتب علميّه ، بيروت ، لبنان ، سال 1424 .\r\n84 . مقباس الهدايه : شيخ عبداللَّه مامقانى رحمه اللَّه .\r\n85 . منتخب كنز العمّال : متّقى هندى .\r\n86 . الموضوعات : ابن جوزى ، دار الكتب علميّه ، بيروت ، لبنان ، چاپ يكم ، سال 1415 .\r\n87 . الموضوعات الكبرى : ملا على قارى ، مكتب اسلامى ، بيروت ، لبنان ، چاپ دوم ، سال 1406 .\r\n88 . الموطأ : مالك بن انس ، دار احياء التراث العربى ، بيروت ، لبنان ، سال 1406 .\r\n89 . ميزان الإعتدال : ذهبى ، دار الكتب علميّه ، بيروت ، لبنان ، چاپ يكم ، سال 1416 .\r\nن\r\n90 . النّجوم الزّاهره في ملوك مصر والقاهره : يوسف بن تغرى اتابكى ، دار الكتب علميّه ، قاهره .\r\n91 . النصائح الكافية لمن يتولّى معاوية : محمّد بن عقيل علوى ، دار الثقافه ، قم ، ايران ، سال 1412 .\r\n92 . نفح الطيب مع غصن الأندلس الرطيب : حافظ شيخ احمد بن محمّد مقرّى تلمسانى ، دار صادر ، بيروت ، لبنان .\r\n\r\n","description":"","footnote":"","page_name":" 126 ","page_number":126},
  {"content":"\r\n\r\n93 . نور الأبصار : مؤمن شبلنجى ، دار الفكر ، بيروت ، لبنان .\r\n94 . النور السافر : شمس الدين عبدالقادر عيدروسى .\r\n95 . النهايه في غريب الحديث : ابن اثير ، دار الكتب علميّه ، بيروت ، لبنان ، سال 1418 .\r\nو\r\n96 . الوافى بالوفيات : صفدى ، دار احياء ، بيروت ، چاپ يكم ، سال 1420 .\r\n97 . وفيات الأعيان : شمس الدين احمد بن محمّد بن خَلّكان ، دار صادر ، بيروت ، لبنان .\r\nه\r\n98 . الهدايه : برهان الدين على بن ابوبكر مرغينانى .\r\n99 . هدية العارفين : اسماعيل پاشا بغدادى ، دار احياء التراث العربى ، بيروت ، لبنان .\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nserles of theologlcal researches\r\n( 25 )\r\nreality of the comanions\r\nof the prophet\r\na research about the word \" the companions of the prophet \"\r\nand the study and critique of tradition \" ashabi kannojoum \"\r\nayatollah sayyid ali husayni milani\r\n\r\n\r\n","description":"","footnote":"","page_name":" 128 ","page_number":128}
  ]