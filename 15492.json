[
  {"content":"\r\n\r\nسلسله پژوهش هاى اعتقادى\r\n( 22 )\r\nاحاديث ساختگى\r\nبررسى ونقد احاديثى كه\r\nدر ترتيب خلفا وفضايل آن ها آمده است\r\nآيت الله سيد على حسينى ميلانى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nحسينى ميلانى ، على ، 1327 -\r\nاحاديث سخاختگى : بررسى و نقد احاديثى كه در ترتيب خلفا وفضايل آن ها آمده است / مؤلف : سيد على حسينى ميلانى ؛ ترجمه و ويرايش هيئت تحريريه مركز حقايق اسلامى ، قم : مركز حقايق اسلامى ، 1389 104 ص . - ( سلسله پژوهش هاى اعتقادى ؛ 22 ) .\r\n9 - 30 - 5348 - 600 - 978 isbn\r\nفهرست نويسى بر اساس اطلاعات فيپا .\r\nكتابنامه : ص [ 99 
  ] - 103 ؛ همچنين به صورت زيرنويس .\r\n1 . احاديث مجعول . 2 . خلافت - احاديث اهل سنت - نقد و تفسير . 3 . خلفاى راشدين - فضايل - احاديث اهل سنت - نقد و تفسير . 4 . محدثان جعال . 5 . احاديث اهل سنت - نقد و تفسير . الف . مركز حقايق اسلامى . هيئت تحريريه . ب . عنوان .\r\n3 الف 5 ح / 9 / 111 bp\r\n264 / 297\r\nمركز الحقائق الاسلامية\r\nنام كتاب : احاديث ساختگى\r\nمؤلف : آيت الله سيد على حسينى ميلانى\r\nترجمه و ويرايش : هيئت تحريريه مركز حقايق اسلامى\r\nناشر : مركز حقايق اسلامى\r\nشمارگان : 1000 نسخه\r\nنوبت چاپ : اول / 1389\r\nچاپ : وفا\r\nشابك : 9 - 30 - 5348 - 600 - 978\r\n9 - 30 - 5358 - 600 - 978\r\nحقوق چاپ محفوظ است\r\nمراكز پخش :\r\nقم : خيابان صفائيه ، رو به روى صندوق قرض الحسنه دفتر تبليغات ، تلفن : 7837320 - 0251\r\nتهران : خيابان مجاهدين ، چهار راه آبسردار ، ساختمان پزشكان ، واحد 9 ، مركز فرهنگى انتشارات منير ، تلفن : 77521836 - 021 ( 4 خط )\r\nمشهد : چهار راه شهدا ، پشت باغ نادرى ، كوچهء شهيد خوراكيان ، پاساژ گنجينهء كتاب ، انتشارات نور الكتاب ( ميلانى ) ، تلفن :\r\n2223130 - 0511\r\nاصفهان : چهارباغ پايين ، روبه روى ورزشگاه تختى ، مركز تخصصى حوزه علميه اصفهان ، تلفن 2223423 - 0311\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n\r\n\r\nسرآغاز\r\n. . . آخرين و كامل‌ترين دين الاهى با بعثت خاتم الانبياء ، حضرت محمّد مصطفى صلّى اللَّه عليه وآله به جهانيان عرضه شد و آئين و رسالت پيام رسانان الاهى با نبوّت آن حضرت پايان پذيرفت .\r\nدين اسلام در شهر مكّه شكوفا شد و پس از بيست و سه سال زحمات طاقت فرساى رسول خدا صلّى اللَّه عليه وآله و جمعى از ياران باوفايش ، تمامى جزيرة العرب را فرا گرفت .\r\nادامهء اين راه الاهى در هجدهم ذى الحجّه ، در غدير خم و به صورت علنى ، از جانب خداى منّان به نخستين رادمرد عالم اسلام پس از پيامبر خدا صلّى اللَّه عليه وآله يعنى امير مؤمنان على عليه السلام سپرده شد .\r\nدر اين روز ، با اعلان ولايت و جانشينى حضرت على عليه السلام ، نعمت الاهى تمام و دين اسلام تكميل و سپس به عنوان تنها دينِ مورد\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nپسند حضرت حق اعلام گرديد . اين چنين شد كه كفرورزان و مشركان از نابودى دين اسلام مأيوس گشتند .\r\nديرى نپاييد كه برخى اطرافيان پيامبر صلّى اللَّه عليه وآله ، - با توطئه‌هايى از پيش مهيّا شده - مسير هدايت و راهبرى را پس از رحلت پيامبر خدا صلّى اللَّه عليه وآله منحرف ساختند ، دروازه مدينهء علم را بستند و مسلمانان را در تحيّر و سردرگمى قرار دادند . آنان از همان آغازين روزهاى حكومتشان ، با منع كتابت احاديث نبوى ، جعل احاديث ، القاى شبهات و تدليس و تلبيس‌هاى شيطانى ، حقايق اسلام را - كه همچون آفتاب جهان‌تاب بود - پشت ابرهاى سياه شكّ و ترديد قرار دادند .\r\nبديهى است كه على رغم همهء توطئه‌ها ، حقايق اسلام و سخنان دُرَرْبار پيامبر خدا صلّى اللَّه عليه وآله ، توسّط امير مؤمنان على عليه السلام ، اوصياى آن بزرگوار عليهم السلام و جمعى از اصحاب و ياران باوفا ، در طول تاريخ جارى شده و در هر برهه‌اى از زمان ، به نوعى جلوه نموده است . آنان با بيان حقايق ، دودلىها ، شبهه‌ها و پندارهاى واهى شياطين و دشمنان اسلام را پاسخ داده و حقيقت را براى همگان آشكار ساخته‌اند .\r\nدر اين راستا ، نام سپيده باورانى همچون شيخ مفيد ، سيّد مرتضى ، شيخ طوسى ، خواجه نصير ، علّامهء حلّى ، قاضى نوراللَّه ، مير حامد حسين ، سيّد شرف‌الدين ، امينى و . . . همچون ستارگانى پرفروز مىدرخشد ؛ چرا كه اينان در مسير دفاع از حقايق اسلامى و تبيين\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nواقعيّات مكتب اهل بيت عليهم السلام ، با زبان و قلم ، به بررسى و پاسخ‌گويى شبهات پرداخته‌اند . . . .\r\nو در دوران ما ، يكى از دانشمندان و انديشمندانى كه با قلمى شيوا و بيانى رَسا به تبيين حقايق تابناك دين مبين اسلام و دفاع عالمانه از حريم امامت و ولايت امير مؤمنان على عليه السلام پرداخته است ، پژوهشگر والامقام حضرت آيت اللَّه سيّد على حسينى ميلانى ، مىباشد .\r\nمركز حقايق اسلامى ، افتخار دارد كه احياى آثار پُربار و گران سنگ آن محقّق نستوه را در دستور كار خود قرار داده و با تحقيق ، ترجمه و نشر آثار معظّمٌ له ، آن‌ها را در اختيار دانش پژوهان ، فرهيختگان و تشنگان حقايق اسلامى قرار دهد .\r\nكتابى كه در پيش رو داريد ، ترجمهء يكى از آثار معظّمٌ له است كه اينك \" فارسى زبانان \" را با حقايق اسلامى آشنا مىسازد .\r\nاميد است كه اين تلاش مورد خشنودى و پسند بقيّة اللَّه الأعظم ، حضرت ولىّ عصر ، امام زمان عجل اللَّه تعالى فرجه الشريف قرار گيرد .\r\nمركز حقايق اسلامى\r\n\r\n","description":"","footnote":"","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n\r\nنگاهى به\r\nاحاديث ساختگى\r\nدر ترتيب خلفا و فضايل آن ها\r\n\r\n","description":"","footnote":"","page_name":" 13 ","page_number":13},
  {"content":"\r\n . \r\n","description":"","footnote":"","page_name":" 14 ","page_number":14},
  {"content":"\r\n\r\nبسم الله الرحمن الرحيم\r\nالحمد للَّه ربّ العالمين والصّلاة والسلام على سيّدنا محمّد وآله الطاهرين ، ولعنة اللَّهِ على أعدائهم أجمعين من الأوّلين والآخرين .\r\nدر يكى از پژوهش‌هاى خود پيرامون روايتى چنين آوردم :\r\nتمامى احاديثى كه دربارهء مناقب خلفا آمده و اسامى آن‌ها را به ترتيب ، بيان مىدارند ، بىترديد جعلى و ساختگى هستند .\r\nبرخى خوانندگان فاضل ، از من خواستند كه از طريق تحقيق در سندهاى مختلفِ اين قبيل احاديث - كه در صحاح ششگانه و كتاب‌هاى معتبر يافت مىشوند - اين مطلب را اثبات نمايم .\r\nبنابراين ، به نگارش كتاب پيش رو همّت گماشتم . در حين تحقيق متوجّه شدم كه نه تنها اخبار موجود در بخش فضايل ؛ بلكه تقريباً همه احاديث اين چنينى در تمامى ابواب ، جعلى و ساختگى هستند ؛ حتى\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nاحاديثى كه در آن‌ها آمده كه پيامبر اكرم صلى اللَّه عليه وآله مىفرمود : من به همراه ابوبكر ، عمر و عثمان آمدم . . . من به همراه ابوبكر ، عمر و عثمان بيرون رفتم . . . ابوبكر ، عمر و عثمان كجا هستند . . . .\r\nدر اين احاديث ، گاهى پس از نام ابوبكر ، عمر و عثمان ، نام « على عليه السلام » نيز مورد اشاره قرار گرفته و گاهى اشاره‌اى به آن حضرت نشده است . در برخى موارد نام « على عليه السلام » پيش از عثمان ذكر شده ، اما به هر حال ، نام ابوبكر و عمر ، پيش از نام على عليه السلام و عثمان آمده است !\r\nجالب‌تر اين كه حديثى را يافتم كه دروغ‌گويان طى آن ، چنين عبارت‌هايى را از زبان امير مؤمنان على عليه السلام نقل كرده‌اند تا آن حضرت را معترف به فضايل خلفا نشان دهند و هيچ كس نتواند به مضمون حديث ، اعتراض نمايد !\r\nبراى نمونه حديثى را كه بخارى و مسلم با دو سند متفاوت نقل كرده‌اند ، ملاحظه كنيد ! بخارى مىگويد : وليد بن صالح از عيسى بن يونس از عمر بن سعيد بن ابى الحسين مكّى از ابن ابى مليكه از ابن عباس . . . .\r\nو مسلم نيز مىگويد : سعيد بن عمرو اشعثى ، ابوالربيع عتكى\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nو ابوكريب محمد بن علاء ( عبارت از ابوكريب است ) « 1 » از ابن مبارك از عمر بن سعيد بن ابى حسين نقل مىكند كه ابن ابى مليكه مىگويد : از ابن عباس شنيدم كه مىگفت :\r\nوقتى عمر بن خطّاب را در تابوت گذاشتند ، مردم پيرامون او جمع شده بودند و پيش از آن كه تابوت از زمين برداشته شود برايش دعا مىكردند ، فضايلش را مىگفتند و بر او درود مىفرستادند .\r\nمن نيز در ميان آن‌ها بودم ، ناگاه مردى از پشت ، كتف مرا گرفت .\r\nبه عقب برگشتم ديدم على است .\r\nاو نيز براى عمر ، طلب رحمت كرد و خطاب به او گفت : كسى را بعد از خودت باقى نگذاردى تا من آرزوى آن را داشته باشم كه با اعمالى همانند اعمال او خدا را ملاقات كنم . به خدا سوگند ، فكر مىكنم كه خداوند تو را نزد دو هم صحبتت ( پيامبر اكرم صلى اللَّه عليه وآله « 2 » و ابوبكر ) قرار مىدهد ؛ چرا كه اين عبارات را بسيار از رسول خدا صلى اللَّه عليه وآله\r\n\r\n\r\n","description":"","footnote":"\r\n( 1 ) . گفتنى است ابوالربيع مىگويد : براى ما روايت كرده‌اند ؛ ولى اين دو نفر اخيرمىگويند : به ما خبر داد\r\n( 2 ) . به رغم اين كه در منابع اهل سنّت درود و صلوات پس از نام مبارك‌پيامبر خدا صلى اللَّه عليه وآله به صورت ناقص ( ابتر ) آمده است ، ما طبق فرمايش حضرتش ، درود و صلوات را به صورت كامل آورده‌ايم\r\n","page_name":" 17 ","page_number":17},
  {"content":"\r\n\r\nمىشنيدم كه مىگفت : « من به همراه ابوبكر و عمر آمدم ، من به همراه ابوبكر و عمر داخل شدم ، من به همراه ابوبكر و عمر خارج شدم » .\r\nبنابراين اميدوارم - يا گمان مىكنم - كه خداوند تو را همراه آن دو قرار دهد . « 1 » غير از بخارى و مسلم ، برخى ديگر هم‌چون ابن ماجه اين حديث را آورده‌اند . ابن ماجه اين حديث را به سند خود از عمر بن سعيد ، از ابن ابى مليكه ، از ابن عباس ، روايت كرده است .\r\nاما بايد گفت كه اين حديث جعلى است و امير مؤمنان على عليه السلام چنين سخنى را برزبان نرانده است ؛ زيرا « ابن ابى مليكه » كه محور راويان اين حديث است ، از بزرگ‌ترين دشمنان حضرت على و اهل بيت عليهم السلام به شمار مىآيد تا آن جا كه قاضى و مؤذّن عبداللَّه بن زبير بوده است . « 2 » ذكر اين نكته ضرورى است كه استدلال ما به اين دسته روايات از باب الزام مخالف است .\r\n\r\n\r\n","description":"","footnote":"\r\n( 1 ) . صحيح بخارى : 3 / 1345 كتاب فضائل الصحابه ، باب قول النبى صلّى اللَّه عليه وآله : لو كنت متّخذاً خليلًا ، حديث 3474 ، صحيح مسلم : 5 / 12 كتاب فضائل الصحابه ، باب من فضائل عمر ، حديث 2389\r\n( 2 ) . تهذيب التهذيب : 5 / 272\r\n","page_name":" 18 ","page_number":18},
  {"content":"\r\n\r\nاز خداوند متعال مىخواهيم كارهاى ما را براى حضرتش خالص گرداند و به ما در رسيدن به حق و پيروى از آن ، توفيق عطا فرمايد ؛ چرا كه او نيكوكار و مهربان است .\r\nسيد على حسينى ميلانى\r\n\r\n","description":"","footnote":"","page_name":" 19 ","page_number":19},
  {"content":"\r\n . \r\n","description":"","footnote":"","page_name":" 20 ","page_number":20},
  {"content":"\r\n\r\n\r\nمژده بهشت به سه خليفه\r\nاهل سنّت احاديثى را از پيامبر خدا صلى اللَّه عليه وآله نقل مىكنند كه در آن‌ها به فضايل و برترىهاى خلفا اشاره شده و آن‌ها را به ترتيب بيان مىكنند . اينك به 14 حديث اشاره مىكنيم و آن‌ها را بررسى و نقد مىنماييم . نخستين حديث از بخارى است .\r\nبخارى در صحيح چنين نقل مىكند :\r\nابوالحسن محمد بن مسكين ، از يحيى بن حسّان ، از سليمان ، از شريك بن ابى نمر نقل مىكند كه سعيد بن مسيب گويد : ابوموسى اشعرى به من گفت :\r\nروزى در خانه‌ام وضو گرفتم و آن گاه بيرون رفتم و با خود گفتم :\r\nامروز ملازم رسول خدا صلى اللَّه عليه وآله خواهم شد و اين روز را با ايشان سپرى خواهم كرد . از اين رو به مسجد آمدم و سراغ پيامبر صلى اللَّه عليه وآله را گرفتم .\r\nگفتند : از مسجد خارج شد و به اين سمت رفت .\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nمن نيز در پى او از مسجد خارج شدم و سراغ او را گرفتم تا اين كه وارد آب انبار « أريس » شد . درِ اين آب انبار از شاخه‌هاى بىبرگ نخل درست شده بود ، من كنار در آن نشستم تا اين كه رسول خدا صلى اللَّه عليه وآله قضاى حاجت كرد و وضو گرفت . من به سوى او رفتم و ديدم در وسط ديواره آب انبار أريس نشسته است ، و لباسش را تا ساق‌هايش بالا زده و پاهايش را در چاه آب آويزان كرده است . به ايشان سلام كردم و بازگشتم و كنار در نشستم و با خود گفتم : امروز دربان رسول خدا صلى اللَّه عليه وآله خواهم شد .\r\nپس از اندك زمانى ابوبكر آمد و در را هُل داد . گفتم : كيستى ؟ !\r\nگفت : ابوبكر .\r\nگفتم : درنگ كن !\r\nسپس به نزد رسول خدا صلى اللَّه عليه وآله رفتم و گفتم : اى رسول خدا ! ابوبكر كسب اجازه مىكند .\r\nرسول خدا صلى اللَّه عليه وآله فرمود : به او اجازه بده و او را به بهشت مژده ده .\r\nجلو آمدم و به ابوبكر گفتم : وارد شو ، رسول خدا صلى اللَّه عليه وآله تو را به بهشت مژده مىدهد .\r\nابوبكر وارد شد ، در سمت راست رسول خدا صلى اللَّه عليه وآله بر\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nروى ديواره چاه نشست و هم‌چون رسول خدا صلى اللَّه عليه وآله لباسش را تا ساق‌هايش بالا زد و پاهايش را در چاه آويزان كرد .\r\nآن گاه بازگشتم و كنار در نشستم تا برادرم ( ابوبكر ) وضو بگيرد و به من ملحق شود . با خود گفتم : اگر خداوند ، به فلانى - منظور برادرش عمر است - خير بخواهد او را مىآورد . ناگاه ديدم يكى در را تكان مىدهد .\r\nگفتم : كيستى ؟ !\r\nگفت : عمر بن خطّاب .\r\nگفتم : درنگ كن !\r\nسپس به نزد رسول خدا صلى اللَّه عليه وآله آمدم ، به او سلام كردم و گفتم : عمر بن خطّاب اجازه مىخواهد .\r\nپيامبر صلى اللَّه عليه وآله فرمود : به او اجازه بده و او را به بهشت مژده ده .\r\nآمدم و به عمر گفتم : وارد شو ، رسول خدا صلى اللَّه عليه وآله تو را به بهشت ، مژده داد .\r\nعمر وارد شد ، در سمت چپ پيامبر خدا صلى اللَّه عليه وآله ، بر روى ديواره چاه نشست و پاهايش را در چاه ، آويزان كرد .\r\nسپس باز گشتم و كنار در نشستم و با خود گفتم : اگر خداوند ، خير فلانى را بخواهد او را مىآوَرَد . در اين هنگام ديدم شخصى ، در را\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nتكان مىدهد .\r\nگفتم : كيستى ؟ !\r\nگفت : عثمان بن عَفّان .\r\nگفتم : درنگ كن !\r\nآن گاه به نزد رسول خدا صلى اللَّه عليه وآله رفتم و موضوع را به وى اطلاع دادم .\r\nرسول خدا صلى اللَّه عليه وآله فرمود : به او اجازه بده و او را به خاطر مصيبتى كه گريبان گيرش مىشود به بهشت ، مژده ده .\r\nكنارِ در آمدم و به عثمان گفتم : وارد شو ، رسول خدا صلى اللَّه عليه وآله تو را به خاطر مصيبتى كه دامنگيرت مىشود به بهشت مژده داد .\r\nعثمان وارد شد و ديد كه ديواره چاه ، پر شده است ، از اين رو در طرف ديگر كه مقابل ديواره قرار داشت ، نشست .\r\nشريك مىگويد : سعيد بن مسيب گفت : من اين گونه نشستن ( رسول خدا ، ابوبكر ، عمر و عثمان ) را بر چگونگى قرار گرفتن قبرهاى آنان حمل كردم . « 1 » مسلم نيشابورى نيز اين روايت را به همين سند و با همين متن\r\n\r\n\r\n","description":"","footnote":"\r\n( 1 ) . صحيح بخارى : 3 / 1343 و 1344 ، كتاب فضائل الصحابه ، باب قول النبى صلّى اللَّه عليه وآله : لو كنت متخذاً خليلًا ، حديث 3471\r\n","page_name":" 24 ","page_number":24},
  {"content":"\r\n\r\nآورده است . « 1 » همين حديث را بخارى با سند ديگر از يوسف بن موسى ، از ابواسامه ، از عثمان بن غياث ، از ابوعثمان نهدى ، از ابوموسى نقل كرده است . « 2 » مسلم نيز اين حديث را با سند از محمد بن مثنّى عنزى ، از ابن ابى عدى ، از عثمان بن غياث ، از ابوعثمان نهدى ، از ابوموسى اشعرى روايت كرده است . « 3 » علاوه بر بخارى و مسلم ، برخى ديگر نيز به بيان اين حديث پرداخته‌اند . . . .\r\n\r\nبررسى راويان حديث\r\nاينك راويان اين حديث ساختگى را بررسى مىنماييم و به شرح حال آنان مىپردازيم .\r\n\r\n\r\n","description":"","footnote":"\r\n( 1 ) . صحيح مسلم : 5 / 20 و 21 كتاب فضائل الصحابه ، باب من فضائل عثمان بن عفّان ، ذيل حديث 2403\r\n( 2 ) . صحيح بخارى : 3 / 1350 و 1351 كتاب فضائل الصحابه ، بخش فضائل عمر بن خطاب ، حديث 3490\r\n( 3 ) . صحيح مسلم : 5 / 19 و 20 كتاب فضائل الصحابه ، باب من فضائل عثمان بن عفان ، حديث 2403\r\n","page_name":" 25 ","page_number":25},
  {"content":"\r\n\r\n\r\nشريك بن ابى نمر\r\nيكى از راويان اين سند ، شريك بن ابى نمر است ، گرچه ابن معين درباره شريك گفته : روايات او قابل قبول است ؛ اما ديگر راوى شناسان اهل سنّت او را نپذيرفته‌اند .\r\nبراى نمونه در مورد ديگرى ابن معين و نسائى گفته‌اند : شريك از نظر نقل حديث قوى نيست .\r\nابن عدى مىگويد : اگر راوى مورد اعتمادى از او روايت كند ، او نيز مورد اعتماد خواهد بود .\r\nيحيى بن سعيد كه يكى از راويان حديث است از او روايت نقل نمىكرد .\r\nساجى درباره او مىگويد : شريك قَدَرى مذهب بوده است .\r\nابن حزم او را به خاطر نقل حديث معراج ، ضعيف شمرده است .\r\nذهبى بعد از نقل حديث اين گونه اظهار نظر كرده : اين حديث از عجايب صحيح بخارى است . « 1 »\r\n\r\n\r\n","description":"","footnote":"\r\n( 1 ) . ميزان الاعتدال : 3 / 372 ، تهذيب التهذيب : 4 / 308\r\n","page_name":" 26 ","page_number":26},
  {"content":"\r\n\r\n\r\nعثمان بن غياث\r\nعثمان بن غياث از جمله راويان سند دوم است كه راوى شناسان او را نيز نپذيرفته‌اند .\r\nدورى به نقل از ابن معين مىگويد : يحيى بن سعيد ، احاديث او در مورد تفسير را ، ضعيف دانسته است .\r\nعلى بن مدينى مىگويد : از يحيى - يعنى قطّان - شنيدم كه مىگفت : عثمان بن غياث ، كتاب‌هايى از عكرمه در اختيار دارد ؛ اما صحّت آن‌ها را براى ما تأييد نكرده است .\r\nآجرى از ابوداوود نقل مىكند كه عثمان بن غياث را جزء مرجئه « 1 » بصره دانسته است .\r\nاحمد مىگويد : وى طرفدار ديدگاه مرجئه بوده است . « 2 »\r\n\r\nابواسامه\r\nگفتنى است كه بخارى اين روايت را از ابواسامه ( همان حمّاد بن اسامه ) به نقل از عثمان بن غياث ذكر كرده است .\r\nاين راوى نيز مورد خدشه واقع شده است . ازدى به نقل از معيطى\r\n\r\n\r\n","description":"","footnote":"\r\n( 1 ) . مُرجِئه : گروهى از مسلمانان بودند كه مىگفتند : با ايمان هيچ گناهى ضرر نرساند\r\n( 2 ) . تهذيب التهذيب : 7 / 129 - 130 ، ميزان الاعتدال : 5 / 65\r\n","page_name":" 27 ","page_number":27},
  {"content":"\r\n\r\nمىگويد : ابواسامه بسيار تدليس مىكرد ، اما بعدها اين كار را ترك نمود .\r\nابن سعد درباره ابواسامه مىگويد : وى تدليس مىكند و تدليس او روشن است .\r\nدر مورد اسامه ، از سفيان ثورى اين گونه نقل شده است :\r\nمن در شگفتم كه چگونه احاديث ابواسامه ، جايز شمرده مىشود و حال آن كه حال او معلوم بود و در سرقت احاديثِ خوب ، بر همه پيشى مىگرفت .\r\nآجرى از ابوداوود نقل مىكند كه وكيع گفت : ابواسامه كتاب‌هايش را زير زمين پنهان كرده بود ، از اين رو من او را از عاريه گرفتن كتاب باز داشتم . « 1 »\r\n\r\n\r\n","description":"","footnote":"\r\n( 1 ) . ميزان الاعتدال : 2 / 357 ، تهذيب التهذيب : 3 / 4\r\n","page_name":" 28 ","page_number":28},
  {"content":"\r\n\r\n\r\nديدار در خانه\r\nدومين حديث ساختگى را از مسلم نيشابورى نقل مىكنيم .\r\nمسلم در صحيح خود اين گونه نقل مىكند :\r\nعبدالملك بن شعيب بن ليث بن سعد ، از پدرش ، از پدربزرگش ، از عقيل بن خالد ، از ابن شهاب ، از يحيى بن سعيد بن عاص ، از سعيد بن عاص نقل مىكند كه عايشه همسر رسول خدا صلى اللَّه عليه وآله و عثمان اين گونه گفتند :\r\nروزى پيامبر خدا صلى اللَّه عليه وآله روانداز عايشه را به تن كرده و بر روى بستر خود استراحت مىكرد . در اين هنگام ابوبكر اجازه خواست تا نزد رسول خدا صلى اللَّه عليه وآله بيايد .\r\nرسول خدا صلى اللَّه عليه وآله در همان حالت به ابوبكر اجازه ورود داد . ابوبكر كارش را با پيامبر در ميان گذاشت و پيامبر حاجت او را روا ساخت و رفت .\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nآن گاه عمر اجازه ورود خواست . پيامبر صلى اللَّه عليه وآله با همان حالت به او اجازه داد . عمر نيز كارش را با پيامبر در ميان گذاشت و پيامبر حاجت او را روا ساخت و رفت .\r\nعثمان مىگويد : آن گاه من از پيامبر اجازه خواستم . پيامبر نشست و به عايشه گفت : لباست را مرتب كن !\r\nمن كارم را با رسول خدا صلى اللَّه عليه وآله در ميان گذاشتم و پيامبر حاجت مرا روا ساخت و خارج شدم .\r\nدر اين هنگام عايشه گفت : اى رسول خدا ! چرا خود را براى ديدار با عثمان آماده كرديد ، ولى براى ديدار با ابوبكر و عمر ، خود را آماده نكرديد ؟ !\r\nرسول خدا صلى اللَّه عليه وآله فرمود : عثمان ، مرد باحيايى است و اگر در همان حالت به او اجازه ورود مىدادم ، بيم آن مىرفت كه كارش را با من در ميان نگذارد . « 1 »\r\n\r\nبررسى راويان حديث\r\nراويان اين حديث ساختگى نيز به بررسى نياز دارد ؛ چرا كه رجال شناسان درباره آن‌ها ديدگاه متفاوتى دارند .\r\n\r\n\r\n","description":"","footnote":"\r\n( 1 ) . صحيح مسلم : 5 / 18 - 19 ، كتاب فضائل الصحابه ، باب من فضائل عثمان بن عفّان ، حديث 2402\r\n","page_name":" 30 ","page_number":30},
  {"content":"\r\n\r\n\r\nعقيل بن خالد\r\nيكى از راويان اين سند عقيل بن خالد است . هر چند ابوحاتم درباره او مىگويد : عقيل بن خالد حافظ حديث نبود ، صاحب كتاب و راستگو بود ؛ اما ماجشون درباره او مىگويد : عقيل ، پاسبان بوده است .\r\nذهبى مىگويد : گفته‌اند كه عقيل والى ايله ( يكى از شهرهاى شام ) بوده است .\r\nيحيى قطّان عقيل را در نقل حديث ضعيف مىدانست . « 1 »\r\n\r\nزهرى\r\nدر اين سند ، نام « ابن شهاب » ؛ يعنى « زهرى » نيز به چشم مىخورد . وى از مشهورترين افرادى است كه از راه امير مؤمنان على عليه السلام و اهل بيت عليهم السلام منحرف شده بود و از آنان بدگويى مىكرد و به منظور كاستن از شأن آنان و بيان برترى ديگران و مقدّم داشتن ديگران بر اهل بيت عليهم السلام ، حديث جعل مىكرد .\r\nابن ابى الحديد در اين زمينه مىنويسد :\r\nزهرى از جمله افرادى است كه از راه اميرالمؤمنين عليه السلام منحرف شده بود . جرير بن عبدالحميد روايت مىكند كه محمد بن\r\n\r\n\r\n","description":"","footnote":"\r\n( 1 ) . ميزان الاعتدال : 5 / 111\r\n","page_name":" 31 ","page_number":31},
  {"content":"\r\n\r\nشيبه مىگويد : روزى به مسجد مدينه رفتم ، ناگاه ديدم كه زهرى و عروة بن زبير نشسته‌اند و سخن از على عليه السلام به ميان آورده و از آن حضرت بدگويى مىكنند .\r\nاين خبر به گوش على بن الحسين عليه السلام رسيد ؛ از اين رو به نزد آن دو رفت ، بالاى سرشان ايستاد و فرمود : اى عروه ! پدرم از پدرت به خدا شكايت برد و خداوند به نفع پدرم و به زيان پدرت ، حكم كرد . و اما تو اى زهرى ! اگر در مكّه بودم جايگاه پدرت را به تو نشان مىدادم .\r\nابن ابى الحديد مىافزايد : عاصم بن ابوعامر بجلى از فرزند عروه نقل مىكند كه يحيى بن عروه مىگفت : هر گاه پدرم از على نام مىبُرد ، از او بدگويى مىكرد . « 1 » ابن عبدالبرّ نيز درباره زهرى اين گونه اظهار نظر مىكند : معمر در كتاب جامع خود به نقل از زهرى مىنويسد : زيد بن حارثه نخستين كسى است كه اسلام آورد .\r\nعبدالرزاق درباره اين سخن مىگويد : غير از زهرى هيچ كس چنين ادّعايى نكرده است . « 2 » معناى سخن بالا اين است كه زهرى دروغ گفته است ؛ زيرا\r\n\r\n\r\n","description":"","footnote":"\r\n( 1 ) . شرح نهج البلاغه : 4 / 102\r\n( 2 ) . الاستيعاب : 2 / 117 ، شرح حال زيد بن حارثه\r\n","page_name":" 32 ","page_number":32},
  {"content":"\r\n\r\nامير مؤمنان على عليه السلام نخستين كسى بود كه اسلام آورد ، اما زهرى مىخواست اين منقبت و فضيلت را انكار يا پنهان كند .\r\nاز اين گذشته ، دشمنى زهرى با اهل بيت عليهم السلام به جايى رسيد كه باعث شد از زبان عمر بن سعد بن ابى وقاص نيز به نقل روايت بپردازد ! ذهبى در اين باره مىنويسد :\r\nعمر بن سعد بن ابى وقاص به نقل از پدرش و ابراهيم و ابواسحاق نيز به نقل از عمر سعد نقل روايت كرده‌اند . زهرى و قتاده به طور مرسل از عمر سعد روايت كرده‌اند .\r\nابن معين مىگويد : چگونه قاتل حسين عليه السلام مىتواند فردى ثقه و مورد اعتماد باشد ؟ ! « 1 » بايد گفت كه زهرى از حاميان ، كارگزاران و تقويت كنندگان پنهان حكومت اموى بوده است تا جايى كه شيخ محدّث ، عبدالحقّ دهلوى در كتاب رجال المشكاة ، در شرح حال او مىنويسد :\r\nزهرى به واسطه هم‌نشينى با امرا ، دستخوش ضعف ايمان شده بود . علما و پارسايانِ نزديك به وى ، بر او خرده مىگرفتند و زشتى هم‌نشينى با امرا را به او گوشزد مىكردند .\r\nزهرى همواره مىگفت : من در خير آن‌ها شريكم و از شرّشان\r\n\r\n\r\n","description":"","footnote":"\r\n( 1 ) . الكاشف : 2 / 301 ، شرح حال عمر بن سعد\r\n","page_name":" 33 ","page_number":33},
  {"content":"\r\n\r\nدورى مىگزينم !\r\nعلما و پارسايان به او مىگفتند : آيا عقايد و كردار باطل آن‌ها را نمىبينى و سكوت مىكنى ؟ !\r\nابن خلّكان مىگويد : زهرى به ملازمت خود با عبدالملك ادامه داد و پس از او نيز ملازم هشام بن عبدالملك بود . يزيد بن عبدالملك براى داورى و قضاوت از او كمك مىگرفت . « 1 » به همين جهت است كه ابن معين به بدگويى از زهرى پرداخته است ، حاكم نيشابورى به نقل از ابن معين مىگويد : بهترين سندها آن است كه اعمش از ابراهيم ، از علقمه ، از عبداللَّه نقل روايت كرده است .\r\nشخصى به ابن معين گفت : اعمش نيز همانند زهرى است .\r\nابن معين گفت : تو اعمش را با زهرى يكى مىدانى ؟ ! زهرى در پى پست و مقام است و براى امويان كار مىكند ؛ اما اعمش ، فقيرى شكيبا و پارسايى عالم به قرآن است و از سلاطين دورى مىكند . « 2 » به همين جهت امام زين العابدين عليه السلام ، نامه‌اى نصيحت آميز به زهرى نوشت ، او را به خدا و جهان آخرت متذكّر شد و آثار سوء زندگى در كاخ سلاطين را به او گوشزد كرد . در بخشى از اين نامه آمده است :\r\n\r\n\r\n","description":"","footnote":"\r\n( 1 ) . وفيات الاعيان : 4 / 178 ، شرح حال زهرى\r\n( 2 ) . تهذيب التهذيب : 4 / 204 ، شرح حال اعمش\r\n","page_name":" 34 ","page_number":34},
  {"content":"\r\n\r\n. . . و اعلم أنّ أدنى ما كتمت وأخفَّ ما احتملت أن آنستَ وحشةَ الظالم ، وسهّلتَ له طريق الغيّ . . . أو ليس جعلوك قطباً أداروا بك رحى مظالمهم ، وجسراً يعبرون عليك إلى بلاياهم ، وسُلّماً إلى ضلالتهم ، داعياً إلى غيّهم ، سالكاً سبيلهم . . . .\r\nإحذر ، فقد نُبِّئت ؛ وبادر ، فقد أُجِّلت . . . ولا تحسب أنّي أردت توبيخك بدعائه إيّاك وتعنيفك وتعييرك ، لكنّي أردت أن ينعش اللَّه ما [ قد 
  ] فات من رأيك ، ويردّ إليك ما عزب من دينك . . . .\r\nأما ترى ما أنت فيه من الجهل والغرّة ، و ما الناس فيه من البلاء والفتنة ؟ ! . . . .\r\nأمّا بعد فأعرض عن كلّ ما أنت فيه حتى تلحق بالصالحين الّذين دُفنوا في أسمالهم ، لا صقةً بطونهم بظهورهم . . . .\r\nمالك لا تنتبه من نعستك ؟ ! وتستقيل من عثرتك ! فتقول : واللَّه ما قمتُ للَّه مقاماً واحداً ما أحييت به له ديناً ، أو أمَتُّ له فيه باطلًا . . . ؛ « 1 »\r\n. . . بدان كه دل نگرانى ستمگر را به آسودگى تبديل كرده‌اى و راه\r\n\r\n\r\n","description":"","footnote":"\r\n( 1 ) . تحف العقول عن آل الرسول : 274 - 277 ، إحياء العلوم : 2 / 143\r\n","page_name":" 35 ","page_number":35},
  {"content":"\r\n\r\nگمراهى را براى او آسان ساخته‌اى و اين كمترين كتمان و سبك‌ترين بارى است كه بر دوش خود نهاده‌اى . . . .\r\nآيا آنان تو را به محور آسياب ستم‌هاى خويش تبديل نكرده‌اند ؟\r\nآيا از تو پلى نساخته‌اند كه محل گذار آنان به مصيبت‌هايشان باشد ؟\r\nآيا تو را به عنوان نردبان گمراهى ، مبلّغ ضلالت و گمراهى و رهرو طريق خود مورد استفاده قرار نداده‌اند ؟ . . . .\r\nبه هوش باش كه تو را خبر دادم و شتاب كن كه تأخير كرده‌اى . . . گمان مبر كه با اين سخنان ، در پى توبيخ ، نكوهش و طعنه زدن به تو هستم ؛ بلكه مىخواهم كه خداوند ، نظرات نادرست تو را جبران نمايد و آن چه را كه از دينت رخت بر بسته به تو باز گرداند . . . .\r\nآيا جهل و فريفتگى خود را نمىبينى ؟ !\r\nآيا مردمِ مبتلا به مصيبت‌ها و فتنه‌ها را مشاهده نمىكنى ؟ ! . . . .\r\nاما بعد ، از همه آن چه در آن قرار دارى روى بگردان تا به درستكاران بپيوندى ؛ درستكارانى كه در جامه‌هاى كهنه خود به خاك سپرده شده‌اند و شكم‌هايشان به پشتهايشان چسبيده است . . . .\r\nچرا از خواب ( غفلت ) بيدار نمىشوى ؟ !\r\nچرا دست از لغزش برنمىدارى با اين كه مىگويى :\r\nبه خدا سوگند ! هيچ گاه براى خدا به پا نخاسته‌ام تا دين او را زنده كنم و يا باطلى را به خاطر او نابود سازم . . . .\r\n\r\n","description":"","footnote":"","page_name":" 36 ","page_number":36},
  {"content":"\r\n\r\n\r\nسخنى با كوه حرا\r\nسومين حديث ساختگى را مسلم در صحيح خود ، در بخش فضايل طلحه و زبير آورده است . وى مىنويسد :\r\nعبيداللَّه بن محمد بن يزيد بن خنيس و احمد بن يوسف ازدى ، از اسماعيل بن ابواويس ، از سليمان بن بلال ، از يحيى بن سعيد ، از سهيل بن ابوصالح ، از پدرش نقل مىكند كه ابوهريره مىگويد :\r\nروزى رسول خدا صلى اللَّه عليه وآله كه در كوه حرا بود ، ناگاه كوه حركت كرد . پيامبر خدا صلى اللَّه عليه وآله فرمود : اى كوه حرا ! آرام باش ! روى تو جز پيامبر ، يا صدّيق و يا شهيدى قرار ندارد .\r\nروى كوه حرا پيامبر صلى اللَّه عليه وآله ، ابوبكر ، عمر ، عثمان ، على ، طلحه ، زبير و سعد بن ابى وقاص بودند . « 1 »\r\n\r\n\r\n","description":"","footnote":"\r\n( 1 ) . صحيح مسلم : 5 / 33 و 34 ، كتاب فضائل الصحابه ، باب من فضائل طلحه و زبير ، ذيل حديث 2417\r\n","page_name":" 37 ","page_number":37},
  {"content":"\r\n\r\n\r\nبررسى و نقد حديث\r\nدر اين حديث ، اسامى خلفا به ترتيب خلافت از زبان پيامبر خدا صلى اللَّه عليه وآله ذكر نشده است ؛ ولى ما از دو جهت به بيان آن پرداختيم :\r\nنخست آن كه مسأله ترتيب اسامى خلفا در قالب الفاظى ديگر در همين حديث ، از زبان پيامبر صلى اللَّه عليه وآله جعل شده است .\r\nدوم آن كه اين حديث - علاوه بر اثبات ترتيب - در پى آن است كه از زبان پيامبر صلى اللَّه عليه وآله ، صفت « صدّيق » را به ابوبكر و صفت « شهيد » را به همه افراد بعدى ، نسبت دهد ؛ اما بايد گفت كه اين حديث ، از دو جهت جعلى و ساختگى است : نخست متن حديث و ديگرى سند آن .\r\n1 . متن حديث\r\nبا صرف نظر از ذكر عنوان شهيد براى اين افراد - جز امير مؤمنان على عليه السلام - بيان اين نكته ضرورى است كه سعد بن ابى وقّاص در قصر خود به مرگ طبيعى از دنيا رفت ! به همين جهت در صحيح مسلم ، در حديثِ قبل از اين حديث ، به نام سعد اشاره‌اى نشده است كه خود نكته‌اى در خور تأمّل است ؛ ولى برخى براى اصلاح معناى حديث گفته‌اند : سعد بن ابى وقّاص در اثر ابتلا به طاعون\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nدرگذشت و هر كس در اثر اين بيمارى از دنيا برود شهيد به شمار مىرود ! « 1 » 2 . سند حديث\r\nدر بررسى راويان اين حديث ، با چشم پوشى از بررسى راويان ديگر فقط نگاه كوتاهى به شرح حال اسماعيل بن ابواويس داريم كه راوى شناسان درباره او اظهارات متفاوتى دارند .\r\nنسائى درباره اسماعيل مىگويد : او در نقل حديث ضعيف است . « 2 » يحيى بن معين مىگويد : اسماعيل و پدرش به سرقت حديث مىپردازند .\r\nدولابى نيز در بحث راويانى كه از نظر نقل حديث ضعيف‌اند مىگويد : از نضر بن سلمه مروزى شنيدم كه مىگفت : اسماعيل بن ابواويس ، بسيار دروغ‌گوست .\r\nذهبى پس از نقل اين سخن مىگويد : ابن عدى از زبان اسماعيل ، به نقل سه حديث پرداخت و گفت : وى از زبان دايى خود مالك ،\r\n\r\n\r\n","description":"","footnote":"\r\n( 1 ) . ر . ك : الشفاء و شرح آن ، نسيم الرياض : 3 / 192\r\n( 2 ) . الضعفا والمتروكون : 51\r\n","page_name":" 39 ","page_number":39},
  {"content":"\r\n\r\nاحاديث غريبى را نقل كرده كه مورد اعتماد هيچ كس نيست . « 1 » ابراهيم بن جنيد از يحيى اين گونه نقل مىكند : اسماعيل بن ابواويس ، ياوه‌گو و دروغ پرداز است و به هيچ عنوان ، معتبر نيست . « 2 » ابن حزم در المحلّى مىنويسد :\r\nابوالفتح ازدى مىگويد : سيف بن محمد به من گفت : به راستى كه ابن ابواويس ، حديث جعل مىكرد . « 3 » عينى نيز درباره اسماعيل اظهار نظر كرده و مىگويد : او خود به جعل حديث ، اعتراف كرده و نسائى نيز همين مطلب را از سلمة بن شعيب به نقل از خود ابن ابواويس ، ذكر نموده است . « 4 »\r\n\r\n\r\n","description":"","footnote":"\r\n( 1 ) . ميزان الاعتدال : 1 / 379 - 380\r\n( 2 ) . تهذيب التهذيب : 1 / 280\r\n( 3 ) . همان : 1 / 281\r\n( 4 ) . عمدة القارى : 1 / 8 ، الفائدة السابعة\r\n","page_name":" 40 ","page_number":40},
  {"content":"\r\n\r\n\r\nسخنى از پيامبر در هنگام بيمارى\r\nچهارمين حديث ساختگى را ابن ماجه درباره فضايل عثمان آورده است . وى در سنن خود مىنويسد :\r\nمحمد بن عبداللَّه بن نمير و على بن محمد ، از وكيع ، از اسماعيل بن ابوخالد ، از قيس بن ابوحازم نقل مىكند كه عايشه گفت :\r\nرسول خدا صلى اللَّه عليه وآله در هنگام بيمارى خود فرمود : دوست دارم يكى از اصحابم كنار من باشد .\r\nگفتيم : اى رسول خدا ! ابوبكر را به نزدتان بخوانيم ؟\r\nپيامبر صلى اللَّه عليه وآله سكوت كرد .\r\nگفتيم : عمر را به نزدتان بخوانيم ؟\r\nپيامبر صلى اللَّه عليه وآله سكوت كرد .\r\nگفتيم : عثمان را به نزدتان بخوانيم ؟\r\nپيامبر صلى اللَّه عليه وآله فرمود : آرى .\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nما عثمان را صدا زديم و آمد و با رسول خدا صلى اللَّه عليه وآله خلوت كرد . پيامبر صلى اللَّه عليه وآله با او سخن مىگفت و چهره عثمان تغيير مىكرد .\r\nقيس مىگويد : ابوسهله غلام عثمان به من گفت : عثمان بن عفّان در يوم الدار گفت : رسول خدا صلى اللَّه عليه وآله با من عهدى نمود و من به سوى آن عهد حركت مىكنم .\r\nعلى بن محمّد اين حديث را با اين تفاوت آورده است كه عثمان گفت : و من بر آن عهد ، صبر مىكنم .\r\nقيس مىگويد : اين اعتقاد ، وجود داشت كه اين عهد ، همان روز كشته شدن عثمان است . « 1 » حاكم نيشابورى اين روايت را به سند خود از اسماعيل بن ابوخالد ، از قيس ابن ابوحازم ، از ابوسهله ( غلام عثمان ) ، از عايشه نقل كرده است . . . .\r\nحاكم در ادامه مىگويد : سند اين حديث ، صحيح است ؛ اما مسلم و بخارى آن را نقل نكرده‌اند . « 2 »\r\n\r\n\r\n","description":"","footnote":"\r\n( 1 ) . سنن ابن ماجه : 1 / 129 و 130 ، باب فى فضائل أصحاب رسول اللَّه ، حديث 113\r\n( 2 ) . المستدرك على الصحيحين : 3 / 106 ، كتاب معرفة الصحابه ، حديث 4543\r\n","page_name":" 42 ","page_number":42},
  {"content":"\r\n\r\n\r\nبررسى و نقد حديث\r\nيكى از راويان اين سند قيس ابن ابوحازم است . راوى شناسان درباره قيس سخنان متفاوتى دارند .\r\nذهبى و ابن حجر سخنى را از يعقوب بن شيبه سدوسى درباره وى نقل كرده‌اند . ابن حجر در ميزان الاعتدال اين گونه مىنويسد :\r\nاصحاب ما در مورد قيس سخن گفته‌اند . برخى او را گرانقدر و بزرگ دانسته‌اند و احاديث منقول از او را جزء صحيح‌ترين سندها دانسته‌اند ؛ اما برخى به او حمله كرده و گفته‌اند :\r\nقيس احاديث ناشناخته‌اى را روايت كرده است .\r\nكسانى كه به تعريف و تمجيد قيس پرداخته‌اند ، اين احاديث را ناشناخته فرض نكرده‌اند ؛ بلكه آن‌ها را در زمره احاديث عجيب ، قرار داده‌اند . برخى ديگر نيز مكتب قيس را مورد حمله قرار داده‌اند و گفته‌اند : او به على عليه السلام مىتاخت .\r\nآن چه از قيس مشهور است اين است كه او عثمان را بر على عليه السلام مقدّم مىداشت . از اين رو بسيارى از كوفيان پيشين از او حديث نقل نكرده‌اند . « 1 » جلال الدين سيوطى نيز درباره او سخن گفته است . وى در\r\n\r\n\r\n","description":"","footnote":"\r\n( 1 ) . ميزان الاعتدال : 5 / 476 ، تهذيب التهذيب : 8 / 336\r\n","page_name":" 43 ","page_number":43},
  {"content":"\r\n\r\nتدريب الراوى در ضمن مطلب سودمندى مىنويسد :\r\nدر اين جا مىخواهم به ذكر افرادى بپردازم كه به بدعت متّهم شده‌اند و بخارى و مسلم يا يكى از اين دو ، به نقل حديث از آن‌ها پرداخته‌اند .\r\nآن گاه سيوطى قيس بن ابوحازم را جزء كسانى مىداند كه به دشمنى با على عليه السلام متّهم شده‌اند . « 1 »\r\n\r\n\r\n","description":"","footnote":"\r\n( 1 ) . تدريب الراوى : 1 / 278 و 279\r\n","page_name":" 44 ","page_number":44},
  {"content":"\r\n\r\n\r\nفضايل ناشناخته\r\nپنجمين حديث ساختگى را ترمذى در بخش « فضايل معاذ بن جبل ، زيد بن ثابت ، ابى بن كعب و ابوعبيدة بن جرّاح » آورده است . وى در سنن خود اين حديث را با دو سند مىآورد :\r\n1 . سفيان بن وكيع ، از حميد بن عبدالرحمان ، از داوود عطّار ، از معمر ، از قتاده نقل مىكند كه انس بن مالك گفت : رسول خدا صلى اللَّه عليه وآله فرمود :\r\nابوبكر مهربان‌ترين شخص براى امّت ، عمر سخت‌گيرترين فرد در دستورات الاهى ، عثمان بن عفان باحياترين فرد ، معاذ بن جبل داناترين فرد به حلال و حرام ، زيد بن ثابت داناترين فرد به احكامِ تقسيم ارث و ابى بن كعب فصيح‌ترين قارى كتاب خدا در امّت من هستند . هر امّتى امينى دارد و امين اين امّت ، ابوعبيدة بن جرّاح است .\r\nاين حديثى است حَسَن و عجيب كه به جز از قتاده ، آن را ديگران\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nنقل نكرده‌اند .\r\nنظير اين حديث را ابوقلابه ، از انس ، از رسول خدا صلى اللَّه عليه وآله روايت كرده است و حديث ابوقلابه مشهورتر است .\r\n2 . محمد بن بشّار ، از عبدالوهّاب بن عبدالمجيد ثقفى ، از خالد حَذّاء ، از ابوقلابه نقل مىكند كه انس بن مالك گفت :\r\nرسول خدا صلى اللَّه عليه وآله فرمود :\r\nابوبكر مهربان‌ترين شخص براى امّت من ، عمر سخت‌گيرترين فرد در دستورات الاهى ، عثمان باحياترين فرد ، ابى بن كعب فصيح‌ترين قارى كتاب خدا ، زيد بن ثابت داناترين فرد به احكامِ تقسيم ارث و معاذ بن جبل داناترين فرد به حلال و حرام در امّت من هستند .\r\nآگاه باشيد كه هر امّتى امينى دارد و امين اين امّت ، ابوعبيدة بن جرّاح است .\r\nاين حديث ، حَسَن و صحيح است . « 1 » البته افراد ديگرى نيز اين حديث را نقل كرده‌اند ، از جمله ابن ماجه اين حديث را با دو سند اين گونه نقل مىكند :\r\n1 . محمد بن مثنّى ، از عبدالوهّاب بن عبدالمجيد ، از خالد حذّاء ،\r\n\r\n\r\n","description":"","footnote":"\r\n( 1 ) . سنن ترمذى : 5 / 435 كتاب المناقب ، حديث 3815 و 3816\r\n","page_name":" 46 ","page_number":46},
  {"content":"\r\n\r\nاز ابوقلابه نقل مىكند كه انس بن مالك گفت : رسول خدا صلى اللَّه عليه وآله فرمود : ابوبكر مهربان‌ترين شخص براى امت من . . . .\r\n2 . على بن محمد همانند ابن قدامه ، همين روايت را از وكيع ، از سفيان ، از خالد حذّاء ، از ابوقلابه روايت كرده است . . . . « 1 » حاكم نيشابورى نيز اين حديث را ذكر كرده و مىگويد :\r\nعبدالرحمان بن حمدان جلّاب در همدان ، از ابوحاتم رازى ، از محمّد بن يزيد بن سنان رهاوى ، از ابومحمد كوثر بن حكيم حلبى ، از نافع نقل مىكند كه ابن عمر مىگويد :\r\nرسول خدا صلى اللَّه عليه وآله فرمود : ابوبكر مهربان‌ترين فرد براى امت من است ، عمر قاطع‌ترين فرد در دستورات الاهى ، عثمان باحياترين فرد ، ابى بن كعب فصيح‌ترين قارى قرآن ، زيد بن ثابت داناترين فرد به احكام تقسيم ارث ، على بن ابى طالب داناترين فرد به احكام قضاوت ، معاذ بن جبل داناترين فرد به حلال و حرام و ابوذر راست‌گوترين فرد در ميان امّت من هستند . به راستى كه ابوعبيدة بن جرّاح ، امين اين امّت است و عالم دينى اين امّت عبداللَّه بن عباس است . « 2 »\r\n\r\n\r\n","description":"","footnote":"\r\n( 1 ) . سنن ابن ماجه : 1 / 161 - 162 ، باب فى فضائل أصحاب رسول اللَّه ، حديث 154 و 155\r\n( 2 ) . المستدرك على الصحيحين : 3 / 616 ، كتاب معرفة الصحابه ، حديث 6281\r\n","page_name":" 47 ","page_number":47},
  {"content":"\r\n\r\n\r\nبررسى راويان حديث\r\nآن چه آورديم ، مهم‌ترين سندهاى اين حديث در معتبرترين كتاب‌هاى اهل سنّت است كه حديث به دروغ به رسول خدا صلى اللَّه عليه وآله نسبت داده شده است و اگر بخواهيم سندهاى آن را كامل بررسى و ارزيابى كنيم ، از هدف اين كتاب دور خواهيم شد ؛ از اين رو تنها به بررسى بخش بسيار كوچكى از سندهاى اين حديث مىپردازيم .\r\n\r\nسفيان بن وكيع\r\nدر سند نخست حديث كه ترمذى آن را نقل كرده است ، نام سفيان بن وكيع به چشم مىخورد . راوى شناسان درباره او اين گونه اظهار نظر كرده‌اند :\r\nبخارى مىگويد : علما به خاطر مطالبى كه به سفيان ياد داده بودند بر او ايراد مىگرفتند .\r\nابوزرعه درباره او مىگويد : سفيان به دروغ‌گويى متهم است .\r\nابن ابى حاتم مىگويد : از پدرم در مورد سفيان سؤال شد ، پاسخ داد : او در نقل حديث سهل انگار است .\r\nنسائى درباره او مىگويد : سفيان فرد ثقه و مورد اعتماد نيست .\r\nوى در جاى ديگر مىگويد : سفيان فرد ارزشمندى نيست .\r\nآجرى در مورد سفيان مىگويد : ابوداوود از نقل روايت‌هاى وى\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nخوددارى كرده است .\r\nذهبى او را در زمره كسانى كه از نظر نقل حديث ضعيفند قرار داده است .\r\nابن حجر مىگويد : سفيان گرفتار كاتب خود شد كه احاديثى را به نقل از او مىنوشت كه جزء احاديث او نبود . سفيان را در اين باره نصيحت كردند ، اما نپذيرفت ؛ بنابراين ، احاديث او از درجه اعتبار ، ساقط است . « 1 »\r\n\r\nداوود عطّار\r\nداوود عطّار نيز يكى ديگر از راويان سلسله سند نخست ترمذى است .\r\nحاكم نيشابورى مىگويد : يحيى بن معين درباره داوود مىگويد :\r\nاحاديث او ضعيف است .\r\nازدى مىگويد : علما حرف و حديث‌هايى در مورد او مىگويند . « 2 »\r\n\r\n\r\n","description":"","footnote":"\r\n( 1 ) . ميزان الاعتدال : 3 / 249 ، تهذيب التهذيب : 4 / 111 - 112 ، تقريب التهذيب : 1 / 372 ، المغنى فى الضعفاء : 1 / 419\r\n( 2 ) . ميزان الاعتدال : 3 / 18 ، تهذيب التهذيب : 3 / 173\r\n","page_name":" 49 ","page_number":49},
  {"content":"\r\n\r\n\r\nقَتاده\r\nقتاده نيز يكى از راويان سلسله سند نخست ترمذى است .\r\nوى قَدَرى مذهب بود و اين مكتب را تبليغ مىكرد و از طرف ديگر ، مشهور به تدليس بود .\r\nشعبى مىگويد : قتاده احاديث صحيح را با غير صحيح درمىآميزد . « 1 »\r\n\r\nمحمد بن بشّار\r\nاز راويان سند دوم ترمذى ، محمّد بن بشّار است .\r\nفلّاس او را دروغ‌گو دانسته است .\r\nدورقى مىگويد : يحيى بن معين را ديدم كه به او اعتنايى نمىكند و او را در نقل حديث ، تضعيف مىكرد .\r\nقواريرى را ديدم كه او را نمىپسنديد .\r\nوى صاحب حمّام بوده است . « 2 »\r\n\r\nعبدالوهاب بن عبدالمجيد\r\nيكى ديگر از راويان اين سند ، عبدالوهّاب بن عبدالمجيد است .\r\n\r\n\r\n","description":"","footnote":"\r\n( 1 ) . تهذيب التهذيب : 8 / 307 - 309 و ديگر منابع اهل سنّت\r\n( 2 ) . ميزان الاعتدال : 6 / 79\r\n","page_name":" 50 ","page_number":50},
  {"content":"\r\n\r\nابن ابى حاتم درباره او مىگويد : از پدرم درباره عبدالوهّاب پرسيدم ، گفت : او فرد ناشناخته است .\r\nابن مهدى وى را در زمره كسانى قرار داده است كه از كتاب‌هاى ديگران نقل حديث مىكرد ، اما نمىتوانست اين احاديث را به خوبى حفظ كند .\r\nدورى به نقل از ابن معين مىگويد : وى در پايان عمر ، دچار پريشان گويى شد .\r\nابوداوود مىگويد : او اختلال حواس يافت .\r\nعقيلى وى را در شمار راويان ضعيف ذكر كرده است . « 1 »\r\n\r\nخالد حذّاء\r\nراوى ديگر اين سند خالد حذّاء است . ابوحاتم درباره او مىگويد : حديث خالد نوشته مىشود ؛ ولى بدان احتجاج و استدلال نمىشود .\r\nعقيلى در تاريخ خود از يحيى بن آدم به نقل از ابوشهاب مىنويسد : شعبه به من گفت : به حجّاج بن ارطاة و محمد بن اسحاق اعتماد كن ؛ چرا كه آنان در زمره حافظان حديث هستند ، اما در ميان\r\n\r\n\r\n","description":"","footnote":"\r\n( 1 ) . همان : 4 / 434\r\n","page_name":" 51 ","page_number":51},
  {"content":"\r\n\r\nمردم بصره ، احاديث خالد حذّاء و هشام را از من پنهان دار .\r\nيحيى مىگويد : به حمّاد بن زيد گفتم : خالد حذّاء چه ايرادى دارد ؟\r\nگفت : او از شام به نزد ما آمد ؛ ما حافظ بودن او را قبول نداريم .\r\nعبّاد بن عبّاد مىگويد : شعبه مىخواست از خالد بدگويى كند . من و حمّاد بن زيد به نزد شعبه رفتيم و به او گفتيم : تو را چه شده ؟ ديوانه شده‌اى ؟ !\r\nآن گاه شعبه را تهديد كرديم و او نيز سكوت اختيار كرد .\r\nعقيلى از طريق احمد بن حنبل اين گونه نقل مىكند : يكى از احاديث خالد را براى ابن عليّه روايت كردند . ابن عليّه به آن حديث توجّهى نكرد و خالد را در نقل روايات تضعيف كرد .\r\nابن حجر مىگويد : به نظر مىآيد كه سخنان اينان درباره خالد از آن روست كه حمّاد بن زيد به اين مطلب اشاره كرده كه خالد در پايان عمر ، دچار دگرگونى حافظه گرديد و يا از آن جهت است كه خالد به جرگه كارگزاران سلطان درآمده بود ، و خداوند آگاه‌تر است . « 1 »\r\n\r\n\r\n","description":"","footnote":"\r\n( 1 ) . تهذيب التهذيب : 3 / 110 و 111\r\n","page_name":" 52 ","page_number":52},
  {"content":"\r\n\r\n\r\nابوقلابه\r\nراوى ديگر اين سند ، ابوقلابه عبداللَّه بن زيد جرمى است . او على عليه السلام را دشمن مىداشت و نسبت به آن حضرت بىادبى مىكرد . به همين جهت هيچ روايتى را از على عليه السلام نقل نكرده است .\r\nاز طرف ديگر ، همگان معتقد بودند كه ابوقلابه در حديث تدليس مىكرده ؛ چه از كسانى كه آن‌ها را ديده بود و چه از كسانى كه آن‌ها را نديده بود .\r\nدرباره ابوقلابه ، از ابوالحسن قابسى مالكى چنين نقل شده است :\r\nابوقلابه از فقهاى تابعين نيست و از ديدگاه مردم ، وى از ابلهان به شمار مىآمد . « 1 »\r\n\r\nدو نكته جالب\r\nبنابر آن چه گذشت موقعيّت سند حديث ابن ماجه نيز روشن شد .\r\nدرباره سند اين حديث دو نكته نيز قابل بحث است :\r\nنخست : اين حديث - افزون بر آن چه گذشت - به طور مرسل نقل شده است . ابن حجر عسقلانى در فتح البارى و نيز ديگر شارحان صحيح بخارى به اين نكته تصريح كرده‌اند . مناوى در شرح خود\r\n\r\n\r\n","description":"","footnote":"\r\n( 1 ) . همان : 5 / 201 و 202 ، ميزان الاعتدال : 4 / 103 و 104\r\n","page_name":" 53 ","page_number":53},
  {"content":"\r\n\r\nمىنويسد :\r\nابن حجر در فتح البارى مىگويد : ترمذى و ابن حبّان اين حديث را به صورت مفصّل ، از طريق عبدالوهّاب ثقفى به نقل از خالد حذّاء آورده‌اند . اين حديث با كلمه « مهربان‌ترين » آغاز مىشود و سند آن صحيح است ، ولى حافظان احاديث گفته‌اند : درست آن است كه آغاز اين حديث ، مرسل است و قسمتى كه به سندِ متّصل از حديث آمده همان است كه بخارى به آن بسنده كرده است . « 1 » دوم : راوى اين حديث انس بن مالك است كه در موارد متعددى به دروغ‌گويى و خيانت ، دست يازيده است . بنابراين نمىتوان به او اعتماد كرد .\r\n\r\nراويان حديث سند حاكم نيشابورى\r\nمحمد بن يزيد رهاوى\r\nيكى از راويان اين حديث در سند حاكم نيشابورى ، محمد بن يزيد بن سنان رهاوى است . راوى شناسان به او ايراد گرفته‌اند .\r\nدارقطنى درباره محمد بن يزيد مىگويد : او از نظر نقل حديث ضعيف است .\r\n\r\n\r\n","description":"","footnote":"\r\n( 1 ) . فيض القدير : 1 / 589\r\n","page_name":" 54 ","page_number":54},
  {"content":"\r\n\r\nنسائى مىگويد : محمد بن يزيد در نقل حديث قوى نيست .\r\nابن ابى حاتم مىگويد : از پدرم درباره او پرسيدم . پاسخ داد :\r\nمحمد بن يزيد راوى با ارزشى نيست و از پدرش غافل‌تر است .\r\nبخارى مىگويد : ابوفروه مُقارب الحديث « 1 » است ، اما پسرش محمد ، روايات ناشناخته‌اى را از زبان او نقل كرده است .\r\nآجرى نيز در اين باره سخن گفته است . او به نقل از ابوداوود مىگويد : ابوفروه جزرى راوى با ارزشى نيست و پسرش نيز همين گونه است .\r\nترمذى مىگويد : روايات محمّد بن يزيد قابل اعتماد نيستند و او از نظر نقل حديث ضعيف است .\r\nابن حجر مىگويد : محمّد بن يزيد در نقل حديث قوى نيست . « 2 » ذهبى شرح حال او را در كتاب المغنى فى الضعفاء آورده است . « 3 » كوثر بن حكيم\r\nاز ديگر راويان سند حاكم كوثر بن حكيم است . بخارى درباره او در الضعفاء والمتروكين مىگويد : احاديث كوثر بن حكيم ناشناخته است .\r\n\r\n\r\n","description":"","footnote":"\r\n( 1 ) . مقارب الحديث ، به كسى اطلاق مىشود كه در زمينه حديث ، متوسط الحال است\r\n( 2 ) . ميزان الاعتدال : 6 / 372 ، تهذيب التهذيب : 9 / 452 ، تقريب التهذيب : 2 / 147\r\n( 3 ) . المغنى فى الضعفاء : 2 / 388\r\n","page_name":" 55 ","page_number":55},
  {"content":"\r\n\r\nنسائى نيز در الضعفاء والمتروكين مىگويد : كوثر بن حكيم متروك الحديث است ( احاديث او مورد توجه قرار نمىگيرد ) .\r\nابوزرعه درباره او مىگويد : كوثر بن حكيم از نظر نقل حديث ضعيف است .\r\nابن معين مىگويد : او به حساب نمىآيد .\r\nاحمد مىگويد : احاديث او باطل است .\r\nدارقطنى مىگويد : احاديث او متروك است .\r\nذهبى در المغنى فى الضعفاء مىگويد : عالمان حديثى او را رها كردند ؛ چرا كه وى روايات عجيبى دارد . « 1 » بنابر آن چه گذشت ، روشن شد كه حق با كسانى است كه نه تنها اين حديث را ضعيف دانسته‌اند ؛ بلكه جعلى بودن آن را ترجيح داده‌اند . « 2 »\r\n\r\n\r\n","description":"","footnote":"\r\n( 1 ) . ر . ك : كتاب‌هاى مذكور و نيز الميزان : 5 / 504 ، لسان الميزان : 4 / 589 - 590\r\n( 2 ) . فيض القدير : 1 / 589\r\n","page_name":" 56 ","page_number":56},
  {"content":"\r\n\r\n\r\nخلفا و ساخت مسجد پيامبر\r\nششمين حديث ساختگى را حاكم نيشابورى در بخش « فضايل عثمان » آورده و آن را بنابر معيارهاى مورد نظر بخارى و مسلم ، صحيح دانسته است . آن روايت اين گونه است :\r\nابوعلى حافظ ، از ابوبكر محمّد بن محمّد بن سليمان ، از ابوعبيداللَّه احمد بن عبدالرحمان بن وهب ، از عمويش ، از يحيى بن ايّوب ، از هشام بن عروه ، از پدرش نقل مىكند كه عايشه مىگويد :\r\nپيامبر صلى اللَّه عليه وآله براى ساخت مسجد ، نخستين سنگ را برداشت . آن گاه ابوبكر سنگ ديگرى برداشت ؛ سپس عمر سنگ ديگرى برداشت ، آن گاه عثمان نيز سنگى ديگر برداشت .\r\nگفتم : اى رسول خدا ! آيا نمىبينيد كه اينان چگونه شما را كمك مىكنند ؟\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nپيامبر صلى اللَّه عليه وآله فرمود : اى عايشه ! اينان خلفا و جانشينان بعد از من هستند .\r\nحاكم نيشابورى در ذيل اين حديث مىنويسد :\r\nاين حديث با رعايت معيارهاى مورد نظر بخارى و مسلم صحيح است ، ولى بخارى و مسلم آن را نقل نكرده‌اند . اين حديث با سندى سست از محمد بن فضل بن عطيه ، مشهور شده و به همين جهت به آن اعتنايى نشده است . « 1 »\r\n\r\nبررسى و نقد حديث\r\nاين حديث هم از نظر سند و هم از نظر متن ، جعلى و ساختگى است .\r\n1 . سند حديث\r\nاز نظر سند - با چشم پوشى از راويان ديگر آن - فقط به اظهار نظرهاى راوى شناسان درباره احمد بن عبدالرحمان بن وهب مصرى مىپردازيم .\r\nابن عدى درباره او مىگويد : همهء بزرگان مصر احمد بن عبدالرحمان را از نظر نقل حديث ضعيف مىدانستند .\r\n\r\n\r\n","description":"","footnote":"\r\n( 1 ) . المستدرك على الصحيحين : 3 / 103 ، كتاب معرفة الصحابه ، حديث 4533\r\n","page_name":" 58 ","page_number":58},
  {"content":"\r\n\r\nابن يونس درباره او مىگويد : نمىتوان به حديث احمد بن عبدالرحمان استدلال و احتجاج كرد .\r\nابن حبّان مىگويد : احمد بن عبدالرحمان در پايان عمرش به ذكر احاديث ناشناخته پرداخته است . « 1 » گفتنى است كه احمد بن عبدالرحمان مصرى ، حديث مذكور را از عمويش نقل كرده است ! !\r\n2 . متن حديث\r\nدر بررسى متن حديث فقط به گفتار ذهبى بسنده مىشود . ذهبى پس از نقل سخن حاكم نيشابورى ، چنين مىگويد :\r\nبه نظر من احمد بن عبدالرحمان به ذكر احاديث ناشناخته پرداخته و از كسانى است كه مسلم نيشابورى به خاطر نقل احاديث او در صحيح ، مورد نكوهش قرار گرفته است . يحيى نيز هر چند ثقه است ، اما او را از نظر نقل حديث تضعيف كرده است .\r\nاز اين گذشته ، اگر اين حديث صحيح باشد ، تصريحى در خلافت ابوبكر ، عمر و عثمان خواهد بود .\r\nاما اين حديث به هيچ عنوان صحيح نيست ؛ زيرا عايشه در آن هنگام هنوز با پيامبر صلى اللَّه عليه وآله ازدواج نكرده بود ؛ بلكه در سنين\r\n\r\n\r\n","description":"","footnote":"\r\n( 1 ) . ميزان الاعتدال : 1 / 253 و 254\r\n","page_name":" 59 ","page_number":59},
  {"content":"\r\n\r\nكودكى و در خانه پدرش به سر مىبرد . به همين جهت اين سخن وى نشان‌گر بطلان حديث است .\r\nآن گاه ذهبى سخن حاكم نيشابورى را چنين نقل مىكند : اين حديث از محمد بن فضل بن عطيه ، مشهور شده و به همين جهت به آن اعتنايى نشده است .\r\nذهبى در ذيل سخن حاكم مىگويد : به نظر من ابن عطيه فرد متروكى است . « 1 »\r\n\r\n\r\n","description":"","footnote":"\r\n( 1 ) . تلخيص المستدرك على الصحيحين : 3 / 97\r\n","page_name":" 60 ","page_number":60},
  {"content":"\r\n\r\n\r\nرؤياى رسول خدا\r\nهفتمين حديث ساختگى را ابوداوود در سنن خود اين گونه آورده است :\r\nعمرو بن عثمان ، از محمد بن حرب ، از زبيدى ، از ابن شهاب ، از عمرو بن ابان بن عثمان روايت مىكند كه جابر بن عبداللَّه مىگفت :\r\nرسول خدا صلى اللَّه عليه وآله فرمود :\r\nامشب مرد صالحى در خواب به من نشان داده شد كه ابوبكر ، پيامبر خدا صلى اللَّه عليه وآله را گرفته ، عمر به ابوبكر آويخته شده و عثمان نيز به عمر .\r\nجابر مىگويد : هنگامى كه از محضر رسول خدا صلى اللَّه عليه وآله خارج شديم گفتيم : آن مرد صالح ، خودِ رسول خدا صلى اللَّه عليه وآله است و آويخته شدن آنان به يك‌ديگر نشان مىدهد كه ابوبكر ، عمر و عثمان ، پيشوايان رسالتى هستند كه خداوند پيامبرش را براى انجام آن مبعوث\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nكرده است .\r\nابوداوود پس از نقل اين حديث مىگويد : يونس و شعيب نيز اين حديث را روايت كرده‌اند ؛ ولى نامى از عَمرو نبرده‌اند . « 1 » حاكم نيشابورى نيز اين حديث را اين گونه آورده است :\r\nابوعبداللَّه محمد بن عبداللَّه صفّار ، از احمد بن مهدى بن رستم ، از موسى بن هارون بردى ، از محمد بن حرب ، از زبيدى ، از زهرى ، از عمرو بن ابان بن عثمان بن عفان نقل مىكند كه جابر بن عبداللَّه مىگويد : رسول خدا صلى اللَّه عليه وآله فرمود : امشب مرد صالحى را در خواب به من نشان دادند كه ابوبكر رسول خدا صلى اللَّه عليه وآله را گرفته ، عمر به ابوبكر و عثمان به عمر آويخته شده‌اند .\r\nجابر مىگويد : هنگامى كه از محضر رسول خدا صلى اللَّه عليه وآله خارج شديم گفتيم : آن مرد صالح ، خودِ رسول خدا صلى اللَّه عليه وآله است و مقصود از آويخته شدن آنان به يك‌ديگر اين است كه ابوبكر ، عمر و عثمان ، پيشوايان رسالتى هستند كه خداوند پيامبرش صلى اللَّه عليه وآله را براى انجام آن مبعوث كرده است .\r\nحاكم نيشابورى پس از نقل حديث مىگويد : در پايان اين\r\n\r\n\r\n","description":"","footnote":"\r\n( 1 ) . سنن ابوداوود : 3 / 213 - 214 ، كتاب السنة باب فى الخلفاء ، حديث 4636\r\n","page_name":" 62 ","page_number":62},
  {"content":"\r\n\r\nحديث ، سند صحيحى از ابوهريره وجود دارد ؛ ولى مسلم و بخارى آن را نقل نكرده‌اند . « 1 »\r\n\r\nبررسى و نقد حديث\r\nذهبى در كتاب تلخيص المستدرك على الصحيحين اين حديث را صحيح دانسته است ؛ اما حاكم نيشابورى يك بار ديگر اين حديث را با سند ديگر از عثمان بن سعيد دارمى ، از محمد بن حرب ، از سعيد بن عبداللَّه جرجسى ، از زبيدى ، از زهرى ، از عمرو بن ابان بن عثمان ، از جابر نقل كرده و آن گاه مىگويد :\r\nدارمى مىگويد : از يحيى بن معين شنيدم كه مىگفت : سند اين حديث از محمّد بن حرب است و مردم به نقل از او و از زبان زهرى ، احاديث مرسل را روايت مىكنند . در سند اين حديث ، نام عمرو بن ابان به چشم مىخورد ، امّا ابان بن عثمان ، پسرى به نام عمرو نداشته است . « 2 » ذهبى در اين مورد نيز با حاكم نيشابورى هم‌عقيده است !\r\nگفتنى است كه براى بىاعتبارى اين حديث - با چشم پوشى از اشكالات موجود در سند كه بر اساس تصريح ياقوت حموى در بخش\r\n\r\n\r\n","description":"","footnote":"\r\n( 1 ) . المستدرك على الصحيحين : 3 / 75 ، كتاب معرفة الصحابه ، حديث 4439\r\n( 2 ) . همان : 3 / 109 ، كتاب معرفة الصحابه ( فضائل عثمان بن عفّان ) حديث 4551\r\n","page_name":" 63 ","page_number":63},
  {"content":"\r\n\r\n« حمص » كتاب معجم البلدان ، « محمّد بن حرب » و « محمّد بن وليد زبيدى » از اهالى حمص و به دشمنى با على عليه السلام معروف بودند ؛ به ويژه كه در شرح حال آن‌ها در تهذيب التهذيب آمده كه آن‌ها از قُضات حكومت جور در دمشق بودند و اين كه ابن شهاب زهرى از معروف‌ترين مخالفان امير مؤمنان على عليه السلام بوده - سخن ابوداوود و يحيى بن معين كافى است .\r\nخاطرنشان مىشود كه براى رفع تناقض موجود در سخنان حاكم و ذهبى ، توجيهى به ذهن نرسيد . ! !\r\n\r\n","description":"","footnote":"","page_name":" 64 ","page_number":64},
  {"content":"\r\n\r\n\r\nخلفا هم سنگان امّت\r\nهشتمين حديث ساختگى را طبرانى نقل مىكند . وى به نقل از معاذ بن جبل مىگويد : رسول خدا صلى اللَّه عليه وآله فرمود :\r\nدر خواب ديدم كه من در يك كفّه ترازو و امّتم در كفّهء ديگر آن قرار گرفته‌اند و من هم‌سنگ همه امّتم هستم . سپس ابوبكر در يك كفّه و امّتم در كفّه ديگر قرار گرفته‌اند كه ابوبكر هم‌سنگ همه آنان بود .\r\nآن گاه عمر در يك كفّه و امّتم در كفّه ديگر قرار گرفته‌اند كه عمر هم‌سنگ همه آنان بود . عثمان نيز در يك كفّه و امّتم در كفّه ديگر قرار گرفته‌اند كه عثمان ، هم‌سنگ همه آنان بود . آن گاه ترازو برداشته شد .\r\nهيثمى و متّقى هندى نيز اين حديث را از طبرانى نقل كرده‌اند . « 1 »\r\n\r\n\r\n","description":"","footnote":"\r\n( 1 ) . مجمع الزوائد : 9 / 51 كتاب المناقب ، باب فيما ورد من الفضل لأبي بكر وعمر وغيرهما من الخلفاء و غيرهم ، حديث 14388 ، كنز العمّال : 11 / 295 كتاب الفضائل ، باب ذكر الصحابة وفضلهم ، حديث 33114\r\n","page_name":" 65 ","page_number":65},
  {"content":"\r\n\r\n\r\nعمرو بن واقد از راويان اين حديث\r\nهيثمى پس از نقل اين حديث مىگويد :\r\nيكى از راويان اين حديث ، عمرو بن واقد است و از نظر نقل حديث متروك است و همه علما او را تضعيف كرده‌اند .\r\nاينك به بخشى از سخنان علماى اهل سنّت در مورد عمرو بن واقد مىپردازيم :\r\nمروان هميشه درباره او مىگفت : عمرو بن واقد دروغ‌گوست .\r\nيزيد بن محمّد بن عبدالصمد به نقل از ابومسهر مىگويد :\r\nعمرو بن واقد بىآن كه تعمّدى داشته باشد ، دروغ مىگفت .\r\nيعقوب بن سفيان به نقل از دحيم مىگويد : بزرگان ما از عمرو بن واقد حديث نقل نمىكردند .\r\nيعقوب مىگويد : گويا دحيم در مورد دروغ‌گو بودن عمرو بن واقد ترديدى نداشت .\r\nبخارى و ترمذى نيز درباره عمرو بن واقد سخن به ميان آورده‌اند . آن‌ها مىگويند : او احاديث ناشناخته روايت مىكند .\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nابوحاتم مىگويد : عمرو بن واقد از نظر نقل حديث ضعيف است و احاديث ناشناخته روايت مىكند .\r\nنسائى ، دارقطنى و برقانى درباره عمرو بن واقد مىگويند : او متروك الحديث است . « 1 » ذهبى در ميزان الاعتدال درباره عمرو بن واقد مطالبى را ذكر كرده و او را در زمره راويان ترمذى و ابن ماجه برشمرده است . او پس از بيان عباراتى در نكوهش و سرزنش عمرو بن واقد ، به ذكر احاديثى - از جمله همين حديث - مىپردازد كه وى از راويان آن است .\r\nذهبى در ادامه مىگويد : اين گونه احاديث فقط از طريق عمرو بن واقد معروف شده‌اند و حال آن كه وى از درجه اعتبار ساقط است . « 2 »\r\n\r\n\r\n","description":"","footnote":"\r\n( 1 ) . تهذيب التهذيب : 8 / 97\r\n( 2 ) . ميزان الاعتدال : 5 / 349 - 351\r\n","page_name":" 67 ","page_number":67},
  {"content":"\r\n\r\n\r\nخلفا و فرمان خدا\r\nنهمين حديث را در برترى و ترتيب خلفا متقى هندى از ابن عساكر و ابن عدى نقل مىكند كه ابن عمر مىگويد :\r\nرسول خدا صلى اللَّه عليه وآله فرمود :\r\nخداوند به من فرمان داد تا چهار تن از اصحابم را دوست داشته باشم ؛ و فرمود : من ، ابوبكر ، عمر ، عثمان و على را دوست مىدارم .\r\nمتّقى هندى پس از نقل اين حديث مىگويد :\r\nيكى از راويان اين حديث سليمان بن عيسى بن نجيح سجزى است . ابن عدى درباره او مىگويد : سليمان ، حديث جعل مىكند . « 1 »\r\n\r\n\r\n","description":"","footnote":"\r\n( 1 ) . كنز العمّال : 1 / 293 كتاب فضائل ، باب ذكر الصحابة و فضلهم ، حديث 33099\r\n","page_name":" 68 ","page_number":68},
  {"content":"\r\n\r\n\r\nسليمان بن عيسى سجزى از راويان اين حديث\r\nاز راويان اين حديث سليمان بن عيسى سجزى است كه به بخشى از ديدگاه‌هاى راوى شناسان درباره او اشاره مىنماييم .\r\nذهبى مىگويد : سليمان بن عيسى بن نجيح سجزى از زبان ابن عون و ديگر راويان روايات مالك را نقل مىكند .\r\nجوزجانى مىگويد : دروغ پردازى سليمان بر همه آشكار است .\r\nابوحاتم مىگويد : او دروغ گوست .\r\nابن عدى درباره او مىگويد : سليمان حديث جعل مىكرد . وى كتاب تفضيل العقل را در دو جلد به رشته تحرير درآورده است .\r\nاز حديث‌هاى بلا خيز او اين است كه از ليث ، از نافع ، از ابن عمر ، حديث مرفوعى را نقل مىكند كه پيامبر صلى اللَّه عليه وآله فرمود :\r\nخداوند مرا به دوست داشتن چهار نفر دستور داده است ؛ ابوبكر ، عمر ، عثمان و على . « 1 » گفتنى است كه ابن حجر عسقلانى نيز همين مطالب را بيان كرده است . « 2 »\r\n\r\n\r\n","description":"","footnote":"\r\n( 1 ) . ميزان الاعتدال : 3 / 308\r\n( 2 ) . لسان الميزان : 3 / 113\r\n","page_name":" 69 ","page_number":69},
  {"content":"\r\n\r\n\r\nخلفا و مژده پيامبر\r\nدهمين حديث در فضايل و ترتيب خلفا را جلال الدين سيوطى نقل مىكند . وى در كتاب الخصائص الكبرى مىنويسد :\r\nابن ابى خيثمه ( در تاريخ خود ) ، ابويعلى ، بزّار و ابونعيم اصفهانى اين گونه نقل مىكنند كه انس مىگويد :\r\nروزى همراه رسول خدا صلى اللَّه عليه وآله در باغى حضور داشتم .\r\nشخصى آمد و در زد . پيامبر صلى اللَّه عليه وآله فرمود : اى انس ! برخيز ، در را برايش باز كن و او را به بهشت و خلافت بعد از من بشارت ده !\r\nمن در را باز كردم و ديدم ابوبكر است . سپس مرد ديگرى آمد و در زد .\r\nپيامبر صلى اللَّه عليه وآله فرمود : اى انس ! برخيز ، در را براى او باز كن و او را به بهشت و خلافت پس از ابوبكر بشارت ده !\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nمن در را باز كردم ، ديدم عمر است . سپس مرد ديگرى آمد و در زد .\r\nپيامبر صلى اللَّه عليه وآله فرمود : در را برايش باز كن ، او را به بهشت و خلافت پس از عمر بشارت ده و به او بگو كه كشته خواهد شد .\r\nمن در را باز كردم ديدم عثمان است . « 1 »\r\n\r\nحديث ساختگى و ديدگاه خطيب بغدادى\r\nخطيب بغدادى در اين زمينه مىگويد :\r\nصقر بن عبدالرحمان بن بنت مالك بن مغول - كه از مردم كوفه و با كنيه ابوبهز شناخته مىشد ، و در بغداد ساكن و در آن جا به نقل احاديث پرداخت - به من گفت : على بن محمّد بن حسن مالكى ، از عبداللَّه بن عثمان صفار ، از محمّد بن عمران بن موسى صيرفى ، از عبداللَّه بن على بن مدينى براى من نقل كرد كه در مورد حديث ابوبهز - كه آن را از ابن ادريس ، از مختار بن فلفل ، از انس نقل كرده - با پدرم صحبت كردم و به او گفتم : در اين حديث ، انس مىگويد كه در باغى بودم و . . . پيامبر صلى اللَّه عليه وآله به او فرموده است : در را باز كن و به او اجازه ورود ده و او را به بهشت بشارت بده . به پدرم گفتم : اين حديث\r\n\r\n\r\n","description":"","footnote":"\r\n( 1 ) . الخصائص الكبرى : 2 / 438\r\n","page_name":" 71 ","page_number":71},
  {"content":"\r\n\r\nهمانند حديث ابوموسى است .\r\nپدرم پاسخ داد : اين حديث ، دروغ و ساختگى است .\r\nآن گاه خطيب به سند خود از طريق ابويعلى اين گونه نقل مىكند :\r\nابوبهز صقر بن عبدالرحمان بن بنت مالك بن مغول ، از عبداللَّه بن ادريس ، از مختار بن فلفل ، از انس بن مالك روايت كرد كه پيامبر صلى اللَّه عليه وآله آمد و وارد باغى شد . شخصى آمد و در زد . پيامبر صلى اللَّه عليه وآله فرمود :\r\nاى انس ! برخيز . . . .\r\nعبدالمؤمن مىگويد : از ابوعلى درباره صقر پرسيدم .\r\nپاسخ داد : صقر ، استادى ساده لوح بود كه در بغداد هيچ كس به او توجه نمىكرد . . . و ابوصقر عبدالرحمان بن مالك بن مغول - يعنى صقر - حديث جعل مىكرد .\r\nابوعلى در ادامه مىگويد : صالح بن محمد عبدالرحمان بن مالك بن مغول از دروغ گوترين مردم است و پسرش ابوبهز نيز در دروغ گويى همواره گوى سبقت را از پدرش ربوده بود . « 1 » گفتنى است كه عينى نيز اين حديث را در شرح بخارى نقل مىكند و مىگويد :\r\n\r\n\r\n","description":"","footnote":"\r\n( 1 ) . تاريخ بغداد : 9 / 340 و 341\r\n","page_name":" 72 ","page_number":72},
  {"content":"\r\n\r\nابويعلى موصلى اين روايت را به عنوان يكى از روايات مختار بن فلفل به نقل از انس ، ذكر كرده و گفته است : اين حديث ، حديثى حَسَن « 1 » است . « 2 »\r\n\r\nديدگاه‌هاى ديگر\r\nهمان گونه كه پيش از اين گذشت ، چند تن از حافظان حديث اهل تَسنُّن ، به صراحت ابوبهز را در شمار دروغ گوترين‌ها آورده‌اند و اين حديث را جعلى دانسته‌اند . ابن عدى نيز مىگويد : هر گاه حديثى را به نقل از ابوبهز نقل مىكرديم ، ابويعلى به ضعيف بودن او اشاره مىكرد .\r\nذهبى در زمره كسانى است كه اين حديث را دروغ و جعلى مىداند . وى پس از بيان شرح حال « صقر » در ميزان الاعتدال مىنويسد :\r\nصقر بن عبدالرحمان مشهور به ابوبهز ، نوه دخترى مالك بن مغول بود . او اين حديث دروغ را از عبداللَّه بن ادريس ، از مختار بن فلفل ، از انس نقل مىكند كه پيامبر خدا صلى اللَّه عليه وآله به انس فرمود : اى انس ! برخيز ، در را براى ابوبكر باز كن و او را به خلافت بعد از من\r\n\r\n\r\n","description":"","footnote":"\r\n( 1 ) . حديث حسن به اصطلاح اهل تسنّن ، خبر مسندى است كه راويان آن ، نزديك به‌درجه وثاقت باشند\r\n( 2 ) . عمدة القارى : 16 / 176 - 177\r\n","page_name":" 73 ","page_number":73},
  {"content":"\r\n\r\nبشارت ده !\r\nدر ادامه حديث ، همين عبارات درباره عمر و عثمان نيز ذكر شده است .\r\nذهبى در ادامه مىنويسد : ابن عدى نيز درباره صقر اظهار نظر كرده است . وى مىگويد : هر گاه به نقل احاديث ابوبهز مىپرداختيم ، ابويعلى او را ضعيف مىشمرد .\r\nابوبكر بن ابى شيبه مىگويد : ابوبهز حديث جعل مىكرد .\r\nابوعلى جزره مىگويد : ابوبهز بسيار دروغ‌گو بود . « 1 » ابن حجر عسقلانى نيز در كتاب لسان الميزان ، پس از ذكر عبارات ذهبى ، از ديدگاه او پيروى كرده و آن گاه حديث مذكور را به سند خود از ابويعلى ، از صقر بن عبداللَّه بن ادريس ، از مختار بن فلفل ، از انس نقل كرده است . ابن حجر در ادامه مىگويد :\r\nاگر اين حديث ، صحيح بود ، عمر مسأله خلافت را به اهل شورا واگذار نمىكرد و بدون هيچ كشمكش ، عثمان را به عنوان خليفه معرفى مىكرد . « 2 »\r\n\r\n\r\n","description":"","footnote":"\r\n( 1 ) . ميزان الاعتدال : 3 / 434 و 435\r\n( 2 ) . لسان الميزان : 3 / 227 و 228\r\n","page_name":" 74 ","page_number":74},
  {"content":"\r\n\r\n\r\nخلفا و جايگاه ويژه\r\nيازدهمين حديث را سه تن از علماى اهل سنّت نقل مىكنند . اين حديث را عبدالوهّاب كلابى ، معروف به ابن اخى تبوك ، درگذشته سال 396 هجرى در مسند خود ، « 1 » ابن عساكر در تاريخ مدينة دمشق و خطيب بغدادى در تاريخ بغداد نقل كرده‌اند .\r\nخطيب بغدادى اين گونه نقل مىكند :\r\nاز عبدالوهّاب بن حسن دمشقى ، از ابوالقاسم عبداللَّه بن احمد بن محمّد تميمى معلّم - معروف به غباغبى - از ضرار بن سهل ضرارى در « دار الخلنجيين » واقع در « رأس الجسر » بغداد ، از حسن بن عرفه ، از ابوحفص ابّار عمر بن عبدالرحمان ، از حميد نقل مىكند كه انس مىگويد :\r\n\r\n\r\n","description":"","footnote":"\r\n( 1 ) . شايان ذكر است كه « مسند دمشق » نيز در مسند عبدالوهّاب كلابى گنجانده شده است\r\n","page_name":" 75 ","page_number":75},
  {"content":"\r\n\r\nعلى بن ابى طالب به من گفت : رسول خدا صلى اللَّه عليه وآله به من فرمود : اى على ! خداوند به من فرمان داد تا ابوبكر را به عنوان پدر ، عمر را مشاور ، عثمان را تكيه گاه و تو را - اى على ! - پشتيبان خود برگزينم . . . .\r\nخطيب بغدادى پس از نقل اين حديث مىنويسد :\r\nاين حديث ، بسيار ناشناخته است و تنها دو راوى ناشناخته به نام‌هاى ضرار بن سهل و غباغبى - آن هم به نقل از ضرار بن سهل - آن را با سند مذكور نقل كرده‌اند . « 1 » ابن جوزى در بخش فضايل خلفاى چهارگانه از كتاب الموضوعات خود ، رواياتى چند نقل مىكند و اين حديث را به عنوان نخستين حديث با سند از اين راويان نقل مىكند :\r\nابومنصور قزّاز ، از ابوبكر احمد بن على خطيب ، از عبدالوهّاب بن حسن دمشقى ، از ابوالقاسم عبداللَّه بن احمد بن محمد تميمى - معروف به غباغبى - از ضرار بن سهل ، از حسن بن عرفه ، از ابوحفص أبّار ، از حميد از انس . . . .\r\nابن جوزى پس از نقل اين حديث ، ديدگاه خطيب بغدادى را\r\n\r\n\r\n","description":"","footnote":"\r\n( 1 ) . تاريخ بغداد : 9 / 348\r\n","page_name":" 76 ","page_number":76},
  {"content":"\r\n\r\nاين گونه نقل مىكند :\r\nخطيب مىگويد : اين حديث ، بسيار ناشناخته است و تنها دو راوى ناشناخته به نام‌هاى ضرار بن سهل و غباغبى - وى نيز به نقل از ضرار بن سهل - اين حديث را با سند مذكور روايت كرده‌اند . « 1 » ذهبى درباره اين سند مىگويد :\r\nضرار بن سهل ، خبر باطلى را به نقل از حسن بن عرفه بيان كرده است و نمىدانيم اين حيوان كيست ! ! اين حديث از ابن عرفه نيز نقل شده است .\r\nابار از حميد و او نيز از انس نقل مىكند كه على گفت :\r\nپيامبر صلى اللَّه عليه وآله به من فرمود : اى على ! خداوند به من فرمان داد تا ابوبكر را به عنوان پدر خود برگزينم .\r\nاين حديث را اخو تبوك عبدالوهّاب كلابى ، از عبداللَّه بن احمد غباغبى - يكى از دو راوى ناشناخته - از ضرار نقل كرده است . « 2 » گفتنى است كه ابن حجر عسقلانى نيز همين ديدگاه ذهبى را نقل كرده است . « 3 »\r\n\r\n\r\n","description":"","footnote":"\r\n( 1 ) . الموضوعات : 1 / 301 و 302\r\n( 2 ) . ميزان الاعتدال : 3 / 448 و 449\r\n( 3 ) . لسان الميزان : 3 / 238 و 239\r\n","page_name":" 77 ","page_number":77},
  {"content":"\r\n\r\n\r\nبررسى و نقد حديث\r\nتا اين جا روشن شد كه حديث مذكور در زمره احاديث جعلى و ساختگى است .\r\nاز اين گذشته ، ابن حجر عسقلانى پس از نقل حديث مذكور - همانند ذهبى - چنين مىگويد :\r\nاخو تبوك عبدالوهّاب كلابى ، اين حديث را به نقل از عبداللَّه بن احمد غباغبى نقل كرده است .\r\nابن حجر پس از آن كه - همانند ذهبى - غباغبى را يكى از دو راوى ناشناخته معرفى مىكند ، در عنوان « عبداللَّه بن احمد بن محمد تميمى ، معروف به عباعبى » اين گونه مىنويسد :\r\nعباعبى حديثى را پيرامون فضايل خلفا ، از ضرار بن سهل ، از زبان حسن بن عرفه نقل كرده است . البته عبدالوهّاب علائى نيز اين حديث را از عباعبى روايت كرده است .\r\nملاحظه مىكنيد كه ابن حجر ابتدا از « غباغبى » و آن گاه از « عباعبى » نام مىبَرد ! وى يك بار « عبدالوهّاب كلابى » و بار ديگر « عبدالوهّاب علائى » را به عنوان راوى حديث معرفى مىكند !\r\nابن حجر ادامه مىدهد :\r\nخطيب مىگويد : اين حديث ، بسيار ناشناخته است . من نشنيده‌ام\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nكه غير از ضرار ، راوى ديگرى اين حديث را با سند مذكور نقل كرده باشد و اين در حالى است كه هم ضرار و هم عباعبى ، ناشناخته هستند .\r\nابن عساكر ، عباعبى را از تبار فراس بن حابس تميمى ، برادر اقرع بن حابس مىداند . . . .\r\nعباعبى در باب « الجابيه » دمشق به حرفه معلّمى اشتغال داشت و در سال 425 هجرى درگذشت .\r\nابن حجر در پايان مىگويد : من بر اين باورم كه عباعبى ، راوى معروف و شناخته شده‌اى بود ، ولى شك و ترديد درباره ضرار وجود دارد . « 1 »\r\n\r\nنقد ديدگاه ابن حجر\r\nبا توجه به آن چه گذشت ، ابن حجر با آن كه درباره لقب عباعبى و لقب راوى وى ( عبدالوهّاب ) ترديد دارد ، اما تلاش مىكند تا عباعبى را فردى معروف و شناخته شده ، جلوه دهد . امّا بايد گفت كه ابن حجر در اين تلاش خود ، ناكام مانده است ؛ چرا كه براى اثبات شناخته بودن عباعبى ، سندى ارائه نكرده و او را مورد ستايش قرار نداده است ؛ چرا كه دانستن اين مسئله كه عباعبى در فلان منطقه به پيشه معلمى اشتغال\r\n\r\n\r\n","description":"","footnote":"\r\n( 1 ) . لسان الميزان : 3 / 250\r\n","page_name":" 79 ","page_number":79},
  {"content":"\r\n\r\nداشته و در فلان سال از دنيا رفته است ، ناشناخته بودن را از او سلب نمىكند ؛ زيرا كه در اين صورت نه ذهبى ، نه خطيب بغدادى - كه با يك واسطه از او روايت كرده است - و نه ابن جوزى - كه با يك واسطه از خطيب روايت كرده است - هيچ كدام او را فردى مجهول و ناشناخته معرفى نمىكردند !\r\n\r\n","description":"","footnote":"","page_name":" 80 ","page_number":80},
  {"content":"\r\n\r\n\r\nفضايل ناهمگون\r\nدوازدهمين حديث در فضايل و ترتيب خلفا را ترمذى نقل كرده است وى از على عليه السلام اين گونه نقل كرده كه پيامبر خدا صلى اللَّه عليه وآله فرمود :\r\nخداوند ابوبكر را رحمت كند ، دخترش را به عقد من درآورد ، مرا به مركز هجرت ( مدينه ) رهنمون شد و بلال را با ثروت خود آزاد كرد . هيچ ثروتى به اندازه ثروت ابوبكر در راه اسلام ، براى من سودمند نبوده است .\r\nخداوند عمر را رحمت كند كه حق را مىگويد گرچه تلخ باشد .\r\nحق او را ترك گفت ، اما دوست ديگرى براى خود نيافت .\r\nخداوند عثمان را رحمت كند كه فرشتگان از او شرم دارند . او « جيش العسره » « 1 » را تجهيز كرد و مسجد ما را آن قدر گسترش داد كه\r\n\r\n\r\n","description":"","footnote":"\r\n( 1 ) . ارتش اعزامى به تبوك را « جيش العسره » مىنامند ، چرا كه اعزام اين ارتش در دوران‌قحطى ، خشك سالى و كمبود ارزاق روى داد\r\n","page_name":" 81 ","page_number":81},
  {"content":"\r\n\r\nظرفيت همه ما را داشته باشد .\r\nخداوند ، على را رحمت كند . خدايا ! هر جا كه رود حق را با او همراه گردان . « 1 » جلال الدين سيوطى اين حديث را از ترمذى نقل كرده و آن را صحيح دانسته است . « 2 »\r\n\r\nمختار بن نافع راوى اين حديث\r\nاز راويان اين حديث ، به مختار بن نافع مىتوان اشاره كرد كه راوى شناسان او را نپذيرفته‌اند .\r\nابوزرعه درباره او مىگويد : احاديث وى ، سست و ضعيف است .\r\nبخارى ، نسائى و ابوحاتم مىگويند : احاديث مختار ناشناخته است .\r\nنسائى در جاى ديگرى مىگويد : مختار فرد مورد اعتمادى نيست .\r\nابن حبّان مىگويد : مختار احاديث ناشناخته را از زبان مشاهير نقل مىكرد ، به گونه‌اى كه به ذهن خطور مىكند كه وى از روى عمد اين\r\n\r\n\r\n","description":"","footnote":"\r\n( 1 ) . سنن ترمذى : 5 / 297 ، حديث 3798\r\n( 2 ) . الجامع الصّغير : 2 / 9 ، حديث 4412 ، حرف راء\r\n","page_name":" 82 ","page_number":82},
  {"content":"\r\n\r\nكار را انجام داده است .\r\nابواحمد حاكم مىگويد : از نظر علما ، مختار بن نافع ، در نقل حديث قوى نيست .\r\nساجى مىگويد : احاديث مختار ناشناخته است . « 1 » با توجه به آن چه گفته شد ، حافظانِ حديث ، اين حديث را در شمار احاديث باطل و مردود ذكر كرده‌اند . براى نمونه ابن جوزى مىگويد : مختار بن نافع تميمى روايتى را از ابوحيّان ، از پدرش ، از على عليه السلام نقل مىكند كه پيامبر صلى اللَّه عليه وآله فرمود . . . .\r\nابن جوزى در ادامه مىگويد : اين حديث ، با نام « مختار » معروف شده است . بخارى مىگويد : مختار ، احاديث ناشناخته نقل مىكند .\r\nابن حبّان مىگويد : مختار ، احاديث ناشناخته را از زبان مشاهير نقل مىكرد ؛ به گونه‌اى كه به ذهن خطور مىكند كه وى از روى عمد اين كار را انجام داده است . « 2 » ذهبى درباره او مىگويد : مختار بن نافع ، از ابوحيّان تميمى به نقل حديث پرداخته است .\r\n\r\n\r\n","description":"","footnote":"\r\n( 1 ) . تهذيب التهذيب : 10 / 63\r\n( 2 ) . العلل المتناهيه : 1 / 255 و 256\r\n","page_name":" 83 ","page_number":83},
  {"content":"\r\n\r\nنسائى و ديگران مىگويند : مختار بن نافع ، راوى ثقه و مورد اعتمادى نيست .\r\nابن حبّان مىگويد : احاديث وى ، بسيار ناشناخته است .\r\nاحمد بن عبدالرحمان كزبرانى مىگويد : مختار بن نافع ، از ابوحيّان ، از پدرش ، از على عليه السلام اين حديث را به صورت مرفوع نقل مىكند كه پيامبر صلى اللَّه عليه وآله فرمود : خداوند ، ابوبكر را رحمت كند . . . و آن گاه بقيه حديث را ذكر مىكند .\r\nبخارى مىگويد : احاديث مختار بن نافع ، ناشناخته بوده و كنيه وى ابواسحاق است . « 1 » بر اين اساس ، مناوى در شرح خود مىنويسد :\r\nنگارنده ، صحّت اين حديث را مورد اشاره قرار داده است ، اما ادّعاى وى درست نيست ؛ چرا كه ابن جوزى اين حديث را در شمار احاديث سست و ضعيف قرار داده و مىگويد : اين حديث با نام مختار ، معروف شده است . بخارى مىگويد : احاديث مختار ، ناشناخته است .\r\nابن حبّان مىگويد : مختار احاديث ناشناخته را از زبان مشاهير نقل مىكند ، به گونه‌اى كه به ذهن خطور مىكند وى از روى عمد اين كار را\r\n\r\n\r\n","description":"","footnote":"\r\n( 1 ) . ميزان الاعتدال : 6 / 386\r\n","page_name":" 84 ","page_number":84},
  {"content":"\r\n\r\nانجام داده است . . . .\r\nاز طرف ديگر در ميزان الاعتدال آمده است : احاديث مختار بن نافع ، بسيار ناشناخته است . صاحب كتاب ميزان الاعتدال در ادامه ، اين حديث را در شمار احاديث ناشناخته مختار بن نافع آورده است . « 1 »\r\n\r\n\r\n","description":"","footnote":"\r\n( 1 ) . فيض القدير : 4 / 25\r\n","page_name":" 85 ","page_number":85},
  {"content":"\r\n\r\n\r\nنوشتارى بر روى برگ‌هاى درختان بهشتى\r\nسيزدهمين حديث در فضايل و ترتيب خلفا را طبرانى ، ابونعيم اصفهانى ، ابن عدى ، خطيب بغدادى و علماى ديگر اهل سنّت از ابن عبّاس نقل كرده‌اند .\r\nخطيب بغدادى مىنويسد :\r\nابن عباس مىگويد : رسول خدا صلى اللَّه عليه وآله فرمود :\r\nبر روى تك تك برگ‌هاى درختان بهشت اين گونه نوشته شده است : « محمد رسول اللَّه ، ابوبكر صدّيق ، عمر فاروق ، عثمان ذو النورين » . « 1 »\r\n\r\n\r\n","description":"","footnote":"\r\n( 1 ) . تاريخ بغداد : 5 / 207\r\n","page_name":" 86 ","page_number":86},
  {"content":"\r\n\r\n\r\nحديث ساختگى و ديدگاه برخى از علما\r\nابن جوزى در بخش فضايل سه خليفه ابوبكر ، عمر و عثمان چند روايت نقل كرده است .\r\nوى حديث نخست اين بخش را از عبدالرحمان بن محمد قزّاز ، از احمد بن على بن ثابت ، از قاضى ابوالفرج محمد بن احمد بن حسن شافعى . . . از مجاهد ، از ابن عبّاس نقل مىكند كه رسول خدا صلى اللَّه عليه وآله فرمود : بر روى تك تك برگ‌هاى درختان بهشت ، نوشته شده است . . . .\r\nابوحاتم بن حبّان درباره اين حديث مىگويد : اين حديث ، باطل و ساختگى است . على بن جميل ، حديث جعل مىكرد و به هيچ روى ، نقل روايت از او جايز نيست .\r\nابواحمد بن عدى مىگويد : هيچ كس جز على بن جميل ، اين حديث را از جرير روايت نكرده است و او همان است كه به نقل احاديث باطل از زبان راويان ثقه و مورد اعتماد مىپردازد . بنابراين او سارق احاديث ، بود . « 1 » ذهبى مىگويد :\r\nعلى بن جميل رقّى ، از جرير بن عبدالحميد و عيسى بن يونس\r\n\r\n\r\n","description":"","footnote":"\r\n( 1 ) . الموضوعات : 1 / 251\r\n","page_name":" 87 ","page_number":87},
  {"content":"\r\n\r\nروايت كرده است . ابن حبّان او را تكذيب مىكند و دارقطنى و ديگران ، او را در نقل حديث ضعيف مىدانند . على بن جميل ، از جرير از ليث از مجاهد از ابن عباس روايت مىكند كه پيامبر صلى اللَّه عليه وآله فرمود :\r\nهنگامى كه در معراج ، مرا به آسمان بردند . . . .\r\nشيخ ناشناخته‌اى به نام « معروف بن ابى معروف بلخى » ، همانند على بن جميل ، اين حديث را از قول جرير نقل كرده است . « 1 » جلال الدين سيوطى درباره اين حديث و راوى آن مىگويد :\r\nطبرانى حديثى را اين گونه آورده است : سعيد بن عبدربّه صفّار بغدادى ، از على بن جميل رقّى ، از جرير بن عبدالحميد ، از ليث ، از مجاهد حديثى را به صورت مرفوع از ابن عباس ، نقل مىكند كه پيامبر صلى اللَّه عليه وآله فرمود :\r\nهيچ درختى در بهشت نيست مگر اين كه بر روى برگ‌هاى آن نوشته شده است . . . .\r\nابن حبّان مىگويد : اين حديث جعلى است و على بن جميل ، حديث جعل مىكرد .\r\nآن گاه سيوطى مىافزايد : ابونعيم اصفهانى اين حديث را در الحليه ،\r\n\r\n\r\n","description":"","footnote":"\r\n( 1 ) . ميزان الاعتدال : 5 / 144\r\n","page_name":" 88 ","page_number":88},
  {"content":"\r\n\r\nاز قاضى ابواحمد بن محمد ، از احمد بن حسن بن عبدالملك ، از على بن جميل روايت كرده است .\r\nختلى در كتاب الديباج مىنويسد : قاسم بن ابى على كوفى ، از عبدالعزيز بن عمرو خراسانى ، از جرير رازى ، از ليث ، از مجاهد ، از ابن عباس ، اين روايت را به صورت مرفوع نقل كرده است .\r\nذهبى در الميزان مىنويسد : عبدالعزيز فرد ناشناخته‌اى است و اين حديث باطل است . پس همين ، آفت اين حديث است .\r\nابن عدى مىگويد : احمد بن عامر برقعيدى ، از معروف بلخى در دمشق ، از جرير ، از ليث ، از مجاهد ، از ابن عبّاس اين روايت را به صورت مرفوع نقل كرده است .\r\nآن گاه ذهبى مىنويسد : اين حديث ، جعلى و ساختگى است . « 1 »\r\n\r\n\r\n","description":"","footnote":"\r\n( 1 ) . اللآلى المصنوعه : 1 / 292 و 293\r\n","page_name":" 89 ","page_number":89},
  {"content":"\r\n\r\n\r\nخلفا در روز رستاخيز\r\nچهاردهمين حديث در فضايل و ترتيب خلفا را گروهى از حافظانِ حديث نقل كرده‌اند .\r\nابن جوزى در شمار دومين حديث مىگويد : هبة اللَّه بن محمد بن حصين ، از ابوطالب بن غيلان ، از ابوبكر شافعى ، از محمد بن عثمان بن ابى شيبه ، از حسن بن صالح ، از حسن بن حسن نَرسى ، از اصبغ بن فرج ، از بيع بن محمد ، از ابوسليمان أيلى ، از ابن جريج ، از عمرو بن دينار نقل مىكند كه ابن عباس مىگويد : رسول خدا صلى اللَّه عليه وآله فرمود :\r\nآن گاه كه روز قيامت فرا رسد ، يكى از مناديان در زير عرش فرياد مىزند : كجا هستند اصحاب محمّد ؟\r\nدر اين هنگام ابوبكر ، عمر بن خطّاب ، عثمان بن عفّان و على را مىآورند . به ابوبكر گفته مىشود : بر در بهشت بايست ، هر كه را\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nمىخواهى به واسطه رحمت خدا ، وارد بهشت كن و هر كه را مىخواهى با علم خداى متعال از ورود به بهشت باز دار !\r\nبه عمر گفته مىشود : بر روى ترازو بايست ، كفّه هر كه را مىخواهى به واسطه رحمت خداوند ، سنگين كن و كفّه هر كه را مىخواهى با علم خداوند ، سبك گردان !\r\nپيامبر صلى اللَّه عليه وآله ادامه داد : و دو لباس فاخر براى عثمان بن عفّان مىآورند و به او گفته مىشود : اين دو لباس فاخر را بپوش كه من در هنگام آفرينش آسمان‌ها و زمين ، اين دو لباس را آفريده و ذخيره كردم .\r\nو عصايى از درخت عوسج كه خداوند متعال آن را در بهشت آفريده است به على بن ابىطالب عطا مىگردد و به او گفته مىشود : با اين ، مردم را از كنار حوض ، دور كن !\r\nابن جوزى پس از نقل اين حديث مىنويسد :\r\nاين حديث را اصبغ ، از سليمان بن عبدالأعلى ، از ابن جريج ؛ هم‌چنين اصبغ ، از سرى بن محمّد ، از ابوسليمان أيلى ، از ابن جريج ، نقل كرده است .\r\nاين امر نشان مىدهد كه اصبغ يا ديگر راويان اين حديث ، دچار پريشان گويى شده‌اند .\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nدر سند اين حديث ، نام برخى افراد ناشناخته به چشم مىخورد .\r\nاحمد بن حسن كوفى اين روايت را از وكيع نقل كرده است .\r\nدارقطنى مىگويد : وى ، متروك است .\r\nابن حبّان مىگويد : وى از زبان راويان ثقه و مورد اعتماد ، حديث جعل مىكند .\r\nابراهيم بن عبداللَّه مصيصى نيز اين روايت را از حجّاج بن محمد ، از ابن جريج نقل كرده است .\r\nابن حبّان مىگويد : ابراهيم به سرقت احاديث مىپرداخت و در آن‌ها تصرّف مىكرد . وى از زبان راويان ثقه و مورد اعتماد ، رواياتى را نقل مىكند كه جزء احاديث آن‌ها نيست ؛ بنابراين جاى آن دارد كه ابراهيم در شمار افرادى كه روايت آنان ترك مىشود ، قرار گيرد . « 1 »\r\n\r\nحديث ساختگى و ديدگاه ذهبى و عسقلانى\r\nذهبى در ميزان الاعتدال ، پس از ذكر نام ابراهيم بن عبداللَّه ، به شرح حال او مىپردازد و در شرح حال او به دو حديث - كه در اين مبحث ، يكى از آن‌ها را نقل كرديم - اشاره مىكند و مىگويد : به نظر من اين مرد دروغ پرداز است . حاكم نيشابورى مىگويد : احاديث وى ، جعلى و\r\n\r\n\r\n","description":"","footnote":"\r\n( 1 ) . الموضوعات : 1 / 302 و 303\r\n","page_name":" 92 ","page_number":92},
  {"content":"\r\n\r\nساختگى است .\r\nحاكم مىگويد : ابراهيم ، از وكيع ، از سفيان ، از عمرو بن دينار ، از ابن عبّاس ، اين حديث را به صورت مرفوع نقل مىكند كه پيامبر صلى اللَّه عليه وآله فرمود :\r\nآن گاه كه روز قيامت فرا رسد ، ابوبكر ، در يكى از اركان حوض ، عمر در ركن دوم ، عثمان در ركن سوم و على در ركن چهارم قرار مىگيرند و هر كس ، يك نفر از آنان را دشمن بدارد ، ديگران او را سيراب نخواهند كرد .\r\nابراهيم ، از حجّاج ، از ابن جريج ، از عمرو بن دينار ، از ابن عباس حديثى را به صورت مرفوع نقل مىكند كه پيامبر صلى اللَّه عليه وآله فرمود :\r\nآن گاه كه روز قيامت فرا رسد ، يكى از مناديان در زير عرش فرياد مىزند : اصحاب محمد را بياوريد !\r\nپس ابوبكر ، عمر ، عثمان و على را مى آورند . . . . « 1 » ابن حجر عسقلانى نيز در لسان الميزان ، از ديدگاه ذهبى پيروى مىكند و در شرح حال ابراهيم ، به دو حديث مذكور اشاره مىكند و به دروغ‌گو بودن ابراهيم بن عبداللَّه حكم مىكند . « 2 »\r\n\r\n\r\n","description":"","footnote":"\r\n( 1 ) . ميزان الاعتدال : 1 / 160 و 161\r\n( 2 ) . لسان الميزان : 1 / 169\r\n","page_name":" 93 ","page_number":93},
  {"content":"\r\n . \r\n","description":"","footnote":"","page_name":" 94 ","page_number":94},
  {"content":"\r\n\r\n\r\nاحاديث ساختگى و سخن پايانى\r\nآن چه گذشت ، بخش كوچكى از احاديث جعلى و ساختگى بسيارى بود كه در فضايل خلفا نقل شده است . برخى از پژوهش‌گران اهل سنّت ، بخشى از احاديث جعلى و ساختگى را در كتاب‌هاى مربوط به روايات ساختگى ذكر كرده‌اند كه از اين كتاب‌ها مىتوان به الموضوعات ابن جوزى ، الكامل ابن عدى ، ميزان الاعتدال ذهبى ، اللآلى المصنوعه جلال الدين سيوطى ، لسان الميزان ابن حجر عسقلانى و تنزيه الشريعه ابن عرّاق اشاره نمود .\r\nبا اين همه ، پژوهش‌گران مذكور از جعلى دانستن احاديثى كه در صحاح ششگانه به ويژه صحيح بخارى و مسلم آمده است ، خوددارى مىكنند ؛ چرا كه اين دو كتاب صحيح بخارى و مسلم در نزد آنان داراى منزلت و عظمت و الا و فراوانى هستند .\r\nما در پژوهش‌هاى خود به تحقيق پيرامون بخشى از رواياتى كه\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nدر صحيح بخارى و مسلم آمده است ، پرداخته‌ايم تا اين نكته را روشن سازيم كه اين دو كتاب نيز همانند كتاب‌هاى ديگر ، احاديث صحيح و ناصحيح را در خود جمع كرده‌اند . ما در كتاب‌هاى مختلف خود - كه منتشر نيز شده است - با كمى تفصيل درباره اين موضوع بحث كرده‌ايم .\r\nخدا را بر اين امر سپاس گزاريم .\r\nبه هر حال ، اين احاديث ، باطل و ساختگى هستند و ذكر آن‌ها ، چه در صحيح بخارى و مسلم و چه در ديگر كتاب‌ها ، حقيقت را تغيير نمىدهد . . . .\r\nالبته هدف جاعلان از ساختن و پرداختن اين احاديث ، بر آگاهان پوشيده نيست ؛ چرا كه اهل سنّتِ طرفدارانِ خلافت ، خوب مىدانند كه پس از رحلت پيامبر خدا صلى اللَّه عليه وآله چه اتفاقى افتاد و نيك آگاهند كه خداوند ، حجّتى براى اثبات گفته‌هاى آنان نازل نكرده است . بنابراين چه در گذشته و چه در زمان حال ، احساس كرده و مىكنند كه خلافت و مراتب بدعت آميز آنان ناگزير بايد توجيه شود . . . .\r\nاما . . . هرگز يك عطّار نمىتواند آن چه را كه روزگار فاسد كرده ، اصلاح نمايد . . . .\r\nو درود خدا بر حضرت محمّد و خاندان پاك او باد .\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nكتاب نامه\r\n\r\n","description":"","footnote":"","page_name":" 97 ","page_number":97},
  {"content":"\r\n . \r\n","description":"","footnote":"","page_name":" 98 ","page_number":98},
  {"content":"\r\n\r\n\r\nكتابنامه\r\n1 . إحياء علوم الدّين : ابوحامد غزالى ، دار المعرفه ، بيروت ، لبنان .\r\n2 . الإستيعاب في معرفة الأصحاب : ابن عبدالبرّ ، دار الكتب علميّه ، بيروت ، لبنان ، چاپ يكم ، سال 1415 .\r\nت\r\n3 . تاريخ بغداد : خطيب بغدادى ، دار الكتب علميّه ، بيروت ، لبنان ، چاپ يكم ، سال 1417 .\r\n4 . تحف العقول : ابن شعبه الحرانى ، مؤسسه نشر الاسلامى ، قم ، ايران ، چاپ چهارم ، سال 1416 .\r\n5 . تدريب الراوى : جلال الدين سيوطى ، دار الكتاب العربى ، بيروت ، لبنان ، چاپ يكم ، سال 1414 .\r\n6 . تقريب التهذيب : ابن حجر عسقلانى ، دار الكتب علميّه ، بيروت ، لبنان ، چاپ دوم ، سال 1415 .\r\n7 . تلخيص المستدرك على الصحيحين : ذهبى ، دار المعرفه ، بيروت ، لبنان .\r\n8 . تهذيب التهذيب : ابن حجر عسقلانى ، دار الكتب علميّه ، بيروت ، لبنان ، چاپ يكم ، سال 1415 .\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nج\r\n9 . الجامع الصغير : جلال الدين سيوطى ، دار الكتب علميّه ، بيروت ، لبنان ، چاپ يكم ، سال 1410 .\r\nخ\r\n10 . الخصائص : نَسايى ، مجمع إحياء الثقافة الإسلامية ، قم ، ايران ، چاپ يكم ، سال 1419 .\r\nس\r\n11 . سنن ابن ماجه : ابن ماجه قزوينى ، دار الجيل ، بيروت ، لبنان ، چاپ يكم ، سال 1418 .\r\n12 . سنن ابى داود : ابى داوود ، دار الكتب علميّه ، بيروت ، لبنان ، چاپ يكم ، سال 1416 .\r\n13 . سنن تِرمذى : محمّد بن عيسى بن سوره تِرمذى ، دار الفكر ، بيروت ، لبنان ، چاپ دوم ، سال 1403 .\r\nش\r\n14 . شرح نهج البلاغه : ابن ابى الحديد معتزلى ، دار احياء التراث العربى ، بيروت ، لبنان ، چاپ دوم ، سال 1387 .\r\n15 . الشفاء بتعريف حقوق المصطفى : قاضى عياض ، دار الكتب علميّه ، بيروت ، لبنان .\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nص\r\n16 . صحيح بُخارى : محمّد بن اسماعيل بُخارى جُعفى ، دار ابن كثير ، دمشق ، بيروت ، يمامه ، چاپ پنجم ، سال 1414 .\r\n17 . صحيح مُسلم : مُسلم نيشابورى ، مؤسسه عز الدين و دار الفكر ، بيروت ، لبنان ، چاپ يكم ، سال 1407 .\r\nض\r\n18 . الضعفاء والمتروكون : احمد بن شعيب نسائى ، دار القلم ، بيروت ، لبنان .\r\nع\r\n19 . العلل المتناهيه فى الأحاديث الواهيه : ابن جوزى ، دار الكتب علميّه ، بيروت ، لبنان ، چاپ يكم ، سال 1403 .\r\n20 . عمدة القارى : بدر الدين عينى ، دار الفكر ، و دار احياء التراث العربى ، بيروت ، لبنان .\r\nع\r\n21 . فيض القدير : محمّد بن عبدالرؤوف مَناوى ، دار الكتب علميّه ، بيروت ، لبنان ، چاپ يكم ، سال 1415 .\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nك\r\n22 . الكاشف عن اسماء الرجال الكتب السته : ذهبى ، دار الفكر ، بيروت ، لبنان ، سال 1418 .\r\n23 . كنز العُمّال : متّقى هندى ، دار الكتب علميّه ، بيروت ، لبنان ، چاپ يكم ، سال 1419 .\r\nل\r\n24 . اللآلى المصنوعه في الأحاديث الموضوعه : جلال الدين سيوطى ، دار الكتب علميّه ، بيروت ، لبنان ، چاپ يكم ، سال 1417 ه .\r\n25 . لسان الميزان : ابن حجر عسقلانى ، دار الكتب علميّه ، بيروت ، لبنان ، چاپ يكم ، سال 1416 .\r\nم\r\n26 . مجمع الزوائد : هيثمى ، دار الفكر ، بيروت ، لبنان ، سال 1412 .\r\n27 . المستدرك على الصحيحين : حاكم نيشابورى ، دار الكتب علميّه ، بيروت ، لبنان ، چاپ يكم ، سال 1411 .\r\n28 . المغنى فى الضعفاء : ذهبى ، دار الكتب علميّه ، بيروت ، لبنان ، چاپ يكم ، سال 1418 .\r\n29 . الموضوعات : ابن جوزى ، دار الكتب علميّه ، بيروت ، لبنان ، چاپ يكم ، سال 1415 .\r\n\r\n","description":"","footnote":"","page_name":" 102 ","page_number":102},
  {"content":"\r\n\r\n30 . ميزان الإعتدال : ذهبى ، دار الكتب علميّه ، بيروت ، لبنان ، چاپ يكم ، سال 1416 .\r\nن\r\n31 . نسيم الرياض في شرح شفاء القاضى عياض : شهاب الدين خفاجى ، دار الفكر ، بيروت ، لبنان .\r\nو\r\n32 . وفيات الأعيان : شمس الدين احمد بن محمّد بن خَلّكان ، دار صادر ، بيروت ، لبنان .\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nserles of theologlcal researches\r\n( 22 )\r\nartificial traditions\r\nto study and criticize the traditions narratedl\r\nabout the order caliphs and their virtues\r\nayatollah sayyid ali husayni milani\r\n\r\n\r\n","description":"","footnote":"","page_name":" 104 ","page_number":104}
  ]