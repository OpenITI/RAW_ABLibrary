[
  {"content":"\r\n\r\n10\r\nهدايتگران راه نور\r\nزندگانى ثامن الائمه\r\nامام على بن موسى الرضا عليهم السلام\r\nآيت الله سيد محمدتقى مدرسى\r\nمترجم : محمدصادق شريعت\r\nچاپ هشتم\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nمدرسى ، محمدتقى ، 1945 -\r\nزندگانى ثامن الائمه امام على بن موسى الرضا عليه السلام / محمد تقى مدرسى ؛ مترجم محمدصادق شريعت : محبان الحسين عليه السلام 1379 .\r\n87 ص - ( هدايتگران راه نور ؛ ج 10 )\r\n2600 ريال : 5 - 78 - 5648 - 964 : isbn\r\nفهرستنويسى براساس اطلاعات فيپا .\r\nعنوان اصلى : الامام الرضا قدوة واسوة .\r\nچاپ قبلى : نشر بقيع ، 1376 .\r\nكتابنامه به صورت زيرنويس .\r\nچاپ دهم : 1385 : 5000 ريال .\r\n1 . چهارده معصوم - سرگذشتنامه . 2 . على بن موسى عليه السلام ، امام هشتم ، 153 - 203 ق - سرگذشتنامه . الف . شريعت ، محمدصادق ، 1342 - مترجم . ب . عنوان . ج . فروست .\r\n4 ه‍ 36 م / 36 bp\r\n957 / 297\r\nج . 10\r\n1379\r\nكتابخانه ملى ايران\r\n27312 - 78 م\r\nانتشارات محبان الحسين\r\nهدايتگران راه نور ( 10 )\r\nزندگانى ثامن الائمه امام على بن موسى الرضا عليه السلام\r\nآية الله العظمى سيد محمد تقى مدرسى\r\nناشر : انتشارات محبان الحسين عليه السلام\r\nچاپ هشتم : تابستان 1385 - 3000 نسخه\r\nقيمت : 5000 ريال\r\nآدرس : قم - خيابان انقلاب - كوچهء 47 - پلاك 5\r\nدفتر پخش : تهران - خيابان ناصر خسرو - كوچهء حاج نايب\r\nتلفن : 33907181 همراه 09126502080\r\nشابك : 5 - 78 - 5648 - 964\r\n5 - 78 - 5648 - 964 : isbn\r\nليتوگرافى : نينوا - قم 7833431\r\nچاپخانه : عترت - قم 6662270\r\n\r\n","description":"","footnote":"","page_name":" 2 ","page_number":2},
  {"content":"\r\n\r\n\r\nمقدّمه ناشر\r\nبسم الله الرحمن الرحيم\r\nسخن گفتن پيرامون ائمه اطهار عليهم السلام سخت است .\r\nدر گذر تاريخ انسانهاى فراوانى مىيابيم كه بر آستانه راه اين انوار الهى ايستاده‌اند و مىخواهند بگونه‌اى به آنها نزديك شوند تا از سرچشمه معرفت آنها بهره‌مند گردند .\r\nهيچ جاى شگفتى نيست ، زيرا ائمه معصومين عليهم السلام افسانه يا اسطوره‌هاى تاريخى نمىباشند بلكه ، آنها راه روشنى هستند كه رودى را در دل امت جارى ساخته‌اند كه با گذشت قرنها از شهادت و رحلت اين بزرگواران ، پيروان‌شان آنها را از ياد نبرده‌اند .\r\nپس ياد اين بزرگواران سخنى است كه هرگز از آن خسته نمىشويم و مدرسه‌اى است كه هرگز نمىتوان آن را ترك نمود .\r\nاز اين رو مرجع عاليقدر حضرت آيت اللَّه العظمى مدرّسى ( حفظه اللَّه ) سال‌ها قبل مبادرت به نگارش يك سلسله 14 جلدى تحت عنوان ( قدوة واسوة ) نمودند كه كتاب حاضر ( زندگانى ثامن الائمة امام على بن موسى الرضا عليهم السلام ) دهمين\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nشماره از سلسله فوق مىباشد كه بارها به زبان عربى چاپ گرديده است .\r\nبا توجه به سبك نگارش وسليس بودن آن ، اين مجموعه توسط ناشرين مختلف از جمله انصار الحسين عليه السلام ، بقيع ، و محبان الحسين عليه السلام تحت عنوان ( هدايتگران راه نور ) ترجمه و چاپ گرديده است . انتشارات محبان الحسين عليه السلام به خود مىبالد كه اولين چاپ اين مجموعه را در سال 1379 به بازار كتاب عرضه كرده و چاپ هفدهم آن را نيز در پاييز سال 1390 در اختيار علاقه‌مندان به اهل بيت عصمت و طهارت عليهم السلام قرار مىدهد .\r\nاز خداوند متعال مىخواهيم كه در راه نشر معارف اسلامى موفقمان بدارد .\r\nواحد فرهنگى انتشارات محبّان الحسين عليه السلام\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nپيشگفتار\r\nالحمدللَّه ربّ العالمين ، و صلّى اللَّه على سيّد الخلق محمّد و على آله اجمعين .\r\nزندگى چهارده معصوم از عشق ومعرفت وپندها واندرزها تابان و درخشان است ، ولى از نور برخى از آنها بيشتر بهره‌مند مىشويم . امام رضا عليه السلام يكى از امامانى است كه اين فرصت را براى م فراهم مىآورد تابيشترفضايل حضرتش بهره‌مند شويم . از آنجاكه ائمه عليهم السلام همگى درپيشگاه خداوند نورى واحد هستند ، بنابراين بابهره‌گيرى از مسيرهء امام رضا وشناخت آن در واقع درپى اين مقصود هستيم كه سيرهء ديگر امامان معصوم را بشناسيم .\r\nنگارنده براين باور است كه دوران زندگى امام‌رضا آغاز مرحلهء نوين حيات تشيّع است ، زيرا دراين مرحله‌افكار وديدگاههاى شيعه ازمرحلهءپنهانىبه درآمد وآشكار شد . پس ازاين دوره بود كه شيعيان در برخى از مناطق خاص ، همواره به‌نام گروهى مخالف و مبارز مطرح مىشدند ، و در تمام شهرها وجود شيعيان علنى گرديد . علىبن‌موسى را بدين دليل ملقب به لقب « رضا » كردند كه موافق و مخالف به دو خرسند و راضى بودند .\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nاينك ما به بخشى از زندگى و سيماى آن امام بزرگ تبرك مىجوييم و از پرودگار مىخواهيم كه شناخت او وپيروانش را به ما روزى گرداند و ما را از شفاعت آن امام و نيز شفاعت جدّش محمد مصطفى صلى الله عليه و آله بهره‌مند سازد .\r\nمحمّدتقى مدرّسى\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nزندگينامه\r\nنام : على\r\nپدر و مادر : امام موسى كاظم و نجمه\r\nشهرت : رضا\r\nكنيه : ابو الحسن\r\nزمان و محلّ تولّد : 11 ذيقعده سال 148 ه . ق در مدينه .\r\nزمان و محلّ شهادت : آخر صفر 203 ه . ق در سنّ 55 سالگى ، به‌وسيلهء مأمون ، مسموم و در سناباد نوقان ( كه امروز يكى از محلّه‌هاى مشهد است ) به شهادت رسيد .\r\nمرقد شريف : مشهد مقدّس\r\nدوران زندگى : در سه بخش :\r\n1 - قبل از امامت ، 35 سال ( 148 تا 183 ه . ق )\r\n2 - بعد از امامت ، 17 سال در مدينه .\r\n3 - بعد از امامت ، سه سال در خراسان ، كه حسّاسترين دورهء زندگى سياسى آن‌حضرت ، بشمار مىآيد . آن‌حضرت ، تنها يك فرزند ( امام جواد ) داشت كه هنگام شهادت پدر ، در سن هفت سالگى بود .\r\n\r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n\r\n\r\nمولود فرخنده\r\nراويان مىگويند : مادر امام موسى كاظم عليه السلام « حميدة المصفاة » نام داشت . اين زن از بزرگان عجم بود . وى كنيزى خريد كه در سرزمين عرب پا به هستى گذارده و رشد و نمو كرده بود . چون حميده اين كنيز را آزمود و دريافت كه او در دين و خرد از ديگر مردمان برتر و والاتر است ، وى را براى فرزندش امام موسى بن جعفر عليه السلام برگزيد و به او گفت : فرزندم ! تكتم ( يكى از نامهاى اين كنيز ) كنيز است ، امّا هرگز كنيزى بهتر و برتر از او نديده‌ام و ترديد ندارم كه اگر او را سلاله‌اى باشد ، خداوند متعال سلاله‌اش را به زودى پاكيزه خواهد گردانيد . من او را به تو مىبخشم و تو را سفارش مىكنم كه در حق او نيكى به جاى آورى .\r\nراويان در بارهء فضل اين كنيز مىنويسند :\r\nچون او ، امام رضا عليه السلام را به دنيا آورد ، نوزاد بسيار شير مىخورد و قوى بنيه بود . پس تكتم گفت : دايه‌اى براى كمك به من بياوريد . به او گفته شد : مگر شير ندارى ؟\r\nتكتم پاسخ داد : شير دارم ، امّا در نماز و نيايشم خلل وارد شده و از\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nزمانى كه رضا را زاده‌ام ، از نماز و عباداتم كاسته شده است . « 1 »\r\nتاريخ نگاران نامهاى متعدّدى براى مادر امام رضا عليه السلام ذكر كرده‌اند شايد به اين خاطر يك كنيز در نزد هر مولايى به نامى ديگر خوانده مىشده است . نامهايى كه براى ايشان ذكر كرده‌اند ، عبارتند از :\r\nنجمه ، اروى ، سكن ، سمان ، تكتم و طاهره . امّا مشهورترين نام وى تكتم بوده و پس از متولد شدن امام به نامهاى طاهره و ام البنين نيز خوانده شده است .\r\nدر سال 148 ه . ق و در روز يازدهم ذى القعدة الحرام ، امام رضا ديده به جهان گشود ، و بيت رسالت را موجى از سرور و شادى فراگرفت .\r\nتكتم ، مادر آن‌حضرت ، گويد :\r\nچون به نطفهء فرزندم ، على ، باردار شدم ، سنگينى حمل را احساس نكردم و در خواب آهنگ تسبيح و تهليل و ستايش را از درون شكمم مىشنيدم اين امر موجب بيم و هراس من مىشد . چون بيدار مىشدم هيچ صدايى به گوشم نمىخورد . هنگامى كه نوزاد متولد شد ، بر زمين افتاد و دستهايش را روى زمين قرار داد و سرش را به سوى آسمان بلند كرد ولبانش را جنباند چنان كه گويى حرف مىزد . در اين‌هنگام پدرش‌امام موسى بن جعفر عليه السلام به سويم آمد و گفت : اى نجمه ! كرامت پروردگارت بر تو مبارك باد !\r\nمن نوزاد را در جامه‌اى سپيد پيچيده به دست امام دادم و آن حضرت در\r\n\r\n\r\n","description":"","footnote":"\r\n( 1 ) - بحارالانوار ، ج 49 ، ص 5 .\r\n","page_name":" 10 ","page_number":10},
  {"content":"\r\n\r\nگوش راستش اذان و در گوش چپش اقامه گفت و آب فرات خواست و از آن به كام كودك ماليد و سپس او را به من بازگرداند و گفت : او را بگير كه او بقيّة اللَّه در زمين است . « 1 »\r\nامام موسى بن جعفر عليه السلام ، از همان اوان لقب « رضا » و كنيهء « ابوالحسن » را براى اين نوزاد برگزيد . امام بسيار اين كودك را دوست مىداشت . مفضل بن عمرو در روايتى در اين باره مىگويد :\r\n« نزد حضرت موسى كاظم رفتم . على فرزند آن امام در دامانش نشسته بود و امام او را مىبوسيد و زبانش را مىمكيد . كودك را بر دوشش مىگذارد و در آغوشش مىگرفت و مىفرمود :\r\nپدرم فدايت ! تو چه خوشبويى و چه پاكيزه‌خويى و داراى چه فضل تابان و درخشنده‌اى !\r\nعرض كردم : فدايت شوم ! در قلب من نسبت به اين كودك محبّتى افتاده است كه براى هيچ كس جز شما اين محبّت نيست !\r\nپس امام به من فرمود :\r\n« اى مفضل ! او در نظر من همچون من در نظر پدرم مىباشد . ( ذُرِّيَّةً بَعْضُهَا مِن بَعْضٍ وَاللَّهُ سَمِيعٌ عَلِيمٌ ) » .\r\nمفضل گويد : پرسيدم : آيا اين كودك پس از شما صاحب مقام پيشوايى است ؟\r\nفرمود : « آرى . هر كه اورا فرمان برد هدايت يافته و آن كه نافرمانىاش\r\n\r\n\r\n","description":"","footnote":"\r\n( 1 ) - بحارالانوار ، ج 49 ، ص 9 .\r\n","page_name":" 11 ","page_number":11},
  {"content":"\r\n\r\nكند ، كفر ورزيده است » . « 1 »\r\nبدين‌سان اين كودك در سايهء پدرش پرورش يافت و امام موسى كاظم عليه السلام او را به آداب امامت تزكيه داد و اسرار امامت را به دو آموخت و گنجينه‌هاى نهفتهء نبوّت را بر وى آشكار كرد .\r\nمطابق آنچه در حديثى آمده است ، امام مىفرمود :\r\n« على ، پسرم بزرگ‌ترين فرزند من است و سخنانم را شنواتر .\r\nو فرمانهايم را مطيع‌تر . با من در كتاب جفر و جامعه كه جز پيامبر يا وصى پيامبر در آنها نمىنگرد ، نگاه مىكند » . « 2 »\r\nچنين پيداست كه آن‌حضرت در حيات پدر بزرگوارش به ادارهء برخى از امور شيعه ، به نيابت از پدرش ، مىپرداخته است . شايد حديث زير حاكى از همين نكته باشد .\r\nزياد بن مروان قندى مىگويد :\r\nبر ابو ابراهيم ( امام موسى بن جعفر ) داخل شدم . فرزندش ، على ، نيز در نزد او بود . حضرت به من فرمود :\r\n« اى زياد ! اين ( امام رضا ) مكتوبش مكتوب من ، گفتارش گفتار من ، فرستاده‌اش ، فرستاده من‌است و هر آنچه مىگويد ، سخن ، سخن اوست » . « 3 »\r\nامام موسى كاظم در بارهء فضايل فرزندش ، امام رضا ، و اينكه او جانشين و پيشواى امت است ، فراوان سخن گفته تا آنجا كه اين پرسش در\r\n\r\n\r\n","description":"","footnote":"\r\n( 1 ) - بحارالانوار ، ج 49 ، ص 21 .\r\n( 2 ) - همان مأخذ ، ص 19 .\r\n( 3 ) - همان مأخذ ، ص 19 .\r\n","page_name":" 12 ","page_number":12},
  {"content":"\r\n\r\nذهن ايجاد مىشود كه حكمت اين همه تعريف و تأكيد چه بوده‌است ؟\r\nشايد يكى از عواملى كه ما را به فهم اين حكمت يارى مىكند ، شرايط بسيار دشوار سياسى زمان آن امام باشد ، بطورى كه تقيّه در شديدترين حالت اعمال مىشد و اهل بيت از جايى به جاى ديگر رانده مىشدند .\r\nهارون الرشيد ، اصحاب و انصار اهل بيت را از ديارى به ديار ديگر مىفرستاد و آنها را بشهادت ميرسانيد و امام موسى كاظم به فرمان هارون از زندانى به زندان ديگر منتقل مىشد .\r\nبنابر اين در چنين شرايطى امكان تفرقه و پراكندگى شيعه پس از وفات موسى بن جعفر اين حكمت را اقتضا مىكرد كه آن‌حضرت بر ولايت امام رضا پس از خود ، بيشتر تأكيد كند .\r\nاصحاب نيز به سهم خود از احتمال شهادت امام موسى بن جعفر عليه السلام و نشناختن پيشواى پس از وى ، بسيار بيمناك بودند . كه مىتوان از احاديث زير ، به روشنى اين مسئله را دريافت :\r\nيزيد بن سليط زيدى گويد :\r\nبا امام موسى بن جعفر ديدار كردم و به آن‌حضرت گفتم :\r\nمرا از امام پس از خود آگاه كن چنان كه پدرت ما را از امامت تو آگاه كرد .\r\nامام پاسخ داد :\r\n« پدر من در دوره‌اى غير از اين دوره مىزيست ! » .\r\nعرض كردم : هر كه از اين وضع كه براى شما پيش آمده خشنود است\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nنفرين خداوند بر او باد .\r\nپس امام خنديد و فرمود :\r\nتو را آگاه مىكنم .\r\n« اى ابو عماره ! من از خانه‌ام بيرون شدم و در ظاهر به فرزندانم وصيّت كردم و آنان را با على فرزندم ، شريك ساختم ، امّا در نهان فرزندم را تنها به اين وصيّت اختصاص دادم » . « 1 »\r\nعلى بن عبداللَّه هاشمى گويد :\r\nدر كنار مزار رسول خدا صلى الله عليه و آله بودم كه حضرت موسى بن جعفر در حالى كه دست فرزندش على را در دست خود گرفته بود ، به سوى ما آمد و پرسيد :\r\nآيا مىدانيد من كيستم ؟\r\nگفتيم : تو مولا و بزرگ ما هستى .\r\nفرمود : مرا به نام و نسب بخوانيد .\r\nگفتيم : شما موسى بن جعفر هستى .\r\nفرمود : چه كسى همراه من است ؟\r\nگفتيم : او ، على ، پسر موسى بن جعفر است .\r\nفرمود : پس گواه باشيد كه او در زمان حيات من وكيلم و پس از مرگم جانشين من است . « 2 »\r\n\r\n\r\n","description":"","footnote":"\r\n( 1 ) - بحارالانوار ، ج 49 ، ص 11 .\r\n( 2 ) - همان مأخذ ، ص 15 .\r\n","page_name":" 14 ","page_number":14},
  {"content":"\r\n\r\nامام موسى كاظم از تمام وسايل موجود براى بيان امامت امام رضا استفاده مىكرد . مثلًا نامه‌اى در اين باره نگاشت و شصت تن از سران مدينه را بر آن گواه گرفت . « 1 »\r\nآن‌حضرت در دوران حيات خويش ، كارها را به امام رضا ارجاع مىداد . چنان كه يك بار او را به بصره فرستاد تا نامه‌هايى به عبداللَّه بن وحوم تحويل دهد و به عبداللَّه نيز دستور داد كه پاسخ نامه‌ها را به دست فرزندش رضا در مدينه بسپارد . « 2 »\r\nهمچنين وى در بصره الواحى نگاشت و آن را به شيعيان بصرى خويش سپرد . در اين الواح نوشته شده بود :\r\n« وصيّت من به بزرگترين فرزند من است » . « 3 »\r\nآن‌حضرت برخى از حقوقى را كه نزد او مىآوردند ، مىگرفت و برخى ديگر را باقى مىگذاشت تا به جانشينش پس از او پرداخت شود . در واقع امام كاظم با اين كار مىخواست نشانه‌اى آشكار براى جانشين پس از خود باقى گذارد چنان كه اين كار را با داوود بن زربى انجام داد . « 4 »\r\nچنين اقداماتى بر غم شرايط سياسى دشوارى انجام مىشد كه امام در زمان\r\n\r\n\r\n","description":"","footnote":"\r\n( 1 ) - همان مأخذ ، ص 17 .\r\n( 2 ) - همان مأخذ ، ص 16 .\r\n( 3 ) - بحارالانوار ، ج 49 ، ص 19 .\r\n( 4 ) - از برخى احاديث معلوم مىشود كه اين مرد در تقيه به سر مىبرده و همين امر اقتضا مىكرده است كه بر خوردى مناسب با حال او انجام پذيرد .\r\n","page_name":" 15 ","page_number":15},
  {"content":"\r\n\r\nحيات‌پدر خويش با آن مواجه بود و اين شرايط امام كاظم را وامىداشت تا سيماى امامت را پس از خود از ترديدها و دودليها دور نگه‌دارد .\r\nاين نكته از وصيّت آن‌حضرت به فرزند برومندش به خوبى آشكار مىشود . امام موسى كاظم در اين وصيّت خطاب به فرزندش فرموده بود تا زمانى كه هارون الرشيد زنده است ، سكوت پيشه كند و چون هارون از دنيا رفت ، لب به گفتار حق بگشايد .\r\nاز سوى ديگر در چنين شرايط توان‌فرسايى كه شيعيان در دوران طاغوت بغداد ، هارون الرشيد ، با آن مواجه بود امكان داشت خرافاتى ، كه به هنگام شدّت گرفتن بحرانها از بازار گرمى بر خوردار است ، انتشار يابد . چه بسا برخى از جريانهاى سياسى براى رسيدن به اهدافى معين ، در پس انتشار چنين خرافاتى دست داشته‌اند . بنابراين امام كاظم براى جلوگيرى از اين خرافات ، بدين روشنى و صراحت امامت فرزندش امام رضا را بيان مىكند .\r\nاگر چه مسأله غيبت امام كاظم ، مدّت زيادى باعث رواج شايعاتى شد و دستهاى خائن با همكارى دستهاى جاهل به اين شايعات دامن زدند و گفتند كه امام كاظم نمرده و او مهدى اين امّت است و بر امام هفتم توقف كردند و مشهور به « واقفيه » شدند ، ديرى نگذشت كه اين توطئه بر ملا و معلوم شد كه يكى از عوامل بىاثر بودن اين شايعات تأكيد امام كاظم بر شناساندن جانشين واقعىاش ، امام رضا ، به شيعيان بوده‌است .\r\n\r\n","description":"","footnote":"","page_name":" 16 ","page_number":16},
  {"content":"\r\n\r\n\r\nاخلاق و فضايل امام هشتم\r\nاو قرآن ناطق بود و سرچشمه همهء اخلاق و دانش و كراماتش از قرآن بود . و مگر قرآن خود نشانهء بزرگ خداوند در ميان بندگانش نيست ؟\r\nمگر پروردگار ما قرآن را براى هر كس از بندگانش كه مىخواهد به راه راست او رهنمون شود ، آسان نگردانيده است ؟ و آيا شگفت‌انگيز خواهد بود بنده‌اى كه قرآن را در طول حيات خويش سرلوحهء خود قرار داده ، آيت بزرگ پروردگار جهانيان شود ؟\r\nپيامبر صلى الله عليه و آله برترين و بزرگترين امتيازش آن بود كه چون بنده‌اى مردم را به او دعوت مىكرد وقتى از شخصى دربارهء اخلاق شريف پيامبر سؤال مىشد مىگفت : « قرآن خوى اوست . »\r\nوبزرگترين امتياز امام على عليه السلام نيز آن بود كه خداوند گوشهاى او را شنواى قرآن گردانيده بود .\r\nپيامبر به ما يادآورى كرد كه پس از خود دو چيز گرانبها بر جاى مىنهد . كتاب خدا ( قرآن ) و عترتش . سپس گفت كه اين دو هرگز از هم جدا نخواهند شد تا اينكه كنار حوض ( كوثر ) بر حضرتش وارد شوند .\r\nآيا اين سخن به اين معنى نيست كه خاندان رسالت ، مشكات نور دانش و معدن وحى و جايگاه علم الهىاند ؟\r\nامام رضا عليه السلام با تمام وجود خويش ، مصداق اين نور آلهى بود تا آنجا كه در حديث آمده است : ابوذكوان گفت : از ابراهيم بن عبّاس شنيدم كه\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nمىگفت : « امام رضا را نديدم مگر آنكه از چيزى كه سؤال مىشد ، او مىدانست و در عصر و روزگارش كسى را نديدم كه نسبت به آنچه در زمان بود از او داناتر باشد . مأمون از هر چه مىپرسيدش ، به دو پاسخ مىگفت . همهء كلام و پاسخ وى ، گزيده‌هائى از قرآن بود . او هر سه روز يك بار قرآن را ختم مىكرد و مىفرمود :\r\nاگر بخواهم ، مىتوانم در كمتر از سه روز هم قرآن را ختم كنم ، امّا هرگز به آيه‌اى برنمىخورم جز آنكه در آن آيه و اينكه در بارهء چه چيزى فرود آمده و در چه وقتى نازل شده ، مىانديشم . از اين رو قرآن را هر سه روز يك بار ختم مىكنم » . « 1 »\r\nامّا چگونه پيشواى ما ، امام رضا عليه السلام ، تا بدين درجه به قرآن مأنوس و پاىبند بود ؟ و آيا ما هم مىتوانيم پيرو او در اين امر مهم باشيم ؟\r\nقرآن كتاب خدااست و آن كس كه دلش به نور خدا پيوند نيافته است نمىتواند كتاب او را دريابد . آيا مگر خداوند سبحان نفرموده است :\r\n( وَنُنَزِّلُ مِنَ الْقُرْآنِ مَا هُوَ شِفَاءٌ وَرَحْمَةٌ لِلْمُؤْمِنِينَ وَلَا يَزِيدُ الظَّالِمِينَ إِلَّا خَسَاراً ) « 2 » .\r\n« و فرو مىفرستيم از قرآن آنچه را كه شفا و رحمت است براى مؤمنان و بر ستمگران جز زيان نيفزايد . »\r\nانسان به درجهءايمان و يقين خود و نيز به‌اندازهء تجلّى عظمت پروردگار\r\n\r\n\r\n","description":"","footnote":"\r\n( 1 ) - بحارالانوار ، ج 49 ، ص 90 و 15 .\r\n( 2 ) - سورهء اسراء ، آيهء 82 .\r\n","page_name":" 18 ","page_number":18},
  {"content":"\r\n\r\nدر قلبش از نور خداوند ، كه در كتابش متجلّى است ، بهره‌مند مىشود .\r\nامام رضا خداى را بزرگ داشت و او را پاس نهاد و امر خويش را به دو واگذار كرد و جز او هر چيزى را خوار و حقير انگاشت و در راه او هر بلايى را به جان خريد . تمام اينها وسيلهء او براى رسيدن به پروردگارش بود .\r\nاجازه دهيد براى آنچه گفتيم شواهد و دلايلى ارائه دهيم تا نه تنها نسبت به امام شناخت بيشترى حاصل كنيم بلكه دلهاى ما از اين سيره‌اى كه از روحى الهى و تابناك آكنده است ، به كرنش افتند .\r\nيكى از عبادتهاى آن‌حضرت اين بود كه چون نماز صبح را در اوّل وقت به‌جاىمىآورد ، براى پروردگارش به سجده مىافتاد و تا زمانى كه خورشيد بالا نمىآمد ، سر از سجده برنمىداشت . « 1 »\r\nهنگامى كه مأمون ، خليفه عبّاسى ، والى خود را در مدينه به همراهى امام تا خراسان مأموريت داد ، از او در بارهء حالات امام در راه پرسيد .\r\nوالى بسيار از درجات عبادت و ذكر و توجّه آن‌حضرت به خدا سخن گفت . مأمون چون سخنان والى خويش را شنيد ، به وى دستور داد كه اين سخنان را از مردم پنهان دارد ! از جمله سخنان والى در اين باره به مأمون اين بود كه گفت :\r\nچون صبح فرامىرسيد امام رضا نماز صبح مىگزارد و چون سلام نمازش را مىگفت در جايگاه نمازش مىنشست و خداى را تسبيح\r\n\r\n\r\n","description":"","footnote":"\r\n( 1 ) - بحار الانوار ، ج 49 ، ص 5 .\r\n","page_name":" 19 ","page_number":19},
  {"content":"\r\n\r\nمىگفت و مىستود . تكبير و تهليل مىگفت و بر پيامبر و دودمانش درود مىفرستاد تا آنكه خورشيد سربرمىزد سپس به سجده مىافتاد و تا بالا آمدن روز در همان حال باقى مىماند .\r\nسپس به سوى مردم مىرفت و تا نزديك وقت زوال ، با آنان سخن مىگفت و اندرزشان مىداد . آنگاه تجديد وضو مىكرد و به جايگاه نماز خويش برمىگشت . . .\r\nوالى پس از آنكه كيفيت نماز ، سجده‌ها و نوافل آن‌حضرت را تا وقت عصر ، چنان كه در فقه معروف است بيان كرد ، گفت سپس : اقامه مىگفت و نماز عصر را به‌جاىمىآورد و چون سلام نمازش را مىگفت در همان جاى مىنشست به تسبيح و ستايش و تكبير و تهليل خداوند زبان مىگشود سپس به سجده مىافتاد و در آن حال يك صد بار مىفرمود :\r\n« حمداً للَّه » .\r\nآنگاه والى ذكر مىكند كه امام عليه السلام چگونه پس از غروب خورشيد نماز مىگزارد و به تسبيح خداوند مشغول مىشد تا آنكه يك‌سوم از شب سپرى مىگشت و آنگاه به بسترش مىرفت و چون يك‌سوم آخر شب فرامىرسيد براى خواندن نافله بر مىخاست و آنقدر نماز مىخواند تا سپيده سرمىزد . سپس تا طلوع خورشيد به تعقيبات نماز مىپرداخت و تا بالاآمدن خورشيد به سجده مىافتاد .\r\nوالى افزود : در بستر خويش ، بسيار قرآن مىخواند و چون به آيه‌اى كه در آن يادى از بهشت و جهنم شده بود ، بر مىخورد مىگريست و از\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nخداوند بهشت را مىطلبيد و از آتش جهنّم به خدا پناه مىبرد . « 1 »\r\nامام عقيده داشت كه برترى او تنها به تقواست و نه به خاطر انتساب او به رسول خدا صلى الله عليه و آله .\r\nبيهقى از صولى از محمّد موسى بن نصر رازى نقل مىكند كه گفت : از پدرم شنيدم كه مىگفت : مردى به امام رضا گفت : به خدا سوگند بر زمين كسى از جهت پدر از تو شريف‌تر نيست .\r\nآن‌حضرت به وى فرمود :\r\n« تقوا بديشان شرافت بخشيد و طاعت خداى بزرگشان كرد » .\r\nيكى ديگر به او عرض كرد : به خدا تو بهترين انسانها هستى .\r\nآن‌حضرت به او فرمود :\r\n« سوگند مخور اى مرد ! بهتر از من كسى است كه خداترس‌تر باشد و او را فرمانبردارتر . به خدا قسم اين آيه نسخ نشده است كه : ( وَجَعَلْنَاكُمْ شُعُوباً وَقَبَائِلَ لِتَعَارَفُوا إِنَّ أَكْرَمَكُمْ عِندَ اللَّهِ أَتْقَاكُمْ ) .\r\nاين گفتگو ، روايتى از امام صادق عليه السلام را به ياد ما مىآورد كه فرمود :\r\n« همانا ولايت و دوستى من با حضرت محمّد صلى الله عليه و آله در نزد من محبوب تر از ولادتم از اوست » .\r\nبدين سان امام رضا در تمام ابعاد حياتش ، خداى را فرمانبردار بود و خدا هم او را دوست داشت و دلش را به نور معرفت درخشان و از علم و دانش آكنده ساخته بود و او را حجّت بالغهء خويش بر مخلوقاتش\r\n\r\n\r\n","description":"","footnote":"\r\n( 1 ) - بحارالانوار ، ج 49 ، ص 92 - 94 ( به اختصار ) .\r\n","page_name":" 21 ","page_number":21},
  {"content":"\r\n\r\nگردانيده بود .\r\nآيا سوره « ص » را نخوانده‌ايم كه چگونه خداوند مواهب خويش را به بندگان درست‌كردارش بيان مىكند ؟ او اين همه مواهب را فقط و فقط به خاطر عبادت و اخلاصى كه اينان دارند ، بديشان ارزانى مىبخشد ، مثلًا مىفرمايد :\r\n( اصْبِرْ عَلَى مَا يَقُولُونَ وَاذْكُرْ عَبْدَنَا دَاوُدَ ذَا الْأَيْدِ إِنَّهُ أَوَّابٌ * . . . وَشَدَدْنَا مُلْكَهُ وَآتَيْنَاهُ الْحِكْمَةَ وَفَصْلَ الْخِطَابِ ) . « 1 »\r\n« بر آنچه مىگويند شكيبايى ورز و ياد آر بندهء ما داوود نيرومند را . او بسيار باز گردنده بود . و ما مُلكش را استوار كرديم و به دو حكمت و نيروى داورى داديم . »\r\nسپس در ادامهء همين آيات مىفرمايد :\r\n( فَغَفَرْنَا لَهُ ذلِكَ وَإِنَّ لَهُ عِندَنَا لَزُلْفَى وَحُسْنَ مَآبٍ * يَا دَاوُدُ إِنَّا جَعَلْنَاكَ خَلِيفَةً فِي الْأَرْضِ فَاحْكُم بَيْنَ النَّاسِ بِالْحَقِّ وَلَا تَتَّبِعِ الْهَوَى فَيُضِلَّكَ عَن سَبِيلِ اللَّهِ إِنَّ الَّذِينَ يَضِلُّونَ عَن سَبِيلِ اللَّهِ لَهُمْ عَذَابٌ شَدِيدٌ بِمَا نَسُوا يَوْمَ الْحِسَابِ ) « 2 » .\r\n« پس براى او بخشيديم و همانا براى او در نزد ما منزلتى نزديك و عاقبتى نيكوست . اى داوود ما تو را در زمين خليفه قرار داديم پس بين مردم به حق داورى كن و از هواى نفس پيروى مكن كه تو را از راه خدا گمراه مىسازد .\r\nكسانى كه از راه خدا گمراه مىشوند چون روز حساب را فراموش كرده‌اند ،\r\n\r\n\r\n","description":"","footnote":"\r\n( 1 ) - سورهء ص ، آيات 17 - 20 .\r\n( 2 ) - سورهء ص ، آيات 25 و 26 .\r\n","page_name":" 22 ","page_number":22},
  {"content":"\r\n\r\nعذابى سخت در انتظار آنان است . »\r\nامام رضا عليه السلام اين گونه به پروردگارش توجه داشت و خداوند نيز . هر چه خود از كرامت و علم خواست ، به دو بخشيد .\r\nاو از دنيا كناره گرفته و آن را خوار شمرد ، فريبهاى دنيا را پس‌زد و خداهم پردهء ميان او و حقايق را فروافكند ، زيرا دنيا دوستى اساس هر خطايى است و عشق به دنيا پرده‌اى است بلند كه ميان او و حقايق مخلوقات آويخته شده است .\r\nبيهقى از صولى نقل كرده است كه :\r\nامام رضا در تابستان روى بوريا و در زمستان روى پلاس مىنشست .\r\nجامه‌اش از پوشاك خشن بود و چون در برابر مردم ظاهر مىشد ، خود را براى آنان مىآراست . « 1 »\r\nاين امر مربوط به روزگارى بود كه دنيا به او روى آورده بود ، امّا او نمىپذيرفتش و فريب آراستگيهاى آن را نمىخورد . هنگامى كه خلافت عبّاسى در اوج عظمت و شكوه خود بود و در ناز و نعمت ، امام رضا عليه السلام منصب ولايتعهدى اين امپراتورى را در ظاهر بر عهده داشت ، امّا با وجود اين از دنيا چشم‌پوشيد و زرق و برقهاى آن را پشت سر انداخت .\r\nكنيزى به نام « عذر » چنين مىگويد :\r\n« همراه با گروهى از كنيزان از كوفه خريدارى شديم . من دختربچّه بودم ( وى در كوفه به دنيا آمده بود ) . ما را نزد مأمون آوردند و ما در\r\n\r\n\r\n","description":"","footnote":"\r\n( 1 ) - بحار الانوار ، ج 49 ، ص 89 .\r\n","page_name":" 23 ","page_number":23},
  {"content":"\r\n\r\nخانهء او بوديم ، در بهشتى از خوردنى و نوشيدنى و بوى خوش و دينار فراوان .\r\nمأمون مرا به امام رضا عليه السلام بخشيد . چون به خانه او رفتم از آن همه ناز و نعمت خبرى نديدم .\r\nزنى سرپرست ما بود كه شب ما را بيدار مىكرد و به نماز وامىداشت و اين بر ما بسيار دشوار بود . من هميشه آرزو مىكردم كه از خانهء او نجات پيدا كنم . « 1 »\r\nبزرگ‌ترين زهد امام زهد وى در خلافت بود به گونه‌اى كه مأمون خود اين منصب را به امام پيشنهاد كرده بود .\r\nآرى كسانى هستند كه از دنيا دورى مىجويند تا متاعى بزرگ تر از آن به دست آورند ، حال آنكه هيچ چيز در چشم آدمى بزرگ‌تر از رياست نيست .\r\nفضل بن سهل كه خود شاهد گفتگوى مأمون با امام رضا عليه السلام در بارهء خلافت بود ، مىگويد :\r\nخليفه را هيچ گاه همانند آن روز خوار نديدم .\r\nمأمون عبّاسى گويد :\r\nبسيار كوشيدم تا طمع او را به خلافت و غير آن جلب كنم ، امّا موفق نشدم . « 2 »\r\n\r\n\r\n","description":"","footnote":"\r\n( 1 ) - بحارالانوار ، ج 49 ، ص 89 .\r\n( 2 ) - همان مأخذ ، ص 20 .\r\n","page_name":" 24 ","page_number":24},
  {"content":"\r\n\r\n\r\nراه خدا\r\nهر كس خداى را بزرگ دارد اولياى او را نيز پاس خواهد داشت و هر كه در بزرگداشت اولياى خدا كوتاهى ورزد ، راه خود را به سوى خدا گم خواهد كرد . امام رضا از سالكان راه پروردگار بزرگ بود .\r\nشيطان ، مخالفت با اولياى خدا را در نظر آدمى ، زيبا جلوه مىدهد تا او را از راه راست پروردگارش گمراه كند و در بيابان حيرت‌زا و راههاى پراكنده سرگردانش سازد .\r\nهرگاه درجهء تسليم و عشق انسان به رهبرى دينى و ولّىامر واولياى خدا ، اعم از پيامبران و امامان و صالحان ، فزونى گيرد . به پروردگارش هم نزديك‌تر مىشود .\r\nامام رضا ، همچون ديگر امامان عليهم السلام ، مطيع‌ترين مردم در مقابل ولىامر خويش ، امام موسى كاظم بود و از همين‌رو خداوند او را پس از آن امام ، حجّت خويش بر مردمان قرار داد .\r\nامام كاظم عليه السلام مىفرمايد :\r\n« على ، پسرم ، بزرگترين فرزندانم و سخن شنوترين و فرمانبردارترين آنان است » . « 1 »\r\nو نيز مىفرمايد : « على بزرگ‌ترين و نيكوكارترين و محبوب‌ترين\r\n\r\n\r\n","description":"","footnote":"\r\n( 1 ) - همان مأخذ ، ص 145 ، در صفحات آينده به طور مفصّل در بارهء آنچه كه ميان وى و مأمون رخ داده ، سخن خواهيم گفت .\r\n","page_name":" 25 ","page_number":25},
  {"content":"\r\n\r\nفرزندانم در نظر من است » . « 1 »\r\nدر واقع ميان انسان و اولياى خدا ، حجابى از غرور و تكبّر قرار گرفته است .\r\nهر كس كه با تمايلات نفسانى خود مخالفت كرد و با غرور خويش به مبارزه برخاست و با تكبّر نفسش به جنگ پرداخت ، اين حجاب را پاره نموده و در حزب خدا داخل مىشود و به اولياى او مىگرايد و در جايگاه خويش در پيشگاه خدا استقرار مىيابد . از اين روست كه قرآن سخن كافران را در اين باره با تأكيد بيشتر نقل كرده است :\r\n( أَبَشَراً مِنَّا وَاحِداً نَتَّبِعُهُ إِنَّا إِذاً لَفِي ضَلَالٍ وَسُعُرٍ ) « 2 » .\r\n« پس گفتند : آيا سزاوار است كه ما بشرى از جنس خودمان را پيروى كنيم ؟ در اين صورت به گمراهى و ضلالت سخت در افتاديم . »\r\nدر حديثى از ابن ابى كثير روايت شده است كه گفت : چون موسى بن جعفر عليه السلام در گذشت مردم در امامت او متوقّف شدند . در اين سال من به حج رفتم ناگهان با امام رضا مواجه شدم . در قلبم چيزى را نهان‌داشتم و با خود گفتم :\r\nأَبَشَراً مِنّا واحِداً نَتَّبِعه ، ناگهان وى همچون جرقه‌اى بر من گذر كرد و فرمود :\r\n« به خدا من همان بشرى هستم كه پيروى از من بر تو واجب است .\r\n\r\n\r\n","description":"","footnote":"\r\n( 1 ) - بحارالانوار ، ج 49 ، ص 24 .\r\n( 2 ) - سورهء قمر ، آيهء 24 .\r\n","page_name":" 26 ","page_number":26},
  {"content":"\r\n\r\nگفتم : از خدا و تو پوزش مىطلبم . فرمود : ( اين خطا ) براى تو آمرزيده شد » . « 1 »\r\n\r\nشجرهء طيبه\r\nامام رضا عليه السلام از شجرهء پاكى بود كه خداوند آن را گرامى داشته و در آن براى امّت محمّد صلى الله عليه و آله بركت قرار داده و فرموده است :\r\n( ذُرِّيَّةً بَعْضُهَا مِن بَعْضٍ وَاللَّهُ سَمِيعٌ عَلِيمٌ ) « 2 » .\r\n« نسلى برخى از برخى و خداوند شنوا و داناست . »\r\nخداوند يحيى بن زكريا را به واسطهء حكمت بالغه خود و نيز براى گراميداشت زكريا به پيامبرى برگزيد و حكم نبوّت را در ايّام كودكىاش به وى ارزانى داشت . همچنين مريم صديقه را به هنگامى كه مادرش او را در شكم خويش نذر خداوند كرد و براى خدا آزاد ساخت برگزيد و نيز عيسى پسر مريم را براى گراميداشت مادر صديقه‌اش به پيامبرى برانگيخت و عيسى در گاهواره لب به سخن گشود و گفت : من بندهء خدايم و او مرا كتاب داد .\r\nبنابراين چرا بايد شگفت‌زده شويم هنگامى كه خداوند به حكمت بالغه خويش و براى گراميداشت نزديك‌ترين مردمان در پيشگاه خود حضرت محمد صلى الله عليه و آله ، دوازده پيشواى هدايتگر و فرخنده را از خانهء او\r\n\r\n\r\n","description":"","footnote":"\r\n( 1 ) - بحار الانوار ، ج 29 ، ص 38 .\r\n( 2 ) - سورهء آل عمران ، آيهء 34 .\r\n","page_name":" 27 ","page_number":27},
  {"content":"\r\n\r\nبرگزيند ؟ !\r\nمفضل بن عمر گويد : بر امام موسى بن جعفر عليه السلام وارد شدم . پسرش ، على ، در دامان او بود و حضرت او را مىبوسيد و زبانش را مىمكيد و بر شانه‌اش مىنشاند و به آغوشش مىفشرد و مىفرمود :\r\n« پدرم فدايت باد ! چه بوى خوش و چه خوى پاكيزه و چه فضل آشكارى دارى » !\r\nعرض كردم : فدايت شوم ! مودّتى در دل من به خاطر اين بچّه افتاده كه براى كسى جز شما چنين نبوده‌است .\r\nفرمود :\r\n« اى مفضل او نسبت به من همچون من نسبت به پدرم مىباشد .\r\nذريه بعضها من بعض واللَّه سميع عليم » .\r\nعرض كردم : او پس از شما عهده دار امامت است ؟ فرمود :\r\n« آرى هر كه فرمانش بُرد رستگار شده و هر كه نافرمانىاش كند كفر ورزيده است » . « 1 »\r\n\r\nخوى پاك\r\nاز اين روح پاك ، خلق و خويى بزرگ به چشم مىخورد كه كتابهاى تاريخ شمه‌اى از آن را براى ما بازگو كرده‌اند . و مگر نه اين است كه بوى خوش نشانهء گل و نور ، نشانهء خورشيد است ؟ و آيا ايمان چيزى جز عشق\r\n\r\n\r\n","description":"","footnote":"\r\n( 1 ) - بحار الانوار ، ج 49 ، ص 21 .\r\n","page_name":" 28 ","page_number":28},
  {"content":"\r\n\r\nو نشانهء عشق چيزى جز همين اخلاق نيكوست ؟ !\r\nآن‌حضرت عليه السلام در قلّه فروتنى و خوش‌رفتارى با مردم بود . ابراهيم بن عبّاس در اين باره چنين مىگويد : هرگز نديدم كه امام رضا در گفتار خود به كسى بىاحترامى كند . هيچ‌گاه نشد سخن كسى را قطع كند و اجازه مىداد تا شخص خود از گفتار بازايستد و هرگز دست رد بر سينهء كسى كه مىتوانست حاجتش را روا كند ، نمىزد .\r\nهيچ‌گاه در برابر كسى كه روبه‌رويش نشسته بود پاهايش را دراز نمىكرد و تكيه نمىداد .\r\nهيچ‌گاه نديدم به غلامان و بردگان خود ناسزا گويد . هرگز نديدم كه آب دهان به بيرون افكند و نديدم كه با قهقه بخندد بلكه خندهء وى تبسم بود .\r\nچون خلوت مىكرد و برايش سفره مىگستردند ، بندگانش حتّى دربان و نگهبان با او بر سر سفره مىنشستند و غذا مى خوردند . شبها كم مىخوابيد و بيشتر بيدار مىماند . اكثر شبها از آغاز شب تا صبح احيا مىگرفت\r\nبسيار روزه مىگرفت و در هر ماه سه روز ، روزه از وى فوت نمىشد .\r\nمىفرمود : اين روزهء تمام روزگار است . او بسيار اهل نيكى كردن و دادن صدقه در نهان بود . بيشتر در شبهاى تاريك صدقه مىداد . پس هر كس ادعا كند كه كسى را در فضل و بزرگى همچون وى ديده ، باورش مكنيد . « 1 »\r\n\r\n\r\n","description":"","footnote":"\r\n( 1 ) - بحارالانوار ، ج 49 ، ص 91 .\r\n","page_name":" 29 ","page_number":29},
  {"content":"\r\n\r\nاز تواضع آن‌حضرت اين بود كه روزى به حمام وارد شد . مردى به او گفت : مرا مشت و مال بده . امام عليه السلام پذيرفت . حاضران به مرد فهماندند كه اين شخص امام است . در اين هنگام مرد زبان به پوزش گشود ، امّا حضرت دل او را آرام كرد و همچنان به مشت و مال دادنش مشغول شد . « 1 »\r\nمردى از اهل بلخ كه همراه امام به خراسان مىرفت ، مىگويد :\r\nروزى سفره‌اى خواست و تمام بندگان خود را از سياهان و غير آنها بر اين سفره نشاند . عرض كردم : فدايت شوم ! اى كاش مىفرموديد براى اينان سفرهءاى جداگانه بگسترانند . فرمود : خاموش باش و بدان كه پروردگار تبارك و تعالى يكى ، مادر يكى پدر هم يكى است و جزا تنها بسته به اعمال آدمى است . « 2 »\r\nآن‌حضرت خوش‌نداشت غلامانش وقتى بر سفره نشسته‌اند به احترام او برخيزند و مىفرمود :\r\n« اگر در حالى كه غذا مىخوريد بر بالاى سر شما آمدم برنخيزيد تا وقتى كه از خوردن فارغ شديد » . « 3 »\r\nبسيار بردبار و بخشنده بود . در بارهء بردبارى آن‌حضرت نقل كرده‌اند كه يكى از فرماندهان بنى عبّاس به نام « جلودى » از سوى هارون الرشيد مأموريت يافت به مدينه برود و لباسهاى زنان خانوادهء ابو طالب را غارت\r\n\r\n\r\n","description":"","footnote":"\r\n( 1 ) - بحارالانوار ، ج 49 ، ص 99 .\r\n( 2 ) - همان مأخذ ، ص 101 .\r\n( 3 ) - همان مأخذ ، ص 102 .\r\n","page_name":" 30 ","page_number":30},
  {"content":"\r\n\r\nكند و براى هر يك از آنان جز يك پيراهن باقى نگذارد . « جلودى » فرمان هارون را به اجرا گذارد . اين امر موجبات خشم امام رضا را فراهم آورد ، امّا بعداً هنگامى كه آن‌حضرت به ولايتعهدى مأمون برگزيده شد ، جلودى به مخالفت برخاست و از بيعت با امام رضا ابراز ناخشنودى كرد .\r\nمأمون بر او خشم‌گرفت و پس از آنكه دو نفر را پيش از او كشته بود ، وى را نيز بيرون برد تا به قتل رساند . همين كه او را در برابر مأمون حاضر كردند امام رضا در نزد خليفه به ميانجيگرى برخاست و فرمود :\r\n« يا اميرالمؤمنين ! اين پيرمرد را به من ببخش » .\r\n« جلودى » خيال كرد كه امام نيز همدست مأمون است از اين رو مأمون را سوگند داد كه سخن امام را نپذيرد . مأمون هم گفت : به خدا سخن او را در بارهء تو نمىپذيرم ، سپس دستور داد ، تا گردنش را زدند . « 1 »\r\nاو گشاده‌دست و بزرگوار بود . يكى از آداب وى در صدقات آن بود كه چون براى خوردن مىنشست ، بشقابى مىآورد و آن را كنار سفره مىنهاد و از گواراترين خوراكها قدرى در آن بشقاب مىگذارد و آنگاه دستور مىداد كه آن بشقاب را براى نيازمندان ببرند . سپس اين آيه را تلاوت مىفرمود :\r\n( فَلَا اقْتَحَمَ الْعَقَبَةَ ) « 2 » .\r\n« پس گردنه را نپيمود . »\r\n\r\n\r\n","description":"","footnote":"\r\n( 1 ) - فى رحاب ائمّة أهل البيت ، ص 158 .\r\n( 2 ) - سورهء بلد ، آيهء 11 .\r\n","page_name":" 31 ","page_number":31},
  {"content":"\r\n\r\nآنگاه مىگفت :\r\n« خداوند عزّ و جل مىدانست كه هر انسانى قادر به آزاد كردن بنده نيست ، بنابر اين راه بهشت را براى آنان از طريق اطعام قرار داد » . « 1 »\r\nدر روز عرفه تمام دارايى خويش را در خراسان بخشيد . فضل بن سهل به او گفت : براستى اين زيان است .\r\nامام عليه السلام فرمود : « بلكه اين استفاده است كارى را كه پاداش و كرم در پىدارد ، زيان مدان » . « 2 »\r\nهر گاه چيزى مىبخشيد ، تلاش مىكرد مبادا آبرو و شخصيّت فرد را لكه‌دار كند . داستان زير به ما مىآموزد كه چگونه خالصانه صدقات خود را براى خداوند قرار دهيم و از منّت گذاردن و برترىجويى در اين باره ، پرهيز كنيم .\r\nاليسع بن حمزه روايت كرده است :\r\n« من در مجلس امام رضا نشسته بودم و با او سخن مىگفتم . خلق بسيارى گرد او را گرفته بودند و از حلال و حرام مىپرسيدند . در اين هنگام مردى بلندبالا و گندمگون وارد شد و گفت :\r\nالسلام عليك اى فرزند رسول خدا . مردى هستم از دوستداران تو و پدران و اجدادت عليهم السلام از حج بازمىگردم در حالى كه نفقه‌ام را گم كرده‌ام و چيزى ندارم كه حتّى به منزل بروم . پس اگر صلاح بدانى مرا به\r\n\r\n\r\n","description":"","footnote":"\r\n( 1 ) - بحار الانوار ، ج 49 ، ص 97 .\r\n( 2 ) - همان مأخذ ، ص 100 .\r\n","page_name":" 32 ","page_number":32},
  {"content":"\r\n\r\nشهرم روانه‌سازى . پس چون به ديار خويش رسيدم به جاى تو آن پول را صدقه خواهم داد . چون من مستحق گرفتن صدقه نيستم . امام به او فرمود : بنشين . خداى رحمتت كند ! سپس به مردم روكرد و با آنان در سخن شد تا اينكه مردم از محضرش پراكنده شدند و تنها همان مرد و سليمان جعفرى و خيثمه و من در نزد او باقى مانديم .\r\nامام فرمود : آيا اجازه مىدهيد داخل شوم سليمان به او پاسخ داد :\r\nخداوند فرمان تو را مقدّم داشت پس امام عليه السلام برخاست و به اتاق رفت و چندى درنگ كرد و سپس بيرون آمد و در را بست و دستش را از بالاى در برون آورد و فرمود : آن مرد خراسانى كجاست ؟ مرد گفت : من اينجا هستم . امام عليه السلام به او فرمود : اين دويست دينار را براى خرجى خود بگير و بدان تبرك كن و از جانب من با اين پول صدقه مده و بيرون شو تا نه من تو را ببينم و نه تو مرا .\r\nپس مرد بيرون شد . سليمان به امام رضا عرض كرد : فدايت شوم رحم آوردى و كار نكو كردى . پس چرا چهره‌ات را از او پوشاندى ؟\r\nامام پاسخ داد :\r\nاز بيم اينكه مبادا چون حاجتش را روا ساختم ذلّت سؤال و تقاضا را در سيمايش ببينم . آيا مگر سخن رسول خدا صلى الله عليه و آله را نشينده‌اى كه فرمود :\r\nآنكه نهانى حسنه دهد ، برابر با هفتاد حج است و آنكه بدى را فاش مىسازد ، خوار و بىياور است و آنكه بدى را نهان بدارد ، بر وى ببخشند ، آيا قول اوّل را نشينده‌اى كه مىگويد :\r\n\r\n","description":"","footnote":"","page_name":" 33 ","page_number":33},
  {"content":"\r\n\r\n متى آته يوماً لأطلب حاجةً * رجعت الى أهلى و وجهى بمائه « 1 » \r\nآن‌حضرت 300 درهم به ابو نواس بخشيد و چون جز اين پولى نداشت استرى را كه خود بر آن سوار مىشد نيز به دو هديه كرد .\r\nهمچنين آن‌حضرت 600 دينار به دعبل خزاعى بخشيد و از وى پوزش هم طلبيد .\r\nبسيار صدقه مىداد و بيشتر در شبهاى تاريك و به صورت پنهان بدين كار مبادرت مىورزيد . « 2 »\r\nآن‌حضرت عليه السلام قوى هيكل و پر هيبت بود . هر نيازمندى كه نزد وى مىآمد مبهوت شكوه و هيبت او مىشد ، امّا او خود در رفع نياز آنان پيش قدم مىشد . اكنون گوشه‌اىاز فضل ودانش‌آن حضرت را يادآور مىشويم .\r\nامام دانش خود را آنچنان كه بايد جارى ساخت .\r\n\r\nافق‌هاى علم امام . . .\r\nچهار تن از امامان شيعه فرصت نشر اسلام را پيدا كردند . اين چهار تن عبارت بودند از امام على ، امام باقر ، امّا جعفر صادق و امام رضا عليهم السلام .\r\nاگر چه تمام ائمه در اين مهم كوششهايى بخرج داده‌اند ، اما شرايط براى\r\n\r\n\r\n","description":"","footnote":"\r\n( 1 ) - بحارالانوار ، ج 49 ، ص 151 ، ترجمهء بيت : چون روزى براى طلب حاجت نزد او آيم پيش خانواده‌ام باز مىگردم در حالى كه آبرويم را حفظ كرده‌ام .\r\n( 2 ) - بحارالانوار ، ج 49 ، ص 115 .\r\n","page_name":" 34 ","page_number":34},
  {"content":"\r\n\r\nاين چهار تن بيش از ديگران آماده بود .\r\nپيش از اين ، در شرح زندگانى و سيماى امام باقر از علم ائمه و منابع متعدد آن سخن گفتيم و در اينجا نيازى به تكرار آن نمىبينيم و در اينجا تنها در بارهء افق‌هاو كرانه‌هاى علم و دانش امام رضا كه از احاديث آن حضرت به دست مىآيد ، به بحث و گفتگو مىپردازيم .\r\nيقطينى روايت كرده است :\r\nچون مردم در امامت امام رضا اختلاف نظر پيدا كردند مسائلى را كه از آن‌حضرت پرسيده بودند و پاسخهايى كه او داده بود گرد آوردند ، كه به 15 هزار مسأله رسيد . « 1 »\r\nامام عليه السلام خود يك بار فرمود : « در روضه مىنشستم . در مدينه علماى بسيارى بودند و هرگاه يكى از آنان از پاسخ در مىماند به من اشاره مىكرد و مسائلى را پيش من مىفرستاد و من بدانها پاسخ مىگفتم » . « 2 »\r\nامام در حالى كه تنها بيست و اندى از عمر شريفش مىگذشت ، در مسجد رسول خدا مىنشست و فتوا مىداد .\r\nبراى آنكه با نقش امام رضا در اين باره بيشتر آشنايى حاصل كنيم بايد اندكى به عقب بازگرديم .\r\nحزب عبّاسى كه پس از خلاء سياسى ناشى از عدم سلطهء اموى ، برگردهء مسلمانان سوار شده بود خود را در برابر جريانهاى سياسى مخالف يافت .\r\n\r\n\r\n","description":"","footnote":"\r\n( 1 ) - بحارالانوار ، ج 49 ، ص 97 .\r\n( 2 ) - همان مأخذ ، ص 100 .\r\n","page_name":" 35 ","page_number":35},
  {"content":"\r\n\r\nاين جريانها بر فكر و انديشه تكيه داشتند و به نظريات فرهنگى و علمى مسلّح بودند . در مقدّمه جريانها بايد از جريان علوى ياد كرد . اين جريان علاوه بر رهبرى مردم در مسائل فكرى ، رهبرى مخالفتهاى سياسى را نيز در دست داشت . حزب عبّاسى كه در خلاء فكرى كُشنده‌اى به سرمىبرد چاره‌اى جز اين نيافت كه در صدد كاوش از منابع فكرى خارجى برآيد و بر همين اساس بود كه نهضت ترجمه را نيرو بخشيد و پيش از پرداختن به كتابهاى علمى به ترجمه كتابهاى فلسفى توجّه كرد . اين حركت موجب اضطراب فكرى و آشفتگى فرهنگى امّت اسلامى شد و وحدت امّت را با خطر روبه‌رو ساخت . عوامل‌متعددى در پديدآوردن‌اين‌خطر نقش داشتند :\r\nاوّلًا : دور نگه‌داشتن متفكران از مسائل و مشكلات سياسى .\r\nثانياً : ازدياد نافرمانىهاى سياسى و جنگهاى داخلى كه طبعاً امّت را به نگرانى فكرى بيشتر مىكشانيد .\r\nثالثاً : وجود جريانهاى ناآشنا كه هدف آنها تباه كردن فرهنگ جامعه و مبارزه با اسلام به نام اسلام بود . اين امر از طريق حركتهاى سياسى مرتبط با كفّار تغذيه مىشد .\r\nدر دوران خلافت مأمون ، اين اضطراب فكرى به اوج خود رسيد و همين مسأله موجب شد تا امام رضا عليه السلام عهده‌دار برخورد با آن شود .\r\nانتقال آن‌حضرت به پايتخت ديار اسلام و پذيرفتن ولايتعهدى مأمون ، باعث شد كه وى در متن برخوردهاى فكرى قرار بگيرد .\r\nامام رضا با ارباب ملل ومذاهب گوناگون ، مناظره‌هاى بسيارى ترتيب\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nداد . اين مناظره‌ها توسّط علماى بزرگوار ما ، همچون شيخ صدوق رحمه الله ، در كتابهاى مستقلى مثل عيون اخبار الرضا به رشته تحرير درآمده است .\r\nهنگامى كه در سخنان و دلايل امام رضا در مقابل مخالفان دقيق مىشويم ، آنها را بسيار علمى و عميق مىيابيم . اين خصوصيات خود بيانگر سطح فرهنگى روزگار آن‌حضرت است ، زيرا ائمه عليهم السلام نيز همچون پيامبران عليهم السلام متناسب با عقول مردم و در حدّ افكار و انديشه‌هاى آنان ، با آنها سخن مىگفتند .\r\nهمچنين از تأمل در سخنان آن‌حضرت در مىيابيم كه وى در صدد برخورد با تشكيكها و ترديدهايى بوده كه از سوى دشمنان ، بويژه جنبهء عقلانى احكام آن ، انتشار مىيافته است . از همين روست كه احاديث بسيارى از امام رضا در خصوص علل و فلسفه شرايع و حكمتهايى كه در پس احكام دينى نهفته ، نقل شده است .\r\nدسته‌اى ديگر از سخنان درخشان آن‌حضرت به امور مربوط به زندگى اختصاص دارد . رسالهء طبى آن‌حضرت موسوم به « طب الرضا » جزو همين دسته است .\r\nيكى از ويژگيهاى حيات علمى امام رضا آن است كه سخنان آن‌حضرت در تمام محافل اسلامى مورد قبول واقع مىشد . به نظر نگارنده حتّى ورود امام عليه السلام به شهر نيشابور ، يكى از پايتختهاى علمى جهان اسلام در آن روزگار ، نمودار توجّه و اهتمام علماى اسلام به احاديث امام رضا مىتواند باشد .\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nاجازه دهيد به اين ماجراى شگفت‌انگيز گوش بسپاريم :\r\nامام رضا عليه السلام در سفر خود كه منجر به شهادت او شد ، به نيشابور قدم نهاد . او در كجاوه‌اى كه بر استرى سياه و سپيد قرار داشت و ركابى از نقرهء خالص بر آن بود ، نشسته بود . دو تن از پيشوايان و حافظان احاديث نبوّى ، ابو زرعه و محمّد بن اسلم طوسى ، كه خدايشان رحمت كند ، در بازار با آن‌حضرت برخورد كردند و گفتند :\r\nاى سرور فرزند سروران ، اى امام فرزند امامان ، اى از تبار طاهرهء رضيه ، اى چكيدهء پاك نبوّى ! به حق پدران پاك و اجداد بزرگوارت ، سيماى مبارك و خجسته‌ات را به ما بنمايان و حديثى از پدرانت و از جدّت ( رسول خدا صلى الله عليه و آله ) براى ما روايت كن .\r\nامام فرمود تا استر را نگه‌دارند . سايبان را كنار زد و چشمان مسلمانان به ديدن رخسار مبارك و خجسته‌اش روشن گرديد . دو سر گيسوان او همچون گيسوان رسول خدا صلى الله عليه و آله بود . مردم از هر صنف و طبقه‌اى بر پاى ايستاده بودند . عدّه‌اى فرياد مىزدند و گروهى مىگريستند و دسته‌اى جامه چاك مىزدند و برخى چهره در خاك مىماليدند . گروهى پيش مىآمدند تا افسار استر او را به دست گيرند وعدّه‌اى هم به طرف كجاوه گردن مىكشيدند . روز به نيمه رسيده بود . سيل اشك جارى شد و صداها فروخوابيد و پيشوايان و قاضيان بانگ برآوردند :\r\n« اى جماعت بشنويد و به ياد بسپريد و با آزردن عترت رسول خدا صلى الله عليه و آله ، او را ميازاريد و خاموش باشيد » .\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nآنگاه امام رضا حديث زير را براى آنان ايراد فرمود . 24 هزار قلمدان بجز مركب‌دانها در آن روز شمرده شد . ابو زرعه رازى و محمّد بن اسلم طوسى آمادهء نوشتن حديث رضا امام شدند .\r\nپس آن‌حضرت فرمود :\r\n« حدثنى ابى موسى بن جعفر الكاظم قال :\r\nحدثنى ابى جعفر بن محمّد الصادق قال : حدثنى ابى محمّد بن على الباقر قال : حدثنى ابى على بن الحسين زين العابدين قال : حدثنى ابى الحسين بن على شهيد ارض كربلاء قال : حدثنى ابى اميرالمؤمنين على بن ابىطالب شهيد ارض الكوفه قال : حدثنى اخى و ابن عمى محمّد رسول اللَّه [ صلى الله عليه و آله 
  ] قال : حدثنى جبرئيل عليه السلام قال سمعت رّب العزة سبحانه و تعالى يقول :\r\n[ كَلِمَةُ لا إِلهَ إِلَّا اللَّهُ حِصْنى ، فَمَنْ قالَها دَخَلَ حِصْنى ، وَمَنْ دَخَلَ حِصْنى أَمِنَ مِنْ عَذ ابى . 
  ]\r\nصدق اللَّه سبحانه و صدق جبرئيل و صدق رسول اللَّه و الائمة [ عليهم السلام 
  ] » .\r\nاستاد ابو القاسم قشيرى گويد : « اين حديث با اين سند به يكى از اميران سامانى رسيد . او اين حديث را با طلا بنوشت و وصيّت كرد كه آن را با وى به خاك سپارند . چون بمُرد در خواب ديده شد .\r\nاز او سؤال كردند ، خداوند با تو چه كرد ؟\r\nپاسخ داد : خداوند مرا با گفتن لا إله الَّا اللَّه وتصديق خالصانه‌ام به رسالت محمّد صلى الله عليه و آله و نوشتن اين حديث به طلا از روى تعظيم و احترام مرا آمرزيد . « 1 »\r\n\r\n\r\n","description":"","footnote":"\r\n( 1 ) - بحار الانوار ، ج 49 ، ص 126 - 127 .\r\n","page_name":" 39 ","page_number":39},
  {"content":"\r\n\r\n\r\nدوران امامت و رنجها . .\r\nامام رضا عليه السلام در دو دورهء مختلف زندگى كرد . دورهء خلافت هارون الرشيد كه يكى از سخت‌ترين دورانها بر اهل بيت بود . و در شرح سيرهء امام كاظم عليه السلام خوانديم كه عبّاسيّان چگونه بر پيروان اهل بيت سختگيرى مىكردند و امام را مىآزردند و او را از خانه‌اش كه در كنار قبر جدّ بزرگوارش بود به بصره و از آنجا به بغداد بردند . امام هفتم هميشه يا به اقامت جبرى محكوم بود و يا در سياهچالهاى تاريك بسرمىبرد تا آنكه سرانجام با زهرى كه به حضرت خوراندند ، مظلومانه به شهادت رسيد .\r\nامام رضا در چهار سال نخست از امامت خويش ، همچون پدر بزرگوارش جام تلخ درد و رنج را سركشيد . دو ماجراى زير سرشت اين دردها و رنجها را نمودار مىسازد :\r\n1 - ابوصلت هروى روايت مىكند كه روزى امام رضا در منزل خويش نشسته بود كه پيك هارون بر او وارد شد و گفت : نزد خليفه حاضر شويد . امام برخاست و به من فرمود :\r\nاى ابا صلت ! او ( هارون ) مرا در اين وقت نمىخواند مگر آنكه كار\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nمهمى در ميان باشد . به خدا سوگند امكان ندارد با من بدى كند به خاطر سخنى كه از جدّم رسول خدا صلى الله عليه و آله به من رسيده است .\r\nابا صلت گويد : من نيز با امام رضا خارج شدم و نزد هارون رفتيم .\r\nچون امام رضا به هارون نگريست اين حرز را خواند ( حرز را ذكر مىكند ) چون روبه‌روى هارون قرار گرفت ، خليفه به دو نگريست وگفت :\r\nاى ابو الحسن ! ما فرموديم تا صد هزار درهم به تو بدهند . نيازمنديهاى خانواده‌ات را هم بنويس . چون امام رضا از نزد او برمىگشت ، هارون كه با نگاه او را از پشت تعقيب مىكرد ، گفت : من اراده كردم و خدا هم اراده كرد و اراده خدا بهتر بود .\r\nيحيى برمكّى ، به هارون پيشنهاد داد كه امام رضا عليه السلام را بكشد ، امّا هارون اين كار را سخت و دشوار شمرد و به او گفت : گويا تو مىخواهى همهء آنان را بكشى .\r\n2 - پيشتر گفتيم كه جلودى از سوى هارون مأموريت يافت كه به محلّ سكونت اهل بيت رفته ، خانوادهء آن‌حضرت را غارت كند . چون هارون از دنيا رفت و ميان وارثان هارون نزاع و اختلاف در گرفت ، امام با آزادى نسبى فعاليت خود را آغاز كرد .\r\nهارون سه تن از پسرانش ، امين و مأمون و مؤتمن را به ترتيب به ولايتعهدى برگزيده بود . او چون از ميل و گرايش عبّاسيّان به امين كه تحت پرورش مادرش زبيده قرار داشت ، مطلع بود بر جان مأمون مىترسيد . او مأمون را براى ادارهء امور كشور شايسته‌تر مىديد و از همين\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nرو برخى از مناصب دولتى را به عهدهء وى گذارده بود .\r\nايرانيان كه على رغم كنار رفتن برامكه هنوز در دستگاه دولت عبّاسى از نفوذ و قدرت برخوردار بودند به مأمون گرايش داشتند ، زيرا مادر مأمون ايرانى و دست پروردهء ايرانيان بود .\r\nاين بود كه ابرهاى طوفان‌زاى فتنه در آسمان امّت اسلام گرد آمدند و مرگ زودرس هارون در خراسان ، پيش‌از آنكه‌اوضاع كشور سروسامان يابد ، زودتر از انتظار آتش فتنه را برافروخت . همراهى نمودن و نزديك بودن مأمون با پدرش كه به اشارهء فضل بن سهل تحقيق مىيافت نقش بارزى در فتنهء ياد شده داشت . امين ، چه بسا به اشارهء برخى از فرماندهان عبّاسى خود فوراً مأمون را خلع و پسرش را به عنوان وليعهد تعيين كرد .\r\nطبيعى بود كه اين عزل و نصب از سوى مأمون ، مردود شمرده شود .\r\nخوددارى مأمون ، امين را واداشت كه برخى از فرماندهان خود را براى دستگيرى مأمون روانه‌سازد تا وى را دست‌بسته به محضرش آورند .\r\nبرخى از سران سپاه مأمون ، بويژه ايرانيان ، مأمون را به سرپيچى از امين تشويق مىكردند . مأمون نيز سخنان آنان را پذيرفت و در نتيجه ميان دو برادر جنگى درگرفت كه سرانجام به خلع امين از مقام خلافت و به قدرت رسيدن مأمون انجاميد .\r\nاين جنگ ، نخستين نبرد ميان عبّاسيّان بود كه از بدترين جنگهاى داخلى مسلمانان به شمار مىآيد . اين جنگ اعتماد مردم را به نظام سياسى حاكم بر آنها متزلزل كرد و مخالفان را بر انقلاب و شورش عليه\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nاين نظام تشويق كرد . در همين برهه است كه مىبينيم در گوشه‌اى از كشور مردم انقلاب كرده و حاكم را خلع مىكنند و با يكى از علويّان دست بيعت مىدهند .\r\nمهم‌ترين و بزرگ‌ترين اين انقلابها جنبش ابو السرايا در كوفه بود كه از سوى كسى به نام السرى بن منصور رهبرى مىشد . وى پرچم زعامت را براى يكى از فرزندان امام حسن مجتبى به نام محمّد بن ابراهيم بن اسماعيل به اهتزاز در آورده بود .\r\nاين انقلاب فراگير شد و شعاع آن تا كوفه و واسط و بصره و حجاز و يمن امتداد يافت . سپاهيان بنى عبّاس به رويارويى با اين انقلاب پرداختند . نبردهاى سخت و خونينى در گرفت و سرانجام عبّاسيّان با حيله و نيرنگ توانستند آتش اين انقلاب را فروبنشانند . « 1 »\r\nدر مكّه ، محمّد فرزند امام جعفر صادق عليه السلام قيام كرد ، برخى با وى به نام خليفه بيعت كردند و او را اميرالمؤمنين خواندند .\r\nانقلابهاى ديگرى هم در شام و مغرب روىداد كه خود نشانگر تزلزل اوضاع بود تا آنجا كه مردم به مأمون بيعت نمىكردند ، تا او پس از جنگهاى متعدد كه موجب كشتار صدها هزار مسلمان گرديد پايه‌هاى حكومت خود را محكم نموده به بغداد بازگشت .\r\nچنان كه پيشتر هم گفتيم ويژگى عصر مأمون رشد جريانهاى فكرى بيگانه‌اى بود كه به هدف متزلزل كردن نظام فرهنگى امّت ، در جامعه\r\n\r\n\r\n","description":"","footnote":"\r\n( 1 ) - التاريخ الاسلامى . . دروس و عبر ( نگارنده ) ، ص 290 - 296 .\r\n","page_name":" 43 ","page_number":43},
  {"content":"\r\n\r\nرواج مىيافت . اين امر نتيجهء طبيعى نهضت « ترجمه » بود كه عبّاسيّان بدون هيچ آگاهى و بينشى ، به ترويج آن مىپرداختند .\r\nهمچنين فرماندهان سپاه كه ركن اصلى نظام بودند ، هيچ اعتمادى به نظام مأمون نداشتند . هرثمة بن حازم ، يكى از رهبران سپاه ، خطاب به مأمون مىگويد : « اى امير المؤمنين آنكه دروغت مىگويد هرگز خير تو را نمىخواهد و آنكه به تو راست مىگويد هرگز خيانتت نمىكند .\r\nفرماندهان را جرأت خلع مده كه تو را خلع مىكنند و آنان را به نقض پيمان سوق مده كه پيمان و بيعت تو را خواهند شكست . « 1 »\r\nشايد بتوان به تمام اينها ، حالت گستاخى و ريخت‌وپاشى را كه ميان دولتمردان و افراد نزديك به دستگاه آنها شايع و حاكم بود ، نيز افزود .\r\nنظام خود براى سرگرم ساختن دولتمردان از توجّه و پرداختن به حقايق تلخى كه مسلمانان در آن به سرمىبردند ، بدين حالت دامن مىزد . اگر تا ديروز خاندان برمك ، شهسواران اين ميدان بودند ، اينك خاندان سهل جاى آنان را گرفته‌اند و آنچه برخى مؤرّخان در بارهء ازدواج خليفه با پوران و اسراف و تبذيرهايى كه در اين ميانه به انجام رسيده بود ، مىگويند خود بر اين نكته گواهى مىدهد .\r\n\r\nامام رضا و مبارزه با فساد\r\nهنگامى كه در سورهء هود يا ديگر سوره‌هاى قرآنى كه داستان رسالت\r\n\r\n\r\n","description":"","footnote":"\r\n( 1 ) - همان مأخذ ، به نقل از تاريخ مسعودى ، ج 3 ، ص 389 .\r\n","page_name":" 44 ","page_number":44},
  {"content":"\r\n\r\nپيامبران سلف را بازگو مىكند مىانديشيم ، در مىيابيم كه تمام پيامبران در مقابل فساد و بويژه فسادى كه در ميان قومشان شيوع داشت ، به مبارزه برخاستند . آنان هر فساد سياسى يا اجتماعى يا اقتصادى و يا فكرى را منتهى به گمراهى و شرك و كفر قلمداد مىكردند و از همين‌رو خدا را به ياد مردم مىآوردند و آنها را از عذاب خداوند در دنيا و عقابش در آخرت بيم مىدادند ، زيرا اين شيوه ، راه اصلاح انسان و بازداشت او از ارتكاب هرگونه جرم و فساد است .\r\nائمه نيز به راه پيامبران مىرفتند . آنان با تمام انواع و اشكال فساد با همين وسيله ، به مبارزه برمىخاستند . امام رضا عليه السلام نيز همچون اجداد خود فرزندان مخلص امّت را در اين راه هدايت كرد و در راه خدا متحمّل هر گونه آزار و شكنجه شد .\r\nاو حكومت جاهليّتى را كه عبّاسيّان به نام اسلام بنيان نهاده بودند ، مردود شناخت و آن را كلًا حكومتى غاصب ، ستمگر و فاسد معرفى كرد .\r\nوى با جريانهاى فكرى مخالف با اصول‌اسلامى به رويارويى برخاست و با استفاده از تعاليم آيين اسلام با فساد اخلاقى امّت به ستيز پرداخت .\r\nامام عليه السلام در اين مبارزات تنها نبود بلكه گروهى از نخبگان امّت و برگزيدگان و دانشمندان و فرزانگان و رهبران فداكار كه پيروان اهل‌بيت بودند ، وى را همراهى مىكردند . پيش از اين خوانديم كه ائمه چگونه و با چه شيوه‌اى امّت را رهبرى مىكردند . « 1 »\r\n\r\n\r\n","description":"","footnote":"\r\n( 1 ) - در كتاب « التاريخ الاسلامى . . دروس و عبر » در اين باره سخن گفته‌ايم .\r\n","page_name":" 45 ","page_number":45},
  {"content":"\r\n\r\nامّا در اينجا سزاوار است اندكى در بارهء حادثه‌اى كه براى مؤرخان اين پرسش را ايجاد كرده است و به نظر ما نقطه درخشانى در زندگى امام رضا و نقطه عطفى در حركت شيعه به شمار مىآيد ، سخن بگوييم . پرسش اين است :\r\nچرا آن‌حضرت ولايتعهدى مأمون را پذيرفت ؟\r\nپيش از هر چيز بايد اين پرسش را نيز مطرح كنيم كه :\r\nچه عواملى خليفه عبّاسى را واداشت تا چنين گام بزرگ و جسورانه‌اى بردارد ؟ !\r\n\r\nمأمون در انديشهء تقرّب به امام\r\nآيا مأمون كه از مادرى پارسى زاده و در دامان هواخواهان بيت علوى پرورده شده بود و از تاريخ اسلام آگاهيهاى بسيار داشت و در علم كلام چيرگى حاصل كرده بود ، يك شيعى تمام عيار بود ؟ آيا انتخاب امام رضا از سوى او به ولايتعهدى ، ابتدا با انگيزه‌اى سالم صورت پذيرفت و بعداً وى از تصميم خود منصرف شد و آن‌حضرت را با زهر مسموم كرد ، زيرا چنان كه پدرش هارون روزى به وى گفته بود ، سلطنت عقيم است و اگر روزى ( امام ) على بن موسى الرضا با وى به منازعه بر مىخواست حكومت را از او مىگرفت ؟\r\nيا اينكه انتخاب امام رضا عليه السلام به ولايتعهدى ، نقشه‌اى بود كه از جانب فضل بن سهل و همدستان او طرح ريزى شده بود و مأمون بدون هيچ\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nالتفاتى نقشهء آنها را پذيرفت و سپس به عواقب آن پىبرد و از تصميم خود بازگشت و فضل را در حمام ترور كرد و با دادن زهر به امام رضا ، آن‌حضرت را به شهادت رساند ؟\r\nيا اينكه اين نقشهء از سوى شخص مأمون و برخى از سران طراحى شده بود و تنها يك بازى سياسى به شمار مىآمد ؟\r\nآيا تمام اين احتمالات ممكن بوده‌است . نگارنده با مطالعه در تاريخ به دليلى كه بطور قطع بر يكى از اين احتمالات دلالت كند ، دست نيافته است ، افزون بر آنكه ما بايد تمام عوامل تاريخى را بشناسيم و به هنگام تفسير يك پديدهء معيّن ، همه اين عوامل را دقيقاً در نظر بگيريم ، زيرا چنين عواملى در حيات ما با يكديگر هماهنگى دارند و كلًا حيات معاصر ما را مىسازند . بنابراين چرا باور نكنيم كه گذشته هم مانند حال بوده و تمام عوامل مؤثر در حيات انسانى ، در ساختن آن نقش داشته‌اند ؟\r\nاز اين رو نگارنده به اين نظر اعتقاد دارد كه پيشينه فرهنگى مأمون و شرايط سياسى و نيز ديدگاه همدستان و محرمان وى در طرح ريزى اين نقشهء گستاخانه بسيار تأثير داشته‌اند ، آن چنان كه اگر يكى از اين عوامل كم مىشد مأمون به چنين كارى دست نمىزد .\r\nاين سخن بدان معنى است كه انقلاب مأمون عليه امام رضا ، پس از تحوّل و تغيير شرايط سياسى ، به وقوع پيوست . مأمون به معنى واقعى كلمه شيعه نبود . بلكه تابعيّت وى از اهل بيت و تعبّد او در اطاعت از خدا ، از برخى انديشه‌هاى شيعى همچون برتر دانستن اميرمؤمنان عليه السلام بر\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nساير خلفا و اعتقاد به خيانت معاويه و نظاير آنها مايه مىگرفت . امّا اعتقاد به موارد ذكرشده ، در نظر ائمه عليهم السلام فرد را شيعى نمىكند . از طرفى او خليفه بود و پيش از آنكه در پى جستجوى اصول ارزشها باشد به دنبال يافتن قدرت و دفاع از آن بود .\r\nشايد پدرش ، هارون ، همچون ديگر زمامداران خودسر ، كه در نزد فرزندان و محرمان راز خود به حقانيّت مخالفانشان اعتراف مىكردند ، به پسر و ياران نزديك خويش به حقانيّت امام رضا عليه السلام اشاره كرده و همين امر موجب شده است كه وجدانهاى آنان و لو براى مدّتى محدود بيدار شود .\r\nمأمون خود نقل مىكند كه به دست پدرش شيعه شده است و داستانى را در اين باره نقل مىكند كه ذكر آن لازم نيست . شايد مأمون براى اقناع بنى عبّاس به درست بودن راى خويش ، چنين داستانهايى را مىساخته است . اينك به يكى از اين داستانها كه از زبان شخص مأمون نقل شده است ، توجّه فرماييد :\r\nاز ريان بن صلت روايت شده است كه گفت : بسيارى از مردم و فرماندهان و كسانى كه از بيعت امام رضا نا خشنود بودند ، در بارهء اين بيعت سخنان بسيارى مىگفتند . آنان بر اين عقيده بودند كه انتخاب امام رضا به عنوان وليعهد ، نقشهء فضل بن سهل ذو الرياستين بوده‌است . اين خبر به مأمون رسيد . وى در دل شب بدنبال من فرستاد . من بدرگاه او رفتم . مأمون گفت : اى ريان به من خبر رسيده كه مردم مىگويند : بيعت\r\n\r\n","description":"","footnote":"","page_name":" 48 ","page_number":48},
  {"content":"\r\n\r\n( امام ) رضا نقشهء فضل بن سهل بوده‌است ؟ گفتم : اى اميرالمؤمنين ! ! چنين مىگويند . گفت : واى بر تو اى ريان ! چه كسى را گستاخى آن است كه نزد خليفه‌اى كه مردم و سران در برابرش بر پاى ايستاده‌اند و خلافت براى او قرار گرفته ، بيايد و به وى بگويد كه خلافت را از دست خويش رها كن و به دست ديگرى بسپار . آيا عقل چنين كارى را روا مىشمرد ؟\r\nگفتم : نه به خدا اى اميرالمؤمنين هيچ كس را ياراى چنين جسارتى نيست .\r\nمأمون گفت : به خدا چنين نيست كه مردم مىگويند ، امّا من تو را از علّت اين ولايتعهدى آگاه مىسازم .\r\nچون برادرم محمّد نامه‌اى به من نگاشت و مرا به سوى خود فراخواند و من از رفتن به سوى او سرپيچيدم ، سپاهى را به فرماندهى على بن عيسى بن ماهان بسيج كرد و به دو دستور داد كه مرا زنجير كرده طوق بر گردنم گذارده و نزد او ببرد . اين خبر به گوش من رسيد . من هرثمة بن اعين را به سجستان و كرمان گسيل داشتم ، امّا كار من دگرگون شد و هرثمة شكست خورد و صاحب تاج و تخت خروج كرد و بر ناحيهء خراسان تسلّط يافت .\r\nتمام اين حوادث در ظرف يك هفته بر من باريدن گرفت .\r\nچون اين حوادث بر من واقع شد براى مواجهه با آنها نه قدرتى داشتم و نه مالى كه بدان نيرو گيرم . شكست و ترس را در سيماى فرماندهان و مردانم مىديدم . تصميم گرفتم به شاه كابل بپيوندم ، امّا با خود گفتم كه پادشاه كابل مردى كافر است و محمّد به دو اموالى مىبخشد و او هم مرا به وى تسليم مىكند . بنابر اين راهى بهتر از اين نديدم كه از گناهان خود به\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nسوى خداوند عزّ و جل توبه كنم و از او در اين حوادث يارى بجويم و به دو پناهنده شوم . پس فرمان دادم تا اين اتاق ( به اتاقى اشاره كرد ) را جارو كنند . بر من آب ريختند ( غسل كردم ) و دو جامه سپيد دربركردم و چهار ركعت نماز گزاردم و در آن هر چه از قرآن از بربودم خواندم و خواندم و خداى را ياد كردم و به دو پناه بردم با نيّتى صادقانه باوى پيمانى استوار كردم كه اگر خداوند مرا به خلافت برساند و در برابر دشمنانم يارىام رساند ، خلافت را در جايگاهى كه خداوند خود آن را گزارده بود ، قرار دهم\r\nسپس قلبم نيرو گرفت پس طاهر را به سوى على بن عيسى بن ماهان روانه داشتم و كارش بدانجا رسيد كه رسيد . هرثمة را نيز به سوى رافع بن اعين فرستادم . او بر رافع چيرگى يافت و او را كشت . از آن پس سپاهى به سوى صاحب سرير گسيل كردم و با او از در صلح و سازش در آمدم و به دو اموالى بخشيدم تا اينكه بازگشت . كار من همچنان نيرو مىگرفت تا آنكه محمّد نيز بدان عاقبت دچار شد و سرانجام خداوند خلافت را براى من هموار كرد و مرا بدان برگماشت .\r\nچون خداوند عزّ و جل ، بدانچه با او پيمان بسته بودم وفا كرد من هم تمايل يافتم كه به پيمان خود با خداوند تعالى وفا كنم . بنابر اين هيچ كس را بدين كار ( خلافت ) سزاوارتر از على بن موسى الرضا نيافتم . امّا او خلافت را با شروطى كه بر من تعيين كرد و تو خود نيز آنها را مىدانى نپذيرفت . اين علّت برگزيدن امام رضا به ولايتعهدى بود . « 1 »\r\n\r\n\r\n","description":"","footnote":"\r\n( 1 ) - بحار الانوار ، ج 49 ، ص 127 و 128 .\r\n","page_name":" 50 ","page_number":50},
  {"content":"\r\n\r\nشايد اين علّت هم يكى از همان عوامل مساعد باشد افزون بر آنكه برجسته‌ترين عواملى كه مأمون را به چنين اقدامى واداشت همان شرايط سياسى بود كه پيش از اين بدانها اشاره كرديم ، زيرا رابطهء مأمون با عبّاسيّان ، به خاطر اينكه برادرش امين را به قتل رسانده بود ، بسيار تيره بود . همچنين فرماندهان عرب به خاطر برتريهايى كه مأمون به فرماندهان ايرانى مىداد از وى چندان دل‌خوشى نداشتند ، امّا هواخواهان بيت علوى فرصت را براى انتقام از حكومت جبار عبّاسى آماده ديدند و در هر ديارى پرچم قيام و مخالفت برافراشتند بنابراين با چنين اوضاعى مأمون نمىتوانست در مسند قدرت دوام بياورد .\r\nامّا نتايج نقشه‌هاى مأمون و بادهاى تقديرى كه در جهت او وزيدن گرفته بود ، عبارت بودند از :\r\n1 - كسب دوستىومودّت طرفداران‌علوىها با ولايتعهدىامام رضا عليه السلام .\r\n2 - فرونشاندن آتش انقلابها ، با اندكى بذل و بخشش به جاى استفاده از عمليّات نظامى .\r\n3 - توجّه به عبّاسيّان و كسب دوستى آنان و بازگشت به خطّ آنها پس از تصفيه فضل بن سهل و به شهادت رساندن امام رضا .\r\nبدين ترتيب بود كه مأمون توانست در مسند حكومت باقى بماند و پس از خود از تخت خلافت عبّاسى محافظ كند .\r\n\r\nامام در ميدان مبارزه\r\nچرا امام رضا عليه السلام و لايتعهدى مأمون را پذيرفت و اگر به اين كار\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nمجبور بود چگونه در برابر او به مبارزه ايستاد ؟\r\nپيش از گفتن پاسخ به اين پرسش ، ناچار بايد به وضع جنبش مكتبى ، هنگام به امامت رسيدن آن‌حضرت پس از پدرش ، نگاهى بيفكنيم .\r\nدر حديثى آمده است : تقدير آن بود كه امام موسى كاظم ، قائم آل‌محمّد صلى الله عليه و آله باشد ، امّا شيعه اين امر را افشا كرد و خداوند تغيير مشيت داده و آن را تا سرآمدى نامعلوم به تأخير انداخت .\r\nاين سخن بدان معنى است كه جنبش مكتبى در آن روز در سطح تصدّى امور امّت بود . اگر چه امام كاظم در زندان هارون به زهر كشته شد ، جنبش - همچنان كه از حديث استنباط مىشود - چندان آسيب نديد .\r\nبدين ترتيب امامت امام رضا يكى از دو فرصت به شمار مىآمد :\r\nنخست : اقدام به حركت مسلحانه كه منجر به نابودى جنبش مىشد .\r\nدوّم : پاسخ به رويارويى و مبارزهء مأمون با پذيرفتن ولايتعهدى او جهت اقدام از طريق حكومت بدون آنكه آن را قانونى بشناسد . همچنان كه يوسف پيامبر عليه السلام از عزيز مصر خواست تا او را بر گنجينه‌هاى زمين بگمارد و سپس از راهى كه مىتوانست از درون نظام ، دست به اصلاحات زد و نيز همان‌گونه كه امام اميرالمؤمنين عليه السلام با خلفاى پيش از خود به عنوان يكى از اعضاى شوراى شش نفره همكاريهايى مىكرد .\r\nكمترين فايدهء اين فرصت دوّم عبارت بود از حمايت جنبش مكتبى از حذف و نابودى و پذيرش آن به عنوان يك جنبش مخالف رسمى .\r\nبنابراين درمىيابيم كه امام عليه السلام رهبرى جنبش مكتبى را رها نكرد\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nبلكه از مركز جديد خود براى حمايت و تقويت جنبش مكتبى شيعه سود جُست و بدين ترتيب شيعيان توانستند خود را بر نظام تحميل كنند .\r\nبراى تحقيق اين اهداف ، امام از شيوهء زير استفاده كرد :\r\nاوّلًا : از پذيرفتن خلافتى كه مأمون در ابتدا بر او عرضه داشته بود ، خوددارى ورزيد و عدم پذيرش خود را به مأمون اعلام كرد . شايد ردّ خلافت از سوى امام به خاطر دو مسأله بوده‌است :\r\nالف - چنين خلافتى جامه‌اى بود دوخته شده بر قامت مأمون و امثال او و نه زيبندهء حجّت بالغه الهى ، زيرا اين خلافت بر شالوده‌اى فاسد استوار شده بود . سپاه ، نظام ، قوانين و هر آنچه در اين خلافت وجود داشت فاسد و نادرست بود و اگر امام چنين خلافتى را مىپذيرفت ، مىبايست آن را ويران مىكرد و از داخل مىساخت و چنين كارى در آن شرايط امكان‌پذير نبود .\r\nب - مأمون در پيشنهاد خود صادق نبود بلكه او و حزب نيرنگ‌بازش نقشه‌اى را طرح‌ريزى مىكردند تا پس از كسب مشروعيت براى خود از امام ، او را از بين‌ببرند همچنان كه همين توطئه را در ارتباط با ولايتعهدى آن‌حضرت عملى ساختند .\r\nثانياً : امام رضا شرط پذيرش ولايتعهدى خود را اين قرار داد كه او به هيچ وجه در كارهاى حكومتى دخالت نكند . اين امر موجب شد تا حكومت نتواند كارها را به نام امام پيش ببرد و يا از آن‌حضرت كسب مشروعيت كند . بدين‌گونه براى جهانيان و نيز براى تاريخ تا ابد روشن شد\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nكه آن‌حضرت به هيچ وجه به شرعى بودن نظام اعتراف نكرد . مأمون بارها كوشيد تا امام را اندك اندك به دخالت در امور حكومتى بكشاند ، ولى امام كوششهاى او را بىپاسخ گذارد . حديث زير نشانگر همين نكته است .\r\nهنگامى كه مأمون خواست براى خود به عنوان اميرالمؤمنين و براى امام رضا به عنوان وليعهد و براى فضل بن سهل به عنوان وزارت بيعت گيرد ، دستور داد سه صندلى براى آنها بگذارند . چون هر سه نشستند به مردم اذن ورود داده شد . مردم داخل مىشدند و با دست راست خويش به دست راست هر سه نفر ، از بالاى انگشت ابهام تا انگشت كوچك ، مىزدند و بيرون رفتند . پس امام رضا تبسّمى كرد و فرمود :\r\n« تمام كسانى كه با ما بيعت كردند ، به فسخ بيعت ، بيعت كردند جز اين جوان كه به عقد بيعت ، با ما بيعت كرد » .\r\nمأمون پرسيد : تفاوت فسخ بيعت با عقد آن چيست ؟ امام فرمود :\r\n« عقد بيعت از بالاى انگشت كوچك تا بالاى انگشت ابهام است و فسخ بيعت از بالاى انگشت ابهام تا بالاى انگشت كوچك ! » .\r\nمردم با شنيدن اين سخن برآشفتند و مأمون دستور داد تا مردم را بازگردانند تا دوباره به شيوه‌اى كه امام فرموده بود ، تجديد بيعت كنند .\r\nمردم مىگفتند : چگونه كسى كه به عقد بيعت آگاهى ندارد براى پيشوايى شايسته است و بدرستى آن كس كه اين نكته را مىداند از او ، كه نمىداند ، سزاوارتر و شايسته‌تر است . راوى اين حديث گويد : همين امر موجب\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nشد كه مأمون ، امام رضا را با دادن زهر از ميان بردارد . « 1 »\r\nثالثاً : از همان روزهاى نخستين ولايتعهدى ، امام رضا عليه السلام از هر فرصت به دست آمده براى گسترش فرهنگ وحى سود مىجست و اعلام مىكرد كه از ديگران به خلافت سزاوارتر است . به عنوان نمونه در عهدنامهء ولايتعهدى آن‌حضرت به نكاتى بر مىخوريم حاكى از آنكه مأمون در ابراز لطف و مهربانى به اهل بيت رسالت به تكليف واجب خويش عمل كرده است ! ! اجازه دهيد عهد نامهء زير را با هم بخوانيم و در آن بينديشيم :\r\nبِسْمِ اللَّهِ الرَّحْمنِ الرَّحيمِ\r\nسپاس خداى را كه هر چه خواهد ، كند . نه فرمانش را چيزى باز گرداند و نه قضايش را مانعى خواهد بود . خيانت چشمها و آنچه را كه در سينه‌ها نهان است ، مىداند . و درود خدا بر پيامبرش محمّد صلى الله عليه و آله ، پايان‌بخش پيامبران و خاندان پاك و پاكيزهء او باد ! من ، على بن موسى بن جعفر ، مىگويم : اميرالمؤمنين ! كه خداوند او را به استوارى يار باد و به راه راست و هدايت توفيقش دهد آنچه را كه ديگران از حق ما نشناخته بودند ، باز شناخت . پس ارحامى را كه از هم گسسته بود بهم بازپيوست و جانهايى را كه به هراس افتاده بودند ، ايمنى بخشيد . بل آنها را پس از آنكه بىجان شده بودند ، جان داد و چون نيازمند شده بودند توانگر كرد و اين همه را در پى رضايت پروردگار جهانيان كرد و از كسى جز او\r\n\r\n\r\n","description":"","footnote":"\r\n( 1 ) - بحارالانوار ، ج 49 ، ص 144 .\r\n","page_name":" 55 ","page_number":55},
  {"content":"\r\n\r\nپاداش نمىخواهد و به زودى خداوند سپاسگزاران را پاداش دهد و مزد نكوكاران را تباه نگرداند .\r\nاو ولايت عهد و نيز امارت كبرى ( خلافت ) را از پس خويش به من واگذارد . پس هر كس گرهى را كه خداوند به بستن آن فرمان داده ، بگشايد و ريسمانى را كه خداوند پيوست آن را دوست دارد ، بگسلد همانا حريم خدا را مباح شمرده و حرام او را حلال كرده است . چون او بدين كار پاس امام را نگاه نداشته و پردهء حرمت اسلام را دريده است .\r\nگذشتگان نيز چنين كردند : آنان بر لغزشها شكيبايى ورزيدند و از بيم پراكندگى دين و تزلزل وحدت مسلمانان ، متعرّض امور دشوار ( و اختلاف برانگيز ) نمىشدند ، زيرا مردم به عصر جاهليّت نزديك بودند و برخى در انتظار فرصت بودند تا راهى براى فتنه بگشايند .\r\nو من خدا را بر خود گواه گرفتم كه اگر كار مسلمانان را به من واگذارد و زنجير خلافت را برگردن من نهد در ميان تمام مسلمانان و بويژه بنى عبّاس بن عبدالمطلّب چنان‌رفتار كنم كه به‌طاعت خداى ورسولش صلى الله عليه و آله مطابق باشد . هيچ خون حرامى نريزم و ناموس و مال كسى را مباح نكنم مگر آنكه حدود الهى ريختن آن خون را مباح و تكاليف و دستورات الهى اباحهء آن را جايز شمرده باشد و در حدّ توان و طاقت خويش در انتخاب افراد شايسته و لايق مىكوشم و آن را بر خود پيمانى سخت مىدانم كه خداوند از من در بارهء آن پرسش خواهد فرمود كه خود ( عزّ و جل ) گفته است :\r\n\r\n","description":"","footnote":"","page_name":" 56 ","page_number":56},
  {"content":"\r\n\r\n( وَأَوْفُوا بِالْعَهْدِ إِنَّ الْعَهْدَ كَانَ مَسْؤولًا ) .\r\nو اگر حكمى تازه آوردم يا حكمى را تغيير دادم ، مستحق سرزنش و سزاوار عذاب و شكنجه‌ام و به خداى پناه مىبرم از خشمش و به دو روى مىكنم در توفيق براى طاعتش و اينكه ميان من و معصيتش حايل شود و بر من و مسلمانان عافيت ارزانى دارد .\r\n( جامعه و جفر ) بر خلاف اين امر دلالت مىكنند و من نمىدانم كه با من و شما چه خواهد شد . فرمان و حكم تنها از آن خداست او به حق داورى مىكند و بهترين داوران است .\r\n« امّا من فرمان اميرالمؤمنين را به جاىآوردم و خشنودى او را برگزيدم . خداى من و او را حفظ كند و خداى را در اين پيمان بر خود گواه گرفتم و هم او به عنوان گواه بس است » . « 1 »\r\nدر اين نامه نكاتى است كه از سخنان درخشان امام بدانها پىمىبريم :\r\nاوّلًا : آن‌حضرت مىفرمايد :\r\n« ( مأمون ) آنچه را كه ديگران از حق ما نشناخته بودند ، باز شناخت » . زيرا آن‌حضرت با هارون ، پدر مأمون ، و نظام عبّاسى برخورد داشت و آنان اصلًا حرمت رسول خدا صلى الله عليه و آله را پاس نمىداشتند .\r\nثانياً : او فرمود :\r\n« هر كس گرهى را كه خداوند به بستن آن فرمان داده ، بگشايد . . . » اشاره به خباثت ضماير و نقشه‌هاى توطئه‌آميز بر ضدّ ولايت است .\r\n\r\n\r\n","description":"","footnote":"\r\n( 1 ) - بحارالانوار ، ج 49 ، ص 152 - 153 .\r\n","page_name":" 57 ","page_number":57},
  {"content":"\r\n\r\nثالثاً : او فرمود : « گذشتگان نيز چنين كردند . . . »\r\nشايد اين فرمايش اشاره به سكوت اميرمؤمنان على عليه السلام از يك سو و صبر و تحمّل ائمه بر آزارها و شكنجه به خاطر بيم از پراكندگى دين و تزلزل ريسمان وحدت مسلمانان از سوى ديگر باشد .\r\nرابعاً : آنگاه آن‌حضرت به تبيين برنامه حكومتى خود مىپردازد كه عموماً مخالف با برنامهء بنى عبّاس و از جمله مأمون بود .\r\nخامساً : امام در پايان اين وثيقه مىفرمايد :\r\n« جامعه و جفر بر خلاف اين دلالت مىكنند » .\r\nدر واقع آن‌حضرت بدين وسيله بيان مىكند كه آنان صاحبان دانش رسول خدا صلى الله عليه و آله و به امارت شايسته‌تر از مأمون و بنى عبّاس هستند .\r\nچون مردم براى بيعت آماده مىشوند و امام نظر مأمون را به شيوهء نادرست بيعت كردن آنها جلب مىكند . و اين امر اسباب اعتراض مردم را فراهم مىآورد . در اين باره به گفتگوى زير كه بين مأمون و امام عليه السلام رخ داد توجّه فرماييد :\r\nمأمون گفت : ( اى ابو الحسن ولايت اين شهرها را كه اوضاع نابسامانى پيدا كرده‌اند ، به هر كس كه مورد اعتماد خود توست بسپار . به مأمون گفتم : توبه وعده‌اى كه به من داده‌اى وفا كن تا من نيز به وعدهء خود وفا كنم . من ولايتعهدى را به آن شرط پذيرفتم كه در آن امر و نهى از من نباشد ، نه احدى را بر كنار كنم و نه كسى را بكاربگمارم و نه كارى را بعهده‌گيرم تا خداوند مرا پيش از تو بميراند . به خدا سوگند ! خلافت\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nچيزى نيست كه نفسم از آن سخن گويد . حال آنكه من در مدينه بودم ، بر مركوبم مىنشستم و در جاده‌ها رفت‌وآمد مىكردم . مردم مدينه و ديگران نيازهايشان را از من درخواست مىكردند و من آنها را برآورده مىساختم و آنان همچون عموهاى من بودند . نامه‌هايم در شهرها نافذ بود و تو نعمتى بر من نيافزودى ، آنها از خدا بود . مأمون با شنيدن اين سخنان گفت : من به قولى كه به تو داده بودم ، وفا خواهم كرد ) . « 1 »\r\nيكى از بزرگ‌ترين نشانه‌هاى آشكار فضل امام هشتم ، مجالس مناظره و بحث و گفتگويى بود كه گاهى به وسيلهء مأمون تشكيل مىشد . اينك اجازه دهيد با هم در يكى از اين مجالس حاضر شويم و ببينم در آنجا چه مىگذرد :\r\nحسن بن محمّد نوفلى گويد : ما در پيشگاه حضرت رضا عليه السلام در حال گفتگو بوديم كه ياسر ، پيشكار امام رضا ، وارد شد و عرض كرد :\r\nسرورم ! امير تو را سلام مىرساند و مىگويد : برادرت به فدايت ! اصحاب انديشه‌ها و پيروان اديان و متكلمان از هر كيش و آيينى به نزد من گردآمده‌اند اگر گفتگو و مناظرة با آنان را خوش داريد ، فردا صبح به نزد ما بياييد و اگر آمدن بدين‌جا بر شما گران است ، خود را رنجه مكنيد و اجازه دهيد كه ما خدمت شما برسيم . امام به ياسر فرمود : به امير سلام برسان و بگو من از خواسته تو آگاه شدم و فردا صبح ، اگر خدا بخواهد ، به نزد تو خواهم آمد .\r\n\r\n\r\n","description":"","footnote":"\r\n( 1 ) - بحارالانوار ، ج 49 ، ص 144 .\r\n","page_name":" 59 ","page_number":59},
  {"content":"\r\n\r\nآنگاه امام هدف مأمون را از تشكيل چنين مجالسى بيان كرد و گفت كه مأمون مىخواهد از ارج و عظمت وى بكاهد ، زيرا مأمون گمان مىبرد كه وى در برابر طرف مقابلش از گفتن پاسخ در مىماند . امام به نوفلى ( راوى اين ماجرا ) گفت :\r\n« اى نوفلى ! آيا مىخواهى بدانى كه مأمون چه وقت از اين كار خود پشيمان مىشود ؟ گفتم : آرى . فرمود : مأمون هنگامى از اين كار پشيمان خواهد شد كه ببيند من پيروان تورات را با استدلال به تورات و پيروان انجيل را با استدلال به انجيل و پيروان زبور را با استدلال به زبور و صابئيان را به زبان عبرى و آتش پرستان را به زبان پارسيشان و روميان را به زبان رومى و ساير اصحاب انديشه‌ها را هر يك به زبان خود آنها مجاب و محكوم سازم . هنگامى كه هر گروهى را محكوم و بطلان سخن ودليلش را آشكار ساختم و به گفتهء خود متقاعدش كردم مأمون در مىيابد كه جايگاهى كه او بر آن تكيه داده است سزاوار وى نيست .\r\nدر اين هنگام است كه مأمون از كردهء خود پشيمان خواهد شد . « وَلا حَوْلَ وَلا قُوَّةَ إِلّا بِاللَّهِ الْعِلِى الْعَظيمِ » . « 1 »\r\nدر ادامهء اين حديث آمده است : چون امام به مجلس مأمون وارد شد ، خليفه از جا برخاست . محمّد بن جعفر ( عموى امام رضا ) و تمامى بنىهاشم نيز به‌احترام امام از جاى برخاستند و همچنان ايستاده بودند و امام رضا و مأمون نشسته بودند تا امام به آنها اجازهء جلوس داد . مأمون\r\n\r\n\r\n","description":"","footnote":"\r\n( 1 ) - بحارالانوار ، ج 49 ، ص 174 و 175 .\r\n","page_name":" 60 ","page_number":60},
  {"content":"\r\n\r\nروبه امام رضا كرد و ساعتى با آن‌حضرت مشغول گفتگو شد و سپس به جاثليق روىكرد و گفت : اى جاثليق ! اين پسر عمويم على بن موسى بن جعفر است . دوست دارم با انصاف با وى در مباحثه شوى . جاثليق گفت :\r\nاى اميرالمؤمنين ! چگونه مىتوانم با مردى كه كتاب و پيامبرش را باور ندارم مناظره كنم ؟\r\nحضرت رضا به دو فرمود :\r\n« اى نصرانى ! اگر من از انجيل خودت براى تو دليل آورم آيا بدان اقرار مىورزى ؟ »\r\nجاثليق پاسخ داد : آيا مگر من مىتوانم آنچه را كه انجيل گفته ، انكار كنم ؟ بلى به خدا سوگند اگر هم مخالف اعتقاد من باشد ، بدان گردن‌مىنهم .\r\nسپس امام رضا آياتى از انجيل را براى او خواند و به وى ثابت كرد نام پيامبر صلى الله عليه و آله در انجيل آمده است و تعداد حواريين عيسى عليه السلام و احوال آنان را براى وى بازگفت و دلايل فراوان ديگرى براى وى آورد كه جاثليق به هر كدام اقرار كرد .\r\nسپس آن‌حضرت قسمتهايى از كتاب اشعيا و غير آن را براى جاثليق برخواند تا آنكه جاثليق گفت : بايد كسى جز من از تو پرسش كند به حق مسيح سوگند گمان نمىكردم درميان دانشمندان مسلمانان مانند تو باشد .\r\nسپس روبه مأمون كرد وگفت :\r\nبه خدا سوگند گمان نمىكنم كه على بن موسى در مورد اين مسائل بحث كرده باشد ، و ما از او اين را نديده بوديم ، آيا او در مدينه در اين‌گونه\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nموارد سخن مىگفت و يا اهل كلام گرد او جمع مىشدند ؟\r\nگفتم : حجاج به نزد حضرتش مىآمدند و از حلال و حرام از او مىپرسيدند و او بديشان پاسخ مىگفت و چه بسا كسانى هم كه حاجتى داشتند نزد او مىآمدند .\r\nمحمّد بن جعفر گفت : اى ابو محمّد ! من بيم آن دارم كه اين مرد ( مأمون ) به امام رضا رشك ورزد و او را مسموم كند و يا به بلايى دچار سازد پس به دو اشاره كن كه دست از اين سخنان بردارد . گفتم : او نمىپذيرد . اين مرد ( مأمون ) تنها مىخواهد امام را بيازمايد كه آيا چيزى از علوم پدرانش در نزد آن‌حضرت هست يا نه .\r\nمحمّد بن جعفر به من گفت : به امام رضا بگو كه عمويت از اين سخنان خشنود نيست و مايل است به خاطر برخى مسائل از ادامه اين سخنان خوددارى كنى .\r\nچون به منزل امام رضا برگشتيم ، آن‌حضرت را از گفتار محمّد بن جعفر ( عموى امام ) مطلع ساختم . پس امام تبسّمى كرد و فرمود :\r\n« خداوند عمويم را حفظ كند ! نمىدانم چرا از اين سخنان اظهار ناخشنودى كرد . اى غلام به نزد عمران صائبى برو و او را نزد من آر » .\r\nعرض كردم : فدايت شوم من جاى او را مىشناسم . او نزد برخى از برادران شيعهء ماست . فرمود : اشكال ندارد . استرى براى او ببريد .\r\nمن به سوى عمران روانه شدم و او را نزد حضرت بردم . او بسيار شادشد و جامه‌اى خواست و به وى خلعت بخشيد و ده هزار درهم نيز\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nخواست و به وى صله داد .\r\nپس من عرض كردم : فدايت شوم كار جدّت ، اميرالمؤمنين عليه السلام ، را كردى . فرمود : چنين مىبايست كرد . سپس شام خواست و مرا در طرف راست و عمران را در طرف چپ خويش نشانيد . چون از خوردن دست كشيديم ، به عمران فرمود : با همراه برگرد و صبح نزد ما بيا تا تو را از خوراك مدينه اطعام كنيم . پس از اين ديدار متكلّمان اديان نزد عمران گرد مىآمدند و او بطلان سخنان و عقايد آنها را ثابت مىكرد تا آنجا كه از گفتگو با او اجتناب مىكردند و مأمون نيز به وى ده هزار درهم صله داد و فضل هم پول و استر به وى بخشيد و امام رضا عليه السلام هم صدقات بلخ را به دو بخشيد و بدين ترتيب وى به ثروتى سرشار دست‌يافت . « 1 »\r\nداستان آماده شدن امام براى برگزارى نماز عيد ، كه نظام را با بيم و هراس مواجه كرد ، خود گواه ديگرى است بر آنكه امام فرصتى را از دست نمىداد مگر آنكه از آن براى اعلان دعوت خويش و اينكه وى به خلافت از بيت عبّاسى ، سزاوارتر و شايسته‌تر است بهره‌بردارى مىكرد .\r\n( چون عيد فرا رسيد ، مأمون فرستاده‌اى به سوى امام رضا روانه‌كرد و از او خواست بر استر خويش سوار شود و در مراسم عيد حضور يابد تا دل مردم آرام‌گيرد و فضيلتش را بشناسند و دلهايشان بدين حكومت خجسته روشن شود . امام رضا به مأمون پيغام داد و فرمود : تو از شروط ميان من و خود درباره عدم دخالت من در امور حكومت آگاهى .\r\n\r\n\r\n","description":"","footnote":"\r\n( 1 ) - بحارالانوار ، ج 49 ، ص 175 - 177 ( با اختصار ) .\r\n","page_name":" 63 ","page_number":63},
  {"content":"\r\n\r\nمأمون پاسخ داد : من بدين وسيله مىخواهم ولايتعهدى تو در ژرفاى دل مردم و سپاه و چاكران استوار شود و دلهاى آنان آرام‌پذيرد و به فضلى كه خداوند متعال به تو ارزانىداشته ، اقرار ورزند ، چون مأمون در اين باره بسيار گفت و اصرار كرد .\r\nامام به دو فرمود : « اى اميرالمؤمنين ! اگر مرا از اين تكليف عفو كنى ، براى من خوشتر است و اگر نكنى چنان بيرون خواهم آمد كه رسول خدا صلى الله عليه و آله و على بن ابىطالب عليه السلام بيرون مىآمدند » .\r\nمأمون پاسخ داد : هرطور كه مىخواهى بيرون آى .\r\nمأمون به فرماندهان و مردم دستور داد كه صبح زود بر در سراى امام رضا گردآيند . مردم از زن و مرد و كودك به خاطر آن‌حضرت در خيابانها و بامها نشسته بودند . فرماندهان نيز بر در خانهء امام رضا گردآمده بودند .\r\nچون خورشيد بر آمد ، امام رضا عليه السلام غسل كرد و عمامه‌اى سپيد از كتان بر سر بست و قسمتى از آن را بر روى سينه‌اش و قسمتى ديگر را ميان شانه‌هايش افكند . سپس اندكى از جامهء خود را بالا گرفت و به خادمان خويش فرمود : شما نيز همان كنيد كه من مىكنم . سپس عصايى به دست گرفت و از خانه بيرون آمد ما روبه روى حضرتش بوديم . او پابرهنه بود و جامه‌اش را تا نيمهء ساق بالازده و دامن لباسهاى ديگر را هم به كمر زده بود . او به راه افتاد و ما هم پيشاپيش او به‌راه افتاديم . وى سرش را به سوى آسمان بالا كرد و چهار تكبير گفت . به نظر ما مىرسيد كه هوا و ديوارها هم به آن تكبيرهاى حضرت پاسخ مىگفتند .\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nفرماندهان آراسته و مسلّح در حالى كه بهترين جامه‌هاى خود را دربركرده بودند بر در سراى آن‌حضرت انتظار وى را مىكشيدند . ما پاىبرهنه و دامن به كمر زده در برابر آنها ظاهر شديم . چون امام از خانه بيرون آمد ، توقف كوتاهى كرد و فرمود :\r\n« اللَّهُ أَكْبَرُ ، اللَّهُ أَكْبَرُ ، اللَّهُ أَكْبَرُ عَلى ما هَد انا ، اللَّهُ أَكْبَرُ عَلى ما رَزَقَنا مِنْ بَهيمَةِ الْأَنْعامِ ، وَالْحَمْدُ للَّهِ عَلى ما أَبْلانا » .\r\nآن‌حضرت صداى خويش را بالابرد ما نيز صداهاى خود را بالابرديم .\r\nشهر مرو از گريه و فرياد به لرزه درآمد . امام سه بار اين ذكر را تكرار فرمود . فرماندهان از مركوبهاى خويش پايين آمدند و چكمه‌هايشان را از پاى بيرون كردند . شهر مرو يكپارچه مىگريست و هيچ كس نمىتوانست از گريه و شيون خوددارى كند . امام رضا عليه السلام هر ده گامى كه برمىداشت مىايستاد و چهار تكبير سرمىداد چنان كه ما خيال مىكرديم زمين و ديوارها به حضرتش پاسخ مىگويند .\r\nخبر اين ماجرا به گوش مأمون رسيد . فضل بن سهل ذو الرياستين به او گفت : اى اميرالمؤمنين ! اگر رضا بدين‌گونه به مصلى برسد مردم فريفتهء او خواهند شد ، به مصلحت است كه از او بخواهى بازگردد ! !\r\nمأمون نيز فوراً كسى را پيش آن‌حضرت روانه‌كرد . امام رضا كفش خود را خواست و آن را به پاكرد و بازگشت . « 1 »\r\n\r\n\r\n","description":"","footnote":"\r\n( 1 ) - بحارالانوار ، ج 49 ، ص 134 و 135 .\r\n","page_name":" 65 ","page_number":65},
  {"content":"\r\n\r\n\r\nشهادت . . مرقد . . و مزار شريف\r\nسرانجام امام عليه السلام را زهر دادند و او بسان ديگر امامان به شهادت رسيد تا اين حديث در بارهء او مصداق پيدا كند كه :\r\n« از ما كسى نيست جز آنكه به او زهر داده يا كشته با شندش »\r\nامّا چه كسى او را زهر داد ؟ بسيارى از علما بر اين باورند كه مأمون در پس اين توطئه بوده‌است ، امّا عدّه‌اى ديگر اين نظر را بعيد مىدانند و مىپرسند آيا مأمون براستى تا اين اندازه پست و پليد بوده كه دستان خود را بدين جنايت زشت بيالايد ؟ !\r\nبرخى از اين علما دهها دليل بر بى گناهى مأمون در ارتباط با خون امام هشتم ارائه مىدهند . امّا وقتى اين دلائل را يك به يك تحليل مىكنيم در مىيابيم كه تمام آنها به يك دليل باز مىگردد و آن بعيد شمردن وقوع چنين جنايتى است . از شخصى كه مدافع افكار مذهب شيعه و قايل به برترى و افضليت امام على عليه السلام است !\r\nولى ما مأمون را شناختيم . او يكى از خلفاى عبّاسى و وابسته به خاندانى است كه رژيم آنان در خيانت به ياران و هواخواهان خود از\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nابو مسلم خراسانى گرفته تا برمك و فضل بن سهل ، پر آوازه و متمايز است . و مأمون در رأس هرم اين رژيم ، كه بنيان آن بر نيرنگ و ستم و كشتار استوار شده است ، جاى دارد . بنابر اين چه عاملى او را از پيروى سيرهء پيشينيانش و تكرار جنايات نياكانش باز خواهد داشت ؟ همچنين باورهاى وى در مورد خلق قرآن يا قائل بودن به افضليت امام على عليه السلام بر ساير صحابه يا نظاير آنها ، هيچ گاه او را در زمرهء شيعيان على و آل على جاى نداد ، زيرا ادامهء حكومت او بر مسلمانان خود بزرگترين جنايت و گناه و سخت ترين طغيان در منطق امام على و شيعيان او به شمار مىآمد ، زيرا اين حكومت در واقع نوعى ادعاى ربوبيت و ستيزه با خدا در الوهيتش بود !\r\nاز طرفى شيوهء برخورد او با مردم و كشتارها و شكنجه‌ها و گسترش فساد از راههاى گوناگون با ساده ترين اصول شيعهء اهل بيت عليهم السلام بودن ، منافات داشت . بنابر اين چه عاملى مىتوانست او را از ارتكاب چنين جنايت پليدى در حق خاندان رسالت باز دارد ؟ !\r\nما در تاريخ به نكاتى بر مىخوريم كه نشان مىدهد شخص مأمون از طريق دستگاه اطلاعاتى و مخفيانه خود كه شبيه به دستگاههاى جاسوسى كاخ فرماندهى يا رياست در بدترين حكومتهاى ديكتاتورى جهان در عصر ما بوده ، كاملًا بر نحوهء اجراى نقشهء ترور امام رضا نظارت داشته است .\r\nاين نقشه موقعى به مرحلهء اجرا گذارده شد كه انقلابهاى علويّان در گوشه و كنار سرزمين اسلام يا سركوب شده و يا فرو كش كرده بودند\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nو فلسفه دعوت امام به خراسان نيز پايان يافته بود و ابرها بر فراز بغداد گرد آمده و بنيانهاى انقلاب عبّاسيّان آشكار شده بودند و مأمون براى جلب خشنودى پسر عموهايش بازگشت به بغداد را در سر مىپروراند و شيوهء نياكانش در پوشيدن جامهء سياه و تقسيم مناصب به خويشان و نزديكانش را از نو آغاز كرده بود .\r\nشايد حديث زير اين حالت را كه امام رضا نسبت به آن هشدار داده و آن را به مأمون اظهار كرده بود ، براى ما تبيين كند . در واقع امام مىخواست بدين وسيله به مأمون بگويد كه وى بدانچه او مىكند آگاه است ، امّا بر حسب مصلحت عموم حركت مىكند . در اين حديث آمده است : روزى امام رضا عليه السلام در گفتگويى طولانى به مأمون گفت :\r\n« اى امير المؤمنين ! در امور مسلمانان از خدا بترس و به بيت نبوّت و معدن مهاجران و انصار بازگشت كن » .\r\nآنگاه فرمود : « من چنين مىبينم كه تو از اين شهر بيرون مىشوى و به جايگاه پدران و نياكانت بر مىگردى و در امور مسلمانان مىنگرى و اين سخن پيش خود نگاه دار و ( بدان ) كه خداوند عزّ و جل از تو در بارهء آنچه تو را بر آن گماشته ، پرسش خواهد كرد » . « 1 »\r\nفضل بن سهل نيز اين نكته را به مأمون ياد آور مىشود . او را مىبينيم كه از همراهى با مأمون سر پيچى مىكند ، و با گفتن اين سخن از او پوزش مىخواهد كه : گناه من پيش خاندانت و عامهء مردم بزرگ است و مردم\r\n\r\n\r\n","description":"","footnote":"\r\n( 1 ) - بحارالانوار ، ج 49 ، ص 165 .\r\n","page_name":" 68 ","page_number":68},
  {"content":"\r\n\r\nمرا به خاطر كشتن برادر مخلوعت و بيعت امام رضا به ولايتعهدى از روى نيكى يا حسادت نكوهش مىكنند و ستمگران به سعايت از من بر مىخيزند پس اجازه فرماى در خراسان بمانم . « 1 » امّا مأمون خواستهء او را نمىپذيرد . چون براى او تدبيرى انديشيده است . مأمون نمىخواهد فضل را در پايگاه قدرت و در ميان ياران و هواخواهانش به كام مرگ فرستد بلكه قصد دارد او را در راه از ميان بردارد .\r\nدر روايت آمده است : مدّتى از گفتگوى ميان مأمون و فضل سپرى شده بود و ما در يكى از منازل ( بين راه ) بوديم كه فضل به حمام رفت . در اين هنگام گروهى با شمشير بر او داخل شدند و به قتلش رساندند . پس از كشته شدن فضل ، فرماندهان و سپاهيان و گروهى از مردان ذو الرياستين بر در سراى مأمون حاضر شده گفتند : او را كشت اينك ما به خونخواهى او آمده‌ايم . « 2 »\r\nبدين سان مأمون از برجسته‌ترين و بزرگ ترين كانون قدرت در درون دستگاه حاكمه خلاصى يافت . اينك پيش روى او جز امام رضا ، كه او هم اندكى بعد به شهادت رسيد ، كس ديگرى باقى نمانده بود . براستى آيا همين نزديكى شهادت امام رضا عليه السلام با كشته شدن فضل خود نمىتواند حاكى از وجود توطئه‌اى پليد بر ضدّ آن‌حضرت باشد ؟\r\nبا اين دلايل و شواهد ، قول مشهور علماى شيعه مبنى بر شهادت امام\r\n\r\n\r\n","description":"","footnote":"\r\n( 1 ) - بحارالانوار ، ج 49 ، ص 165 .\r\n( 2 ) - همان مأخذ ، ص 169 .\r\n","page_name":" 69 ","page_number":69},
  {"content":"\r\n\r\nرضا عليه السلام به خاطر خورانيدن زهر به آن‌حضرت از سوى مأمون درست وراست جلوه مىكند .\r\nعلامهء مجلسى در اين باره مىگويد : قول مشهور در ميان ما آن است كه امام رضا عليه السلام به واسطهء زهر مأمون به شهادت رسيد . « 1 »\r\nاينك اجازه دهيد به خبر شهادت آن‌حضرت از زبان معاصرانش گوش فرا دهيم :\r\nالف - ابا صلت هروى از معاصران امام و از حادثه سازان يا از ناظران بر حوادث بوده و با امام عليه السلام ارتباطى نزديك و استوار داشته است . وى در پاسخ به احمد بن على انصارى كه از وى پرسيده بود : « چرا مأمون با وجود آنكه در بزرگداشت امام رضا و اظهار محبّت و دوستى به وى مىكوشيد و او را به ولايتعهدى خود برگزيد ، راضى به كشتن آن‌حضرت شد ؟ » مىگويد : مأمون او را گرامى داشت ، و به وى محبت مىكرد چون به فضيلت او آگاه بود . وى ولايتعهدى را از پس خويش بدان حضرت اختصاص داد تا به مردم بنماياند كه امام رضا به دنيا رغبت دارد و بدين ترتيب جايگاه خود را در دل و جان مردم از دست بدهد ، امّا چون امام رغبتى به دنيا نشان نداد و اين امر جز به مراتب فضل وى در نزد مردم و ارج او در جان و دل آنها نيفزود ، متكلّمان را از شهرهاى گوناگون دعوت كرد بدين اميد كه يكى از آنها بر آن‌حضرت غلبه يابد و از منزلت وى در نزد علما بكاهد و در نتيجه مردم هم به ضعف وى پىببرند .\r\n\r\n\r\n","description":"","footnote":"\r\n( 1 ) - بحارالانوار ، ج 49 ، ص 169 .\r\n","page_name":" 70 ","page_number":70},
  {"content":"\r\n\r\nامّا آن‌حضرت با هر كس از يهود و نصارا و مجوس و صابئيان و برهماييها و ملحدان و دهريها و يا ساير فرق مسلمان كه با وى مخالف بودند مناظره مىكرد ، همه را مغلوب مىساخت و بر آنها دليل و حجّت مىآورد تا آنجا كه مردم مىگفتند : به خدا او از مأمون به خلافت سزاوارتر است .\r\nخبر چينان هم سخن مردم را به گوش مأمون مىرساندند . وى از اين بابت بسيار خشمگين مىشد و حسادتش شدّت مىيافت . امام هم از گفتن حقيقت در حضور مأمون پروانداشت و در بيشتر موارد به وى پاسخهايى مىداد كه او را خوش نمىآمد از اين رو مأمون خشمگين مىشد و به آن‌حضرت كينه مىورزيد ، امّا كينه و خشم خود را نمايان نمىساخت ، امّا هنگامى كه در بارهء آن‌حضرت هيچ چاره‌اى نيافت ، او را با دادن زهر به شهادت رساند » . « 1 »\r\nب - شيخ مفيد نيز مجملى از ماجراى شهادت آن‌حضرت را همراه با يكى از تفسيرهاى مربوط به علّت دشمنى مأمون با امام رضا نقل كرده و چنين گفته است :\r\nروزى امام رضا بر مأمون وارد شد و ديد كه او براى نماز وضو مىسازد در حالى كه غلامش بر دستان او آب مىريزد . پس امام رضا به مأمون گفت :\r\n« اى اميرالمؤمنين ! در عبادت پروردگارت كسى را شريك مكن » .\r\n\r\n\r\n","description":"","footnote":"\r\n( 1 ) - بحارالانوار ، ج 49 ، ص 290 .\r\n","page_name":" 71 ","page_number":71},
  {"content":"\r\n\r\nمأمون ، غلام را رد كرد و خود وضويش را به اتمام رساند ، امّا كينهء آن‌حضرت را به دل گرفت .\r\nهمچنين آن‌حضرت عليه السلام در نزد مأمون زبان به نكوهش فضل و حسن ، فرزندان سهل ، گشود و خطاهاى آنان را به مأمون باز نمود وى را از شنيدن سخنان آن دو منع كرد . فضل و حسن از آنچه امام در بارهء آنها گفته بود مطلع شدند و در حضور مأمون خطاهايى بر امام بستند و به وى امورى نسبت دادند كه دور از ساحت مقدس حضرتش بود و مأمون را از گرايش مردم به او بيمناك كردند و در اين باره چندان گفتند تا سر انجام نظر او را دربارهء امام رضا عوض كردند و مأمون هم به قتل حضرتش همّت گماشت .\r\nراويان اتفاق نظر دارند كه روزى او و مأمون از يك طعام خوردند و در نتيجه امام رضا عليه السلام بيمار شد و مأمون هم خود را به تمارض زد .\r\nمحمّد بن على بن حمزه از منصور بن بشر از قول برادرش عبداللَّه بن بشر نقل كرده است كه گفت :\r\nمأمون مرا فرمود كه ناخنهايم را دراز كنم و اين گفته را به كسى باز نگويم من نيز چنين كردم . سپس مرا طلبيد و چيزى شبيه به تمر هندى بيرون آورد و به من داد و گفت : اين را با دستانت به هم بمال و خمير كن من نيز چنين كردم . سپس برخاست و مرا واگذاشت و نزد امام رضا رفت و از او پرسيد : چه خبر ؟ امام رضا فرمود : اميدوارم بهتر شوم . مأمون از وى پرسيد : من نيز به حمد اللَّه امروز خوبم . آيا كسى از پرستاران امروز نزد شما آمده است ؟ امام فرمود : نه . مأمون خشمگين شد و بر غلامانش\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nفرياد زد و سپس گفت : همين حالا آب انار بگير كه از خوردن آن چاره‌اى نيست سپس مرا ( عبداللَّه بن بشر ) فرا خواند و گفت : انارى براى ما بياور .\r\nمن انارى آوردم و مأمون به من گفت : با دست خويش آب اين انار را بگير . من آب انار را گرفتم و مأمون آن را به دست خويش به امام رضا نوشانيد و همين امر موجب مرگ آن‌حضرت شد . او دو روز بعد از اين ماجرا جان سپرد .\r\nاز ابا صلت هروى نقل شده است كه گفت : نزد حضرت رضا رفتم در حالى كه ( پيش از ورود من ) مأمون از حضور آن امام بيرون آمده بود .\r\nپس او به من فرمود : « اى ابا صلت كار خود را كردند » .\r\nو آنگاه به توحيد و ستايش خداوند مشغول شد .\r\nاز محمّد بن جهم روايت شده است كه گفت : امام رضا بسيار شيفتهء انگور بود . پس مقدارى انگور تهيه كردند و در بيخ دانه‌هاى آن سوزنهاى زهر آلود قرار دادند و چند روزى به‌همان حال نگاه داشتند سپس سوزنها را بيرون آوردند و در آن هنگام كه امام عليه السلام بيمار بود ، انگور را به نزد او بردند و او از آن انگور خورد و همان باعث مرگش شد . وى گويد اين زهر ، يكى از كارىترين زهرها بوده‌است .\r\nچون امام رضا وفات يافت ، مأمون يك شبانه روز مرگ او را نهان داشت . سپس در پى محمّد بن جعفر و گروهى از خاندان ابو طالب كه در نزدش حضور داشتند فرستاد . چون آنان پيش او آمدند ، مأمون اظهار تألّم و ناراحتى كرد و گريست و جسد سالم امام را به آنها نشان داد و گفت :\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nاى برادر ! بر من بسى گران است كه تو را در اين حال ببينم . من اميدوار بودم كه پيش از تو از دنيا بروم ، امّا خداوند چنين نخواست .\r\nسپس دستور داد آن‌حضرت را بشويند و كفن و حنوطش كنند و خود با جنازهء او بيرون آمد و جنازه را بردوش مىكشيد تا آن را به محلّى كه اكنون امام عليه السلام در آنجا مدفون است ، بياورد . اين محل خانهء حميد بن قحطبه در قريه‌اى به نام سناباد از نواحى نوقان طوس بود . قبر هارون الرشيد در اين خانه بود و امام رضا در برابر روى او در محل قبلهء اين خانه به خاك سپرده شد . امام رضا از دنيا رفت در حالى كه پسرى جز امام ابوجعفر محمّد بن على كه در آن هنگام هفت ساله بود ، برجاى خويش باقى نگذاشت . « 1 »\r\nج - ياسر خادم ، واپسين لحظات زندگى امام رضا را كه در آن روح ربّانى و خلق محمّدىاش جلوه گر شده بود ، چنين توصيف مىكند :\r\n« ما با طوس هفت منزل فاصله داشتيم كه امام رضا عليه السلام بيمار شد . پس به طوس وارد شديم در حالى كه بيمارى آن‌حضرت شدّت يافته بود . در طوس چند روز مانديم . مأمون روزى دو بار به عيادت امام مىآمد . در آخرين روز حياتش ، امام كه بسيار ضعيف شده بود پس از به جاى آوردن نماز ظهر از من پرسيد : اى ياسر ! آيا مردم غذا خوردند ؟\r\nعرض كردم : سرورم با اين حالى كه شما داريد چه كسى مىتواند غذا بخورد ؟ ! پس امام عليه السلام در بستر خود نشست و فرمود : « سفره بياوريد . »\r\n\r\n\r\n","description":"","footnote":"\r\n( 1 ) - بحارالانوار ، ج 49 ، ص 308 - 309 .\r\n","page_name":" 74 ","page_number":74},
  {"content":"\r\n\r\nآن‌حضرت تمامى اطرافيان و خدمتكارانش را بر سفره دعوت كرد و يكايك آنها را مورد تفقّد قرار داد . چون غذا خوردند ، فرمود :\r\nبراى زنان غذا ببريد .\r\nبراى زنان غذا بُردند . چون همه از خوردن فارع شدند ، ضعف بر امام مستولى شد و از هوش رفت . بانگ و فرياد به پا خاست . كنيزان و زنان مأمون پا برهنه و سر برهنه بر بالين آن امام حاضر شدند ، در طوس غريو و غوغا بلند شد . مأمون اندوهناك و در حالى كه به سر خود مىزد و محاسن خود را مىگرفت و مىگريست ، وارد شد و در حالى كه سيل اشك بر گونه‌هايش جارى بود بر بالين امام رضا كه به هوش آمده بود ايستاد و گفت : سرورم ! به خدا نمىدانم كدام يك از اين دو مصيبت بر من بزرگ است : آيا دورى و فراق من از تو يا شنيدن تهمت مردم كه مىگويند من تو را كشتم . امام چشمانش را به سوى او بالا آورد و فرمود :\r\nاى اميرالمؤمنين ! با ابو جعفر خوش رفتارى كن كه عمر تو و عمر او مانند دو انگشت سبابه يكسان است . « 1 »\r\nياسر همچنين حوادثى را كه پس از وفات آن‌حضرت رخ داد ، چنين توصيف مىكند :\r\n« پاسى از شب گذشته بود كه امام عليه السلام جان سپرد . چون صبح فرارسيد ، مردم گرد آمدند و گفتند : مأمون او را كشت . و نيز گفتند : مأمون فرزند رسول خدا را كشت . آنان همچنين سخنان ديگرى هم گفتند .\r\n\r\n\r\n","description":"","footnote":"\r\n( 1 ) - بحارالانوار ، ج 49 ، ص 299 ( يعنى عمر تو و عمر او مساوى است ) .\r\n","page_name":" 75 ","page_number":75},
  {"content":"\r\n\r\nمحمّد بن جعفر بن محمّد از مأمون امان خواسته و به خراسان آمده بود . وى عموى ابو الحسن بود . مأمون به او گفت : اى ابو جعفر ! به سوى مردم برو به ايشان بگو كه امام رضا امروز بيرون نمىآيد .\r\nمأمون خوش نداشت جنازهء آن‌حضرت را در روز بيرون ببرد ، زيرا مىترسيد حادثه‌اى روى دهد . پس محمّد بن جعفر به سوى مردم رفت و گفت : اى مردم ! امام رضا امروز بيرون نمىآيد . مردم پراكنده شدند و ابوالحسن را شبانه غسل دادند و به خاك سپردند » . « 1 »\r\nمزار آن‌حضرت همواره مورد توجّه شيعيان اهل‌بيت عليهم السلام و دوستداران آنان بوده است ، زيرا پيامبر صلى الله عليه و آله و ديگر ائمه در بارهء مرقد وى و زيارت او ترغيب و توصيه كرده‌اند . پيامبر صلى الله عليه و آله فرموده است :\r\n« در آيندهء پاره‌اى از تن من در ديار خراسان به خاك سپرده مىشود كه هر مؤمنى آن را زيارت كند خداوند عزّ و جل بهشت را به روى واجب و آتش را بر بدنش حرام مىكند » . « 2 »\r\nهمچنين از امام صادق عليه السلام روايت شده است كه فرمود : « مردى از فرزندان پسرم موسى به دنيا مىآيد كه نامش نام امير المؤمنين عليه السلام ، است و به ديار طوس كه در خراسان است مىرود و در آنجا با زهر كشته مىشود و غريبانه در همانجا به خاك سپرده مىشود . هر كس او را در حالى كه عارف به حق اوست زيارت كند خداوند متعال به او پاداش كسى را كه\r\n\r\n\r\n","description":"","footnote":"\r\n( 1 ) - بحارالانوار ، ج 49 ، ص 299 - 230 .\r\n( 2 ) - همان مأخذ ، ص 284 .\r\n","page_name":" 76 ","page_number":76},
  {"content":"\r\n\r\nپيش از فتح مكّه‌انفاق كرده و ( با مشركان ) جنگيده‌است عطا خواهد كرد » . « 1 »\r\nشعرا نيز در سوگ حضرتش مرثيه‌هايى سروده‌اند كه دل سنگ را از درد آب مىكند . همچنين آنان در اشعار خود خائنانى كه امام را با زهر از پاى در آوردند ، به رسوايى كشيده‌اند . دعبل در ضمن قصيدهء معروف خود در اين باره مىگويد : « 2 »\r\n رعتهم ذئاب من امية وانتحت * عليهم دراكا ازمة وسنون « 3 »\r\nو عاثت بنوالعباس فى الدين عيثة * تحكم فيه ظالم وظنين « 4 »\r\nوسموا رشيدا ليس فيهم لرشده * و ما ذاك مأمون وذاك امين « 5 »\r\nفما قبلت بالرشد منهم رعاية * ولا لولى بالامانة دين « 6 »\r\nرئيسهم غاو وطفلاه بعده * لهذا رزايا دون ذاك مجون « 7 »\r\nالا ايها القبر الغريب محله * بطوس عليك الساريات هتون « 8 » \r\n\r\n\r\n","description":"","footnote":"\r\n( 1 ) - همان مأخذ ، ص 286 .\r\n( 2 ) - همان مأخذ ، ص 315 ، به نقل از مقاتل الطالبيّين ، ص 372 - 373 .\r\n( 3 ) - گرگانى از بنى اميّه بر آنان حكومت كردند و سختى پياپى بر ايشان روى آورد .\r\n( 4 ) - وبنى عبّاس در دين ايجاد فساد كردند و در حكومت آنان ستمگر و متهم به فرمانروايى پرداختند .\r\n( 5 ) - رشيد ناميدند كسى را كه در آنان رشد نيافته بود و اين هم نه مأمون است و آن يك هم امين نيست .\r\n( 6 ) - نه رشد و خردمندى از آنها در حفاظت از حقوق ديگران پذيرفته شد و نه دينى در امانتى .\r\n( 7 ) - هم رئيسشان و هم دو فرزندش پس از وى گمراه بودند و براى همين مصيبتهاى سختى براى مردم پيش آمد .\r\n( 8 ) - هان اى قبرى كه جايگاهش در طوس غريب است همواره برتو اشكها جارى است .\r\n","page_name":" 77 ","page_number":77},
  {"content":"\r\n\r\nابو فراس حمدانى نيز در سوگ امام سروده است : « 1 »\r\n باؤوا بقتل الرضا من بعد بيعته * وابصروا بعضه من‌رشدهم‌وعموا « 2 »\r\nعصابة شقيت من بعد ما سعدت * ومعشر هلكوا من بعد ما سلموا « 3 »\r\nلا بيعة ردعتهم عن دمائهم * ولا يمين و لا قربى و لا رحم « 4 » \r\n\r\nسخنان تابناك امام\r\nآيا بدون شناخت امام رضا عليه السلام و بهره‌گيرى از نور و دانش و معارف او مىتوان ادعاى پيروى از حضرتش را داشت ؟ و چگونه كسى كه از سنن معصومان عليهم السلام تبعيت نكرده و از نور هدايت آنان بهره مند نشده در روز قيامت اميد شفاعت پيامبر صلى الله عليه و آله و اهل بيت او را دارد ؟ !\r\nبر ماست كه در گفتارها و وصاياى آنان كه به مثابهء گنجينه‌هاى تمام ناشدنى و نعمتهاى بى نظيرند ، به خوبى كاوش كنيم .\r\nامام هشتم ميراثى عظيم از معارف و علوم ، بويژه در حكمت الهى\r\n\r\n\r\n","description":"","footnote":"\r\n( 1 ) - همان مأخذ ، ص 314 .\r\n( 2 ) - قتل امام رضا عليه السلام را مرتكب شدند پس از بيعت با وى و اندكى بينايى يافتند و دوباره كور شدند .\r\n( 3 ) - گروهى پس از آنكه خوشبخت شدند تيره روز گشتند و جماعتى پس از آنكه در امان ماندند نابود شدند .\r\n( 4 ) - نه بيعت اينان را از ( ريختن ) خون آنها باز داشت و نه سوگند و نزديكى و پيمان خويشى .\r\n","page_name":" 78 ","page_number":78},
  {"content":"\r\n\r\nو بيان فلسفه و علل احكام و رد بر مذاهب باطله ، از خويش بر جاى نهاده است .\r\nما در پايان كتاب خود كه به نام حضرتش تشرف يافته ، سخنان خردمندانه و پندهاى حكيمانهء او را نقل مىكنيم بدين اميد كه از آنها بهرمند شويم .\r\nعلى بن شعيب گويد : « بر ابوالحسن الرضا عليه السلام وارد شدم . از من پرسيد : اى على ! زندگى كدام يك از مردم بهتر است ؟ عرض كردم :\r\nسرورم ! شما از من بدان آگاه‌تريد . فرمود : اى على ! هر كس كه زندگى ديگرى در زندگى او نكو شود . اى على ! زندگى كدام يك از مردم بدتر وناگوارتر است ؟ عرض كردم : شما داناتريد ؟\r\nفرمود : كسى كه ديگرى در زندگى او زندگى نكند . اى على ! با نعمتها خوش همسايه باشيد كه آنها رام نشده هستند و اگر از قومى گرفته شدند به آنها باز نخواهند گشت .\r\nاى على ! بدترين مردمان كسى است كه ميهمانش را باز دارد و به تنهايى بخورد و بنده‌اش را بزند . به خداوند خوش گمان باش . هر كس كه گمان خود را به خداوند نكو كند ، خداوند نيز او را نا اميد نخواهد كرد .\r\nو هر كه به روزى كم راضى شد ، به عمل كم از او را راضى خواهد شد و هر كه به اندك از حلال خرسند شود ، هزينه‌اش سبك گردد و خانواده‌اش از نعمت برخوردار خواهد شد و خداوند او را به درد و درمان دنيا بينا سازد و او را به سلامت از دنيا به دار السلام بيرون برد . بخيل را آرامش ،\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nحسود را لذّت ، ملول را وفا و دروغگو را مروّت نيست » . « 1 »\r\nو نيز از آن‌حضرت نقل شده است كه فرمود :\r\n« وحشتناك‌ترين ( صحنه‌ها ) براى انسان سه جاست : روزى كه زاده مىشود و دنيا را مىبيند ، و روزى كه مىميرد و آخرت و اهل آن را مشاهده مىكند ، و روزى كه برانگيخته مىشود و احكامى را مىبيند كه در سراى دنيا نديده است . خداوند در اين سه جا بر يحيى و عيسى عليهما السلام درود فرستاده است . در بارهء يحيى فرمود :\r\n( وَسَلَامٌ عَلَيْهِ يَوْمَ وُلِدَ وَيَوْمَ يَمُوتُ وَيَوْمَ يُبْعَثُ حَيّاً ) . « 2 »\r\n« و درود بر او روزى كه زاده شد و روزى كه مىميرد و روزى كه زنده برانگيخته مىشود . »\r\nو در بارهء عيسى فرمود :\r\n( وَالسَّلَامُ عَلَيَّ يَوْمَ وُلِدتُّ وَيَوْمَ أَمُوتُ وَيَوْمَ أُبْعَثُ حَيّاً ) . « 3 »\r\n« ودرود بر من روزى كه زاده شدم و روزى كه مىميرم و روزى كه زنده برانگيخته مىشوم . »\r\nخرد انسان مسلمان تمام نگردد مگر آنكه در او ده ويژگى باشد : از او اميد خير باشد ، از بدى او در امان باشند ، خير اندك از سوى ديگران را بسيار شمارد ، خير بسيار خود را كم انگارد ، هر چه حاجت از او خواهند دلتنگ نشود ، در طول عمر خود از دانش‌جويى خسته نشود ، فقر در راه خدا برايش\r\n\r\n\r\n","description":"","footnote":"\r\n( 1 ) - فى رحاب ائمّة اهل البيت - سيره حضرت امام رضا عليه السلام ، ص 148 .\r\n( 2 ) - سورهء مريم ، آيهء 15 .\r\n( 3 ) - سورهء مريم ، آيهء 32 .\r\n","page_name":" 80 ","page_number":80},
  {"content":"\r\n\r\nمحبوب تر از توانگرى باشد ، خوارى در راه خداوند برايش محبوب‌تر از سر فرازى در راه دشمن خدا باشد ، گمنامى برايش شيرين‌تر از شهرت و بلند آوازگى باشد . سپس فرمود : دهم ، و دهمى چيست ؟ گفته شد : چيست ؟\r\nفرمود : كسى را نبيند جز آنكه مىگويد او بهتر و پرهيزكارتر از من است .\r\nهمانا مردم دو دسته‌اند : يكى بهتر و با تقواتر از او و ديگر بدتر و پست‌تر از او . پس چون با بدتر و پست‌تر از خود ديدار كند ، گويد : شايد خوبى اين مرد پنهان باشد اين براى او بهتر باشد و خوبى من نمايان است و اين براى من بدتر است و چون به كسى كه بهتر و با تقوا تر از اوست بر خورد كند براى او فروتنى كند تا بد و ملحق شود پس چون چنين كند ، بزرگىاش فزونى گيرد و خوبىاش بهتر شود و يادش نكو گردد و بر اهل زمانه سرورى يابد . » « 1 »\r\nآن‌حضرت اشعارى ميخواند كه شايد سرودهء خود ايشان باشد . « 2 »\r\n اذا كان دونى من بليت بجهله * ابيت لنفسى ان اقابل بالجهل « 3 »\r\nو ان كان مثلى فى محلى من النهى * اخذت بحلمى كىاجل عن المثل « 4 » \r\n\r\n\r\n","description":"","footnote":"\r\n( 1 ) - فى رحاب ائمّة اهل البيت - سيرة حضرت امام رضا عليه السلام ، ص 147 .\r\n( 2 ) - همان مأخذ ، ص 150 .\r\n( 3 ) - هرگاه كسى پست‌تر از من باشد و من به نادانى او مبتلا باشم خود را از مقابله با نادانى او منع مىكنم .\r\n( 4 ) - و اگر كسى از نظر عقل و خرد با من برابر باشد در برخورد با او حلم را پيشه خود مىسازم تا از همانند خود برترى گيرم .\r\n","page_name":" 81 ","page_number":81},
  {"content":"\r\n\r\n وان كنت ادنى منه فى الفضل والحجى * عرفت له حق التقدّم و الفضل « 1 » \r\nو نيز سروده است : « 2 »\r\n انك في دنيا لها مُدّة * يقبل فيها عمل العامل « 3 »\r\nامّا ترى الموت محيط بها * يصلب فيها امل الآمل « 4 »\r\nتجعل الذنب بما تشتهى * وتأمل التوبة من قابل « 5 »\r\nوالموت يأتى اهله بغتةً * ما ذاك فعل الحازم العاقل « 6 » \r\nدر همين جا گفتار كوتاه خود را در بارهء زندگى تابناك امام رضا عليه السلام به پايان مىرسانيم و از خداوند مىخواهيم كه ما را در روز قيامت به اين كتاب سود رساند و آن را وسيله‌اى براى پيروى ما از او در دنيا و برخوردارى از شفاعتش در آخرت قرار دهد . « آمين »\r\n\r\n\r\n","description":"","footnote":"\r\n( 1 ) - و اگر من در فضل و خرد از او پايين‌تر باشم براى او حق تقدم و فضيلت قايل مىشوم .\r\n( 2 ) - همان مأخذ .\r\n( 3 ) - تو در دنيايى هستى كه آن را سر آمدى است و كردار عمل كننده در اين مدّت پذيرفته مىشود .\r\n( 4 ) - آيا مرگ را نمىبينى كه اين دنيا را احاطه كرده است و آرزوى آرزومندان را در آن به چهار ميخ مىكشد .\r\n( 5 ) - گناه را بدانچه دوست مىدارى جلو مىاندازى و توبه را براى آينده آرزو مىكنى .\r\n( 6 ) - حال آينده آنكه مرگ ناگهان بر اهل خود وارد مىشود و اين ، كردار فرد دور انديش و خردمند نيست .\r\n","page_name":" 82 ","page_number":82},
  {"content":"\r\n . \r\n","description":"","footnote":"","page_name":" 83 ","page_number":83},
  {"content":"\r\n . \r\n","description":"","footnote":"","page_name":" 84 ","page_number":84},
  {"content":"\r\n . \r\n","description":"","footnote":"","page_name":" 85 ","page_number":85},
  {"content":"\r\n . \r\n","description":"","footnote":"","page_name":" 86 ","page_number":86},
  {"content":"\r\n . \r\n\r\n","description":"","footnote":"","page_name":" 87 ","page_number":87}
  ]