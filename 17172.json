[
  {"content":"\r\n\r\nتفسير\r\nاحسن الحديث\r\nسيدعلى اكبر قرشى\r\nجلد سوم\r\nاول سورهء مائده تا آخر آيه 147 سوره اعراف\r\nواحد تحقيقات اسلامى\r\nبنياد بعثت\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nقرشى بنايى ، على اكبر ، 1307 -\r\nتفسير احسن الحديث / مؤلف على اكبر قرشى . - تهران : بنياد بعثت ، مركز چاپ و نشر ، 1374 - 1377 .\r\nج .\r\n( دوره ) ISBN 964 - 309 - 186 - 4\r\n( ج . 3 ) ISBN 964 - 309 - 187 - 2\r\nفهرستنويسى براساس اطلاعات فيپا ( فهرستنويسى پيش از انتشار ) .\r\nچاپ قبلى : بنياد بعثت ، واحد تحقيقات اسلامى ، 1366 .\r\nهر يك از جلدها به تفسير سور و آيات خاصى اختصاص دارد .\r\nكتابنامه :\r\nج . 1 تا 12 ( چاپ سوم ) .\r\n1 . تفاسير شيعه - قرن 14 . الف . بنياد بعثت . مركز چاپ و نشر . ب . عنوان .\r\n7 ت 4 ق / 98 BP\r\n179 / 297\r\n1374\r\n5845 - 74 م *\r\nمركز چاپ و نشر بنياد بعثت\r\nنام كتاب : تفسير احسن الحديث جلد سوم\r\nمولف : سيدعلى اكبر قرشى\r\nتيراژ : 2000\r\nنوبت چاپ : سوم 1377\r\nچاپخانه : اطلس\r\nناشر : بنياد بعثت\r\nآدرس : تهران - خيابان سميه - شمارهء 109 - صندوق پستى : 1361 - 15815\r\nتلفن : 8822374 - 8822244 فاكس : 8829219 ( 021 )\r\nحق چاپ و نشر محفوظ است\r\nشابك 4 - 186 - 309 - 964 ( دوره 12 جلدى )\r\nISBN : 964 - 309 - 186 - 4 ( 12 VOL SET )\r\nشابك 2 - 187 - 309 - 964 ( جلد 3 )\r\nISBN : 964 - 309 - 187 - 2 ( VOL 3 )\r\n\r\n","description":"","footnote":"","page_name":" 2 ","page_number":2},
  {"content":"\r\n\r\n\r\nجلد سوم\r\nبِسْمِ اللَّهِ الرَّحْمنِ الرَّحِيمِ\r\n\r\nسورهء مائده\r\nدر مدينه نازل شده و صد و بيست آيه است 1 - بنا بر روايات ، سورهء مائده آخرين سورهء مفصل است كه در مدينه نازل گرديد ، در تفسير عياشى از زرارة از حضرت باقر عليه السّلام نقل شده كه على بن ابى طالب صلوات اللَّه عليه فرمود : دو ماه يا سه ماه به رحلت رسول خدا صلى اللَّه عليه و إله مانده بود كه سورهء مائده نازل شد « 1 » .\r\nدر ضمن روايت ديگرى از امير المؤمنين عليه السّلام نقل كرده كه فرمود : به وقت نزول سورهء مائده ، رسول خدا صلى اللَّه عليه و إله سوار بر قاطر شهباء بود ، نزول وحى بر آن حضرت سنگين شد ، بطورى كه قاطر ايستاد و شكمش به طرف زمين آمد به قدرى كه مىخواست نافش به زمين برسد ، بيحالى وحى آن حضرت را فرا گرفت به حدى كه دست خويش را بر موى پيشانى شيبة بن وهب جمحى گذاشت ، چون بيحالى از آن حضرت رفت سورهء مائده را بر ما خواند ، او به آن عمل كرد ، ما نيز عمل كرديم .\r\nدر الميزان فرموده : اهل نقل اتفاق دارند بر اينكه : مائده آخرين سورهء مفصل است كه بر آن حضرت در اواخر عمرش نازل گرديد ، در روايات آمده كه اين سوره ناسخ است و منسوخ نيست .\r\n\r\n\r\n","description":"","footnote":"\r\n( 1 )\r\n« عن زرارة بن اعين عن ابى جعفر ( ع ) قال : قال على بن ابى طالب صلوات اللَّه عليه : نزلت المائدة قبل ان يقبض النبى ( ص ) بشهرين او ثلاثة اشهر » .\r\n","page_name":" 3 ","page_number":3},
  {"content":"\r\n\r\nبنا بر اين بايد اين سوره بعد از سورهء توبه نازل شده باشد كه بالاتفاق در سال نهم هجرت نازل گرديده است ولى طبرسى در تفسير سورهء هل اتى توبه را بعد از مائده نقل كرده ، ما نيز در مقدمهء تفسير به استناد سندى كه ارائه داده‌ايم آيه شصت و هفتم آن را آورده‌ايم و اللَّه اعلم .\r\n2 - عدد آيات آن در شمارش قارئان كوفى صد و بيست و به نظر قارئان بصره صد و بيست سه و در نقل ديگران صد و بيست دو آيه است ، علّت اختيار شمارش كوفى آن است كه عاصم بن ابى النجود آن را از ابى عبد الرحمن سلمى از على عليه السّلام نقل كرده است . ( مجمع البيان ) .\r\nگويند : اين سوره داراى دو هزار و هشتصد و چهار كلمه و يازده هزار و هفتصد و سى سه حرف است و اللَّه العالم .\r\n3 - سوره مباركه به شهادت آيات آن ، مدنى است و كسى خلاف آن را نگفته است ، بايد دانست : منظور از سوره و آيه‌هاى مدنى آن است كه بعد از هجرت نازل شده باشند خواه در شهر مدينه يا در غير آن ، مثلا آيه  الْيَوْمَ أَكْمَلْتُ لَكُمْ دِينَكُمْ . . .  آيه سوم و آيهء  يا أَيُّهَا الرَّسُولُ بَلِّغْ ما أُنْزِلَ إِلَيْكَ . . .  .\r\nاز اين سوره در حجة الوداع در غدير خم نازل شده است باز مدنى مىباشند .\r\nو نيز منظور از سوره آيه‌هاى مكى آن است كه قبل از هجرت نازل شوند خواه در خود مكه يا در غير آن .\r\n4 - در مجمع البيان از ابى حمزهء ثمالى از حضرت صادق عليه السّلام نقل شده سورهء مائده همه‌اش به يك بار نازل گرديد و هفتاد هزار ملك به همراه آن فرود آمدند ، از روايت امير المؤمنين سلام اللَّه عليه نيز معلوم شد ، همهء سوره يك دفعه نازل شده است ، ناگفته نماند : اين سخن مخالف آن نيست كه آيهء :  الْيَوْمَ أَكْمَلْتُ . . . \r\n\r\n","description":"","footnote":"","page_name":" 4 ","page_number":4},
  {"content":"\r\n\r\nو آيهء  يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ . . .  در جحفه و در غدير خم نازل شده باشد ، مىشود گفت : اين دو آيه دو بار نازل شده است و يا منظور هر دو امام بزرگوار عليهما السّلام همهء سوره است به استثناى اين دو آيه ، كه زيرا از طرف شيعه و اهل سنت ثابت شده است كه آن دو آيه در غدير خم نازل شده‌اند .\r\n5 - علت نامگذارى به سورهء مائده ، ظاهرا آمدن آيهء  قالَ عِيسَى ابْنُ مَرْيَمَ اللَّهُمَّ رَبَّنا أَنْزِلْ عَلَيْنا مائِدَةً مِنَ السَّماءِ . . .  آيهء يكصد و چهارده در اين سوره است از باب تسميهء كل باسم جزء ، از روايات معلوم مىشود كه در زمان رسول خدا صلى اللَّه عليه و إله به وسيلهء خود آن حضرت اين سوره مائده ناميده شده است .\r\n6 - اين سوره با دستور   أَوْفُوا بِالْعُقُودِ   و فرمان وفا به عهد شروع مىشود و با وعدهء نزول مائده بر نصارى كه عهدى بود از جانب خدا و با بيان اينكه عيسى بن مريم به پيمان بندگى وفا كرد بانجام مىرسد ، در خلال اين دو ، بسيارى از احكام حلال و حرام ذكر مىشود كه همه پيمانهاى الهى هستند كه از بندگان گرفته شده است .\r\nدر اين سوره سه بار از ميثاق بنى اسرائيل و نصارى ياد شده ، آن گاه مقدارى از احوال كسانى كه مقررات و پيمانهاى خدا را شكسته‌اند ، بيان شده است ، چنين به نظر مىرسد كه سورهء مباركه در   أَوْفُوا بِالْعُقُودِ   خلاصه مىشود و همهء مطالب آن در تحت همين عنوان مىباشد .\r\nدر الميزان فرموده : غرض جامع در اين سوره ، دعوت به وفا به عهد و مراعات بيانهاى حق است هر چه باشد ، و تهديد شديد است به آنهايى كه پيمانهاى حق را مىشكنند و به آنها اعتناء نمىكنند و اينكه عادت خدا بر آن جارى است كه بر اهل ايمان و تقوى و نيكوكارى ، رحم كند و بر آنها سهل گيرد و با اهل طغيان و تجاوز و عهد شكنان سخت‌گيرى نمايد .\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nلذا مىبينى كه سوره بر بسيارى از احكام حدود و قصاص و بر مثل قصهء مائده و سؤال عيسى ، قصهء فرزندان آدم ، بسيارى از مظالم و عهد شكنيهاى بنى اسرائيل شامل است و نيز بر بسيارى از آياتى كه خدا در ضمن آنها بر مردم منت مىنهد مانند اكمال دين و اتمام نعمت و حلال كردن طيبات و اينكه در دين عسر و حرج نيست ، شامل مىباشد .\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nسورة المائدة مدنيّة و اياتها 120 نزلت بعد سورة الفتح بِسْمِ اللَّهِ الرَّحْمنِ الرَّحِيمِ\r\n\r\n[ سوره المائدة ( 5 ) : آيات 1 تا 2 
  ]\r\nبِسْمِ اللَّهِ الرَّحْمنِ الرَّحِيمِ\r\nيا أَيُّهَا الَّذِينَ آمَنُوا أَوْفُوا بِالْعُقُودِ أُحِلَّتْ لَكُمْ بَهِيمَةُ الْأَنْعامِ إِلاَّ ما يُتْلى عَلَيْكُمْ غَيْرَ مُحِلِّي الصَّيْدِ وَ أَنْتُمْ حُرُمٌ إِنَّ اللَّهَ يَحْكُمُ ما يُرِيدُ ( 1 ) يا أَيُّهَا الَّذِينَ آمَنُوا لا تُحِلُّوا شَعائِرَ اللَّهِ وَ لا الشَّهْرَ الْحَرامَ وَ لا الْهَدْيَ وَ لا الْقَلائِدَ وَ لا آمِّينَ الْبَيْتَ الْحَرامَ يَبْتَغُونَ فَضْلاً مِنْ رَبِّهِمْ وَ رِضْواناً وَ إِذا حَلَلْتُمْ فَاصْطادُوا وَ لا يَجْرِمَنَّكُمْ شَنَآنُ قَوْمٍ أَنْ صَدُّوكُمْ عَنِ الْمَسْجِدِ الْحَرامِ أَنْ تَعْتَدُوا وَ تَعاوَنُوا عَلَى الْبِرِّ وَ التَّقْوى وَ لا تَعاوَنُوا عَلَى الْإِثْمِ وَ الْعُدْوانِ وَ اتَّقُوا اللَّهَ إِنَّ اللَّهَ شَدِيدُ الْعِقابِ ( 2 )\r\nبنام خداى رحمن رحيم\r\n1 - اى كسانى كه ايمان آورده‌ايد به قرار داده‌ها وفا كنيد . حيوانات چهار پا جز آنچه بر شما خوانده مىشود براى شما حلال شده است بىآنكه در حال احرام شكار را حلال بدانيد ، خدا هر چه بخواهد حكم مىكند .\r\n2 - اى كسانى كه ايمان آورده‌ايد مراسم و نشانه‌هاى خدا و ماه حرام و قربانى و قربانيهاى قلاده‌دار و رهروان بيت الحرام را كه از پروردگار خويش فضل و خوشنودى مىجويند ، حلال و سبك مشماريد . و چون از احرام خارج شديد شكار كنيد ، دشمنى گروهى كه شما را از مسجد الحرام بازداشتند وادارتان نكند كه به آنها تعدى كنيد ، به نيكى و تقوى همكارى كنيد و به بدكارى و تجاوز همدستى مكنيد ، از خدا بترسيد كه عذاب خدا سخت است .\r\n\r\n","description":"","footnote":"","page_name":" 7 ","page_number":7},
  {"content":"\r\n\r\n\r\nكلمه‌ها\r\nعقود : عقد در اصل به معنى بستن و گره زدن است ، جمع آن عقود است مراد از آن در اينجا همهء پيمانهاست .\r\nبهيمه : زبان بسته . يعنى در صوتش ابهام هست ، آن به چهارپايان غير درنده اطلاق مىشود اعم از آنچه در خشكى باشد يا در دريا .\r\nانعام : نعم : چهارپا . انعام : چهارپايان . مراد از آن در آيه ظاهرا چهارپايان حلال گوشت است اعم از اهلى و وحشى .\r\nمحلى : محل : حلال كننده ، حلال دان محلى در اصل محلين به معنى حلال دانها است .\r\nصيد : شكار كردن و شكار . مصدر و اسم هر دو آمده ، مراد از آن معناى دوم است .\r\nحرم : ( بر وزن شتر ) محرم‌ها . كسى را كه در حال احرام حج و عمره است محرم گويند .\r\nشعائر : علامتها . نشانه‌ها . مفرد آن شعيره است .\r\nحرام : محترم . ماه‌هاى حرام كه جنگ در آنها ممنوع است عبارتند از ذو القعده ، ذو الحجة ، محرم و رجب .\r\nهدى : قربانى . قربانى حج را هدى و غير آن را اضحيه گويند .\r\nقلائد : قربانيهاى طوقدار . قلد : تابيدن . قلاده : گردنبند . مراد از قلائد قربانيهايى است كه به گردن آنها چيزى مىبستند تا معلوم شود قربانى است ، كسى متعرض آنها نشود .\r\nآمين : ام ( بفتح اول ) : قصد . آم : قصد كننده . آمين : قصد كنندگان .\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nيعنى كسانى كه قصد زيارت بيت اللَّه الحرام را دارند .\r\nحللتم : حل در اصل به معنى باز كردن و در اينجا به معنى خروج از احرام است « حللتم » از احرام خارج شديد .\r\nاصطادوا : صيد كنيد . فعل امر است از اصطياد . يعنى شكار كنيد .\r\nيجرمنكم : جرم ( بر وزن عقل ) در اصل به معنى قطع و در اينجا به معنى وادار كردن است  لا يَجْرِمَنَّكُمْ  يعنى وادار نكند شما را .\r\nشنئان : ( بر وزن جريان ) كينه و عداوت .\r\nتعاونوا : تعاون : يارى كردن يكديگر ، همكارى .\r\nعدوان : تجاوز يعنى تجاوز بر حقوق ديگران .\r\nبر : ( بكسر اول ) : نيكى و بفتح آن به معنى نيكوكار است .\r\n\r\nشرحها\r\nدر اين دو آيه چند حكم از احكام الهى بيان شده : وفا به پيمانها ، حرمت شكار در حال احرام ، بىاعتنا نشدن به علامتهاى حج ، رفتار با عدالت و لو با دشمنان همكارى در راه نيكى .\r\n1 -   يا أَيُّهَا الَّذِينَ آمَنُوا أَوْفُوا بِالْعُقُودِ   .\r\nمراد از عقود ظاهرا همهء پيمانهاى الهى است نسبت به بندگان كه در بعضى از آيات « عهد اللَّه » ناميده شده و نيز پيمانهاى مردم است به يكديگر از امام صادق - صلوات اللَّه عليه - نقل شده كه عقود را عهود معنى كرده است « 1 » و از امام جواد - صلوات اللَّه عليه نقل شده : بيعت غدير و غيره نيز از عقود است « 2 » اين آيه\r\n\r\n\r\n","description":"","footnote":"\r\n( 1 )\r\nعياشى عن عبد اللَّه بن سنان عن ابى عبد اللَّه ( ع ) عن قول اللَّه : يا ايها الذين آمنوا اوفوا بالعقود قال : العهود .\r\n( 2 )\r\nصافى عن الجواد ( ع ) قال ان رسول اللَّه عقد عليهم لعلى فى عشرة مواطن ثم انزل اللَّه يا ايها الذين آمنوا اوفوا بالعقود .\r\n","page_name":" 9 ","page_number":9},
  {"content":"\r\n\r\nانسان را بيك تعهد و مسئوليت بزرگى فرمان مىدهد .\r\n  أُحِلَّتْ لَكُمْ بَهِيمَةُ الْأَنْعامِ إِلَّا ما يُتْلى عَلَيْكُمْ غَيْرَ مُحِلِّي الصَّيْدِ وَ أَنْتُمْ حُرُمٌ   .\r\nاضافهء بهيمه بانعام براى بيان است يعنى بهيمه كه چهارپايان باشد براى شما حلال شده است در جاى ديگر بدون بهيمه آمده است  . . . وَ أُحِلَّتْ لَكُمُ الْأَنْعامُ إِلَّا ما يُتْلى عَلَيْكُمْ  حج / 30 ، مراد از « ما يتلى » همان است كه در آيه سوم خواهد آمد   غَيْرَ مُحِلِّي الصَّيْدِ   .\r\nبه حكم استثنا است از « احلّت » يعنى چهارپايان بر شما حلال شده بىآنكه شكار را در حال احرام حلال بدانيد . ( آن را حلال شماريد ) ناگفته نماند : چون شكار فقط دربارهء حيوانات وحشى از قبل بز كوهى ، آهو و غيره است معلوم مىشود كه   بَهِيمَةُ الْأَنْعامِ   شامل چهارپايان وحشى نيز هست و در بعضى از روايات به بچه‌اى كه در شكم حيوان است تفسير شده است « 1 »   إِنَّ اللَّهَ يَحْكُمُ ما يُرِيدُ   اشاره است به آن كه خدا آنچه دربارهء حلال و حرام اراده و دستور داده بايد اطاعت شود و خدا اراده نموده كه محرم نبايد شكار كند .\r\n2 -  يا أَيُّهَا الَّذِينَ آمَنُوا لا تُحِلُّوا شَعائِرَ اللَّهِ وَ لَا الشَّهْرَ الْحَرامَ وَ لَا الْهَدْيَ وَ لَا الْقَلائِدَ وَ لَا آمِّينَ الْبَيْتَ الْحَرامَ  .\r\nمراد از حلال دانستن بىاعتنايى نمودن به حكم است ، شعائر علامتهايى است كه نشانهء ايمان و بندگى خداست در قرآن مجيد صفا و مروه و شتران قربانى و غيره از شعائر اللَّه شمرده شده است « 2 » به نظرم مراد از آن همهء اعمال حج باشد\r\n\r\n\r\n","description":"","footnote":"\r\n( 1 )\r\nعياشى عن ابى عبد اللَّه ( ع ) فى قول اللَّه احلت لكم بهيمة الانعام قال الجنين فى بطن امه اذا اشعر و ادبر فذكاة امه ذكاته .\r\n( 2 )  إِنَّ الصَّفا وَ الْمَرْوَةَ مِنْ شَعائِرِ اللَّهِ  بقره / 158  وَ الْبُدْنَ جَعَلْناها لَكُمْ مِنْ شَعائِرِ اللَّهِ  الحج / 36 .\r\n","page_name":" 10 ","page_number":10},
  {"content":"\r\n\r\nو آمدن هدى و قلائد براى اهميت آنست يعنى اى اهل ايمان به اعمال حج كه همه ، علامت بندگى خدا و پياده شدن توحيد است بىاعتنا نباشيد و آنها را كوچك مشماريد و كسانى را كه زيارت خانهء خدا را قصد كرده و طالب فضل و خوشنودى خدا هستند از رفتن مانع نشويد  وَ إِذا حَلَلْتُمْ فَاصْطادُوا  اين جمله در مقابل   غَيْرَ مُحِلِّي الصَّيْدِ وَ أَنْتُمْ حُرُمٌ   است يعنى چون از احرام خارج شديد شكار كنيد ، آن فقط جواز صيد را مىرساند چون امر بعد از نهى است .\r\n وَ لا يَجْرِمَنَّكُمْ شَنَآنُ قَوْمٍ أَنْ صَدُّوكُمْ عَنِ الْمَسْجِدِ الْحَرامِ أَنْ تَعْتَدُوا  اين جمله در آيهء هشتم اين سوره نيز آمده است . يعنى با دشمن ، در حال پيروزى به عدالت رفتار كنيد و اينكه آنها در سال حديبيه شما را از رفتن به مكه مانع شدند وادارتان نكند كه به آنها تجاوز كنيد .\r\n وَ تَعاوَنُوا عَلَى الْبِرِّ وَ التَّقْوى وَ لا تَعاوَنُوا عَلَى الْإِثْمِ وَ الْعُدْوانِ وَ اتَّقُوا اللَّهَ إِنَّ اللَّهَ شَدِيدُ الْعِقابِ  برّ چنان كه در آيهء  وَ لكِنَّ الْبِرَّ مَنْ آمَنَ بِاللَّهِ . . .  بقره / 177 گذشت عبارت است از ايمان ، عمل صالح ، انفاق ، جهاد ، استقامت و غيره ، تقوى يعنى خود نگه دارى از معاصى و نافرمانى نسبت به خدا اثم گناهى است نسبت به خود انسان عدوان تجاوز به حقوق ديگران است جملهء  وَ اتَّقُوا اللَّهَ . . .  دستور فوق را تأكيد مىكند .\r\nاين آيه دستور بسيار سازنده و آموزنده است .\r\n\r\nنكته‌ها\r\n  أَوْفُوا بِالْعُقُودِ   : اين جمله چنان كه گفته شد انسان را به تعهد و مسئوليت فرمان مىدهد و از بىتفاوت زندگى كردن بر حذر مىدارد تعهد و مسئوليت نردبان تكامل انسانهاست ، على بن ابى طالب در نامه‌اى به عثمان\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nبن حنيف فرماندار بصره مىنويسد : من از نان گندم ، عسل و لباس پر قيمت كنار مىكشم زيرا شايد در اقصى نقاط ملكت من گرسنه‌اى باشد ، پدر متعهّد شب و روز در تهيهء وسائل فرزندان جان مىكند ، هكذا معلم مسئول در تربيت دانش آموزان ، براى انقلاب اسلامى ايران مردان و زنان متعهّد در زندانها ، و در زير شكنجه‌ها و در حال تبعيد بسر بردند تا انقلاب را به ثمر رساندند ، نه مثل آن مرد بىتفاوت كه سالها سخن نگفت و چون شنيد اهل كوفه حسين بزرگ را كشته‌اند گفت : خدايا تو ميان بندگانت در اختلافى كه كرده‌اند داورى مىكنى .\r\n تَعاوَنُوا عَلَى الْبِرِّ وَ التَّقْوى  : دستور بسيار سازنده‌اى است ، بايد پيوسته متوجه آن باشيم ملتى كه براى سعادت خلق و پيروزى راه توحيد و براى انجام كارهاى مثبت و سازنده همكارى مىكند و شعارش  تَعاوَنُوا عَلَى الْبِرِّ وَ التَّقْوى . . . \r\nبود حتما پيروز شده و بآمال خود خواهد رسيد زيرا رمز موفقيت همين است بايد براى به وجود آوردن برّ و تقوى همكارى كرد و براى برانداختن ظلم و فساد ، اثم و عدوان يار و ياور همديگر بود .\r\n وَ لا يَجْرِمَنَّكُمْ  : منطق مسلمان و كار مسلمان عدالت است حتى نسبت به دشمنان ، اسلام گذشت را بعد از پيروزى بانتقام ترجيح مىدهد ، هر انسان متفكر و منصف اين منطق را مىپذيرد ، اكنون كه اين سطور را مىنويسيم جاسوسان آمريكا در تهران در لانهء جاسوسى به دست جوانان مسلمان اسير هستند ولى به مناسبت عيد كريسمس مسيحيان از آمريكا كشيش آورده‌اند تا مراسم مذهبى آنها را برگزار كنند زيرا عدالت اسلامى چنين فرمان مىدهد .\r\n\r\n","description":"","footnote":"","page_name":" 12 ","page_number":12},
  {"content":"\r\n\r\n\r\n[ سوره المائدة ( 5 ) : آيات 3 تا 5 
  ]\r\nحُرِّمَتْ عَلَيْكُمُ الْمَيْتَةُ وَ الدَّمُ وَ لَحْمُ الْخِنْزِيرِ وَ ما أُهِلَّ لِغَيْرِ اللَّهِ بِهِ وَ الْمُنْخَنِقَةُ وَ الْمَوْقُوذَةُ وَ الْمُتَرَدِّيَةُ وَ النَّطِيحَةُ وَ ما أَكَلَ السَّبُعُ إِلاَّ ما ذَكَّيْتُمْ وَ ما ذُبِحَ عَلَى النُّصُبِ وَ أَنْ تَسْتَقْسِمُوا بِالْأَزْلامِ ذلِكُمْ فِسْقٌ الْيَوْمَ يَئِسَ الَّذِينَ كَفَرُوا مِنْ دِينِكُمْ فَلا تَخْشَوْهُمْ وَ اخْشَوْنِ الْيَوْمَ أَكْمَلْتُ لَكُمْ دِينَكُمْ وَ أَتْمَمْتُ عَلَيْكُمْ نِعْمَتِي وَ رَضِيتُ لَكُمُ الْإِسْلامَ دِيناً فَمَنِ اضْطُرَّ فِي مَخْمَصَةٍ غَيْرَ مُتَجانِفٍ لِإِثْمٍ فَإِنَّ اللَّهَ غَفُورٌ رَحِيمٌ ( 3 ) يَسْئَلُونَكَ ما ذا أُحِلَّ لَهُمْ قُلْ أُحِلَّ لَكُمُ الطَّيِّباتُ وَ ما عَلَّمْتُمْ مِنَ الْجَوارِحِ مُكَلِّبِينَ تُعَلِّمُونَهُنَّ مِمَّا عَلَّمَكُمُ اللَّهُ فَكُلُوا مِمَّا أَمْسَكْنَ عَلَيْكُمْ وَ اذْكُرُوا اسْمَ اللَّهِ عَلَيْهِ وَ اتَّقُوا اللَّهَ إِنَّ اللَّهَ سَرِيعُ الْحِسابِ ( 4 ) الْيَوْمَ أُحِلَّ لَكُمُ الطَّيِّباتُ وَ طَعامُ الَّذِينَ أُوتُوا الْكِتابَ حِلٌّ لَكُمْ وَ طَعامُكُمْ حِلٌّ لَهُمْ وَ الْمُحْصَناتُ مِنَ الْمُؤْمِناتِ وَ الْمُحْصَناتُ مِنَ الَّذِينَ أُوتُوا الْكِتابَ مِنْ قَبْلِكُمْ إِذا آتَيْتُمُوهُنَّ أُجُورَهُنَّ مُحْصِنِينَ غَيْرَ مُسافِحِينَ وَ لا مُتَّخِذِي أَخْدانٍ وَ مَنْ يَكْفُرْ بِالْإِيمانِ فَقَدْ حَبِطَ عَمَلُهُ وَ هُوَ فِي الْآخِرَةِ مِنَ الْخاسِرِينَ ( 5 )\r\n3 - بر شما حرام شده مردار ، خون ، گوشت خوك ، آنچه به وسيلهء آن براى غير خدا ندا شده ، خفه شده ، با كتك مرده ، سقوط كرده ، به ضرب شاخ مرده ، نيمخوردهء درنده ، جز آنچه ذبح كرده‌ايد ، آنچه بر سنگها براى بتان ذبح شده و اينكه\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nبه وسيلهء تيرها تقسيم كنيد . همهء اينها عصيان ورزيدن است امروز كفار از دينتان نوميد شدند از آنها مترسيد از من بترسيد ، امروز دينتان را كامل كردم ، نعمتم را بر شما تمام كردم ، و راضى شدم كه اسلام دين شما باشد ، هر كس در گرسنگى ناچار ( از خوردن ) شود بىآنكه به گناه مايل باشد خدا آمرزنده و مهربان است .\r\n4 - از تو مىپرسند چه چيز براى آنها حلال شده ؟ بگو پاكيزه‌ها ( طبع پسندها ) براى شما حلال گشته و آنچه از سگهاى شكارى تعليم داده‌ايد سگها را تربيت مىكنيد و از آنچه خدايتان آموخته به آنها ياد مىدهيد ، از آنچه مىگيرند بخوريد و نام خدا را بر آن ياد كنيد و از خدا بترسيد كه خدا زود حساب كن است .\r\n5 - امروز پاكيزه‌ها بر شما حلال گشت ، طعام اهل كتاب بر شما حلال است طعام شما بر آنها حلال است و زنان عفيف مؤمن و زنان عفيف از آنها كه پيش از شما به آنها كتاب داده شده اگر مهرشان را بدهيد و عفيف باشيد نه زناكار ، و رفيق‌گير ، ( بر شما حلالند ) هر كه ايمان را انكار كند ، عملش باطل شده و در آخرت از زيانكاران است .\r\n\r\nكلمه‌ها\r\nالميتة : ميت و ميت هر دو به معنى مرده است ، ميته مؤنث ميت و در عرف شرع حيوانى است كه بدون ذبح شرعى مرده باشد . خواه خود به خود بميرد يا با ذبح غير شرعى .\r\nدم : خون ، آن را در اصل دمى ( بر وزن عقل ) بوده و به قولى اصل آن « دمو » مىباشد .\r\nلحم : گوشت . اين لفظ 11 بار در قرآن مجيد ذكر شده ، جمع آن لحوم فقط يك بار آمده است .\r\nاهل : اهلال : بلند كردن صدا . بسم اللَّه گفتن را در وقت ذبح حيوان اهلال گويند مشركان وقت ذبح حيوانات نام بت‌ها را مىبردند  أُهِلَّ لِغَيْرِ اللَّهِ بِهِ  يعنى بر آن براى غير خدا ندا شده است .\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nمنخنقه : خنق : خفه كردن . منخنقه حيوانى است كه آن را خفه كنند .\r\nفقط يك بار در قرآن آمده است .\r\nموقوذة : وقذ : ضرب شديد . موقوذة : حيوانى كه با كتك مرده باشد .\r\nمترديه : ردى به معنى هلاكت است ، مترديه حيوانى است كه از بلندى افكنده شود تا بميرد . كه در جاهليّت رسم بود .\r\nنطيحه : نطح : شاخ زدن . نطيح و نطيحه : حيوانى كه با شاخ زدن مرده باشد .\r\nسبع : ( بر وزن عضد ) : درنده آن را به علّت قوى تامّ بودن سبع گويند زيرا سبع از اعداد تامه است .\r\nذكيتم : ذكاة و تذكيه : ذبح شرعى حيوان . « ذكيتم » يعنى ذبح شرعى كرديد .\r\nنصب : ( بر وزن شتر ) و انصاب : سنگهاى منصوبى بود كه بر روى آنها قربانى مىكردند . نصب ( بر وزن قفل ) به معنى رنج و چيز منصوب و بر پا داشته شده است .\r\nتستقسموا : قسم ( بر وزن عقل ) : تجزيه و افراز كردن . اقتسام : طلب تقسيم نمودن است .\r\nازلام : زلم ( بر وزن شرف و صرد ) : تير جمع آن از لام . مراد از آن تيرهاى قرعه و قمار است .\r\nفسق : خروج از حق . « فسقت الرطبة عن قشرها » : خرما از غلاف خود خارج شد .\r\nاضطر : اضطرار : اجبار و احتياج . « اضطر » : ناچار و مجبور شد .\r\nمخمصة : خمص و مخمصه : گرسنگى . خمص در اصل فرو رفتن و لاغرى شكم است .\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nمتجانف : جنف : ميل به باطل كردن متجانف به معناى متمايل است .\r\nجوارح : سگهاى شكارى . جرح ( بر وزن قفل ) زخم . حيوان شكارى را از آن جارحه گويند كه زخمى مىكند و يا براى صاحبش شكار كسب مىكند ، جمع جارحه جوارح است .\r\nمكلبين : تربيت كنندگان سگ . مكلّب ( به صيغهء اسم فاعل ) كسى كه به سگ تعليم شكار مىدهد .\r\nامسكن : مسك و امساك به معنى گرفتن و نگاه داشتن است « امسكن » يعنى نگاه داشتند .\r\nمحصنات : زنان عفيف . حصن : قلعه . به مردى كه خود را از بىعفتى حفظ كند محصن گويند . به زنى كه در اثر شوهردار بودن يا عفيف بودن خود را از بىعفتى حفظ مىكند محصنه ( به صيغهء فاعل و مفعول ) گويند . محصن : مرد عفيف . محصنه : زن عفيف .\r\nمسافحين : سفاح : زنا . مسافح : زناكار . مسافحين : زناكاران .\r\nاخدان : رفيقه‌ها . خدن ( بر وزن جسر ) رفيق . رفيقى كه از روى شهوت گرفته شود در مذكر و مؤنث به كار مىرود .\r\n\r\nشرحها\r\nدر اين آيات چند مطلب موجود است اول : بعضى از محرمات بيان گرديده و نيز اجازه داده شده كه در مواقع اضطرارى استفاده از آنها مانعى نداشته باشد دوم : طعامهاى حلال و زنان حلال نقل و توضيح داده شده و نحوهء ارتباط با زنان بيان گرديده است . سوم : تذكر داده شده كه از دشمنان خارجى نترسيد بلكه از اختلاف و نفاق داخلى بترسيد .\r\n\r\n","description":"","footnote":"","page_name":" 16 ","page_number":16},
  {"content":"\r\n\r\n3 -  حُرِّمَتْ عَلَيْكُمُ الْمَيْتَةُ وَ الدَّمُ وَ لَحْمُ الْخِنْزِيرِ وَ ما أُهِلَّ لِغَيْرِ اللَّهِ بِهِ  اين قسمت از آيه در سورهء بقره / 173 گذشت : حرمت سه چيز اول علل طبيعى دارد ، و علّت حرمت چهارمى ظاهرا پياده شدن شرك به وسيلهء آنست و علت جنبهء معنوى دارد « به » متعلق است به « اهل » يعنى : آنچه بواسطه آن براى غير خدا ندا شده است  وَ الْمُنْخَنِقَةُ وَ الْمَوْقُوذَةُ وَ الْمُتَرَدِّيَةُ وَ النَّطِيحَةُ  از حضرت باقر صلوات اللَّه عليه نقل شده اهل جاهليت شتر و گوسفند را خفه كرده پس از مردن مىخوردند ، پاهاى حيوان را مىبستند و آن را مىزدند و چون مىمرد گوشتش را مىخوردند ، چشمهاى حيوان را مىبستند و از بلندى به زير مىافكندند ، پس از مردن مىخوردند . قوچها را با هم ديگر به جنگ مىكشيدند و چون يكى مىمرد آن را مىخوردند « 1 » در اسلام همهء اينها كه از بدعتهاى جاهليت بود حرام شده است .\r\n وَ ما أَكَلَ السَّبُعُ إِلَّا ما ذَكَّيْتُمْ وَ ما ذُبِحَ عَلَى النُّصُبِ  .\r\nمنظور از  ما أَكَلَ . . .  نيمخوردهء درنده است  إِلَّا ما ذَكَّيْتُمْ  ظاهرا استثنا است از همهء آنچه قابل تذكيه است و آن عبارت است از شش موضع ، از  وَ ما أُهِلَّ  به بعد ، يعنى اگر هر يك از اينها را پيش از مردن ذبح شرعى كرديد ، پاك و قابل خوردن است از حضرت باقر و صادق عليهما السّلام نقل شده : هر گاه حيوان را در حالى بيابى كه گوش يا دمش را حركت مىدهد و يا چشمش باز و بسته مىشود ذبحش شرعى است « 2 » .\r\nظهور  ما ذُبِحَ عَلَى النُّصُبِ  در قربانيهايى است كه بر روى سنگها ذبح\r\n\r\n\r\n","description":"","footnote":"\r\n( 1 ) تفسير صافى از حضرت باقر ( ع ) .\r\n( 2 ) مجمع البيان « ان ادنى ما يدرك به الذكاة ان تدركه يحرك اذنه او ذنبه او\r\n","page_name":" 17 ","page_number":17},
  {"content":"\r\n\r\nمىكردند يا براى بتها و يا اينكه خود سنگها را مىپرستيدند  وَ أَنْ تَسْتَقْسِمُوا بِالْأَزْلامِ  يعنى گوشتى كه با ازلام قسمت شده بر شما حرام است ، مشركان مكه ده عدد تير قرعه و قمار داشتند بنامهاى : فذ ، توام ، مسبل ، نافس ، حلس ، رقيب ، معلّى ، سفيع ، منيح و رغد .\r\nده نفر قمار باز شترى را سر بريده و بيست هشت حصّه مىكردند ، آن گاه تيرهاى قمار را بهم زده يكى يكى برمىداشتند هر كه فذ به دستش مىآيد يك حصه از گوشت مال او بود ، هر كه توأم را برمىداشت دو سهم ، هر كه مسبل را برمىداشت سه سهم ، تا مىرسيد به معلّى كه هفت سهم مىبرد ، آنهايى كه سه تير اخير بدستشان آمده بود چيزى نمىبردند و پول شتر را نيز آنها مىپرداختند ، چنان كه از حضرت باقر صلوات اللَّه نقل شده است « 1 »\r\n « ذلِكُمْ فِسْقٌ » \r\nيعنى اينها همه فسق و خروج از راه حق و واقعيت هستند .\r\n الْيَوْمَ يَئِسَ الَّذِينَ كَفَرُوا مِنْ دِينِكُمْ فَلا تَخْشَوْهُمْ وَ اخْشَوْنِ الْيَوْمَ أَكْمَلْتُ لَكُمْ دِينَكُمْ وَ أَتْمَمْتُ عَلَيْكُمْ نِعْمَتِي وَ رَضِيتُ لَكُمُ الْإِسْلامَ دِيناً  اين قسمت از آيه را كه « اليوم » در آن دو بار تكرار شده است اگر برداريم به انسجام آيه صدمه‌اى نخواهد رسيد و آيه چنين مىشود : « . . . و ان تستقسموا بالازلام ذلكم فسق فمن اضطر في مخمصة . . . » چنان كه آيهء  إِنَّما حَرَّمَ عَلَيْكُمُ الْمَيْتَةَ وَ الدَّمَ وَ لَحْمَ الْخِنْزِيرِ وَ ما أُهِلَّ لِغَيْرِ اللَّهِ بِهِ فَمَنِ اضْطُرَّ غَيْرَ باغٍ وَ لا عادٍ فَإِنَّ اللَّهَ غَفُورٌ رَحِيمٌ  نحل / 115 چنين است و نيز آيهء 173 بقره و 145 از سورهء انعام . پس معلوم مىشود كه اين قسمت از آيه جملهء معترضه است و معناى مستقلى دارد « 2 » روايات شيعه و اهل سنت نيز دربارهء نزول آن مستقلا بحث كرده\r\n\r\n\r\n","description":"","footnote":"\r\n( 1 ) تفسير صافى و الميزان از امام باقر ( ع ) .\r\n( 2 ) در الميزان فرموده آيه يا چنين نازل شده و يا رسول خدا ( ص ) دستور داده‌اند\r\n","page_name":" 18 ","page_number":18},
  {"content":"\r\n\r\nاست بدون توجه بصدر و ذيل آن .\r\n الْيَوْمَ يَئِسَ الَّذِينَ كَفَرُوا مِنْ دِينِكُمْ  نشان مىدهد كه مراد روز بخصوصى است و در آن واقعهء مهمى روى داده كه دشمنان نوميد شده‌اند از اينكه اسلام را از بين ببرند و يا مسلمانان را به كفر برگردانند « و اخشون » دستور مىدهد كه بايد از خدا بترسند و اختلاف و تنازع بوجود نياورند و گرنه ضعيف مىشوند باز دشمن به آنها روى مىآورد  الْيَوْمَ أَكْمَلْتُ . . .  يعنى در همين روز كه كفار مأيوس شدند دين را كامل كرديم ، پس هر دو « اليوم » يكى است ، اكمال دين آن است كه گفتنىها همه گفته شده باشد ديگر نقصانى نماند مراد از « نعمتى » همان دين است كه باتمام رسيد ، آن دين كامل و تمام مورد رضايت خداست كه براى شما باشد .\r\nروايات شيعه و اهل سنت حاكى است كه آيه در حجة الوداع روز غدير خم به هنگام اعلام خلافت على بن ابى طالب عليه السّلام نازل شد كه در « نكته‌ها » خواهد آمد .\r\n فَمَنِ اضْطُرَّ فِي مَخْمَصَةٍ غَيْرَ مُتَجانِفٍ لِإِثْمٍ فَإِنَّ اللَّهَ غَفُورٌ رَحِيمٌ  يعنى در صورت اضطرار خوردن از اين محرمات مانعى ندارد ولى نبايد اضطرار را وسيلهء گناه قرار بدهند بلكه براى دفع ضرورت و بدون ميل قلبى استفاده كنند  غَيْرَ مُتَجانِفٍ  در جاى  غَيْرَ باغٍ وَ لا عادٍ  است كه در بقره / 173 گذشت و در سورهء انعام و نحل خواهد آمد . وصف  غَفُورٌ رَحِيمٌ  علّت رفع حكم در حال اجبار است ، غفران در اينجا به معنى چاره سازى و جبران است نه آمرزش .\r\n\r\n\r\n","description":"","footnote":"\r\nكه در اينجا بنويسند . يا در موقع نوشتن قرآن در اينجا آورده‌اند در هر حال مطلب مستقلى است .\r\n","page_name":" 19 ","page_number":19},
  {"content":"\r\n\r\n4 -  يَسْئَلُونَكَ ما ذا أُحِلَّ لَهُمْ قُلْ أُحِلَّ لَكُمُ الطَّيِّباتُ  عنوان  أُحِلَّ لَكُمُ الطَّيِّباتُ  در آيهء بعدى و در جاهاى ديگر نيز آمده است مثل  وَ يُحِلُّ لَهُمُ الطَّيِّباتِ وَ يُحَرِّمُ عَلَيْهِمُ الْخَبائِثَ  اعراف / 157 و  وَ الطَّيِّباتِ مِنَ الرِّزْقِ  32 اين آيات صريحند در اينكه طيبات و خوش‌آيندها بطور كلّى حلال و خبائث حرامند ولى بايد مصاديق آنها را از شرع پيدا كرد زيرا طيبات و خبائث از نظر انسانها فرق مىكند مثلا اروپائيان حشرات را مىخورند و از نظر آنها طيباتند ولى از نظر اسلام حرام مىباشند ، پس مراد ، طيبات و خبائث واقعى هستند كه اسلام تعيين كرده نه آنكه هر چه به نظر طيب آمد حلال است و بالعكس ( قاموس قرآن - طيب ) .\r\n وَ ما عَلَّمْتُمْ مِنَ الْجَوارِحِ مُكَلِّبِينَ تُعَلِّمُونَهُنَّ مِمَّا عَلَّمَكُمُ اللَّهُ فَكُلُوا مِمَّا أَمْسَكْنَ عَلَيْكُمْ وَ اذْكُرُوا اسْمَ اللَّهِ عَلَيْهِ  يعنى آنچه از سگهاى شكارى تعليم داده‌ايد از آنچه براى شما شكار كرده و نگاه داشته‌اند بخوريد و در وقت فرستادن سگ ، نام خدا را ياد كنيد در اينجا چند مطلب هست : اول شكار سگ در صورتى حلال است كه تعليم ديده باشد ، ميزان تعليم آن است كه سگ در اطاعت شخص باشد اگر بفرستد برود و اگر در وسط يا در اول نهى كند برگردد . دوم نظريه مكتب اهل بيت عليهم السّلام آن است كه اگر سگ شكار را بكشد حلال است و اگر زنده نگه دارد و صاحبش آن را ذبح شرعى كند حلال است . ولى اگر با مرغان شكارى و سگ تعليم نيافته شكار كند در صورتى حلال است كه نكشته باشند و از چنگ آنها بگيرد و ذبح كند « 1 »\r\n\r\n\r\n","description":"","footnote":"\r\n( 1 ) ابو بكر حضرمى گويد :\r\nسئلت ابا عبد اللَّه ( ع ) عن صيد البزاة و الفهود و الكلاب فقال لا تاكل الا ما ذكيت الا الكلاب فقلت ان قتله ؟ قال : كل . فان اللَّه يقول و ما علمتم من الجوارح مكلبين . . . ثم قال كل شىء من السباع تمسك الصيد على نفسها الا الكلاب المعلمة فانها تمسك على صاحبها . . . » .\r\n","page_name":" 20 ","page_number":20},
  {"content":"\r\n\r\n وَ اتَّقُوا اللَّهَ إِنَّ اللَّهَ سَرِيعُ الْحِسابِ  تأكيد است بر آنكه از حدود خدا تجاوز نكنيد .\r\n5 -  الْيَوْمَ أُحِلَّ لَكُمُ الطَّيِّباتُ وَ طَعامُ الَّذِينَ أُوتُوا الْكِتابَ حِلٌّ لَكُمْ وَ طَعامُكُمْ حِلٌّ لَهُمْ  تكرار  الْيَوْمَ أُحِلَّ لَكُمُ الطَّيِّباتُ  براى آن است كه چيزى در مقام امتنان بر طيبات افزوده شده است و آن حلال شدن طعام و زنان اهل كتاب است .\r\nمراد از طعام اهل كتاب كه بر مسلمانان حلال شده در نظر اهل سنت اعم از ذبيحه و غيره است ، در مجمع البيان فرموده عده‌اى از فقهاء اماميه نيز چنين فتوى داده‌اند ولى در نظر اهل بيت عليهم السّلام ، مراد از طعام حبوبات و چيزهايى است كه احتياج به ذبح شرعى ندارد . اما خوك و آنچه در وقت ذبح نام خدا را بر آن نبرده‌اند بطور حتم داخل در « طعام » نيست . ( قاموس قرآن - طعام ) « 1 » مراد از  وَ طَعامُكُمْ حِلٌّ لَهُمْ  ظاهرا بيان آن است كه شما مىتوانيد از هر طعام باهل كتاب بخورانيد نه اينكه گمان كنيد اين كار شما امر حرام است . ناگفته نماند منظور حلّيت و حرمت است نه طهارت و نجاست ، حرمت اكل غذاى نجس است يك امر عارضى است و لو طعام مسلم باشد .\r\n وَ الْمُحْصَناتُ مِنَ الْمُؤْمِناتِ وَ الْمُحْصَناتُ مِنَ الَّذِينَ أُوتُوا الْكِتابَ مِنْ قَبْلِكُمْ إِذا آتَيْتُمُوهُنَّ أُجُورَهُنَّ  مراد از محصنات در هر دو مورد عفيفه‌ها هستند آمدن مؤمنان ظاهرا من باب مقدمه است ، لفظ  الْكِتابَ مِنْ قَبْلِكُمْ  اشاره به علّت حلال بودن است كه آنها به علّت اهل كتاب بودن بشما نزديك مىباشند ، اين آيه با آيهء  وَ لا تَنْكِحُوا الْمُشْرِكاتِ حَتَّى يُؤْمِنَّ  بقره / 221 و آيهء  وَ لا تُمْسِكُوا بِعِصَمِ الْكَوافِرِ \r\n\r\n\r\n","description":"","footnote":"\r\n( 1 ) تفسير صافى\r\n« و فى الكافى و غيره عن الباقر و الصادق ( ع ) فى عدة اخبار ان المراد به الحبوب و البقول » .\r\n","page_name":" 21 ","page_number":21},
  {"content":"\r\n\r\nممتحنه / 10 اصلا منافاتى ندارد زيرا آن دو دربارهء مشركان است ، قرآن مجيد مشركان را از اهل كتاب جدا كرده است   لَمْ يَكُنِ الَّذِينَ كَفَرُوا مِنْ أَهْلِ الْكِتابِ وَ الْمُشْرِكِينَ مُنْفَكِّينَ   بينه / 1 .\r\nظهور  وَ الْمُحْصَناتُ مِنَ الَّذِينَ أُوتُوا الْكِتابَ  آن است كه زنان اهل كتاب حلال هستند خواه بطور دوام باشد يا منقطع ولى اكثر فقهاء شيعه آن را منحصر بنكاح منقطع كرده و گفته‌اند نكاح زنان اهل كتاب بطور دوام جايز نيست ولى گروهى از فقهاء شيعه بجواز آن فتوى داده‌اند از جمله امام خمينى در تحرير الوسيله و مرحوم سيد اصفهانى در وسيله و علامهء خويى در منهاج الصالحين ولى رعايت احتياط را در ترك آن دانسته‌اند ، ناگفته نماند : از روايات نهى وجوبى فهميده نمىشود از مجمع البيان معلوم مىشود كه دليل . عمدهء فقهاء دو آيهء گذشته است كه گفته شد راجع به مشركان مىباشد نه اهل كتاب ، على هذا اگر قدرى دقت شود قول آنان كه فتوى به جواز نكاح دائم داده‌اند تقويت خواهد شد ظهور  إِذا آتَيْتُمُوهُنَّ . . .  در حتمى بودن مهر است .\r\n مُحْصِنِينَ غَيْرَ مُسافِحِينَ وَ لا مُتَّخِذِي أَخْدانٍ  در سورهء نساء / 24 نظير اين جمله گذشت مراد آن است كه ارتباط شما با آن زنان بايد ارتباط ازدواج و تشكيل خانواده باشد نه زناكارى و رفيق بازى يعنى در حالى كه عفيف هستيد نه زناكار و رفيق باز  وَ مَنْ يَكْفُرْ بِالْإِيمانِ فَقَدْ حَبِطَ عَمَلُهُ وَ هُوَ فِي الْآخِرَةِ مِنَ الْخاسِرِينَ  اشاره است به دقت و مراعات دستور فوق ، مراد از « الايمان » معناى اسمى و حقائق ثابت در قلب است كفر بايمان يعنى بىاعتنا بودن به آنچه آن را حق مىداند كه عبارت اخراى ترك عمل است .\r\nاين بىاعتنايى و ترك عمل موجب حبط اعمال نيك و خسران آخرت است .\r\n\r\n","description":"","footnote":"","page_name":" 22 ","page_number":22},
  {"content":"\r\n\r\n\r\nنكته‌ها\r\n الْيَوْمَ يَئِسَ الَّذِينَ كَفَرُوا  : دشمن دو جور است خارجى و داخلى . دشمن خارجى پس از آنكه شكست خورد به فكر دشمن داخلى بود كه ستون پنجم دشمن خارجى است ، مسلمانان چون پيروز شدند ، دشمن خارجى از اين كه اسلام را شكست دهد مأيوس گرديد ، خداوند در اين آيه دستور مىدهد كه از آنها نترسيد و از من بترسيد يعنى اگر بعد از پيروزى به دستور دين عمل نكنيد و اختلاف و دو دستگى به وجود آوريد ، ضعيف گشته و وسيلهء هجوم دشمن را فراهم خواهيد كرد ، اكنون كه سال 1400 است و انقلاب اسلامى ايران پيروز گشته است دشمن خارجى از ما مأيوس شده بايد با از بين بردن اختلاف داخلى و ايجاد همبستگى بيشتر خودمان را قويتر بكنيم .\r\n الْيَوْمَ أَكْمَلْتُ لَكُمْ دِينَكُمْ  : روايات شيعه و اهل سنت بطور صريح دلالت دارند كه آيهء شريفه در روز غدير خم پس از اعلام خلافت على بن ابى طالب عليه السّلام نازل شده است و با خلافت آن حضرت دين به كمال رسيده و نعمت خدا بر بندگان تمام گرديده است و براى نمونه به كتاب الغدير تأليف علامهء امينى و المراجعات تأليف شرف الدين عاملى و سائر كتابها بايد رجوع شود ، اگر بخواهيم در اين باره و لو مقدارى از روايات شيعه و اهل سنت را بياوريم بايد چندين صفحه بنويسيم . در اينجا دو مسئله هست اول خلافت امير المؤمنين عليه السّلام كه اشاره شده ، دوم مسئله ختم نبوت و اكمال دين ، توضيح اينكه دين خدا يكى است و آن بوسيلهء اولين پيغمبر شروع شده و به تدريج با آمدن پيامبران و افزودن احكام لازم تكامل يافته و آخرين تكامل آن با اعلام خلافت على عليه السّلام بوده است ديگر حاجتى به آمدن پيامبر جديد نيست زيرا بوسيلهء حضرت رسول\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nاكرم صلى اللَّه عليه و إله دين خدا به كمال رسيد .\r\nنقل است كه رسول خدا صلى اللَّه عليه و إله فرموده : مثل من و پيامبران گذشته مانند مردى است كه خانه‌اى ساخت و تمامش كرد فقط محل خشتى ناقص مانده بود من آمدم و همان خشت را گذاشته و خانه را باتمام رساندم « 1 » در ذيل آيه  وَ أُوحِيَ إِلَيَّ هذَا الْقُرْآنُ لِأُنْذِرَكُمْ بِهِ وَ مَنْ بَلَغَ  انعام / 19 اين مسئله خواهد آمد .\r\n\r\n\r\n","description":"","footnote":"\r\n( 1 ) مثلى و مثل النبيين كمثل رجل بنى دارا فاتمها الا لبنة واحدة فجئت انا فاتممت تلك اللبنة .\r\n","page_name":" 24 ","page_number":24},
  {"content":"\r\n\r\n\r\n[ سوره المائدة ( 5 ) : آيات 6 تا 7 
  ]\r\nيا أَيُّهَا الَّذِينَ آمَنُوا إِذا قُمْتُمْ إِلَى الصَّلاةِ فَاغْسِلُوا وُجُوهَكُمْ وَ أَيْدِيَكُمْ إِلَى الْمَرافِقِ وَ امْسَحُوا بِرُؤُسِكُمْ وَ أَرْجُلَكُمْ إِلَى الْكَعْبَيْنِ وَ إِنْ كُنْتُمْ جُنُباً فَاطَّهَّرُوا وَ إِنْ كُنْتُمْ مَرْضى أَوْ عَلى سَفَرٍ أَوْ جاءَ أَحَدٌ مِنْكُمْ مِنَ الْغائِطِ أَوْ لامَسْتُمُ النِّساءَ فَلَمْ تَجِدُوا ماءً فَتَيَمَّمُوا صَعِيداً طَيِّباً فَامْسَحُوا بِوُجُوهِكُمْ وَ أَيْدِيكُمْ مِنْهُ ما يُرِيدُ اللَّهُ لِيَجْعَلَ عَلَيْكُمْ مِنْ حَرَجٍ وَ لكِنْ يُرِيدُ لِيُطَهِّرَكُمْ وَ لِيُتِمَّ نِعْمَتَهُ عَلَيْكُمْ لَعَلَّكُمْ تَشْكُرُونَ ( 6 ) وَ اذْكُرُوا نِعْمَةَ اللَّهِ عَلَيْكُمْ وَ مِيثاقَهُ الَّذِي واثَقَكُمْ بِهِ إِذْ قُلْتُمْ سَمِعْنا وَ أَطَعْنا وَ اتَّقُوا اللَّهَ إِنَّ اللَّهَ عَلِيمٌ بِذاتِ الصُّدُورِ ( 7 )\r\n6 - اى كسانى كه ايمان آورده‌ايد چون به نماز برخاستيد روىها و دستهاى خويش را تا مرفق‌ها بشوئيد و به سرها و پاهاى خويش تا دو برآمدگى روى پاها مسح كنيد و اگر جنب بوديد غسل كنيد و اگر بيمار يا در سفر بوديد يا كسى از شما از خلوت آمد يا با زنان مقاربت كرديد و آب نيافتيد خاك پاكى را قصد كرده روها و دستهاى خويش را بدان مسح كنيد . خدا نمىخواهد بر شما زحمتى قرار دهد بلكه مىخواهد شما را پاك گرداند و نعمتش بر شما تمام كند تا خدا را شكر كنيد .\r\n7 - نعمت خدا و پيمانى را كه از شما گرفته ياد آوريد آن دم كه گفتيد شنيديم و فرمان برديم ، از خدا بترسيد كه خدا به مكنونات سينه‌ها داناست .\r\n\r\nكلمه‌ها\r\nفاغسلوا : بشوئيد . غسل ( بر وزن عقل ) شستن و بر وزن قفل حالت حاصل\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nاز شستن .\r\nوجوه : وجه : صورت . وجوه : صورت‌ها .\r\nمرافق : مرفق : آرنج . مرافق : آرنجها .\r\nامسحوا : مسح : دست ماليدن . « امسحوا » مسح كنيد . دست بماليد .\r\nكعبين : كعب : قوزك پشت پا . كعبين تثنيهء آن است . كعوب و كعابه به معنى بزرگ شدن و بالا آمدن پستان دختر است .\r\nجنب : ( بر وزن شتر ) كسى كه در اثر مقاربت يا خارج شدن منى حالت جنابت بر او عارض شده است . جنابت در اصل به معنى دورى است شخص را از آن جنب گويند كه در آن حال از نماز و مسجد دور است . بر زن و مرد و مفرد و جمع نيز جنب گفته مىشود .\r\nفاطهروا : تطهير ( از طهارت ) به معنى غسل كردن است چنان كه فرموده  وَ لا جُنُباً إِلَّا عابِرِي سَبِيلٍ حَتَّى تَغْتَسِلُوا  نساء / 43 .\r\nغائط : محل خلوت . مشروح سخن در نساء / 36 .\r\nلامستم : لمس زنان كنايه از مقاربت است .\r\nتيمموا : تيمم به معنى قصد است  فَتَيَمَّمُوا صَعِيداً « طَيِّباً  قصد كنيد خاك پاك را صعيد : صعد و صعود : بالا رفتن . صعيد : خاك يا روى زمين كه بالاى زمين است در مجمع البيان گفته : صعيد روى زمين است كه بىعلف و بىدرخت باشد .\r\nحرج : ( بر وزن شرف ) مشقت و تنگى .\r\nواثقكم : مواثقه : معاهدهء محكم « واثقكم » پيمان بست با شما .\r\nصدور : صدر : سينه ، صدور : سينه‌ها . ذات الصدور : آنچه در سينه‌هاست .\r\n\r\n","description":"","footnote":"","page_name":" 26 ","page_number":26},
  {"content":"\r\n\r\n\r\nشرحها\r\nدر آيهء اولى وضو ، غسل و تيمم كه از پيمانهاى الهى است بيان شده و در آيهء دوم روى آنها تأكيد گشته است .\r\n6 -  يا أَيُّهَا الَّذِينَ آمَنُوا إِذا قُمْتُمْ إِلَى الصَّلاةِ فَاغْسِلُوا وُجُوهَكُمْ وَ أَيْدِيَكُمْ إِلَى الْمَرافِقِ   قُمْتُمْ إِلَى الصَّلاةِ  يعنى خواستيد نماز بخوانيد  فَاغْسِلُوا وُجُوهَكُمْ  حد شستن صورت از رستنگاه موى سر تا چانهء و در عرض باندازه‌اى است كه انگشت بزرگ و انگشت وسطى آن را احاطه مىكند . لفظ  إِلَى الْمَرافِقِ  قيد است براى « ايديكم » نه براى « فاغسلوا » به عبارت ديگر حد مغسول است نه حد غسل . توضيح اينكه « يد » در لغت چند معنى دارد يك دفعه مراد از آن چهار انگشت است مثل  وَ السَّارِقُ وَ السَّارِقَةُ فَاقْطَعُوا أَيْدِيَهُما  / 38 ، يك دفعه از مچ به پائين است مثل  فَتَيَمَّمُوا صَعِيداً طَيِّباً فَامْسَحُوا بِوُجُوهِكُمْ وَ أَيْدِيكُمْ مِنْهُ  مائده / 6 ، يك دفعه مراد از آن تا آرنج است مثل آيهء مورد بحث و يك دفعه معنى آن از سر انگشتان است تا شانه چنان كه در اقرب الموارد گفته است .\r\nلذا اگر در آيه قيد  إِلَى الْمَرافِقِ  نبود معلوم نمىشد مراد كداميك از آنها است ولى قيد روشن مىكند كه مراد تا آرنج است ، بنا بر اين آيه ساكت است از اينكه از مرفق شسته شود يا بالعكس . اگر روايات نبود مىگفتيم هر دو جايز است ، شيعه كه مىگويد بايد از مرفق شسته شود دليلشان روايات است نه آيه ( وسائل ابواب الوضوء باب 15 ) اهل سنت نيز كه از پائين به بالا مىشويند به آيه استناد نمىكنند بلكه از امثال ابو هريره و غيره نقل مىكنند كه حضرت\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nرسول را ديده‌اند كه از پائين به بالا مىشويد ( سنن ابى داود و غيره ) « 1 » .\r\nاهل سنت بيشتر اهميت مىدهند كه « الى » در آيه به معنى « مع » باشد يعنى دستها را با مرفقها بشوئيد وانگهى اهل سنت نگفته‌اند اگر از بالا به پائين شسته شود وضو باطل است ، طبرسى در مجمع البيان فرموده امت اسلامى اتفاق دارند كه وضو از بالا به پائين صحيح است ، پس عمل اهل سنت استحبابى است .\r\nفقهاء شيعه به استناد روايات فتوى داده‌اند كه شستن از پائين به بالا مبطل است مگر ابن ادريس كه آن را مكروه دانسته و نيز سيد مرتضى در بعضى از فتواهايش گفته : شستن از بالا به پائين مستحبّ است .\r\n وَ امْسَحُوا بِرُؤُسِكُمْ وَ أَرْجُلَكُمْ إِلَى الْكَعْبَيْنِ  لفظ « ارجلكم » در قرائت منقول از عاصم بفتح لام و عطف است به محل « برءوسكم » يعنى به سرها و پاهايتان مسح كنيد . در نقل مجمع البيان و كشاف ديگران با كسر لام خوانده‌اند كه عطف است بر « بروسكم » و اينكه بعضى آن را عطف بر « وجوهكم » كرده و شستن پاها را واجب دانسته‌اند در كمال بىاطلاعى است زيرا بعد از آمدن فعل  وَ امْسَحُوا  ديگر بر مفعول « فاغسلوا » عطف نمىشود . مراد از « كعبين » در نزد اماميه دو قوزك پشت پاها است علّت تثنيه آمدن آن است كه اگر « كعاب » گفته مىشد به نظر مىآيد كه در هر پا دو قوزك هست . رجوع شود به قاموس قرآن ( كعب ) .\r\n وَ إِنْ كُنْتُمْ جُنُباً فَاطَّهَّرُوا  .\r\nيعنى در صورت جنابت وضو كافى نيست بايد غسل كنيد .\r\n وَ إِنْ كُنْتُمْ مَرْضى أَوْ عَلى سَفَرٍ أَوْ جاءَ أَحَدٌ مِنْكُمْ مِنَ الْغائِطِ أَوْ لامَسْتُمُ \r\n\r\n\r\n","description":"","footnote":"\r\n( 1 ) به نظرم روايات از مجعولات دوران اموى و عباسىها است كه مىخواستند در مقابل فقه اهل بيت فقه مستقلى داشته باشند .\r\n","page_name":" 28 ","page_number":28},
  {"content":"\r\n\r\n النِّساءَ فَلَمْ تَجِدُوا ماءً فَتَيَمَّمُوا صَعِيداً طَيِّباً فَامْسَحُوا بِوُجُوهِكُمْ وَ أَيْدِيكُمْ مِنْهُ  اين قسمت در سورهء نساء / 43 نيز گذشت ، حكم تيمم در اينجا شامل تيمم بدل از وضو و غسل هر دو است ، قيد  فَلَمْ تَجِدُوا  ظاهرا شامل مريض نيست چون مريض وظيفه‌اش تيمم است آب باشد يا نه آنكه از مستراح برگشته در صورت نبودن آب تيمم بدل از وضو خواهد كرد ، آنكه با زنان مقاربت كرده تيمم بدل غسل مىكند . اما مسافر در صورت نبودن آب اگر جنب باشد تيمم بدل از غسل و گرنه بدل از وضو مىكند ضمير « منه » به صعيد برمىگردد يعنى از آن خاك به صورت و دستها بكشيد و اين مىرساند كه بايد غبارى در دست بماند بنا بر اين بستگى كه اصلا غبار ندارد تيمم جايز نيست ، بقولى « من » ابتدائيه است يعنى ابتداى مسح بعد از دست زدن به خاك باشد .\r\n ما يُرِيدُ اللَّهُ لِيَجْعَلَ عَلَيْكُمْ مِنْ حَرَجٍ وَ لكِنْ يُرِيدُ لِيُطَهِّرَكُمْ وَ لِيُتِمَّ نِعْمَتَهُ عَلَيْكُمْ لَعَلَّكُمْ تَشْكُرُونَ  .\r\nجملهء اول تعليل حكم تيمم به جاى وضو و غسل است ، علّت عدم حرج آن است كه در صورت فقدان آب ، وضو و غسل ساقط مىشود . جمله دوم حكايت دارد كه هر سه از وضو و غسل و تيمم سبب طهارتند و آن طهارت معنوى است كه نماز با آن صحيح مىشود . مراد از نعمت چنان كه در الميزان فرموده دين است ، تمام نعمت و دين آن است كه همهء احكام آن روشن شود ، اينها همه براى آن است كه شما بندهء شكر گزار باشيد تا مشمول  وَ سَيَجْزِي اللَّهُ الشَّاكِرِينَ  آل عمران / 144 گرديد .\r\n7 -  وَ اذْكُرُوا نِعْمَةَ اللَّهِ عَلَيْكُمْ وَ مِيثاقَهُ الَّذِي واثَقَكُمْ بِهِ إِذْ قُلْتُمْ سَمِعْنا وَ أَطَعْنا  .\r\nمراد از نعمت ظاهرا مزايايى است كه در اثر اسلام آوردن تا وقت نزول\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nآيه نصيبشان شده بود ، ميثاق همان بود كه خدا دربارهء اسلام از آنها گرفته بود و در جواب  سَمِعْنا وَ أَطَعْنا  گفته بودند . يعنى نعمت و ميثاق خدا را ياد كنيد كه تا به حال عمل كرده و موفق شده‌ايد به اين دستور نيز عمل كنيد تا موفق شويد  وَ اتَّقُوا اللَّهَ إِنَّ اللَّهَ عَلِيمٌ بِذاتِ الصُّدُورِ  تأكيد مطلب فوق است و اينكه خدا حتى از فكر مخالفت آگاه است .\r\nدر جوامع الجامع فرموده : مراد از ميثاق همان است كه رسول خدا صلى اللَّه عليه و إله از آنها بر شنيدن و اطاعت كردن در حال سختى و آسانى بيعت گرفت گفتند :\r\n سَمِعْنا وَ أَطَعْنا  .\r\n\r\n","description":"","footnote":"","page_name":" 30 ","page_number":30},
  {"content":"\r\n\r\n\r\n[ سوره المائدة ( 5 ) : آيات 8 تا 14 
  ]\r\nيا أَيُّهَا الَّذِينَ آمَنُوا كُونُوا قَوَّامِينَ لِلَّهِ شُهَداءَ بِالْقِسْطِ وَ لا يَجْرِمَنَّكُمْ شَنَآنُ قَوْمٍ عَلى أَلاَّ تَعْدِلُوا اعْدِلُوا هُوَ أَقْرَبُ لِلتَّقْوى وَ اتَّقُوا اللَّهَ إِنَّ اللَّهَ خَبِيرٌ بِما تَعْمَلُونَ ( 8 ) وَعَدَ اللَّهُ الَّذِينَ آمَنُوا وَ عَمِلُوا الصَّالِحاتِ لَهُمْ مَغْفِرَةٌ وَ أَجْرٌ عَظِيمٌ ( 9 ) وَ الَّذِينَ كَفَرُوا وَ كَذَّبُوا بِآياتِنا أُولئِكَ أَصْحابُ الْجَحِيمِ ( 10 ) يا أَيُّهَا الَّذِينَ آمَنُوا اذْكُرُوا نِعْمَتَ اللَّهِ عَلَيْكُمْ إِذْ هَمَّ قَوْمٌ أَنْ يَبْسُطُوا إِلَيْكُمْ أَيْدِيَهُمْ فَكَفَّ أَيْدِيَهُمْ عَنْكُمْ وَ اتَّقُوا اللَّهَ وَ عَلَى اللَّهِ فَلْيَتَوَكَّلِ الْمُؤْمِنُونَ ( 11 ) وَ لَقَدْ أَخَذَ اللَّهُ مِيثاقَ بَنِي إِسْرائِيلَ وَ بَعَثْنا مِنْهُمُ اثْنَيْ عَشَرَ نَقِيباً وَ قالَ اللَّهُ إِنِّي مَعَكُمْ لَئِنْ أَقَمْتُمُ الصَّلاةَ وَ آتَيْتُمُ الزَّكاةَ وَ آمَنْتُمْ بِرُسُلِي وَ عَزَّرْتُمُوهُمْ وَ أَقْرَضْتُمُ اللَّهَ قَرْضاً حَسَناً لَأُكَفِّرَنَّ عَنْكُمْ سَيِّئاتِكُمْ وَ لَأُدْخِلَنَّكُمْ جَنَّاتٍ تَجْرِي مِنْ تَحْتِهَا الْأَنْهارُ فَمَنْ كَفَرَ بَعْدَ ذلِكَ مِنْكُمْ فَقَدْ ضَلَّ سَواءَ السَّبِيلِ ( 12 )\r\nفَبِما نَقْضِهِمْ مِيثاقَهُمْ لَعَنَّاهُمْ وَ جَعَلْنا قُلُوبَهُمْ قاسِيَةً يُحَرِّفُونَ الْكَلِمَ عَنْ مَواضِعِهِ وَ نَسُوا حَظًّا مِمَّا ذُكِّرُوا بِهِ وَ لا تَزالُ تَطَّلِعُ عَلى خائِنَةٍ مِنْهُمْ إِلاَّ قَلِيلاً مِنْهُمْ فَاعْفُ عَنْهُمْ وَ اصْفَحْ إِنَّ اللَّهَ يُحِبُّ الْمُحْسِنِينَ ( 13 ) وَ مِنَ الَّذِينَ قالُوا إِنَّا نَصارى أَخَذْنا مِيثاقَهُمْ فَنَسُوا حَظًّا مِمَّا ذُكِّرُوا بِهِ فَأَغْرَيْنا بَيْنَهُمُ الْعَداوَةَ وَ الْبَغْضاءَ إِلى يَوْمِ الْقِيامَةِ وَ سَوْفَ يُنَبِّئُهُمُ اللَّهُ بِما كانُوا يَصْنَعُونَ ( 14 )\r\n\r\n","description":"","footnote":"","page_name":" 31 ","page_number":31},
  {"content":"\r\n\r\n8 - اى كسانى كه ايمان آورده‌ايد قيام كنندگان براى خدا و گواهان با انصاف باشيد ، دشمنى قومى وادارتان نكند كه عدالت نكنيد ، عدالت كنيد آن به تقوى نزديكتر است از خدا بترسيد كه خدا به آنچه مىكنيد داناست .\r\n9 - خدا به كسانى كه ايمان آورده و اعمال شايسته انجام داده‌اند وعده نيكو داده ، براى آنها است آمرزش و پاداش بزرگ .\r\n10 - و كسانى كه كافر شده و آيات ما را دروغ شمرده‌اند آنها اهل آتش مىباشند .\r\n11 - اى كسانى كه ايمان آورده‌ايد نعمت خدا را ياد آريد آن گاه كه گروهى خواست دستهاى خويش را به سوى شما بگشايند ، دستهاى آنها را از شما بازداشت ، از خدا بترسيد و مؤمنان بر خدا توكل و اعتماد كنند .\r\n12 - خدا از فرزندان يعقوب پيمان گرفت و از آنها دوازده مراقب برانگيختيم و خدا گفت من با شمايم اگر نماز به پا داشتيد و زكات داديد و به پيامبران من ايمان آورديد و تقويتشان كرديد و به خدا قرضى نيكو داديد ، گناهان شما را مىپوشانم و شما را به بهشتهايى كه از زير آنها جويها روانست داخل مىكنم ، هر كه بعد از آن كافر شود از راه راست گم شده است .\r\n13 - به علت پيمان شكنى لعنتشان كرديم و دلهايشان را سخت كرديم ، گفته‌ها را از معانى اصلى منحرف مىكنند و قسمتى از آنچه با آن تذكر داده شده بودند از ياد بردند ، پيوسته به خيانتى از آنها مطلع مىشوى مگر اندكى از آنها ، آنها را ببخش و ناديده گير كه خدا نيكوكاران را دوست مىدارد .\r\n14 - و از كسانى كه گفتند ما نصارى هستيم پيمان گرفتيم ، قسمتى از آنچه بدان تذكر داده شده بودند فراموش كردند ، ميان آنها دشمنى و كينه را تا روز قيامت مداوم كرديم به زودى خدا از اعمالى كه مىكرده‌اند خبرشان مىدهد .\r\n\r\n","description":"","footnote":"","page_name":" 32 ","page_number":32},
  {"content":"\r\n\r\n\r\nكلمه‌ها\r\nقوامين : جمع قوام . قوام للَّه كسى است كه در كارش بطور كامل رضاى خدا را در نظر آورد ، و آن صيغة مبالغه قائم است .\r\nشهداء : گواهان . مفرد آن شهيد است .\r\nيجرمنكم : جرم ( بر وزن عقل ) در اصل به معنى قطع و در آيه به معنى وادار كردن است  لا يَجْرِمَنَّكُمْ  يعنى : وادار نكند شما را .\r\nشنئان : ( بر وزن جريان ) كينه ، عداوت .\r\nجحيم : آتش بزرگ « الجحيم : كل نار عظيم فى مهواة » .\r\nيبسطوا : بسط . باز كردن ، گشودن  أَنْ يَبْسُطُوا إِلَيْكُمْ أَيْدِيَهُمْ  يعنى :\r\nاينكه دست به سوى شما بگشايند .\r\nيتوكل : توكل اگر با « على » باشد به معنى اعتماد و اگر با « الى » باشد به معنى واگذار كردن است .\r\nنقيب : كفيل ، سرپرست ، مراقب . نقب : سوراخ كردن . نقيب القوم كسى است كه از احوال آنها مطلع است گويى اسرار آنها را سوراخ كرده و جستجو مىكند .\r\nعزرتموهم : عزر ( بر وزن عقل ) و تعزير : يارى : يا يارى توأم با تعظيم .\r\n« عزرتموهم » يعنى : يارى كرديد آنها را .\r\nاقرضتم : قرض : نوعى از بريدن . وام را از آن قرض گويند كه شخصى از مالش بريده به وام گيرنده مىدهد .\r\nاكفرن : تكفير : پوشانيدن و مستور كردن . « لاكفرن » حتما حتما مستور مىكنم و مىبخشايم .\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nسواء : برابرى . مساوى . وسط . در اينجا ظاهرا معناى اخير مراد است .\r\nقاسية : قسو و قساوت : سخت دلى . قاسيه : سخت « قلوب قاسيه » يعنى دلهاى سخت .\r\nيحرفون : حرف . طرف . تحريف : يك طرف بردن . تحريف كلام يعنى منحرف كردن آن از معناى اصلى .  يُحَرِّفُونَ الْكَلِمَ  يعنى كلمه‌ها را از معانى واقعى بر كنار مىكردند .\r\nالكلم : كلمه‌ها . از لفظش مفرد ندارد . آن چهار بار در قرآن مجيد آمده است .\r\nحظا : حظ : قسمت ، نصيب . « حظا » يعنى قسمتى و مقدارى .\r\nخائنة : خائنه و خيانت هر دو مصدر هستند مثل كاذبه به معنى كذب خيانت مقابل امانت است .\r\nاصفح : صفح : اغماض و ناديده گرفتن . « فاصفح » يعنى اغماض و چشم پوشى كن .\r\nنصارى : نام پيروان عيسى عليه السّلام ، مفرد آن نصرانى است ( قاموس قرآن ) .\r\nاغرينا : غرو : چسبيدن . اغراء : مسلّط كردن . ملازم كردن  فَأَغْرَيْنا بَيْنَهُمُ الْعَداوَةَ  يعنى دشمنى را ميان آنها هميشگى و ملازم كرديم .\r\nبغضاء : دشمنى شديد . بغض كينه و دشمنى .\r\nينبئهم : نبأ : خبر مهم . « ينبئهم » يعنى خبر مىدهد آنها را .\r\n\r\nشرحها\r\nدر اين آيات قسمتى از عهدهاى خدا از قبيل قسط ، عدل و بعضى از نعمتهاى الهى بيان گرديده و به پيروى از آنها دستور داده شده است و نيز گفته شده كه\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nبه يهود و نصارى نيز در گذشته اين دستورها داده شد ولى اعتنا نكرده و گرفتار شدند ، نتيجه آن است كه اگر شما هم اعتنا نكنيد گرفتار خواهيد شد چون كارهاى جهان از يك نظام پيروى مىكند .\r\n8 -  يا أَيُّهَا الَّذِينَ آمَنُوا كُونُوا قَوَّامِينَ لِلَّهِ شُهَداءَ بِالْقِسْطِ  .\r\nاين آيه نظير آيهء 135 از سورهء نساء است كه فرموده :  يا أَيُّهَا الَّذِينَ آمَنُوا كُونُوا قَوَّامِينَ بِالْقِسْطِ شُهَداءَ لِلَّهِ . . .   فَلا تَتَّبِعُوا الْهَوى أَنْ تَعْدِلُوا  در آيهء نساء مراد آن است كه از روى هواى نفس و دوستى خانواده از شهادت به حق منحرف نشويد ولى در سورهء مائده منظور آن است كه به جهت عداوت قبلى در اداى شهادت ظلم نكنيد ، لذا در آيه نساء فرموده : شهادت براى خدا باشد نه براى هوس و در مائده فرموده : شهادت از روى عدالت باشد نه از ظلم . اين است علّت تغيير لفظ در آيهء « 1 » معنى آيه چنين است : براى خدا قيام كنيد و گواهى را از روى عدالت ادا نمائيد .\r\n وَ لا يَجْرِمَنَّكُمْ شَنَآنُ قَوْمٍ عَلى أَلَّا تَعْدِلُوا اعْدِلُوا هُوَ أَقْرَبُ لِلتَّقْوى  اين قسمت نتيجه‌گيرى است نسبت به  شُهَداءَ بِالْقِسْطِ  يعنى كينه قبلى نسبت به آنها باعث نشود كه عدالت نكنيد ، « هو » راجع است به « عدل » كه از « اعدلوا » فهميده مىشود . عدالت دربارهء آنان كه به آنها عداوت داريم از شعبه‌هاى تقوى است  وَ اتَّقُوا اللَّهَ إِنَّ اللَّهَ خَبِيرٌ بِما تَعْمَلُونَ  تأكيد دستور فوق است .\r\n9 -  وَعَدَ اللَّهُ الَّذِينَ آمَنُوا وَ عَمِلُوا الصَّالِحاتِ لَهُمْ مَغْفِرَةٌ وَ أَجْرٌ عَظِيمٌ  اين آيه و آيهء بعدى پس از آيهء اول بيانگر آن است كه انسانها در مقابل\r\n\r\n\r\n","description":"","footnote":"\r\n( 1 ) شهداء بالقسط خبر بعد از خبر است يعنى : « كونوا قوامين للَّه كونوا شهداء بالقسط » .\r\n","page_name":" 35 ","page_number":35},
  {"content":"\r\n\r\nاعمال نيك و بد مأجور و معاقب هستند بايد بر حذر باشند ، ايمان تسليم در باطن است و عمل صالح نمايندهء آن در خارج ، اين هر دو مانند جسم و جان ، مكمل يكديگرند يكى بدون آن ديگرى نجات دهنده نيست .  لَهُمْ مَغْفِرَةٌ  حاكى است كه ايمان و عمل سبب آمرزش گناهان نيز هست .\r\n10 -  وَ الَّذِينَ كَفَرُوا وَ كَذَّبُوا بِآياتِنا أُولئِكَ أَصْحابُ الْجَحِيمِ  .\r\nكفر با انكار در صورتى است كه كسى حق را بداند و از روى عمد انكار نمايد ، به عبارت ديگر كفر از روى عناد و لجاجت باشد نه از روى جهل و نادانى ، قرآن به اين گونه اشخاص وعده آتش مىدهد .\r\n11 -  يا أَيُّهَا الَّذِينَ آمَنُوا اذْكُرُوا نِعْمَتَ اللَّهِ عَلَيْكُمْ إِذْ هَمَّ قَوْمٌ أَنْ يَبْسُطُوا إِلَيْكُمْ أَيْدِيَهُمْ فَكَفَّ أَيْدِيَهُمْ عَنْكُمْ  معلوم مىشود كه خطرى متوجه مسلمين شده بود ، خدا آن را دفع كرده است . گويند : مراد اهل مكه است كه در « حديبيه » مىخواستند به مسلمانان حمله كنند ، ولى خدا صلح را پيش آورد و آنها را از مسلمانان باز داشت ، شايد اين همان باشد كه در سورهء فتح / 20 آمده  . . . فَعَجَّلَ لَكُمْ هذِهِ وَ كَفَّ أَيْدِيَ النَّاسِ عَنْكُمْ وَ لِتَكُونَ آيَةً لِلْمُؤْمِنِينَ . . .  و آن ظاهرا جريان صلح حديبيه است . بقولى مراد جريان يهود « بنى نضير » است كه خواستند رسول خدا را بكشند ولى ظهور آيه در آن است كه اين خطر به عموم متوجه بوده است  وَ اتَّقُوا اللَّهَ وَ عَلَى اللَّهِ فَلْيَتَوَكَّلِ الْمُؤْمِنُونَ  از خدا بترسيد كه چنان پيش آمد قابل تكرار است و به خدا اعتماد كنيد تا شما را يارى فرمايد .\r\n12 -  لَقَدْ أَخَذَ اللَّهُ مِيثاقَ بَنِي إِسْرائِيلَ وَ بَعَثْنا مِنْهُمُ اثْنَيْ عَشَرَ نَقِيباً  مراد از نقيب ظاهرا سرپرست است نظير امامان شيعه عليهم السّلام ، به نظر مىآيد كه آنها رؤساى نسلهاى دوازده‌گانهء بنى اسرائيل بوده‌اند ، « بعثنا » نشان\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nمىدهد كه اين سمت را از جانب خدا داشته‌اند ، اگر بعد از موسى باشند مروج شريعت تورات بوده‌اند .\r\n وَ قالَ اللَّهُ إِنِّي مَعَكُمْ لَئِنْ أَقَمْتُمُ الصَّلاةَ وَ آتَيْتُمُ الزَّكاةَ وَ آمَنْتُمْ بِرُسُلِي وَ عَزَّرْتُمُوهُمْ وَ أَقْرَضْتُمُ اللَّهَ قَرْضاً حَسَناً لَأُكَفِّرَنَّ عَنْكُمْ سَيِّئاتِكُمْ وَ لَأُدْخِلَنَّكُمْ جَنَّاتٍ تَجْرِي مِنْ تَحْتِهَا الْأَنْهارُ  اين قسمت بيان ميثاق است كه در صدر آيه آمده ، « معكم » خطاب به بنى اسرائيل است ، مراد از « اقرضتم » به قرينهء ذكر زكات انفاق استحبابى است ، يارى كردن رسل به پيش بردن دين آنهاست « لاكفرن » دليل است كه اعمال نيك سبب آمرزش گناهان است  إِنَّ الْحَسَناتِ يُذْهِبْنَ السَّيِّئاتِ   فَمَنْ كَفَرَ بَعْدَ ذلِكَ مِنْكُمْ فَقَدْ ضَلَّ سَواءَ السَّبِيلِ  به نظرم « ذلك » اشاره است به اخذ ميثاق و بعثت نقباء . هر كس بعد از اين ، كفر ورزد از راه راست منحرف گشته است . اين آيه به مسلمين هشدار مىدهد كه از شما نيز مثل آنها پيمان گرفته شده تا عمل كنيد .\r\n13 -  فَبِما نَقْضِهِمْ مِيثاقَهُمْ لَعَنَّاهُمْ وَ جَعَلْنا قُلُوبَهُمْ قاسِيَةً يُحَرِّفُونَ الْكَلِمَ عَنْ مَواضِعِهِ وَ نَسُوا حَظًّا مِمَّا ذُكِّرُوا بِهِ وَ لا تَزالُ تَطَّلِعُ عَلى خائِنَةٍ مِنْهُمْ  يعنى نقض ميثاق سبب شد كه ملعون شدند به نظرم جملات چهارگانه بيان ملعون بودن است . اول اينكه دلهايشان سخت شد ديگر گفتار انبيا در آنها اثر نكرد . دوم در اثر قساوت قلب بشارات تورات را دربارهء رسول خدا صلى اللَّه عليه و إله از معناى اصلى منحرف مىكردند و مىگفتند مراد از اين وعده‌ها ، اين پيامبر نيست و نيز كلمات تورات را مطابق ميل خود تفسير كرده و كلامى را كه براى هدايت بندگان بود در مسير اغراض خود قرار مىدادند . سوم قسمتى از تورات را از ياد برده و يا به آن بىاعتنا شدند . چهارم پيوسته خيانت مىكردند و هر روز نغمه‌اى ساز مىكردند كه به ضرر اسلام و مسلمين بود  فَاعْفُ عَنْهُمْ \r\n\r\n","description":"","footnote":"","page_name":" 37 ","page_number":37},
  {"content":"\r\n\r\n وَ اصْفَحْ إِنَّ اللَّهَ يُحِبُّ الْمُحْسِنِينَ  عفو و اغماض ظاهرا براى آن است كه بايد با اين گونه اشخاص مدارا كرد كه نهضت و انقلاب به راه خود ادامه دهد و آنها به تدريج ذوب شده و از بين بروند و گرنه اين گونه اشخاص در مسير حق پرستى واقع نمىشوند ، اين عمل از جملهء نيكوكارى است ، خدا نيكوكاران را دوست دارد .\r\n14 -  وَ مِنَ الَّذِينَ قالُوا إِنَّا نَصارى أَخَذْنا مِيثاقَهُمْ فَنَسُوا حَظًّا مِمَّا ذُكِّرُوا بِهِ فَأَغْرَيْنا بَيْنَهُمُ الْعَداوَةَ وَ الْبَغْضاءَ إِلى يَوْمِ الْقِيامَةِ  اين آيه راجع به نصارى است كه از آنها نيز همچون يهود ، پيمان گرفته شد و همانند آنها پيمان شكنى كردند مراد از « بينهم » ظاهرا بين خود نصارى است چنان كه در آيهء 65 همين سوره مراد از « بينهم » بين يهود است . لفظ  يَوْمِ الْقِيامَةِ  در هر دو آيه نشان مىدهد كه يهود و نصارى تا قيامت و لو به طور اقليت خواهند ماند .\r\nناگفته نماند : عيسى عليه السّلام مردم را به صلح و صفا و محبت دعوت مىكرد ، يكى از علل گسترش دعوت عيسى همين بود ولى يهود چون خشونت داشتند و معتقد به نژاد پرستى بودند يهوديت در جهان گسترش پيدا نكرد ، اما پيروان عيسى به حكم  وَ نَسُوا حَظًّا مِمَّا ذُكِّرُوا بِهِ  سفارشهاى آن حضرت را از ياد بردند ، مسالمت ميان آنها به عداوت مبدل گرديد و پيوسته ميانشان اختلافها پديد آمد تا به جنگ اول و دوم جهانى انجاميد ، مسلمانان نيز پس از رسول خدا صلى اللَّه عليه و إله بر خلاف  وَ اعْتَصِمُوا بِحَبْلِ اللَّهِ جَمِيعاً  اختلاف كرده ، حقائق را زير پا گذاشته ، وصيت و امامت را ناديده گرفته و بيچاره شدند .\r\n\r\n","description":"","footnote":"","page_name":" 38 ","page_number":38},
  {"content":"\r\n\r\n\r\n[ سوره المائدة ( 5 ) : آيات 15 تا 19 
  ]\r\nيا أَهْلَ الْكِتابِ قَدْ جاءَكُمْ رَسُولُنا يُبَيِّنُ لَكُمْ كَثِيراً مِمَّا كُنْتُمْ تُخْفُونَ مِنَ الْكِتابِ وَ يَعْفُوا عَنْ كَثِيرٍ قَدْ جاءَكُمْ مِنَ اللَّهِ نُورٌ وَ كِتابٌ مُبِينٌ ( 15 ) يَهْدِي بِهِ اللَّهُ مَنِ اتَّبَعَ رِضْوانَهُ سُبُلَ السَّلامِ وَ يُخْرِجُهُمْ مِنَ الظُّلُماتِ إِلَى النُّورِ بِإِذْنِهِ وَ يَهْدِيهِمْ إِلى صِراطٍ مُسْتَقِيمٍ ( 16 ) لَقَدْ كَفَرَ الَّذِينَ قالُوا إِنَّ اللَّهَ هُوَ الْمَسِيحُ ابْنُ مَرْيَمَ قُلْ فَمَنْ يَمْلِكُ مِنَ اللَّهِ شَيْئاً إِنْ أَرادَ أَنْ يُهْلِكَ الْمَسِيحَ ابْنَ مَرْيَمَ وَ أُمَّهُ وَ مَنْ فِي الْأَرْضِ جَمِيعاً وَ لِلَّهِ مُلْكُ السَّماواتِ وَ الْأَرْضِ وَ ما بَيْنَهُما يَخْلُقُ ما يَشاءُ وَ اللَّهُ عَلى كُلِّ شَيْءٍ قَدِيرٌ ( 17 ) وَ قالَتِ الْيَهُودُ وَ النَّصارى نَحْنُ أَبْناءُ اللَّهِ وَ أَحِبَّاؤُهُ قُلْ فَلِمَ يُعَذِّبُكُمْ بِذُنُوبِكُمْ بَلْ أَنْتُمْ بَشَرٌ مِمَّنْ خَلَقَ يَغْفِرُ لِمَنْ يَشاءُ وَ يُعَذِّبُ مَنْ يَشاءُ وَ لِلَّهِ مُلْكُ السَّماواتِ وَ الْأَرْضِ وَ ما بَيْنَهُما وَ إِلَيْهِ الْمَصِيرُ ( 18 ) يا أَهْلَ الْكِتابِ قَدْ جاءَكُمْ رَسُولُنا يُبَيِّنُ لَكُمْ عَلى فَتْرَةٍ مِنَ الرُّسُلِ أَنْ تَقُولُوا ما جاءَنا مِنْ بَشِيرٍ وَ لا نَذِيرٍ فَقَدْ جاءَكُمْ بَشِيرٌ وَ نَذِيرٌ وَ اللَّهُ عَلى كُلِّ شَيْءٍ قَدِيرٌ ( 19 )\r\n15 - اى اهل كتاب رسول ما به سوى شما آمد كه بسيارى از آنچه از كتاب پنهان مىكرديد براى شما بيان مىكند و از بسيارى چشم پوشى مىكند ، از خدا براى شما نور و كتابى بيانگر آمد .\r\n16 - خدا به وسيلهء آن كتاب هدايت مىكند به راههاى سلامت كسى را كه تابع رضاى خدا\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nباشد و آنها را از تاريكيها به سوى نور مىبرد و به راه راست هدايتشان مىكند\r\n17 - كافر شدند كسانى كه گفتند : خدا همان مسيح پسر مريم است ، بگو كيست كه از خدا صاحب اختيار چيزى باشد اگر بخواهد مسيح پسر مريم و مادر او و هر كه را كه در زمين هست يكسره نابود كند ؟ ملك آسمانها و زمين و آنچه ميان آنهاست خاص خدا است آنچه بخواهد مىآفريند و خدا بر همه چيز تواناست .\r\n18 - يهود و نصارى گفتند : ما فرزندان خدا و دوستان او هستيم بگو پس چرا شما را به گناهانتان عذاب مىكند ( چنين نيست ) بلكه شما نيز بشرى از انسانهاى خلق شده هستيد ، ملك آسمانها و زمين و آنچه ميان ميان آنهاست خاص خداست و باز گشت به سوى اوست .\r\n19 - اى اهل كتاب فرستادهء ما به دوران فترت پيغمبران به سوى شما آمد كه حق را به شما بيان مىكند ، مبادا كه بگوئيد براى ما بشير و نذيرى نيامد براستى كه بشير و نذيرى به شما آمد و خدا به همه چيز توانا است .\r\n\r\nكلمه‌ها\r\nنور : در تعريف نور گفته‌اند : چيزى كه خود ظاهر است ، غير خود را نيز ظاهر مىكند .\r\nسبل : ( بر وزن شتر ) راه‌ها . مفرد آن سبيل است .\r\nسلام : سلامتى . خالى بودن از هر ناراحتى .\r\nمبين : آشكار كننده و آشكار . لازم و متعدى هر دو آمده است .\r\nمصير : بازگشت و محل بازگشت ( اسم مكان و مصدر ميمى ) مراد معناى اول است و در آن معناى انتقالى و تحول منظور است .\r\nفترة : فتر : انقطاع . مراد از آن زمانى است كه در آن پيغمبرى نيست .\r\n\r\n","description":"","footnote":"","page_name":" 40 ","page_number":40},
  {"content":"\r\n\r\n\r\nشرحها\r\nدر تعقيب بيان پيامهاى الهى ، در اين آيات تذكراتى دربارهء آنها به اهل كتاب داده شده و مقدارى از ضلالتهاى آنها نقل و ردّ شده است . و روشن شده كه آمدن رسول خدا حجت را بر آنها تمام نموده است و در حقيقت گوشه‌اى از پروندهء اهل كتاب بررسى شده است .\r\n15 -  يا أَهْلَ الْكِتابِ قَدْ جاءَكُمْ رَسُولُنا يُبَيِّنُ لَكُمْ كَثِيراً مِمَّا كُنْتُمْ تُخْفُونَ مِنَ الْكِتابِ  آنچه مخفى مىكردند عبارت بود از بشارات عهدين دربارهء رسول خدا چنان كه فرموده  يَجِدُونَهُ مَكْتُوباً عِنْدَهُمْ فِي التَّوْراةِ وَ الْإِنْجِيلِ  اعراف / 157 و نيز بعضى از احكام كه بنفعشان نبود مثل سنگسار كردن زناكاران كه در آيهء 41 خواهد آمد خلاصه با آيات تورات هرطور كه مىخواستند بازى مىكردند  وَ يَعْفُوا عَنْ كَثِيرٍ قَدْ جاءَكُمْ مِنَ اللَّهِ نُورٌ وَ كِتابٌ مُبِينٌ  ظاهرا عفو براى آن بود كه اظهار آنها لزومى نداشت و گرنه مىبايست آشكار كند ، « مبين » به معنى آشكار و آشكار كردن است ، ولى مناسب لفظ نور معناى دوم است ، قرآن نور است كه راههاى حق و باطل را روشن مىكند و انسانها را از ظلمات به سوى نور مىبرد .\r\n16 -  يَهْدِي بِهِ اللَّهُ مَنِ اتَّبَعَ رِضْوانَهُ سُبُلَ السَّلامِ وَ يُخْرِجُهُمْ مِنَ الظُّلُماتِ إِلَى النُّورِ بِإِذْنِهِ وَ يَهْدِيهِمْ إِلى صِراطٍ مُسْتَقِيمٍ  سبل سلام راههايى است كه سلامت و سعادت دنيا و آخرت در آنهاست .\r\nاين كه نور مفرد و ظلمات جمع ذكر شده براى آن است كه راه حق يكى بيش نيست ولى راههاى باطل متعدد و بىشمار است .\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nمخفى نماند : در اين آيه آمده كه خدا به وسيله قرآن كسى را هدايت مىكند و از ظلمات خارج مىنمايد كه پيرو رضاى خدا باشد ، در آيه  إِنَّ اللَّهَ يُضِلُّ مَنْ يَشاءُ وَ يَهْدِي إِلَيْهِ مَنْ أَنابَ  رعد / 27 فرمايد كه خدا كسى را هدايت مىكند كه به خدا رجوع كند همچنين آيهء  . . . وَ يَهْدِي إِلَيْهِ مَنْ يُنِيبُ  شورى / 27 .\r\nدر مقابل اين آيات آياتى آمده نظير :  إِنَّ اللَّهَ لا يَهْدِي مَنْ هُوَ مُسْرِفٌ كَذَّابٌ  غافر / 28  إِنَّ اللَّهَ لا يَهْدِي مَنْ هُوَ كاذِبٌ كَفَّارٌ  زمر / 3  إِنَّ اللَّهَ لا يَهْدِي الْقَوْمَ الظَّالِمِينَ  قصص / 50 يعنى خدا اسر افكار ، دروغ شمارنده حقائق و قوم ظالم را هدايت نمىكند .\r\nاز مقايسهء اين دو قسمت آيات معلوم مىشود كه انسان تا در مسير اسراف و ظلم است خدا او را هدايت نمىكند زيرا در ظلم و اسراف هدايت نيست ولى اگر فكر توبه و بازگشت در او پيدا شود و حالت قبول حق در او به وجود بيايد كه يك حالت واسطه ما بين ايمان و كفر است در چنين حال مشمول هدايت خدا خواهد شد . در آيهء مورد تفسير ظاهرا جمله دوم و سوم بيان مطلب اول است و معلوم مىكند كه چرا خدا چنين اشخاص را هدايت مىنمايد .\r\n17 -  لَقَدْ كَفَرَ الَّذِينَ قالُوا إِنَّ اللَّهَ هُوَ الْمَسِيحُ ابْنُ مَرْيَمَ  در اين آيه و آيهء 72 آمده كه گروهى گفته‌اند : عيسى خداست و در آيهء  لَقَدْ كَفَرَ الَّذِينَ قالُوا إِنَّ اللَّهَ ثالِثُ ثَلاثَةٍ  مائده / 73 آمده كه گفتند : عيسى يكى از سه خداست و در آيهء  أَ أَنْتَ قُلْتَ لِلنَّاسِ اتَّخِذُونِي وَ أُمِّي إِلهَيْنِ  مائده / 116  وَ قالَ اللَّهُ لا تَتَّخِذُوا إِلهَيْنِ اثْنَيْنِ  نحل / 51 آمده كه عيسى و مادرش را دو خدا مىدانستند و در آيهء :  وَ قالَتِ النَّصارى الْمَسِيحُ ابْنُ اللَّهِ  توبه / 20 نقل شده كه گفته‌اند :\r\nعيسى پسر خداست .\r\nدقت در اين آيات نشان مىدهد كه پس از آنكه الوهيت عيسى براى تلفيق\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nمسيحيت و تثليث يونان به وسيله پولس ارائه گرديد نصارى دربارهء آن حضرت چهار فرقه شدند كه گفته شد در سورهء نساء ذيل آيه 159 در بخش نكته‌ها روشن گرديد كه تثليث در نصارى ارمغان حكومت يونان به وسيلهء پولس است .\r\n قُلْ فَمَنْ يَمْلِكُ مِنَ اللَّهِ شَيْئاً إِنْ أَرادَ أَنْ يُهْلِكَ الْمَسِيحَ ابْنَ مَرْيَمَ وَ أُمَّهُ وَ مَنْ فِي الْأَرْضِ جَمِيعاً  جواب است از الوهيت عيسى . يعنى خدا قادر است كه عيسى و مادرش و هر كس را هلاك كند اگر عيسى خدا بود در مقابل خدا مقاومت مىكرد ولى نمىتواند .\r\n وَ لِلَّهِ مُلْكُ السَّماواتِ وَ الْأَرْضِ وَ ما بَيْنَهُما يَخْلُقُ ما يَشاءُ وَ اللَّهُ عَلى كُلِّ شَيْءٍ قَدِيرٌ  تكميل بيان قدرت و تسلط و حاكميت خداست و اينكه عيسى دخالتى در الوهيت ندارد .  ما بَيْنَهُما  شامل است به ابرها ، بادها ، اشعه‌ها ، بارانها ، هوا و تركيبات آن و ساير چيزها كه در فضا وجود دارند  يَخْلُقُ ما يَشاءُ  اشاره به خلقت عيسى است كه دليل الوهيت نمىتواند باشد .\r\n18 -  وَ قالَتِ الْيَهُودُ وَ النَّصارى نَحْنُ أَبْناءُ اللَّهِ وَ أَحِبَّاؤُهُ  .\r\nمراد از  أَبْناءُ اللَّهِ  ظاهرا بيان مزيت و مقرب بودن است نه فرزند حقيقى و « احبائه » بيان آنست ، آنها در اثر اشتباه و تلقين ناروا به برترى بىجهت عقيده داشتند و مىگفتند فقط ما محبوب و در جاى فرزند خدا هستيم نظير  وَ قالُوا لَنْ يَدْخُلَ الْجَنَّةَ إِلَّا مَنْ كانَ هُوداً أَوْ نَصارى  بقره / 111 و نيز مىگفتند  لَنْ تَمَسَّنَا النَّارُ إِلَّا أَيَّاماً مَعْدُودَةً  در جواب آمده .\r\n قُلْ فَلِمَ يُعَذِّبُكُمْ بِذُنُوبِكُمْ بَلْ أَنْتُمْ بَشَرٌ مِمَّنْ خَلَقَ يَغْفِرُ لِمَنْ يَشاءُ وَ يُعَذِّبُ مَنْ يَشاءُ  جواب گفتهء آنهاست يعنى اگر محبوب خدا و پسر خدا بوديد لازم بود\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nدر مقابل گناهانتان عذابتان نكند ولى عذاب شدنتان دليل است كه امتيازى بر ديگران نداريد و در غفران و عذاب الهى با ديگران يكسان مىباشيد دربارهء كلمهء « يشاء » توجيهى داريم كه در  تُعِزُّ مَنْ تَشاءُ وَ تُذِلُّ مَنْ تَشاءُ  آل عمران / 26 گذشت .  وَ لِلَّهِ مُلْكُ السَّماواتِ وَ الْأَرْضِ وَ ما بَيْنَهُما وَ إِلَيْهِ الْمَصِيرُ  تعليل است براى  يَغْفِرُ لِمَنْ يَشاءُ وَ يُعَذِّبُ مَنْ يَشاءُ  يعنى آنكه حكومت همه چيز در دست اوست و بازگشت همه به سوى اوست مىتواند آنكه را بخواهد بيامرزد يا عذاب كند .\r\n19 -  يا أَهْلَ الْكِتابِ قَدْ جاءَكُمْ رَسُولُنا يُبَيِّنُ لَكُمْ عَلى فَتْرَةٍ مِنَ الرُّسُلِ  خطاب و پيام است به اهل كتاب يعنى پيغمبر ما در زمانى آمد كه در آن پيامبرى نبود مراد از « يبين » بيان حقائق است .\r\n أَنْ تَقُولُوا ما جاءَنا مِنْ بَشِيرٍ وَ لا نَذِيرٍ فَقَدْ جاءَكُمْ بَشِيرٌ وَ نَذِيرٌ وَ اللَّهُ عَلى كُلِّ شَيْءٍ قَدِيرٌ  اتمام حجت است بر اهل كتاب .  أَنْ تَقُولُوا  تقديرش « كراهة ان تقولوا » است يعنى مبادا كه بگوئيد . آيه روشن مىكند كه به وقت نزول قرآن يهود و نصارى دچار انحرافات شده بودند كه موجب سقوط در دنيا و عذاب در آخرت بود اگر خدا پيامبر نمىفرستاد حق داشتند كه بگويند حجت را بر ما تمام نكردى  . . . لَقالُوا رَبَّنا لَوْ لا أَرْسَلْتَ إِلَيْنا رَسُولًا . . .  طه / 135 .\r\n\r\n","description":"","footnote":"","page_name":" 44 ","page_number":44},
  {"content":"\r\n\r\n\r\n[ سوره المائدة ( 5 ) : آيات 20 تا 26 
  ]\r\nوَ إِذْ قالَ مُوسى لِقَوْمِهِ يا قَوْمِ اذْكُرُوا نِعْمَتَ اللَّهِ عَلَيْكُمْ إِذْ جَعَلَ فِيكُمْ أَنْبِياءَ وَ جَعَلَكُمْ مُلُوكاً وَ آتاكُمْ ما لَمْ يُؤْتِ أَحَداً مِنَ الْعالَمِينَ ( 20 ) يا قَوْمِ ادْخُلُوا الْأَرْضَ الْمُقَدَّسَةَ الَّتِي كَتَبَ اللَّهُ لَكُمْ وَ لا تَرْتَدُّوا عَلى أَدْبارِكُمْ فَتَنْقَلِبُوا خاسِرِينَ ( 21 ) قالُوا يا مُوسى إِنَّ فِيها قَوْماً جَبَّارِينَ وَ إِنَّا لَنْ نَدْخُلَها حَتَّى يَخْرُجُوا مِنْها فَإِنْ يَخْرُجُوا مِنْها فَإِنَّا داخِلُونَ ( 22 ) قالَ رَجُلانِ مِنَ الَّذِينَ يَخافُونَ أَنْعَمَ اللَّهُ عَلَيْهِمَا ادْخُلُوا عَلَيْهِمُ الْبابَ فَإِذا دَخَلْتُمُوهُ فَإِنَّكُمْ غالِبُونَ وَ عَلَى اللَّهِ فَتَوَكَّلُوا إِنْ كُنْتُمْ مُؤْمِنِينَ ( 23 ) قالُوا يا مُوسى إِنَّا لَنْ نَدْخُلَها أَبَداً ما دامُوا فِيها فَاذْهَبْ أَنْتَ وَ رَبُّكَ فَقاتِلا إِنَّا هاهُنا قاعِدُونَ ( 24 )\r\nقالَ رَبِّ إِنِّي لا أَمْلِكُ إِلاَّ نَفْسِي وَ أَخِي فَافْرُقْ بَيْنَنا وَ بَيْنَ الْقَوْمِ الْفاسِقِينَ ( 25 ) قالَ فَإِنَّها مُحَرَّمَةٌ عَلَيْهِمْ أَرْبَعِينَ سَنَةً يَتِيهُونَ فِي الْأَرْضِ فَلا تَأْسَ عَلَى الْقَوْمِ الْفاسِقِينَ ( 26 )\r\n20 - آن دم كه موسى به قومش گفت : اى قوم ياد آوريد نعمت خدا را بر شما ، كه در ميان شما پيغمبرانى آورد و شما را آزاد كرد و به شما چيزهايى داد كه به هيچ كسى از مردمان نداده است .\r\n\r\n","description":"","footnote":"","page_name":" 45 ","page_number":45},
  {"content":"\r\n\r\n21 - اى قوم من : داخل زمين مقدس شويد كه خدا براى شما مقرر كرده و بر عقب برنگرديد ، از زيانكاران مىشويد .\r\n22 - گفتند : اى موسى در آن شهر گروه ستمكارى هست ، ما هرگز به آنجا داخل نخواهيم شد تا آنها بيرون روند و اگر آنها بيرون رفتند ما وارد مىشويم .\r\n23 - دو مرد از آنان كه خدا ترس و مورد نعمت خدا بودند گفتند : بر اهل شهر از دروازه وارد شويد ، چون داخل شديد پيروز مىشويد و بر خدا اعتماد كنيد اگر مؤمن هستيد .\r\n24 - گفتند : اى موسى تا آنها در آنجا هستند ما هرگز به آنجا وارد نخواهيم شد ، تو و پروردگارت برويد و بجنگيد ما در همين جا نشسته‌ايم .\r\n25 - موسى گفت : پروردگارا من و برادرم فقط به نفس خويش توانايى داريم ميان ما و اين قوم فاسق جدايى برقرار كن .\r\n26 - خدا فرمود آن محل چهل سال بر آنها حرام است كه در اين صحرا سرگردان مىمانند ، به جهت قوم فاسق محزون مباش .\r\n\r\nكلمه‌ها\r\nملوك : حكمرانان . پادشاهان . مفردش ملك ( بفتح ميم و كسر لام ) است .\r\nمقدسه : پاك . مؤنث مقدس .\r\nلا ترتدوا : برنگرديد . رد : برگرداندن . ارتداد : برگشتن .\r\nادبار : پشت‌ها . مفرد آن دبر ( بر وزن شتر ) است .\r\nتنقلبوا : انقلاب : برگشتن . « فتنقلبوا » پس برمىگرديد .\r\nجبارين : ستمكاران . مفرد آن جبار است . جبر در اصل به معنى اصلاح است با نوعى از تحميل ، آن اگر به خدا اطلاق شود به معنى مصلح و اگر به انسان اطلاق شود به معنى ظالم است زيرا كه\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nمىخواهد با زور و تحميل ، نقص خود را جبران كند .\r\nيتيهون : تيه : حيرت و سرگردانى « يتيهون » يعنى سرگردان مىمانند .\r\nتأس : اسى : حزن و اندوه . « اسى يأسى : حزن » فلا تأس يعنى محزون مباش .\r\n\r\nشرحها\r\nدر پى شمردن عهدهاى الهى مىرسيم به يك دستور و عهدى از طرف موسى كه بنى اسرائيل به آن اعتناء نكردند و گرفتار شدند ، آن اينكه موسى به بنى اسرائيل گفت : شما كه در صحراى بىآب و علف سينا هستيد ، به فلسطين پاك و آباد وارد شويد كه خدا در اثر تلاش نصيب شما خواهد كرد . گفتند : در آنجا قوم جبارى ساكن هستند ما حاضر به جنگ نيستيم خودت و خدايت برويد و بجنگيد مادر همين جا هستيم ، در نتيجه چهل سال در بيابان ماندند و حتى موسى و هارون در آنجا از دنيا رفتند ، هر ملتى كه از جنگ كوتاهى كرد ، ذليل شد چنان كه بنى اسرائيل ذليل شدند هر ملت كه جنگيد عزيز شد چنان كه ملت ايران جنگيد عزيز شد و خاندان پهلوى را سرنگون كرد .\r\n20 -  وَ إِذْ قالَ مُوسى لِقَوْمِهِ يا قَوْمِ اذْكُرُوا نِعْمَتَ اللَّهِ عَلَيْكُمْ إِذْ جَعَلَ فِيكُمْ أَنْبِياءَ وَ جَعَلَكُمْ مُلُوكاً وَ آتاكُمْ ما لَمْ يُؤْتِ أَحَداً مِنَ الْعالَمِينَ  اين آيه مقدمهء دستور بعدى است كه خواهد آمد ، در اينجا سه نعمت و كرامت الهى به عنوان تذكر نقل شده است اول : بعثت انبيا از بنى اسرائيل مانند يعقوب ، اسحق ، يوسف ، موسى و هارون . دوم :  جَعَلَكُمْ مُلُوكاً  ظاهرا مراد از آن استقلال ، آزادى و خود مختارى است كه شامل همه بود ، يعنى شما در مصر زير دست فرعونيان بوديد و از آزادى بهره‌اى نداشتيد ، آن خدا بود\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nكه شما را از دريا گذرانيد و آزادى داد ، همه مالك سرنوشت خود شديد . سوم  وَ آتاكُمْ ما لَمْ يُؤْتِ أَحَداً مِنَ الْعالَمِينَ  مراد از آن به نظرم عصا ، يد بيضاء ، شكافتن دريا ، بيرون آمدن آب از سنگ ، نزول من و سلوى و غيره بود كه تا آن روز جز بنى اسرائيل در هيچ قومى ديده نشده بود .\r\n21 -  يا قَوْمِ ادْخُلُوا الْأَرْضَ الْمُقَدَّسَةَ الَّتِي كَتَبَ اللَّهُ لَكُمْ وَ لا تَرْتَدُّوا عَلى أَدْبارِكُمْ فَتَنْقَلِبُوا خاسِرِينَ  مراد از ارض مقدس فلسطين است در چهار آيهء ديگرى بجاى مقدسه « با بركت بودن » آمده است مانند :  وَ نَجَّيْناهُ وَ لُوطاً إِلَى الْأَرْضِ الَّتِي بارَكْنا فِيها لِلْعالَمِينَ  انبياء / 71 ، ايضا : اسراء / 1 ، سبأ / 18 ، اعراف / 137 ، طبرسى در مجمع البيان در علّت مقدس بودن فرموده : آنجا از شرك پاك شده و قرارگاه انبياء و مؤمنان گرديده است .\r\n كَتَبَ اللَّهُ  مشروط است يعنى براى شما نوشته در صورتى كه تلاش كرده وارد بشويد در تفسير الميزان از امام صادق عليهم السّلام نقل شده كه . . . خدا ارض مقدس را براى آنها نوشت سپس آن را محو كرد و براى فرزندان آنها نوشت لذا آنها داخل شدند « 1 » دليل اين سخن لفظ « محرمة » است كه در اثر نافرمانى آنها آمد ولى لفظ  أَرْبَعِينَ سَنَةً  حاكى است كه بعدا به آنجا داخل مىشوند چنان كه با يوشع بن نون وصى موسى وارد شدند . منظور از  لا تَرْتَدُّوا  اطاعت از فرمان است كه عمل نكردند و زيانكار شدند . نتيجه مخالفت از فرمان رهبر چنين است .\r\n\r\n\r\n","description":"","footnote":"\r\n( 1 )\r\nفى تفسير العياشى عن ابى عبد اللَّه ( ع ) انه سئل عن قول  ادْخُلُوا الْأَرْضَ الْمُقَدَّسَةَ الَّتِي كَتَبَ اللَّهُ لَكُمْ  قال كتبها لهم ثم محاها ثم كتبها لابنائهم فدخلوها و اللَّه يمحو ما يشاء و يثبت و عنده ام الكتاب .\r\n","page_name":" 48 ","page_number":48},
  {"content":"\r\n\r\n22 -  قالُوا يا مُوسى إِنَّ فِيها قَوْماً جَبَّارِينَ وَ إِنَّا لَنْ نَدْخُلَها حَتَّى يَخْرُجُوا مِنْها فَإِنْ يَخْرُجُوا مِنْها فَإِنَّا داخِلُونَ  مراد از « فيها » به قرينهء آيهء ما بعد و به قرينه  وَ إِذْ قُلْنَا ادْخُلُوا هذِهِ الْقَرْيَةَ  بقره / 58 شهرى از شهرهاى فلسطين است كه گويند نامش « اريحا » بود ، آيه كاملا روشن مىكند كه نافرمانى كرده و گفتند تا آن گروه جبار در آنجا هستند ما حاضر به دخول نيستيم .\r\n23 -  قالَ رَجُلانِ مِنَ الَّذِينَ يَخافُونَ أَنْعَمَ اللَّهُ عَلَيْهِمَا ادْخُلُوا عَلَيْهِمُ الْبابَ فَإِذا دَخَلْتُمُوهُ فَإِنَّكُمْ غالِبُونَ وَ عَلَى اللَّهِ فَتَوَكَّلُوا إِنْ كُنْتُمْ مُؤْمِنِينَ  به نقل عياشى از حضرت باقر - صلوات اللَّه عليه - آن دو مرد عبارت بودند از يوشع بن نون وصى موسى و كالب بن يوفنا كه دو عموزاده بودند ، آن دو خداشناس و خدا ترس بودند و خدا نعمت ايمان و استقامت به آنها داده بود آنها گفتند : از دروازهء شهر وارد شويد چون وارد شديد غلبه خواهيد كرد و به خدا اعتماد كنيد .\r\n24 -  قالُوا يا مُوسى إِنَّا لَنْ نَدْخُلَها أَبَداً ما دامُوا فِيها فَاذْهَبْ أَنْتَ وَ رَبُّكَ فَقاتِلا إِنَّا هاهُنا قاعِدُونَ  آنها از گفتهء موسى و پيشنهاد آن دو نفر برآشفته و گفته خود را تكرار كردند و جملهء بىادبانهء :  فَاذْهَبْ أَنْتَ وَ رَبُّكَ فَقاتِلا  را بر آن افزودند نظير اين بىادبىها در سورهء بقره « ادع ربك » گذشت . اين سخن از لجاجت و نافرمانى بيحد آنها حكايت مىكند ، خدا به رهبران توحيد رحمت كند چه رنجها از دست امتها كشيده‌اند .\r\n25 -  قالَ رَبِّ إِنِّي لا أَمْلِكُ إِلَّا نَفْسِي وَ أَخِي فَافْرُقْ بَيْنَنا وَ بَيْنَ الْقَوْمِ الْفاسِقِينَ  اندوه و شكايت موسى بدرگاه خدا از دست آنهاست ، مراد از « فافرق »\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nظاهرا فرق در اطاعت و عدم اطاعت است يعنى خدايا ما را مثل اينها نافرمان و گناهكار منويس « اخى » اگر عطف به محل « انى » باشد معنا چنين مىشود برادرم نيز فقط مالك نفس خويش است و اگر عطف بر « نفى » باشد مىرساند كه هارون در مقابل موسى سلم محض بود .\r\n26 -  قالَ فَإِنَّها مُحَرَّمَةٌ عَلَيْهِمْ أَرْبَعِينَ سَنَةً يَتِيهُونَ فِي الْأَرْضِ فَلا تَأْسَ عَلَى الْقَوْمِ الْفاسِقِينَ  نافرمانى تقدير را عوض كرده و چهل سال به تأخير انداخت ، مراد از « الارض » صحراى سينا است ، فرمان  فَلا تَأْسَ . . .  براى آن است كه اينها خود بدبختى را به جان مىخرند ديگر غصهء آنها را خوردن معنى ندارد .\r\n\r\nنكته‌ها\r\nتغيير سرنوشت : اشتباه و نافرمانى سرنوشت را عوض كرده چهل سال به تأخير انداخت ، آيات قرآن شاهد صدق اين مدعا است ، اعمال و فعاليتهاى فرد سرنوشت ساز است همچنين است اعمال ملّتها . در روز قيامت گفته خواهد شد كه سرنوشت اهل بهشت بودن را خود به وجود آورديد  وَ نُودُوا أَنْ تِلْكُمُ الْجَنَّةُ أُورِثْتُمُوها بِما كُنْتُمْ تَعْمَلُونَ  اعراف / 43 و نيز دربارهء جهنم :\r\n هَلْ تُجْزَوْنَ إِلَّا ما كُنْتُمْ تَعْمَلُونَ  نمل / 90 و دربارهء هلاكت ملّتها آمده :\r\n وَ ما ظَلَمْناهُمْ وَ لكِنْ كانُوا هُمُ الظَّالِمِينَ  زخرف / 76 .\r\nمخالفت از فرمان رهبران راستين به ضرر ملّتهاست و سرنوشت آنها را عوض مىكند على عليه السّلام فرمايد :\r\nفان الجهاد باب من ابواب الجنة فتحه اللَّه لخاصة اوليائه . . . فمن تركه رغبة عنه البسه اللَّه ثوب الذل و شملة البلاء . ( نهج خطبه 27 ) .\r\nاين قضايا همچون داروى تجربه شده است ، بايد از آنها برداشت صحيحى داشته باشيم .\r\n\r\n","description":"","footnote":"","page_name":" 50 ","page_number":50},
  {"content":"\r\n\r\n\r\n[ سوره المائدة ( 5 ) : آيات 27 تا 32 
  ]\r\nوَ اتْلُ عَلَيْهِمْ نَبَأَ ابْنَيْ آدَمَ بِالْحَقِّ إِذْ قَرَّبا قُرْباناً فَتُقُبِّلَ مِنْ أَحَدِهِما وَ لَمْ يُتَقَبَّلْ مِنَ الْآخَرِ قالَ لَأَقْتُلَنَّكَ قالَ إِنَّما يَتَقَبَّلُ اللَّهُ مِنَ الْمُتَّقِينَ ( 27 ) لَئِنْ بَسَطْتَ إِلَيَّ يَدَكَ لِتَقْتُلَنِي ما أَنَا بِباسِطٍ يَدِيَ إِلَيْكَ لِأَقْتُلَكَ إِنِّي أَخافُ اللَّهَ رَبَّ الْعالَمِينَ ( 28 ) إِنِّي أُرِيدُ أَنْ تَبُوءَ بِإِثْمِي وَ إِثْمِكَ فَتَكُونَ مِنْ أَصْحابِ النَّارِ وَ ذلِكَ جَزاءُ الظَّالِمِينَ ( 29 ) فَطَوَّعَتْ لَهُ نَفْسُهُ قَتْلَ أَخِيهِ فَقَتَلَهُ فَأَصْبَحَ مِنَ الْخاسِرِينَ ( 30 ) فَبَعَثَ اللَّهُ غُراباً يَبْحَثُ فِي الْأَرْضِ لِيُرِيَهُ كَيْفَ يُوارِي سَوْأَةَ أَخِيهِ قالَ يا وَيْلَتى أَ عَجَزْتُ أَنْ أَكُونَ مِثْلَ هذَا الْغُرابِ فَأُوارِيَ سَوْأَةَ أَخِي فَأَصْبَحَ مِنَ النَّادِمِينَ ( 31 )\r\nمِنْ أَجْلِ ذلِكَ كَتَبْنا عَلى بَنِي إِسْرائِيلَ أَنَّهُ مَنْ قَتَلَ نَفْساً بِغَيْرِ نَفْسٍ أَوْ فَسادٍ فِي الْأَرْضِ فَكَأَنَّما قَتَلَ النَّاسَ جَمِيعاً وَ مَنْ أَحْياها فَكَأَنَّما أَحْيَا النَّاسَ جَمِيعاً وَ لَقَدْ جاءَتْهُمْ رُسُلُنا بِالْبَيِّناتِ ثُمَّ إِنَّ كَثِيراً مِنْهُمْ بَعْدَ ذلِكَ فِي الْأَرْضِ لَمُسْرِفُونَ ( 32 )\r\n27 - خبر دو پسر آدم را مطابق واقع بر آنها بخوان ، آن دم كه قربانى پيش آوردند ، از يكى پذيرفته شد و از ديگرى پذيرفته نشد ، گفت ، تو را خواهم گشت ، گفت :\r\nخدا فقط از تقوى كاران مىپذيرد .\r\n28 - اگر دست خويش به من بگشايى كه مرا بكشى ، من دست خويش سوى تو باز نمىكنم كه من از خدا كه پروردگار جهانيان است مىترسم .\r\n29 - مىخواهم تو با گناه من و گناه خودت با هم شده و از اهل آتش باشى كه سزاى ظالمان همين است .\r\n30 - نفسش كشتن برادرش را بر او آسان كرد و او را كشت و از زيانكاران شد .\r\n\r\n","description":"","footnote":"","page_name":" 51 ","page_number":51},
  {"content":"\r\n\r\n31 - خدا زاغى فرستاد كه زمين را مىكاويد تا به او نشان دهد چگونه جثهء برادر خويش را دفن كند ، گفت : واى بر من آيا نتوانستم مانند اين زاغ باشم و جثه برادر خويش را دفن كنم و از ندامت يافتگان شد .\r\n32 - به اين جهت بر بنى اسرائيل مقرر كرديم كه هر كس كسى را بدون قصاص و بدون فسادى كه در زمين كرده بكشد چنان است كه تمام مردم را كشته است و هر كس كسى را زنده نمايد چنان است كه همه مردم را زنده كرده است پيامبران آيه‌هاى روشن را براى آنها آوردند ، با وجود اين بسيارى از آنها در زمين اسرافكاران بودند .\r\n\r\nكلمه‌ها\r\nنبأ : خبر مهم . خبر با فائده . خبر مفيد يقين .\r\nقربان : در اصل مصدر است به معنى نزديك شدن مثل عدوان و خسران و نيز اسم به كار مىرود مثل سلطان . و آن هر كارى است كه به وسيله آن به خدا و غير خدا تقرب جويند ، راغب افزوده : در عرف ، نام ذبيحه عبادت است .\r\nتبوء : بوء : مساوات و رجوع . « ان تبوء » اينكه با هم و قرين باشى .\r\nطوئت : طوع : رغبت و آسانى . تطويع : مايل كردن و آسان كردن  فَطَوَّعَتْ لَهُ نَفْسُهُ قَتْلَ أَخِيهِ  يعنى نفسش براى او قتل برادر را آسان كرد .\r\nغراب : زاغ پرنده‌ايست شبيه به كلاغ داراى منقار و پاهاى سرخ ، هاكس در قاموس خود گويد : از كلاغ بزرگتر است در تورات نيز آمده است .\r\nيبحث : بحث كاويدن ، جستجو كردن .  يَبْحَثُ فِي الْأَرْضِ  يعنى زمين را مىكاويد « بحث فى التراب : حفرها » .\r\nيوارى : مواراة : پوشانيدن و مستور كردن « يوارى » مستور مىكند .\r\nسوأة : جنازه ، جسد . سوء ( بفتح اول ) بدى . سوأة : چيزى كه آشكار شدنش\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nناخوش آيند است ، به جسد سوأة گفته شده زيرا آشكار شدنش بر قاتل ناپسند بود .\r\nاجل : جهت و علّت . در اصل به معنى جنايت است .\r\n\r\nشرحها\r\nدر اين آيات داستانى نقل شده كه برادرى برادرش را از روى حسد و بدخواهى كشت و بعد پشيمان شد ولى پشيمانى سودى نبخشيد ، سپس گفته شده كه كشتن يك نفر مانند كشتن همه مردم و زنده كردن يك نفر همچون زنده كردن همه مردمان است و در آغاز دستور داده كه اين داستان بر يهود خوانده شود تا بدانند كه حسد انسان را به چه راهى مىكشد ، شايد از انكار قرآن كه از روى حسد بود ، دست بردارند .\r\nاجمال قضيه آن است كه : دو برادر پاكدامن و غير پاكدامن در راه خدا قربانى مىكنند ، قربانى برادر پاكدامن پذيرفته مىشود ، برادر ديگر بدون آنكه علّت آن را جويا شود برادرش را از روى بدخواهى تهديد به قتل مىكند ، برادر پاكدامن در جواب مىگويد تو متقى نبودى لذا قربانيت قبول نشد ، تقصير من چيست و اضافه مىكند : من به فكر قتل تو نيستم و اگر بنا باشد كه تو قاتل باشى يا من ، خوش دارم كه تو قاتل باشى ، گناه من نيز به گردن تو باشد .\r\nبالاخره او برادرش را مىكشد و در دفن او عاجز مىماند و از ديدن زاغى كه زمين را مىكاود به فكر دفن جسد برادر مىافتد و از كارش نادم مىشود .\r\nكوتاه سخن آنكه حسد كار خود را مىكند و برادرى را با دست برادرش به خاك مىبرد يهود و نصارى نيز به حكم  بَغْياً بَيْنَهُمْ  در مقابل اسلام و قرآن از روى بدخواهى موضع گيرى كردند و نگذاشتند نهضت اسلامى به راه خود ادامه\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nدهد چنان كه فعلا در سال 1400 هجرى كه انقلاب اسلامى پيروز شده عده‌اى از مسلمانان همچون يهود و نصارى در مقابل آن موضع گيرى كرده و مىكنند .\r\n27 -  وَ اتْلُ عَلَيْهِمْ نَبَأَ ابْنَيْ آدَمَ بِالْحَقِّ إِذْ قَرَّبا قُرْباناً فَتُقُبِّلَ مِنْ أَحَدِهِما وَ لَمْ يُتَقَبَّلْ مِنَ الْآخَرِ  لفظ « بالحق » راجع است به « اتل » و حاكى است كه قصه در ميان يهود تحريف شده بود ، در تورات سفر تكوين فصل چهارم اين ماجرا نقل شده ولى بحث غراب در آن نيست و حكايت از مجسم شدن خدا دارد « 1 » آدم كه در اين آيات آمده آيا آدم ابو البشر بود يا كسى كه نامش آدم بود ؟ قربانى آن دو برادر چه چيز بود ؟ قبول و عدم قبول قربانى چگونه معلوم مىشد ؟ از كجا فهميدند كه قربانى يكى قبول شده و قربانى ديگرى نه ؟ آيهء شريفه از همهء اينها ساكت است . چون منظور قرآن فقط بهره‌گيرى از حقيقت امر است و آن اينكه حسد و بدخواهى انسان را به كجا مىكشد .\r\nنقل شده كه نام آن دو برادر قابيل و هابيل بود كه اولى دومى را كشت ، روايت شده : در آن زمان هر كه قربانىاش قبول مىشد آتشى از آسمان آمده آن را مىسوزاند ، راجع به اين روايت در قاموس قرآن ( قرب قربان ) توضيح داده‌ام گويند قربانى قابيل گندم بود كه پذيرفته نشد و قربانى هابيل گوسفند بود . آيه روشن است در اينكه قبول شدن و قبول نشدن را هر دو برادر دانسته‌اند .\r\nمراد از « عليهم » يهود است يعنى اين سرگذشت را بر يهود بر خوان .\r\nتا عبرت گيرند .\r\n قالَ لَأَقْتُلَنَّكَ قالَ إِنَّما يَتَقَبَّلُ اللَّهُ مِنَ الْمُتَّقِينَ \r\n\r\n\r\n","description":"","footnote":"\r\n( 1 ) استفاده از الميزان .\r\n","page_name":" 54 ","page_number":54},
  {"content":"\r\n\r\nجملهء  إِنَّما يَتَقَبَّلُ اللَّهُ . . .  يك قاعدهء كلى است ، هابيل با اين جمله استدلال كرده كه برادرم من تقصيرى ندارم عدم قبول قربانى تو به علّت متقى نبودن تو است ، اگر اين قاعده راجع به عمل انجام شده باشد معنايش آن است كه : خداوند هر عملى را در صورتى مىپذيرد كه عامل ، آن عمل را از روى تقوى انجام دهد و شرائط آن را كاملا مراعات كند ، خواه در اعمال ديگر متقى باشد يا نه . و اگر قاعدهء كلى و راجع به همهء اعمال باشد معنايش آن است كه اعمال شخص در صورتى مقبول است كه در همهء كارهايش با تقوى باشد .\r\n28 -  لَئِنْ بَسَطْتَ إِلَيَّ يَدَكَ لِتَقْتُلَنِي ما أَنَا بِباسِطٍ يَدِيَ إِلَيْكَ لِأَقْتُلَكَ إِنِّي أَخافُ اللَّهَ رَبَّ الْعالَمِينَ  ناگفته نماند : اگر كسى به قصد كشتن به انسان حمله كند در مقام دفاع مىشود او را كشت . پس چرا برادر مؤمن مىگويد : اگر حمله كرده و خواستى مرا بكشى من براى كشتن تو دست بلند نخواهم كرد كه از خدا مىترسم مگر آنجا جاى ترس از خداست ؟ و اگر تسليم به كشته شدن مىشد شرعى بود ؟ ! در مجمع البيان از مجاهد و جبائى و مانند آنها نقل شده : قتل طرف بطور دفاع در آن زمان جايز نبود بلكه وظيفه صبر كردن بود ولى اين سخن در غايت ضعف است .\r\nبايد دانست : اگر قابيل براى كشتن هابيل دست دراز مىكرد او را از روى ظلم كشته بود و اگر هابيل او را در همان حال مىكشت از روى دفاع كشته بود نه ظالمانه ، حتى اگر قابيل فرار مىكرد هابيل او را تعقيب نمىنمود چون نمىخواست او را ظالمانه بكشد ، پس كار قابيل در هر حال ظالمانه بود و كار هابيل غير ظالمانه .\r\nعلى هذا معنى آيه اينطور مىشود اگر تو بخواهى مرا ظالمانه بكشى من\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nنمىخواهم تو را ظالمانه بكشم چون از رب العالمين كه بالاخره گلوى ظالم را خواهد گرفت مىترسم از اين آيه و آيهء قبلى و بعدى معلوم مىشود كه مقتول مردى مؤمن ، عالم ، با تقوى و مؤدب به آداب دينى بوده و چنين به نظر مىآيد كه در آن زمان از پيدايش بشر بسيار گذشته بود زيرا براى اين گونه تربيت دينى زمانها لازم است .\r\n29 -  إِنِّي أُرِيدُ أَنْ تَبُوءَ بِإِثْمِي وَ إِثْمِكَ فَتَكُونَ مِنْ أَصْحابِ النَّارِ وَ ذلِكَ جَزاءُ الظَّالِمِينَ  يعنى اگر تو مرا ظالمانه بكشتى گناه خودت و گناه من نيز به گردن تو خواهد بود و بالعكس ولى من مىخواهم كه اين تو باشى نه من ، اين سخن بنا بر روايات ، انتقال سيئات است كه گناهان مقتول به قاتل منتقل مىشود از حضرت باقر - صلوات اللَّه عليه - روايت شده هر كه مؤمنى را بعمد بكشد خدا همهء گناهان مقتول را بر قاتل مىنويسد و مقتول از گناهان پاك مىشود اين است قول خدا  إِنِّي أُرِيدُ أَنْ تَبُوءَ . . .  « 1 » در المنار از ابن عباس نقل شده كه « اثمى » به معنى « اثم القتل » است يعنى مىخواهم با گناه خودت و با گناه كشتن من قرين باشى و در وجه ديگر انتقال سيئات را آورده است . در اين زمينه در الميزان نيز بحث مفصل شده است . در نهج البلاغه خطبهء 190 فرموده :\r\n« اعقبه اللَّه به الندامة و الزمه آثار القاتلين الى يوم القيامة » .\r\n ذلِكَ جَزاءُ . . .  اشاره به اصحاب النار بودن است ، بعيد است كه به  أَنْ تَبُوءَ . . .  اشاره باشد و بگوئيم گناهان همه بعهدهء ظالمان است .\r\n\r\n\r\n","description":"","footnote":"\r\n( 1 )\r\nمحاسن برقى كتاب عقاب الاعمال باب عقاب القتل عن الباقر ( ع ) : « من قتل مؤمنا متعمدا اثبت اللَّه على قاتله جمع الذنوب و برء المقتول منها و ذلك قول اللَّه تبارك و تعالى  إِنِّي أُرِيدُ أَنْ تَبُوءَ بِإِثْمِي وَ إِثْمِكَ فَتَكُونَ مِنْ أَصْحابِ النَّارِ  .\r\n","page_name":" 56 ","page_number":56},
  {"content":"\r\n\r\n30 -  فَطَوَّعَتْ لَهُ نَفْسُهُ قَتْلَ أَخِيهِ فَقَتَلَهُ فَأَصْبَحَ مِنَ الْخاسِرِينَ  مراد از نفس ظاهرا همان حالت حسد و بدخواهى است كه قتل برادر را بر او آسان كرد ولى زيانكار شد .\r\n31 -  فَبَعَثَ اللَّهُ غُراباً يَبْحَثُ فِي الْأَرْضِ لِيُرِيَهُ كَيْفَ يُوارِي سَوْأَةَ أَخِيهِ  در صافى از حضرت باقر عليه السّلام نقل شده : دو زاغ آمدند يكى ديگرى را كشت و زمين را با منقار كند و جسد او را دفن نمود . در اين شك نيست كه قاتل از كاويدن زاغ متوجه شده بايد جنازه را زير زمين دفن كرد . گويند : چون هابيل اولين مقتول در روى زمين بود لذا قابيل نمىدانست با جسد او چكار كند ، اگر به اين گفته دليل قطعى از روايات داشته باشيم بايد بپذيريم و گرنه سخنان مقتول نشان مىدهد كه مدتها از پيدايش بشر گذشته بود زيرا آن گونه تربيت دينى زمان زياد لازم دارد ، و اگر قاتل فرزند آدم ابو البشر نباشد ، بايد گفت كه قاتل تعادل روحى خودش را از دست داده و نمىدانسته چكار كند اما ديدن عمل زاغ او را به خود آورده است .\r\n قالَ يا وَيْلَتى أَ عَجَزْتُ أَنْ أَكُونَ مِثْلَ هذَا الْغُرابِ فَأُوارِيَ سَوْأَةَ أَخِي فَأَصْبَحَ مِنَ النَّادِمِينَ  اين قسمت مىرساند كه مدتى راه چاره بر او مسدود شده بود و نمىدانست با جسد چكار كند و از ديدن عمل زاغ با تعجب چنان گفته است  فَأَصْبَحَ مِنَ النَّادِمِينَ  ظهورش در آن است كه جسد برادر را دفن كرد و حالت تحريك و حسد اشباع شد و نتيجه‌اى به دست نيامد ، برادرش نيز از دست رفت لذا در كارش پشيمان گرديد .\r\n32 -  مِنْ أَجْلِ ذلِكَ كَتَبْنا عَلى بَنِي إِسْرائِيلَ أَنَّهُ مَنْ قَتَلَ نَفْساً بِغَيْرِ نَفْسٍ أَوْ فَسادٍ فِي الْأَرْضِ فَكَأَنَّما قَتَلَ النَّاسَ جَمِيعاً وَ مَنْ أَحْياها فَكَأَنَّما أَحْيَا \r\n\r\n","description":"","footnote":"","page_name":" 57 ","page_number":57},
  {"content":"\r\n\r\n النَّاسَ جَمِيعاً  يعنى : به جهت اين واقعه بر بنى اسرائيل نوشتيم كه كشتن يك انسان به منزله كشتن همهء انسانهاست تا از قتل و خون‌ريزى بر حذر باشند و بدانند اين كار بقدرى گناه است كه گويى همه را كشته است .\r\n بِغَيْرِ نَفْسٍ أَوْ فَسادٍ  استثنا است يعنى اين حكم در صورتى است كه مقتول آدم نكشته و فساد نكرده باشد و گرنه كشتن او مانعى ندارد ، توجيه اين تشبيه به نظرم آن است كه : انسانها در پيشگاه خدا و از نظر خلقت يك واحد و يك پيكر هستند لذا در بسيارى از آيات كشتن ديگران كشتن خود ذكر شده است مثل :\r\n وَ لا تَقْتُلُوا أَنْفُسَكُمْ إِنَّ اللَّهَ كانَ بِكُمْ رَحِيماً  نساء / 29 كه مراد كشتن ديگران است و حسن ظن به ديگران حسن ظن به خود قلمداد گرديده است مانند :  لَوْ لا إِذْ سَمِعْتُمُوهُ ظَنَّ الْمُؤْمِنُونَ وَ الْمُؤْمِناتُ بِأَنْفُسِهِمْ خَيْراً  نور / 12 منظور حسن ظنّ به متهم است .\r\nعلى هذا كشتن يك فرد مانند كشتن همهء افراد و نقض غرض خداست .  وَ مَنْ أَحْياها  نيز همانست ، مراد از احياء زنده كردن عرفى است مانند نجات از غرق شدن يا زندان و يا گرفتارى و يا تربيت يتيم و نظير آن . در روايت آمده كه بزرگتر از همهء هدايت انسان است ، در قرآن مجيد هدايت ، زنده كردن شمرده شده است  أَ وَ مَنْ كانَ مَيْتاً فَأَحْيَيْناهُ وَ جَعَلْنا لَهُ نُوراً يَمْشِي بِهِ فِي النَّاسِ  انعام / 122  وَ لَقَدْ جاءَتْهُمْ رُسُلُنا بِالْبَيِّناتِ ثُمَّ إِنَّ كَثِيراً مِنْهُمْ بَعْدَ ذلِكَ فِي الْأَرْضِ لَمُسْرِفُونَ  اشاره است به اينكه اين موعظه‌ها در بنى اسرائيل مؤثر واقع نشد باز بسيارى از آنان اهل اسراف و قتل بودند ، آيه دلالت دارد كه همه پيامبران اين تذكرات را داده بودند .\r\n\r\n","description":"","footnote":"","page_name":" 58 ","page_number":58},
  {"content":"\r\n\r\n\r\nنكته‌ها\r\nنظر به اين قصه در تورات : اين ماجرا در تورات سفر تكوين باب چهارم نقل شده است ، در آن برادر مقتول شهيد هابيل نام دارد ، نام قاتل قائن است ولى در نقل تورات خدا مانند يك موجود زمين با قاتل سخن مىگويد ، قاتل در جواب گويد : جاى برادرم را نمىدانم مگر من پاسبان او هستم ؟ ! معلوم است كه نقل تورات بر خلاف ساحت كبريايى است اما بيان قرآن يك بيان كاملا توحيدى است .\r\n\r\n","description":"","footnote":"","page_name":" 59 ","page_number":59},
  {"content":"\r\n\r\n\r\n[ سوره المائدة ( 5 ) : آيات 33 تا 40 
  ]\r\nإِنَّما جَزاءُ الَّذِينَ يُحارِبُونَ اللَّهَ وَ رَسُولَهُ وَ يَسْعَوْنَ فِي الْأَرْضِ فَساداً أَنْ يُقَتَّلُوا أَوْ يُصَلَّبُوا أَوْ تُقَطَّعَ أَيْدِيهِمْ وَ أَرْجُلُهُمْ مِنْ خِلافٍ أَوْ يُنْفَوْا مِنَ الْأَرْضِ ذلِكَ لَهُمْ خِزْيٌ فِي الدُّنْيا وَ لَهُمْ فِي الْآخِرَةِ عَذابٌ عَظِيمٌ ( 33 ) إِلاَّ الَّذِينَ تابُوا مِنْ قَبْلِ أَنْ تَقْدِرُوا عَلَيْهِمْ فَاعْلَمُوا أَنَّ اللَّهَ غَفُورٌ رَحِيمٌ ( 34 ) يا أَيُّهَا الَّذِينَ آمَنُوا اتَّقُوا اللَّهَ وَ ابْتَغُوا إِلَيْهِ الْوَسِيلَةَ وَ جاهِدُوا فِي سَبِيلِهِ لَعَلَّكُمْ تُفْلِحُونَ ( 35 ) إِنَّ الَّذِينَ كَفَرُوا لَوْ أَنَّ لَهُمْ ما فِي الْأَرْضِ جَمِيعاً وَ مِثْلَهُ مَعَهُ لِيَفْتَدُوا بِهِ مِنْ عَذابِ يَوْمِ الْقِيامَةِ ما تُقُبِّلَ مِنْهُمْ وَ لَهُمْ عَذابٌ أَلِيمٌ ( 36 ) يُرِيدُونَ أَنْ يَخْرُجُوا مِنَ النَّارِ وَ ما هُمْ بِخارِجِينَ مِنْها وَ لَهُمْ عَذابٌ مُقِيمٌ ( 37 )\r\nوَ السَّارِقُ وَ السَّارِقَةُ فَاقْطَعُوا أَيْدِيَهُما جَزاءً بِما كَسَبا نَكالاً مِنَ اللَّهِ وَ اللَّهُ عَزِيزٌ حَكِيمٌ ( 38 ) فَمَنْ تابَ مِنْ بَعْدِ ظُلْمِهِ وَ أَصْلَحَ فَإِنَّ اللَّهَ يَتُوبُ عَلَيْهِ إِنَّ اللَّهَ غَفُورٌ رَحِيمٌ ( 39 ) أَ لَمْ تَعْلَمْ أَنَّ اللَّهَ لَهُ مُلْكُ السَّماواتِ وَ الْأَرْضِ يُعَذِّبُ مَنْ يَشاءُ وَ يَغْفِرُ لِمَنْ يَشاءُ وَ اللَّهُ عَلى كُلِّ شَيْءٍ قَدِيرٌ ( 40 )\r\n33 - كسانى كه با خدا و پيغمبر او مىجنگند و در زمين براى فساد مىكوشند ، سزايشان جز اين نيست كه كشته شوند يا برادر شوند ، يا ( يكى از ) دستها و ( يكى از )\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nپاهايشان به عكس يكديگر بريده شود ، يا از آن زمين تبعيد شوند ، اين خفتى است براى آنها در دنيا و در آخرت عذاب بزرگى دارند .\r\n34 - مگر كسانى كه پيش از آنكه بر آنها دست يابيد توبه كنند ، بدانيد كه خدا آمرزنده و مهربان است .\r\n35 - اى كسانى كه ايمان داريد از خدا بترسيد و به او تقرب جوييد و در راه او جهاد كنيد تا رستگار شويد .\r\n36 - كسانى كه كافر شده‌اند اگر همهء مال زمين و نيز مثل آن را داشته باشند تا از عذاب روز قيامت عوض دهند از آنها پذيرفته نمىشود و براى آنها عذابى است دردناك .\r\n37 - مىخواهند از آتش خارج شوند ولى از آن خارج شدنى نيستند و آنها راست عذابى پيوسته .\r\n38 - مرد دزد و زن دزد ، دستهاى ( راستشان ) را ببريد كيفرى است در مقابل عملشان و مجازات خدا است ، خدا توانا و حكيم است .\r\n39 - هر كس پس از ظلمش توبه كند و خود را اصلاح نمايد خدا به او توبه كند ( توبهء او را مىپذيرد ) خدا آمرزنده و مهربان است .\r\n40 - آيا ندانسته‌اى كه ملك آسمانها و زمين خاص خداست ، هر كه را بخواهد عذاب مىكند و هر كه را بخواهد مىآمرزد و خدا بر هر چيز تواناست .\r\n\r\nكلمه‌ها\r\nيحاربون : حراب و محاربه : جنگيدن .  يُحارِبُونَ اللَّهَ  يعنى با خدا مىجنگند .\r\nيسعون : تلاش مىكنند . « سعى يسعى » به معنى تند رفتن و دويدن نيز آمده است .\r\nيقتلوا : قتل : كشتن . تقتيل مبالغهء آن است خواه در كيفيت باشد يا در كميت مراد از آن در آيه شدت در كيفيت قتل است .\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nيصلبوا : صلب و تصليب : به دار زدن . « او يصلبوا » يا به دار زده شوند .\r\nخلاف : مخالف و غيرهم .  تُقَطَّعَ أَيْدِيهِمْ وَ أَرْجُلُهُمْ مِنْ خِلافٍ  دستها و پاهايشان خلاف هم قطع شود مثلا دست راست با پاى چپ يا بالعكس .\r\nينفوا : نفى : تبعيد . آن در اصل هلاك كردن به وسيله دور نمودن است « او ينفوا » يعنى يا تبعيد شوند .\r\nوسيله : تقرب و نزديك شدن و آنچه با آن تقرب حاصل شود اسم و مصدر هر دو آمده است ظاهرا در آيه معناى مصدرى مراد است يعنى به خدا تقرب جوييد .\r\nتفلحون : فلح ( بر وزن شرف ) و فلاح و افلاح : رستگارى .\r\nليفتدوا : فديه : عوض . افتداء : عوض دادن « ليفتدوا » تا فديه و عوض دهند .\r\nمقيم : اقامه كننده : پايدار و پيوسته .\r\nسارق : سرق . دزدى . سارق : دزد . مؤنث آن سارقه است .\r\nنكال : عقوبتى كه در آن براى ديگران عبرت باشد . نكل ( بر وزن جسر ) به معنى زنجير است عقوبت و كيفر را از آن نكال گويند كه همچون زنجيرى است بر انسان .\r\n\r\nشرحها\r\nدر اين آيات به مناسبت قتل برادر به دست برادر مسئله محارب و مفسد فى الارض آمده كه بايد به شديدترين وجهى مجازات شود مطلب ديگر آنكه عقوبت آخرت مانند عقوبت دنيا قابل خريد و قابل عوض نيست . مطلب سوم آنكه :\r\nمجازات دزد بريدن دست اوست و اگر توبه كند به ترتيبى كه خواهد آمد توبه‌اش\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nپذيرفته است .\r\n33 -  إِنَّما جَزاءُ الَّذِينَ يُحارِبُونَ اللَّهَ وَ رَسُولَهُ وَ يَسْعَوْنَ فِي الْأَرْضِ فَساداً  .\r\nجملهء  وَ يَسْعَوْنَ فِي الْأَرْضِ فَساداً  بيان محاربه است يعنى آنان كه در زمين فساد مىكنند با خدا و رسول در جنگند زيرا كه خدا و رسول خواستار اصلاح هستند از آيهء  مَنْ قَتَلَ نَفْساً بِغَيْرِ نَفْسٍ أَوْ فَسادٍ فِي الْأَرْضِ  نيز روشن گرديد كه مفسد فى الارض مستحق قتل است ، رباخوار نيز محارب است به حكم  فَأْذَنُوا بِحَرْبٍ مِنَ اللَّهِ وَ رَسُولِهِ  بقره / 279 .\r\nدر روايات آمده است محارب كسى است كه سلاح بدست گيرد ، وحشت ايجاد كند و امنيت عمومى را به هم زند خواه در شهر باشد يا در خارج آن . ولى اين معنى منحصر به سارق مسلّح نيست بلكه به حكم  وَ يَسْعَوْنَ فِي الْأَرْضِ فَساداً  -  أَوْ فَسادٍ فِي الْأَرْضِ  هر كه مفسد باشد و اختناق به وجود آورد و آزادى مردم را سلب كند و اموال ملّت را در اختيار بيگانگان قرار دهد مفسد فى الارض و محارب با خدا و رسول است على هذا حكام ظالم و پيروان آنها كه مردم را بىگناه به زندان مىاندازند و وحشت ايجاد مىكنند و ثروت ملّى را به شرق و غرب مىدهند مصداق كامل مفسد فى الارض هستند .\r\nاعدام سران رژيم پهلوى به اين جهت بوده است . آنان كه مثلا هروئين و ترياك وارد مىكنند ، يا به نفع بيگانگان جاسوسى مىكنند ، يا از اجراء احكام اسلامى مانع مىشوند ، يا زن و دختران مردم را فريفته و در اختيار زناكاران مىگذارند و ده‌ها امثال اينها ، همه مصداق مفسد فى الارض هستند .\r\n أَنْ يُقَتَّلُوا أَوْ يُصَلَّبُوا أَوْ تُقَطَّعَ أَيْدِيهِمْ وَ أَرْجُلُهُمْ مِنْ خِلافٍ أَوْ يُنْفَوْا مِنَ الْأَرْضِ  .\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nظهور « او » در تخيير است يعنى دربارهء او مىشود يكى از اين چهار كيفر را به حسب مصلحت انجام داد و قاضى هر كدام را صلاح بداند حكم مىكند شيخ مفيد و ابن ادريس و ديگران چنين گفته‌اند ، در مجمع البيان گفته : روايتى از امام صادق عليه السّلام در اين زمينه نقل شده است . نگارنده گويد : آن روايت جميل بن دراج از حضرت صادق عليه السّلام است كه در تهذيب و استبصار باب حكم المحارب نقل شده است كه در جواب راوى فرموده :\r\n« ذلك الى الامام ان شاء قطع و ان شاء صلب . . . »\r\nبه نظر ديگران « او » براى تخيير نيست بلكه براى ترتيب حكم است چنان كه شيخ طوسى و ديگران گفته‌اند ، در مجمع البيان فرموده : امام باقر عليه السّلام فرموده‌اند : كيفر محارب به قدر جنايت او است ، اگر آدم كشته عقوبتش كشتن است و اگر آدم كشته و مال برده عقوبتش كشتن و بدار زدن است و اگر فقط مال برده كيفرش بريدن دست و پا به عكس است و اگر فقط ايجاد ناامنى كرده كيفرش تبعيد است .\r\nمؤلف گويد : آن روايت عبيد اللَّه مدائن از امام صادق و روايت محمّد بن مسلم از امام باقر عليه السّلام است كه در تهذيب نقل شده است .\r\nاما دار زدن بايد سه روز باشد نه بيشتر علّت آن عبرت ديگران است ، ظهور بعضى از روايات در آن است كه اول او را مىكشند آن گاه سه روز به دار مىزنند و بعد نماز خوانده دفنش مىكنند « 1 » .\r\nشيخ طوسى فرموده صلب پيش از قتل جايز نيست ، ولى شيخ مفيد و ديگران\r\n\r\n\r\n","description":"","footnote":"\r\n( 1 ) وسائل كتاب حدود ، ابواب حد المحارب باب پنجم\r\n« ان امير المؤمنين ( ع ) صلب رجلا بالحيرة ثلاثة ايام ثم انزله فى اليوم الرابع فصلى عليه فدفنه »\r\n-\r\n« قال الصادق ( ع ) المصلوب ينزل عن الخشبه بعد ثلاثة ايام و يغسل و يدفن و لا يجوز صلبه اكثر من ثلاثة ايام » .\r\n","page_name":" 64 ","page_number":64},
  {"content":"\r\n\r\nگفته‌اند : زنده به دار زده مىشود رجوع شود به قاموس قرآن « صلب » .\r\nاما تبعيد . طبرسى فرموده : قول اماميه آن است كه از شهرى به شهر ديگرى تبعيد شود تا توبه كند و برگردد .\r\n ذلِكَ لَهُمْ خِزْيٌ فِي الدُّنْيا وَ لَهُمْ فِي الْآخِرَةِ عَذابٌ عَظِيمٌ  .\r\nمحارب و هر جنايتكار ديگر اگر در دنيا مجازات شود و از گناه خود توبه كند پيش خدا آمرزيده است و اگر روح تمرّد در او باشد و توبه نكند در قيامت نيز در عذاب خواهد بود على هذا اقامهء حدود كفارهء گناه نيست .\r\n34 -  إِلَّا الَّذِينَ تابُوا مِنْ قَبْلِ أَنْ تَقْدِرُوا عَلَيْهِمْ فَاعْلَمُوا أَنَّ اللَّهَ غَفُورٌ رَحِيمٌ  .\r\nمحارب اگر پيش از گرفتارى و ثابت شدن جرم توبه كند ، توبه‌اش پذيرفته است جملهء  فَاعْلَمُوا . . .  دليل قبولى توبه است .\r\n35 -  يا أَيُّهَا الَّذِينَ آمَنُوا اتَّقُوا اللَّهَ وَ ابْتَغُوا إِلَيْهِ الْوَسِيلَةَ وَ جاهِدُوا فِي سَبِيلِهِ لَعَلَّكُمْ تُفْلِحُونَ  .\r\nپس از ذكر محارب كه جامعه را به ناامنى مىكشد و آزادى را سلب مىكند در اين آيه به كارهاى سازنده دستور داده شده است ، اول تقوى و خود نگهدارى از معاصى و صفات ناپسند كه پايهء پذيرش صفات پسنديده است ، دوم تقرب به خدا با اعمال نيك و سازنده ، سوم جهاد و تلاش در پيشبرد راه خدا و راه خلق و جهاد در از بين بردن خائنين بشريت و شياطين انسانها ، نتيجه اين اعمال فلاح و رستگارى است قابل دقت است كه هر سه عمل مدارش اللَّه و توحيد است .\r\n36 -  إِنَّ الَّذِينَ كَفَرُوا لَوْ أَنَّ لَهُمْ ما فِي الْأَرْضِ جَمِيعاً وَ مِثْلَهُ مَعَهُ لِيَفْتَدُوا بِهِ مِنْ عَذابِ يَوْمِ الْقِيامَةِ ما تُقُبِّلَ مِنْهُمْ وَ لَهُمْ عَذابٌ أَلِيمٌ  اين آيه در مقابل آيهء فوق است اين گونه اشخاص كه به جاى تقوى ، وسيله\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nو جهاد ، كفر را انتخاب كرده‌اند اگر در دنيا هم نفس راحتى بكشند و بند و بستى كنند در آخرت از عذاب خدا رهايى ندارند اينكه مىگويد : اگر دو برابر ثروت زمين براى آنها باشد تا بدهند و نجات يابند پذيرفته نيست حكايت از عدم خلاصى دارد و به طور مثل آمده است ، آنان كه ناپاكيها بر آنها ملكه شده است در آخرت از آنها رهايى ندارند .\r\n37 -  يُرِيدُونَ أَنْ يَخْرُجُوا مِنَ النَّارِ وَ ما هُمْ بِخارِجِينَ مِنْها وَ لَهُمْ عَذابٌ مُقِيمٌ  .\r\nتتمه آيه فوق است ، تلاششان براى خروج بىاثر است و عذاب ثابت براى آنهاست رجوع شود به  قالَ النَّارُ مَثْواكُمْ خالِدِينَ فِيها  انعام / 128 .\r\n38 -  وَ السَّارِقُ وَ السَّارِقَةُ فَاقْطَعُوا أَيْدِيَهُما جَزاءً بِما كَسَبا نَكالًا مِنَ اللَّهِ وَ اللَّهُ عَزِيزٌ حَكِيمٌ  .\r\nمراد از « ايديهما » بنا بر روايات اهل بيت عليهم السّلام چهار انگشت از دست راست كه انگشت بزرگ ( شصت ) و كف دست باقى مىماند ، عياشى نقل كرده امير المؤمنين عليه السّلام چون دست سارق را مىبريد ابهام و كف دست را باقى مىگذاشت گفتند : يا امير المؤمنين همهء دست را باقى گذاشتى ؟ فرمود : اگر توبه كند با چه چيز وضو بگيرد خدا مىفرمايد  فَمَنْ تابَ مِنْ بَعْدِ ظُلْمِهِ وَ أَصْلَحَ فَإِنَّ اللَّهَ يَتُوبُ عَلَيْهِ . . .  لفظ  نَكالًا مِنَ اللَّهِ  حاكى است كه پيامبر در اين دستور دخالتى ندارد ،  وَ اللَّهُ عَزِيزٌ حَكِيمٌ  راجع به جعل حكم است يعنى خدا به چنين دستور توانا است و آن از روى حكمت است و ظالمانه نيست به « نكته‌ها » رجوع شود .\r\n39 -  فَمَنْ تابَ مِنْ بَعْدِ ظُلْمِهِ وَ أَصْلَحَ فَإِنَّ اللَّهَ يَتُوبُ عَلَيْهِ إِنَّ اللَّهَ غَفُورٌ رَحِيمٌ  .\r\nبه موجب روايات اگر دزد پيش از ثبوت جرم توبه كند و مال را به صاحبش\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nبرگرداند توبه‌اش پذيرفته است نه در دنيا دستش بريده مىشود و نه در آخرت عذاب دارد ولى اگر جرم پيش قاضى ثابت شود حد ساقط نمىشود و لو اينكه صاحب مال ، عفو كند .\r\nصفوان بن اميه در مسجد الحرام خوابيده بود عبايش را گذاشته و براى قضاى حاجت بيرون رفت چون برگشت عبايش به سرقت رفته بود ، دزد را پيدا كرده نزد رسول خدا آورد حضرت به قطع دستش فرمان داد ، صفوان گفت يا رسول اللَّه به خاطر عباى من دستش بريده مىشود ؟ من او را عفو كردم حضرت فرمود چرا پيش از آمدن به نزد من عفوش نكردى ؟\r\n40 -  أَ لَمْ تَعْلَمْ أَنَّ اللَّهَ لَهُ مُلْكُ السَّماواتِ وَ الْأَرْضِ يُعَذِّبُ مَنْ يَشاءُ وَ يَغْفِرُ لِمَنْ يَشاءُ وَ اللَّهُ عَلى كُلِّ شَيْءٍ قَدِيرٌ  .\r\nتعليل قبول توبهء سارق است ، مىدانيم كه خواست خدا بىجهت نخواهد بود ، بايد انسان خود را سزاوار رحمت كند تا خدا او را بيامرزد يا خود را مستحق عذاب كند تا خدا عذابش نمايد ، خدايى كه كار گردان آسمانها و زمين است مىتواند از روى حكمت و علل بيامرزد و عذاب كند .\r\n\r\nنكته‌ها\r\nچرا محارب كشته مىشود : اسلام به اصالت فرد در اصالت جامعه معتقد است ، آن گاه كه فرد حق جامعه را ضايع كند و آن را از مسير خدايى منحرف نمايد بايد به نفع جامعه از بين برود و گرنه مردم روى آرامش نخواهند ديد ، پس كشتن محارب يك امر كاملا طبيعى است ، به دار زدن او براى عبرت ديگران است تا افكار نامناسب در نطفه خفه شوند .\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nبريدن دست دزد : براى بريدن دست دزد حدود 25 شرط در فقه اسلامى ذكر شده است ، پس از اجتماع آن شروط چهار انگشت از دست راست دزد قطع مىشود ، كثرت شروط سبب مىشود كه مسئله به ندرت عملى شود ، گويند در تاريخ اسلام در عرض چهار صد سال فقط شش دست بريده شد ، على هذا جنبهء ارعابى اين حكم از عملى شدنش بيشتر است و آن در از بين بردن دزدى اثر تمام دارد ، مطلب همانست كه در بالا گفته شد براى آسايش جامعه بايد از فرد گذشت براى نمونه در سال 1399 چند زن هرزه كه دختران و زنان مردم را به بىعفتى مىكشيدند اعدام شدند ، جامعهء تهران از اين شر آسوده گرديد .\r\n\r\n","description":"","footnote":"","page_name":" 68 ","page_number":68},
  {"content":"\r\n\r\n\r\n[ سوره المائدة ( 5 ) : آيات 41 تا 45 
  ]\r\nيا أَيُّهَا الرَّسُولُ لا يَحْزُنْكَ الَّذِينَ يُسارِعُونَ فِي الْكُفْرِ مِنَ الَّذِينَ قالُوا آمَنَّا بِأَفْواهِهِمْ وَ لَمْ تُؤْمِنْ قُلُوبُهُمْ وَ مِنَ الَّذِينَ هادُوا سَمَّاعُونَ لِلْكَذِبِ سَمَّاعُونَ لِقَوْمٍ آخَرِينَ لَمْ يَأْتُوكَ يُحَرِّفُونَ الْكَلِمَ مِنْ بَعْدِ مَواضِعِهِ يَقُولُونَ إِنْ أُوتِيتُمْ هذا فَخُذُوهُ وَ إِنْ لَمْ تُؤْتَوْهُ فَاحْذَرُوا وَ مَنْ يُرِدِ اللَّهُ فِتْنَتَهُ فَلَنْ تَمْلِكَ لَهُ مِنَ اللَّهِ شَيْئاً أُولئِكَ الَّذِينَ لَمْ يُرِدِ اللَّهُ أَنْ يُطَهِّرَ قُلُوبَهُمْ لَهُمْ فِي الدُّنْيا خِزْيٌ وَ لَهُمْ فِي الْآخِرَةِ عَذابٌ عَظِيمٌ ( 41 ) سَمَّاعُونَ لِلْكَذِبِ أَكَّالُونَ لِلسُّحْتِ فَإِنْ جاؤُكَ فَاحْكُمْ بَيْنَهُمْ أَوْ أَعْرِضْ عَنْهُمْ وَ إِنْ تُعْرِضْ عَنْهُمْ فَلَنْ يَضُرُّوكَ شَيْئاً وَ إِنْ حَكَمْتَ فَاحْكُمْ بَيْنَهُمْ بِالْقِسْطِ إِنَّ اللَّهَ يُحِبُّ الْمُقْسِطِينَ ( 42 ) وَ كَيْفَ يُحَكِّمُونَكَ وَ عِنْدَهُمُ التَّوْراةُ فِيها حُكْمُ اللَّهِ ثُمَّ يَتَوَلَّوْنَ مِنْ بَعْدِ ذلِكَ وَ ما أُولئِكَ بِالْمُؤْمِنِينَ ( 43 ) إِنَّا أَنْزَلْنَا التَّوْراةَ فِيها هُدىً وَ نُورٌ يَحْكُمُ بِهَا النَّبِيُّونَ الَّذِينَ أَسْلَمُوا لِلَّذِينَ هادُوا وَ الرَّبَّانِيُّونَ وَ الْأَحْبارُ بِمَا اسْتُحْفِظُوا مِنْ كِتابِ اللَّهِ وَ كانُوا عَلَيْهِ شُهَداءَ فَلا تَخْشَوُا النَّاسَ وَ اخْشَوْنِ وَ لا تَشْتَرُوا بِآياتِي ثَمَناً قَلِيلاً وَ مَنْ لَمْ يَحْكُمْ بِما أَنْزَلَ اللَّهُ فَأُولئِكَ هُمُ الْكافِرُونَ ( 44 ) وَ كَتَبْنا عَلَيْهِمْ فِيها أَنَّ النَّفْسَ بِالنَّفْسِ وَ الْعَيْنَ بِالْعَيْنِ وَ الْأَنْفَ بِالْأَنْفِ وَ الْأُذُنَ بِالْأُذُنِ وَ السِّنَّ بِالسِّنِّ وَ الْجُرُوحَ قِصاصٌ فَمَنْ تَصَدَّقَ بِهِ فَهُوَ كَفَّارَةٌ لَهُ وَ مَنْ لَمْ يَحْكُمْ بِما أَنْزَلَ اللَّهُ فَأُولئِكَ هُمُ الظَّالِمُونَ ( 45 )\r\n\r\n","description":"","footnote":"","page_name":" 69 ","page_number":69},
  {"content":"\r\n\r\n41 - اى پيغمبر كسانى كه در كفر شتاب مىكنند تو را غمگين نكنند ، از آن گروه كه به زبان گويند ايمان آورديم ولى دلهايشان ايمان نياورده و از آن گروه كه دين يهود دارند به دروغزن گوشگير هستند و به قومى كه نزد تو نيامده‌اند مطيع مىباشند ، كلمه‌ها را از معانى آن تغيير مىدهند و مىگويند اگر اين حكم را دادند بگيريد و اگر اين حكم را ندادند از آن حذر كنيد ، هر كه خدا بخواهد به فتنه‌اش افكند ، از خدا براى او مالك هيچ چيزى نمىشوى ، آنها كسانى هستند كه خدا نخواسته دلهايشان را پاك گرداند ؟ براى آنها در دنيا خوارى و در آخرت عذاب بزرگى است .\r\n42 - گوشگيران دروغگو و خورندگان حرام مىباشند اگر پيش تو آمدند ميانشان داورى كن يا از آنها اعراض كن ، و اگر اعراض كنى به تو ضررى نتوانند زد و اگر حكم كنى به عدل حكم كن كه خدا عدالت كاران را دوست دارد .\r\n43 - چگونه تو را حاكم مىكنند با آنكه تورات نزد آنها است و حكم خدا در آن هست عاقبت پس از حكم دادن تو اعراض مىكنند و آنها مؤمن نيستند .\r\n44 - ما تورات را نازل كرده‌ايم كه در آن هدايت و نور هست ، پيامبرانى كه مطيع خدا بودند طبق آن بر يهود حكم مىكردند و ربانيون و دانشمندان كه نگهبانى كتاب خدا از آنها خواسته شده بود و هر آن گواه بودند ( نيز حكم مىكردند ) از مردم مترسيد و از من بترسيد و آيات مرا به بهاى اندك مفروشيد ، هر كس طبق ما انزل اللَّه حكم نكند آنها كافران هستند .\r\n45 - در تورات براى يهود نوشتيم كه شخص در مقابل شخص چشم به چشم ، بينى به بينى ، گوش به گوش ، دندان به دندان و زخمها را قصاص هست هر كه از آن عفو كند كفاره‌ايست بر جانى و هر كه حكم برابر فرو فرستاده شده خدا نكند آنها ظالمان هستند .\r\n\r\n","description":"","footnote":"","page_name":" 70 ","page_number":70},
  {"content":"\r\n\r\n\r\nكلمه‌ها\r\nيسارعون : مسارعه به معنى بين الاثنين و مبالغه در سرعت آمده است مراد از آن معناى دوم است يعنى در كفر بسيار تلاش و شتاب مىكنند .\r\nسماعون : سامع : شنونده ، گوش فرا دهنده . سماع مبالغه و سماعون جمع آن است در آن نوعى اطاعت ملحوظ است نه صرف شنيدن .\r\nكذب : ( بفتح كاف و كسر ذال ) دروغ . ( و بر وزن فكر ) دروغگويى .\r\nيحرفون : تحريف كلام آن است كه آن را از معناى اولىاش منحرف كنند .\r\nفتنة : مراد از آن در اينجا گمراهى است .\r\nاكالون : اكل : خوردن . آكل : خورنده . اكال : بسيار خورنده . جمع اكالون .\r\nسحت : حرام . سحت ( بر وزن عقل ) : از بين بردن ( و بر وزن قفل ) شىء مستأصل شونده . حرام را سحت گويند كه دين يا بركت را از بين مىبرد .\r\nمقسطين : قسط ( بكسر اول ) عدالت . و بفتح آن ظلم و انحراف ، اسم فاعل اولى مقسط و مقسطون ، دومى قاسط و قاسطون است .\r\nيحكمونك : تحكيم : حكم و داور قرار دادن . « يحكمونك » يعنى تو را داور قرار مىدهند .\r\nربانيون : ربانى : تربيت كننده يا مخصوص به رب كه به غير خدا مشمول نباشد .\r\nاحبار : حبر ( بر وزن جسر ) عالم ، جمع آن احبار است و در علماء اهل\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nكتاب به كار ميرود طبرسى فرموده : آن از تحبير است به معنى تحسين كه عالم ، خوب را تحسين مىكند .\r\nاستحفظوا : يعنى از آنها طلب حفظ شده كه كتاب خدا را حفظ كنند .\r\nقصاص : مقابله به مثل در جنايت عمدى . قص و قصص به معنى پىجويى و تعقيب است چون انتقام در تعقيب جنايت است لذا آن را قصاص گفته‌اند .\r\nكفارة : كفر : پوشاندن . كفار و كفاره : بسيار پوشاننده ، كفارهء گناه آن است كه گناه را پوشانيده و از بين مىبرد .\r\n\r\nشرحها\r\nدر شأن نزول اين آيات از حضرت باقر عليه السّلام و جمعى از مفسران نقل شده :\r\nمردى از اشراف خيبر با زنى از اشراف زناى محصنه كرد ، خوش نداشتند طبق دستور تورات آن دو را سنگسار كنند ، به يهود مدينه نوشتند كه مسئله را از رسول خدا سؤال كنند شايد حكمى خلاف سنگسار بدهد ، به دنبال اين نامه عده‌اى از يهود مدينه نزد آن حضرت آمده ، فتوى خواستند حضرت فرمود : به قضاوت من راضى مىشويد ؟ گفتند : آرى . جبرائيل دستور رجم را آورد ، چون بر خلاف نظرشان بود نپذيرفتند و چون خواستند از نزد آن حضرت بروند ، يهود بنى قريظه گفتند يا محمّد ميان ما و يهود بنى نضير « 1 » داورى كن اگر آنها يكى از ما را بكشند فقط نصف خونبها مىدهند و اگر ما يكى از آنها را بكشيم هم قاتل را مىكشند و هم\r\n\r\n\r\n","description":"","footnote":"\r\n( 1 ) دو تيره از يهود مدينه بودند كه دومى از حيث ثروت و جمعيت بر اولى برترى داشت .\r\n","page_name":" 72 ","page_number":72},
  {"content":"\r\n\r\nخونبهاى كامل مىگيرند ، به دنبال اين سؤال خداوند حكم قصاص را نازل فرمود .\r\nاين دو تا شأن نزول مىتواند كليدى براى فهم آيات باشد و روشن مىشود كه گروهى از رسول خدا فتوى خواسته و نظرشان آن نبود كه مطابق ميل آنها جواب دهد و نيز خواستهء آنها در تورات بوده است ، أيضا معلوم مىشود كه منافقان نيز در اين كار دست داشته‌اند ؟\r\n41 -  يا أَيُّهَا الرَّسُولُ لا يَحْزُنْكَ الَّذِينَ يُسارِعُونَ فِي الْكُفْرِ مِنَ الَّذِينَ قالُوا آمَنَّا بِأَفْواهِهِمْ وَ لَمْ تُؤْمِنْ قُلُوبُهُمْ  .\r\nاين دسته منافقانند كه در واقع كافر هستند و در كفر و انكار حقائق ، سرعت و شتاب دارند ، از اين گروه جز دو بهم زنى و ايجاد اغتشاش انتظار نمىرود ، رهبران راستين نبايد از اعمال آنها محزون باشند .\r\n وَ مِنَ الَّذِينَ هادُوا سَمَّاعُونَ لِلْكَذِبِ سَمَّاعُونَ لِقَوْمٍ آخَرِينَ لَمْ يَأْتُوكَ  .\r\nمعلوم مىشود كه منافقان با يهود در اين كار و كارهاى ديگر همكارى داشته‌اند و اولين « سماعون » به معنى گوش فرا دادن و دومى به معنى اطاعت و قبول است يعنى آنها بسيار گوش فرا مىدهند دروغ را و اطاعت مىكنند از قومى كه ( يهود خيبر ) پيش تو نيامده‌اند .\r\n يُحَرِّفُونَ الْكَلِمَ مِنْ بَعْدِ مَواضِعِهِ يَقُولُونَ إِنْ أُوتِيتُمْ هذا فَخُذُوهُ وَ إِنْ لَمْ تُؤْتَوْهُ فَاحْذَرُوا  .\r\nوصف قوم آخرين است كه سخنان خدا را از معناى اصلى خود منحرف مىكردند ، معلوم مىشود كه به يهود مدينه سفارش كرده‌اند : اگر محمّد فتواى رجم بدهد قبول نكنيد و بگوئيد در تورات چنين حكمى نيست .\r\n\r\n","description":"","footnote":"","page_name":" 73 ","page_number":73},
  {"content":"\r\n\r\n وَ مَنْ يُرِدِ اللَّهُ فِتْنَتَهُ فَلَنْ تَمْلِكَ لَهُ مِنَ اللَّهِ شَيْئاً أُولئِكَ الَّذِينَ لَمْ يُرِدِ اللَّهُ أَنْ يُطَهِّرَ قُلُوبَهُمْ  .\r\nجملهء  وَ مَنْ يُرِدِ اللَّهُ   . . . شَيْئاً  يك حكم كلى است كه مصداقش در اينجا اهل آن توطئه است ، « اولئك » به نظرم شامل همهء منافقان و يهود خيبر و مدينه مىباشد ، منظور از فتنه ضلالت و گمراهى است ، عدم تطهير راجع به كفر و نفاق است ، اينكه خدا ضلالت و عدم پاكى دلها را اراده مىكند علّتش اعمال انسان است رجوع شود به  تُعِزُّ مَنْ تَشاءُ وَ تُذِلُّ مَنْ تَشاءُ  آل عمران / 26 .\r\n لَهُمْ فِي الدُّنْيا خِزْيٌ وَ لَهُمْ فِي الْآخِرَةِ عَذابٌ عَظِيمٌ  .\r\nاينان اگر ثروت و مقام هم داشته باشند ذليل و خفيف هستند و در آخرت گرفتار عذاب خواهند بود .\r\n42 -  سَمَّاعُونَ لِلْكَذِبِ أَكَّالُونَ لِلسُّحْتِ فَإِنْ جاءُوكَ فَاحْكُمْ بَيْنَهُمْ أَوْ أَعْرِضْ عَنْهُمْ  .\r\nاين دو وصف راجع به  مِنَ الَّذِينَ هادُوا  است كه يهود مدينه بودند معلوم مىشود سفارش يهود خيبر پول و رشوه‌اى به همراه داشته است كه يهود مدينه هم به دروغ آنها گوش داده و هم از رشوه‌اى كه از جانب مرد و زن زناكار ارسال شده بود نوش جان كرده‌اند و از صيغهء مبالغه فهميده مىشود كه در اين كار پيوسته بوده‌اند و نيز معلوم مىشود كه پيامبر و قاضى در اين صورت متحير است كه فتوى بدهد يا خود را كنار بكشد زيرا مقام مسالمت نيست بلكه مقام توطئه است . چنان كه در تهذيب از حضرت باقر عليه السّلام نقل شده است « 1 » .\r\n وَ إِنْ تُعْرِضْ عَنْهُمْ فَلَنْ يَضُرُّوكَ شَيْئاً وَ إِنْ حَكَمْتَ فَاحْكُمْ بَيْنَهُمْ \r\n\r\n\r\n","description":"","footnote":"\r\n( 1 )\r\nصافى و فى التهذيب عن الباقر ( ع ) الحاكم اذا اتاه اهل التوراة و الانجيل يتحاكمون اليه كان ذلك اليه ان شاء تركهم .\r\n","page_name":" 74 ","page_number":74},
  {"content":"\r\n\r\n بِالْقِسْطِ إِنَّ اللَّهَ يُحِبُّ الْمُقْسِطِينَ  .\r\nاز اعراض نبايد ترسيد كه ضررى نتوانند زد ولى در صورت قضاوت بايد قضاوت عادلانه باشد كه خدا عادلان را دوست مىدارد .\r\n43 -  وَ كَيْفَ يُحَكِّمُونَكَ وَ عِنْدَهُمُ التَّوْراةُ فِيها حُكْمُ اللَّهِ ثُمَّ يَتَوَلَّوْنَ مِنْ بَعْدِ ذلِكَ وَ ما أُولئِكَ بِالْمُؤْمِنِينَ  .\r\nيعنى عجيب است با آنكه نبوت تو را قبول ندارند و حكم در كتابشان هست باز از تو داورى مىخواهند و سپس اعراض مىكنند پس آنها به كتاب خودشان نيز ايمان ندارند « 1 » اين آيه دليل است بر اينكه قسمتى از تورات اصلى در تورات فعلى هست .\r\n44 -  إِنَّا أَنْزَلْنَا التَّوْراةَ فِيها هُدىً وَ نُورٌ يَحْكُمُ بِهَا النَّبِيُّونَ الَّذِينَ أَسْلَمُوا لِلَّذِينَ هادُوا وَ الرَّبَّانِيُّونَ وَ الْأَحْبارُ بِمَا اسْتُحْفِظُوا مِنْ كِتابِ اللَّهِ وَ كانُوا عَلَيْهِ شُهَداءَ  .\r\nاين آيه تعليل  وَ عِنْدَهُمُ التَّوْراةُ  و مقدمه است بر حكم قصاص كه در آيه بعدى خواهد آمد .  هُدىً وَ نُورٌ  هر دو نكرده‌اند يعنى در تورات به تناسب زمان هدايت و احكامى بود ، مراد از « نور » ظاهرا احكام است . با آن تورات دو گروه بر يهود حكم مىكردند اول پيامبران كه بعد از موسى مبعوث شدند دوم آنان كه در عمل و سخن مخصوص به خدا بودند و جز خدا به كسى اخلاص نداشتند و دانشمندان كه نگهدارى تورات و حفظ آن از تحريف از آنها خواسته شده بود و بر حقانيت آن گواه بودند .\r\n فَلا تَخْشَوُا النَّاسَ وَ اخْشَوْنِ وَ لا تَشْتَرُوا بِآياتِي ثَمَناً قَلِيلًا  .\r\nخطاب به علماء يهود است ، كتمان دستورهاى خدا دو علّت مىتواند داشته\r\n\r\n\r\n","description":"","footnote":"\r\n( 1 ) حكم رجم در تورات سفر تثنيه فصل 22 آمده است ( الميزان )\r\n.\r\n","page_name":" 75 ","page_number":75},
  {"content":"\r\n\r\nباشد يكى ترس از مردم كه در جواب فرموده  فَلا تَخْشَوُا النَّاسَ  دوم به خاطر جاه و مال كه فرموده  وَ لا تَشْتَرُوا . . .  ممكن است  فَلا تَخْشَوُا النَّاسَ  متفرع بر  بِمَا اسْتُحْفِظُوا مِنْ كِتابِ اللَّهِ  باشد يعنى حالا كه حفظ كتاب از شما خواسته شده پس از مردم در حفظ آن نترسيد و آن را به بهاى اندكى نفروشيد .\r\n وَ مَنْ لَمْ يَحْكُمْ بِما أَنْزَلَ اللَّهُ فَأُولئِكَ هُمُ الْكافِرُونَ  « 1 » .\r\nقاعدهء كلى است و شامل همه مىباشد ، مصداق آن در اينجا يهود هستند كه در سنگسار كردن به دستور تورات اطاعت نمىكردند امام باقر و صادق عليهما السّلام فرمايند :\r\nهر حاكمى كه در دو درهم حكم به غير ما انزل اللَّه كند او كافر است به آنچه بر محمّد نازل گرديده است « 2 » .\r\n45 -  وَ كَتَبْنا عَلَيْهِمْ فِيها أَنَّ النَّفْسَ بِالنَّفْسِ وَ الْعَيْنَ بِالْعَيْنِ وَ الْأَنْفَ بِالْأَنْفِ وَ الْأُذُنَ بِالْأُذُنِ وَ السِّنَّ بِالسِّنِّ وَ الْجُرُوحَ قِصاصٌ  .\r\nحرف « باء » به معناى مقابله است يعنى نفس در مقابل نفس است اگر كسى يك نفر را بكشد در عوض او را مىكشند و اگر چشم كسى را به عمد كور كرد چشمش را كور مىكنند . و هكذا .\r\n« قصاص » مصدر است به معناى مفعول ( قصاص شده ) يعنى در تورات نوشتيم كه همهء زخمها كه به عمد زده مىشود داراى قصاص هستند اين آيه اشاره است به قضيهء بنى قريظه و بنى نضير كه قبلا گفته شد  فَمَنْ تَصَدَّقَ بِهِ فَهُوَ كَفَّارَةٌ لَهُ  لفظ « به » راجع است به قصاص « له » اگر راجع به جانى باشد معنى چنين است :\r\n\r\n\r\n","description":"","footnote":"\r\n( 1 ) علت اينكه در اين آيه كافرون آمده و در آيهء بعدى ظالمون ، ذيل آيهء 47 روشن خواهد شد .\r\n( 2 )\r\n« و عن الباقر و الصادق ( ع ) من حكم فى درهمين به غير ما انزل اللَّه ممن له سوط او عصا فهو كافر بما انزل اللَّه على محمد » .\r\n","page_name":" 76 ","page_number":76},
  {"content":"\r\n\r\nهر كه از قصاص عفو كند آن كفاره است براى جانى ، قصاص را از او ساقط مىكند نظير  فَمَنْ عُفِيَ لَهُ مِنْ أَخِيهِ شَيْءٌ فَاتِّباعٌ بِالْمَعْرُوفِ وَ أَداءٌ إِلَيْهِ بِإِحْسانٍ  بقره / 178 .\r\n وَ مَنْ لَمْ يَحْكُمْ بِما أَنْزَلَ اللَّهُ فَأُولئِكَ هُمُ الظَّالِمُونَ  .\r\nيعنى اگر تصدق و عفو كرد هيچ و گرنه بايد قضاوت و قصاص مطابق دستور خدا باشد و هر كس به غير دستور خدا حكم كند چنان كسانى ظالمانند رابطهء اين آيه با آيهء  الْحُرُّ بِالْحُرِّ وَ الْعَبْدُ بِالْعَبْدِ . . .  بقره / 178 در آنجا گفته شده است ، جملهء  فَمَنْ تَصَدَّقَ . . .  ظاهرا ما بقى دستورى است كه در تورات آمده و مربوط به  كَتَبْنا عَلَيْهِمْ فِيها . . .  مىباشد .\r\n\r\n","description":"","footnote":"","page_name":" 77 ","page_number":77},
  {"content":"\r\n\r\n\r\n[ سوره المائدة ( 5 ) : آيات 46 تا 50 
  ]\r\nوَ قَفَّيْنا عَلى آثارِهِمْ بِعِيسَى ابْنِ مَرْيَمَ مُصَدِّقاً لِما بَيْنَ يَدَيْهِ مِنَ التَّوْراةِ وَ آتَيْناهُ الْإِنْجِيلَ فِيهِ هُدىً وَ نُورٌ وَ مُصَدِّقاً لِما بَيْنَ يَدَيْهِ مِنَ التَّوْراةِ وَ هُدىً وَ مَوْعِظَةً لِلْمُتَّقِينَ ( 46 ) وَ لْيَحْكُمْ أَهْلُ الْإِنْجِيلِ بِما أَنْزَلَ اللَّهُ فِيهِ وَ مَنْ لَمْ يَحْكُمْ بِما أَنْزَلَ اللَّهُ فَأُولئِكَ هُمُ الْفاسِقُونَ ( 47 ) وَ أَنْزَلْنا إِلَيْكَ الْكِتابَ بِالْحَقِّ مُصَدِّقاً لِما بَيْنَ يَدَيْهِ مِنَ الْكِتابِ وَ مُهَيْمِناً عَلَيْهِ فَاحْكُمْ بَيْنَهُمْ بِما أَنْزَلَ اللَّهُ وَ لا تَتَّبِعْ أَهْواءَهُمْ عَمَّا جاءَكَ مِنَ الْحَقِّ لِكُلٍّ جَعَلْنا مِنْكُمْ شِرْعَةً وَ مِنْهاجاً وَ لَوْ شاءَ اللَّهُ لَجَعَلَكُمْ أُمَّةً واحِدَةً وَ لكِنْ لِيَبْلُوَكُمْ فِي ما آتاكُمْ فَاسْتَبِقُوا الْخَيْراتِ إِلَى اللَّهِ مَرْجِعُكُمْ جَمِيعاً فَيُنَبِّئُكُمْ بِما كُنْتُمْ فِيهِ تَخْتَلِفُونَ ( 48 ) وَ أَنِ احْكُمْ بَيْنَهُمْ بِما أَنْزَلَ اللَّهُ وَ لا تَتَّبِعْ أَهْواءَهُمْ وَ احْذَرْهُمْ أَنْ يَفْتِنُوكَ عَنْ بَعْضِ ما أَنْزَلَ اللَّهُ إِلَيْكَ فَإِنْ تَوَلَّوْا فَاعْلَمْ أَنَّما يُرِيدُ اللَّهُ أَنْ يُصِيبَهُمْ بِبَعْضِ ذُنُوبِهِمْ وَ إِنَّ كَثِيراً مِنَ النَّاسِ لَفاسِقُونَ ( 49 ) أَ فَحُكْمَ الْجاهِلِيَّةِ يَبْغُونَ وَ مَنْ أَحْسَنُ مِنَ اللَّهِ حُكْماً لِقَوْمٍ يُوقِنُونَ ( 50 )\r\n46 - در پى پيغمبران عيسى پسر مريم را آورديم كه تورات را كه پيش از او بود تصديق مىكرد و به او انجيل را داديم كه در آن هدايت و نورى بود ، و تورات را كه پيش از آن بود تصديق مىكرد و در آن هدايت و موعظه‌اى بود براى پرهيزكاران .\r\n\r\n","description":"","footnote":"","page_name":" 78 ","page_number":78},
  {"content":"\r\n\r\n47 - اهل انجيل بايد طبق آنچه خدا در آن نازل كرده حكم كنند ، هر كه طبق آنچه خدا نازل كرده حكم نكند ، آنها فاسقانند .\r\n48 - ما اين كتاب را به حق بر تو نازل كرديم كه كتابهاى پيشين را تصديق مىكند و نگهبان همهء آنهاست ميان آنها طبق آنچه خدا نازل كرده قضاوت كن و هوسهاى آنها را در انحراف از آنچه از حق به سوى تو آمده پيروى مكن ، براى هر يك از شما آئين و راه بخصوصى قرار داده‌ايم ، اگر خدا مىخواست همهء شما را يك امت كرده بود ، ولى ( نكرد ) تا دربارهء آنچه به شما داده امتحانتان كند ، به كارهاى خوب پيشى گيريد كه بازگشت همه شما به سوى خداست و از چيزهايى كه اختلاف مىكرديد شما را خبر مىدهد .\r\n49 - ميان آنها طبق آنچه خدا نازل كرده حكم كن و تابع هوسهاى آنها مباش و حذر كن از اينكه از بعض آنچه خدا نازل كرد منحرفت كنند ، و اگر اعراض كردند بدان كه خدا مىخواهد آنها را در مقابل بعض گناهانشان عقوبت كند و بسيارى از مردم فاسقانند .\r\n50 - آيا حكم جاهليت مىخواهند ، كيست كه براى اهل يقين بهتر از خدا حكمى داشته باشد\r\n\r\nكلمه‌ها\r\nقفينا : قفو : در پى آمدن . تقفيه : در پى آوردن . « قفينا » يعنى در پى آنها فرستاديم .\r\nآثارهم : اثر علامتى است كه به صاحب اثر دلالت دارد . مراد از آثار در آيه شريعتهاست .\r\nمهيمن : مراقب و نگهدارنده . « همين على كذا : صار رقيبا عليه و حافظا » در ضمن اسماء حسنى آمده  الْمُؤْمِنُ الْمُهَيْمِنُ  يعنى ايمنى دهنده و نگهدارندهء بندگان .\r\nشرعة : شرع : راه آشكار . شرعه و شريعت : طريقهء آشكار . آن در اصل\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nبه معنى ظهور است .\r\nمنهاج : نهج و منهاج : راه آشكار ، على هذا شرعه و منهاج هر دو بيك معنى است .\r\nفاستبقوا : استباق : مسابقه و پيشى گرفتن بر يكديگر  فَاسْتَبِقُوا الْخَيْراتِ  يعنى در خوب‌ها بر يكديگر پيش گيريد .\r\nخيرات : خوبها ، اختيار شده‌ها . مفرد آن خير است .\r\nمرجعكم : مرجع ( بكسر جيم ) مصدر ميمى است به معنى رجوع و برگشت .\r\nاهواء : خواهشهاى نفسانى مفرد آن هوى است . در قرآن مجيد بيشتر در اميال مذموم به كار رفته است و گاهى در ميل ممدوح  فَاجْعَلْ أَفْئِدَةً مِنَ النَّاسِ تَهْوِي إِلَيْهِمْ  ابراهيم / 37 .\r\nيصيبهم : اصابه : درك ، يافتن ، طلب و اراده . صوب : نزول و قصد . « ان يصيبهم » : اينكه بگيرد آنها را .\r\nحكم الجاهلية : حكم جاهليت همان است كه به موجب جهل حكم شود نه به موجب علم ، اگر مراد از آن حكم بت پرستان باشد باز همين مراد است .\r\nيوقنون : يقن ( بر وزن خطر و عقل ) : واضح شدن . ايقان : تحقيق كردن و بيقين رسيدن « يوقنون » يقين مىآورند يا يقين پيدا مىكنند .\r\n\r\nشرحها\r\nبه دنبال آيات گذشته در اين آيات اولا سخن از نصارى است كه به دستورهاى انجيل مأمور بودند ثانيا قرآن با آنكه تورات و انجيل را تصديق مىكند پيامبر بايد مطابق قرآن حكم كند و نمىتواند تابع اميال اهل كتاب و ديگران باشد ثانيا با وجود يكسان بودن اصول اديان هر پيغمبر به مناسبت زمان خود احكام\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nبخصوصى دارد بايد آنها را اجرا نمايد .\r\n46 -  وَ قَفَّيْنا عَلى آثارِهِمْ بِعِيسَى ابْنِ مَرْيَمَ مُصَدِّقاً لِما بَيْنَ يَدَيْهِ مِنَ التَّوْراةِ وَ آتَيْناهُ الْإِنْجِيلَ فِيهِ هُدىً وَ نُورٌ وَ مُصَدِّقاً لِما بَيْنَ يَدَيْهِ مِنَ التَّوْراةِ وَ هُدىً وَ مَوْعِظَةً لِلْمُتَّقِينَ  .\r\nمراد از « آثارهم » شريعت پيامبران است يعنى در پى آنها عيسى بن مريم را آورديم كه بر شريعتهاى آنها تكيه داشت ، تورات را تصديق مىكرد يعنى راهش راه موسى بود به اضافهء اينكه به او كتاب انجيل را داديم .\r\nاز اين آيه به دست مىآيد اولا انجيل يك كتاب بوده نه انجيلها كه فعلا موجود است ، ثانيا  هُدىً وَ نُورٌ  نكره است مراد از اولى هدايت و از دومى احكام است يعنى مقدارى از راهنمايى و احكام مطابق نياز زمان در انجيل بود ثالثا انجيل تورات را تصديق مىكرد ، تابع شريعت تورات بود و چيزهايى بر آن مىافزود رابعا بايد بنا به دلالت  هُدىً وَ مَوْعِظَةً لِلْمُتَّقِينَ  به دستورهاى اخلاقى و تقوى اهتمام كامل داشت « 1 » .\r\n47 -  وَ لْيَحْكُمْ أَهْلُ الْإِنْجِيلِ بِما أَنْزَلَ اللَّهُ فِيهِ  .\r\nظاهرا مراد آن قسمت از احكام و اخلاق است كه ثابت بودند و در هيچ شريعتى نسخ نمىشدند و يا منظور حكايت زمان گذشته است يعنى در پى پيامبران عيسى را فرستاديم و به او انجيل داديم و گفتيم كه اهل انجيل به حكم آن عمل كنند ، نمىشود گفت مراد عمل به احكام انجيل در زمان قرآن است و لو مخالف با قرآن باشد .\r\n وَ مَنْ لَمْ يَحْكُمْ بِما أَنْزَلَ اللَّهُ فَأُولئِكَ هُمُ الْفاسِقُونَ  .\r\nحكم كلّى است ، مصداق آن در اينجا نصارى است ، با ملاحظهء اين آيه\r\n\r\n\r\n","description":"","footnote":"\r\n( 1 ) استفاده از الميزان شده است .\r\n","page_name":" 81 ","page_number":81},
  {"content":"\r\n\r\nو آيات گذشته روشن گرديد هر كس كه با دستور غير خدا قضاوت كند كافر ، ظالم و فاسق است در آيهء اول كافرون آمده زيرا يهود دانسته حكم تورات را دربارهء رجم عوض مىكردند ، در آيه دومى ظالمون آمده چون در جريان قصاص ظالمانه عمل مىكردند چنان كه در شأن نزول نقل شد و در اين آيه فاسقون آمده زيرا در عدم تصديق تورات و قرآن از دستور انجيل خارج شدند .\r\n48 -  وَ أَنْزَلْنا إِلَيْكَ الْكِتابَ بِالْحَقِّ مُصَدِّقاً لِما بَيْنَ يَدَيْهِ مِنَ الْكِتابِ وَ مُهَيْمِناً عَلَيْهِ فَاحْكُمْ بَيْنَهُمْ بِما أَنْزَلَ اللَّهُ وَ لا تَتَّبِعْ أَهْواءَهُمْ عَمَّا جاءَكَ مِنَ الْحَقِّ لِكُلٍّ جَعَلْنا مِنْكُمْ شِرْعَةً وَ مِنْهاجاً وَ لَوْ شاءَ اللَّهُ لَجَعَلَكُمْ أُمَّةً واحِدَةً وَ لكِنْ لِيَبْلُوَكُمْ فِي ما آتاكُمْ  .\r\nلفظ « عليه » راجع به « الكتاب » ، الف و لام آن براى استغراق است يعنى اين كتاب ( قرآن ) براى همهء كتابهاى گذشته مراقب و نگهبان است . در اين آيه مطالبى هست كه بررسى مىشود :\r\nاول : قرآن همهء كتابهاى آسمانى را تصديق مىكند و اين لازم گرفته كه كه مطالب و احكامى بالاتر از آنها داشته باشد و گر نه عين آنها مىشد و مصدق بودن منتفى مىگرديد با در نظر گرفتن :  شَرَعَ لَكُمْ مِنَ الدِّينِ ما وَصَّى بِهِ نُوحاً وَ الَّذِي أَوْحَيْنا إِلَيْكَ وَ ما وَصَّيْنا بِهِ إِبْراهِيمَ وَ مُوسى وَ عِيسى  شورى / 13 قرآن عبارت اخراى شرايع انبياء است با احكامى مطابق نياز زمان كه در آنها نبود .\r\nدوم : قرآن در عين تصديق كتابهاى گذشته ، مراقب و نگهدارندهء آنهاست قرآن اصول ثابت آنها از قبيل توحيد ، معاد و مانند اينها را حفظ كرده و محلهاى تغيير يافتهء آنها را روشن مىكند ، قرآن بوسيلهء معجزه بودن ثابت و لا يتغير مانده است آنچه را كه تصديق مىكند حق است ، اگر قرآن نبود تورات و انجيل يا مورد انكار قرار مىگرفت يا با همين خرافات و تغييراتى كه دارد كتاب خدا\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nمعرفى مىشد و پيامبران نعوذ باللّه از پديد آورندگان شرك بودند .\r\nسوم : به حكم  شَرَعَ لَكُمْ مِنَ الدِّينِ ما وَصَّى بِهِ نُوحاً . . .  دين خدا يكى است ولى به موجب  لِكُلٍّ جَعَلْنا مِنْكُمْ شِرْعَةً وَ مِنْهاجاً  هر يك از پيامبران مطابق نياز زمان احكامى آورده‌اند كه شريعت هر يك شريعت بخصوصى شده با حفظ وحدت اصول . لذا رسول خدا صلى اللَّه عليه و إله نمىتواند پيرو هواى اهل كتاب باشد و بايد از  فَاحْكُمْ بَيْنَهُمْ بِما أَنْزَلَ اللَّهُ  تبعيت كند .\r\nچهارم : علّت اختلاف اديان آن است كه هر ملّت و قومى با احكامى مطابق نياز زمان امتحان شوند و تكامل يابند و گر نه خدا همه را يك امت و داراى يك دين مىكرد امت واحده بودن با دين واحد ميسر است .\r\n فَاسْتَبِقُوا الْخَيْراتِ إِلَى اللَّهِ مَرْجِعُكُمْ جَمِيعاً فَيُنَبِّئُكُمْ بِما كُنْتُمْ فِيهِ تَخْتَلِفُونَ  .\r\nخطاب است به مسلمانان يعنى حالا كه براى هر امت دينى است براى شما نيز اين دين آمده است ، پس در كارهاى نيك از همديگر پيشى گيريد و اين اختلافها شما را ناراحت نكند ، مقتضاى تكامل همين است ، بالاخره همه به سوى خدا مىرويد ؛ او دربارهء اختلاف‌ها به حق داورى خواهد كرد بدين گونه كه شما در نپذيرفتن دين اهل كتاب معذوريد زيرا دين كاملتر داريد ولى آنها در نپذيرفتن دين شما مقصرند زيرا كتابشان از دين شما خبر داده است .\r\n49 -  وَ أَنِ احْكُمْ بَيْنَهُمْ بِما أَنْزَلَ اللَّهُ وَ لا تَتَّبِعْ أَهْواءَهُمْ وَ احْذَرْهُمْ أَنْ يَفْتِنُوكَ عَنْ بَعْضِ ما أَنْزَلَ اللَّهُ إِلَيْكَ  .\r\nصدر اين آيه نظير آيهء 48 است در ذيل آن آيه آمده :  لِكُلٍّ جَعَلْنا مِنْكُمْ شِرْعَةً وَ مِنْهاجاً  يعنى بايد حكم بما انزل اللَّه كنى زيرا هر پيغمبر شريعتى دارد تو هم اين شريعت را دارى ، در ذيل اين آيه آمده :  فَإِنْ تَوَلَّوْا . . .  ظاهرا علّت\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nتكرار ، تفاوت ذيلهاست در اين آيه به پيغمبر هشدار داده شده كه مبادا تو را از دستور خدا بدور كنند آن وقت فرموده :\r\n فَإِنْ تَوَلَّوْا فَاعْلَمْ أَنَّما يُرِيدُ اللَّهُ أَنْ يُصِيبَهُمْ بِبَعْضِ ذُنُوبِهِمْ وَ إِنَّ كَثِيراً مِنَ النَّاسِ لَفاسِقُونَ  .\r\nيعنى اگر اعراض كنند ، اعراض و عدم قبول آنها يك عقوبت الهى و كيفر بعضى از گناهان آنهاست و اكثر مردم چنين هستند ، آيه روشن است در اينكه گناهان توفيق هدايت را از انسان سلب مىكند .\r\n50 -  أَ فَحُكْمَ الْجاهِلِيَّةِ يَبْغُونَ وَ مَنْ أَحْسَنُ مِنَ اللَّهِ حُكْماً لِقَوْمٍ يُوقِنُونَ  .\r\nآيا اينها حكمى و قضاوتى مىخواهند كه ناشى از جهل و نادانى است با آنكه براى اهل يقين بهتر از خدا حاكمى نيست .\r\n\r\n","description":"","footnote":"","page_name":" 84 ","page_number":84},
  {"content":"\r\n\r\n\r\n[ سوره المائدة ( 5 ) : آيات 51 تا 54 
  ]\r\nيا أَيُّهَا الَّذِينَ آمَنُوا لا تَتَّخِذُوا الْيَهُودَ وَ النَّصارى أَوْلِياءَ بَعْضُهُمْ أَوْلِياءُ بَعْضٍ وَ مَنْ يَتَوَلَّهُمْ مِنْكُمْ فَإِنَّهُ مِنْهُمْ إِنَّ اللَّهَ لا يَهْدِي الْقَوْمَ الظَّالِمِينَ ( 51 ) فَتَرَى الَّذِينَ فِي قُلُوبِهِمْ مَرَضٌ يُسارِعُونَ فِيهِمْ يَقُولُونَ نَخْشى أَنْ تُصِيبَنا دائِرَةٌ فَعَسَى اللَّهُ أَنْ يَأْتِيَ بِالْفَتْحِ أَوْ أَمْرٍ مِنْ عِنْدِهِ فَيُصْبِحُوا عَلى ما أَسَرُّوا فِي أَنْفُسِهِمْ نادِمِينَ ( 52 ) وَ يَقُولُ الَّذِينَ آمَنُوا أَ هؤُلاءِ الَّذِينَ أَقْسَمُوا بِاللَّهِ جَهْدَ أَيْمانِهِمْ إِنَّهُمْ لَمَعَكُمْ حَبِطَتْ أَعْمالُهُمْ فَأَصْبَحُوا خاسِرِينَ ( 53 ) يا أَيُّهَا الَّذِينَ آمَنُوا مَنْ يَرْتَدَّ مِنْكُمْ عَنْ دِينِهِ فَسَوْفَ يَأْتِي اللَّهُ بِقَوْمٍ يُحِبُّهُمْ وَ يُحِبُّونَهُ أَذِلَّةٍ عَلَى الْمُؤْمِنِينَ أَعِزَّةٍ عَلَى الْكافِرِينَ يُجاهِدُونَ فِي سَبِيلِ اللَّهِ وَ لا يَخافُونَ لَوْمَةَ لائِمٍ ذلِكَ فَضْلُ اللَّهِ يُؤْتِيهِ مَنْ يَشاءُ وَ اللَّهُ واسِعٌ عَلِيمٌ ( 54 )\r\n51 - اى كسانى كه ايمان آورده‌ايد يهود و نصارى را دوستان خود مىگيريد ، بعض آنها دوستان بعض ديگرند هر كس از شما آنها را دوست بگيرد يكى از آنهاست ، خدا قوم ظالم را هدايت نمىكند .\r\n52 - كسانى كه مريض القلبند خواهى ديد كه در دوستى آنها شتاب مىكنند ، مىگويند : بيم آن داريم كه به ما حادثه‌اى پيش آيد ، شايد خدا فتح مكه يا كارى از جانب خودش بياورد ، آنها بر آنچه در دل پنهان داشته‌اند پشيمان گردند .\r\n53 - ( آن روز ) مؤمنان مىگويند : آيا اين يهود و نصارى همانند كه سوگند مؤكد خوردند با شما خواهند بود ؟ ! اعمالشان پوچ شد و زيانكار شدند .\r\n54 - اى كسانى كه ايمان آورده‌ايد هر كس از شما از دين خود برگردد ، به زودى خدا قومى\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nمىآورد كه خدا را دوست دارند و خدا آنها را دوست دارد ، بر مؤمنان نرم و بر كافران سخت باشند ، در راه خدا جهاد مىكنند و از ملامت ملامتگرى نمىترسند ، اين فضل خداست به هر كس خواهد مىدهد ، خدا كرمش وسيع و خود داناست .\r\n\r\nكلمه‌ها\r\nاولياء : دوستان . سرپرستان . حاميان . مفرد آن ولى و در اصل به معنى نزديكى است .\r\nدائرة : حادثهء بد . بلاء . دور : گردش . دائره : گردنده . حادثه و بلائى كه در دنيا مىگردد و به انسان مىرسد .\r\nاسروا : سر : نهان و امر پوشيده . اسرار : نهان كردن « اسروا » پنهان كردند .\r\nاقسموا : قسم : سوگند . فعل آن از باب افعال آمده است « اقسموا » سوگند ياد كردند .\r\nجهد : ( بضم و فتح اول ) تلاش توأم با رنج .  جَهْدَ أَيْمانِهِمْ  يعنى سوگند مؤكدشان .\r\nيرتد : ردّ : برگرداندن . ارتداد : برگشتن . « من يرتد » آن كس برگردد .\r\nاذلة : جمع ذليل - مراد از آن در اينجا متواضعان و فرمانبران هستند .\r\nاعزة : عزيزها . پرتوانها . عزت به معنى توانايى است .\r\nلومة : لوم و لومة : سرزنش ، ملامت .\r\n\r\n","description":"","footnote":"","page_name":" 86 ","page_number":86},
  {"content":"\r\n\r\n\r\nشرحها\r\nبه دنبال مطالب گذشته ، در اين آيات از دوست داشتن و حامى گرفتن اهل كتاب نهى شده و اينكه هر كس آنها را حامى خود قرار دهد در رديف آنهاست ، بيمار دلان كه براى روز مبادا آنها را پشتيبان خود مىدانند نادم خواهند شد .\r\nمؤمنان در آن روز خواهند گفت : چرا ياريتان نكردند ، و در پايان آمده كه برگشت شما ضررى به اسلام ندارد اگر شما دست بكشيد ديگران آمده و از آن حمايت خواهند كرد .\r\nگويند : به دنبال جهاد « بدر » يا « احد » عده‌اى نمىخواستند عهدى را كه پيش از اسلام با اهل كتاب بسته بودند بشكنند و گروهى مىخواستند با آنها پيمان ببندند كه در روز مبادا يار آنها باشند ، آيات در اين زمينه نازل شده است .\r\n51 -  يا أَيُّهَا الَّذِينَ آمَنُوا لا تَتَّخِذُوا الْيَهُودَ وَ النَّصارى أَوْلِياءَ  .\r\nاخذ اولياء به اين معنى است كه آنها را حامى خود بدانيم و در برابر خطرات به آنها اتكاء داشته باشيم و از آنها پيروى كنيم مثل مسلمانان و رؤساء فعلى ممالك اسلامى ، ولى اينكه با آنها زندگى مسالمت‌آميز داشته باشيم مسألهء ديگرى است به « نكته‌ها » رجوع شود .\r\n بَعْضُهُمْ أَوْلِياءُ بَعْضٍ وَ مَنْ يَتَوَلَّهُمْ مِنْكُمْ فَإِنَّهُ مِنْهُمْ إِنَّ اللَّهَ لا يَهْدِي الْقَوْمَ الظَّالِمِينَ  .\r\nيعنى آنها در اثر تحزب و هم فكرى حامى يكديگر هستند ، اگر مسلمانى از آنها پيروى كند در رديف آنها و از جمله ظالمان است ، ظالمان مورد هدايت خدا نيستند « 1 » حضرت ابراهيم عليه السّلام فرمايد :  فَمَنْ تَبِعَنِي فَإِنَّهُ مِنِّي  ابراهيم / 36\r\n\r\n\r\n","description":"","footnote":"\r\n( 1 ) راجع به اين كه چرا خدا ظالمان را هدايت نمىكند رجوع شود به مائده / 16\r\n","page_name":" 87 ","page_number":87},
  {"content":"\r\n\r\nعلى هذا مراد از « يتولهم » همان پيروى و تبعيت است .\r\n52 -  فَتَرَى الَّذِينَ فِي قُلُوبِهِمْ مَرَضٌ يُسارِعُونَ فِيهِمْ يَقُولُونَ نَخْشى أَنْ تُصِيبَنا دائِرَةٌ  .\r\nفاء نتيجهء  لا يَهْدِي الْقَوْمَ . . .  است يعنى چون خدا ظالمان را هدايت نمىكند در نتيجه مىبينى كه . . . مراد از بيمار دلان در اينجا منافقانند كه خدا دربارهء آنها فرموده :  فِي قُلُوبِهِمْ مَرَضٌ فَزادَهُمُ اللَّهُ مَرَضاً  بقره / 10  يُسارِعُونَ فِيهِمْ  يعنى شتاب مىكنند در موالات و حامى گرفتن آنها . عذرشان اين است كه مىترسيم در آينده حادثه‌اى روى آورد كه از حمايت آنها بىبهره باشيم .\r\nممكن است اين سخن در ضميرشان بوده نه اينكه به زبان آورده باشند .\r\n فَعَسَى اللَّهُ أَنْ يَأْتِيَ بِالْفَتْحِ أَوْ أَمْرٍ مِنْ عِنْدِهِ فَيُصْبِحُوا عَلى ما أَسَرُّوا فِي أَنْفُسِهِمْ نادِمِينَ  .\r\nبه نظرم مراد از « الفتح » فتح مكه است كه پيوسته در فكر مسلمانان بود و مراد از « امر » جريانى است از قبيل شكست كفار و غيره كه حكايت از استقرار اسلام كند ، در اين صورت آنها از عهدى كه با اهل كتاب بسته و آن را در دل پنهان داشتند نادم مىشدند نه از اينكه چرا عهد بسته‌اند بلكه از اين جهت كه مىديدند تلاششان به هدر رفت چنان كه  حَبِطَتْ أَعْمالُهُمْ  در آيهء بعدى آن را روشن مىكند .\r\n53 -  وَ يَقُولُ الَّذِينَ آمَنُوا أَ هؤُلاءِ الَّذِينَ أَقْسَمُوا بِاللَّهِ جَهْدَ أَيْمانِهِمْ إِنَّهُمْ لَمَعَكُمْ  .\r\nابو عمرو يكى از قارئان « يقول » را با فتح و ديگران با ضم خوانده‌اند « 1 »\r\n\r\n\r\n","description":"","footnote":"\r\n( 1 ) « يقول » بنا بر قرائت فتح ، عطف است به « يأتى » در آيه سابق و بنا بر ضم جمله مستأنفه است .\r\n","page_name":" 88 ","page_number":88},
  {"content":"\r\n\r\nمراد از « هؤلاء » يهود و نصارى هستند ، « معكم » خطاب به منافقين است يعنى :\r\nمؤمنان در آن روز به منافقان گويند : آيا اين يهود و نصارى همانند كه سوگند مؤكد ياد كردند كه با شما و حامى شما خواهند بود ؟ ! پس چرا بدادتان نرسيدند  حَبِطَتْ أَعْمالُهُمْ فَأَصْبَحُوا خاسِرِينَ  اين جمله به علّت حتمى الوقوع بودن به صورت ماضى آمده است يعنى زحمتى كه در موالات كفار كشيده و براى روز مبادا آنها را پشتيبان خود قرار داده‌اند پوچ و بىفائده خواهد شد .\r\n54 -  يا أَيُّهَا الَّذِينَ آمَنُوا مَنْ يَرْتَدَّ مِنْكُمْ عَنْ دِينِهِ فَسَوْفَ يَأْتِي اللَّهُ بِقَوْمٍ يُحِبُّهُمْ وَ يُحِبُّونَهُ أَذِلَّةٍ عَلَى الْمُؤْمِنِينَ أَعِزَّةٍ عَلَى الْكافِرِينَ يُجاهِدُونَ فِي سَبِيلِ اللَّهِ وَ لا يَخافُونَ لَوْمَةَ لائِمٍ  .\r\nاين آيه مربوط به آيهء سابق است ، مراد از ارتداد موالات يهود و نصارى است زيرا به مضمون  وَ مَنْ يَتَوَلَّهُمْ مِنْكُمْ فَإِنَّهُ مِنْهُمْ  موالات آنها ارتداد است ، قومى كه در اين آيه ، آمدن آنها وعده شده درست به عكس آنان هستند كه در موالات اهل كتاب شتاب مىكنند ، آنها به جاى اهل كتاب خدا را دوست مىدارند ، خدا نيز آنها را دوست مىدارد ، آنها به عكس قوم اول بر مؤمنان خاضع و مهربان و به كفار سختگير و خشن مىباشند و در راه خدا جهاد مىكنند و از ملامت هيچ ملامتگر نمىترسند . اينكه حب خدا قبل از حب آنها ذكر شده شايد به جهت اهميت آن باشد و گرنه حب خدا معلول حب مردم به خداست .\r\n ذلِكَ فَضْلُ اللَّهِ يُؤْتِيهِ مَنْ يَشاءُ وَ اللَّهُ واسِعٌ عَلِيمٌ  .\r\nاين اوصاف فضل و كرم خداست ، به هر كه خواهد مىدهد كرم خدا وسيع است و مىداند به هر كس چه چيز عطا مىكند بقيه در « نكته‌ها » خوانده شود .\r\n\r\n","description":"","footnote":"","page_name":" 89 ","page_number":89},
  {"content":"\r\n\r\n\r\nنكته‌ها\r\nموالات كفار : اين يك مسئلهء فطرى است كه هر كس مىخواهد همه در عقيده و ايدهء او باشد ، يك مسلمان مىخواهد همه مسلمان باشد هكذا يك مسيحى و يك كمونيست على هذا موالات يهود و نصارى جز ضرر به اسلام نخواهد داشت كه آنها پيوسته به فكر از بين بردن اسلام هستند مخصوصا كه بدانند اسلام ضد يغماگرى است در حال حاضر يكى از بزرگترين خطرات ممالك اسلامى روابط نامبارك آنها با ابرقدرتهاست ، اين استعمارگران كه تحزب يغماگرى دارند هر گاه با مملكتى پيمان دوستى به بندند در فكر چاپيدن آن مملكت خواهند بود .\r\nبيچاره زعماى ممالك اسلامى كه با اينها عهد دوستى مىبندند ، اكنون كه اين سطور را مىنويسم مملكت مصر خود را به دامن اسرائيل و آمريكا انداخته و از جهان اسلام بريده و مسلمانان را تنها گذاشته است ، بايد مسلمانان از اين آيات الهام گرفته و در روابط خود با جهان يهود و مسيحيت تجديد نظر كنند نزول  لا تَتَّخِذُوا بِطانَةً مِنْ دُونِكُمْ  -  لا تَتَّخِذُوا الْيَهُودَ وَ النَّصارى أَوْلِياءَ  براى بيدارى اسلاميان است كه راه را از چاه و دوست را از دشمن تشخيص دهند .\r\nاين قوم كدام است : آيهء  فَسَوْفَ يَأْتِي اللَّهُ بِقَوْمٍ  يك نوع تعزز و بىنيازى است در مقابل آنان كه طرف خطاب اين آيه بودند و نيز روشن مىكند كه خدا چنان طرفداران متعهد و مسئول براى اسلام به وجود خواهد آورد .\r\nهم اكنون كه سال 1400 هجرى قمرى است و نهضت اسلامى در ايران\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nپيروز شده چنان كسانى به وجود آمده و واقعا مصداق  بِقَوْمٍ يُحِبُّهُمْ وَ يُحِبُّونَهُ أَذِلَّةٍ عَلَى الْمُؤْمِنِينَ . . .  هستند در هر عصر چنين كسان به وجود آمده و خواهند آمد و بقول على عليه السلام در\r\nنهج البلاغه « سيرعف بهم الزمان و يقوى بهم الايمان »\r\nاين آيه در تفسير صافى به پيروان امام زمان عليه السلام و در مجمع البيان به ايرانيان كه قوم سلمان فارسى هستند تطبيق شده است .\r\n\r\n","description":"","footnote":"","page_name":" 91 ","page_number":91},
  {"content":"\r\n\r\n\r\n[ سوره المائدة ( 5 ) : آيات 55 تا 56 
  ]\r\nإِنَّما وَلِيُّكُمُ اللَّهُ وَ رَسُولُهُ وَ الَّذِينَ آمَنُوا الَّذِينَ يُقِيمُونَ الصَّلاةَ وَ يُؤْتُونَ الزَّكاةَ وَ هُمْ راكِعُونَ ( 55 ) وَ مَنْ يَتَوَلَّ اللَّهَ وَ رَسُولَهُ وَ الَّذِينَ آمَنُوا فَإِنَّ حِزْبَ اللَّهِ هُمُ الْغالِبُونَ ( 56 )\r\n55 - سرپرست شما فقط خداست و رسول او و كسانى كه نماز را اقامه مىكنند و زكات را در حال ركوع مىدهند .\r\n56 - هر كس خدا و رسول و اهل ايمان را سرپرست گيرد ( حزب خدا است ) حزب خدا پيروز هستند .\r\n\r\nكلمه‌ها\r\nوليكم : ولى ( بر وزن عقل ) در اصل به معنى نزديكى است گويند : « تباعدنا بعد ولى » يعنى بعد از نزديكى دور شديم ، به اين مناسبت به سرپرست مدير ، دوست و مانند اينها ولى گويند كه هر يك نوعى نزديكى است مراد از آيه سرپرستى است .\r\nراكعون : ركوع كنندگان . مراد ركوع نماز است . ركع و ركوع : خم شدن .\r\nيتول :  يَتَوَلَّ اللَّهَ  يعنى ولى و سرپرست اخذ كند خدا را .\r\nحزب : دسته . گروه .\r\n\r\nشرحها\r\n55 -  إِنَّما وَلِيُّكُمُ اللَّهُ وَ رَسُولُهُ وَ الَّذِينَ آمَنُوا الَّذِينَ يُقِيمُونَ الصَّلاةَ وَ يُؤْتُونَ الزَّكاةَ وَ هُمْ راكِعُونَ  .\r\nدر آيات گذشته خوانديم :  لا تَتَّخِذُوا الْيَهُودَ وَ النَّصارى أَوْلِياءَ . . .  بعد از\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nاين آيات خواهد آمد :  لا تَتَّخِذُوا الَّذِينَ اتَّخَذُوا دِينَكُمْ هُزُواً   . . . أَوْلِياءَ  على هذا آيهء  إِنَّما وَلِيُّكُمُ اللَّهُ . . .  جمله معترضه است ميان دو تا ولايت نهى شده . و ظهورش در آن است كه مراد از « وليكم » همان ولايت به معنى دوست و حامى باشد يعنى اهل كتاب و مشركان را دوست و حامى مىگيريد ؟ دوست شما فقط خدا و رسول و نماز خوانها . . . هستند اما در اين صورت چند اشكال لازم مىآيد :\r\nاول : ولايت خدا و رسول نسبت به ديگران به صورت دوستى نيست بلكه به طور سرپرستى و كارگردانى مىباشد .\r\nدوم : قيد  وَ هُمْ راكِعُونَ  مىرساند كه هر نمازگزار و زكات بده ولى شما نيست بلكه نمازگزارانى كه در حال ركوع زكات مىدهند حال آنكه بايد همهء نمازگزاران ولى و دوست ما باشند .\r\nسوم : ظهور آيه در يك قضيه واقع شده است نه اينكه به طور عموم و هميشگى باشد .\r\nچهارم : روايات شيعه و اهل سنت به اين آيه به استقلال و قطع نظر از آيات ما قبل و ما بعد نظر كرده است .\r\nعلى هذا بايد گفت : اين دو آيه راجع به جريان خاصى نازل شده است علاوه لفظ « انما » نص در تخصيص است و ولايت غير خدا و رسول و  الَّذِينَ . . . \r\nرا نفى مىكند .\r\nدر مجمع البيان نقل فرموده : روزى عبد اللَّه بن عباس در كنار زمزم نشسته و به لفظ « قال رسول اللَّه صلى اللَّه عليه و إله » به مردم حديث مىخواند ، مردى كه روى خود را پوشانيده بود در آنجا حاضر شد ، هر چه ابن عباس مىگفت : « قال رسول اللَّه » آن مرد نيز مىگفت . ابن عباس گفت : تو را به خدا تو كيستى ؟ مرد صورت خود را باز كرد و گفت : مردم هر كه مرا شناخته هيچ و گرنه خود را معرفى مىكنم ،\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nمن جندب بن جنادهء بدرى ابو ذر غفارى هستم با اين دو گوشم از رسول خدا شنيدم اگر دروغ گويم كر شوند و با اين دو چشم خود ديدم اگر دروغ گويم كور باشند مىفرمود :\r\n« على قائد البررة و قاتل الكفرة و منصور من نصره و مخذول من خذله » .\r\nبدانيد روزى با رسول خدا نماز ظهر خواندم ، سائلى در مسجد چيزى خواست ، به او چيزى ندادند او دست به آسمان برداشت كه خدايا گواه باش من در مسجد رسول تو اظهار حاجت كردم كسى چيزى به من نداد ، على عليه السّلام آن وقت در ركوع نماز بود ، با انگشت كوچك دست كه به آن انگشتر مىكرد به سائل اشاره نمود ، سائل آن را از انگشت على گرفت ، رسول خدا اين عمل را ديد سر به آسمان كرد و گفت : خدايا برادرم موسى از تو خواست و گفت :   رَبِّ اشْرَحْ لِي صَدْرِي وَ يَسِّرْ لِي أَمْرِي . . .       وَ اجْعَلْ لِي وَزِيراً مِنْ أَهْلِي هارُونَ أَخِي اشْدُدْ بِهِ أَزْرِي وَ أَشْرِكْهُ فِي أَمْرِي     در جوابش نازل فرمود كه  سَنَشُدُّ عَضُدَكَ بِأَخِيكَ وَ نَجْعَلُ لَكُما سُلْطاناً فَلا يَصِلُونَ إِلَيْكُما  خدايا منم برگزيده و پيغمبر تو محمّد ، سينهء مرا فراخ گردان ، كارم را آسان كن ، براى من وزيرى و يارى از اهلم معين كن ، على برادرم با او مرا تقويت فرماى .\r\nابو ذر اضافه كرد : به خدا سوگند رسول خدا سخن خويش را تمام نكرد تا جبرئيل نازل شد و گفت : يا محمّد بخوان ، فرمود چه بخوانم گفت : بخوان  إِنَّما وَلِيُّكُمُ اللَّهُ وَ رَسُولُهُ وَ الَّذِينَ آمَنُوا . . .  .\r\nسپس طبرسى فرموده : اين خبر را ثعلبى با اين سند بعينه نقل كرده و ابو بكر رازى در كتاب احكام القرآن به نقل مغربى و رمانى روايت كرده‌اند كه اين آيه در حق على عليه السّلام نازل شد آن گاه كه در حال ركوع انگشتر خويش به سائل بخشيد ، مجاهد و سدى نيز چنين گفته‌اند و اين مضمون از امام صادق عليه السّلام\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nنيز نقل شده است .\r\nنگارنده گويد : علامهء امينى آن را در ج 2 الغدير ص 52 - 53 از تفسير ثعلبى ، تفسير طبرسى ، اسباب النزول واحدى ، تفسير فخر رازى ، تفسير خازن ، صواعق ابن حجر و مانند آنها كه از كتب معتبر اهل سنت است نقل كرده است و نيز در المراجعات مرحوم شرف الدين مراجعهء چهلم به طور مفصل نقل شده است .\r\nاطلاق لفظ جمع بر مفرد : اگر گويند : در اين صورت چرا  وَ الَّذِينَ آمَنُوا . . . \r\nبه لفظ جمع آمده است لازم بود گفته شود : « و الذى آمن و اقام الصلاة . . . » تا بر يك فرد كه امام عليه السّلام باشد اطلاق شود ؟ .\r\nطبرسى رحمه اللَّه در جواب اين سؤال فرمود :  الَّذِينَ آمَنُوا  جمع است و بر مفرد اطلاق نمىشود زيرا اهل لغت گاهى از مفرد براى تعظيم و تفخيم به لفظ جمع تعبير مىآورند و اين در كلامشان مشهورتر از آن است كه احتياج باستدلال داشته باشد .\r\nزمخشرى در كشاف پس از تصديق به اينكه آيه دربارهء امام نازل گشته مىگويد : علّت جمع آمدن با آنكه يك فرد مراد است آن است كه مردم به اين كار تشويق شوند و به ثوابى مانند آن ثواب برسند ، و روشن شود كه بايد عادت مؤمنان بر كسب نيكوكارى تا آن حد باشد كه كار نيك را تا تمام شدن نماز نيز به تأخير نياندازند .\r\nدر المراجعات در جواب اين اشكال فرموده : عرب به جهتى از مفرد با جمع تعبير مىآورد ، شايد آن قول خداست در سورهء آل عمران :  الَّذِينَ قالَ لَهُمُ النَّاسُ إِنَّ النَّاسَ قَدْ جَمَعُوا لَكُمْ فَاخْشَوْهُمْ . . .  / 173 مراد از « الناس » در  قالَ لَهُمُ \r\n\r\n","description":"","footnote":"","page_name":" 95 ","page_number":95},
  {"content":"\r\n\r\n النَّاسُ  به اجماع مفسران و محدثان و اهل تاريخ نعيم بن مسعود اشجعى است كه ابو سفيان او را براى ارعاب مسلمانان اجير كرد ، اين به علّت آن است كه ثابت شود : مؤمنان يك نفر كه سهل است از ارعاب افراد نيز مرعوب نمىشوند .\r\nدر آيهء مباهله لفظ ابناء نساء و انفس به لفظ جمع آمده ، لفظ نساء بر فاطمه ، ابناء بر حسنين و انفس بر على عليه السّلام تطبيق شده است ( قاموس قرآن ) .\r\n56 -  وَ مَنْ يَتَوَلَّ اللَّهَ وَ رَسُولَهُ وَ الَّذِينَ آمَنُوا فَإِنَّ حِزْبَ اللَّهِ هُمُ الْغالِبُونَ  .\r\nمراد از « يتول » بنا بر آيهء فوق سرپرست اخذ كردن و قبول سرپرستى است  الَّذِينَ آمَنُوا  بايد همان باشد كه در آيهء بالا گذشت گروهى كه سرپرست آنها خدا و رسول و على است حزب خدا هستند و چنين گروهى پيروز مىباشند .\r\n\r\n","description":"","footnote":"","page_name":" 96 ","page_number":96},
  {"content":"\r\n\r\n\r\n[ سوره المائدة ( 5 ) : آيات 57 تا 63 
  ]\r\nيا أَيُّهَا الَّذِينَ آمَنُوا لا تَتَّخِذُوا الَّذِينَ اتَّخَذُوا دِينَكُمْ هُزُواً وَ لَعِباً مِنَ الَّذِينَ أُوتُوا الْكِتابَ مِنْ قَبْلِكُمْ وَ الْكُفَّارَ أَوْلِياءَ وَ اتَّقُوا اللَّهَ إِنْ كُنْتُمْ مُؤْمِنِينَ ( 57 ) وَ إِذا نادَيْتُمْ إِلَى الصَّلاةِ اتَّخَذُوها هُزُواً وَ لَعِباً ذلِكَ بِأَنَّهُمْ قَوْمٌ لا يَعْقِلُونَ ( 58 ) قُلْ يا أَهْلَ الْكِتابِ هَلْ تَنْقِمُونَ مِنَّا إِلاَّ أَنْ آمَنَّا بِاللَّهِ وَ ما أُنْزِلَ إِلَيْنا وَ ما أُنْزِلَ مِنْ قَبْلُ وَ أَنَّ أَكْثَرَكُمْ فاسِقُونَ ( 59 ) قُلْ هَلْ أُنَبِّئُكُمْ بِشَرٍّ مِنْ ذلِكَ مَثُوبَةً عِنْدَ اللَّهِ مَنْ لَعَنَهُ اللَّهُ وَ غَضِبَ عَلَيْهِ وَ جَعَلَ مِنْهُمُ الْقِرَدَةَ وَ الْخَنازِيرَ وَ عَبَدَ الطَّاغُوتَ أُولئِكَ شَرٌّ مَكاناً وَ أَضَلُّ عَنْ سَواءِ السَّبِيلِ ( 60 ) وَ إِذا جاؤُكُمْ قالُوا آمَنَّا وَ قَدْ دَخَلُوا بِالْكُفْرِ وَ هُمْ قَدْ خَرَجُوا بِهِ وَ اللَّهُ أَعْلَمُ بِما كانُوا يَكْتُمُونَ ( 61 )\r\nوَ تَرى كَثِيراً مِنْهُمْ يُسارِعُونَ فِي الْإِثْمِ وَ الْعُدْوانِ وَ أَكْلِهِمُ السُّحْتَ لَبِئْسَ ما كانُوا يَعْمَلُونَ ( 62 ) لَوْ لا يَنْهاهُمُ الرَّبَّانِيُّونَ وَ الْأَحْبارُ عَنْ قَوْلِهِمُ الْإِثْمَ وَ أَكْلِهِمُ السُّحْتَ لَبِئْسَ ما كانُوا يَصْنَعُونَ ( 63 )\r\n57 - اى كسانى كه ايمان آورده‌ايد : كسانى را كه دين شما را مسخره و بازيچه گرفته‌اند از آنها كه پيش از شما به آنها كتاب داده شده و كفار را ، دوست مگيريد . اگر مؤمن هستيد از خدا بترسيد .\r\n58 - و چون به نماز ندا مىدهيد آن را مسخره و بازيچه مىگيرند زيرا آنها قومى هستند كه\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nدرك نمىكنند .\r\n59 - بگو اى اهل كتاب آيا به ما خرده مىگيريد جز اينكه ايمان آورديم به خدا و به آنچه بر ما و به آنچه پيش از ما نازل گشته است ، بسيارى از شما فاسق هستيد .\r\n60 - بگو : آيا شما را خبر دهم به چيزى كه سزايش نزد خدا از اين بدتر است ، آنكه خدا لعنتش كرده و بر او غضب آورده و از آنها ميمونها و خوكها ساخته و طاغوت را پرستيده ، آنها موقعيتشان بدتر و از راه راست گمراه‌تر مىباشند .\r\n61 - چون نزد شما آيند گويند : ايمان آورديم ، ولى با كفر وارد شده و با كفر خارج گشته‌اند ، خدا به آنچه كتمان مىكنند داناتر است .\r\n62 - بسيارى از آنها را مىبينى كه در گناه و تجاوز و حرام خوردنشان اصرار مىكنند ، چه بد است اعمالى كه مىكنند .\r\n63 - چرا زهاد و علماء ، آنها را از قول باطل و حرام خوردن منعشان نمىكنند چه بد است آنچه كه مىسازند .\r\n\r\nكلمه‌ها\r\nهزوا : هزء و هزو : مسخره كردن « هزوا » يعنى مسخره شده مصدر به معنى مفعول .\r\nلعب : بازى . اصل آن از لعاب به معنى آب دهان است ، شايد در آيه به معنى ملعوب باشد .\r\nتنقمون : نقم : انكار . « نقم الامر نقما : انكره » عقوبت را نقمه گويند كه حاكى از انكار عمل از جانب عقوبت كننده است  هَلْ تَنْقِمُونَ  آيا انكار مىكنيد ؟\r\nمثوبة : ثوب و مثوبه : رجوع . جزاى عمل را از آن ثواب گويند كه به خود شخص برمىگردد خواه پاداش باشد يا كيفر ، در آيه ، دومى مراد است .\r\nقردة : ميمونها . مفرد آن قرد ( بر وزن فكر ) است . خنازير : خوكها .\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nمفردش خنزير .\r\nسواء : برابر . مساوى . وسط راه ، آن در آيه به معنى مستوى ( راست ) است .\r\nسحت : حرام ( مائده / 42 ) .\r\nربانيون : ربانى : تربيت كننده يا كسى كه مخصوص برب و خداست ، مراد از آن به قرينهء الاحبار زاهدان مىباشد .\r\nاحبار : حبر ( بر وزن فكر ) : اثر پسنديده ، عالم را حبر ( بفتح و كسر حاء ) گويند كه اثر علم و عملش پسنديده است جمع آن احبار مىباشد .\r\n\r\nشرحها\r\nدر اين آيات از موالات و حامى گرفتن اهل كتاب و مشركان كه مكتب اسلام را مسخره مىگيرند نهى شده و آن گاه مقدارى از عهد شكنى و گناهان آنها نقل شده است ، و آن هشدارى است كه دشمنان هميشه به فكر از بين بردن مكتب راستين شما هستند .\r\n57 -  يا أَيُّهَا الَّذِينَ آمَنُوا لا تَتَّخِذُوا الَّذِينَ اتَّخَذُوا دِينَكُمْ هُزُواً وَ لَعِباً مِنَ الَّذِينَ أُوتُوا الْكِتابَ مِنْ قَبْلِكُمْ وَ الْكُفَّارَ أَوْلِياءَ  .\r\nمراد از اتخاذ ولى دوست داشتن و حامى گرفتن و همكارى با آنهاست  اتَّخَذُوا دِينَكُمْ . . .  علّت نهى است كسانى كه دين الهى و مكتب سعادت بخش خلقها را مسخره مىكنند « دشمن انسانيت هستند نمىشود با آنها معاملهء يك دوست كرد و بر سرنوشت مسلمين مسلّطشان نمود چنان كه زعماى ممالك مسلمانان مىكنند  وَ اتَّقُوا اللَّهَ إِنْ كُنْتُمْ مُؤْمِنِينَ  نهى سابق را تأكيد مىكند ، در عين حال تهديد است كه موالات آنها نقض ايمان است .\r\n58 -  وَ إِذا نادَيْتُمْ إِلَى الصَّلاةِ اتَّخَذُوها هُزُواً وَ لَعِباً ذلِكَ بِأَنَّهُمْ قَوْمٌ \r\n\r\n","description":"","footnote":"","page_name":" 99 ","page_number":99},
  {"content":"\r\n\r\n لا يَعْقِلُونَ  .\r\nمصداقى از مسخرهء آنهاست كه نداى نماز يعنى اذان اسلامى را مسخره مىكنند و اين از نافهمى آنهاست و گرنه چطور مىتوان كسانى را كه به نام خدا صدا بلند كرده و در پيشگاه او سجده مىكنند به بازى گرفت .\r\n59 -  قُلْ يا أَهْلَ الْكِتابِ هَلْ تَنْقِمُونَ مِنَّا إِلَّا أَنْ آمَنَّا بِاللَّهِ وَ ما أُنْزِلَ إِلَيْنا وَ ما أُنْزِلَ مِنْ قَبْلُ  .\r\nلفظ « ان » مصدريه است و ما بعد آن در جاى « ايماننا باللَّه » است يعنى آيا در ما جز ايمان به خدا و به پيغمبران چيزى هست كه تكذيب كنيد . چرا از دين ما و مكتب ما خوشتان نمىآيد  وَ أَنَّ أَكْثَرَكُمْ فاسِقُونَ  ولى اكثر شما از طاعت خدا بيرون رفته‌ايد و علّت انكار شما همين است .\r\n60 -  قُلْ هَلْ أُنَبِّئُكُمْ بِشَرٍّ مِنْ ذلِكَ مَثُوبَةً عِنْدَ اللَّهِ مَنْ لَعَنَهُ اللَّهُ وَ غَضِبَ عَلَيْهِ وَ جَعَلَ مِنْهُمُ الْقِرَدَةَ وَ الْخَنازِيرَ وَ عَبَدَ الطَّاغُوتَ  .\r\nلفظ  عَبَدَ الطَّاغُوتَ  عطف است بر  غَضِبَ عَلَيْهِ  لعن به معنى طرد از رحمت است گفته‌اند : اصحاب سبت مسخ به ميمون شدند و آنان كه مائدهء عيسى را انكار كردند به خوك مسخ گشتند . در نقل ديگرى از ابن عباس نقل شده كه هر دو گروه از يهود و اصحاب سبت بودند جوانانشان به ميمونها و پيرانشان به خنزير مسخ شدند و اللَّه اعلم . منظور از  عَبَدَ الطَّاغُوتَ  عبادت گوساله يا اطاعت از اربابان است .  بِشَرٍّ مِنْ ذلِكَ  ظاهرا تسليم منصفانه است يعنى اگر ايمان به خدا و ايمان به كتابها شر باشد شر شما بدتر از ماست زيرا شما مورد لعن خدا ، و مسخ شده و عابد طاغوت بوده‌ايد .\r\n أُولئِكَ شَرٌّ مَكاناً وَ أَضَلُّ عَنْ سَواءِ السَّبِيلِ  .\r\nيعنى دارندگان اين اوصاف از جهت موقعيت بدتر و از راه راست منحرف\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nهستند .\r\n61 -  وَ إِذا جاءُوكُمْ قالُوا آمَنَّا وَ قَدْ دَخَلُوا بِالْكُفْرِ وَ هُمْ قَدْ خَرَجُوا بِهِ وَ اللَّهُ أَعْلَمُ بِما كانُوا يَكْتُمُونَ  .\r\nيهود چون نان را به نرخ روز مىخوردند ، مىخواستند براى روز مبادا جاى پايى داشته باشند لذا به مسلمين مىگفتند : ما ايمان آورده‌ايم  قَدْ دَخَلُوا . . . \r\nمعنايش آن است كه حالشان با ورود و خروج فرقى نكرده كافر داخل شده و كافر بيرون آمده‌اند ، خدا از ما في الضميرشان آگاه است كه از « آمنا » گفتن قصد گول زدن دارند .\r\n62 -  وَ تَرى كَثِيراً مِنْهُمْ يُسارِعُونَ فِي الْإِثْمِ وَ الْعُدْوانِ وَ أَكْلِهِمُ السُّحْتَ لَبِئْسَ ما كانُوا يَعْمَلُونَ  .\r\nكلمهء « اكلهم » عطف است بر « الاثم » يعنى شتاب مىكنند در حرام خوردنشان منظور از اثم مطلق گناه و از عدوان تجاوز به ديگران است ، آنها كه در اين كارها شتاب مىكنند ، بدكار مىكنند .\r\n63 -  لَوْ لا يَنْهاهُمُ الرَّبَّانِيُّونَ وَ الْأَحْبارُ عَنْ قَوْلِهِمُ الْإِثْمَ وَ أَكْلِهِمُ السُّحْتَ لَبِئْسَ ما كانُوا يَصْنَعُونَ  .\r\nتوبيخ است به زهاد و علماء اهل كتاب كه چرا آنها را از قول ناحق و اكل حرام نهى نمىكنند مراد از « قول اثم » شايد طعنه‌هايى است كه به اسلام مىزدند .\r\n\r\n","description":"","footnote":"","page_name":" 101 ","page_number":101},
  {"content":"\r\n\r\n\r\n[ سوره المائدة ( 5 ) : آيات 64 تا 66 
  ]\r\nوَ قالَتِ الْيَهُودُ يَدُ اللَّهِ مَغْلُولَةٌ غُلَّتْ أَيْدِيهِمْ وَ لُعِنُوا بِما قالُوا بَلْ يَداهُ مَبْسُوطَتانِ يُنْفِقُ كَيْفَ يَشاءُ وَ لَيَزِيدَنَّ كَثِيراً مِنْهُمْ ما أُنْزِلَ إِلَيْكَ مِنْ رَبِّكَ طُغْياناً وَ كُفْراً وَ أَلْقَيْنا بَيْنَهُمُ الْعَداوَةَ وَ الْبَغْضاءَ إِلى يَوْمِ الْقِيامَةِ كُلَّما أَوْقَدُوا ناراً لِلْحَرْبِ أَطْفَأَهَا اللَّهُ وَ يَسْعَوْنَ فِي الْأَرْضِ فَساداً وَ اللَّهُ لا يُحِبُّ الْمُفْسِدِينَ ( 64 ) وَ لَوْ أَنَّ أَهْلَ الْكِتابِ آمَنُوا وَ اتَّقَوْا لَكَفَّرْنا عَنْهُمْ سَيِّئاتِهِمْ وَ لَأَدْخَلْناهُمْ جَنَّاتِ النَّعِيمِ ( 65 ) وَ لَوْ أَنَّهُمْ أَقامُوا التَّوْراةَ وَ الْإِنْجِيلَ وَ ما أُنْزِلَ إِلَيْهِمْ مِنْ رَبِّهِمْ لَأَكَلُوا مِنْ فَوْقِهِمْ وَ مِنْ تَحْتِ أَرْجُلِهِمْ مِنْهُمْ أُمَّةٌ مُقْتَصِدَةٌ وَ كَثِيرٌ مِنْهُمْ ساءَ ما يَعْمَلُونَ ( 66 )\r\n64 - يهود گفت : دست خدا بسته است ، دستشان بسته شد و به سزاى آنچه گفتند ملعون شدند ( چنين نيست ) بلكه دو دست خدا باز است ، چنان كه بخواهد اتفاق مىكند ، آنچه بر تو از پروردگارت نازل شده بر بسيارى از آنها ، سركشى و كفر مىافزايد ، ميان آنها تا قيامت دشمنى و كينه افكنده‌ايم هر وقت آتشى براى جنگ افروختند خدا آن را خاموش كرد در زمين براى فساد تلاش مىكنند ، خدا مفسدين را دوست ندارد .\r\n65 - اگر اهل كتاب ايمان آورده و پرهيزكار بودند ، گناهانشان را مىپوشانيديم و به بهشتهاى پر نعمت داخلشان مىكرديم .\r\n66 - و اگر آنها به تورات و انجيل و به آنچه از پروردگارشان نازل شده ايمان مىآوردند ، از بالاى سرشان و از زير پاهايشان ( روزى ) مىخوردند از آنها گروهى معتدل هستند و بسيارى از آنها عمل بد مىكنند .\r\n\r\n","description":"","footnote":"","page_name":" 102 ","page_number":102},
  {"content":"\r\n\r\n\r\nكلمه‌ها\r\nمغلولة : بسته . غل ( بضم اول ) در اصل طوقى است كه به گردن زنند .\r\nمبسوطتان : بسط : گشودن . مبسوط : باز .\r\nينفق : انفاق : خرج كردن . نفق ( بر وزن شرف ) به معنى خروج يا تمام شدن است .\r\nعداوة : مراد از عداوت در اينجا دشمن آشكار يا تجاوز و از بغضاء كينه است .\r\nاوقدوا : و قد : افروخته شدن آتش . ايقاد : افروختن « اوقدوا » افروختند .\r\nاطفأها : طفء : خاموش شدن . اطفاء خاموش كردن . « اطفأها » خاموش كرد آن را .\r\nارجلهم : رجل ( بر وزن فكر ) پا . جمع آن ارجل است .\r\nمقتصدة : قصد : اعتدال ميانه‌روى مقتصدة : معتدل .\r\n\r\nشرحها\r\nدر ادامهء كارشكنى و عهدشكنى اهل كتاب در اين آيات نيز قسمتى از گفتارهاى ناروا و افسادشان نقل شده است و اينكه فرصت را از دست داده و مىدهند و اينكه از اين كار ضرر خورده و خواهند خورد ، و اينكه مسلمانان نيز بايد هشيار باشند چون حساب جهان دربارهء حق و ناحق يكى است .\r\n64 -  وَ قالَتِ الْيَهُودُ يَدُ اللَّهِ مَغْلُولَةٌ غُلَّتْ أَيْدِيهِمْ وَ لُعِنُوا بِما قالُوا بَلْ يَداهُ مَبْسُوطَتانِ يُنْفِقُ كَيْفَ يَشاءُ  .\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nاين هم از جملهء  قَوْلِهِمُ الْإِثْمَ  است « يد » در خدا كنايه از قدرت و تثنيه آمدن آن براى نشان دادن وسعت قدرت است .  غُلَّتْ أَيْدِيهِمْ  مقابله به مثل است كه به خدا نسبت مسلوب القدرة بودن را مىدادند و كنايه از گرفتارى و عدم توفيق است  لُعِنُوا . . .  شايد معنى و تفسير  غُلَّتْ أَيْدِيهِمْ  باشد و نيز نشان مىدهد كه ساختن اين قول عمدى بوده است .\r\nگويند : چون يهود آياتى نظير  وَ أَقْرِضُوا اللَّهَ قَرْضاً حَسَناً  مزمل / 20 را شنيدند گفتند حالا كه از بندگان قرض مىخواهد پس دستش بسته است ، مؤيد اين قول جملهء  يُنْفِقُ كَيْفَ يَشاءُ  است . ولى اين در صورتى است كه يهود اين قول را پس از شنيدن  وَ أَقْرِضُوا اللَّهَ  گفته باشند اما ظهور آيه در آن است كه يهود اين قول را از اول داشته‌اند مثل  قالَتِ الْيَهُودُ عُزَيْرٌ ابْنُ اللَّهِ  توبه / 30  وَ قالَتِ الْيَهُودُ وَ النَّصارى نَحْنُ أَبْناءُ اللَّهِ  مائده / 18 .\r\nبه نظر مىآيد كه مراد يهود مسئله جبر مانندى است و آن اينكه : خداوند از كارهاى خود فارغ شده ديگر كارى براى خدا باقى نمانده است قهرا غرض يهود آن بود كه آمدن پيامبر اسلام يك چيز تازه‌اى است و چون خدا از كارها فارغ شده آمدن دين جديد و پيغمبر تازه نمىتواند از جانب خدا باشد مؤيد اين ، ذيل آيه است كه مىگويد :  وَ لَيَزِيدَنَّ كَثِيراً مِنْهُمْ . . .  يعنى مىگفتند : ديگر انزال كتاب يعنى چه ؟ ! مگر خدا از كارهايش فارغ نشده است ؟ ! در تفسير عياشى از حماد از امام صادق عليه السّلام منقول است كه مراد يهود از  يَدُ اللَّهِ مَغْلُولَةٌ  آن است كه خدا از كائنات فارغ شده « 1 » همچنين است روايت شعيب بن يعقوب از آن حضرت .\r\nدر اين صورت منظور از  يُنْفِقُ كَيْفَ يَشاءُ  مبسوط اليد بودن خدا در كارهاست\r\n\r\n\r\n","description":"","footnote":"\r\n( 1 )\r\nقال عليه السّلام « يعنون انه فرغ مما هو كائن . لعنوا بما قالوا قال اللَّه عز و جل بل يداه مبسوطتان » .\r\n","page_name":" 104 ","page_number":104},
  {"content":"\r\n\r\nمثل  كُلَّ يَوْمٍ هُوَ فِي شَأْنٍ  الرحمن / 29 نه اينكه منظور فقط روزى دادن باشد .\r\n وَ لَيَزِيدَنَّ كَثِيراً مِنْهُمْ ما أُنْزِلَ إِلَيْكَ مِنْ رَبِّكَ طُغْياناً وَ كُفْراً  .\r\nزيادت كفر و طغيان ظاهرا به اين علّت است كه به حكم  يَدُ اللَّهِ مَغْلُولَةٌ  به نسخ شريعت و آمدن شريعت جديد عقيده نداشتند .\r\n وَ أَلْقَيْنا بَيْنَهُمُ الْعَداوَةَ وَ الْبَغْضاءَ إِلى يَوْمِ الْقِيامَةِ  .\r\nاين جمله در آيهء 14 دربارهء نصارى نيز گذشت بلفظ  فَأَغْرَيْنا . . .  مراد از « بينهم » ظاهرا ميان يهود است نه ميان آنها و نصارى . وجود عداوت و كينه ظاهرا در اثر اختلافات ميان آنهاست چنان كه در سورهء جاثيه / 16 - 17 آمده است و نيز دليل است كه تا قيامت باقى خواهد بود .\r\n كُلَّما أَوْقَدُوا ناراً لِلْحَرْبِ أَطْفَأَهَا اللَّهُ وَ يَسْعَوْنَ فِي الْأَرْضِ فَساداً وَ اللَّهُ لا يُحِبُّ الْمُفْسِدِينَ  .\r\nيهود براى از بين بردن انقلاب اسلام آنچه توانستند پافشارى كردند ولى هر بار آتش فساد را خدا خاموش كرد ماجراى بنى نضير ، بنى قريظه و غيره شاهد آن است ، « فسادا » علت « يسعون » است يعنى براى فساد تلاش مىكنند با آنكه خدا مفسدين را دوست نمىدارد لذا آنها دشمن خدا هستند .\r\n65 -  وَ لَوْ أَنَّ أَهْلَ الْكِتابِ آمَنُوا وَ اتَّقَوْا لَكَفَّرْنا عَنْهُمْ سَيِّئاتِهِمْ وَ لَأَدْخَلْناهُمْ جَنَّاتِ النَّعِيمِ  .\r\n« لو » دلالت دارد بر اينكه در گذشته چيزى در اثر نبودن شرائط بوجود نيامده است يعنى اگر ايمان مىآوردند و تقوى پيشه مىكردند از عباد اللَّه الصالحين مىشدند .\r\n\r\n","description":"","footnote":"","page_name":" 105 ","page_number":105},
  {"content":"\r\n\r\n66 -  وَ لَوْ أَنَّهُمْ أَقامُوا التَّوْراةَ وَ الْإِنْجِيلَ وَ ما أُنْزِلَ إِلَيْهِمْ مِنْ رَبِّهِمْ لَأَكَلُوا مِنْ فَوْقِهِمْ وَ مِنْ تَحْتِ أَرْجُلِهِمْ  .\r\nمعنى « لو » در آيهء قبلى گذشت ، اين آيه راجع به ما قبل اسلام است مراد از  ما أُنْزِلَ . . .  آنهايى است كه بر پيامبران بنى اسرائيل نازل شده غير از تورات و انجيل  مِنْ فَوْقِهِمْ  بارانها و مانند آن است ،  مِنْ تَحْتِ أَرْجُلِهِمْ  چيزهايى است كه از زمين مىرويد و در زمين هست اين آيه مثل آيات ديگر دليل است بر اينكه اعمال نيك و بد در اصلاح جامعه و تباهى آن دخالت تمام دارند  ضَرَبَ اللَّهُ مَثَلًا قَرْيَةً كانَتْ آمِنَةً مُطْمَئِنَّةً . . .  نحل / 112  مِنْهُمْ أُمَّةٌ مُقْتَصِدَةٌ وَ كَثِيرٌ مِنْهُمْ ساءَ ما يَعْمَلُونَ  .\r\nاشاره است به اينكه اكثريت بدكار بودند فقط گروهى متوسط و معتدل بودند روايت شده آنها همانها بودند كه اسلام آوردند .\r\n\r\nنكته‌ها :\r\nما و اهل كتاب : اينكه قرآن اهل كتاب را در اثر اعمالشان مىكوبد از اين جهت نيست كه نفوذ باللّه خدا با گروهى از بندگان دشمنى دارد ، بلكه اينها يك حساب طبيعى و جهانى است هر كس و هر ملّت كه از راه عدل و انصاف منحرف شود حسابش همانست ، مسلمانان كه وصيتهاى رسول خدا را ناديده گرفته و اختلاف كردند ، اگر بيشتر از يهود چوب نخورده باشند كمتر نخورده‌اند ، لذا بايد جامعه هشيار و بيدار باشد و از راه خدا كه راه عدل و انصاف است قدم به كنار نگذارد .\r\nما و قرآن : آيهء  وَ لَوْ أَنَّهُمْ أَقامُوا التَّوْراةَ وَ الْإِنْجِيلَ . . .  در حق قرآن و اهل قرآن نيز صادق است به تعبير « و لو اننا اقمنا القرآن\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nلاكلنا من فوقنا . . . » اين قرآن كه تاريخ جهان را عوض كرد و در كمتر از نيم قرن بزرگترين امپراطوريهاى جهان را به زانو درآورد و مترقىترين مكتب را به جهانيان عرضه كرد ، داراى همان قدرت و قاطعيت اول است ، اگر به قرآن روى آوريم و آن را رهبر و پيشواى خود بدانيم در زندگى به سعادت رسيده حاكم بر جهان و نجات دهنده گيتى خواهيم بود .\r\n\r\n","description":"","footnote":"","page_name":" 107 ","page_number":107},
  {"content":"\r\n\r\n\r\n[ سوره المائدة ( 5 ) : آيه 67 
  ]\r\nيا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ وَ إِنْ لَمْ تَفْعَلْ فَما بَلَّغْتَ رِسالَتَهُ وَ اللَّهُ يَعْصِمُكَ مِنَ النَّاسِ إِنَّ اللَّهَ لا يَهْدِي الْقَوْمَ الْكافِرِينَ ( 67 )\r\n67 - اى پيغمبر آنچه از پروردگارت بر تو نازل گشته ابلاغ كن و اگر ابلاغ نكنى رسالت خدا را ابلاغ نكرده‌اى خدا تو را از كيد مردم حفظ مىكند ، خدا گروه كافران را هدايت نمىكند .\r\n\r\nكلمه‌ها\r\nبلغ : تبليغ و ابلاغ به معنى رساندن ، بلوغ به معنى رسيدن است .\r\nرسالت : رسول : پيام‌آور . رسالت : پيام .\r\nيعصمك : عصم : حفظ و امساك . « يعصمك » حفظ مىكند تو را .\r\n\r\nشرحها\r\nبنا بر روايات شيعه و اهل سنت اين آيه در غدير خم نازل گشته و به دنبال آن رسول خدا صلى اللَّه عليه و إله دست على بن ابى طالب عليه السّلام را گرفته و به حاضران به عنوان خليفه و امام معرفى كرد ، پيش از آنكه به روايات و به جريان غدير اشاره كنيم مفردات آيه را بررسى مىكنيم .\r\n67 -  يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ وَ إِنْ لَمْ تَفْعَلْ فَما بَلَّغْتَ رِسالَتَهُ وَ اللَّهُ يَعْصِمُكَ مِنَ النَّاسِ إِنَّ اللَّهَ لا يَهْدِي الْقَوْمَ الْكافِرِينَ  .\r\nاين آيه با آنكه ميان آيات ذم اهل كتاب آمده است ، مربوط به ما قبل و ما بعد نيست . ناچاريم بگوئيم مستقلا نازل شده است ، روايات نيز آن را مستقلا بررسى مىكنند در اينجا چند مطلب هست :\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nاول : « ما » در  بَلِّغْ ما أُنْزِلَ  نمىتواند مربوط بهمهء قرآن و احكام اسلامى باشد ، زيرا سورهء مائده در مدينه نازل گشته و در درّ منثور رواياتى نقل شده كه مائده آخرين سوره‌اى است كه نازل شده است . پس در آن موقع اقلا صدى نود از قرآن نازل شده و از سوى آن حضرت تبليغ شده بود ديگر تحصيل حاصل است كه دستور  بَلِّغْ ما أُنْزِلَ  آيد پس « ما » در اينجا راجع به يك امر بخصوصى است و نيز معلوم مىشود كه اين دستور قبلا به آن حضرت رسيده بود و در اينجا فرمان تبليغ آمده است .\r\nدوم : از  وَ إِنْ لَمْ تَفْعَلْ فَما بَلَّغْتَ رِسالَتَهُ  معلوم مىشود كه اين امر به قدرى با اهميت بود كه عدم تبليغ آن مساوى با عدم تبليغ همهء اسلام بود زيرا « رسالته » مطلق و شامل همهء رسالت آن حضرت است يعنى اگر اين امر را تبليغ نكنى مطلق پيام خدا را تبليغ نكرده‌اى پس تبليغ اين مسئله ادامه اسلام بوده است .\r\nسوم :  وَ اللَّهُ يَعْصِمُكَ  حاكى است كه رسول خدا صلى اللَّه عليه و إله از تبليغ آن پيام بيمناك بوده است ، نه اينكه مىترسيد او را بكشند بلكه ترس از آن بود كه مردم عمل او را حمل بر غرض كرده و قبول نكنند در اين صورت منظور از عصمت ، نگهدارى از فتنهء مخالفان است كه  إِنَّ اللَّهَ لا يَهْدِي  آن را بيان مىكند يعنى فتنه و كيد آنها اثرى نخواهد داشت .\r\nاين امور همه مؤيد رواياتى است كه صريحند آيهء شريفه دربارهء ولايت على بن ابى طالب عليه السّلام در غدير خم نازل گرديد ، به دنبال آن رسول خدا صلى اللَّه عليه و إله دست على را گرفت و ميان هفتاد هزار نفر فرمود : « من كنت مولاه فهذا على مولاه » سيوطى در درّ منثور نقل كرده كه رسول خدا صلى اللَّه عليه و إله به دنبال نزول آيه فرمود :\r\nخدا مرا به رساندن پيامى دستور داده كه سينه‌ام از آن به تنگ آمده و دانستم كه مردم مرا تكذيب خواهند كرد خدايم فرمود يا تبليغ كنم و يا عذابم خواهد\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nكرد « 1 » در مورد روايات به الغدير و ساير كتابهاى مفصل رجوع شود .\r\n\r\nنكته‌ها\r\nامامت : امامت و ولايت على عليه السّلام تداوم اسلام بود ، اگر امامت به دنبال نبوت نباشد دين ناقص خواهد بود لذا پس از نصب على عليه السّلام آيهء  الْيَوْمَ أَكْمَلْتُ لَكُمْ دِينَكُمْ  آمد چنان كه در مائده / 3 گذشت .\r\nروى اين واقعيت در سال دهم هجرى رسول خدا صلى اللَّه عليه و إله براى اداى حج با مسلمانان به سوى مكه حركت فرمود ، به ديگر مسلمانان نيز پيغام فرستاد كه در مكه حاضر شوند ، على بن ابى طالب عليه السّلام آن موقع با ابو موسى اشعرى در يمن بود كه با گروهى از مسلمانان وارد مكه شدند ، رسول خدا پس از پايان مراسم حج و نشاندادن مناسك به مسلمانان ، از مكه خارج گرديد و راه مدينه را در پيش گرفت چون به « غدير خم » رسيد در آنجا آيهء شريفه نازل شد ، آن حضرت مسلمانان را در آنجا جمع كرد و پس از خطبهء بليغى دست على بن ابى طالب را گرفت و با كلمهء تاريخى :\r\n« من كنت مولاه فهذا على مولاه »\r\nآن حضرت را در جاى خود به امامت نصب فرمود ، اين امر روز 18 ذو الحجة در سال دهم هجرت بود .\r\n\r\n\r\n","description":"","footnote":"\r\n( 1 )\r\n« ان اللَّه بعثنى برسالة فضقت به ذرعا و عرفت ان الناس مكذبى فوعدى لابلغن او ليعذبنى فانزل يا ايها الرسول بلغ ما انزل اليك من ربك .\r\n","page_name":" 110 ","page_number":110},
  {"content":"\r\n\r\n\r\n[ سوره المائدة ( 5 ) : آيات 68 تا 71 
  ]\r\nقُلْ يا أَهْلَ الْكِتابِ لَسْتُمْ عَلى شَيْءٍ حَتَّى تُقِيمُوا التَّوْراةَ وَ الْإِنْجِيلَ وَ ما أُنْزِلَ إِلَيْكُمْ مِنْ رَبِّكُمْ وَ لَيَزِيدَنَّ كَثِيراً مِنْهُمْ ما أُنْزِلَ إِلَيْكَ مِنْ رَبِّكَ طُغْياناً وَ كُفْراً فَلا تَأْسَ عَلَى الْقَوْمِ الْكافِرِينَ ( 68 ) إِنَّ الَّذِينَ آمَنُوا وَ الَّذِينَ هادُوا وَ الصَّابِئُونَ وَ النَّصارى مَنْ آمَنَ بِاللَّهِ وَ الْيَوْمِ الْآخِرِ وَ عَمِلَ صالِحاً فَلا خَوْفٌ عَلَيْهِمْ وَ لا هُمْ يَحْزَنُونَ ( 69 ) لَقَدْ أَخَذْنا مِيثاقَ بَنِي إِسْرائِيلَ وَ أَرْسَلْنا إِلَيْهِمْ رُسُلاً كُلَّما جاءَهُمْ رَسُولٌ بِما لا تَهْوى أَنْفُسُهُمْ فَرِيقاً كَذَّبُوا وَ فَرِيقاً يَقْتُلُونَ ( 70 ) وَ حَسِبُوا أَلاَّ تَكُونَ فِتْنَةٌ فَعَمُوا وَ صَمُّوا ثُمَّ تابَ اللَّهُ عَلَيْهِمْ ثُمَّ عَمُوا وَ صَمُّوا كَثِيرٌ مِنْهُمْ وَ اللَّهُ بَصِيرٌ بِما يَعْمَلُونَ ( 71 )\r\n68 - بگو اى اهل كتاب در چيزى قابل اعتنا نيستيد تا تورات و انجيل و آنچه را كه از پروردگارتان نازل شده مورد عمل قرار دهيد ، آنچه از پروردگارت بر تو نازل شده براى بسيارى از آنها سركشى و كفر مىافزايد پس بر گروه ستمكار غم مخور .\r\n69 - كسانى كه ايمان آورده‌اند و كسانى كه يهودى شده‌اند و صائبون و نصارى هر كه از آنها به خدا و روز قيامت ايمان آورد و عمل شايسته انجام دهد براى آنها خوفى و غمى نيست .\r\n70 - از بنى اسرائيل پيمان گرفتيم و پيغمبرانى به آنها فرستاديم هر وقت پيغمبرى تعليماتى كه دلخواهشان نيست بياورد گروهى را تكذيب كرده و گروهى را مىكشتند .\r\n\r\n","description":"","footnote":"","page_name":" 111 ","page_number":111},
  {"content":"\r\n\r\n71 - گمان كردند كه فتنه‌اى نباشد كور و كر شدند سپس خدا به آنها برگشت و بعد بسيارى از آنها كور و كر شدند ، خدا به اعمالى كه مىكنند بيناست .\r\n\r\nكلمه‌ها\r\nتقيموا : اقامه : بر پا داشتن  حَتَّى تُقِيمُوا  تا بر پا داريد منظور عمل كردن است .\r\nتأس : اسى : محزون شدن . « فلا تأس » يعنى محزون مباش .\r\nصابئون : مفردش صابى . اقليت به خصوصى هستند ، رجوع شود به بقره / 62 ميثاق : پيمان محكم . از وثاقه به معنى ثابت و محكم شدن .\r\nتهوى : هوى : ميل نفس . آن در اصل به معنى سقوط و پائين آمدن است « لا تهوى » يعنى ميل نمىكند .\r\nحسبوا : حسبان به معنى ظن و گمان است « حسبوا » گمان كردند .\r\nفتنة : امتحان . بليّه . گرفتارى .\r\nعموا : عمى : كورى « عموا » كور شدند منظور از كورى عدم بصيرت است .\r\nصموا : صمم : كرى . « صموا » كر شدند ، مراد : ناشنوايى گوش دل است .\r\n\r\nشرحها\r\nدر اين آيات كه در رديف آيات گذشته هستند « 1 » يهود و نصاراى صحيح العمل معرفى شده‌اند و بعد روشن گشته كه هر كه از اهل اديان به توحيد و معاد ايمان آورد و عمل شايسته انجام دهد پيش خدا مأجور خواهد بود ، همهء اديان دربارهء اين سه موضوع آمده‌اند : توحيد ، معاد و عمل مثبت . ولى يهود با آنكه\r\n\r\n\r\n","description":"","footnote":"\r\n( 1 ) به استثناء آيه بلغ ما انزل اليك من ربك .\r\n","page_name":" 112 ","page_number":112},
  {"content":"\r\n\r\nاز آنها به اين امر پيمان گرفته شده بود در اين مرز توقف نكرده و مطابق هواى خود سنت الهى را شكستند .\r\n68 -  قُلْ يا أَهْلَ الْكِتابِ لَسْتُمْ عَلى شَيْءٍ حَتَّى تُقِيمُوا التَّوْراةَ وَ الْإِنْجِيلَ وَ ما أُنْزِلَ إِلَيْكُمْ مِنْ رَبِّكُمْ  .\r\nمراد از « ما انزل » ظاهرا چيزهايى است كه توسط پيامبران بنى اسرائيل غير از موسى و عيسى نازل شده است در معنى اين آيه گفته‌اند : اى اهل كتاب شما در چيزى از ايمان و تقوى نيستيد يعنى عرضهء آن را نداريد كه تورات و انجيل را به پا داريد ، احتمال ديگر آن است كه مراد آن باشد : اى اهل كتاب شما در چيزى از بندگى و رضايت خدا نيستيد مگر آنكه عمل به تورات و انجيل كنيد اين قهرا دربارهء كسانى است كه در خصوص اسلام حجت بر آنها تمام نشده و يا عمل به تورات و انجيل لازمه‌اش ايمان به اسلام است .\r\n وَ لَيَزِيدَنَّ كَثِيراً مِنْهُمْ ما أُنْزِلَ إِلَيْكَ مِنْ رَبِّكَ طُغْياناً وَ كُفْراً فَلا تَأْسَ عَلَى الْقَوْمِ الْكافِرِينَ  .\r\nاين قسمت در آيهء 64 گذشت علّت زيادت سركشى و كفر آن است كه نمىخواستند در مقابل دين خود و كتاب خود دينى و كتابى به بينند ، زيادت كفر به اين علّت است كه به دين خود ايمان درست نداشتند ، انكار قرآن نيز مزيد كفر مىشد « لا تأس » تسليت است براى آن حضرت كه اينها عمدا خود را مبتلا مىكنند ، جاى اندوه نيست .\r\n69 -  إِنَّ الَّذِينَ آمَنُوا وَ الَّذِينَ هادُوا وَ الصَّابِئُونَ وَ النَّصارى مَنْ آمَنَ بِاللَّهِ وَ الْيَوْمِ الْآخِرِ وَ عَمِلَ صالِحاً فَلا خَوْفٌ عَلَيْهِمْ وَ لا هُمْ يَحْزَنُونَ  .\r\n وَ الصَّابِئُونَ  عطف است بر حمل « الذين » چون لازم است از خبر به مبتداء\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nضميرى برگردد لذا « من آمن » تقديرش « من آمن منهم » است يعنى هر كه از اين گروه‌ها داراى اين سه شرط باشند پيش خدا مأجور هستند اين آيه همان آيهء 62 از سورهء بقره است كه مفصلا در آنجا توضيح داده شده است ، اين آيهء مؤيد احتمال دوم در آيهء گذشته است كه مىگويد : يهود و نصارى و صابئين هم اگر توحيد ، معاد و عمل مثبت داشته باشند مشمول رحمت حقند لكن بايد گفت اين در صورتى است كه اسلام را ندانند و نسبت به اسلام مستضعف باشند و نسبت به دينشان با بصيرت .\r\n70 -  لَقَدْ أَخَذْنا مِيثاقَ بَنِي إِسْرائِيلَ وَ أَرْسَلْنا إِلَيْهِمْ رُسُلًا كُلَّما جاءَهُمْ رَسُولٌ بِما لا تَهْوى أَنْفُسُهُمْ فَرِيقاً كَذَّبُوا وَ فَرِيقاً يَقْتُلُونَ  .\r\nدر بحار الانوار ج 12 / 21 ط جديد و در مجمع البيان ذيل آيه 78 از سورهء غافر نقل شده : خدا از بنى اسرائيل چهار هزار پيغمبر مبعوث كرد ولى آنها گروهى از آن پيامبران را كشتند و گروهى را دروغگو خواندند در سورهء بقره ذيل آيه 61 دربارهء قتل پيامبران به دست بنى اسرائيل توضيح داده شده است ، ظاهرا اين آيه متفرع بر آيهء گذشته است كه بنى اسرائيل به اسم چسبيده و در عمل پيمان خدا را شكستند . و داراى سه موضوع گذشته نشدند . زيرا گفتهء پيامبران مطابق هواى نفسشان نبود .\r\n71 -  وَ حَسِبُوا أَلَّا تَكُونَ فِتْنَةٌ فَعَمُوا وَ صَمُّوا ثُمَّ تابَ اللَّهُ عَلَيْهِمْ ثُمَّ عَمُوا وَ صَمُّوا كَثِيرٌ مِنْهُمْ وَ اللَّهُ بَصِيرٌ بِما يَعْمَلُونَ  .\r\nهمانطور كه در رژيم منفور پهلوى علما و بزرگان دين زندانى و شكنجه و كشته مىشدند و نام آن را حفظ امنيت عمومى مىگذاشتند در بنى اسرائيل نيز پيامبران بدست پادشاهان و رؤسا كشته مىشدند و مىگفتند : اين براى جلوگيرى از فتنه است ولى بصيرتشان كور و كر شده بود زيرا پيامبران صلاح آنها را مىگفتند\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nلفظ  ثُمَّ تابَ اللَّهُ  نشان مىدهد كه با آمدن بعضى از پيامبران و پشيمان شدن از گذشته‌ها مثل جريان  أَ لَمْ تَرَ إِلَى الْمَلَإِ مِنْ بَنِي إِسْرائِيلَ مِنْ بَعْدِ مُوسى إِذْ قالُوا لِنَبِيٍّ لَهُمُ ابْعَثْ لَنا مَلِكاً . . .  بقره / 246 تا حدى مورد رحمت خدا شده‌اند ولى  ثُمَّ عَمُوا وَ صَمُّوا  دلالت دارد كه باز به حال اول برگشته‌اند لفظ  كَثِيرٌ مِنْهُمْ  بيان واقع است كه عده‌اى در حال پاكى باقى مانده‌اند جملهء  وَ اللَّهُ بَصِيرٌ . . .  حكايت از مسئول بودنشان دارد .\r\n\r\n","description":"","footnote":"","page_name":" 115 ","page_number":115},
  {"content":"\r\n\r\n\r\n[ سوره المائدة ( 5 ) : آيات 72 تا 77 
  ]\r\nلَقَدْ كَفَرَ الَّذِينَ قالُوا إِنَّ اللَّهَ هُوَ الْمَسِيحُ ابْنُ مَرْيَمَ وَ قالَ الْمَسِيحُ يا بَنِي إِسْرائِيلَ اعْبُدُوا اللَّهَ رَبِّي وَ رَبَّكُمْ إِنَّهُ مَنْ يُشْرِكْ بِاللَّهِ فَقَدْ حَرَّمَ اللَّهُ عَلَيْهِ الْجَنَّةَ وَ مَأْواهُ النَّارُ وَ ما لِلظَّالِمِينَ مِنْ أَنْصارٍ ( 72 ) لَقَدْ كَفَرَ الَّذِينَ قالُوا إِنَّ اللَّهَ ثالِثُ ثَلاثَةٍ وَ ما مِنْ إِلهٍ إِلاَّ إِلهٌ واحِدٌ وَ إِنْ لَمْ يَنْتَهُوا عَمَّا يَقُولُونَ لَيَمَسَّنَّ الَّذِينَ كَفَرُوا مِنْهُمْ عَذابٌ أَلِيمٌ ( 73 ) أَ فَلا يَتُوبُونَ إِلَى اللَّهِ وَ يَسْتَغْفِرُونَهُ وَ اللَّهُ غَفُورٌ رَحِيمٌ ( 74 ) مَا الْمَسِيحُ ابْنُ مَرْيَمَ إِلاَّ رَسُولٌ قَدْ خَلَتْ مِنْ قَبْلِهِ الرُّسُلُ وَ أُمُّهُ صِدِّيقَةٌ كانا يَأْكُلانِ الطَّعامَ انْظُرْ كَيْفَ نُبَيِّنُ لَهُمُ الْآياتِ ثُمَّ انْظُرْ أَنَّى يُؤْفَكُونَ ( 75 ) قُلْ أَ تَعْبُدُونَ مِنْ دُونِ اللَّهِ ما لا يَمْلِكُ لَكُمْ ضَرًّا وَ لا نَفْعاً وَ اللَّهُ هُوَ السَّمِيعُ الْعَلِيمُ ( 76 )\r\nقُلْ يا أَهْلَ الْكِتابِ لا تَغْلُوا فِي دِينِكُمْ غَيْرَ الْحَقِّ وَ لا تَتَّبِعُوا أَهْواءَ قَوْمٍ قَدْ ضَلُّوا مِنْ قَبْلُ وَ أَضَلُّوا كَثِيراً وَ ضَلُّوا عَنْ سَواءِ السَّبِيلِ ( 77 )\r\n72 - كسانى كه گفتند : خدا همان عيسى پسر مريم است ، كافر شدند ، با آنكه مسيح مىگفت اى پسران اسرائيل عبادت كنيد خدا را كه پروردگار من و پروردگار شماست هر كه به خدا شرك آورد خدا بهشت را بر او حرام كرده است و جايگاهش آتش است و ظالمان را يارانى نيست .\r\n73 - كسانى كه گفتند : خدا سومى سه چيز است ، كافر شدند با آنكه خدايى جز خداى واحد نيست ، اگر از آنچه مىگويند باز نايستند به كسانى از آنها كه كافر شده‌اند عذاب دردناكى خواهد رسيد .\r\n74 - آيا به خدا توبه نمىكنند و از او آمرزش نمىخواهند كه خدا آمرزنده و مهربان است .\r\n\r\n","description":"","footnote":"","page_name":" 116 ","page_number":116},
  {"content":"\r\n\r\n75 - مسيح پسر مريم نبود مگر پيغمبرى كه پيش از او پيغمبران گذشته‌اند ، مادرش راستى پيشه بود ، او و مادرش طعام مىخوردند ، ببين چطور آيات را براى آنها بيان مىكنيم سپس ببين چطور منحرف مىشوند .\r\n76 - بگو آيا غير خدا چيزى را مىپرستيد كه براى شما قدرت نفع و ضرر ندارد با آنكه خدا دانا و شنواست .\r\n77 - بگو اى اهل كتاب در دين خود بناحق غلو نكنيد ، و از هوسهاى گروهى كه پيش از اين به ضلالت افتاده و بسيارى را به ضلالت افكنده‌اند ، پيروى نكنيد آنها كه از راه راست گمراه شدند .\r\n\r\nكلمه‌ها\r\nمأوى : جايگاه . از « اوى » به معنى نازل شدن و لاحق شدن .\r\nانصار : ناصر : يار . انصار : ياران . نصر : يارى .\r\nثالث : ثالث : سوم . ثلثه : سه .  ثالِثُ ثَلاثَةٍ  سومى سه نفر .\r\nينتهوا : انتهاء : ترك كردن .  لَمْ يَنْتَهُوا  بس نكردند ، ترك نكردند .\r\nليمسن : مسّ : دست زدن . رسيدن . « ليمسن » حتما و حتما مىرسد .\r\nخلت : خلاء و خلو : خالى شدن . « خلت » : گذشت .\r\nصديقة : صديق مبالغه در صدق است . كسى كه قول و فعل و عقيدهء او همهء صدق باشد .\r\nانى : اسم زمان است به معنى « كجا » و نيز به معنى « چگونه » در اينجا معنى دوم مراد است .\r\nيؤفكون : افك : ساخته و برگرداندن چيزى از حقيقتش « يؤفكون » برگردانده مىشوند .\r\nلا تغلوا : غلوّ : تجاوز از حد . « لا تغلوا » تجاوز نكنيد .\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nسواء : وسط . مساوى . راست .  سَواءِ السَّبِيلِ  راه راست ( اضافهء صفت بر موصوف ) .\r\n\r\nشرحها\r\nدر تعقيب مطالب گذشته و اينكه مسئلهء توحيد و معاد و عمل صالح در مسيحيت ملاك واقع نشد ، در اين آيات روشن شده : قول به اينكه عيسى خداست و يا يكى از سه خداست كفر و شرك است ، مسئلهء الوهيت عيسى از ديگران يعنى از روم گرفته شده كه ضال و مضل بودند و گر نه عيسى پيغمبر توحيد بود و مردم را به توحيد دعوت مىكرد و اگر دنياى مسيحيت توبه نكنند عذاب سختى در پيش دارند .\r\n72 -  لَقَدْ كَفَرَ الَّذِينَ قالُوا إِنَّ اللَّهَ هُوَ الْمَسِيحُ ابْنُ مَرْيَمَ  .\r\nذيل آيهء 17 همين سوره گفته‌ايم كه اين عقيدهء گروهى از نصارى بوده است ، اين جمله عين همانست كه در آيهء 17 آمده است ، ظاهرا اين عقيده پس از آنكه مسئلهء تثليث « 1 » به وسيلهء پولس ارائه گرديد به وجود آمده است ، ظهور آيه در آن است كه گروهى معتقد شده‌اند كه خداى واقعى به صورت عيسى مجسم شده است به قول مجمع البيان كه گروهى از نصارى به نام يعقوب گفتند :\r\nناسوت به لاهوت مبدل شده است ، ناگفته نماند كه الوهيت عيسى بيشتر در انجيل يوحنا آمده است « 2 » .\r\n\r\n\r\n","description":"","footnote":"\r\n( 1 ) رجوع شود به سورهء نساء آيه 159 كه در نكته‌ها جريان تثليث و كار پولس نقل شده است .\r\n( 2 ) در الميزان از قصص الانبياء عبد الوهاب نجار نقل شده در سال 96 ميلادى اسقفهاى آسيا و ديگران نزد يوحنا جمع شده و از وى خواستند انجيلى بنويسد و الوهيت عيسى را به نحو خاصى بيان دارند يوحنا نتوانست از خواستهء آنها سرپيچى كند .\r\n","page_name":" 118 ","page_number":118},
  {"content":"\r\n\r\n وَ قالَ الْمَسِيحُ يا بَنِي إِسْرائِيلَ اعْبُدُوا اللَّهَ رَبِّي وَ رَبَّكُمْ إِنَّهُ مَنْ يُشْرِكْ بِاللَّهِ فَقَدْ حَرَّمَ اللَّهُ عَلَيْهِ الْجَنَّةَ وَ مَأْواهُ النَّارُ وَ ما لِلظَّالِمِينَ مِنْ أَنْصارٍ  .\r\nيعنى اين عقيده از عيسى سرچشمه نگرفته است عيسى خود را مانند ديگران آفريدهء خدا مىدانست و مردم را به عبادت خدا مىخواند و مىگفت : خدا بهشت را بر مشركان حرام كرده است و چنين كسانى شفاعت كنندگانى نيز نخواهند داشت .\r\n73 -  لَقَدْ كَفَرَ الَّذِينَ قالُوا إِنَّ اللَّهَ ثالِثُ ثَلاثَةٍ  .\r\nاين عقيدهء بسيارى از نصارى است و همان است كه پولس در مقابل سه خداى روميان زائوس ( پدر خدايان ) سار پدون ( يگانه پسر زائوس ) آپولون ( خداى واسطه ميان پدر و پسر ) بوجود آورد و شرك خود را با شرك روميان تطبيق كرد .\r\nاين سه خدا عبارتند از خدا ، عيسى و روح القدس كه به نزد مريم آمد و ميان خدا و عيسى واسطه بود .  ثالِثُ ثَلاثَةٍ  يعنى سومى سه نفر يعنى يكى از سه فرد .\r\nلازمهء اين سخن آن است كه در لفظ سه نفراند و در واقع يكى . از جواب قرآن كه فرموده :  وَ ما مِنْ إِلهٍ إِلَّا إِلهٌ واحِدٌ  معلوم مىشود كه نظرشان تعدد واقعى بوده است زيرا « واحد » در مقابل تعدد است و اين غير معقول است كه سه چيز حقيقى يك چيز يا يك چيز حقيقى سه چيز حقيقى باشد ، كشيشان در جواب اين سؤال مىگويند : اين از اسرار است بايد ايمان آورد و دم نزد .\r\n وَ إِنْ لَمْ يَنْتَهُوا عَمَّا يَقُولُونَ لَيَمَسَّنَّ الَّذِينَ كَفَرُوا مِنْهُمْ عَذابٌ أَلِيمٌ  .\r\nلفظ  لَمْ يَنْتَهُوا   كَفَرُوا مِنْهُمْ  نشان مىدهد كه خواص آنها مىدانستند اين نقشه جعلى و از بدعتهاى پولس است ، لذا به آنها در صورت عدم ترك وعدهء عذاب داده شده است ، ولى آنها كه خدا را يكى دانسته و يا در اين عقيده مستضعفند\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nوعدهء عذاب بر آنها شامل نيست ولى به حكم صدر آيه آنها نيز كافر هستند و اللَّه اعلم .\r\n74 -  أَ فَلا يَتُوبُونَ إِلَى اللَّهِ وَ يَسْتَغْفِرُونَهُ وَ اللَّهُ غَفُورٌ رَحِيمٌ  .\r\nترغيب است به توبه و وعدهء مغفرت است بعد از آن .\r\n75 -  مَا الْمَسِيحُ ابْنُ مَرْيَمَ إِلَّا رَسُولٌ قَدْ خَلَتْ مِنْ قَبْلِهِ الرُّسُلُ وَ أُمُّهُ صِدِّيقَةٌ كانا يَأْكُلانِ الطَّعامَ  .\r\nجواب است از اينكه مىگفتند عيسى خداست و يا يكى از سه خداست يعنى عيسى پسر مريم ، از انسان زائيده شده او فقط يك پيغمبر بود پيامبران همه انسان بودند و به حكم نظام خلقت از دنيا رفتند ، مادر عيسى نيز صديقه بود پيغمبران را تصديق مىكرد ، عيسى و مادرش طعام مىخوردند و از احتياجات اوليه هم بر كنار نبودند ، چنين شخصى چگونه مىتواند خدا باشد از جملهء  وَ أُمُّهُ صِدِّيقَةٌ كانا يَأْكُلانِ الطَّعامَ  به نظر مىآيد كه عده‌اى راجع به مريم هم عقيدهء الوهيت داشته‌اند چنان كه از آيهء  أَ أَنْتَ قُلْتَ لِلنَّاسِ اتَّخِذُونِي وَ أُمِّي إِلهَيْنِ  مائده / 116 .\r\nمعلوم مىشود  انْظُرْ كَيْفَ نُبَيِّنُ لَهُمُ الْآياتِ ثُمَّ انْظُرْ أَنَّى يُؤْفَكُونَ  .\r\nاشاره است به تمام بودن استدلال و لجاجت آنها از استماع حق و انصرافشان از تفكر مثبت و مفيد .\r\n76 -  قُلْ أَ تَعْبُدُونَ مِنْ دُونِ اللَّهِ ما لا يَمْلِكُ لَكُمْ ضَرًّا وَ لا نَفْعاً وَ اللَّهُ هُوَ السَّمِيعُ الْعَلِيمُ  .\r\nجواب دومى است از الوهيت مسيح . جواب اول آن بود كه عيسى و مادرش انسان هستند و ممكن و محتاج ، چنين شخصى چطور مىتواند خدا باشد ، جواب دوم آن است كه عيسى مالك نفع و ضررى نيست نمىتواند به كسى نفعى جلب كند\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nو يا ضررى برساند چگونه مىتواند معبود باشد .\r\nناگفته نماند آيهء اول راجع به ذات عيسى و مادرش است كه به حكم  كانا يَأْكُلانِ الطَّعامَ  نمىتوانند خدا باشند ولى اين آيه راجع به معبود بودن و وصف است يعنى معبود بايد قادر به جلب منفعت و دفع ضرر از پرستش كنندگان باشد ، عيسى داراى اين وصف نيست .\r\nاما خدا شنوا و داناست . خواسته‌هاى بندگان را مىشنود و راه رساندن نفع و دفع ضرر را مىداند . ولى عيسى داراى چنين وصفى نيست .\r\n77 -  قُلْ يا أَهْلَ الْكِتابِ لا تَغْلُوا فِي دِينِكُمْ غَيْرَ الْحَقِّ وَ لا تَتَّبِعُوا أَهْواءَ قَوْمٍ قَدْ ضَلُّوا مِنْ قَبْلُ وَ أَضَلُّوا كَثِيراً وَ ضَلُّوا عَنْ سَواءِ السَّبِيلِ  .\r\n غَيْرَ الْحَقِّ  وصف غلوّ است يعنى غلوّ ناحق ، و آن قيد توضيحى است زيرا هر غلوّ ناحق است ، غلوّ در دين آن است كه دين را بشرك آميخته كنند و از توحيد تجاوز نمايند  لا تَتَّبِعُوا أَهْواءَ قَوْمٍ . . .  ظاهرا اشاره است به اينكه عقيدهء تثليث و خدا بودن عيسى از ديگران ( روميان ) گرفته شده است چنان كه ذيل آيهء 72 توضيح داده شد و آيهء  وَ قالَتِ النَّصارى الْمَسِيحُ ابْنُ اللَّهِ ذلِكَ قَوْلُهُمْ بِأَفْواهِهِمْ يُضاهِؤُنَ قَوْلَ الَّذِينَ كَفَرُوا مِنْ قَبْلُ . . .  توبه / 30 نيز از اين راز پرده برمىدارد .\r\nبه نظر مىآيد كه « ضلوا » ى اول راجع به تثليث روميان است يعنى با اين عقيده گمراه شده‌اند و « ضلوا » ى دوم اعم است يعنى مطلقا از راه راست منحرف شده‌اند .\r\n\r\n","description":"","footnote":"","page_name":" 121 ","page_number":121},
  {"content":"\r\n\r\n\r\n[ سوره المائدة ( 5 ) : آيات 78 تا 86 
  ]\r\nلُعِنَ الَّذِينَ كَفَرُوا مِنْ بَنِي إِسْرائِيلَ عَلى لِسانِ داوُدَ وَ عِيسَى ابْنِ مَرْيَمَ ذلِكَ بِما عَصَوْا وَ كانُوا يَعْتَدُونَ ( 78 ) كانُوا لا يَتَناهَوْنَ عَنْ مُنكَرٍ فَعَلُوهُ لَبِئْسَ ما كانُوا يَفْعَلُونَ ( 79 ) تَرى كَثِيراً مِنْهُمْ يَتَوَلَّوْنَ الَّذِينَ كَفَرُوا لَبِئْسَ ما قَدَّمَتْ لَهُمْ أَنْفُسُهُمْ أَنْ سَخِطَ اللَّهُ عَلَيْهِمْ وَ فِي الْعَذابِ هُمْ خالِدُونَ ( 80 ) وَ لَوْ كانُوا يُؤْمِنُونَ بِاللَّهِ وَ النَّبِيِّ وَ ما أُنْزِلَ إِلَيْهِ مَا اتَّخَذُوهُمْ أَوْلِياءَ وَ لكِنَّ كَثِيراً مِنْهُمْ فاسِقُونَ ( 81 ) لَتَجِدَنَّ أَشَدَّ النَّاسِ عَداوَةً لِلَّذِينَ آمَنُوا الْيَهُودَ وَ الَّذِينَ أَشْرَكُوا وَ لَتَجِدَنَّ أَقْرَبَهُمْ مَوَدَّةً لِلَّذِينَ آمَنُوا الَّذِينَ قالُوا إِنَّا نَصارى ذلِكَ بِأَنَّ مِنْهُمْ قِسِّيسِينَ وَ رُهْباناً وَ أَنَّهُمْ لا يَسْتَكْبِرُونَ ( 82 )\r\nوَ إِذا سَمِعُوا ما أُنْزِلَ إِلَى الرَّسُولِ تَرى أَعْيُنَهُمْ تَفِيضُ مِنَ الدَّمْعِ مِمَّا عَرَفُوا مِنَ الْحَقِّ يَقُولُونَ رَبَّنا آمَنَّا فَاكْتُبْنا مَعَ الشَّاهِدِينَ ( 83 ) وَ ما لَنا لا نُؤْمِنُ بِاللَّهِ وَ ما جاءَنا مِنَ الْحَقِّ وَ نَطْمَعُ أَنْ يُدْخِلَنا رَبُّنا مَعَ الْقَوْمِ الصَّالِحِينَ ( 84 ) فَأَثابَهُمُ اللَّهُ بِما قالُوا جَنَّاتٍ تَجْرِي مِنْ تَحْتِهَا الْأَنْهارُ خالِدِينَ فِيها وَ ذلِكَ جَزاءُ الْمُحْسِنِينَ ( 85 ) وَ الَّذِينَ كَفَرُوا وَ كَذَّبُوا بِآياتِنا أُولئِكَ أَصْحابُ الْجَحِيمِ ( 86 )\r\n\r\n","description":"","footnote":"","page_name":" 122 ","page_number":122},
  {"content":"\r\n\r\n78 - كسانى كه از بنى اسرائيل كفر ورزيدند به زبان داود و عيسى پسر مريم لعنت شدند ، براى آنكه گناه كردند و تعدى مىنمودند .\r\n79 - و از كار زشتى كه مىكردند يكديگر را نهى نمىكردند چه بد بود عملى كه مىكردند .\r\n80 - بسيارى از آنها را مىبينى كه با كافران دوستى مىكنند چه بد است چيزى كه خودشان براى خودشان كرده‌اند ، اينكه خدا بر آنها خشم آورده و در عذاب جاودانانند .\r\n81 - اگر به خدا و پيغمبر و آنچه به او نازل شده ايمان داشتند كفار را دوست نمىگرفتند ولى بسيارى از آنها گناه پيشگانند .\r\n82 - يهودان و مشركان را از همهء مردم در دشمنى مؤمنان سخت‌تر خواهى يافت و نزديكتر از همه به دوستى مؤمنان كسانى را خواهى يافت كه مىگويند ما نصارائيم زيرا بعضى از آنها كشيشان و راهبانند و آنها تكبر نمىكنند .\r\n83 - و چون آياتى را كه به پيغمبر نازل شده مىشنوند ، مىبينى كه چشمشان پر از اشك مىگردد به علت شناختن حق ، گويند : پروردگار ما ، ايمان آورديم ما را با گواهان ثبت فرما .\r\n84 - ما را چه شده كه به خدا و به آنچه از حق بما آمده ايمان نياوريم ؟ ! اميدواريم كه پروردگار ما ، ما را با قوم نيكوكار داخل بهشت كند .\r\n85 - خدا براى اين سخنان كه گفتند به آنها بهشتهايى داد كه از زير آنها نهرها جارى است ، پاداش نيكوكاران همين است .\r\n86 - آنان كه كافر شده و آيات ما را دروغ معرفى كردند آنها اهل جهنم هستند .\r\n\r\nكلمه‌ها\r\nعصوا : عصيان : نافرمانى . خروج از طاعت « عصوا » نافرمانى كردند .\r\nيعتدون : اعتداء : تجاوز  كانُوا يَعْتَدُونَ  از حق و عدالت تجاوز مىكردند .\r\nيتناهون : تناهى : نهى كردن همديگر . ترك كردن . « لا يتناهون » يكديگر را نهى نمىكردند .\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nمنكر : ناپسند . انكار شده .\r\nسخط : سخط : غضب شديد كه موجب عقوبت است .\r\nمودة : ود ، مودت : مهربانى .\r\nقسيسين : قسيسين : عالم نصارى . گويند آن معرّب كشيش است ، در مجمع گفته : قس در لغت به معنى نمامى و نشر حديث است ، معناى دوم مناسب است .\r\nرهبان : رهب : ترس . راهب : كسى كه از خدا مىترسد . در عرف به راهبان و صومعه نشينان نصارى اطلاق مىشود ، جمع آن رهبان است .\r\nراغب گويد : رهبان مفرد و جمع به كار رود .\r\nتفيض : فيض : پر شدن . جارى شدن .  تَفِيضُ مِنَ الدَّمْعِ  پر مىشود از اشك يا اشك آن جارى مىشود .\r\nدمع : اشك چشم .\r\nاثابهم : ثوب : رجوع . ثواب پاداش يا كيفرى كه به انسان برمىگردد « اثابهم » پاداش داد به آنها .\r\nجحيم : آتش بزرگ « الجحيم كل نار عظيمة فى مهواة » .\r\n\r\nشرحها\r\nآيات فوق دنبالهء مطالب گذشته دربارهء اهل كتاب است . در اين آيات آمده كه كفار بنى اسرائيل به زبان پيامبرانشان لعنت شده‌اند .\r\nايضا يهود و مشركان بر مسلمانان از همه دشمن‌تر هستند و نصارى از همه مهربانتر مىباشند و آنانند كه اسلام را مىپذيرند . و از شنيدن آيات الهى اشك ريزان مىشوند .\r\n\r\n","description":"","footnote":"","page_name":" 124 ","page_number":124},
  {"content":"\r\n\r\n78 -  لُعِنَ الَّذِينَ كَفَرُوا مِنْ بَنِي إِسْرائِيلَ عَلى لِسانِ داوُدَ وَ عِيسَى ابْنِ مَرْيَمَ  .\r\nحضرت باقر عليه السّلام فرموده : چون اهل « ايله » در سبت تجاوز كردند و آن در زمان داود بود ، داود بر آنها لعنت كرد و گفت : خدايا لعنت را بر آنها بپوشان چنان كه عبا دو شانه را مىپوشاند و مانند كمربند كه دو پهلو را مىپوشاند در نتيجه ، خدا مسخشان كرد به ميمونها ، عيسى به كسانى لعنت كرد كه پس از آمدن مائده كافر شدند « 1 » .\r\n ذلِكَ بِما عَصَوْا وَ كانُوا يَعْتَدُونَ  .\r\nيعنى علّت لعنت آن بود كه نسبت به پيغمبران نافرمانى كردند و نسبت به ديگران تجاوز كردند ، شايد « عصوا » راجع به گناهان خصوصى و شخصى باشد  وَ كانُوا يَعْتَدُونَ  دلالت بر استمرار دارد .\r\n79 -  كانُوا لا يَتَناهَوْنَ عَنْ مُنكَرٍ فَعَلُوهُ لَبِئْسَ ما كانُوا يَفْعَلُونَ  .\r\nاگر  لا يَتَناهَوْنَ  راجع به نهى همديگر باشد اين آيه بالاتر از عصيان و تجاوز است يعنى قطع نظر از عصيان و تعدى امر به معروف و نهى از منكر نيز نداشتند و اگر به معنى ترك باشد بيان و توضيح  وَ كانُوا يَعْتَدُونَ  است .\r\n80 -  تَرى كَثِيراً مِنْهُمْ يَتَوَلَّوْنَ الَّذِينَ كَفَرُوا لَبِئْسَ ما قَدَّمَتْ لَهُمْ أَنْفُسُهُمْ أَنْ سَخِطَ اللَّهُ عَلَيْهِمْ وَ فِي الْعَذابِ هُمْ خالِدُونَ  .\r\n\r\n\r\n","description":"","footnote":"\r\n( 1 )\r\nمجمع البيان و صافى قال الباقر ( ع ) اما داود فانه لعن اهل ايله لما اعتدوا فى سبتهم و كان اعتدائهم فى زمانه فقال اللهم البسهم اللعنة مثل الرداء على المنكبين و مثل المنطقة على الحقوين فمخهم اللَّه قردة و اما عيسى فانه لعن الذين انزلت عليهم المائدة ثم كفروا بعد ذلك »\r\nروايت شده كه ملعونان عيسى مسخ بخوك شدند .\r\n","page_name":" 125 ","page_number":125},
  {"content":"\r\n\r\nيعنى به جاى دوست داشتن اهل توحيد ، كفّار و مشركان را دوست مىدارند چه دليلى بر اعتداء و تجاوز بالاتر از اين ، اين موالات كفّار بد اندوخته‌اى است براى آنها  أَنْ سَخِطَ . . .  بيان « ما قدمت » است جزاى عمل در جاى عمل گذاشته شده است يعنى كيفر موالات غضب خدا و خلود در آتش است .\r\n81 -  وَ لَوْ كانُوا يُؤْمِنُونَ بِاللَّهِ وَ النَّبِيِّ وَ ما أُنْزِلَ إِلَيْهِ مَا اتَّخَذُوهُمْ أَوْلِياءَ وَ لكِنَّ كَثِيراً مِنْهُمْ فاسِقُونَ  .\r\nعلت موالات كفار عدم ايمان به خدا و پيامبران و قرآن بود ، اگر فرشته رود ، ديو جايگزين آن مىشود ، ايمان به خدا و . . . آنها را از موالات كفار باز مىداشت ولى فسق و خروج از طاعت و اعتدال طبع ، مانع از آن بود .\r\n82 -  لَتَجِدَنَّ أَشَدَّ النَّاسِ عَداوَةً لِلَّذِينَ آمَنُوا الْيَهُودَ وَ الَّذِينَ أَشْرَكُوا وَ لَتَجِدَنَّ أَقْرَبَهُمْ مَوَدَّةً لِلَّذِينَ آمَنُوا الَّذِينَ قالُوا إِنَّا نَصارى  .\r\nپس از بررسى انحرافهاى يهود و نصارى در اين آيه نسبت آنها به مسلمين بيان شده است و آن اينكه يهود و مشركان دشمن‌ترين مردم به اهل اسلام ، و نصارى مهربانترين مردم به آنها مىباشند .\r\n ذلِكَ بِأَنَّ مِنْهُمْ قِسِّيسِينَ وَ رُهْباناً وَ أَنَّهُمْ لا يَسْتَكْبِرُونَ  .\r\nعلّت مهربانى آنها دو چيز است : اول اينكه علماء و زهاد آنها را نصيحت و هدايت مىكردند .\r\nدوم : اينكه متكبر و سركش نبودند شخص اگر گرفتار سركشى و خودپسندى نباشد حقائق را مىگويد و مىپذيرد .\r\nيهود نيز علماء داشتند ولى هم يهود و هم علماء آنها گرفتار خودپسندى\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nو لجاجت بودند . علّت دشمن بودن و مهربان بودن دو گروه همين است .\r\n83 -  وَ إِذا سَمِعُوا ما أُنْزِلَ إِلَى الرَّسُولِ تَرى أَعْيُنَهُمْ تَفِيضُ مِنَ الدَّمْعِ مِمَّا عَرَفُوا مِنَ الْحَقِّ  .\r\nوصف نصاراى غير مستكبر است چون به قرآن گوش مىدادند چشمشان پر از اشك مىشد و مىدانستند كه آن كلام خداست » .\r\n يَقُولُونَ رَبَّنا آمَنَّا فَاكْتُبْنا مَعَ الشَّاهِدِينَ  .\r\nبعد از شنيدن قرآن دعايشان اين بود .\r\n84 -  وَ ما لَنا لا نُؤْمِنُ بِاللَّهِ وَ ما جاءَنا مِنَ الْحَقِّ وَ نَطْمَعُ أَنْ يُدْخِلَنا رَبُّنا مَعَ الْقَوْمِ الصَّالِحِينَ  .\r\nتتمهء كلام آنهاست  أَنْ يُدْخِلَنا  يعنى ما را داخل بهشت كند ، روايت شده :\r\nآن گاه كه جعفر بن ابى طالب با مهاجرين از حبشه به مدينه برگشت هفتاد نفر با خود آورده بود ، شصت و دو نفر از حبشه و هشت نفر از شام از جمله بحيراء راهب رسول خدا صلى اللَّه عليه و إله سورهء يس را بر آنان خواند ، آنان بگريه افتاده و ايمان آوردند و گفتند : اين سخنان چه شبيه است بر آنچه به عيسى نازل مىشد ، خدا در حق آنها اين آيات را نازل كرد « 1 » در صافى در ذيل قضيه افزوده : چون آنها به حبشه برگشتند آيات را بر نجاشى خواندند ، او و كشيشان از شنيدن آيات گريستند ، نجاشى ايمان آورد و لكن به اهل حبشه اظهار نكرد .\r\n85 -  فَأَثابَهُمُ اللَّهُ بِما قالُوا جَنَّاتٍ تَجْرِي مِنْ تَحْتِهَا الْأَنْهارُ خالِدِينَ فِيها وَ ذلِكَ جَزاءُ الْمُحْسِنِينَ  .\r\n\r\n\r\n","description":"","footnote":"\r\n( 1 ) « مجمع البيان » در آنجا داستان مفصل رفتن جعفر و يارانش پيش نجاشى نقل شده كه بسيار آموزنده است .\r\n","page_name":" 127 ","page_number":127},
  {"content":"\r\n\r\nمراد از « قالوا » قول توأم با عمل است راجع به كيفيّت انهار بهشتى ذيل آيهء 25 از سوره بقره توضيح داده شده و در سورهء محمّد نيز خواهد آمد ، جملهء  ذلِكَ جَزاءُ . . .  صريح است در اينكه همهء نيكوكاران چنان بهشتهايى خواهند داشت .\r\n86 -  وَ الَّذِينَ كَفَرُوا وَ كَذَّبُوا بِآياتِنا أُولئِكَ أَصْحابُ الْجَحِيمِ  .\r\nحساب گروه دوم از اهل كتاب است كه پس از شنيدن آيات خدا آنها را تكذيب كرده و بر كفر خود باقى مىمانند .\r\n\r\n","description":"","footnote":"","page_name":" 128 ","page_number":128},
  {"content":"\r\n\r\n\r\n[ سوره المائدة ( 5 ) : آيات 87 تا 93 
  ]\r\nيا أَيُّهَا الَّذِينَ آمَنُوا لا تُحَرِّمُوا طَيِّباتِ ما أَحَلَّ اللَّهُ لَكُمْ وَ لا تَعْتَدُوا إِنَّ اللَّهَ لا يُحِبُّ الْمُعْتَدِينَ ( 87 ) وَ كُلُوا مِمَّا رَزَقَكُمُ اللَّهُ حَلالاً طَيِّباً وَ اتَّقُوا اللَّهَ الَّذِي أَنْتُمْ بِهِ مُؤْمِنُونَ ( 88 ) لا يُؤاخِذُكُمُ اللَّهُ بِاللَّغْوِ فِي أَيْمانِكُمْ وَ لكِنْ يُؤاخِذُكُمْ بِما عَقَّدْتُمُ الْأَيْمانَ فَكَفَّارَتُهُ إِطْعامُ عَشَرَةِ مَساكِينَ مِنْ أَوْسَطِ ما تُطْعِمُونَ أَهْلِيكُمْ أَوْ كِسْوَتُهُمْ أَوْ تَحْرِيرُ رَقَبَةٍ فَمَنْ لَمْ يَجِدْ فَصِيامُ ثَلاثَةِ أَيَّامٍ ذلِكَ كَفَّارَةُ أَيْمانِكُمْ إِذا حَلَفْتُمْ وَ احْفَظُوا أَيْمانَكُمْ كَذلِكَ يُبَيِّنُ اللَّهُ لَكُمْ آياتِهِ لَعَلَّكُمْ تَشْكُرُونَ ( 89 ) يا أَيُّهَا الَّذِينَ آمَنُوا إِنَّمَا الْخَمْرُ وَ الْمَيْسِرُ وَ الْأَنْصابُ وَ الْأَزْلامُ رِجْسٌ مِنْ عَمَلِ الشَّيْطانِ فَاجْتَنِبُوهُ لَعَلَّكُمْ تُفْلِحُونَ ( 90 ) إِنَّما يُرِيدُ الشَّيْطانُ أَنْ يُوقِعَ بَيْنَكُمُ الْعَداوَةَ وَ الْبَغْضاءَ فِي الْخَمْرِ وَ الْمَيْسِرِ وَ يَصُدَّكُمْ عَنْ ذِكْرِ اللَّهِ وَ عَنِ الصَّلاةِ فَهَلْ أَنْتُمْ مُنْتَهُونَ ( 91 )\r\nوَ أَطِيعُوا اللَّهَ وَ أَطِيعُوا الرَّسُولَ وَ احْذَرُوا فَإِنْ تَوَلَّيْتُمْ فَاعْلَمُوا أَنَّما عَلى رَسُولِنَا الْبَلاغُ الْمُبِينُ ( 92 ) لَيْسَ عَلَى الَّذِينَ آمَنُوا وَ عَمِلُوا الصَّالِحاتِ جُناحٌ فِيما طَعِمُوا إِذا مَا اتَّقَوْا وَ آمَنُوا وَ عَمِلُوا الصَّالِحاتِ ثُمَّ اتَّقَوْا وَ آمَنُوا ثُمَّ اتَّقَوْا وَ أَحْسَنُوا وَ اللَّهُ يُحِبُّ الْمُحْسِنِينَ ( 93 )\r\n\r\n","description":"","footnote":"","page_name":" 129 ","page_number":129},
  {"content":"\r\n\r\n87 - اى كسانى كه ايمان آورده‌ايد چيزهاى پاكيزه را كه خدا براى شما حلال كرده ، حرام نكنيد ، و تعدى نكنيد كه خدا متعديان را دوست نمىدارد .\r\n88 - از روزى حلال و پاكيزه كه خدا به شما داده بخوريد و از خدايى كه به او ايمان داريد بترسيد .\r\n89 - خدا شما را در سوگندهاى بىقصد مؤاخذه نمىكند ولى شما را به سوگندهايى كه قصد كرده‌ايد مؤاخذه مىكند كفارهء آن غذا دادن ده مستمند است از غذاى متوسطى كه باهل خود مىخورانيد يا پوشاك آنها يا آزاد كردن بنده‌اى ، هر كه ( اينها را ) نيابد سه روز روزه داشتن است اين كفارهء سوگندهاى شماست وقتى كه سوگند خورده‌ايد ، قسمهاى خود را حفظ كنيد ، اين چنين خدا آيات خويش را بر شما بيان مىكند تا شكر كنيد .\r\n90 - اى كسانى كه ايمان آورده‌ايد حق اين است كه شراب و قمار و بتهاى منصوب و تيرهاى قرعه پليد و از عمل شيطانند از اينها دورى كنيد تا رستگار شويد .\r\n91 - حق اين است كه شيطان مىخواهد با شراب و قمار در ميان شما فتنه و دشمنى افكند و شما را از ياد خدا و نماز باز دارد آيا بس مىكنيد ؟\r\n92 - خدا را اطاعت كنيد ، پيغمبر را اطاعت كنيد ، و ( از نافرمانى ) بپرهيزيد ، اگر پشت كرديد بدانيد كه بر عهدهء پيغمبر ما فقط ابلاغ آشكار است .\r\n93 - بر كسانى كه ايمان آورده و عمل شايسته كرده‌اند گناهى نيست در آنچه خورده‌اند اگر پرهيز كرده و ايمان آورده و عمل شايسته كنند ، سپس بپرهيزند و ايمان آورند ، سپس تقوى و نيكوكارى كنند ، خدا نيكوكاران را دوست دارد .\r\n\r\nكلمه‌ها\r\nتحرموا : حرام : ممنوع ، تحريم : حرام و ممنوع كردن « لا تحرموا » حرام نكنيد .\r\nطيبات : پاكيزه‌ها . دلچسب‌ها . مفرد آن طيبه است .\r\nمعتدين : عدو و اعتداء : معتدين : تجاوزكاران .\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nحلال : حل : باز كردن . حلال : باز شده . چيزى كه در تصرف آن منعى نيست .\r\nلغو : كلام بىفايده . منظور از آن در آيه كلام بدون قصد است .\r\nايمان : يمين : سوگند . ايمان : سوگندها . يمين در اصل به معنى دست راست و طرف راست است به قولى سوگند و پيمان را از آن يمين گفته‌اند كه عرب وقت پيمان بستن و هم سوگند شدن دست راست يكديگر را مىفشردند . ( قاموس قرآن ) .\r\nعقدتم : عقد : بستن و گره زدن . تعقيد يمين آن است كه سوگند از روى قصد و نيت باشد  عَقَّدْتُمُ الْأَيْمانَ  يعنى سوگندها را از روى قصد ياد كرديد گويى لفظ را با قصد و نيت گره مىزنند .\r\nكفارة : مستور كننده . جبران كننده . كفر پوشانيدن .\r\nكسوتهم : كسوت : پوشاك .\r\nتحرير رقبة : حر : آزاد . تحرير : آزاد كردن . رقبه : گردن . مراد از آن برده است ( آن را تسميهء كل به اسم جزء گويند ) .\r\nحلفتم : حلف : سوگند . « حلفتم » سوگند ياد كرديد .\r\nخمر : خمر در اصل به معنى پوشاندن است . مست كننده را خمر گويند كه عقل و احساس را مىپوشاند .\r\nميسر : قمار . آن از يسر به معنى آسانى است به قولى قمار را از آن ميسر گويند كه بوسيلهء آن مال ديگران به آسانى و بىزحمت بدست مىآيد .\r\nانصاب : نصب ( بر وزن عقل ، شتر ، قفل ) چيز نصب شده و بر پا داشته شده براى عبادت . جمع آن انصاب و نصب ( بر وزن شتر ) است علّت\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nازلام : اين نامگذارى آن است كه بتها را براى عبادت نصب مىكردند .\r\nزلم ( بر وزن شرف - صرد ) تير . جمع آن ازلام . مراد تيرهاى قرعه و قمار است .\r\nرجس : پليد . زجاج گويد : رجس در لغت اسم هر عمل ناپاك است .\r\n« رجس : عمل عملا قبيحا » .\r\nيوقع : وقوع : به وجود آمدن . ايقاع : به وجود آوردن « ان يوقع » اينكه بوجود آورد .\r\nعداوة : هر وقت عداوة و بغضاء با هم آيند ظاهرا مراد از عداوت تجاوز ناشى از كينه و مراد از بغضاء فقط كينهء قبلى است .\r\nمنتهون : نهى : زجر و منع . انتهاء : ترك كردن و انزجار . « منتهون » ترك كنندگان .\r\nابلاغ : بلاغ و تبليغ : رساندن .\r\nجناح : گناه .\r\n\r\nشرحها\r\nاين آيات تا آيهء 109 مانند كلام معترضه است ميان آياتى كه در بيان حالات اهل كتاب است ، ظهور سه آيهء اول در آن است كه عده‌اى از مسلمانان بوسيله سوگند خوردن بعضى از حلالها را بر خود حرام مىكرده‌اند ، به اين مناسبت پس از نهى از اين كار در آيه سوم كفارهء قسم در صورت شكستن آن بيان شده است آن گاه به همين تناسب حرمت خمر و قمار و مانند آنها كه بايد حرام دانست و اجتناب كرد بيان شده است ، سپس مطلبى نظير استثنا براى آنان كه پيش از تحريم مرتكب شده آمده است .\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nروايت شده : كه آيهء اول دربارهء على عليه السّلام و بلال و عثمان بن مظعون نازل شد اما على عليه السّلام سوگند خورد كه شبها نخوابد ، بلال سوگند خورد كه هميشه روزه باشد ، عثمان قسم ياد كرد كه به زنش اصلا نزديكى نكند اين خبر به رسول خدا صلى اللَّه عليه و إله رسيد فرمود مردم همه براى نماز جمع شوند آن گاه حضرت به منبر رفت ، پس از حمد و ثنا فرمود چرا گروهى پاكيزه‌ها را بر خود حرام مىكنند .\r\nمن در شب مىخوابم ، به زنم نزديكى مىكنم ، روز افطار مىنمايم هر كس از طريقهء من اعراض كند از من نيست ، آنها به پا خواسته و گفتند : يا رسول اللَّه ما بر اين كار سوگند ياد كرده‌ايم ، آيهء :  لا يُؤاخِذُكُمُ اللَّهُ . . .  نازل گرديد . در مجمع البيان مفصل نقل شده است ، ما از تفسير صافى مختصرا نقل كرديم . نظير اين كلام درباره آن حضرت نيز واقع شده است :   يا أَيُّهَا النَّبِيُّ لِمَ تُحَرِّمُ ما أَحَلَّ اللَّهُ لَكَ   تحريم / 1 از اين آيات معلوم مىشود كه اسلام دين رهبانيت نيست بلكه دين اجماعى است ، منظور از آيه بيان حكم است بىآنكه ذمى در بين باشد .\r\n87 -  يا أَيُّهَا الَّذِينَ آمَنُوا لا تُحَرِّمُوا طَيِّباتِ ما أَحَلَّ اللَّهُ لَكُمْ وَ لا تَعْتَدُوا إِنَّ اللَّهَ لا يُحِبُّ الْمُعْتَدِينَ  .\r\nتحريم حلال آن است كه مثلا كسى قسم خورد كه به فلان حلال نزديك نشود و يا تصميم بگيرد كه فلان حلال را انجام ندهد مثلا نخوابد ، به زنان نزديك نشود مثل :   يا أَيُّهَا النَّبِيُّ لِمَ تُحَرِّمُ ما أَحَلَّ اللَّهُ لَكَ تَبْتَغِي مَرْضاتَ أَزْواجِكَ   تحريم / 1 يا نظير  كُلُّ الطَّعامِ كانَ حِلًّا لِبَنِي إِسْرائِيلَ إِلَّا ما حَرَّمَ إِسْرائِيلُ عَلى نَفْسِهِ  آل عمران / 93 .\r\nدر الميزان فرموده : با نبودن « طيبات » كلام تمام است ، آمدن طيبات اشاره است كه تحريم آنها خروج از حكم فطرت است زيرا فطرت انسانى آنها را مىپسندد ،  لا تَعْتَدُوا  نشان مىدهد كه اين كار تجاوز بر حريم خدا و تجاوز از حكم\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nفطرت است  إِنَّ اللَّهَ . . .  حكم كلى است ، شامل هر متجاوز مىباشد . بايد انسان مسلمانان معتدل باشد افراط و نه تفريط .\r\n88 -  وَ كُلُوا مِمَّا رَزَقَكُمُ اللَّهُ حَلالًا طَيِّباً وَ اتَّقُوا اللَّهَ الَّذِي أَنْتُمْ بِهِ مُؤْمِنُونَ  .\r\nاين آيه نقطه مقابل  لا تُحَرِّمُوا  است لفظ  حَلالًا طَيِّباً  حال است از  مِمَّا رَزَقَكُمُ اللَّهُ  و مىفهماند كه در تحريم آنها عذرى نخواهيد داشت  وَ اتَّقُوا اللَّهَ  تأكيد است كه مبادا اينها را تحريم كنيد .\r\n89 -  لا يُؤاخِذُكُمُ اللَّهُ بِاللَّغْوِ فِي أَيْمانِكُمْ  .\r\nاين آيه چنان كه گفته شد به مناسبت آيهء اول آمده است . و آن دو مطلب را بيان مىكند يكى سوگند بدون قصد مثل و اللَّه و باللّه گفتن كه بعضىها آن را تكيهء كلام مىكنند و آن عقوبت و مؤاخذه ندارد « 1 » گر چه كار خوبى نيست ايضا سوگندهايى كه مطابق شرع نيست مثل اينكه كسى سوگند بخورد كه نخوابد و . . . سوگندهايى كه در شأن نزول آمده از اين قبيل بوده است و شكستن آنها ضرر نداشته است ، نه اينكه سوگند بدون قصد بوده باشد ولى از  قَدْ فَرَضَ اللَّهُ لَكُمْ تَحِلَّةَ أَيْمانِكُمْ  تحريم / 2 مىشود فهميد كه كفاره داده‌اند .\r\nديگرى سوگندى كه از روى قصد بوده و انسان بخواهد با آن تكليفى براى خود بوجود آورد مثل اينكه سوگند مىخورد مرتب در نماز جماعت شركت كند يا مثلا سيگار نكشد ، آن در صورت شكستن كفاره دارد بدين طريق :\r\n وَ لكِنْ يُؤاخِذُكُمْ بِما عَقَّدْتُمُ الْأَيْمانَ  يعنى مؤاخذه مىكند با آن قصد و نيتى كه سوگند را با آن مربوط كرده‌ايد ( سوگند با قصد ) . البته اين مؤاخذه در\r\n\r\n\r\n","description":"","footnote":"\r\n( 1 )\r\nتفسير صافى « عن الصادق ( ع ) هو قول الرجل لا و اللَّه و بلى و اللَّه و لا يعقد على شيء » .\r\n","page_name":" 134 ","page_number":134},
  {"content":"\r\n\r\nصورت شكستن سوگند است مگر آنكه كفاره بدهد و يا كفاره همان مؤاخذه است  فَكَفَّارَتُهُ إِطْعامُ عَشَرَةِ مَساكِينَ مِنْ أَوْسَطِ ما تُطْعِمُونَ أَهْلِيكُمْ أَوْ كِسْوَتُهُمْ أَوْ تَحْرِيرُ رَقَبَةٍ  .\r\nاول طعام دادن به ده نفر خواه آنها را سر سفره جمع كند و يا به هر يك مقدارى طعام بدهد كه سيرشان كند . در روايات اهل بيت عليهم السّلام يك « مد » نقل شده حدود 750 گرم ، طعام متوسطى كه به خانواده‌اش مىدهد . دوم پوشاك ده نفر مسكين كه بهر يك مثلا يك پيراهن بدهد نانكه از حضرت باقر عليه السّلام نقل شده است و در بعضى از روايات آمده لباسى كه عورت او را به پوشاند « 1 » سوم آزاد كردن يك برده ، ظهورش در آن است كه بردهء مؤمن و كافر هر دو كافى است ولى مؤمن افضل است . شخص مىتواند هر يك از اين سه تكليف را اختيار كند .\r\n فَمَنْ لَمْ يَجِدْ فَصِيامُ ثَلاثَةِ أَيَّامٍ  .\r\nاگر به هيچ يك از آن سه كفاره قادر نشد سه روز ، روزه مىگيرد از اهل بيت عليهم السّلام نقل شده روزه بايد سه روز پى در پى باشد « 2 » .\r\n ذلِكَ كَفَّارَةُ أَيْمانِكُمْ إِذا حَلَفْتُمْ وَ احْفَظُوا أَيْمانَكُمْ  .\r\n وَ احْفَظُوا  حاكى است مبادا كفاره دادن را بهانه قرار داده به سوگند خود بىاعتنا باشيد .\r\n كَذلِكَ يُبَيِّنُ اللَّهُ لَكُمْ آياتِهِ لَعَلَّكُمْ تَشْكُرُونَ  .\r\nلزوم شكر براى آن است كه اين گونه احكام انسان را از بن بست نجات مىدهد و راه خداپرستى را روشن مىكند .\r\n\r\n\r\n","description":"","footnote":"\r\n( 1 ) تفسير صافى در روايتى از امام صادق ( ع ) نقل شده :\r\n« و الكسوة ثوبان » .\r\n( 2 )\r\nصافى عن الصادق ( ع ) : « صيام ثلاثة ايام فى كفارة اليمين متتابعات لا يفصل بينهن » .\r\n","page_name":" 135 ","page_number":135},
  {"content":"\r\n\r\nاز حضرت صادق عليه السّلام نقل شده : سوگندها سه گونه‌اند سوگندى كه در آن كفاره نيست ، سوگندى كه در آن كفاره هست و سوگند غموس كه موجب آتش است اول آن است كه شخص سوگند مىخورد كار نيكى را نكند ، كفاره‌اش آن است كه آن را بكند . دوم آنكه قسم مىخورد كار بدى را نكند ولى آن را مىكند ، در آن صورت كفاره واجب است ، سوگند غموس كه موجب آتش است آنكه در حق مسلمانى بر حبس مالش قسم مىخورد « 1 » .\r\n90 -  يا أَيُّهَا الَّذِينَ آمَنُوا إِنَّمَا الْخَمْرُ وَ الْمَيْسِرُ وَ الْأَنْصابُ وَ الْأَزْلامُ رِجْسٌ مِنْ عَمَلِ الشَّيْطانِ  .\r\nبه نظرم ارتباط اين آيه با آيات قبلى آن است كه : حرام آن نيست كه شما بر خود حرام مىكنيد بلكه حرام اينها است . راجع به خمر در سورهء بقره / 219 و در نكته‌ها ذيل عنوان « شراب به تدريج حرام شد » سخن گفتيم و اين آيه سومين آيه در بارهء شراب است ، انصاب و ازلام در اول اين سوره ( آيهء سوم ) توضيح داده شد .\r\nميسر شامل همهء انواع قمار و برد و باخت است از رسول خدا صلى اللَّه عليه و إله نقل شده :\r\n« كل ما تقومر عليه حتى الكعاب و الجوز » ( صافى ) .\r\nبودن ميسر حاكى است كه مراد از « ازلام » تيرهاى تفأل است . رجس بودن اينها به آن جهت است كه همه عمل قبيح و ناپاكند .  مِنْ عَمَلِ الشَّيْطانِ  حاكى است كه اينها همه مضر هستند و اثر تلقينات و وسوسه‌هاى شياطين است چنان كه آيهء بعدى روشن مىكند نظير :\r\n وَ إِذْ زَيَّنَ لَهُمُ الشَّيْطانُ أَعْمالَهُمْ  انعام / 41  فَاجْتَنِبُوهُ لَعَلَّكُمْ تُفْلِحُونَ  اجتناب\r\n\r\n\r\n","description":"","footnote":"\r\n( 1 )\r\nفي الكافى عن الصادق ( ع ) الايمان ثلاثة يمين ليس فيه كفارة و يمين فيه كفارة و يمين غموس توجب النار فاليمين التي ليس فيها كفارة الرجل يحلف على باب بر ان لا يفعله و كفارته ان يفعل و اليمين التي تجب فيها الكفارة الرجل يحلف على باب معصية ان لا يفعله فتجب عليه الكفاره و اليمين الغموس التي توجب النار الرجل يحلف على حق امرئ مسلم على حبس ماله » .\r\n","page_name":" 136 ","page_number":136},
  {"content":"\r\n\r\nاز اينها بىشك يكى از اسباب رستگارى است .\r\n91 -  إِنَّما يُرِيدُ الشَّيْطانُ أَنْ يُوقِعَ بَيْنَكُمُ الْعَداوَةَ وَ الْبَغْضاءَ فِي الْخَمْرِ وَ الْمَيْسِرِ وَ يَصُدَّكُمْ عَنْ ذِكْرِ اللَّهِ وَ عَنِ الصَّلاةِ فَهَلْ أَنْتُمْ مُنْتَهُونَ  .\r\nدر آيهء گذشته هر چهار چيز از عمل شيطان شمرده شده ولى در اين آيه عداوت و بغضاء اثر قمار و خمر ، و منع از ذكر خدا و نماز مطلق است ، اين مىفهماند كه هر چهار چيز از ياد خدا و از صلوة مانع هستند ، « انما » حاكى است كه شيطان در اين كارها غرضى جز اين ندارد .\r\nناگفته نماند : اگر كسى خمر خورد و عقل از سرش رفت هر خيانت و جنايت را نسبت به ديگران خواهد كرد ، نتيجه‌اش تجاوز و كينه به يكديگر است ، در جريان قمار اگر كسى در عرض يك ساعت اندوخته چندين ماهه يا چندين ساله كسى را ببرد ، بازنده با او دشمن شده كار به تجاوز و كينه خواهد كشيد ، مانع شدن اين چهار چيز از ياد خدا روشن است ، اينكارها با ياد خدا فرسخها فاصله دارد ، هر كه خدا را از ياد برد بايد از خيرش گذشت .\r\nآمدن « صلوة » بعد از « ذكر » راجع باهميت آن است و گرنه « ذكر » شامل نماز هم مىشود\r\nقال رسول اللَّه صلى اللَّه عليه و إله : « الصلاة عمود الدين »\r\n   قَدْ أَفْلَحَ الْمُؤْمِنُونَ الَّذِينَ هُمْ فِي صَلاتِهِمْ خاشِعُونَ    مؤمنون / 1  فَهَلْ أَنْتُمْ مُنْتَهُونَ  تأكيد مطلب است كه با در نظر گرفتن اين مضرات ، مؤمن عاقل نبايد به دنبال آنها برود .\r\n92 -  وَ أَطِيعُوا اللَّهَ وَ أَطِيعُوا الرَّسُولَ وَ احْذَرُوا فَإِنْ تَوَلَّيْتُمْ فَاعْلَمُوا أَنَّما عَلى رَسُولِنَا الْبَلاغُ الْمُبِينُ  .\r\nتأكيد نهى از چهار عمل فوق است  وَ احْذَرُوا  حذر كنيد از اينكه در مسير عمل شيطان واقع شويد  أَنَّما . . .  حاكى است كه وظيفه از طرف خدا و رسول تمام است حساب اشتباه بپاى خودتان مىباشد .\r\n\r\n","description":"","footnote":"","page_name":" 137 ","page_number":137},
  {"content":"\r\n\r\n93 -  لَيْسَ عَلَى الَّذِينَ آمَنُوا وَ عَمِلُوا الصَّالِحاتِ جُناحٌ فِيما طَعِمُوا إِذا مَا اتَّقَوْا وَ آمَنُوا وَ عَمِلُوا الصَّالِحاتِ ثُمَّ اتَّقَوْا وَ آمَنُوا ثُمَّ اتَّقَوْا وَ أَحْسَنُوا وَ اللَّهُ يُحِبُّ الْمُحْسِنِينَ  .\r\nظهور آيه مىرساند كه آن براى دفع دخل است گويى عده‌اى گفته‌اند :\r\nآنان كه پيش از تحريم ، اينكارها را كرده‌اند تكليفشان چيست ؟\r\nدر مجمع البيان آمده : چون حرمت شراب و قمار نازل گرديد ، صحابه گفتند : يا رسول اللَّه چه مىگويى دربارهء برادران ما كه مرده‌اند با آنكه شراب مىخوردند و قمار مىكردند ؟ ! آيه در جواب آنها نازل شد ناگفته نماند آيه شامل آنهايى كه در وقت نزول زنده بودند ، به مرده‌ها التزاما دلالت دارد .\r\nدر اين آيه سه دفعه « آمنوا » و سه بار « اتقوا » آمده كه بررسى مىكنيم  لَيْسَ عَلَى الَّذِينَ آمَنُوا وَ عَمِلُوا الصَّالِحاتِ جُناحٌ فِيما طَعِمُوا  اين قسمت راجع به كسانى است كه قبل از تحريم مرتكب شده‌اند  إِذا مَا اتَّقَوْا وَ آمَنُوا وَ عَمِلُوا الصَّالِحاتِ  لفظ « اتقوا » به نظرم راجع به محرمات چهارگانه است يعنى در صورتى گناه ندارند كه بعد از نهى از آنها بپرهيزند و به ايمان و عمل خود ادامه دهند  ثُمَّ اتَّقَوْا وَ آمَنُوا  ظاهرا تأكيد جملهء سابق است  ثُمَّ اتَّقَوْا وَ أَحْسَنُوا  ظاهرا راجع به تقواى عمومى و نيكوكارى است .\r\nاحتمال دارد كه  فِيما طَعِمُوا  هر طعام حلال باشد يعنى حلالهاى خدا را حرام نكنيد آنان كه اهل ايمان و تقوى و عمل هستند گناهى در خوردن حلالها ندارند ، نتيجه اينكه كفار و گناهكاران آنچه مىخورند حرام است زيرا كسى كه خدا را اطاعت نمىكند نعمت خدا بر او حرام است .\r\n\r\n","description":"","footnote":"","page_name":" 138 ","page_number":138},
  {"content":"\r\n\r\n\r\nنكته‌ها\r\nسوگند : سوگند خوردن و وفا به آن و كفاره دادن در صورت شكستن آن ، حاكى از متعهّد و مسئول بودن مؤمن در پيش خدا است ، يكى از راههاى حل خصومت در اسلام سوگند است اگر كسى گفت :\r\nو اللَّه به فلانى قرض ندارم قاضى او را تبرئه مىكند و به خدا وا مىگذارد ، اسلام اين چنين ، انسان مىسازد كه به گفتهء خودش عمل مىكند و اگر تخلّف كرد كفاره مىدهد با آنكه كسى از او خبر ندارد ولى او پيش خداى خود احساس مسئوليت مىكند . مؤمن در مقابل تمام گفته و وعده‌هاى خود ، خويش را مسئول ميداند .\r\nخمر و ميسر : خمر و قمار سبب كينه و تجاوز به يكديگر است اين دو و انصاب و ازلام باعث فراموش كردن خدا و نماز است ، هر چه ميان بنده و خدايش فاصله اندازد ، هر چه باعث از بين رفتن محبت و ايجاد فتنه و دشمنى گردد در دنيا و آخرت به ضرر انسان است ، بايد كار كرد و تلاش نمود تا مشكلات جامعه حل گردد نه اينكه با قمار و نحو آن دسترنج ديگران را تصاحب كرد اين است كه اسلام مطابق طبيعت به راه سعادت رهبرى مىكند .\r\n\r\n","description":"","footnote":"","page_name":" 139 ","page_number":139},
  {"content":"\r\n\r\n\r\n[ سوره المائدة ( 5 ) : آيات 94 تا 100 
  ]\r\nيا أَيُّهَا الَّذِينَ آمَنُوا لَيَبْلُوَنَّكُمُ اللَّهُ بِشَيْءٍ مِنَ الصَّيْدِ تَنالُهُ أَيْدِيكُمْ وَ رِماحُكُمْ لِيَعْلَمَ اللَّهُ مَنْ يَخافُهُ بِالْغَيْبِ فَمَنِ اعْتَدى بَعْدَ ذلِكَ فَلَهُ عَذابٌ أَلِيمٌ ( 94 ) يا أَيُّهَا الَّذِينَ آمَنُوا لا تَقْتُلُوا الصَّيْدَ وَ أَنْتُمْ حُرُمٌ وَ مَنْ قَتَلَهُ مِنْكُمْ مُتَعَمِّداً فَجَزاءٌ مِثْلُ ما قَتَلَ مِنَ النَّعَمِ يَحْكُمُ بِهِ ذَوا عَدْلٍ مِنْكُمْ هَدْياً بالِغَ الْكَعْبَةِ أَوْ كَفَّارَةٌ طَعامُ مَساكِينَ أَوْ عَدْلُ ذلِكَ صِياماً لِيَذُوقَ وَبالَ أَمْرِهِ عَفَا اللَّهُ عَمَّا سَلَفَ وَ مَنْ عادَ فَيَنْتَقِمُ اللَّهُ مِنْهُ وَ اللَّهُ عَزِيزٌ ذُو انْتِقامٍ ( 95 ) أُحِلَّ لَكُمْ صَيْدُ الْبَحْرِ وَ طَعامُهُ مَتاعاً لَكُمْ وَ لِلسَّيَّارَةِ وَ حُرِّمَ عَلَيْكُمْ صَيْدُ الْبَرِّ ما دُمْتُمْ حُرُماً وَ اتَّقُوا اللَّهَ الَّذِي إِلَيْهِ تُحْشَرُونَ ( 96 ) جَعَلَ اللَّهُ الْكَعْبَةَ الْبَيْتَ الْحَرامَ قِياماً لِلنَّاسِ وَ الشَّهْرَ الْحَرامَ وَ الْهَدْيَ وَ الْقَلائِدَ ذلِكَ لِتَعْلَمُوا أَنَّ اللَّهَ يَعْلَمُ ما فِي السَّماواتِ وَ ما فِي الْأَرْضِ وَ أَنَّ اللَّهَ بِكُلِّ شَيْءٍ عَلِيمٌ ( 97 ) اعْلَمُوا أَنَّ اللَّهَ شَدِيدُ الْعِقابِ وَ أَنَّ اللَّهَ غَفُورٌ رَحِيمٌ ( 98 )\r\nما عَلَى الرَّسُولِ إِلاَّ الْبَلاغُ وَ اللَّهُ يَعْلَمُ ما تُبْدُونَ وَ ما تَكْتُمُونَ ( 99 ) قُلْ لا يَسْتَوِي الْخَبِيثُ وَ الطَّيِّبُ وَ لَوْ أَعْجَبَكَ كَثْرَةُ الْخَبِيثِ فَاتَّقُوا اللَّهَ يا أُولِي الْأَلْبابِ لَعَلَّكُمْ تُفْلِحُونَ ( 100 )\r\n\r\n","description":"","footnote":"","page_name":" 140 ","page_number":140},
  {"content":"\r\n\r\n94 - اى كسانى كه ايمان آورده‌ايد خدا شما را به چيزى از شكار امتحان مىكند كه دستها و نيزه‌هايتان به آن مىرسد ، تا معلوم كند كسى را كه در غيب از خدا مىترسد ، هر كه بعد از دانستن حكم ، تعدى كند براى اوست عذابى دردناك .\r\n95 - اى كسانى كه ايمان آورده‌ايد شكار را در حال احرام نكشيد ، هر كه از شما عمدا شكار كشد سزاى او از چهارپايان حيوانى است مانند آنچه كشته كه دو عادل از شما بدان حكم كنند ، قربانى كه به كعبه رسيده باشد يا كفاره‌اى غذا دادن مستمندان ، يا معادل آن روزه است تا عقوبت كار خود را بچشد خدا از آنچه گذشته عفو كرد هر كه اين عمل را تكرار كند خدا از او انتقام مىگيرد خدا نيرومند و انتقام گيرنده است .\r\n96 - شكار دريا و غذاى آن ( در حال احرام ) بر شما حلال است . كه متاع شما و كاروان است و شكار خشكى ما دام كه محرم هستيد بر شما حرام است بترسيد از خدايى كه به سوى او محشور مىشويد .\r\n97 - خدا كعبه را كه خانهء محترم است و ماه حرام و قربانى و قربانيهاى طوقدار را مايهء قوام مردم كرد ، اين براى آن است كه بدانيد كه خدا آنچه را كه در آسمانها و زمين هست مىداند و خدا به هر چيز داناست .\r\n98 - بدانيد كه خدا شديد العقاب و آمرزنده و مهربان است .\r\n99 - بر عهدهء پيغمبر جز تبليغ نيست خدا مىداند آنچه را كه آشكار مىكنيد و آنچه را كه كتمان مىداريد .\r\n100 - بگو پليد و پاك يكسان نيست گر چه زيادى پليد تو را به تعجب آورد اى صاحبان عقل از خدا به ترسيد تا رستگار شويد .\r\n\r\nكلمه‌ها\r\nصيد : شكار و شكار كردن . در اينجا معناى دوم مراد است .\r\nرماح : رمح : نيزه . رماح : نيزه‌ها .\r\nحرم : ( بر وزن شتر ) جمع محرم . و آن كسى كه در حال احرام است\r\n\r\n","description":"","footnote":"","page_name":" 141 ","page_number":141},
  {"content":"\r\n\r\n( مائده / 1 ) .\r\nمتعمّد : عمد : قصد . عامد و متعمد : كسى كه كار را دانسته و از روى عمد انجام دهد .\r\nنعم : ( بر وزن شرف ) چهارپايان مراد گاو ، گوسفند و شتر است ( انعام ثلاثه ) اين كلمه جمع است و از لفظ خودش مفرد ندارد .\r\nهديا : هدى : قربانى مكه . در جاهاى ديگر اضحيه گويند .\r\nعدل : برابرى . برابر . در اينجا معناى دوم مراد است .\r\nليذوق : ذوق : چشيدن . « ليذوق » تا بچشد .\r\nو بال : كيفر و عذاب . وبل : شدت . و بال كيفر و عقوبتى است كه بر انسان سنگين و سخت است .\r\nسلف : ( بر وزن شرف ) گذشته و گذشتن . مصدر و اسم هر دو آمده است .\r\nسياره : جماعت مسافر ( قافله ) سير : راه رفتن . سياره مؤنث سيار ، به معنى گروه مسافر ( قافله ) نيز آيد . در اينجا مراد قافله و كاروان است .\r\nبر : خشكى ( قاموس قرآن ) .\r\nقياما : قيام در اينجا مثل قوام به معنى مايهء قوام و وسيله برپادارنده است « القيام : ما يقوم به الشيء » .\r\nقلائد : قربانيهاى طوقدار رجوع شود به آيهء دوم همين سوره .\r\nالباب : عقلها . لب : مغز ، جمع آن الباب است « الالباب : العقول » .\r\n\r\nشرحها\r\nدر اين آيات بيان گرديده : كدام شكار در حال احرام حلال است و كدام حرام ، كفارهء شكار حرام چيست ؟ و نيز روشن شده كه كعبه و عمل حج مايه قوام ملّت\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nاسلام است ، بايد حدود آن را مراعات نمود اينها همه از پيمانهاى لازم الوفا هستند كه در اول سوره آمده است .\r\n94 -  يا أَيُّهَا الَّذِينَ آمَنُوا لَيَبْلُوَنَّكُمُ اللَّهُ بِشَيْءٍ مِنَ الصَّيْدِ تَنالُهُ أَيْدِيكُمْ وَ رِماحُكُمْ  .\r\nشكار در حال احرام حرام است ، تفصيل آن در دو آيهء بعدى خواهد آمد اين آيه مقدمهء آنهاست .\r\nمراد از  تَنالُهُ أَيْدِيكُمْ  شكارهايى است كه به آسانى شكار مىشوند مانند بچه‌هاى پرندگان ، بچه‌هاى وحوش و تخم پرندگان و از  تَنالُهُ . . .   رِماحُكُمْ  حيوانها و پرندگان بزرگ مىباشند كه بوسيله آلت و اسلحه شكار مىشوند چنان كه از حضرت صادق - صلوات اللَّه عليه - نقل شده است « 1 »  لِيَعْلَمَ اللَّهُ مَنْ يَخافُهُ بِالْغَيْبِ فَمَنِ اعْتَدى بَعْدَ ذلِكَ فَلَهُ عَذابٌ أَلِيمٌ  علم در اينجا به معنى اظهار است ، باء در « بالغيب » شايد به معنى ظرفيت « فى » باشد يعنى اين امتحان براى آن است كه خدا آشكار كند كسى را كه در دنيا و در حال غائب بودن از عذاب ، از خدا مىترسد « ذلك » اشاره به حكم است يعنى هر كه بعد از دانستن بر حكم خدا تعدى كند عذاب دردناكى خواهد داشت .\r\n95 -  يا أَيُّهَا الَّذِينَ آمَنُوا لا تَقْتُلُوا الصَّيْدَ وَ أَنْتُمْ حُرُمٌ  آيه راجع به قتل صيد در حال احرام است و از خود صيد كردن ساكت است در مجمع البيان فرموده : در مذهب اماميه ، آن ، راجع به تمام وحوش است حلال گوشت باشد يا نه ولى شافعى حرمت را مخصوص به حلال گوشت مىداند در\r\n\r\n\r\n","description":"","footnote":"\r\n( 1 )\r\n« و الذى تناله الايدى فراخ الطير و صغار الوحش و البيض و الذى تناله الرماح الكبار من الصيد »\r\nبه نقل مجمع البيان عن الصادق ( ع ) .\r\n","page_name":" 143 ","page_number":143},
  {"content":"\r\n\r\nتهذيب از امام صادق عليه السّلام نقل شده : چون احرام بستى از قتل جنبندگان بپرهيز مگر افعى ، عقرب و موش « 2 »  وَ مَنْ قَتَلَهُ مِنْكُمْ مُتَعَمِّداً فَجَزاءٌ مِثْلُ ما قَتَلَ مِنَ النَّعَمِ يَحْكُمُ بِهِ ذَوا عَدْلٍ مِنْكُمْ هَدْياً بالِغَ الْكَعْبَةِ  .\r\nاگر كسى از روى عمد صيدى را در حال احرام بكشد بايد از چهارپايان ، مثل آن را قربانى كند بايد در تعيين مثل ، دو نفر عادل حكم كند . در روايت اهل بيت عليهم السّلام آمده : اگر محرم شتر مرغ بكشد كفاره‌اش شتر و اگر الاغ وحشى بكشد كفاره‌اش گاو و در آهو و خرگوش ، كفاره‌اش گوسفند است و نيز در روايت اهل بيت عليهم السّلام نقل شده : اگر در احرام عمره شكار كند بايد قربانى در مكه و در برابر كعبه باشد و اگر در احرام حج شكار كند بايد آن در « منى » ذبح شود ظاهرا  هَدْياً بالِغَ الْكَعْبَةِ  شامل هر دو است .\r\n أَوْ كَفَّارَةٌ طَعامُ مَساكِينَ  .\r\nيعنى مىتواند به قيمت همان حيوان طعام خريده به مستمندان بدهد  أَوْ عَدْلُ ذلِكَ صِياماً  در روايت اهل بيت عليهم السّلام هست : قيمت حيوان را به مدهاى طعام حساب كرده به جاى هر دو « مد » يك روز روزه مىگردد .  لِيَذُوقَ وَبالَ أَمْرِهِ عَفَا اللَّهُ عَمَّا سَلَفَ  معلوم مىشود اين كفارات نوعى مجازات است مراد از « ما سلف » آن است كه پيش از نزول آيه بوده است ، عفو در اينجا به معنى ناديده گرفتن است .\r\n وَ مَنْ عادَ فَيَنْتَقِمُ اللَّهُ مِنْهُ وَ اللَّهُ عَزِيزٌ ذُو انْتِقامٍ  .\r\n\r\n\r\n","description":"","footnote":"\r\n( 2 )\r\nصافى فى التهذيب عن الصادق اذا احرمت فاتق قتل الدواب كلها الا الافعى و العقرب و الفارة .\r\n","page_name":" 144 ","page_number":144},
  {"content":"\r\n\r\nيعنى اگر شكار را تكرار كند ديگر كفاره ندارد ، منتظر انتقام خدا باشد چنان كه از ائمه عليهم السّلام نقل شده است « 1 » .\r\n96 -  أُحِلَّ لَكُمْ صَيْدُ الْبَحْرِ وَ طَعامُهُ مَتاعاً لَكُمْ وَ لِلسَّيَّارَةِ  .\r\nمراد حلال بودن در حال احرام است ،  صَيْدُ الْبَحْرِ  ماهى تازه و « طعامه » ماهى شور و خشكيده است بنا بر آنچه در روايات آمده ، به قول بعضى  صَيْدُ الْبَحْرِ  ماهى مرده است كه از دريا بيرون مىافتد ولى اين در مذهب ما حلال نيست مراد از « لكم » محرم‌ها و از « سياره » قافله‌هاى غير محرم است يعنى حلال است بر محرمان و غير محرمان .\r\n وَ حُرِّمَ عَلَيْكُمْ صَيْدُ الْبَرِّ ما دُمْتُمْ حُرُماً وَ اتَّقُوا اللَّهَ الَّذِي إِلَيْهِ تُحْشَرُونَ  در مجمع البيان فرمود : اين مقتضى تحريم شكار در حال احرام و تحريم خوردن آنست در صورتى كه ديگران شكار كنند . على عليه السّلام نيز چنين گفته است :\r\n وَ اتَّقُوا اللَّهَ  براى تأكيد نهى است .\r\n97 -  جَعَلَ اللَّهُ الْكَعْبَةَ الْبَيْتَ الْحَرامَ قِياماً لِلنَّاسِ وَ الشَّهْرَ الْحَرامَ وَ الْهَدْيَ وَ الْقَلائِدَ  .\r\nگويى كسى سؤال مىكند : چرا در حال احرام شكار حرام است ؟ و چرا شكار در حالى حلال و در حالى حرام است آيا اينها يك نوع توهّمات و خيالات نيست ؟\r\nجواب آنكه : چون كعبه و اعمال آن قوام و نشانگر جامعهء معتدل انسانى است بايد حتى حيوانات در برگذارى آن از ايمنى كامل برخوردار باشند .\r\nدر اين آيه ، كعبه كه خانهء خدا و خانهء مردم است همچنين ماه حرام كه ماه\r\n\r\n\r\n","description":"","footnote":"\r\n( 1 )\r\nفى الكافى عن الصادق عليه السلام فى محرم اصاب صيدا قال عليه الكفارة قيل فان اصاب آخر قال فان اصاب آخر فليس عليه كفارة و هو ممن قال اللَّه تعالى و من عاد فينتقم اللَّه منه » ( صافى )\r\n.\r\n","page_name":" 145 ","page_number":145},
  {"content":"\r\n\r\nصلح است و جنگ در آن حرام مىباشد ، ايضا قربانيها كه نمايندهء ذبح بت نفس و ذبح طاغوت در برابر اللَّه و عادت كردن بكشتن و نترسيدن از آنست ، نشانگر مايه قوام جامعهء انسانى قرار داده شده است آن هم براى « ناس » و همهء مردم نه فقط براى مسلمانان .\r\nدقت در اعمال و مراسم حج براى انسان جامعه‌اى را نمايان مىكند كه در آن فقط يك قانون و حكومت اللَّه هست ، فاصلهء طبقاتى از بين رفته ، حتى علفهاى بيان و وحوش نيز در امان هستند ، همه در صلح و صفا ، همه در آرامش و امن ، همه در پناه يك قانون و يك خدا ، آرى بايد اين جامعهء كوچك همه ساله تشكيل شود تا راهنماى انسانها گردد ( قاموس قرآن « كعبه » ) .\r\n ذلِكَ لِتَعْلَمُوا أَنَّ اللَّهَ يَعْلَمُ ما فِي السَّماواتِ وَ ما فِي الْأَرْضِ وَ أَنَّ اللَّهَ بِكُلِّ شَيْءٍ عَلِيمٌ  .\r\n« ذلك » اشاره است بجعل قيام ، يعنى مراسم حج الگو و نمونهء كوچكى است از آنچه در آسمانها و زمين هست و به عنوان مشت نمونهء خروار است نشان مىدهد خدايى كه اين مراسم را قرار داده به هر چيز و به همه آنچه در آسمان و زمين هست دانا است نظم مراسم حج حاكى از نظم جهان است و حاكى از علم خدا به نظم جهان است مثلا حركت اجرام و كرات و زمين از غرب به شرق است ، طواف حج كه بايد حتما كعبه در طرف چپ طواف كننده باشد نيز از غرب به شرق است براى يافتن اين نسبت ميان مراسم حج و ميان علم به آنچه در آسمانها و زمين هست بايد دقت بسيار كرد .\r\n98 -  اعْلَمُوا أَنَّ اللَّهَ شَدِيدُ الْعِقابِ وَ أَنَّ اللَّهَ غَفُورٌ رَحِيمٌ  .\r\nتهديد است به آنها كه اين احكام و گفته‌ها را سهل مىگيرند و همان خدا نسبت به آنان كه به راه خدا برگردند آمرزنده و مهربان است .\r\n\r\n","description":"","footnote":"","page_name":" 146 ","page_number":146},
  {"content":"\r\n\r\n99 -  ما عَلَى الرَّسُولِ إِلَّا الْبَلاغُ وَ اللَّهُ يَعْلَمُ ما تُبْدُونَ وَ ما تَكْتُمُونَ  .\r\nتأكيد آيه گذشته است مخالفت خواه در ظاهر باشد يا شخص آن را در ضمير خودش مكتوم دارد ، آن بر خدا مكشوف است .\r\n100 -  قُلْ لا يَسْتَوِي الْخَبِيثُ وَ الطَّيِّبُ وَ لَوْ أَعْجَبَكَ كَثْرَةُ الْخَبِيثِ فَاتَّقُوا اللَّهَ يا أُولِي الْأَلْبابِ لَعَلَّكُمْ تُفْلِحُونَ  .\r\nاين آيه يك حكم كلّى است و آن اينكه ارزيابى حقائق روى واقعيات است نه قلّت و كثرت ، عمل خوب ، عقيده خوب و انسان خوب ، مطلوب است كم باشد يا زياد و بالعكس  فَاتَّقُوا اللَّهَ . . .  اشاره است به اينكه مبادا قلّت و كثرت را در شناخت حقائق ملاك قرار دهيد . اگر ملاك حقيقت باشد رستگار خواهيد شد .\r\nدر الميزان فرموده گويى اين آيه يك آيهء مستقلى است و به ما قبل و ما بعد ارتباط ندارد .\r\n\r\n","description":"","footnote":"","page_name":" 147 ","page_number":147},
  {"content":"\r\n\r\n\r\n[ سوره المائدة ( 5 ) : آيات 101 تا 105 
  ]\r\nيا أَيُّهَا الَّذِينَ آمَنُوا لا تَسْئَلُوا عَنْ أَشْياءَ إِنْ تُبْدَ لَكُمْ تَسُؤْكُمْ وَ إِنْ تَسْئَلُوا عَنْها حِينَ يُنَزَّلُ الْقُرْآنُ تُبْدَ لَكُمْ عَفَا اللَّهُ عَنْها وَ اللَّهُ غَفُورٌ حَلِيمٌ ( 101 ) قَدْ سَأَلَها قَوْمٌ مِنْ قَبْلِكُمْ ثُمَّ أَصْبَحُوا بِها كافِرِينَ ( 102 ) ما جَعَلَ اللَّهُ مِنْ بَحِيرَةٍ وَ لا سائِبَةٍ وَ لا وَصِيلَةٍ وَ لا حامٍ وَ لكِنَّ الَّذِينَ كَفَرُوا يَفْتَرُونَ عَلَى اللَّهِ الْكَذِبَ وَ أَكْثَرُهُمْ لا يَعْقِلُونَ ( 103 ) وَ إِذا قِيلَ لَهُمْ تَعالَوْا إِلى ما أَنْزَلَ اللَّهُ وَ إِلَى الرَّسُولِ قالُوا حَسْبُنا ما وَجَدْنا عَلَيْهِ آباءَنا أَ وَ لَوْ كانَ آباؤُهُمْ لا يَعْلَمُونَ شَيْئاً وَ لا يَهْتَدُونَ ( 104 ) يا أَيُّهَا الَّذِينَ آمَنُوا عَلَيْكُمْ أَنْفُسَكُمْ لا يَضُرُّكُمْ مَنْ ضَلَّ إِذَا اهْتَدَيْتُمْ إِلَى اللَّهِ مَرْجِعُكُمْ جَمِيعاً فَيُنَبِّئُكُمْ بِما كُنْتُمْ تَعْمَلُونَ ( 105 )\r\n101 - اى كسانى كه ايمان آورده‌ايد از چيزهايى كه اگر بر شما عيان شود ناراحتتان مىكند ، سؤال نكنيد ، اگر از آنها در وقت نزول قرآن سؤال كنيد بر شما عيان مىشود ، خدا از آنها درگذشت ، خدا آمرزنده و بردبار است .\r\n102 - قومى پيش از آنها سؤال كردند سپس به آنها كافر گشتند .\r\n103 - خدا بحيره ، سائبه ، وصيله و حام قرار نداده ولى كسانى كافر شده‌اند دربارهء خدا دروغ مىسازند و اكثرشان نمىفهمند .\r\n104 - و چون به آنها گفته شود بيائيد به سوى آنچه خدا نازل كرده و به سوى رسول ، گويند ما را بس است روشى كه پدرانمان را در آن يافته‌ايم و هر چند كه پدرانشان چيزى نمىفهميدند و هدايت نيافته بودند .\r\n105 - اى كسانى كه ايمان آورده‌ايد به خودتان بپردازيد آنكه گمراه شده به شما ضررى نمىزند اگر هدايت شده باشيد ، برگشت همه بسوى خدا است ، خدا از آنچه مىكرده‌ايد به شما خبر خواهد داد .\r\n\r\n","description":"","footnote":"","page_name":" 148 ","page_number":148},
  {"content":"\r\n\r\n\r\nكلمه‌ها\r\nتبد : به دو : آشكار شدن « ان تبدلكم » اگر آشكار شود براى شما .\r\nتسؤكم : سوء ( بضم سين ) بد ، بفتح آن ، بدى « تسؤكم » ناراحت مىكند شما را .\r\nبحيره : شترى كه گوش آن را شكافته و رها مىكردند و به آن سوار نمىشدند و گوشتش را حرام مىدانستند و آن در صورتى بود كه پنج بچه بزايد و پنجمى نر باشد بحر به معنى شكافتن است « بحر اذن الناقة :\r\nشقها شقا واسعا » ناقة بحيرة .\r\nسائبة : سيب : ترك كردن و جريان ، سائبه شترى است كه مشركان نذر مىكردند در صورت آمدن مريض يا شفاى بيمار آن را به سر خود رها كنند .\r\nوصيلة : وصل چسباندن و لاحق كردن . گوسفندى كه دو بچهء نر و ماده توأم مىزائيد آن را وصيله مىگفتند . در ميان مشركان رسم بود اگر گوسفند بچهء ماده مىزائيد براى مشركان بود و اگر نر مىزائيد براى خدايان ذبح مىكردند و اگر دو بچه نر و ماده مىزائيد مىگفتند ماده ببرادرش وصل است ، آن را براى خدا ذبح نمىكردند .\r\nحام : شتر نرى كه از نطفهء آن ده شتر بوجود آمده بود آن را حام مىگفتند كه يعنى پشت خود را نگهدارى و قرق كرده است به چنان شترى سوار نمىشدند و چيزى بار نمىكردند و از آب و علف منعش نمىنمودند .\r\nيفترون : افتراء : جعل دروغ . فرى در اصل به معنى قطع است ( قاموس قرآن )\r\n\r\nشرحها\r\nدر اين آيات چهار مطلب هست اول : مسلمانان مأمور شده‌اند درباره احكام\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nاز پيامبر سؤال نكنند و گرنه قرآن جواب مىدهد و تكاليف دشوار مىشود و اى بسا سبب انكار و كفر شود مجمع البيان و صافى و غيره نقل شده : روزى رسول خدا صلى اللَّه عليه و إله در خطبهء خود فرمود : خدا حج را بر شما واجب فرموده است ، مردى به نام عكاشة بن محصن بقولى سراقة بن مالك برخاست و گفت : يا رسول اللَّه آيا در هر سال حضرت به حرف او اعتنا نكرد او حرف خود را دو يا سه بار تكرار كرد حضرت فرمود : دلم بر شما مىسوزد چه ايمنت كرده كه به گويم : آرى ؟ و اللَّه اگر بگويم آرى واجب مىشود و اگر واجب شود نتوانيد و اگر ترك كنيد كافر مىشويد مرا رها كنيد تا شما را رها كرده‌ام آنها كه پيش از شما هلاك شدند فقط براى آن بود كه بيشتر سؤال كردند و با پيامبرانشان مخالفت نمودند .\r\nدوم از جملهء بدعتهاى مشركان آن بود كه بعضى از حيوانات را روى عللى كه گفته شده تحريم مىكردند آيه جواب مىدهد كه اينها ربطى به خدا ندارند كفار بىجهت آنها را به خدا نسبت مىدهند ، سوم : نمىشود در بدعتها از پدران و بزرگان تقليد نمود ، عقيده اگر از روى تفكر صحيح باشد محترم است نه از روى تقليد كور كورانه .\r\nچهارم : مؤمن بايد مواظب خود باشد اگر او مواظب خود باشد گمراه شدن ديگران به او ضررى نمىزند .\r\n101 -  يا أَيُّهَا الَّذِينَ آمَنُوا لا تَسْئَلُوا عَنْ أَشْياءَ إِنْ تُبْدَ لَكُمْ تَسُؤْكُمْ  ظهور  إِنْ تُبْدَ لَكُمْ تَسُؤْكُمْ  آن است كه اين اشياء از چيزهايى غير از احكام است و آشكار شدن آنها شخص را غمگين و ناراحت مىكند نظير اينكه او حلال زاده است يا نه ، پدرش اهل آتش است يا نه ، او در فلان وقت خواهد مرد ؟\r\nچنان كه در بعضى از روايات نقل شده است ولى جملهء :  وَ إِنْ تَسْئَلُوا عَنْها حِينَ يُنَزَّلُ الْقُرْآنُ تُبْدَ لَكُمْ  روشن مىكند اشياء مسئول ، احكام است و در صورت سؤال لازم بود\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nكه قرآن به آنها جواب بدهد و اگر سؤال از اجل يا صحيح النسب بودن بود جواب دادن قرآن ضرورتى نداشت بلكه پيغمبر مىفرمود اين به صلاح تو نيست ، سؤال مكن اما در سؤال از احكام نمىشود بىجواب بگذارد على هذا مراد از « تسؤكم » سنگينى احكام است كه باعث ناراحتى مىشود چنان كه فرموده :  رَبَّنا وَ لا تَحْمِلْ عَلَيْنا إِصْراً كَما حَمَلْتَهُ عَلَى الَّذِينَ مِنْ قَبْلِنا  بقره / 286 و مثل :   وَ لا يَسْئَلْكُمْ أَمْوالَكُمْ إِنْ يَسْئَلْكُمُوها فَيُحْفِكُمْ تَبْخَلُوا وَ يُخْرِجْ أَضْغانَكُمْ   محمّد / 36 - 37 .\r\n عَفَا اللَّهُ عَنْها وَ اللَّهُ غَفُورٌ حَلِيمٌ  .\r\nعفو خدا بيان نكردن آنها و صرف نظر از آنهاست ، خدا از روى غفران ( چاره سازى ) و عطوفت آنها را بيان نكرده است اين هم مىرساند سؤال راجع به احكام است و گرنه نسب و اجل موردى براى عفو ندارد .\r\n102 -  قَدْ سَأَلَها قَوْمٌ مِنْ قَبْلِكُمْ ثُمَّ أَصْبَحُوا بِها كافِرِينَ  .\r\nمعلوم مىشود كه آنها از پيامبرانشان بسيار سؤال كرده‌اند ، تكليف سخت شده بالاخره كار به انكار و كفر كشيده است .\r\n103 -  ما جَعَلَ اللَّهُ مِنْ بَحِيرَةٍ وَ لا سائِبَةٍ وَ لا وَصِيلَةٍ وَ لا حامٍ وَ لكِنَّ الَّذِينَ كَفَرُوا يَفْتَرُونَ عَلَى اللَّهِ الْكَذِبَ وَ أَكْثَرُهُمْ لا يَعْقِلُونَ  .\r\nبه نظرم اين آيه مربوط به آيهء حرمت شكار در حال احرام است گويى كسى سؤال مىكند اينها نيز نظير شكار حرام هستند چرا خدا شكار را در آن حال حرام مىداند ولى اينها را نه ؟ آيه در جواب مىگويد : اينها در دين خدا نيستند كفار بىدليل آنها را به خدا نسبت مىدهند و در گذشته روشن شد كه حرمت شكار روى نشان دادن جامعهء معتدل پر از ايمنى است . در مجمع البيان از ابن عباس از رسول خدا صلى اللَّه عليه و إله نقل شده كه اين بدعتها را در مكه عمرو بن لحىّ بوجود آورد و همو بود كه دين ابراهيم را تغيير داد و بتها را رسميت داد و اصنام\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nنصب كرد . . .\r\n أَكْثَرُهُمْ لا يَعْقِلُونَ  حاكى است كه گروهى از آنها يعنى رؤساء از اين جعل افتراء آگاه بودند و دانسته آن را مىكرده‌اند .\r\n104 -  وَ إِذا قِيلَ لَهُمْ تَعالَوْا إِلى ما أَنْزَلَ اللَّهُ وَ إِلَى الرَّسُولِ قالُوا حَسْبُنا ما وَجَدْنا عَلَيْهِ آباءَنا  .\r\nاين مطلب در چند آيه تكرار شده است و آن اينكه مشركان بر عمل خود دليلى نداشتند و چون از آنها خواسته مىشد كه به راه حق آيند ، به تقليد كوركورانه چسبيده و مىگفتند : راه پدرانمان را خواهيم رفت ولى اين عذر پذيرفته نيست ، عقيده آن وقت محترم است كه مبتنى بر تفكر صحيح باشد ، تقليد و اقتباس آن وقت صحيح است كه يقين شود شخص از روى عقل و منطق آن راه را رفته است لذا مىفرمايد :\r\n أَ وَ لَوْ كانَ آباؤُهُمْ لا يَعْلَمُونَ شَيْئاً وَ لا يَهْتَدُونَ  .\r\nآيا مىگويند راه پدران را خواهيم رفت و لو پدرانشان چيزى نمىفهميدند و هدايت نشده بودند ؟ ! يعنى آن وقت مىتوانستند از پدران تبعيت كنند كه آنها اهل عقل و هدايت باشند .\r\n105 -  يا أَيُّهَا الَّذِينَ آمَنُوا عَلَيْكُمْ أَنْفُسَكُمْ لا يَضُرُّكُمْ مَنْ ضَلَّ إِذَا اهْتَدَيْتُمْ إِلَى اللَّهِ مَرْجِعُكُمْ جَمِيعاً فَيُنَبِّئُكُمْ بِما كُنْتُمْ تَعْمَلُونَ   عَلَيْكُمْ أَنْفُسَكُمْ  يعنى ملازم و نگهدار خود باشيد و خود را اصلاح كنيد و از گناهان بپرهيزيد در اين صورت گمراهان نمىتوانند به مؤمن ضررى برسانند ، يكى از بزرگان مىگويد : هر كارى كه پيش آيد اول بايد فكر كنيم وظيفهء خدايى دربارهء آن چيست  إِلَى اللَّهِ مَرْجِعُكُمْ . . .  اشاره است به اينكه همه در گرو اعمال بد و خوب خود هستند .\r\n\r\n","description":"","footnote":"","page_name":" 152 ","page_number":152},
  {"content":"\r\n\r\n\r\n[ سوره المائدة ( 5 ) : آيات 106 تا 108 
  ]\r\nيا أَيُّهَا الَّذِينَ آمَنُوا شَهادَةُ بَيْنِكُمْ إِذا حَضَرَ أَحَدَكُمُ الْمَوْتُ حِينَ الْوَصِيَّةِ اثْنانِ ذَوا عَدْلٍ مِنْكُمْ أَوْ آخَرانِ مِنْ غَيْرِكُمْ إِنْ أَنْتُمْ ضَرَبْتُمْ فِي الْأَرْضِ فَأَصابَتْكُمْ مُصِيبَةُ الْمَوْتِ تَحْبِسُونَهُما مِنْ بَعْدِ الصَّلاةِ فَيُقْسِمانِ بِاللَّهِ إِنِ ارْتَبْتُمْ لا نَشْتَرِي بِهِ ثَمَناً وَ لَوْ كانَ ذا قُرْبى وَ لا نَكْتُمُ شَهادَةَ اللَّهِ إِنَّا إِذاً لَمِنَ الْآثِمِينَ ( 106 ) فَإِنْ عُثِرَ عَلى أَنَّهُمَا اسْتَحَقَّا إِثْماً فَآخَرانِ يَقُومانِ مَقامَهُما مِنَ الَّذِينَ اسْتَحَقَّ عَلَيْهِمُ الْأَوْلَيانِ فَيُقْسِمانِ بِاللَّهِ لَشَهادَتُنا أَحَقُّ مِنْ شَهادَتِهِما وَ مَا اعْتَدَيْنا إِنَّا إِذاً لَمِنَ الظَّالِمِينَ ( 107 ) ذلِكَ أَدْنى أَنْ يَأْتُوا بِالشَّهادَةِ عَلى وَجْهِها أَوْ يَخافُوا أَنْ تُرَدَّ أَيْمانٌ بَعْدَ أَيْمانِهِمْ وَ اتَّقُوا اللَّهَ وَ اسْمَعُوا وَ اللَّهُ لا يَهْدِي الْقَوْمَ الْفاسِقِينَ ( 108 )\r\n106 - اى كسانى كه ايمان داريد چون يكى از شما را مرگ در رسد وقت وصيت كردن شهادت دو نفر عادل از شما لازم است يا دو نفر از غير خودتان ، اگر در سفر بوديد و حادثه مرگ به شما رسيد ، اگر از آن دو بدگمان شديد پس از نماز بازشان مىداريد تا قسم خورند كه قسم خود را به بهايى نمىفروشيم ، گر چه طرف خويشاوند باشد و گواهى خدا را پوشيده نمىداريم و گرنه از گنهكارانيم .\r\n107 - اگر معلوم شد كه آن دو مرتكب گناهى شده‌اند ( خيانت كرده‌اند ) دو نفر ديگر از كسانى كه دو شاهد نزديك به ميت بر ضد آنها مرتكب گناه شده‌اند در جاى آنها مىايستند و به خدا قسم مىخورند كه گواهى ما از گواهى آن دو راستتر است و ما در گواهى تجاوز نكرده‌ايم و گرنه از ظالمانيم .\r\n\r\n","description":"","footnote":"","page_name":" 153 ","page_number":153},
  {"content":"\r\n\r\n108 - اين روش نزديكتر است كه گواهى را به صورت خود ( واقعى ) بياورند يا بترسند كه بعد از قسم آنها قسمهايى ( به ورثه ) برگردد ، از خدا بترسيد و بشنويد ، خدا گروه فاسقان را هدايت نمىكند .\r\n\r\nكلمه‌ها\r\nآخران : ديگران . آخر ( بر وزن آذر ) : ديگر . و آخر بر وزن كافر : مقابل اول است .\r\nارتبتم : ريب شك : « ان ارتبتم » اگر به شك افتاديد .\r\nقربى : نزديكى و خويش . « ذا قربى » صاحب قرابت و خويشى .\r\nآثمين : اثم : گناه . آثم : گناهكار . آثمين : گناهكاران .\r\nعثر : عثر و عثور : لغزش و افتادن . بطور مجاز به معنى اطلاع آية ، « فان عثر » اگر اطلاع حاصل شد .\r\nاوليان : اولى : سزاوارتر . اوليان : دو سزاوارتر . مراد از آن نزديكتر است .\r\nاعتدينا : اعتداء : تجاوز « ما اعتدينا » تجاوز نكرديم .\r\nايمان : ( بفتح الف ) سوگندها . مفرد آن يمين است ( مائده / 89 كلمه‌ها )\r\n\r\nشرحها\r\nاين آيات درباره شهادت بر وصيت است كه با نبودن مسلمان مىشود از غير مسلمان شاهد گرفت . دربارهء نزول اين آيات نقل شده : سه نفر از مدينه به قصد تجارت به شام خارج شدند ، آنها عبارت بودند از تميم بن اوس و برادرش عدى كه هر دو نصرانى بودند و ابن ابى ماريه كه مسلمان بود . در وسط راه ابن ابى\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nماريه مريض شد ، وصيتنامه‌اى نوشت و در ميان متاع خود گذاشت ، متاع را به آن دو نصرانى داد و گفت اين را به خانوادهء من برسانيد ، چون او مرد ، آن دو متاع را باز كردند هر چه خوششان آمد برداشته بقيه را به خانوادهء او رساندند .\r\nوراث چون وصيتنامه را با مال تطبيق كردند مال كم آمد ، جريان را به آن دو نصرانى گفتند ، آنها اظهار بىاطلاعى كردند و گفتند آنچه داده بود به شما داديم شكايت پيش رسول خدا صلى اللَّه عليه و إله آوردند ، آيات در اين باره نازل شد ( از امام صادق عليه السّلام و جماعتى از مفسران ) در كافى آمده كه رسول خدا پس از نزول آيه به ورثهء مسلمانان دستور داد قسم خوردند ، آن گاه مال دزديده شده را از آن دو گرفت و به وراث ميت داد .\r\n106 -  يا أَيُّهَا الَّذِينَ آمَنُوا شَهادَةُ بَيْنِكُمْ إِذا حَضَرَ أَحَدَكُمُ الْمَوْتُ حِينَ الْوَصِيَّةِ اثْنانِ ذَوا عَدْلٍ مِنْكُمْ  .\r\nخلاصهء معنى اين آيه و آيهء بعدى چنان كه در الميزان آمده آن است كه :\r\nاگر يكى از مسلمانان در سفر باشد و بخواهد وصيت كند ، بايد بر وصيت خود دو نفر مسلمان عادل را شاهد بگيرد ، اگر مسلمان پيدا نشود ، دو نفر از اهل كتاب باشد . اگر ورثه شهادت آن دو نفر را قبول نكردند ، آن دو شاهد غير مسلمان را بعد از نماز حاضر مىكنند و به خدا سوگند مىخورند كه شهادتشان حق است ، قضيه به اين صورت تمام مىشود .\r\nاگر ورثه مطّلع شد كه شاهدها دروغ مىگويند در اين صورت دو شاهد ديگر در جاى آنها ايستاده و بر كذب آن دو شهادت مىدهند و در اين باره به خدا قسم ياد مىكنند آن وقت حرف دو شاهد بعدى پذيرفته مىشود ، قسمت بالا از آيه به قرينهء « منكم » راجع به صورتى است كه مسلمان شاهد گرفته است .\r\n أَوْ آخَرانِ مِنْ غَيْرِكُمْ إِنْ أَنْتُمْ ضَرَبْتُمْ فِي الْأَرْضِ فَأَصابَتْكُمْ مُصِيبَةُ الْمَوْتِ \r\n\r\n","description":"","footnote":"","page_name":" 155 ","page_number":155},
  {"content":"\r\n\r\nلفظ  إِنْ أَنْتُمْ ضَرَبْتُمْ فِي الْأَرْضِ  شامل هر دو قسمت است مراد از  آخَرانِ . . . \r\nغير مسلمان است ، اصابهء مرگ ، احساس علائم مرگ است .\r\n تَحْبِسُونَهُما مِنْ بَعْدِ الصَّلاةِ فَيُقْسِمانِ بِاللَّهِ إِنِ ارْتَبْتُمْ لا نَشْتَرِي بِهِ ثَمَناً وَ لَوْ كانَ ذا قُرْبى وَ لا نَكْتُمُ شَهادَةَ اللَّهِ إِنَّا إِذاً لَمِنَ الْآثِمِينَ  .\r\nلفظ  إِنِ ارْتَبْتُمْ  حاكى است كه سوگند دادن در صورتى است كه در شهادت آن دو شك كنيم ، از حضرت باقر - صلوات اللَّه عليه - نقل شده : در حجاز اين كار را بعد از نماز عصر مىكردند كه حاضران بسيار بودند ، كيفيت سوگند همانست كه در آيه آمده است ، مراد از « ذا قربى » آن است كه وصيت شده ( موصى له ) از از اقوام قسم خورندگان باشد كه احتمال هست به نفع او وصيت را جعل كنند ، اضافهء شهادت بر خدا براى آن است كه شهادت راست است و براى رضاى خدا است نه اغراض ديگر . منظور از « ثمن » بهرهء دنيايى است .\r\n107 -  فَإِنْ عُثِرَ عَلى أَنَّهُمَا اسْتَحَقَّا إِثْماً فَآخَرانِ يَقُومانِ مَقامَهُما مِنَ الَّذِينَ اسْتَحَقَّ عَلَيْهِمُ الْأَوْلَيانِ  مراد از « الاوليان » دو شاهد غير مسلمان است كه از حيث وصيت اولى و نزديك به ميت هستند ( چون وقت وصيت فقط آنها حاضر بوده‌اند ) منظور از  اسْتَحَقَّ عَلَيْهِمُ  استحقاق اثم است ، مراد از « الذين » ورثه ميت مىباشد يعنى اگر اطلاع حاصل شد كه آن دو دروغ گفته و مرتكب گناه شده‌اند ، دو نفر در مقام آنها مىايستند ، اين دو نفر از جانب ورثهء ميت كه دو شاهد نزديك به ميت هستند كه دو شاهد نزديك به ميت ( دو شاهد غير مسلمان ) بر عليه آنها مرتكب گناه شده‌اند .\r\n فَيُقْسِمانِ بِاللَّهِ لَشَهادَتُنا أَحَقُّ مِنْ شَهادَتِهِما وَ مَا اعْتَدَيْنا إِنَّا إِذاً لَمِنَ الظَّالِمِينَ  .\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nاين كيفيت سوگند آنهاست مراد از  مَا اعْتَدَيْنا  تجاوز در شهادت و قسم است .\r\n108 -  ذلِكَ أَدْنى أَنْ يَأْتُوا بِالشَّهادَةِ عَلى وَجْهِها أَوْ يَخافُوا أَنْ تُرَدَّ أَيْمانٌ بَعْدَ أَيْمانِهِمْ  .\r\nاين حكمت و علّت قسم دادن است يعنى اين گونه سوگند دادن نزديكتر است به اينكه شهادت را صحيح بدهند و يا بترسند كه در صورت درست نگفتن بعد از سوگند آنها سوگند به ورثه برگردد و در آن صورت محكوم و رسوا شوند .\r\nشق اول آن است كه قسم خوردن وادارشان كند كه راست بگويند . شق دوم آنكه بترسند در صورت قسم دروغ ، ورثه بر عليه آنها قسم بخورند و رسوا شوند در شق اول خوف از خدا و در دوم خوف از رسوايى است . آن گاه در مقام نصيحت آمده  وَ اتَّقُوا اللَّهَ وَ اسْمَعُوا وَ اللَّهُ لا يَهْدِي الْقَوْمَ الْفاسِقِينَ  .\r\nنصيحت و تهديد است بهر دو گروه كه اگر با دروغ پيش آيند فاسقند و مورد هدايت قرار نمىگيرند .\r\n\r\n","description":"","footnote":"","page_name":" 157 ","page_number":157},
  {"content":"\r\n\r\n\r\n[ سوره المائدة ( 5 ) : آيات 109 تا 115 
  ]\r\nيَوْمَ يَجْمَعُ اللَّهُ الرُّسُلَ فَيَقُولُ ما ذا أُجِبْتُمْ قالُوا لا عِلْمَ لَنا إِنَّكَ أَنْتَ عَلاَّمُ الْغُيُوبِ ( 109 ) إِذْ قالَ اللَّهُ يا عِيسَى ابْنَ مَرْيَمَ اذْكُرْ نِعْمَتِي عَلَيْكَ وَ عَلى والِدَتِكَ إِذْ أَيَّدْتُكَ بِرُوحِ الْقُدُسِ تُكَلِّمُ النَّاسَ فِي الْمَهْدِ وَ كَهْلاً وَ إِذْ عَلَّمْتُكَ الْكِتابَ وَ الْحِكْمَةَ وَ التَّوْراةَ وَ الْإِنْجِيلَ وَ إِذْ تَخْلُقُ مِنَ الطِّينِ كَهَيْئَةِ الطَّيْرِ بِإِذْنِي فَتَنْفُخُ فِيها فَتَكُونُ طَيْراً بِإِذْنِي وَ تُبْرِئُ الْأَكْمَهَ وَ الْأَبْرَصَ بِإِذْنِي وَ إِذْ تُخْرِجُ الْمَوْتى بِإِذْنِي وَ إِذْ كَفَفْتُ بَنِي إِسْرائِيلَ عَنْكَ إِذْ جِئْتَهُمْ بِالْبَيِّناتِ فَقالَ الَّذِينَ كَفَرُوا مِنْهُمْ إِنْ هذا إِلاَّ سِحْرٌ مُبِينٌ ( 110 ) وَ إِذْ أَوْحَيْتُ إِلَى الْحَوارِيِّينَ أَنْ آمِنُوا بِي وَ بِرَسُولِي قالُوا آمَنَّا وَ اشْهَدْ بِأَنَّنا مُسْلِمُونَ ( 111 ) إِذْ قالَ الْحَوارِيُّونَ يا عِيسَى ابْنَ مَرْيَمَ هَلْ يَسْتَطِيعُ رَبُّكَ أَنْ يُنَزِّلَ عَلَيْنا مائِدَةً مِنَ السَّماءِ قالَ اتَّقُوا اللَّهَ إِنْ كُنْتُمْ مُؤْمِنِينَ ( 112 ) قالُوا نُرِيدُ أَنْ نَأْكُلَ مِنْها وَ تَطْمَئِنَّ قُلُوبُنا وَ نَعْلَمَ أَنْ قَدْ صَدَقْتَنا وَ نَكُونَ عَلَيْها مِنَ الشَّاهِدِينَ ( 113 )\r\nقالَ عِيسَى ابْنُ مَرْيَمَ اللَّهُمَّ رَبَّنا أَنْزِلْ عَلَيْنا مائِدَةً مِنَ السَّماءِ تَكُونُ لَنا عِيداً لِأَوَّلِنا وَ آخِرِنا وَ آيَةً مِنْكَ وَ ارْزُقْنا وَ أَنْتَ خَيْرُ الرَّازِقِينَ ( 114 ) قالَ اللَّهُ إِنِّي مُنَزِّلُها عَلَيْكُمْ فَمَنْ يَكْفُرْ بَعْدُ مِنْكُمْ فَإِنِّي أُعَذِّبُهُ عَذاباً لا أُعَذِّبُهُ أَحَداً مِنَ الْعالَمِينَ ( 115 )\r\n\r\n","description":"","footnote":"","page_name":" 158 ","page_number":158},
  {"content":"\r\n\r\n109 - روزى كه خدا پيغمبران را جمع مىكند و مىگويد ( در رسالتتان ) چه مقدار اجابت شديد ؟ گويند : نمىدانيم كه داناى نهانها تويى .\r\n110 - چون خدا گفت اى عيسى بن مريم ياد كن موهبت مرا به خودت و مادرت كه تو را با روح القدس نيرو دادم كه در گهواره با مردم سخن مىگفتى و در بزرگى ، و آن دم كه كتاب و حكمت و تورات و انجيل را به تو تعليم كردم و آن دم كه باذن من از گل به شكل پرنده مىساختى و در آن ميدميدى و باذن من پرنده‌اى مىشد و كور مادر زاد و برص زده را شفا مىدادى و آن دم كه مردگان را به اذن من خارج ( زنده ) مىكردى و آن دم كه به وقت آوردن معجزات بنى اسرائيل را از تو باز داشتم كافران از آنها گفتند : اينها جز جادوى آشكار نيستند .\r\n111 - و آن دم كه به حواريين الهام كردم كه به من و رسولم ايمان آوريد گفتند ايمان آورديم و گواه باش كه ما مسلمانيم .\r\n112 - ( ياد كن ) آن دم را كه حواريون گفتند : اى عيسى بن مريم آيا پروردگارت مىتواند بر ما طعامى از آسمان نازل كند ؟ گفت اگر مؤمنيد از خدا بترسيد .\r\n113 - گفتند : مىخواهيم از آن بخوريم و دلهايمان آرام گيرد و بدانيم كه بما راست گفته‌اى و بر آن گواه باشيم .\r\n114 - عيسى بن مريم گفت : خدايا پروردگار ما ، بر ما خوانى از آسمان نازل كن كه براى اول و آخر ما عيد و نشانه‌اى از تو باشد و ما را روزى ده كه تو بهترين روزى دهندگانى .\r\n115 - خدا گفت : من آن را بر شما نازل مىكنم هر كه بعد از آن از شما كافر شود ، من او را عذاب مىكنم عذابى كه به هيچ يك از جهانيان نمىكنم .\r\n\r\n","description":"","footnote":"","page_name":" 159 ","page_number":159},
  {"content":"\r\n\r\n\r\nكلمه‌ها\r\nاجبتم : اجابت شديد . ( از شما قبول كردند .\r\nعلام الغيوب : علام : بسيار دانا . غيب : نهان . غيوب : نهانها .\r\nايدتك : ايد : نيرو قوه . تأييد : نيرومند كردن « ايدتك » نيرومند كردم تو را .\r\nروح القدس : روح پاك . منظور از آن باحتمال قوى جبرئيل است .\r\nالمهد و كهلا : مهد : گهواره . كهل : ميانسال .\r\nهيئة : شكل .\r\nتنفخ : نفخ : دميدن .\r\nتبرىء : برىء : كنار شدن و خلاص شدن . ابراء كنار كردن مقصود از آن در اينجا شفا دادن است .\r\nالاكمه : كمه : كورى و معيوب شدن چشم . اكمه : كور مادرزاد .\r\nابرص : پيس . برص . پيسى .\r\nكففت : كف : بازداشتن « كففت » بازداشتم .\r\nسحر : جادو . ( بقره / 102 ) .\r\nحواريين : حور : سفيدى . يار مخصوص را حوارى گويند ، گويى قلبش در يارى كردن پاك و مثل جامه سفيد است ، جمع آن حواريون است در قرآن فقط در ياران حضرت عيسى به كار رفته و پنج بار آمده است .\r\nمائده : طعام آسمانى . خوانى كه در آن طعام باشد . اصل آن از « ميد » به معنى حركت است .\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nعيدا : عيد را از آن عيد گويند كه هر سال رجوع مىكند از « عود » به معنى رجوع .\r\n\r\nشرحها\r\nدر اين آيات چند مطلب ياد شده است اول : خدا در روز قيامت از پيامبران مىپرسد مردم از شما چه مقدار قبول كردند . دوم : معجزات عيسى عليه السّلام . سوم :\r\nسؤال طعام آسمانى از عيسى بوسيلهء حواريون كه همه از مصاديق عهد اللَّه در اول سوره هستند .\r\n109 -  يَوْمَ يَجْمَعُ اللَّهُ الرُّسُلَ فَيَقُولُ ما ذا أُجِبْتُمْ قالُوا لا عِلْمَ لَنا إِنَّكَ أَنْتَ عَلَّامُ الْغُيُوبِ  .\r\nاين آيه مطلب مستقلى است ، به نظرم مقدمهء آيات بعدى باشد ، بنا بر آيهء ديگرى خدا روز قيامت نظير اين سؤال را از مردم خواهد كرد  وَ يَوْمَ يُنادِيهِمْ فَيَقُولُ ما ذا أَجَبْتُمُ الْمُرْسَلِينَ  قصص / 65 .\r\nمراد از  لا عِلْمَ لَنا  ظاهرا نفى علم كلّى و حقيقى است و گرنه پيامبران تا حدى به اندازهء اجابت مردم علم داشتند و در روز قيامت به اعمال مردم شهادت خواهند داد ولى از اندازه حقيقى اطاعت آنان كه در زمان آنها بودند و آنان كه بعدا به وجود آمده و دعوت آنها را قبول كردند اطلاع نخواهند داشت ، لفظ  عَلَّامُ الْغُيُوبِ  نيز شاهد اين احتمال است كه نهان را خدا مىداند پيامبران فقط عيان را مىدانند آن هم به مقدارى كه مقدور است .\r\nبه نظرم اين دو سؤال از مردم و انبياء براى مجاب كردن گناهكاران است 110 -  إِذْ قالَ اللَّهُ يا عِيسَى ابْنَ مَرْيَمَ اذْكُرْ نِعْمَتِي عَلَيْكَ وَ عَلى والِدَتِكَ إِذْ أَيَّدْتُكَ بِرُوحِ الْقُدُسِ تُكَلِّمُ النَّاسَ فِي الْمَهْدِ وَ كَهْلًا  .\r\n\r\n","description":"","footnote":"","page_name":" 161 ","page_number":161},
  {"content":"\r\n\r\n« اذا » متعلق است به « اذكر » يعنى ياد كن زمانى را كه . . . در اين آيهء از نعمتى كه به مريم داده شد ذكرى به ميان نيامده است ، آن در سورهء آل عمران آيهء 25 به بعد ذكر شده است مانند قبول شدن مريم به خدمت مسجد ، بودن رزق خدايى پيش او ، سخن گفتن ملائكه با او و غيره ، تأييد به روح القدس اثرش در اينجا سخن گفتن در گهواره است ، آمدن « كهلا » به نظرم براى آن است كه سخن گفتنت در گهواره مثل سخن گفتن در بزرگى بود نه الفاظى بىمعنى و جزئى تفصيل آن در سورهء مريم آمده است .\r\n وَ إِذْ عَلَّمْتُكَ الْكِتابَ وَ الْحِكْمَةَ وَ التَّوْراةَ وَ الْإِنْجِيلَ  .\r\nمصداق اول « نعمتى » تأييد بروح القدس بود ، مصداق دوم  وَ إِذْ عَلَّمْتُكَ . . . \r\nاست ، ظاهرا مراد از كتاب ، احكام و از حكمت مواعظ و اخلاقيات است ، آمدن تورات و انجيل به نظرم براى كثرت وضوح است و گرنه تورات و انجيل همان كتاب و حكمت است ، « علّمتك » نشان مىدهد كه تعليم با يك اشراق الهى بوده است ، اين عبارت در سورهء آل عمران / 48 به لفظ  وَ يُعَلِّمُهُ الْكِتابَ وَ الْحِكْمَةَ وَ التَّوْراةَ وَ الْإِنْجِيلَ  آمده است .\r\n وَ إِذْ تَخْلُقُ مِنَ الطِّينِ كَهَيْئَةِ الطَّيْرِ بِإِذْنِي فَتَنْفُخُ فِيها فَتَكُونُ طَيْراً بِإِذْنِي وَ تُبْرِئُ الْأَكْمَهَ وَ الْأَبْرَصَ بِإِذْنِي وَ إِذْ تُخْرِجُ الْمَوْتى بِإِذْنِي  .\r\nاين معجزات در سورهء آل عمران آيهء 49 توضيح داده شده است ، ظهور آيه در آن است كه اين قضايا واقع شده است نه آنكه فقط خبر باشد ، بعضى از مفسران نظير محمّد عبده وقوع آنها را قبول نكرده و گويند فقط خبر بوده‌اند ، ولى اين بسيار بعيد و غير قابل قبول است ، تكرار « باذنى » براى آن است كه اين كارها با ارادهء خدا بوده است و گر نه از انسان ساخته نيست .\r\n\r\n","description":"","footnote":"","page_name":" 162 ","page_number":162},
  {"content":"\r\n\r\n وَ إِذْ كَفَفْتُ بَنِي إِسْرائِيلَ عَنْكَ إِذْ جِئْتَهُمْ بِالْبَيِّناتِ فَقالَ الَّذِينَ كَفَرُوا مِنْهُمْ إِنْ هذا إِلَّا سِحْرٌ مُبِينٌ  .\r\nمعلوم مىشود كه هنگام نشان داد اين معجزات ، يهود خواسته‌اند عيسى را بكشند خدا او را نجات داده است ، و نيز روشن مىشود كه عده‌اى از او پذيرفته‌اند ولى علماء يهود كه جاه و مال خود را در خطر ديده‌اند آنها را به سحر نسبت داده‌اند .\r\n111 -  وَ إِذْ أَوْحَيْتُ إِلَى الْحَوارِيِّينَ أَنْ آمِنُوا بِي وَ بِرَسُولِي قالُوا آمَنَّا وَ اشْهَدْ بِأَنَّنا مُسْلِمُونَ  .\r\nوحى در اينجا به معنى الهام است چنان كه عياشى از امام صادق عليه السّلام نقل كرده است ، مثل :  وَ أَوْحَيْنا إِلى أُمِّ مُوسى  قصص / 7 ، اين « آمنوا » غير از ايمان اولى به خدا و عيسى است بلكه ايمان دوم حاضر شدن به فشار و شكنجه در تبليغ دين عيسى بود ، چنان كه از آيه :  فَلَمَّا أَحَسَّ عِيسى مِنْهُمُ الْكُفْرَ قالَ مَنْ أَنْصارِي إِلَى اللَّهِ قالَ الْحَوارِيُّونَ نَحْنُ أَنْصارُ اللَّهِ آمَنَّا بِاللَّهِ وَ اشْهَدْ بِأَنَّا مُسْلِمُونَ  آل عمران / 52 چون عيسى ديده كه بنى اسرائيل به او ايمان نمىآورند خواسته عده‌اى در تبليغ دين او حاضر به مشقات باشند ، خدا به آنها الهام فرموده كه به عيسى جواب موافق بدهند .\r\n112 -  إِذْ قالَ الْحَوارِيُّونَ يا عِيسَى ابْنَ مَرْيَمَ هَلْ يَسْتَطِيعُ رَبُّكَ أَنْ يُنَزِّلَ عَلَيْنا مائِدَةً مِنَ السَّماءِ قالَ اتَّقُوا اللَّهَ إِنْ كُنْتُمْ مُؤْمِنِينَ  .\r\nبه نظر مىآيد آمدن « ربك » دلالت بر بىادبى نباشد چنان كه گفته‌اند بلكه اشاره به قدرت خدا باشد يعنى ربى كه تو را بدون پدر آفريد ، ظهور  هَلْ يَسْتَطِيعُ  دلالت بر عدم درك آنها دارد ، در اين صورت  اتَّقُوا اللَّهَ  راجع به نحوهء سؤال است يعنى از خدا بترسيد و  هَلْ يَسْتَطِيعُ  نگوئيد اين دليل بر عدم درك شماست .\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nبه قول بعضى مراد از « يستطيع » استطاعت مصلحتى است نه قدرت يعنى خدا صلاح مىداند يا نه ؟\r\nولى آيهء بعدى و آيهء  قالَ اللَّهُ إِنِّي مُنَزِّلُها  حاكى است كه  اتَّقُوا اللَّهَ  راجع به معجزه خواستن است بدون آنكه احتياجى به آن باشد و يا شايد در صورت آمدن معجزه ايمان نياورند و در عذاب افتند .\r\n113 -  قالُوا نُرِيدُ أَنْ نَأْكُلَ مِنْها وَ تَطْمَئِنَّ قُلُوبُنا وَ نَعْلَمَ أَنْ قَدْ صَدَقْتَنا وَ نَكُونَ عَلَيْها مِنَ الشَّاهِدِينَ  .\r\nدر جواب عيسى گفته‌اند : براى چهار علت مائده مىخواهيم اول از آن بخوريم دوم قلوبمان به اين امر مطمئن باشد مثل :  أَ وَ لَمْ تُؤْمِنْ قالَ بَلى وَ لكِنْ لِيَطْمَئِنَّ قَلْبِي  سوم بدانيم كه به ما راست گفته‌اى به نظر مىآيد عيسى به آنها گفته بود اگر شما بعد از من زحمت بكشيد دين من پيروز مىشود با اين وسيله خواسته‌اند شاهدى بر آن داشته باشند چهارم : در نزد ديگران بر آن گواه باشيم .\r\n114 -  قالَ عِيسَى ابْنُ مَرْيَمَ اللَّهُمَّ رَبَّنا أَنْزِلْ عَلَيْنا مائِدَةً مِنَ السَّماءِ تَكُونُ لَنا عِيداً لِأَوَّلِنا وَ آخِرِنا وَ آيَةً مِنْكَ وَ ارْزُقْنا وَ أَنْتَ خَيْرُ الرَّازِقِينَ  .\r\nمعلوم است كه عيسى در اثر فشار آنها تسليم شده كه از خدا مائده بخواهد ولى نحوهء سؤال عيسى غير از گفتهء آنهاست اولا خودش را با آنها شريك كرد و  أَنْزِلْ عَلَيْنا  گفت و اين در مستجاب بودن دعا اثر حتمى داشت دوم : بلفظ  اللَّهُمَّ رَبَّنا  شروع كرد كه دلالت بر اهميت مسئله دارد ، سوم : علّت خواستن را نيكو بيان كرد نه مثل حواريون و گفت : خدا اين تفضّل و عيدى باشد براى همهء امت آنان كه فعلا هستند و آنان كه بعدا خواهند بود و نيز نشانه و معجزه‌اى باشد از تو ، گويى معجزه بودن غرض اصلى نبوده است تا مورد عتاب واقع شود لفظ  وَ ارْزُقْنا  عبارت اخرى  نُرِيدُ أَنْ نَأْكُلَ مِنْها  است كه با ادب رسالت بيان\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nگرديده است « 1 » .\r\n115 -  قالَ اللَّهُ إِنِّي مُنَزِّلُها عَلَيْكُمْ فَمَنْ يَكْفُرْ بَعْدُ مِنْكُمْ فَإِنِّي أُعَذِّبُهُ عَذاباً لا أُعَذِّبُهُ أَحَداً مِنَ الْعالَمِينَ  .\r\nوعدهء آمدن مائده است ، به حكم  إِنَّ اللَّهَ لا يُخْلِفُ الْمِيعادَ  حتما مائده آمده است و روايات از آمدن آن خبر مىدهد ، در مجمع البيان از حسن و مجاهد نقل شده كه مائده نازل نشد زيرا حواريون چون عذاب را شنيدند گفتند نمىخواهيم و نيازى به آن نداريم ، ولى اين سخن بدون دليل است ، لفظ  إِنِّي مُنَزِّلُها  وعده حتمى از خداست .\r\nو چون كفر و انكار مائده بعد از نزول آن ، مصداق مسخره كردن آيات خداست لذا  فَمَنْ يَكْفُرْ . . .  عذاب انكار را بيان مىكند ، ضمير  لا أُعَذِّبُهُ  راجع به عذاب است ، يعنى او را عذاب مىكنم به عذابى كه كسى را با آن عذاب معذب نمىكنم ، اين جمله دلالت بر شدت عذاب ندارد بلكه حكايت از انحصار آن مىكند ، روايت شده : عذاب آن بود كه انكار كنندگان به خوك مسخ شدند و آن يك عذاب منحصر به فرد بود .\r\n\r\n\r\n","description":"","footnote":"\r\n( 1 ) اين قسمت از تفسير الميزان اقتباس شده است .\r\n","page_name":" 165 ","page_number":165},
  {"content":"\r\n\r\n\r\n[ سوره المائدة ( 5 ) : آيات 116 تا 120 
  ]\r\nوَ إِذْ قالَ اللَّهُ يا عِيسَى ابْنَ مَرْيَمَ أَ أَنْتَ قُلْتَ لِلنَّاسِ اتَّخِذُونِي وَ أُمِّي إِلهَيْنِ مِنْ دُونِ اللَّهِ قالَ سُبْحانَكَ ما يَكُونُ لِي أَنْ أَقُولَ ما لَيْسَ لِي بِحَقٍّ إِنْ كُنْتُ قُلْتُهُ فَقَدْ عَلِمْتَهُ تَعْلَمُ ما فِي نَفْسِي وَ لا أَعْلَمُ ما فِي نَفْسِكَ إِنَّكَ أَنْتَ عَلاَّمُ الْغُيُوبِ ( 116 ) ما قُلْتُ لَهُمْ إِلاَّ ما أَمَرْتَنِي بِهِ أَنِ اعْبُدُوا اللَّهَ رَبِّي وَ رَبَّكُمْ وَ كُنْتُ عَلَيْهِمْ شَهِيداً ما دُمْتُ فِيهِمْ فَلَمَّا تَوَفَّيْتَنِي كُنْتَ أَنْتَ الرَّقِيبَ عَلَيْهِمْ وَ أَنْتَ عَلى كُلِّ شَيْءٍ شَهِيدٌ ( 117 ) إِنْ تُعَذِّبْهُمْ فَإِنَّهُمْ عِبادُكَ وَ إِنْ تَغْفِرْ لَهُمْ فَإِنَّكَ أَنْتَ الْعَزِيزُ الْحَكِيمُ ( 118 ) قالَ اللَّهُ هذا يَوْمُ يَنْفَعُ الصَّادِقِينَ صِدْقُهُمْ لَهُمْ جَنَّاتٌ تَجْرِي مِنْ تَحْتِهَا الْأَنْهارُ خالِدِينَ فِيها أَبَداً رَضِيَ اللَّهُ عَنْهُمْ وَ رَضُوا عَنْهُ ذلِكَ الْفَوْزُ الْعَظِيمُ ( 119 ) لِلَّهِ مُلْكُ السَّماواتِ وَ الْأَرْضِ وَ ما فِيهِنَّ وَ هُوَ عَلى كُلِّ شَيْءٍ قَدِيرٌ ( 120 )\r\n116 - و چون خدا گفت : اى عيسى پسر مريم آيا تو به مردم گفته‌اى من و مادرم را دو خدا گيريد غير از خدا ؟ گفت تو منزهى مرا نشايد كه آنچه حق من نيست بگويم ، اگر من اين را گفته‌ام تو دانسته‌اى كه هر چه در ضمير من است مىدانى و من آنچه در تو است نمىدانم ، براستى داناى نهانها تويى .\r\n117 - نگفته‌ام به آنها جز آنچه تو به آن مأمورم كرده بودى كه عبادت كنيد خدا را كه پروردگار من و شماست ، ما دام كه ميانشان بودم بر آنها شاهد بودم و چون مرا به ميراندى خودت بر آنها مراقب بودى . و تو بر هر چيز گواهى .\r\n118 - اگر عذابشان كنى بندگان تو هستند و اگر بيامرزى تو توانا و حكمت كردارى .\r\n119 - خدا گفت : اين روزى است كه راست گفتن راستگويان سودشان مىدهد ، براى آنها\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nبهشتهايى است كه از زير آنها نهرها روان است ، خدا از آنها راضى و آنها از خدا راضى مىباشند و اين كاميابى بزرگى است .\r\n120 - آسمانها و زمين و آنچه در آنها هست خاص خداست و او بر همه چيز تواناست .\r\n\r\nكلمه‌ها\r\nتوفيتنى : توفى به معنى تحويل گرفتن و تمام كردن است در قرآن مجيد به معنى ميراندن به كار رفته كه اخذ كامل روح اخذ كامل زندگى است .\r\nرقيب : حافظ و مراقب اعمال ، آن از اسماء حسنى است . حافظى كه چيزى از او پوشيده نيست .\r\nفوز : نجات و رستگارى .\r\n\r\nشرحها\r\nدر تعقيب مطالب گذشته در اين آيات روشن شده كه الوهيت عيسى و مادرش به آن دو ربطى ندارد و ساختهء انسانهاى نادان ( پولس و مانند آن ) است ، عيسى روز قيامت آن را تكذيب خواهد كرد و خدا سخن او را تصديق خواهد فرمود ، اين تكذيب از عيسى ، عمل به ميثاق و عهد است كه منطبق بر   أَوْفُوا بِالْعُقُودِ   مىباشد از امام باقر عليه السّلام نقل شده كه نصارى گمان كرده‌اند عيسى خودش به مردم گفته كه مرا و مادرم را معبود بدانيد روز قيامت خدا عيسى و نصارى را جمع كرده و به عيسى مىگويد : آيا تو چنان گفته‌اى ؟ « 1 » .\r\n116 -  وَ إِذْ قالَ اللَّهُ يا عِيسَى ابْنَ مَرْيَمَ أَ أَنْتَ قُلْتَ لِلنَّاسِ اتَّخِذُونِي وَ أُمِّي \r\n\r\n\r\n","description":"","footnote":"\r\n( 1 ) تفسير صافى .\r\n","page_name":" 167 ","page_number":167},
  {"content":"\r\n\r\n إِلهَيْنِ مِنْ دُونِ اللَّهِ  .\r\nاز آيات بعدى روشن مىشود كه اين گفتگو در روز قيامت خواهد بود امام باقر عليه السّلام فرموده : خدا اين سخن را نفرموده و در آخرت خواهد فرمود ، خدا چون بداند چيزى واقع خواهد شد از آن به صورت واقع شده خبر مىدهد « 1 » از لفظ « الهين » معلوم مىشود كه نصارى مريم را نيز پرستيده‌اند ، در المنار ذيل آيهء شريفه آمده : پرستيدن مريم در كليساهاى شرق و غرب به غير از قسطنطنين متفق عليه بود ولى فرقهء پروتسنانت كه بعد از اسلام بوجود آمده است آن را انكار ورد نمود آن گاه از « اب لويس شيخو » نقل مىكند كه گفته است : « پرستش كليساى ارمنى به بتول پاك مادر خدا . . . مشهور است » و نيز گفته : كليساى قبطى در عبادتش به بتول غبطه شدهء مادر خدا ، ممتاز است « 2 » در الميزان آن را از روح المعانى آلوسى نيز نقل كرده است .\r\n قالَ سُبْحانَكَ ما يَكُونُ لِي أَنْ أَقُولَ ما لَيْسَ لِي بِحَقٍّ إِنْ كُنْتُ قُلْتُهُ فَقَدْ عَلِمْتَهُ تَعْلَمُ ما فِي نَفْسِي وَ لا أَعْلَمُ ما فِي نَفْسِكَ إِنَّكَ أَنْتَ عَلَّامُ الْغُيُوبِ  .\r\n« سبحانك » يعنى پاك و منزهى تو از اينكه من و مادرم شريك تو باشيم  إِنْ كُنْتُ قُلْتُهُ  اشاره است به اينكه اگر من گفته بودم تو خودت فعلا گواه بودى ، به نظرم اين سؤال در روز قيامت براى مجاب كردن نصارى خواهد بود مراد\r\n\r\n\r\n","description":"","footnote":"\r\n( 1 )\r\nصافى عن الباقر ( ع ) : « لم يقله و سيقول ، ان اللَّه اذا علم شيئا هو كائن اخبر عنه خبر ما قد كان » .\r\n( 2 ) المنار ج 7 ص 263 كلمهء شيخو اين است : « ان تعبد الكنيسة ، الارمنيه للبتول الطاهرة ام اللَّه لامر مشهور » « و قد امتازت الكنيسة القبطيه بعبادتها للبتول المغبوطة ام اللَّه » ناگفته نماند دنياى مسيحيت به تدريج اين اعمال و عقايد را خلاف عقل دانسته و با آنها به مبارزه برمىخيزند .\r\n","page_name":" 168 ","page_number":168},
  {"content":"\r\n\r\nاز  ما فِي نَفْسِي  -  ما فِي نَفْسِكَ  كارهاى باطنى و پوشيده است و شايد اشاره باشد به اينكه : نه تنها چنين چيزى نگفته‌ام بلكه به خاطرم نيز خطور نكرده است .\r\n117 -  ما قُلْتُ لَهُمْ إِلَّا ما أَمَرْتَنِي بِهِ أَنِ اعْبُدُوا اللَّهَ رَبِّي وَ رَبَّكُمْ  اين همان مأموريت عيسى بود و تبليغ مىكرد .\r\n وَ كُنْتُ عَلَيْهِمْ شَهِيداً ما دُمْتُ فِيهِمْ  .\r\nوظيفهء دوم عيسى است كه تا در ميان امت است بر اعمال آنها ناظر باشد و رهبريشان كند .\r\n فَلَمَّا تَوَفَّيْتَنِي كُنْتَ أَنْتَ الرَّقِيبَ عَلَيْهِمْ وَ أَنْتَ عَلى كُلِّ شَيْءٍ شَهِيدٌ  .\r\nدرباره وفات يا زنده ماندن عيسى رجوع شود به آيهء  بَلْ رَفَعَهُ اللَّهُ إِلَيْهِ  نساء / 158 و آيه پنجاه پنج از سورهء آل عمران و قاموس قرآن ( عيسى ) جملهء « توفيتنى » در وفات عيسى صريح است ، آنها كه به زنده ماندن عيسى عقيده دارند مىگويند :\r\nوفاتش بعد از آمدن از آسمان و نماز خواندن پشت سر امام زمان عليه السّلام خواهد بود جملهء  وَ أَنْتَ عَلى كُلِّ شَيْءٍ شَهِيدٌ  دليل رقيب بودن است كه آرى خدا در هر امرى حاضر و ناظر است .\r\n118 -  إِنْ تُعَذِّبْهُمْ فَإِنَّهُمْ عِبادُكَ وَ إِنْ تَغْفِرْ لَهُمْ فَإِنَّكَ أَنْتَ الْعَزِيزُ الْحَكِيمُ  يعنى اگر عذابشان كنى بندگان تو هستند ، مولى مىتواند بندهء عاصى را عقوبت كند و اگر عفو كنى كسى حق تعرض ندارد زيرا توانايى و كار را از روى حكمت مىكنى ، على هذا « عزيز حكيم » راجع به غفران نيست كه بگوئيم مناسب بود « غفور رحيم » آيد بلكه راجع به حكومت و سلطان خداوند است .\r\n119 -  قالَ اللَّهُ هذا يَوْمُ يَنْفَعُ الصَّادِقِينَ صِدْقُهُمْ لَهُمْ جَنَّاتٌ تَجْرِي مِنْ تَحْتِهَا الْأَنْهارُ خالِدِينَ فِيها أَبَداً رَضِيَ اللَّهُ عَنْهُمْ وَ رَضُوا عَنْهُ ذلِكَ الْفَوْزُ الْعَظِيمُ \r\n\r\n","description":"","footnote":"","page_name":" 169 ","page_number":169},
  {"content":"\r\n\r\nتصديق خدا دليل كذب نصارى است دربارهء عيسى و مادرش ، « صادقين » كسانى است كه در قول و عمل صادقند چنين كسانى اهل بهشت هستند انهار بهشتى در سورهء قتال توضيح داده شده است . جمله  رَضِيَ اللَّهُ . . .  مقامى بسيار عالى و غير قابل وصف است اين  قالَ اللَّهُ  در روز قيامت خواهد بود .\r\n120 -  لِلَّهِ مُلْكُ السَّماواتِ وَ الْأَرْضِ وَ ما فِيهِنَّ وَ هُوَ عَلى كُلِّ شَيْءٍ قَدِيرٌ  .\r\nاين آيه دليل وعدهء بهشت در آيهء فوق است ، خدايى كه آسمانها و زمين از آن او است و بر هر چيزى تواناست مىتواند مؤمنان را به چنان بهشت وارد كند روز پنجشنبه 4 ربيع الثانى 1400 مطابق 2 / 12 / 1358 از نوشتن تفسير اين سورهء فارغ شدم و الحمد للَّه و هو خير ختام .\r\n\r\n","description":"","footnote":"","page_name":" 170 ","page_number":170},
  {"content":"\r\n\r\n\r\nسورهء انعام\r\nدر مكه نازل شده و صد و شصت پنج آيه است\r\n\r\nنظرى به كليات سوره\r\n1 - سورهء انعام پنجاه پنجمين سوره است كه در مكه نازل گرديد ، عدد آيات آن صد و شصت و پنج و در نقلى صد و شصت و شش مىباشد . قارئان شامى صد و شصت هفت گفته‌اند .\r\n2 - ابو بصير از حضرت صادق عليه السّلام نقل كرده : سورهء انعام همه‌اش به يك بار نازل شد و به وقت نازل شدن هفتاد هزار فرشته آن را مشايعت كرد ، اين سوره را تعظيم و تبجيل كنيد . اين سخن از حضرت رضا عليه السّلام و از ابى بن كعب از رسول خدا صلى اللَّه عليه و إله نيز نقل شده است « 1 » .\r\n3 - از روايات معلوم مىشود كه اين سوره در زمان رسول خدا و به زبان آن حضرت سورهء انعام ناميده شده است ، به نظر مىآيد علّت اين نامگذارى ، آيات 136 تا 146 باشد كه در آنها بدعتهاى مشركان در زمينهء چهارپايان نقل شده\r\n\r\n\r\n","description":"","footnote":"\r\n( 1 ) در تفسير عياشى و مجمع البيان نقل شده :\r\n« عن الرضا ( ع ) : نزلت الانعام جملة واحدة شيعها سبعون الف ملك لهم زجل بالتسبيح و التهليل و التكبير فمن قرأها سبحوا له الى يوم القيامة » .\r\nدر جوامع الجامع نقل شده :\r\n« و فى حديث ابى قال رسول اللَّه ( ص ) نزلت الانعام جملة واحدة شيعها سبعون الف ملك . . . » .\r\n","page_name":" 171 ","page_number":171},
  {"content":"\r\n\r\nو حيوانات حلال گوشت نيز ذكر شده‌اند .\r\n4 - در زمينهء مطالب سوره بايد بدانيم كه در اين سوره مسئلهء توحيد و ربوبيت خدا و تسلّط همه جانبهء او بر جهان و ادارهء آن ، به نحو احسن بيان گرديده است ، و نيز مسئلهء معاد و بازگشت اعمال و انكار مشركان و مقاومت آنها در برابر پيامبران بازگو شده است ، دقت در مطالب آن نشان مىدهد كه در مكه و قبل از هجرت نازل شده است ، شيعه و اهل سنّت نيز چنين گفته‌اند ، در جوامع الجامع نقل شده كه شش آيه از آن در مدينه نازل گشته و به قول بعضى نه آيه . در اينجا لازم است يك مسئله مهمى را بررسى نمائيم .\r\nمورد نزاع ما بين پيامبران و مشركان : بايد دانست نزاع ما بين پيامبران و مشركان در وجود خدا نبود ، به عبارت ديگر مطلب اين نبود كه پيامبران بگويند خدا هست و مشركان بگويند خدا نيست ، بلكه هر دو گروه در اعتقاد بوجود خدا توافق داشتند . قرآن مجيد از مشركان مكه نقل مىكند كه بتها را واسطه‌هاى خدا مىدانستند و مىگفتند :  . . . هؤُلاءِ شُفَعاؤُنا عِنْدَ اللَّهِ  يونس / 18 و چون عقيده به معاد نداشتند ، منظورشان واسطه بودن در كارهاى دنيوى بود و نيز مىگفتند :  . . . ما نَعْبُدُهُمْ إِلَّا لِيُقَرِّبُونا إِلَى اللَّهِ زُلْفى  زمر / 4 ، على هذا مشركان به وجود خدا عقيده داشتند و بتها را واسطه در پيش خدا و وسيلهء تقرب به خدا مىدانستند در سورهء اعراف و هود كه حالات پيامبرانى امثال نوح ، صالح ، هود ، لوط و مانند آنها نقل شده است ، همه سخن خود را با كلمهء  يا قَوْمِ اعْبُدُوا اللَّهَ ما لَكُمْ مِنْ إِلهٍ غَيْرُهُ  شروع كرده‌اند ، پس وجود خدا و آفريننده نزد هر دو گروه متسالم عليه بوده است .\r\nعلى هذا اختلاف و نزاع در مسئلهء توحيد و ادارهء جهان بود ، به عبارت ديگر پيامبران مىگفتند :  أَلا لَهُ الْخَلْقُ وَ الْأَمْرُ  خلق و تدبير و ادارهء جهان هر دو از\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nخدا است ولى مشركان اين سخن را فقط در خلقت قبول داشتند نه در چرخانيدن و اداره جهان و جلب منافع و دفع مضار .\r\nتوضيح ديگر آنكه پيغمبران مىگفتند :   قُلِ اللَّهُمَّ مالِكَ الْمُلْكِ تُؤْتِي الْمُلْكَ مَنْ تَشاءُ وَ تَنْزِعُ الْمُلْكَ مِمَّنْ تَشاءُ وَ تُعِزُّ مَنْ تَشاءُ وَ تُذِلُّ مَنْ تَشاءُ بِيَدِكَ الْخَيْرُ إِنَّكَ عَلى كُلِّ شَيْءٍ قَدِيرٌ ، تُولِجُ اللَّيْلَ فِي النَّهارِ وَ تُولِجُ النَّهارَ فِي اللَّيْلِ وَ تُخْرِجُ الْحَيَّ مِنَ الْمَيِّتِ وَ تُخْرِجُ الْمَيِّتَ مِنَ الْحَيِّ وَ تَرْزُقُ مَنْ تَشاءُ بِغَيْرِ حِسابٍ   آل عمران / 26 - 27 هر چيز در دست خداست  كُلَّ يَوْمٍ هُوَ فِي شَأْنٍ  ، موجودات طبيعى همه سايه‌هاى خدا و واسطه مىباشند كه او آفريده و هيچ يك در كار خود استقلال ندارند .\r\nعلى هذا به حكم  إِيَّاكَ نَعْبُدُ وَ إِيَّاكَ نَسْتَعِينُ  بايد به خدا عبادت كرد و از او فرمان برد و از او ترسيد و به او روى آورد و از او خواست و به او ناليد و رضاى او را در نظر گرفت . اما مشركان موجودات طبيعى را در ادارهء كارها مستقل مىدانستند و در دفع ضرر . و جلب منفعت به بتها روى آورده بودند ، يعنى خدا را فقط خالق خالى مىدانستند و در مقام تدبير و به عبادت به كلى از خداى سبحان بريده بودند ، براى نمونه مىشود وضع فعلى دنياى اروپا را مثلا در نظر گرفت كه به عنوان مسيحيت وجود خدا را قبول دارند ولى در ادارهء زندگى مطلقا از خدا خبرى نيست به طاغوتها روى آورده و از خود قوانين جعل كرده و پادشاهان و رؤسا را حلال مشكلات حساب كرده و به كلى از خدا بريده‌اند ديگر نه توحيدى در ميان هست و نه توجه به خدا ، جوامعى كه پيامبران در آن مبعوث مىشدند نظير چنين جوامعى بود ، اين زندگى در دنيا بربريت و در آخرت موجب عذاب است .\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nسورة الأنعام مكيّة و اياتها 165 نزلت بعد سورة الحجر بِسْمِ اللَّهِ الرَّحْمنِ الرَّحِيمِ\r\n\r\n[ سوره الأنعام ( 6 ) : آيات 1 تا 3 
  ]\r\nبِسْمِ اللَّهِ الرَّحْمنِ الرَّحِيمِ\r\nالْحَمْدُ لِلَّهِ الَّذِي خَلَقَ السَّماواتِ وَ الْأَرْضَ وَ جَعَلَ الظُّلُماتِ وَ النُّورَ ثُمَّ الَّذِينَ كَفَرُوا بِرَبِّهِمْ يَعْدِلُونَ ( 1 ) هُوَ الَّذِي خَلَقَكُمْ مِنْ طِينٍ ثُمَّ قَضى أَجَلاً وَ أَجَلٌ مُسَمًّى عِنْدَهُ ثُمَّ أَنْتُمْ تَمْتَرُونَ ( 2 ) وَ هُوَ اللَّهُ فِي السَّماواتِ وَ فِي الْأَرْضِ يَعْلَمُ سِرَّكُمْ وَ جَهْرَكُمْ وَ يَعْلَمُ ما تَكْسِبُونَ ( 3 )\r\nبنام اللَّه كه رحمتش همگانى و دائمى است\r\n1 - حمد خدا راست ، خدايى كه آسمانها و زمين را آفريد ، تاريكيها و نور را پديد كرد ، با وجود اين كافران غير خدا را با خدايشان برابر مىكنند .\r\n2 - خداست كه شما را از گلى بيافريد ، سپس اجلى معين كرد و اجل معينى نيز نزد او است با وجود اين ، شما شك مىكنيد .\r\n3 - او است خدا در آسمانها و زمين ، نهان و آشكار شما را مىداند و مىداند آنچه مىكنيد .\r\n\r\nكلمه‌ها\r\nحمد : ستايش و ثناگويى و ستودن آن نوعا در مقابل نعمت است ولى در اين آيات هم در مقابل نعمت و هم قدرت و توانايى خداست ( سورهء حمد ) .\r\nنور : روشنايى . در تعريف آن گفته‌اند : آنچه بذاته آشكار است و غير خود\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nرا آشكار مىكند ، به قرآن و قوانين خدا و ايمان و هدايت نيز نور اطلاق مىشود .\r\nيعدلون : عدل : برابرى . مثل .   بِرَبِّهِمْ يَعْدِلُونَ   يعنى : معبودهاى خود را با خدا برابر مىكنند و مانند او مىدانند .\r\nطين : گل : به گل خشك شده نيز طين گويند نكره بودن آن مبين خصوصيت است .\r\nقضى : قضاء در اصل به معنى فيصله دادن و محكم كردن است ، آن در آيه به معنى تعيين است كه از مصاديق فيصله دادن مىباشد .\r\nاجل : مدت معين . اجل انسان مدت زنده بودن او است .\r\nمسمى : تسميه شده و معين شده ( اسم مفعول از باب تفعيل ) .\r\nتمترون : مريه و امتراء : مردد بودن « تمترون » ترديد مىكنيد .\r\nجهركم : جهر : آشكار شدن و آشكار كردن . آن در آيه به معنى آشكار شده است مصدر به معنى مفعول ( مجهور ) .\r\n\r\nشرحها\r\nدر اين آيات روشن شده كه آفرينندهء آسمانها و زمين و پديد آورندهء تاريكيها و روشنايى خدا است و نيز آفرينندهء انسان و تعيين كنندهء مدت زنده بودن او خداست ، حكومت و تسلط خدا همهء جهان را فرا گرفته است ، از آشكار و نهان و اعمال مردم آگاه است ، مىشود گفت كه اين سه آيه عنوان و چكيدهء اين سوره است و همهء مطالب آن از اين سه آيه سرچشمه گرفته و مشروح آنها است .\r\n\r\n","description":"","footnote":"","page_name":" 175 ","page_number":175},
  {"content":"\r\n\r\n1 -   الْحَمْدُ لِلَّهِ الَّذِي خَلَقَ السَّماواتِ وَ الْأَرْضَ وَ جَعَلَ الظُّلُماتِ وَ النُّورَ   .\r\nالف و لام حمد يا براى استغراق و يا براى جنس است و در هر دو صورت معنايش عموم حمدهاست كه اختصاص به خدا دارد چون خالق همه اوست و افاضه به همه از او است ، مراد از « ظلمات و نور » ظلمات و نور مادى است ، علت آمدن « جعل » بجاى « خلق » آن است كه خلقت آسمانها وجود ظلمت و نور را لازم گرفته و به عبارت ديگر در مرحله دوم خلقتند مثل اينكه بگوئيم : ديوار را آفريدم و سايه‌اش را قرار دادم ، زمخشرى در كشاف گويد : فرق خلق و جعل آن است كه در « خلق » معناى اندازه‌گيرى و در « جعل » معناى تضمين هست مثل به وجود آوردن چيزى از چيزى .\r\nنگارنده گويد : شايد به اين علت است كه در قرآن مجيد نور و ظلمت همه جا با لفظ « جعل » آمده است .\r\nناگفته نماند : در قرآن همه جا « ظلمات » با لفظ جمع آمده است و لفظ « ظلمة » يك بار نيز نيامده است حتى در جاهايى كه مىبايست مفرد آيه مثل :\r\n وَ لا حَبَّةٍ فِي ظُلُماتِ الْأَرْضِ  انعام / 59 ، و در بعضى از آيات آمده  خَلْقاً مِنْ بَعْدِ خَلْقٍ فِي ظُلُماتٍ ثَلاثٍ  فاطر / 20 به نظر مىآيد در تشكيل ظلمت و تاريكى يك حقائق فيزيكى هست كه به آن جهت پيوسته جمع آمده است و اللَّه اعلم به هر حال   الَّذِي خَلَقَ . . .   استدلال است براى   الْحَمْدُ لِلَّهِ   .\r\n  ثُمَّ الَّذِينَ كَفَرُوا بِرَبِّهِمْ يَعْدِلُونَ   .\r\nاين كفر و انكار از روى عمد و يك نوع لجاجت است يعنى كفار معبودهاى خود را با پروردگار برابر مىكنند با آن كه مىدانند معبودهاى آنها دخالتى در خلقت عالم ندارند  لا يَخْلُقُونَ شَيْئاً وَ هُمْ يُخْلَقُونَ  نحل 20 پس بايد معبودهم\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nنباشند .\r\n2 -  هُوَ الَّذِي خَلَقَكُمْ مِنْ طِينٍ ثُمَّ قَضى أَجَلًا وَ أَجَلٌ مُسَمًّى عِنْدَهُ ثُمَّ أَنْتُمْ تَمْتَرُونَ  .\r\nآيهء اول دربارهء خلقت آسمانها و زمين بود ، اين آيه در زمينهء خلقت انسان است كه عالم صغير مىباشد و تعيين اجل او است و دليل دوم   الْحَمْدُ لِلَّهِ   است ، ظهور « تمترون » شك در وجود خدا است و چون انسان به وجود خودش آگاهتر است لذا به لفظ خطاب « تمترون » آمده است به خلاف آيهء سابق كه راجع به خلقت آسمانها و زمين بود ، اگر انسان به مسألهء ضرورى علت و معلول و خلقت خويش توجه كند جايى براى شك در وجود خدا نخواهد داشت .\r\nدر اينجا دو مسئله است يكى اينكه : خلقت انسان داراى دو مرحله است مرحلهء اول خلقت انسان از خاك و گل ، چنان كه در اين آيه و آيات ديگر آمده است دوم تكثير نسل انسان به واسطهء نطفه و توالد و تناسل است قرآن فرمايد :   الَّذِي أَحْسَنَ كُلَّ شَيْءٍ خَلَقَهُ وَ بَدَأَ خَلْقَ الْإِنْسانِ مِنْ طِينٍ ثُمَّ جَعَلَ نَسْلَهُ مِنْ سُلالَةٍ مِنْ ماءٍ مَهِينٍ   سجده 7 - 8 از قرار معلوم خلقت سائر حيوانات و علفها و درختان نيز چنين است .\r\nديگرى آنكه براى انسان دو گونه اجل هست يكى اجل مشروط كه در صورت پيدا شدن شرط خواهد آمد ديگرى اجل حتمى كه بالاخره خواهد رسيد و تغيير ناپذير مىباشد ، اجل اول قابل محو و اثبات و تقديم و تأخير است ولى اجل دوم ثابت و غير قابل تغيير مىباشد از امام صادق عليه السلام نقل شده : دو اجل وجود دارد اجل موقوف ( مشروط ) خدا در آن هر چه ( از زياد كردن و كم كردن ) بخواهد مىكند و اجل حتمى مراد از  أَجَلٌ مُسَمًّى  اجل حتمى است زيرا « عنده » دلالت بر ثبات و دوام دارد .\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nچراغى در نظر مىگيريم كه در آن يك ليتر نفت ريخته‌ايم ، مدت روشن بودن چراغ دو ساعت خواهد بود به شرط آنكه بادى آن را خاموش نكند و يا نفت تازه‌اى نريزند . يا مىگوئيم : اين عمارت صد سال عمر دارد به شرط آنكه زلزله ويرانش نكند و يا هر سال تعميرش نكنند در اينجا دو ساعت و صد سال اجل مسمى و آمدن باد ، ريختن نفت تازه زلزله و تعمير ، تعيين كنندهء اجل مشروط و معلق است .\r\nعلى هذا يك انسان مثلا بطور متعارف قدرت هفتاد سال عمر را دارد ، اين اجل تعيين شدهء اوست ولى فوت با تصادف يا عمر بيش از هفتاد به وسيلهء دارو يا عوامل ديگر تعيين كنندهء اجل معلق است در اين صورت صدى نود پنج مردمان با اجل معلق از دنيا مىروند از امام صادق عليه السّلام نقل شده : كسانى كه با گناه از دنيا مىروند از آن كه با اجل مىميرند بيشتر هستند آنان كه با احسان زندگى مىكنند . از آنها كه با اجل زندگى مىكنند زيادتر مىباشند راجع به تغيير اجل رجوع شود به آيات سوره‌هاى ابراهيم / 10 ، نوح / 4 و 10 ، نحل / 118 ، يونس / 13 ، فاطر / 11 و قاموسى قرآن ( رجل اجل معلق ) .\r\n3 -  وَ هُوَ اللَّهُ فِي السَّماواتِ وَ فِي الْأَرْضِ يَعْلَمُ سِرَّكُمْ وَ جَهْرَكُمْ وَ يَعْلَمُ ما تَكْسِبُونَ  .\r\nاين آيه مكمل دو آيهء فوق است يعنى ديگر در جهان اعم از عالم بالا و پائين خدايى و معبودى نيست ، نظير  وَ هُوَ الَّذِي فِي السَّماءِ إِلهٌ وَ فِي الْأَرْضِ إِلهٌ . . . \r\nزخرف / 84 مراد از  ما تَكْسِبُونَ  به نظرم مطلق اعمال و از « سر و جهر » سخنان و افكار است مثل  سَواءٌ مِنْكُمْ مَنْ أَسَرَّ الْقَوْلَ وَ مَنْ جَهَرَ بِهِ  رعد / 10  وَ أَسِرُّوا قَوْلَكُمْ أَوِ اجْهَرُوا بِهِ إِنَّهُ عَلِيمٌ بِذاتِ الصُّدُورِ  ملك / 13 الميزان جهر و سر را شامل اعمال دانسته و  ما تَكْسِبُونَ  را حالات روحى\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nكه از اعمال به وجود مىآيد و اللَّه اعلم .\r\n\r\nنكته‌ها :\r\nجهان و خدا : جهان با همهء ابعاد و بزرگيش يك واحد منسجم است كه با يك اراده اداره مىشود ، اشياء گوناگون جهان به حكم اعضاء يك بدن هستند آفريننده و اداره كنندهء جهان يكى است و به اسرار و اعمال بشر واقف و دانا است . اسلام و قرآن مردم را به چنين توحيدى دعوت مىكنند .\r\n\r\n","description":"","footnote":"","page_name":" 179 ","page_number":179},
  {"content":"\r\n\r\n\r\n[ سوره الأنعام ( 6 ) : آيات 4 تا 6 
  ]\r\nوَ ما تَأْتِيهِمْ مِنْ آيَةٍ مِنْ آياتِ رَبِّهِمْ إِلاَّ كانُوا عَنْها مُعْرِضِينَ ( 4 ) فَقَدْ كَذَّبُوا بِالْحَقِّ لَمَّا جاءَهُمْ فَسَوْفَ يَأْتِيهِمْ أَنْباءُ ما كانُوا بِهِ يَسْتَهْزِؤُنَ ( 5 ) أَ لَمْ يَرَوْا كَمْ أَهْلَكْنا مِنْ قَبْلِهِمْ مِنْ قَرْنٍ مَكَّنَّاهُمْ فِي الْأَرْضِ ما لَمْ نُمَكِّنْ لَكُمْ وَ أَرْسَلْنَا السَّماءَ عَلَيْهِمْ مِدْراراً وَ جَعَلْنَا الْأَنْهارَ تَجْرِي مِنْ تَحْتِهِمْ فَأَهْلَكْناهُمْ بِذُنُوبِهِمْ وَ أَنْشَأْنا مِنْ بَعْدِهِمْ قَرْناً آخَرِينَ ( 6 )\r\n4 - آيه‌اى از آيه‌هاى خدا به سوى آنها نمىآيد مگر آنكه از آن رو گردان مىشوند .\r\n5 - چون حق به سوى آنها آمد تكذيبش كردند ، به زودى خبرهاى آنچه مسخره‌اش مىكنند به آنها مىرسد .\r\n6 - آيا ندانسته‌اند كه پيش از آنها چه نسلهايى هلاك كرده‌ايم ، ايشان را در زمين تمكن داده بوديم كه به شما آن تمكن را نداده‌ايم ، باران پربركت را بر آنها نازل كرديم و نهرهايى روان براى آنها پديد آورديم آن گاه به سزاى گناهانشان هلاكشان كرديم و از پى آنها نسل ديگرى بوجود آورديم .\r\n\r\nكلمه‌ها\r\nمعرضين : اعراض : روگردانى و بىاعتنايى . معرض : روگردان . معرضين :\r\nروگردانان .\r\nانباء : نبأ : خبر مهم و با فائده . انباء : خبرها .\r\nيستهزءون : هزء و استهزاء : مسخره كردن « يستهزءون » مسخره مىكنند .\r\nقرن : ( بر وزن عقل ) در اصل به معنى جمع كردن است ، جماعتى را كه در يك زمان نزديك بهم زندگى مىكنند قرن گويند يعنى جمع\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nشده‌ها « القرن : القوم المقترنون فى زمان واحد » جمع آن قرون است .\r\nمكناهم : تمكين : قدرت دادن . « مكنّاهم » قدرت و امكان داديم به آنها .\r\nمدرار : در : شير ، به معنى كثرت نيز آيد « در الحليب » يعنى شير زياد شد ، مراد از آن بهره و فائده است . مدرار : با فائده ، مراد از « السماء » باران است  أَرْسَلْنَا السَّماءَ عَلَيْهِمْ مِدْراراً  يعنى باران پر فائده را بر آنها فرستاديم .\r\nانشأنا : نشأ : بوجود آمدن . انشاء : بوجود آوردن . انشأنا : بوجود آورديم .\r\n\r\nشرحها\r\nپس از آنكه در آيات گذشته تسلط و احاطه خدا و آفرينش موجودات گفته شد ، در اين آيات مقاومت و موضعگيرى انسانهاى لجوج در مقابل اللَّه و پيامبران و آيات خدا بيان شده و روشن گشته است كه شكست و هلاكت با لجوجان است چنان كه در گذشته نيز اينطور بوده است .\r\n4 -  وَ ما تَأْتِيهِمْ مِنْ آيَةٍ مِنْ آياتِ رَبِّهِمْ إِلَّا كانُوا عَنْها مُعْرِضِينَ  اين آيه نوعى تأسف از عدم توجّه مشركان و كفار به آيات خداست ، نيروهاى فعالهء خدا براى سازندگى انسانها به كار مىافتد ولى جاهلها با آنها به مبارزه برمىخيزند ، مصداق اولى آن مشركين مكه مىباشند .\r\n5 -  فَقَدْ كَذَّبُوا بِالْحَقِّ لَمَّا جاءَهُمْ فَسَوْفَ يَأْتِيهِمْ أَنْباءُ ما كانُوا بِهِ يَسْتَهْزِؤُنَ  .\r\nوعدهء عقوبت به تكذيب كنندگان حق و مخالفان نظام عقل و عدل است ،\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nآمدن خبرهاى حق تكذيب و مسخره شده ، نظير عذابهايى است كه آيهء بعدى بيان مىكنند .\r\n6 -  أَ لَمْ يَرَوْا كَمْ أَهْلَكْنا مِنْ قَبْلِهِمْ مِنْ قَرْنٍ مَكَّنَّاهُمْ فِي الْأَرْضِ ما لَمْ نُمَكِّنْ لَكُمْ وَ أَرْسَلْنَا السَّماءَ عَلَيْهِمْ مِدْراراً وَ جَعَلْنَا الْأَنْهارَ تَجْرِي مِنْ تَحْتِهِمْ  .\r\nآن روز مشركان مكه مىدانستند كه عاد ، ثمود ، قوم لوط و امثال آنها چطور تار و مار شده‌اند و تمدنها چطور زير خاك رفته‌اند ، با آنكه امكانات آنها از اهل مكه بيشتر بود زيرا بارانهاى پر بركت و نهرهاى پر آب در اختيار داشتند ولى اهل مكه فاقد آن بودند ، با وجود آن ، در برابر قهر خدايى نتوانستند مقاومت كنند .\r\nناگفته نماند « لكم » خطاب به اهل مكه و كفار است و اگر « لهم » گفته مىشد معنى ، مبهم مىگرديد و احتمال مىرفت كه راجع به ضمير « مكنّاهم » است ، مراد از « ما » قدرت و تمكن است ، آن با جملهء بعدى وصف تمكنى است كه از « مكناهم » فهميده مىشود ، منظور از « السماء » باران است به علت در بالا بودن ، چون بهر چيزى كه در بالا باشد سماء گفته مىشود .\r\n فَأَهْلَكْناهُمْ بِذُنُوبِهِمْ وَ أَنْشَأْنا مِنْ بَعْدِهِمْ قَرْناً آخَرِينَ  آيه صريح است در اينكه گناهان سبب هلاكت اقوام و سقوط تمدنها مىشوند ، ممكن است اين كار به وسيلهء عوامل طبيعت باشد مثل جريان قوم نوح و غيره ، ممكن است ستمگرى و عياشى روح مبارزه و مقاومت را از بين ببرد و در مقابل دشمن مقاومت نتوانند مثل ايران در مقابل عرب ، ممكن است از ميان جامعه ، قشر محروم حركت كرده كار ستمگران را يكسره كنند . در هر سه صورت اجلها جلو كشيده مىشوند و انسانها زودتر از اجل مسمى از بين مىروند و نسل صالح يا غالب جاى آنها را مىگيرد .\r\n\r\n","description":"","footnote":"","page_name":" 182 ","page_number":182},
  {"content":"\r\n\r\n\r\n[ سوره الأنعام ( 6 ) : آيات 7 تا 11 
  ]\r\nوَ لَوْ نَزَّلْنا عَلَيْكَ كِتاباً فِي قِرْطاسٍ فَلَمَسُوهُ بِأَيْدِيهِمْ لَقالَ الَّذِينَ كَفَرُوا إِنْ هذا إِلاَّ سِحْرٌ مُبِينٌ ( 7 ) وَ قالُوا لَوْ لا أُنْزِلَ عَلَيْهِ مَلَكٌ وَ لَوْ أَنْزَلْنا مَلَكاً لَقُضِيَ الْأَمْرُ ثُمَّ لا يُنْظَرُونَ ( 8 ) وَ لَوْ جَعَلْناهُ مَلَكاً لَجَعَلْناهُ رَجُلاً وَ لَلَبَسْنا عَلَيْهِمْ ما يَلْبِسُونَ ( 9 ) وَ لَقَدِ اسْتُهْزِئَ بِرُسُلٍ مِنْ قَبْلِكَ فَحاقَ بِالَّذِينَ سَخِرُوا مِنْهُمْ ما كانُوا بِهِ يَسْتَهْزِؤُنَ ( 10 ) قُلْ سِيرُوا فِي الْأَرْضِ ثُمَّ انْظُرُوا كَيْفَ كانَ عاقِبَةُ الْمُكَذِّبِينَ ( 11 )\r\n7 - اگر بر تو كتاب تمامى در جزوه‌اى مىفرستاديم و با دست خود آن را لمس مىكردند باز كافران مىگفتند : اين جز جادويى آشكار نيست .\r\n8 - و گفتند : چرا بر او فرشته‌اى نازل نمىشود ، اگر فرشته‌اى نازل مىكرديم كار پايان مىيافت و مهلت نمىيافتند .\r\n9 - اگر فرستاده را فرشته‌اى مىكرديم او را به صورت مردمى قرار مىداديم و آنچه را كه خود خلط مىكنند بر آنها خلط مىكرديم .\r\n10 - حق اين است كه پيش از تو پيامبرانى نيز استهزاء شده‌اند ، كسانى را كه مسخره مىكردند عذابى فرا گرفت كه آن را استهزاء مىكردند .\r\n11 - بگو : در زمين سفر كنيد و بنگريد كه عاقبت تكذيب كاران چگونه شده است .\r\n\r\nكلمه‌ها\r\nقرطاس : جزوه . صحيفه . چيزى كه در آن مىنويسند . « القرطاس : الصحيفة التي يكتب فيها » .\r\nلمسوه : لمس : دست زدن . « لمسوه » به آن دست زدند .\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nسحر : جادو . تفصيل آن در ( بقره / 102 ) ديده مىشود .\r\nيلبسون : لبس ( بر وزن قفل ) : لباس پوشيدن ، فعل آن از باب ( علم يعلم ) آيد و بر وزن عقل به معنى خلط و مشتبه كردن است ، فعل آن از باب ( ضرب يضرب ) آيد ، آن در آيه به معناى دوم است .\r\nحاق : حيق : احاطه كردن و فرا گرفتن « حاق » فرا گرفت .\r\nسخروا : سخر : ريشخند كردن ، مسخره كردن . « سخروا » مسخره كردند .\r\nسيروا : سير : راه رفتن « سيروا » سفر كنيد .\r\n\r\nشرحها\r\nدر اين آيات اشكالهاى مشركان دربارهء نبوت نقل و جواب آنها داده شده است . شبههء اولشان آن بود كه مىگفتند : قرآن چرا يك دفعه و در يك جزوه نازل نمىشود ! دوم : چرا فرشته‌اى از آسمان نازل نمىشود كه او را تصديق كند و با او همكارى نمايد ؟ آن گاه به رسول خدا صلى اللَّه عليه و إله خطاب شده كه پيغمبران پيشين نيز بچنين دردى مبتلا بوده‌اند ، ولى عذاب ، امتشان را فرا گرفت و در آخر به كفار و مخالفان حق يك عينيت تاريخى تذكر داده شده كه در زمين بگرديد تا به بينيد بر سر گذشتگان چه آمد ، شايد عبرت شما باشد .\r\n7 -  وَ لَوْ نَزَّلْنا عَلَيْكَ كِتاباً فِي قِرْطاسٍ فَلَمَسُوهُ بِأَيْدِيهِمْ لَقالَ الَّذِينَ كَفَرُوا إِنْ هذا إِلَّا سِحْرٌ مُبِينٌ  .\r\nدر اينجا سؤال كفار نقل نشده ولى از آيه روشن است كه كتابى نوشته شده و آماده خواسته‌اند در آيات ديگر آمده كه گفتند :  أَوْ تَرْقى فِي السَّماءِ وَ لَنْ نُؤْمِنَ لِرُقِيِّكَ حَتَّى تُنَزِّلَ عَلَيْنا كِتاباً نَقْرَؤُهُ  اسراء / 93 و نيز آمده : در  وَ قالَ الَّذِينَ كَفَرُوا لَوْ لا نُزِّلَ عَلَيْهِ الْقُرْآنُ جُمْلَةً واحِدَةً  فرقان / 32  فَلَمَسُوهُ بِأَيْدِيهِمْ  براى\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nآنست كه نگويند شما هم ما را سحر كرده‌اى  فَقالَ الَّذِينَ  حاكى است كه اينها چنان لجوجند كه در اين صورت نيز مىگفتند : اين جادو است ، چون خواستهء آنها براى رفع اشتباه نبود بلكه براى لوث حقيقت و عذر بى جا بود .\r\n8 -  وَ قالُوا لَوْ لا أُنْزِلَ عَلَيْهِ مَلَكٌ  اشكال دوم آنها است كه مىخواستند نبوت را در دست انداز قرار دهند و مىگفتند : اگر او پيغمبر است چرا فرشته‌اى بكمك او نمىآيد در جاى ديگر گفتهء آنها چنين نقل شده است :  لَوْ لا أُنْزِلَ ، عَلَيْهِ كَنْزٌ أَوْ جاءَ مَعَهُ مَلَكٌ  هود / 12  لَوْ لا أُنْزِلَ إِلَيْهِ مَلَكٌ فَيَكُونَ مَعَهُ نَذِيراً  فرقان / 7 و نيز حجر / 7 .\r\nاز اين اشكال در جواب داده شده است اول :  وَ لَوْ أَنْزَلْنا مَلَكاً لَقُضِيَ الْأَمْرُ ثُمَّ لا يُنْظَرُونَ  از اين جمله و نيز آيهء   لَوْ ما تَأْتِينا بِالْمَلائِكَةِ إِنْ كُنْتَ مِنَ الصَّادِقِينَ ما نُنَزِّلُ الْمَلائِكَةَ إِلَّا بِالْحَقِّ وَ ما كانُوا إِذاً مُنْظَرِينَ   حجر / 7 معلوم مىشود : سنت خدا بر اين جارى است كه اگر مردم از پيغمبر معجزه خواستند و خدا آن را آورد و مردم انكار كردند ، عذاب الهى آنها را از بين ميبرد ، خدا نمىخواست اهل مكه يكسره از بين بروند ، مىخواست در مهلت زندگى كنند ، شايد هدايت يابند و از نسلشان پاكان به وجود آيند . خلاصه جواب اينكه : ما فرشته نخواهيم فرستاد زيرا شما در آن صورت قبول نخواهيد كرد و عذاب شما را خواهد گرفت و ما آن را نمىخواهيم .\r\n9 -  وَ لَوْ جَعَلْناهُ مَلَكاً لَجَعَلْناهُ رَجُلًا وَ لَلَبَسْنا عَلَيْهِمْ ما يَلْبِسُونَ  .\r\nجواب دوم اشكال آنهاست « يلبسون » تقديرش « يلبسونه » است ، ضمير آن راجع است به « ما » يعنى اگر ميخواستيم ملك بفرستيم لازم بود او را به صورت انسان در بياوريم تا همشكل انسانها باشد و با او انس بگيرند ، نتيجه‌اش اين مىشد كه ما امر را بر آنها مشتبه كنيم .\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nو بگويند : نمىدانيم اين انسان است يا ملك و پيغمبر ، چنان كه خود امر را مشتبه مىكنند و مىگويند : نميدانيم محمد پيغمبر است يا نيست ؟ و بالاخره فرستادن ملك بىفائده مىشد .\r\n10 -  وَ لَقَدِ اسْتُهْزِئَ بِرُسُلٍ مِنْ قَبْلِكَ فَحاقَ بِالَّذِينَ سَخِرُوا مِنْهُمْ ما كانُوا بِهِ يَسْتَهْزِؤُنَ  .\r\nمراد از « ما » عذابى است كه پيامبران وعده مىدادند و آنها مسخره مىكردند ، يعنى همان عذاب مسخره شدهء آنها را فرا گرفت ، اين آيه يك انذار عينى و خبر واقعى است و نشان ميدهد كه آنها اين سؤالات را از روى مسخره ميكرده‌اند .\r\n11 -  قُلْ سِيرُوا فِي الْأَرْضِ ثُمَّ انْظُرُوا كَيْفَ كانَ عاقِبَةُ الْمُكَذِّبِينَ  استدلال است بر مطلب فوق ، يعنى سفر كنيد و آثار و خرابه‌هاى گذشتگان را به بينيد تا روشن شود آنها كه در برابر پيامبران ايستادند چگونه تار و مار شدند آرى :  إِنَّ الْباطِلَ كانَ زَهُوقاً  .\r\n\r\nنكته‌ها :\r\nافشاگرى : در اين آيات يك مسئله آنست كه قرآن سخن اهل باطل را به طور كامل نقل و سپس جواب مىدهد ، آرى در هر قيام و نهضت بايد سخن اهل باطل را شنيد و نقل كرد و جواب داد و راه را از چاه معين نمود تا اهل انصاف از باطل رو گردان شوند و بر اهل لجاجت حجت تمام گردد و گرنه عقده‌ها به وجود خواهد آمد و انسانها در ناآگاهى خواهند ماند ، وانگهى اين غده‌هاى سرطانى را هم\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nنمىشود ناديده گرفت بايد به مقابله منطقى برخاست و گرنه انقلاب سعادت آفرين را به لجن خواهند كشيد .\r\nمكذبين : قرآن آنجا كه آثار ستمگران را به رخ انسانها مىكشد يك واقعيت و عينيت را بررسى مىكند ، ستمكاران و مخالفان راه انبيا كه عزت خود را در ذلت ديگران مىبينند و راه زندگى را بر خلق خدا مىبندند بالاخره به دست خداى منتقم و قاصم الجبارين و يا بدست مردم ستمديده نابود خواهند شد به وقت نوشتن اين سطور كاخهاى خاندان ستمگر پهلوى در حال فرو ريختن است و آن بهترين شاهد براى ما است ، خدايا به تو پناه مىبريم از غضب و انتقامت .\r\n\r\n","description":"","footnote":"","page_name":" 187 ","page_number":187},
  {"content":"\r\n\r\n\r\n[ سوره الأنعام ( 6 ) : آيات 12 تا 20 
  ]\r\nقُلْ لِمَنْ ما فِي السَّماواتِ وَ الْأَرْضِ قُلْ لِلَّهِ كَتَبَ عَلى نَفْسِهِ الرَّحْمَةَ لَيَجْمَعَنَّكُمْ إِلى يَوْمِ الْقِيامَةِ لا رَيْبَ فِيهِ الَّذِينَ خَسِرُوا أَنْفُسَهُمْ فَهُمْ لا يُؤْمِنُونَ ( 12 ) وَ لَهُ ما سَكَنَ فِي اللَّيْلِ وَ النَّهارِ وَ هُوَ السَّمِيعُ الْعَلِيمُ ( 13 ) قُلْ أَ غَيْرَ اللَّهِ أَتَّخِذُ وَلِيًّا فاطِرِ السَّماواتِ وَ الْأَرْضِ وَ هُوَ يُطْعِمُ وَ لا يُطْعَمُ قُلْ إِنِّي أُمِرْتُ أَنْ أَكُونَ أَوَّلَ مَنْ أَسْلَمَ وَ لا تَكُونَنَّ مِنَ الْمُشْرِكِينَ ( 14 ) قُلْ إِنِّي أَخافُ إِنْ عَصَيْتُ رَبِّي عَذابَ يَوْمٍ عَظِيمٍ ( 15 ) مَنْ يُصْرَفْ عَنْهُ يَوْمَئِذٍ فَقَدْ رَحِمَهُ وَ ذلِكَ الْفَوْزُ الْمُبِينُ ( 16 )\r\nوَ إِنْ يَمْسَسْكَ اللَّهُ بِضُرٍّ فَلا كاشِفَ لَهُ إِلاَّ هُوَ وَ إِنْ يَمْسَسْكَ بِخَيْرٍ فَهُوَ عَلى كُلِّ شَيْءٍ قَدِيرٌ ( 17 ) وَ هُوَ الْقاهِرُ فَوْقَ عِبادِهِ وَ هُوَ الْحَكِيمُ الْخَبِيرُ ( 18 ) قُلْ أَيُّ شَيْءٍ أَكْبَرُ شَهادَةً قُلِ اللَّهُ شَهِيدٌ بَيْنِي وَ بَيْنَكُمْ وَ أُوحِيَ إِلَيَّ هذَا الْقُرْآنُ لِأُنْذِرَكُمْ بِهِ وَ مَنْ بَلَغَ أَ إِنَّكُمْ لَتَشْهَدُونَ أَنَّ مَعَ اللَّهِ آلِهَةً أُخْرى قُلْ لا أَشْهَدُ قُلْ إِنَّما هُوَ إِلهٌ واحِدٌ وَ إِنَّنِي بَرِيءٌ مِمَّا تُشْرِكُونَ ( 19 ) الَّذِينَ آتَيْناهُمُ الْكِتابَ يَعْرِفُونَهُ كَما يَعْرِفُونَ أَبْناءَهُمُ الَّذِينَ خَسِرُوا أَنْفُسَهُمْ فَهُمْ لا يُؤْمِنُونَ ( 20 )\r\n12 - بگو آنچه در آسمانها و زمين هست مال كيست ؟ بگو . مال خداست ، رحمت را بر خويش حتمى كرده ، مسلما تا روز قيامت كه شكى در آن نيست شما را جمع مىكند ، كسانى كه به فطرت خويش خسارت زده‌اند ايمان نمىآورند .\r\n\r\n","description":"","footnote":"","page_name":" 188 ","page_number":188},
  {"content":"\r\n\r\n13 - هر چه در شب و روز قرار گرفته خاص اوست و او شنوا و داناست .\r\n14 - بگو : آيا جز خدا كه آفريننده آسمانها و زمين است سرپرستى بگيرم ، اوست كه مىخوراند و خورانده نمىشود بگو : مأمورم نخستين كسى باشم كه اسلام آورده است و البته از مشركان مباش .\r\n15 - بگو : اگر پروردگارم را عصيان كنم از عذاب روزى بزرگ مىترسم .\r\n16 - هر كه عذاب در آن روز از او برگردد خدا رحمتش كرده و آن نجات بزرگى است .\r\n17 - اگر خدا به تو ضررى ، رساند جز او هيچكس برداشتن آن نتواند و اگر به تو خيرى برساند او بر همه چيز تواناست .\r\n18 - او مقتدر و بالا دست بندگان خويش است و او حكمت كردار و داناست .\r\n19 - بگو : كدام چيز در گواهى مهمتر است ؟ بگو : خدا ميان من و شما گواه است . اين قرآن به من وحى شده كه شما و هر كه را كه قرآن به او رسد با آن انذار كنم ، آيا شما گواهى مىدهيد كه با خدا خدايانى هست ؟ بگو : من گواهى نمىدهم ، بگو حق اين است كه او خداى يكتاست من از آنچه به او شريك قرار مىدهيد بيزارم .\r\n20 - كسانى كه به آنها كتاب داده‌ايم پيغمبر را مىشناسند چنان كه فرزندان خويش مىشناسند كسانى كه به فطرت خويش خسارت زده‌اند آنها ايمان نمىآورند .\r\n\r\nكلمه‌ها\r\nخسروا : خسرو خسران : كم شدن و كم كردن ( زيان - ضرر ) .\r\nسكن : سكون آرام گرفتن بعد از حركت . به معنى وطن و قرار گرفتن نيز آيد ، مراد از آن در آيه معناى دوم است .\r\nفاطر : فطر : شكافتن و شكاف . فاطر : شكافنده . مراد از آن خلقت بطور شكافتن و شكفتن است .\r\nكتب : كتابت در آيه به معنى لازم كردن و حتمى كردن است .\r\nيصرف : صرف : برگرداندن ، خواه مطلق باشد يا برگرداندن از حالى به حالى\r\n\r\n","description":"","footnote":"","page_name":" 189 ","page_number":189},
  {"content":"\r\n\r\n مَنْ يُصْرَفْ عَنْهُ  هر كه عذاب از او برگردانده شود .\r\nيمسسك : مس : دست زدن ، رسيدن ، رساندن و يافتن .  يَمْسَسْكَ اللَّهُ بِضُرٍّ  برساند به تو خدا ضررى .\r\nالقاهر : قهر : غلبه و ذليل كردن « قهره قهرا : غلبه » قاهر : غالب .\r\nاوحى : وحى در اصل به معنى اشارهء سريع و تفهيم خفى است « اوحى الى » وحى شد به من :\r\n\r\nشرحها\r\nدر اين آيات بر توحيد و معاد از راههاى به خصوصى استدلال شده و ناتوانى انسان در برابر نظامات متقن جهان بيان گرديده است .\r\n12 -  قُلْ لِمَنْ ما فِي السَّماواتِ وَ الْأَرْضِ قُلْ لِلَّهِ  .\r\nدر برابر اين سؤال هيچ كس نميتواند بگويد : مال من و آفريدهء من است .\r\nزيرا خالق و آفريننده خدا است ، مالكيت انسانها اعتبارى است ، انسان از آن روز كه به روى زمين قدم گذاشته وسائل زندگى را آماده ديده است لذا در جواب فرموده ،  قُلْ لِلَّهِ  .\r\n كَتَبَ عَلى نَفْسِهِ الرَّحْمَةَ لَيَجْمَعَنَّكُمْ إِلى يَوْمِ الْقِيامَةِ لا رَيْبَ فِيهِ  خدا رحمت را بر خود حتمى كرده و خود را رحمن و رحيم ناميده است ، مقتضاى رحمت آنست كه حاجت هر محتاج را رفع كند و سعادت را براى انسانها فراهم آورد ، اين مقتضا در صورتى تمام است كه آخرتى باشد و سعادت ابدى نصيب انسانها گردد لذا فرموده :  لَيَجْمَعَنَّكُمْ إِلى يَوْمِ الْقِيامَةِ  يعنى مقتضاى وجوب رحمت ، بودن آخرت است و گرنه كتابت و حتمى بودن درست نمىشود چون در اين زندگى ، رحمت بطور كامل جاى خود را نمىگيرد .\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nعلى هذا اين دو قسمت در اثبات معاد است اول آنكه همه چيز مال خداست و مىتواند هر جور در آنها تصرف كند ، دوم مقتضاى رحمت ، بودن قيامت است ، جمع الى يوم القيامة ، ميراندن تدريجى است  لا رَيْبَ فِيهِ  تأكيد قسمت دوم است ،  الَّذِينَ خَسِرُوا أَنْفُسَهُمْ فَهُمْ لا يُؤْمِنُونَ  مراد از  خَسِرُوا أَنْفُسَهُمْ  به نظرم خسارت زدن به فطرت سليم انسانى است يعنى آنها كه بفطرت و استعداد خويش خسارت زده‌اند ايمان نمىآورند .\r\n13 -  وَ لَهُ ما سَكَنَ فِي اللَّيْلِ وَ النَّهارِ وَ هُوَ السَّمِيعُ الْعَلِيمُ  .\r\nالف و لام ليل و نهار براى استغراق و مفيد عموم است ، آنچه در مسير شب و روز قرار گرفته همهء موجوداتى است كه شب و روز در آنها پيدا است ، قرار گرفتن در شب و روز طريق تربيت و تكامل آنهاست چنان كه در سورهء بقره / 164 بيان شده است ، سميع و عليم راجع بقرار گرفتن در شب و روز است يعنى چون نداى لفظى و نداى و جدان آنها را مىشنود و به همه احوال و احتياجشان داناست لذا آنها را در مسير شب و روز قرار داده است .\r\nاين آيه تعبير عجيبى دارد آيهء اول مىگويد آنچه در مكان قرار گرفته خاص خدا است اين آيه مىگويد : آنچه در مسير زمان قرار گرفته خاص خدا است . ظاهرا اين آيه متمم استدلال بر معاد است . كلمات ما هر چه مفصل باشد نمىتواند معناى آيه را مجسم كند ، مصداق يدرك و لا يوصف مىباشد .\r\n14 -  قُلْ أَ غَيْرَ اللَّهِ أَتَّخِذُ وَلِيًّا فاطِرِ السَّماواتِ وَ الْأَرْضِ وَ هُوَ يُطْعِمُ وَ لا يُطْعَمُ  يعنى : پس از آنكه همهء موجوداتى كه در مكان و زمان قرار گرفته خاص خدا است و آفرينندهء آسمانها و زمين اوست ديگر مىشود غير او را ولى و سرپرست و معبود اتخاذ كرد ؟ ! !  وَ هُوَ يُطْعِمُ وَ لا يُطْعَمُ  تكميل ولايت است ، توضيح\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nآنكه : انسان پيوسته مىخواهد منافع را به سوى خود جلب كند و ضررها را از خود كنار نمايد ، وانگهى انسان از روز اول احساس كرده كه خود به تنهايى قادر به اين دو چيز نيست لذا خواسته به قدرتى تكيه كند تا او را در جلب منفعت و دفع ضرر يارى نمايد . و از همين راه است كه بشر به موجودات طبيعى رو آورده و سپس آنها را پرستش كرده است .\r\nبت پرستى يكى از بدبختىهاى بشر است اما مىفهماند كه پرستش خدا فطرى انسان است اگر خدا را نيافت سنگ و چوب را خواهد پرستيد چون احساس مىكند بتنهايى قدرت جلب و دفع را ندارد ، اين آيات و آيات بعدى ميگويد : گمشدهء انسان ، خدا است ، آنكه براى جبران كمبودهاى خود موجودات را پرستش مىكند به سوى خدا روى آورد كه مالك موجودات ، او است و او  يُطْعِمُ وَ لا يُطْعَمُ  است يعنى مىدهد و او نقصان و احتياج ندارد .  قُلْ إِنِّي أُمِرْتُ أَنْ أَكُونَ أَوَّلَ مَنْ أَسْلَمَ وَ لا تَكُونَنَّ مِنَ الْمُشْرِكِينَ  .\r\nمراد اولين مسلمان از امت خود بدين خودش است يعنى مامورم اولين قدم را خودم بردارم و براى ديگران الگو باشم  وَ لا تَكُونَنَّ . . .  تأكيد جملهء فوق است .\r\n15 -  قُلْ إِنِّي أَخافُ إِنْ عَصَيْتُ رَبِّي عَذابَ يَوْمٍ عَظِيمٍ  .\r\nروشن مىشود كه مشرك زيستن عذاب اخروى دارد و در آن همه يكسانند پيغمبر باشد يا غير او .\r\n16 -  مَنْ يُصْرَفْ عَنْهُ يَوْمَئِذٍ فَقَدْ رَحِمَهُ وَ ذلِكَ الْفَوْزُ الْمُبِينُ  .\r\nآيهء بالا راجع به پيغمبر بود ، ولى اين آيه شامل عموم و در عين حال بركنارى عذاب را نجات بزرگى مىخواند و روشن مىكند كه رحمت خدا در\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nدورى از عذاب سهم بسزايى دارد .\r\n17 -  وَ إِنْ يَمْسَسْكَ اللَّهُ بِضُرٍّ فَلا كاشِفَ لَهُ إِلَّا هُوَ وَ إِنْ يَمْسَسْكَ بِخَيْرٍ فَهُوَ عَلى كُلِّ شَيْءٍ قَدِيرٌ  .\r\nاين آيه در نفى قدرت معبودهاى باطل و صفر بودن هر قدرت در مقابل قدرت خداست و دفع شر و جلب نفع را ، دو آيهء قبلى راجع به عذاب روز قيامت بيان گر است و اين آيه راجع به خير و شر دنياست .\r\n18 -  وَ هُوَ الْقاهِرُ فَوْقَ عِبادِهِ وَ هُوَ الْحَكِيمُ الْخَبِيرُ  .\r\nتكميل استدلال آيهء فوق است و آن اينكه : بهره‌هايى كه از انسانها و موجودات طبيعى مىبرند سبب معبود بودن آنها نمىشود زيرا خدا ما فوق همه است و اختيارات آنها از خدا اضافه شده است و خدا از روى حكمت و دانايى چنين مقرر كرده است آنها همه در ملك خدا تصرف مىكنند ( از الميزان ) به نظر مىآيد كه  فَوْقَ عِبادِهِ  وصف قاهر باشد يعنى بندگان و مخلوقات تحت سيطرهء او هستند نظير :  وَ إِنَّا فَوْقَهُمْ  اعراف / 127 .\r\n19 -  قُلْ أَيُّ شَيْءٍ أَكْبَرُ شَهادَةً قُلِ اللَّهُ شَهِيدٌ بَيْنِي وَ بَيْنَكُمْ  .\r\nيعنى قطع نظر از اين راههاى عقلى ، مسئلهء توحيد از لحاظ وحى نيز به من رسيده و خدا بزرگترين گواه اين مطلب است ميان من و شما .\r\n وَ أُوحِيَ إِلَيَّ هذَا الْقُرْآنُ لِأُنْذِرَكُمْ بِهِ وَ مَنْ بَلَغَ  انذار دربارهء شرك و اطاعت غير خدا است ، اين قسمت از آيه دليل عمومى و جهانى و جاودانى بودن نبوت رسول خدا و اسلام است چنان كه در نكته‌ها خواهد آمد .\r\n أَ إِنَّكُمْ لَتَشْهَدُونَ أَنَّ مَعَ اللَّهِ آلِهَةً أُخْرى  اين جمله در مقام تعجب است يعنى با وجود اين همه دلائل عقلى و شهادت خدا ، گواهى مىدهيد كه با خدا\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nمعبودهاى ديگرى هست ؟ ! سپس دستور مىدهد كه تو با آنها مباشى :  قُلْ لا أَشْهَدُ قُلْ إِنَّما هُوَ إِلهٌ واحِدٌ وَ إِنَّنِي بَرِيءٌ مِمَّا تُشْرِكُونَ  نفى هر گونه سازشكارى با مشركان است .\r\n20 -  الَّذِينَ آتَيْناهُمُ الْكِتابَ يَعْرِفُونَهُ كَما يَعْرِفُونَ أَبْناءَهُمُ الَّذِينَ خَسِرُوا أَنْفُسَهُمْ فَهُمْ لا يُؤْمِنُونَ  .\r\nصدر اين آيه در بقره / 146 گذشته است . به نظر مىآيد : اين آيه متمّم مسئلهء فوق و شهادت خدا است ، گويى : كسى از مشركان مىگويد : حالا كه قرآن اينطور است و براى انذار همه نازل شده و خدا خود گواه توحيد است چرا اهل كتاب باور مىكنند و ايمان نمىآورند ، جواب اينكه آنها پيامبر و نبوت او را مانند شناختن پسران خود مىشناسند ولى چون بفطرت سليم و استعداد خويش خسارت زده‌اند ايمان نمىآورند ، اشكال از ناحيهء آنهاست نه از ناحيهء اسلام .\r\n\r\nنكته‌ها :\r\nتوليد و سازندگى : اسلام تمام قدرتها را در خدا متمركز مىداند ، آنچه را كه در زمان و مكان قرار گرفته خاص خدا مىبيند ، اطاعت از غير خدا را شرك مىداند و مىگويد :  . . . وَ إِنْ أَطَعْتُمُوهُمْ إِنَّكُمْ لَمُشْرِكُونَ  انعام / 121 ، اطاعت از افكار شيطانى را عبادت شيطان مىداند و روز قيامت به آنها خطاب خواهد شد :  أَ لَمْ أَعْهَدْ إِلَيْكُمْ يا بَنِي آدَمَ أَنْ لا تَعْبُدُوا الشَّيْطانَ  يس / 60 ، اين توحيد كه انسانها را از همه چيز بريده و به خدا پيوند مىدهد سبب آزادى و آزادگى انسان است كه پيش هيچ كس و ناكس سر فرود نياورد ، عزت و ذلت را از خدا بداند  أَ أَرْبابٌ مُتَفَرِّقُونَ خَيْرٌ أَمِ اللَّهُ الْواحِدُ الْقَهَّارُ  .\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nجهانى و جاودانى بودن رسالت پيغمبر ( ص ) : جمله  لِأُنْذِرَكُمْ بِهِ وَ مَنْ بَلَغَ  دليل جهانى و هميشگى بودن رسالت رسول خدا صلى اللَّه عليه و إله است چون قرآن در هر زمان و به هر كس كه برسد رسول خدا پيامبر و انذار كنندهء او است ، همچنين است آيه  وَ ما أَرْسَلْناكَ إِلَّا رَحْمَةً لِلْعالَمِينَ  انبياء / 107   نَزَّلَ الْفُرْقانَ عَلى عَبْدِهِ لِيَكُونَ لِلْعالَمِينَ نَذِيراً   فرقان / 1 و نيز آيه  وَ خاتَمَ النَّبِيِّينَ  احزاب / 40 رسول خدا صلى اللَّه عليه و إله به پادشاهان آن روز نامه نوشت و آنها را به اسلام خواند اين دليل است كه آن حضرت رسالت خودش را جهانى مىدانست در ذيل آيه  الْيَوْمَ أَكْمَلْتُ لَكُمْ دِينَكُمْ . . .  مائده / 3 در اين زمينه بحث شده است .\r\n\r\n","description":"","footnote":"","page_name":" 195 ","page_number":195},
  {"content":"\r\n\r\n\r\n[ سوره الأنعام ( 6 ) : آيات 21 تا 30 
  ]\r\nوَ مَنْ أَظْلَمُ مِمَّنِ افْتَرى عَلَى اللَّهِ كَذِباً أَوْ كَذَّبَ بِآياتِهِ إِنَّهُ لا يُفْلِحُ الظَّالِمُونَ ( 21 ) وَ يَوْمَ نَحْشُرُهُمْ جَمِيعاً ثُمَّ نَقُولُ لِلَّذِينَ أَشْرَكُوا أَيْنَ شُرَكاؤُكُمُ الَّذِينَ كُنْتُمْ تَزْعُمُونَ ( 22 ) ثُمَّ لَمْ تَكُنْ فِتْنَتُهُمْ إِلاَّ أَنْ قالُوا وَ اللَّهِ رَبِّنا ما كُنَّا مُشْرِكِينَ ( 23 ) انْظُرْ كَيْفَ كَذَبُوا عَلى أَنْفُسِهِمْ وَ ضَلَّ عَنْهُمْ ما كانُوا يَفْتَرُونَ ( 24 ) وَ مِنْهُمْ مَنْ يَسْتَمِعُ إِلَيْكَ وَ جَعَلْنا عَلى قُلُوبِهِمْ أَكِنَّةً أَنْ يَفْقَهُوهُ وَ فِي آذانِهِمْ وَقْراً وَ إِنْ يَرَوْا كُلَّ آيَةٍ لا يُؤْمِنُوا بِها حَتَّى إِذا جاؤُكَ يُجادِلُونَكَ يَقُولُ الَّذِينَ كَفَرُوا إِنْ هذا إِلاَّ أَساطِيرُ الْأَوَّلِينَ ( 25 )\r\nوَ هُمْ يَنْهَوْنَ عَنْهُ وَ يَنْأَوْنَ عَنْهُ وَ إِنْ يُهْلِكُونَ إِلاَّ أَنْفُسَهُمْ وَ ما يَشْعُرُونَ ( 26 ) وَ لَوْ تَرى إِذْ وُقِفُوا عَلَى النَّارِ فَقالُوا يا لَيْتَنا نُرَدُّ وَ لا نُكَذِّبَ بِآياتِ رَبِّنا وَ نَكُونَ مِنَ الْمُؤْمِنِينَ ( 27 ) بَلْ بَدا لَهُمْ ما كانُوا يُخْفُونَ مِنْ قَبْلُ وَ لَوْ رُدُّوا لَعادُوا لِما نُهُوا عَنْهُ وَ إِنَّهُمْ لَكاذِبُونَ ( 28 ) وَ قالُوا إِنْ هِيَ إِلاَّ حَياتُنَا الدُّنْيا وَ ما نَحْنُ بِمَبْعُوثِينَ ( 29 ) وَ لَوْ تَرى إِذْ وُقِفُوا عَلى رَبِّهِمْ قالَ أَ لَيْسَ هذا بِالْحَقِّ قالُوا بَلى وَ رَبِّنا قالَ فَذُوقُوا الْعَذابَ بِما كُنْتُمْ تَكْفُرُونَ ( 30 )\r\n21 - كيست ظالمتر از كسى كه بر خدا دروغ بندد يا آيات خدا را تكذيب كند ، حق اين است كه ستمكاران رستگار نمىشوند .\r\n22 - روزى همهء آنها را محشور مىكنيم ، سپس به آنان كه شرك آورده‌اند مىگوئيم : شريكان\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nشما كه مىپنداشتيد كجايند ؟\r\n23 - سپس معذرت آنها جز اين نباشد كه گويند قسم به خدا كه پروردگار ما است ما مشرك نبوديم .\r\n24 - ببين چگونه بر ضرر خويش دروغ گفتند و آنچه ساخته بودند از آنها مفقود گرديد .\r\n25 - از آنها كسانى هستند كه ( وقت قرائت قرآن ) به تو گوش فرا مىدهند ولى بر دلهايشان سرپوشها نهاده‌ايم از اينكه آن را بفهمند و در گوشهايشان سنگينى قرار داده‌ايم ، اگر هر آيه‌اى ببينند به آن ايمان نياورند تا چون پيش تو آيند با تو مجادله مىكنند كافران مىگويند اين ( كتاب ) جز افسانه‌هاى گذشتگان نيست .\r\n26 - و هم آنها از مصاحبت پيغمبر منع مىكنند و خود از او دورى مىجويند ولى جز خودشان را هلاك نمىكنند ( اما ) نمىفهمند .\r\n27 - اى كاش مىديدى آن دم كه بر ( كنار ) آتش محبوس شده‌اند ، گويند اى كاش باز مىگشتيم و آيات پروردگارمان را تكذيب نمىكرديم و از مؤمنان مىشديم .\r\n28 - ( چنين نيست ) بلكه آنچه مخفى مىكردند بر آنها آشكار شده و اگر بازگشت يابند به آنچه از آن منع شده‌اند باز مىگردند و آنها دروغگويند .\r\n29 - گفتند : هيچ نيست مگر اين زندگى دنياى ما ، و ما برانگيخته شدگان خواهيم بود .\r\n30 - اى كاش مىديدى كه در بازخواست خدايى بازداشت شده‌اند و گويند : آيا اين حق نيست ؟\r\nگويند بلى به پروردگارمان سوگند ، گويد : پس براى آن انكار كه مىكرديد اين عذاب را تحمل كنيد .\r\n\r\nكلمه‌ها\r\nافترى : افتراء : جعل دروغ . اصل آن فرى به معنى بريدن و شكافتن است .\r\nيفلح : فلح ( بر وزن شرف ) و فلاح : رستگارى هكذا افلاح فعلهاى آن همه از باب افعال است .\r\nنحشرهم : حشر : جمع كردن « حشر الناس : جمعهم » مراد از آن در آيهء بعثت روز قيامت است .\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nتزعمون : زعم : قول باطل و دروغ . راغب گويد قول محتمل الكذب را بلفظ زعم نقل مىكنند . « تزعمون » يعنى به دروغ مىگوئيد و باطل فكر مىكنيد .\r\nفتنتهم : فتنه : امتحان : فتن در اصل گذاشتن طلا در آتش است تا خوبى و بدى آن معلوم شود ، آن در آيه به معنى معذرت و جواب است .\r\nاكنة : كن ( به فتح - ك ) پوشاندن و بكسر ( ك ) به معنى غلاف و حجاب و پوشش است جمع آن « اكنه » و « اكنان » مىباشد .\r\nيفقهوه : فقه : فهم و درك . « ان يفقهوه » اينكه درك كنند آن را .\r\nآذانهم : اذن ( بر وزن شتر ) گوش . جمع آن آذان است .\r\nوقرا : وقر : ( بكسر - و ) بار سنگين يا مطلق بار و بفتح ( و ) ثقل سامعه .\r\nاساطير : سطر : نوشتن . اساطير : نوشته‌هاى باطل و افسانه‌ها ، مفردش اسطوره است بقولى آن جمع الجمع است و جمع اولى اسطار مىباشد .\r\nينئون : نأى : دور شدن « ينئون » دور مىشوند .\r\nوقفوا : وقف : حبس شدن و حبس كردن . چون با « على » متعدى شود معنى اشراف مىدهد  وُقِفُوا عَلَى النَّارِ  يعنى : بر آتش مشرف شدند .\r\nبدأ : به دو : آشكار شدن « بدا » آشكار شد .\r\n\r\nشرحها\r\nآيات شريفه حالات مشركان و طرفداران باطل را از راههاى مختلف بررسى مىكند و نشان مىدهد كه لجاجت و انحراف از مسير توحيد ، جز خسران و بدبختى و سقوط فائده‌اى نخواهد داشت .\r\n21 -  وَ مَنْ أَظْلَمُ مِمَّنِ افْتَرى عَلَى اللَّهِ كَذِباً أَوْ كَذَّبَ بِآياتِهِ إِنَّهُ لا يُفْلِحُ الظَّالِمُونَ  .\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nدروغ بستن به خدا آن است كه غير خدا را شريك خدا گردانيم و به طاغوت روى آوريم ، و يا چيزى از خود ساخته و به خدا نسبت دهيم . تكذيب آيات خدا تكذيب پيامبران است ، آنكه از يك طرف طاغوت پرست و از طرف ديگر مكذب راه حق و عدالت باشد جامعه انسانى را به سقوط مىكشاند و ظالمتر از همه است و چنين كسان رستگار نمىشوند زيرا در قاموس نظام جهان ، ظالمان اهل نجات نيستند .\r\n22 -  وَ يَوْمَ نَحْشُرُهُمْ جَمِيعاً ثُمَّ نَقُولُ لِلَّذِينَ أَشْرَكُوا أَيْنَ شُرَكاؤُكُمُ الَّذِينَ كُنْتُمْ تَزْعُمُونَ  .\r\nصحنه‌اى است از صحنه‌هاى قيامت دربارهء آنان كه در آيه فوق ذكر شدند « تزعمون » حكايت مىكند اين ادعا ، ادعاى باطلى بوده و زعمى بيش نبوده است .\r\n23 -  ثُمَّ لَمْ تَكُنْ فِتْنَتُهُمْ إِلَّا أَنْ قالُوا وَ اللَّهِ رَبِّنا ما كُنَّا مُشْرِكِينَ  .\r\nاز امام صادق عليه السّلام نقل شده : فتنه به معنى معذرت است « 1 » ظاهرا قسم خوردن بخاطر آن است كه اين اعتذار نفعى داشته باشد آمدن « ربّنا » تأكيد قسم است كه شركى در ما نبوده است . به هر حال : آنها مشرك بودن را انكار خواهند كرد .\r\n24 -  انْظُرْ كَيْفَ كَذَبُوا عَلى أَنْفُسِهِمْ وَ ضَلَّ عَنْهُمْ ما كانُوا يَفْتَرُونَ  .\r\nآنها در دنيا از شرك دست بردار نبودند ، سوگند دروغ در آخرت ، آنها را محكوم مىكند زيرا اقرار مىكنند كه شرك كارى باطل و ناروا بوده است ، « ضل » عطف است بر « كذبوا » يعنى : ببين چطور با اين سوگند دروغ ، خود را محكوم مىكنند و ببين چطور در موقع احتياج آنچه به خدا شريك كرده بودند به دادشان نرسيد و تنهايشان گذاشت و بر آنها روشن شد كه  أَنَّ الْقُوَّةَ لِلَّهِ جَمِيعاً  بقره / 165 .\r\n\r\n\r\n","description":"","footnote":"\r\n( 1 ) مجمع البيان .\r\n","page_name":" 199 ","page_number":199},
  {"content":"\r\n\r\n25 -  وَ مِنْهُمْ مَنْ يَسْتَمِعُ إِلَيْكَ وَ جَعَلْنا عَلى قُلُوبِهِمْ أَكِنَّةً أَنْ يَفْقَهُوهُ وَ فِي آذانِهِمْ وَقْراً  .\r\nادامه گناه و كفر در قلب اثر گذاشته و به تدريج استعداد اصلاح و ايمان را كم مىكند ، تا جايى كه شخص حقيقت را افسانه تلقى مىكند و به آن اعتنايى نمىنمايد ، خدا دربارهء اين گونه اشخاص فرموده :  كَلَّا بَلْ رانَ عَلى قُلُوبِهِمْ ما كانُوا يَكْسِبُونَ  مطففين / 14 .\r\nاين حالت ، غلافى است بر قلب و ثقلى است بر گوش كه آنها را از شنيدن و فهميدن حق باز مىدارد ، اين اشخاص از روى عناد و لجاجت كافر هستند نه از روى جهل ، عقلا عقيده دارند ولى به عقيدهء خود تسليم نيستند و بجاى گوش سپردن و دقت ، مجادله مىكنند چنان كه از ذيل آيه روشن است .\r\n وَ إِنْ يَرَوْا كُلَّ آيَةٍ لا يُؤْمِنُوا بِها حَتَّى إِذا جاءُوكَ يُجادِلُونَكَ يَقُولُ الَّذِينَ كَفَرُوا إِنْ هذا إِلَّا أَساطِيرُ الْأَوَّلِينَ  در اثر « اكنه - وقر » برخوردشان با آيات وحى چنين مىشود كه به هيچ آيه‌اى تسليم نمىشوند و با رهبران توحيد به مجادله برمىخيزند و حقائق را افسانه معرفى مىكنند  وَ جَحَدُوا بِها وَ اسْتَيْقَنَتْها أَنْفُسُهُمْ  نمل / 14 .\r\n26 -  وَ هُمْ يَنْهَوْنَ عَنْهُ وَ يَنْأَوْنَ عَنْهُ وَ إِنْ يُهْلِكُونَ إِلَّا أَنْفُسَهُمْ وَ ما يَشْعُرُونَ  .\r\nيعنى آنها ديگران را از ايمان به قرآن نهى مىكنند و خود نيز از آن دور مىشوند ولى ندانسته خود را بدبخت مىكنند ، تخلّف از حق و توحيد به زيان است نه به سود .\r\nضمير « عنه » در هر دو مورد راجع به قرآن است به قرينه  أَنْ يَفْقَهُوهُ \r\n\r\n","description":"","footnote":"","page_name":" 200 ","page_number":200},
  {"content":"\r\n\r\nو اگر راجع به رسول خدا صلى اللَّه عليه و إله باشد باز معنى همان است در صافى و الميزان از تفسير قمى نقل شده : كه آيه را بر بنى هاشم تطبيق كرده و گفته : بنى هاشم مردم را از اذيت به پيغمبر نهى مىكردند و خود بجاى ايمان آوردن از او كنار مىشدند ولى اين بر خلاف ظاهر آيه است .\r\nقتاده و مجاهد و جبائى گفته‌اند : آيه دربارهء ابو طالب عليه السّلام نازل شده است كه به گمان آنها مردم را از اذيت به آن حضرت نهى مىكرد ولى خود از ايمان آوردن دورى مىنمود . رجوع شود به « نكته‌ها » .\r\n27 -  وَ لَوْ تَرى إِذْ وُقِفُوا عَلَى النَّارِ فَقالُوا يا لَيْتَنا نُرَدُّ وَ لا نُكَذِّبَ بِآياتِ رَبِّنا وَ نَكُونَ مِنَ الْمُؤْمِنِينَ  .\r\nاين منطق هر طاغوت و هر مجرم است كه بعد از گذشتن فرصت و رسيدن گرفتارى چنين آرزويى مىكنند ، اين مسئلهء در چندين جا قرآن مجيد نقل شده است . « لو » در آيه به معنى تمنى و « اى كاش » است .\r\n28 -  بَلْ بَدا لَهُمْ ما كانُوا يُخْفُونَ مِنْ قَبْلُ وَ لَوْ رُدُّوا لَعادُوا لِما نُهُوا عَنْهُ وَ إِنَّهُمْ لَكاذِبُونَ  .\r\nاين آيه جواب آيهء قبلى است و پيش از تفسير آن بايد دو نكته بررسى شود يكى اينكه كفر و گناه در دنيا به صورت عمل هستند ولى در آخرت به صورت آتش خواهند بود ، مال يتيم در اين دنيا وقت خوردن لقمهء چرب و نرمى است ولى در آخرت به صورت آتش خواهد .  إِنَّ الَّذِينَ يَأْكُلُونَ أَمْوالَ الْيَتامى ظُلْماً إِنَّما يَأْكُلُونَ فِي بُطُونِهِمْ ناراً  نساء / 10 على هذا گناهان و كفر كه به حكم  وَ أَحاطَتْ بِهِ خَطِيئَتُهُ  بقره / 81 در اطراف انسان هستند روز قيامت به صورت آتش آشكار مىشوند  بَدا لَهُمْ ما كانُوا يُخْفُونَ  .\r\nديگرى آنكه آن جهان عالم شهود و عيان است كه شخص عذاب را با چشم\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nخود مىبيند آن وقت حتما نادم خواهد شد ولى چون به عالم دنيا برگشت ظرف تكليف عوض مىشود باز حالت بيخبرى عود مىكند ، غفلت و عناد از سر گرفته مىشود و  لَعادُوا لِما نُهُوا عَنْهُ  تحقق مىپذيرد خلاصهء معنى آيه چنين است :\r\nاينكه مىگويند اى كاش برمىگشتيم و آيات خدا را تكذيب نمىكرديم از آن جهت است كه حقائق بر آنها آشكار شده است و اگر برگردند حالت عوض مىشود گناهان را از سر مىگيرند ، آنها در اين ادعا دروغگو مىباشند .\r\n29 -  وَ قالُوا إِنْ هِيَ إِلَّا حَياتُنَا الدُّنْيا وَ ما نَحْنُ بِمَبْعُوثِينَ  .\r\nانكار صريح معاد است از مشركان كه گناه و جنايت را بر آنها آسان كرده است .\r\n30 -  وَ لَوْ تَرى إِذْ وُقِفُوا عَلى رَبِّهِمْ قالَ أَ لَيْسَ هذا بِالْحَقِّ قالُوا بَلى وَ رَبِّنا قالَ فَذُوقُوا الْعَذابَ بِما كُنْتُمْ تَكْفُرُونَ  .\r\n« لو » به معنى « اى كاش » است وقوف بر رب ، حاضر شدن در محاكمه پروردگار و اشراف بر آنست ، آمدن لفظ « ربهم » يك نوع استدلال بر معاد است كه اگر به « رب » و پرورش او توجه مىكردند معاد را انكار نمىنمودند .\r\n\r\nنكته‌ها :\r\nابو طالب عليه السلام : ابو طالب عليه السّلام عموى با وفاى رسول خدا صلى اللَّه عليه و إله از روزى كه آن حضرت به رسالت مبعوث شد او را حمايت كرد ، شيعه و اهل سنت در اين شك ندارند كه ابو طالب تا آخرين نفس آنچه توانست از رسول خدا پشتيبانى نمود و مخصوصا در شعب ابو طالب كه بنى - هاشم و اهل اسلام از طرف مشركان مكه در محاصرهء اقتصادى و غيره قرار گرفتند ابو طالب از آن حضرت دست برنداشت و بلا شك وجود ابو طالب يكى از اسباب\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nموفقيت آن حضرت بود .\r\nما بين شيعه و اهل سنت اختلاف عجيبى وجود دارد كه اهل سنت مىگويند ابو طالب ايمان نياورد و مشرك از دنيا رفت و هر چه از رسول خدا حمايت كرد به واسطهء قوميت بود نه ايمان ، آنها كه از اهل سنت اين نغمه را ساز كرده‌اند بيشتر براى عداوت على عليه السّلام بوده نه براى عداوت به ابى طالب ، شيعه به پيروى از امامان عليهم السّلام عقيده دارند كه ابو طالب عليه السّلام ايمان آورد و مؤمنا از دنيا رفت .\r\nيكى از دلائل اهل سنت آيهء  وَ هُمْ يَنْهَوْنَ عَنْهُ وَ يَنْأَوْنَ عَنْهُ . . .  است كه گويند در حق ابى طالب نازل شده است . حق مطلب آن است كه : افسانه عدم ايمان ابو طالب ساختهء خلفاء بنى عباس است ، خلفاى عباسى براى آنكه خويش را به خلافت از علويين لا يقتر نشان دهند ميان مردم تبليغ مىكردند كه جد ما عباس بن عبد المطلب به رسول خدا ايمان آورد ولى ابو طالب كه جد علويين است مشرك از دنيا رفت پس ما به خلافت از آنها احقيم « 1 » .\r\nمثلا ابن كثير در تفسير خود ذيل آيهء شريفه از سفيان ثورى از حبيب بن ثابت از كسى كه از ابن عبّاس شنيده نقل مىكند كه آيه درباره ابو طالب نازل شد او مردم را از اذيت پيغمبر نهى مىكرد اما خودش ايمان نمىآورد و نيز آن را از عطاء بن دينار نقل مىكند ولى خود آن را قبول ندارد ، در مجمع آن را از عطاء و مقابل نقل كرده و گويد : مجعول است .\r\nناگفته نماند سفيان ثورى در سال 161 هجرى ، مقاتل در سال 150 ، عطاء بن دينار در زمان منصور عباسى از دنيا رفته است ، اينها همه در زمان عباسى بوده بوده و همه از ملاهاى دربارى بوده‌اند و براى لقمهء نانى به خلفاى عباسى قد خم مىكرده‌اند .\r\n\r\n\r\n","description":"","footnote":"\r\n( 1 ) اين سخن از مرحوم شهيد مرتضى مطهرى است .\r\n","page_name":" 203 ","page_number":203},
  {"content":"\r\n\r\nمحققين علماء دربارهء ايمان ابى طالب عليه السّلام كتابها نوشته‌اند در اين بارهء كافى است به كتاب « ابو طالب مؤمن قريش » نوشته عبد اللَّه خنيزى و الغدير ج 7 ص 331 تا 412 و قاموس قرآن ج 7 لغت ( نأى ) رجوع شود ، طبرسى رحمه اللَّه ذيل آيهء فوق فرموده : اهل بيت عليهم السّلام بالاتفاق فرموده‌اند كه ابو طالب ايمان آورده و مؤمنا از دنيا رفته است .\r\n\r\n","description":"","footnote":"","page_name":" 204 ","page_number":204},
  {"content":"\r\n\r\n\r\n[ سوره الأنعام ( 6 ) : آيات 31 تا 36 
  ]\r\nقَدْ خَسِرَ الَّذِينَ كَذَّبُوا بِلِقاءِ اللَّهِ حَتَّى إِذا جاءَتْهُمُ السَّاعَةُ بَغْتَةً قالُوا يا حَسْرَتَنا عَلى ما فَرَّطْنا فِيها وَ هُمْ يَحْمِلُونَ أَوْزارَهُمْ عَلى ظُهُورِهِمْ أَلا ساءَ ما يَزِرُونَ ( 31 ) وَ مَا الْحَياةُ الدُّنْيا إِلاَّ لَعِبٌ وَ لَهْوٌ وَ لَلدَّارُ الْآخِرَةُ خَيْرٌ لِلَّذِينَ يَتَّقُونَ أَ فَلا تَعْقِلُونَ ( 32 ) قَدْ نَعْلَمُ إِنَّهُ لَيَحْزُنُكَ الَّذِي يَقُولُونَ فَإِنَّهُمْ لا يُكَذِّبُونَكَ وَ لكِنَّ الظَّالِمِينَ بِآياتِ اللَّهِ يَجْحَدُونَ ( 33 ) وَ لَقَدْ كُذِّبَتْ رُسُلٌ مِنْ قَبْلِكَ فَصَبَرُوا عَلى ما كُذِّبُوا وَ أُوذُوا حَتَّى أَتاهُمْ نَصْرُنا وَ لا مُبَدِّلَ لِكَلِماتِ اللَّهِ وَ لَقَدْ جاءَكَ مِنْ نَبَإِ الْمُرْسَلِينَ ( 34 ) وَ إِنْ كانَ كَبُرَ عَلَيْكَ إِعْراضُهُمْ فَإِنِ اسْتَطَعْتَ أَنْ تَبْتَغِيَ نَفَقاً فِي الْأَرْضِ أَوْ سُلَّماً فِي السَّماءِ فَتَأْتِيَهُمْ بِآيَةٍ وَ لَوْ شاءَ اللَّهُ لَجَمَعَهُمْ عَلَى الْهُدى فَلا تَكُونَنَّ مِنَ الْجاهِلِينَ ( 35 )\r\nإِنَّما يَسْتَجِيبُ الَّذِينَ يَسْمَعُونَ وَ الْمَوْتى يَبْعَثُهُمُ اللَّهُ ثُمَّ إِلَيْهِ يُرْجَعُونَ ( 36 )\r\n31 - آنها كه معاد را دروغ شمرده‌اند زيان كرده‌اند و چون مرگ ( يا قيامت ) ناگهان بر - آنها در آيد گويند : اى دريغ بر آنچه در دنيا كوتاهى كرديم ، آنها بارهاى گناهان خويش را بر دوش مىكشند ، بدانيد كه بد بارى است آنچه بدوش مىكشند .\r\n32 - زندگى اين دنيا جز بازيچه و سرگرمى نيست سراى آخرت براى كسانى كه پرهيزكارى مىكنند بهتر است . آيا نمىفهميد !\r\n33 - مىدانيم : آنچه مىگويند تو را غمگين مىكند آنها تو را تكذيب نمىكنند ، بلكه ظالمان آيات خدا را دانسته انكار مىكنند .\r\n34 - پيش از تو ( نيز ) پيغمبرانى تكذيب شدند ، بر تكذيب شدن صبر كردند و اذيت ديدند\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nتا نصرت ما به ايشان رسيد هيچ چيز مشيت و وعده‌هاى خدا را تغيير نتواند كرد ، حقا كه اخبار پيغمبران به سوى تو آمده است .\r\n35 - اگر رو گردانيدن آنها بر تو گران است اگر مىتوانى نقبى در زمين يا نردبانى بر - آسمانى بجويى و معجزه‌اى براى آنها بياورى ( بكن ولى نمىتوانى ) و اگر خدا مىخواست آنها را بر هدايت جمع كرده بود پس از جاهلان مباش .\r\n36 - فقط كسانى كه ( دعوت تو را ) اجابت مىكنند كه به فكر قبول گوش فرا مىدهند ( ولى ) مردگان را خدا زنده مىكند سپس به سوى محاكمهء او برمىگردند .\r\n\r\nكلمه‌ها\r\nلقاء اللَّه : لقاء : روبرو شدن با شىء . لقاء اللَّه : ملاقات رحمت يا عذاب خدا در آخرت .\r\nالساعة : ساعت : جزئى از زمان . در قرآن مجيد به معنى وقت به كار رفته از قيامت و مرگ نيز با ساعة تعبير آمده است .\r\nبغتة : بغت و بغته : ناگهانى . پيش بينى نشده .\r\nيا حسرتنا : حسر : كنار زدن و زايل نمودن . حسرت : غم و اندوه با شدت ندامت . « يا حسرتنا » اى ندامت بر ما .\r\nفرطنا : فرط : تقدم و پيش افتادن . افراط : تجاوز بيشتر . تفريط : كوتاهى و تقصير بيشتر « فرطنا » : كوتاهى و تقصير كرديم .\r\nاوزار : وزر ( بر وزن جسر ) سنگينى و سنگين . آن اغلب در گناه به كار رفته كه بار سنگينى بر گناهكار است . جمع آن اوزار است « يزرون » : حمل مىكنند .\r\nلعب : لعب : بازى . لهو : مشغوليت و سرگرمى .\r\nيجحدون : جحد : انكار شىء با علم به حق بودن آن . « يجحدون » دانسته\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nانكار مىكنند .\r\nنفق : نفق : ( بر وزن شرف ) نقب و سوراخ است ، اصل نفق و نفاق به معنى خروج يا تمام شدن است .\r\nسلم : نردبان . زجاج در علت اين تسميه گويد : آن تو را به محل صعود تسليم مىكند .\r\n\r\nشرحها\r\nدر اين آيات از يك سو به سوء عاقبت مشركان و طرفداران باطل اشاره و از سوى ديگر به رسول خدا صلى اللَّه عليه و إله توصيه شده كه در موضعگيرى خود در مقابل انكارها و فشارها و توطئه‌ها استقامت به خرج دهد كه سبب پيروزى است و چاره‌اى جز آن نيست .\r\n31 -  قَدْ خَسِرَ الَّذِينَ كَذَّبُوا بِلِقاءِ اللَّهِ  .\r\nگويند مراد از لقاء اللَّه مرگ است ولى اين درست نيست ، مرگ تكذيب ندارد ، بلكه مراد از آن آخرت و ملاقات رحمت يا عذاب خداست در بعضى از آيات آمده :  وَ الَّذِينَ كَذَّبُوا بِآياتِنا وَ لِقاءِ الْآخِرَةِ . . .  اعراف / 147  فَالْيَوْمَ نَنْساهُمْ كَما نَسُوا لِقاءَ يَوْمِهِمْ هذا  اعراف / 51 ، خسران اين گونه اشخاص بدين علت است كه در اثر تكذيب آخرت ، زندگيشان پر از تخلفات ، گناهان و ستمها مىشود ، در دنيا رو سياه و در آخرت از رحمت حق بدور هستند .\r\n حَتَّى إِذا جاءَتْهُمُ السَّاعَةُ بَغْتَةً قالُوا يا حَسْرَتَنا عَلى ما فَرَّطْنا فِيها  ضمير « فيها » راجع به دنيا است مراد از ساعة ظاهرا مرگ است در بعضى از آيات آمده :  فَكَيْفَ إِذا تَوَفَّتْهُمُ الْمَلائِكَةُ يَضْرِبُونَ وُجُوهَهُمْ وَ أَدْبارَهُمْ  محمد / 27 ، انفال / 50 به نظر مىآيد  يا حَسْرَتَنا  گفتن در آن موقع خواهد بود كه اين\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nصحنه را مشاهده كنند ممكن است مراد از ساعة آخرت باشد و اللَّه اعلم  وَ هُمْ يَحْمِلُونَ أَوْزارَهُمْ عَلى ظُهُورِهِمْ أَلا ساءَ ما يَزِرُونَ  مراد از اينكه گناهان را مثل بارى بر دوش دارند ظاهرا آنست كه گناه از گناهكار جدا نمىشود به هر حال آنها علت عذاب و مسئوليت را با خود دارند ؛ باريكه سبب آتش باشد بد بارى است .\r\n32 -  وَ مَا الْحَياةُ الدُّنْيا إِلَّا لَعِبٌ وَ لَهْوٌ وَ لَلدَّارُ الْآخِرَةُ خَيْرٌ لِلَّذِينَ يَتَّقُونَ أَ فَلا تَعْقِلُونَ  .\r\nيعنى آنها بخاطر زندگى دنيا و بخاطر جاه و مال ، لقاء اللَّه را تكذيب كردند و به حكم « حب الدنيا رأس كل خطيئة » عمل و رسالت پيامبران را محكوم كردند ، حال آنكه زندگى دنيا بازيچه‌اى بيش نيست ، آخرت پايدار بهتر است آن هم براى متقيان ،  أَ فَلا تَعْقِلُونَ  حاكى است كه در صورت دقت و تفكر صدق اين گفته را خواهند دانست .\r\nناگفته نماند : اطلاق لهو و لعب بر زندگى دنيا در اين سوره و در سوره‌هاى :\r\nعنكبوت / 64 ، محمّد / 36 ، حديد / 20 آمده است اين يك عينيت و ترسيم واقعى از زندگى دنيا است ، دنيا به حكم يك ميدان ورزش ، انسانها بازيگران آنند ، اين حق است بىآنكه واقعيتهاى دنيا از نظر انداخته شود ، بر قرآن خرده مىگيرند كه دنيا را بازيچه معرفى مىكند اما اشتباه مىكنند ، واقع همين است ، اين عينيت است كه مردان پاك را وادار باعمال مثبت و زهد و تلاش كرده و خود را در مقابل بازيچه چند روزه نباخته‌اند فرعونها و نمرودها به اين بازيچه گرفتار شده در عذاب واقع شدند .\r\nعلى عليه السّلام دربارهء شهداء صفين فرمايد :\r\n« ما ضر اخواننا الذين سفكت دمائهم و هم بصفين ان لا يكونوا اليوم احياء يسيغون الخصص و يشربون الرفق و اللَّه قد لقوا\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nاللَّه فوفاهم اجورهم و احلهم دار الامن بعد خوفهم »\r\nخطبهء / 180 .\r\n33 -  قَدْ نَعْلَمُ إِنَّهُ لَيَحْزُنُكَ الَّذِي يَقُولُونَ فَإِنَّهُمْ لا يُكَذِّبُونَكَ وَ لكِنَّ الظَّالِمِينَ بِآياتِ اللَّهِ يَجْحَدُونَ  .\r\nمراد از  الَّذِي يَقُولُونَ  تكذيب رسول خداست . اين آيه مقدمهء آيهء بعدى است و نيز مىگويد : اينها به ظاهر تو را تكذيب مىكنند ، اما در واقع آيات خدا را انكار مىكنند زيرا مىدانند كه تو راست مىگويى ، پس انكار تو ، انكار آيات خداست كه بر زبان تو جارى است .\r\n34 -  وَ لَقَدْ كُذِّبَتْ رُسُلٌ مِنْ قَبْلِكَ فَصَبَرُوا عَلى ما كُذِّبُوا وَ أُوذُوا حَتَّى أَتاهُمْ نَصْرُنا وَ لا مُبَدِّلَ لِكَلِماتِ اللَّهِ وَ لَقَدْ جاءَكَ مِنْ نَبَإِ الْمُرْسَلِينَ  .\r\nتقويت روحى است بر پيغمبر كه پيامبران گذشته را نيز تكذيب كردند ، اما آنها استقامت كردند تا جايى كه نصرت ما آنها را دريافت ، پيروز شدند و طرفداران باطل سقوط كردند ، وضع تو نيز چنين است اگر استقامت ورزى پيروز خواهى شد زيرا در نظام جهان و مشيت و وعده‌هاى خدا تغيير و تبديلى نيست  وَ لَقَدْ جاءَكَ . . .  تأكيد مطلب گذشته است و اشاره مىكند به قضاياى پيامبرانى كه تا نزول اين سوره بر آن حضرت نازل شده بود .\r\n35 -  وَ إِنْ كانَ كَبُرَ عَلَيْكَ إِعْراضُهُمْ فَإِنِ اسْتَطَعْتَ أَنْ تَبْتَغِيَ نَفَقاً فِي الْأَرْضِ أَوْ سُلَّماً فِي السَّماءِ فَتَأْتِيَهُمْ بِآيَةٍ وَ لَوْ شاءَ اللَّهُ لَجَمَعَهُمْ عَلَى الْهُدى فَلا تَكُونَنَّ مِنَ الْجاهِلِينَ  .\r\nجواب ديگرى است به آن حضرت كه دربارهء تكذيب و عدم ايمان مشركان غمگين بود ، در اين جواب گوشه‌اى از نظام هستى به آن حضرت گوشزد شده است « 1 »\r\n\r\n\r\n","description":"","footnote":"\r\n( 1 ) جواب « آن » محذوف است تقديرش « فان استطعت . . . فافعل » است .\r\n","page_name":" 209 ","page_number":209},
  {"content":"\r\n\r\nاين جواب دو قسمت است .\r\nيكى اينكه : تو در زمينهء دعوت مردم بيشتر از آنچه ما داده‌ايم امكان ندارى ، اگر توانستى به زير زمين به روى يا به آسمان پرواز كنى و آيه‌اى كه قانع كننده باشد بياورى ، بكن ولى نمىتوانى ، فقط بايد از طريقى كه ما در اختيارت قرار داده‌ايم بهره گيرى .\r\nديگرى آنكه : خدا مردم را مختار آفريده است ، نتيجهء مختار بودن همانست كه عده‌اى ايمان بياورند و عده‌اى نياورند ، بلى اگر خدا مىخواست همه را بطور اجبار بر هدايت جمع مىكرد ولى چنين نخواسته است ، پس نظام خدايى را بدان و ناآگاه مباش ، نتيجه اينكه : براى عدم ايمان اين مردم خودت را هلاك مكن ، نيرويت را تلف منما . آيات ديگرى نيز در اين زمينه نازل شده است .\r\n36 -  إِنَّما يَسْتَجِيبُ الَّذِينَ يَسْمَعُونَ وَ الْمَوْتى يَبْعَثُهُمُ اللَّهُ ثُمَّ إِلَيْهِ يُرْجَعُونَ  .\r\nجواب ديگرى است دربارهء دو گروه مؤمن و غير مؤمن . و آن اينكه فقط كسانى از دعوت پيامبران استقبال مىكنند كه به فكر قبول گوش فرا دهند ولى آنان كه در اثر عناد و لجاجت همچون مردگان هستند آنها ايمان نمىآورند ، روز قيامت خدا آنها را زنده مىكند ، سپس به محاكمهء خدا برمىگردند و مىفهمند ، لفظ  وَ الْمَوْتى يَبْعَثُهُمُ اللَّهُ . . .  حاكى است كه از ايمان آنان مأيوس باش ، آگاهى و گوش فرا دادن آنها به قيامت مانده است در آيات ديگرى نيز اين گونه اشخاص مرده حساب شده‌اند و آنان كه روح تقوى و فطرت سالم دارند زنده به حساب آمده‌اند  أَ وَ مَنْ كانَ مَيْتاً فَأَحْيَيْناهُ وَ جَعَلْنا لَهُ نُوراً يَمْشِي بِهِ فِي النَّاسِ كَمَنْ مَثَلُهُ فِي الظُّلُماتِ لَيْسَ بِخارِجٍ مِنْها . . .  انعام / 123   إِنَّكَ لا تُسْمِعُ  \r\n\r\n","description":"","footnote":"","page_name":" 210 ","page_number":210},
  {"content":"\r\n\r\n  الْمَوْتى وَ لا تُسْمِعُ الصُّمَّ الدُّعاءَ إِذا وَلَّوْا مُدْبِرِينَ وَ ما أَنْتَ بِهادِي الْعُمْيِ عَنْ ضَلالَتِهِمْ إِنْ تُسْمِعُ إِلَّا مَنْ يُؤْمِنُ بِآياتِنا فَهُمْ مُسْلِمُونَ   نمل / 80 - 81 ، ايضا روم / 52 - 53  وَ ما يَسْتَوِي الْأَحْياءُ وَ لَا الْأَمْواتُ إِنَّ اللَّهَ يُسْمِعُ مَنْ يَشاءُ وَ ما أَنْتَ بِمُسْمِعٍ مَنْ فِي الْقُبُورِ  فاطر / 22 .\r\n\r\n","description":"","footnote":"","page_name":" 211 ","page_number":211},
  {"content":"\r\n\r\n\r\n[ سوره الأنعام ( 6 ) : آيات 37 تا 45 
  ]\r\nوَ قالُوا لَوْ لا نُزِّلَ عَلَيْهِ آيَةٌ مِنْ رَبِّهِ قُلْ إِنَّ اللَّهَ قادِرٌ عَلى أَنْ يُنَزِّلَ آيَةً وَ لكِنَّ أَكْثَرَهُمْ لا يَعْلَمُونَ ( 37 ) وَ ما مِنْ دَابَّةٍ فِي الْأَرْضِ وَ لا طائِرٍ يَطِيرُ بِجَناحَيْهِ إِلاَّ أُمَمٌ أَمْثالُكُمْ ما فَرَّطْنا فِي الْكِتابِ مِنْ شَيْءٍ ثُمَّ إِلى رَبِّهِمْ يُحْشَرُونَ ( 38 ) وَ الَّذِينَ كَذَّبُوا بِآياتِنا صُمٌّ وَ بُكْمٌ فِي الظُّلُماتِ مَنْ يَشَأِ اللَّهُ يُضْلِلْهُ وَ مَنْ يَشَأْ يَجْعَلْهُ عَلى صِراطٍ مُسْتَقِيمٍ ( 39 ) قُلْ أَ رَأَيْتَكُمْ إِنْ أَتاكُمْ عَذابُ اللَّهِ أَوْ أَتَتْكُمُ السَّاعَةُ أَ غَيْرَ اللَّهِ تَدْعُونَ إِنْ كُنْتُمْ صادِقِينَ ( 40 ) بَلْ إِيَّاهُ تَدْعُونَ فَيَكْشِفُ ما تَدْعُونَ إِلَيْهِ إِنْ شاءَ وَ تَنْسَوْنَ ما تُشْرِكُونَ ( 41 )\r\nوَ لَقَدْ أَرْسَلْنا إِلى أُمَمٍ مِنْ قَبْلِكَ فَأَخَذْناهُمْ بِالْبَأْساءِ وَ الضَّرَّاءِ لَعَلَّهُمْ يَتَضَرَّعُونَ ( 42 ) فَلَوْ لا إِذْ جاءَهُمْ بَأْسُنا تَضَرَّعُوا وَ لكِنْ قَسَتْ قُلُوبُهُمْ وَ زَيَّنَ لَهُمُ الشَّيْطانُ ما كانُوا يَعْمَلُونَ ( 43 ) فَلَمَّا نَسُوا ما ذُكِّرُوا بِهِ فَتَحْنا عَلَيْهِمْ أَبْوابَ كُلِّ شَيْءٍ حَتَّى إِذا فَرِحُوا بِما أُوتُوا أَخَذْناهُمْ بَغْتَةً فَإِذا هُمْ مُبْلِسُونَ ( 44 ) فَقُطِعَ دابِرُ الْقَوْمِ الَّذِينَ ظَلَمُوا وَ الْحَمْدُ لِلَّهِ رَبِّ الْعالَمِينَ ( 45 )\r\n37 - و گفتند : چرا معجزه‌اى ( غير از قرآن ) بر او از پروردگارش نازل نمىشود ؟ بگو :\r\nخدا مىتواند معجزه‌اى كه ( مىخواهند ) نازل كند ، ليكن بسيارى از آنها نمىدانند .\r\n\r\n","description":"","footnote":"","page_name":" 212 ","page_number":212},
  {"content":"\r\n\r\n38 - هيچ جنبده‌اى در زمين نيست و نه پرنده‌اى كه به دو بال خود پرواز مىكند ، مگر امتهايى مثل شما هستند ، در كتاب طبيعت هيچ كوتاهى نكرده‌ايم ، سپس به سوى پروردگار خويش محشور مىشوند .\r\n39 - كسانى كه آيه‌هاى ما را تكذيب كرده‌اند كرانند و گنگانند و در ظلمات مىباشند ، هر كه را خدا بخواهد گمراه مىكند و هر كه را بخواهد بر راهى راست قرار مىدهد .\r\n40 - بگو : به من خبر دهيد اگر عذاب خدا به شما آيد يا مرگ به شما درآيد آيا غير خدا را مىخوانيد ، اگر راستگو هستيد ( بگوئيد ) .\r\n41 - ( نه ) بلكه او را مىخوانيد و اگر بخواهد آنچه را كه استدعا مىكنيد بر طرف مىسازد و ( آن موقع ) آنچه را كه شريك خدا مىدانيد فراموش مىكنيد .\r\n42 - به سوى امتهايى پيش از ( پيغمبرانى ) فرستاديم آن گاه به آفت و بيمارى گرفتارشان كرديم تا ( به درگاه خدا ) زارى كنند .\r\n43 - چرا چون صلابت ما به آنها رسيد زارى نكردند ؟ ! بلكه دلهايشان سخت شد و شيطان كارهايى را كه مىكردند در نظرشان بياراست .\r\n44 - آن وقت كه مطالب پند داده شده را فراموش كردند ، درهاى همه چيز را بر آنها گشوديم تا چون به اموالى كه داده شده بودند شادمان شدند ناگهان آنها را گرفتيم آن گاه يكباره نوميد شدند .\r\n45 - بنياد و دنبالهء گروهى كه ستم مىكردند قطع شد ، خدا را حمد كه پروردگار همهء عالم است .\r\n\r\nكلمه‌ها\r\nدابة : جنبنده . دب و دبيب : آرام راه رفتن و حركت خفيف . در حيوان و بيشتر در حشرات به كار مىرود . در قرآن در تمام جنبندگان اعم از انسان و غيره به كار رفته است .\r\nطائر : پرنده « يطير » پرواز مىكند .\r\nجناحيه : جناح : بال . جناحين : دو بال . جناح در اصل بمعنى طرف است .\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nامم : امت : گروه شكل يافته . جماعتى كه وجوه مشترك دارند . جمع آن امم است ام ( بفتح اول ) به معنى قصد است « امه : قصده » .\r\nفرطنا : تفريط : تقصير و كوتاهى ( انعام / 31 ) « ما فرطنا » كوتاهى نكرده‌ايم .\r\nصم : صمم : كر بودن . اصم : كر . صم : كرها . بقول بعضى مطلق كر و بقول بعضى كر مادرزاد ، صم در اصل بمعنى بستن است « صم القارورة سدها » .\r\nبكم : بكم ( بر وزن عقل ) لال بودن ، ابكم : لال مادرزاد . جمع آن بكم ( بضم اول ) است .\r\nيكشف : كشف : زايل كردن « يكشف » زايل مىكند .\r\nبأساء : بأس ، بؤس و بأساء : سختى و ناپسند . ضراء : ضرر و زيان .\r\nآنجا كه اين دو كلمه با هم ذكر شوند مراد از ضراء ضرر بدنى و از بأساء ضرر مالى و مانند آن است .\r\nيتضرعون : تضرع : تذلل و زارى كردن « يتضرعون » تذلل و زارى مىكنند .\r\nقست : قسو ، قسوه و قساوت : سخت دلى .  قَسَتْ قُلُوبُكُمْ  دلهاى شما سخت شد .\r\nفرحوا : فرح : شادمانى توأم با خودپسندى . « فرحوا » شادمان شدند .\r\nمبلسون : ابلاس : يأس و نوميدى و نيز حيرت و سرگردانى « مبلسون » نوميدان .\r\nدابر : دنباله و ريشه . دبر ( بر وزن شتر ) . به معنى عقب مقابل جلو است .\r\n\r\n","description":"","footnote":"","page_name":" 214 ","page_number":214},
  {"content":"\r\n\r\n\r\nشرحها\r\nآيات فوق شامل مطالب گوناگونى است دربارهء توحيد ، نبوت ، انكار منكران و عينيت‌هايى است در سقوط طرفداران باطل .\r\n37 -  وَ قالُوا لَوْ لا نُزِّلَ عَلَيْهِ آيَةٌ مِنْ رَبِّهِ قُلْ إِنَّ اللَّهَ قادِرٌ عَلى أَنْ يُنَزِّلَ آيَةً وَ لكِنَّ أَكْثَرَهُمْ لا يَعْلَمُونَ  .\r\nيكى از بهانه تراشيهاى مشركان است كه به قرآن اكتفاء نكرده مىگفتند :\r\nچرا معجزه‌اى مثل عصاى موسى يا ناقهء صالح نمىآورد ؟ در جواب فرموده :\r\nخدا مىتواند آنچه مىخواهند بفرستد ، ولى مقتضاى زمان فرستادن قرآن است ، مراد از  لا يَعْلَمُونَ  به نظرم عدم علم به مصالح هر عصر است ، لجاجت وادارشان كرده بجاى « ربنا » بگويند : « ربه » .\r\n38 -  وَ ما مِنْ دَابَّةٍ فِي الْأَرْضِ وَ لا طائِرٍ يَطِيرُ بِجَناحَيْهِ إِلَّا أُمَمٌ أَمْثالُكُمْ ما فَرَّطْنا فِي الْكِتابِ مِنْ شَيْءٍ ثُمَّ إِلى رَبِّهِمْ يُحْشَرُونَ  .\r\nبه نظرم ربط اين آيه با آيهء قبلى آنست كه : ما به مقتضاى مصلحت و رفع نياز معجزه مىفرستيم ، در فرستادن مورد نياز شما نيز كوتاهى نشده چنان كه در بارهء هيچ يك از جنبندگان و پرندگان نيز كوتاهى نشده است ، رمز اتصال دو آيه همان  ما فَرَّطْنا  است مراد از « دابة » بقرينه ،  أُمَمٌ أَمْثالُكُمْ  همهء جنبندگان است به غير از انسان ،  يَطِيرُ بِجَناحَيْهِ  براى آنست كه مراد از طائر پرنده است نه معناى ديگر ،  أُمَمٌ أَمْثالُكُمْ  مىگويد : همانطور كه شما انسانها ، امتها و جمعيتهاى شكل يافته و داراى مقاصد مشترك و نظام مشترك هستيد ، همهء جنبندگان و پرندگان نيز چنين مىباشند .\r\nامروز اين مسئله كاملا روشن است ، نظام زندگى مورچه‌ها ، موريانه‌ها ،\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nزنبور عسل ، ماهيان و غيره شاهد گوياى اين مطلب است ، تمدنهايى از اين جنبندگان كه در اطراف ما هستند وجود دارد كه علم و كاوش بشرى هنوز به آنها راه نيافته است و اين آيه فتح البابى است براى كاوش در زندگى و نظامات آنها ، در اين زمينه كتابهاى مفصلى نوشته شده است .\r\n ما فَرَّطْنا فِي الْكِتابِ مِنْ شَيْءٍ  مراد از كتاب ، كتاب طبيعت و جهان است ، يعنى ما دربارهء آفريده‌ها اصلا كوتاهى نكرده‌ايم و هر چيز را در جاى خودش قرار داده‌ايم  ثُمَّ إِلى رَبِّهِمْ يُحْشَرُونَ  يعنى در جهان پديد مىشوند سپس بسوى پروردگارشان برمىگردند و مىميرند مثل انسانها .\r\nاين پديده‌هاى عجيب كه بعضى حتى از انسان پيشرفته‌تر هستند با ارادهء ازلى در روى اين خاك پديدار گشته و شاهد گوياى وسعت قدرت پروردگار مىباشند و آن گاه همچون انسانها در افق غروب قرار مىگيرند ، خدا مىداند كه آيا مثل انسانها زنده خواهند شد يا نه ؟\r\nنگارنده براى مجسم كردن اين آيه الفاظى پيدا نمىكنم يك بار ديگر مىخوانم  ما فَرَّطْنا فِي الْكِتابِ مِنْ شَيْءٍ ثُمَّ إِلى رَبِّهِمْ يُحْشَرُونَ  .\r\n39 -  وَ الَّذِينَ كَذَّبُوا بِآياتِنا صُمٌّ وَ بُكْمٌ فِي الظُّلُماتِ مَنْ يَشَأِ اللَّهُ يُضْلِلْهُ وَ مَنْ يَشَأْ يَجْعَلْهُ عَلى صِراطٍ مُسْتَقِيمٍ  .\r\nآرى آنان كه از دريچه‌هاى طبيعت و جهان جمال و جلال كبريايى را نبينند و از گويندگان وحى نشنوند بلكه آنها را تكذيب كنند و در بت پرستى ، طاغوت پرستى و خود پرستى بمانند ، كرانند ، لال هستند و در تاريكيهاى كفر و جهل بسر مىبرند .\r\nجملهء  مَنْ يَشَأِ اللَّهُ . . .  نشان مىدهد كه اين اضلال و هدايت از جانب\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nخدا است ولى در گذشته بارها و مخصوصا در بقره / 26 و آل عمران / 26 گفته‌ايم كه در لفظ « يشاء » بايد دقت كرد ، اول بنده ارادهء گمراهى مىكند سپس خدا گمراهش مىسازد .\r\n40 -  قُلْ أَ رَأَيْتَكُمْ إِنْ أَتاكُمْ عَذابُ اللَّهِ أَوْ أَتَتْكُمُ السَّاعَةُ أَ غَيْرَ اللَّهِ تَدْعُونَ إِنْ كُنْتُمْ صادِقِينَ  .\r\nعذاب اللَّه حادثه‌اى است كه انسان از دفع آن عاجز است ، نظير زلزله ، طوفان يا دردها و گرفتاريهاى ديگرى كه انسان را عاجز مىكند ، مراد از ساعة وقت آمدن مرگ و شايد آمدن قيامت باشد ، انسان در اين گونه كارها رو به خدا مىآورد و از او چاره مىخواهد ولى در مقام عبادت رو مىكند به معبودهاى باطل و انسانهاى ناتوان ، اين آيه مىگويد : فطرت و و جدان شما بر خدا خاضع است ولى خودتان خاضع نمىشويد .\r\n41 -  بَلْ إِيَّاهُ تَدْعُونَ فَيَكْشِفُ ما تَدْعُونَ إِلَيْهِ إِنْ شاءَ وَ تَنْسَوْنَ ما تُشْرِكُونَ  .\r\nيعنى در اين گونه مواقع به خدا رو مىآوريد ، خدا نيز در صورت تعلق اراده‌اش بلا را زايل مىكند ، ظهور آيه آنست كه دعاى مشركان در اين گونه مواقع به شرط خواست خدا مستجاب است و اين راهى است براى بازگشت ، اولا رو به خدا مىآورند ، ثانيا غير خدا را كه بر آن تكيه داشتند از ياد مىبرند كه مىدانند كارى از او ساخته نيست ثالثا خواسته آنها برآورده مىشود .\r\n42 -  وَ لَقَدْ أَرْسَلْنا إِلى أُمَمٍ مِنْ قَبْلِكَ فَأَخَذْناهُمْ بِالْبَأْساءِ وَ الضَّرَّاءِ لَعَلَّهُمْ يَتَضَرَّعُونَ  .\r\nمراد از ضراء ضررهاى بدنى و از بأساء ضررهاى مالى و غيره است اين آيه\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nو دو آيهء بعدى روشن مىكند كه : بعد از آمدن پيامبران ، گروه‌هايى كه با آنها مبارزه مىكنند از طرف خدا به بلاهاى گوناگون گرفتار مىشوند تا شايد به ضعف و زبونى خود پى برده دعوت پيغمبر را اجابت كنند ، اگر در برابر اين بلاها و امتحانها بيدار نشدند و گفتند : اينها جريانهاى طبيعى است كه پدران ما نيز ديده‌اند ، در اين صورت خدا باز مدتى به آنها مهلت مىدهد كه شايد برگردند ولى آنها به طغيان ادامه مىدهند ، آن وقت ناگهان به بلاى بىامان گرفتار مىشوند ، مثلا موسى آمد ، معجزات آورد ، طوفان ، جراد ، قمّل و مانند آنها آمد ولى ايمان نياوردند تا در بحر احمر غرق شدند ، اين مطلب در سورهء مؤمنون / 75 و 76 ، و اعراف / 94 و 95 نيز آمده است .\r\n43 -  فَلَوْ لا إِذْ جاءَهُمْ بَأْسُنا تَضَرَّعُوا  .\r\nتأسف است از اينكه چرا از فرصت استفاده نكردند .\r\n وَ لكِنْ قَسَتْ قُلُوبُهُمْ وَ زَيَّنَ لَهُمُ الشَّيْطانُ ما كانُوا يَعْمَلُونَ  يعنى تضرع نكردند ليكن دلهايشان سخت شد و امتحان بىاثر ماند ، شيطان از كارهاى بدى كه مىكردند خوشنودشان نمود .\r\n44 -  فَلَمَّا نَسُوا ما ذُكِّرُوا بِهِ فَتَحْنا عَلَيْهِمْ أَبْوابَ كُلِّ شَيْءٍ حَتَّى إِذا فَرِحُوا بِما أُوتُوا أَخَذْناهُمْ بَغْتَةً فَإِذا هُمْ مُبْلِسُونَ  .\r\nمرحلهء سوم و آرامش قبل از طوفان است كه طرفداران باطل به ناز و نعمت تكيه كرده و از هر چيز غافل مىشوند « مبلسون » نشان مىدهد كه گرفتارى طورى بود كه از نجات يافتن مأيوسشان نمود . و چاره‌اى پيدا نشد .\r\n45 -  فَقُطِعَ دابِرُ الْقَوْمِ الَّذِينَ ظَلَمُوا وَ الْحَمْدُ لِلَّهِ رَبِّ الْعالَمِينَ  .\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nآخرين سخن درباره آنهاست كه ريشهءشان قطع شد مثل دودمان منحوس پهلوى و وابستگان آنها ، لفظ « ظلموا » حاكى است كه تار و مار شدن در اثر ظلم بود ، خدا دربارهء آنها نعوذ باللّه اعمال غرض نكرد ، چون اين جريان مطابق عدل و حكمت بود لذا در اين كار حمد و ستايش براى خداست و اگر غير از اين مىشد مطابق عدل و جاى حمد نبود آرى حمد براى خداى عالمين است كه كار به عدالت انجام مىدهد ، آنها كه به حكم مفسد فى الارض بودن اعدام مىشوند نه تنها موجب ناراحتى نيست بلكه حمد خدا راست كه براى نجات مستضعفين چنين راهى قرار داده است .\r\n\r\n","description":"","footnote":"","page_name":" 219 ","page_number":219},
  {"content":"\r\n\r\n\r\n[ سوره الأنعام ( 6 ) : آيات 46 تا 50 
  ]\r\nقُلْ أَ رَأَيْتُمْ إِنْ أَخَذَ اللَّهُ سَمْعَكُمْ وَ أَبْصارَكُمْ وَ خَتَمَ عَلى قُلُوبِكُمْ مَنْ إِلهٌ غَيْرُ اللَّهِ يَأْتِيكُمْ بِهِ انْظُرْ كَيْفَ نُصَرِّفُ الْآياتِ ثُمَّ هُمْ يَصْدِفُونَ ( 46 ) قُلْ أَ رَأَيْتَكُمْ إِنْ أَتاكُمْ عَذابُ اللَّهِ بَغْتَةً أَوْ جَهْرَةً هَلْ يُهْلَكُ إِلاَّ الْقَوْمُ الظَّالِمُونَ ( 47 ) وَ ما نُرْسِلُ الْمُرْسَلِينَ إِلاَّ مُبَشِّرِينَ وَ مُنْذِرِينَ فَمَنْ آمَنَ وَ أَصْلَحَ فَلا خَوْفٌ عَلَيْهِمْ وَ لا هُمْ يَحْزَنُونَ ( 48 ) وَ الَّذِينَ كَذَّبُوا بِآياتِنا يَمَسُّهُمُ الْعَذابُ بِما كانُوا يَفْسُقُونَ ( 49 ) قُلْ لا أَقُولُ لَكُمْ عِنْدِي خَزائِنُ اللَّهِ وَ لا أَعْلَمُ الْغَيْبَ وَ لا أَقُولُ لَكُمْ إِنِّي مَلَكٌ إِنْ أَتَّبِعُ إِلاَّ ما يُوحى إِلَيَّ قُلْ هَلْ يَسْتَوِي الْأَعْمى وَ الْبَصِيرُ أَ فَلا تَتَفَكَّرُونَ ( 50 )\r\n46 - بگو : به من بگوئيد : اگر خدا گوش و چشمان شما را بگيرد و بر قلوبتان مهر بزند ، جز او كدام معبود است كه آنها را به شما بدهد ؟ ببين چطور آيات را در هر شكل بيان مىكنم و آنها روگردان مىشوند .\r\n47 - بگو : به من بگوئيد : اگر عذاب خدا ناگهان يا آشكارا به شما درآيد آيا جز قوم ستمكار هلاك مىشوند ؟\r\n48 - ما پيغمبران را نمىفرستيم مگر بشارت دهنده و بيم رسان ، هر كه ايمان آورد و خود را اصلاح كند نه خوفى دارند و نه محزون مىشوند .\r\n49 - كسانى كه آيات ما را دروغ شمردند ، عذاب ما به آنها مىرسد به علت آنكه از حق خارج مىشدند .\r\n50 - بگو : به شما نمىگويم كه خزانه‌هاى خدا نزد من است و نه غيب مىدانم و نه به شما\r\n\r\n","description":"","footnote":"","page_name":" 220 ","page_number":220},
  {"content":"\r\n\r\nمىگويم كه من فرشته‌ام ، جز آنچه را كه به من وحى مىشود پيروى نمىكنم بگو :\r\nآيا كور و بينا برابرند ؟ آيا فكر نمىكنيد ؟\r\n\r\nكلمه‌ها\r\nختم : ختم : مهر زدن . آن گاهى بنفسه و گاهى با « على » متعدى مىشود گويند : « ختم الكتاب و على الكتاب » .\r\nنصرف : صرف : برگرداندن از حالى بحالى . يا برگرداندن مطلق ، تصريف نيز به همان معنى است  نُصَرِّفُ الْآياتِ  نازل كردن آيات در قالبهاى مختلف .\r\nيصدفون : صدف : اعراض شديد . « يصدفون » بشدت رو گردان مىشوند .\r\nبغتة : بغت و بغتة : ناگهانى و بدون پيش بينى شده .\r\nجهرة : جهر : آشكار شدن . جهرة : آشكار شده .\r\nمبشرين : بشارت و بشرى : خبر مسرت بخش « مبشرين » بشارت دهندگان .\r\nمنذرين : نذر : دانستن . انذار : اعلام توأم با ترساندن .\r\nيمسهم : مس : رسيدن و دست زدن  يَمَسُّهُمُ الْعَذابُ  عذاب به آنها مىرسد يفسقون : فسق : خارج شدن ، فاسق : خارج شده از ايمان با عمل .\r\nخزائن : خزن ( بر وزن عقل ) حفظ و نگهدارى كردن . خزانه ( بكسر اول ) مكان نگهدارى ( انبار ) جمع آن خزائن است .\r\nتتفكرون : فكر : انديشه  أَ فَلا تَتَفَكَّرُونَ  آيا فكر نمىكنيد !\r\n\r\nشرحها\r\nبه دنبال مطالب گذشته در زمينهء تحكيم توحيد در اين آيات آمده : اگر خدا داده‌هاى خويش را بستاند ، ديگر معبودى نيست كه آنها را جبران كند ،\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nپس خدايان باطل ، به درد بخور نيستند ، پيامبران فقط نظام خلقت را بيان مىكنند لذا بشارت دهنده و انذار كننده‌اند ، هر كه در صف آنها درآيد و از طرفداران حق باشد از خطر رهايى يافته ، پيامبر يك انسان عادى و معمولى است با اين فرق كه به او وحى مىشود ، از اسرار غيب فقط آن مقدار مىداند كه خدا يادش داده است .\r\n46 -  قُلْ أَ رَأَيْتُمْ إِنْ أَخَذَ اللَّهُ سَمْعَكُمْ وَ أَبْصارَكُمْ وَ خَتَمَ عَلى قُلُوبِكُمْ مَنْ إِلهٌ غَيْرُ اللَّهِ يَأْتِيكُمْ بِهِ  .\r\nلفظ « به » راجع است به فرد فرد « سمع ، ابصار ، قلوب » گرفتن سمع و ابصار ظهورش در از بين بردن آنهاست ولى به قرينه ختم قلوب ، مراد بىاثر شدن آنهاست ، ختم بر قلوب از تأثير انداختن آنست كه نتواند ميان حق و باطل فرق بگذارد نظير آيهء  لَهُمْ قُلُوبٌ لا يَفْقَهُونَ بِها وَ لَهُمْ أَعْيُنٌ لا يُبْصِرُونَ بِها وَ لَهُمْ آذانٌ لا يَسْمَعُونَ بِها  اعراف / 179 ، اينها كسانى هستند كه چشمها و گوشهايشان گرفته شده و بر قلوبشان مهرها زده شده است .\r\nخلاصهء سخن اين است كه : اگر خدا چنين كارى كند معبود ديگرى داريد كه آن را جبران نمايد ؟  انْظُرْ كَيْفَ نُصَرِّفُ الْآياتِ ثُمَّ هُمْ يَصْدِفُونَ  .\r\nيعنى جوابشان منفى است ، ببين چطور مطالب را در قالبهاى گوناگون بيان مىكنيم ولى عكس العملشان اعراض شديد است .\r\n47 -  قُلْ أَ رَأَيْتَكُمْ إِنْ أَتاكُمْ عَذابُ اللَّهِ بَغْتَةً أَوْ جَهْرَةً هَلْ يُهْلَكُ إِلَّا الْقَوْمُ الظَّالِمُونَ  .\r\nلفظ « جهرة » نشان مىدهد كه مراد از « بغتة » پنهانى و بطور بىخبرى است كه كه نمىتوان از آن فرار كرد ، ظهور آيه در آن است كه عذاب در هر حال خواهد آمد و آن فقط ظالمان را خواهد گرفت ، در حالات پيامبران در قرآن آمده است كه هنگام نزول بلا مؤمنان از آن محل خارج مىشدند و اگر مراد از عذاب\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nجنگ و نظير آن باشد مسئله كاملا روشن است . دو آيهء بعدى اين مطلب را روشن‌تر مىكند .\r\n48 -  وَ ما نُرْسِلُ الْمُرْسَلِينَ إِلَّا مُبَشِّرِينَ وَ مُنْذِرِينَ فَمَنْ آمَنَ وَ أَصْلَحَ فَلا خَوْفٌ عَلَيْهِمْ وَ لا هُمْ يَحْزَنُونَ  .\r\nيعنى پيامبران وظيفه دارند كه متخلفين از حق و عدل را از عذاب دنيا و آخرت بترسانند و طرفداران حق را مژدهء سعادت بدهند ، مردم در تلقى رسالت پيامبران دو گروه هستند اول گروهى كه ايمان آورده و خود را با اعمال نيك اصلاح مىكنند . دوم گروه  وَ الَّذِينَ كَذَّبُوا . . .  است كه خواهد آمد  فَلا خَوْفٌ عَلَيْهِمْ . . .  ممكن است شامل دنيا و آخرت هر دو باشد لكن پياده شدن صد در صد آن در آخرت است زيرا در نعمتهاى آخرت كمبود نيست پس حزن نيست و آنها تمام شدنى نيستند پس خوفى نيست حزن هميشه براى كمبود فعلى ، خوف را براى نقصان آينده است .\r\n49 -  وَ الَّذِينَ كَذَّبُوا بِآياتِنا يَمَسُّهُمُ الْعَذابُ بِما كانُوا يَفْسُقُونَ  .\r\nحال گروه دوم است ، عذاب ظاهرا شامل عذاب دنيا و آخرت است . مراد از فسق كفر است ، زيرا كافر از ايمان و عمل بالمره خارج است .\r\n50 -  قُلْ لا أَقُولُ لَكُمْ عِنْدِي خَزائِنُ اللَّهِ وَ لا أَعْلَمُ الْغَيْبَ وَ لا أَقُولُ لَكُمْ إِنِّي مَلَكٌ  در جاى ديگر آمده  قُلْ إِنَّما أَنَا بَشَرٌ مِثْلُكُمْ  گويا فكر كرده‌اند كه پيغمبر بايد بالاتر از انسان باشد ، اين آيه مىگويد : پيامبر يك انسان متعارف است ، توقع نداشته باشيد كه تدبير عالم و . . . در دست پيغمبر باشد .\r\nمراد از خزائن محلهايى است كه فيض خدا از آنها به ديگران مىرسد ،\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nمثلا هوا ، آب و خاك از خزائن خدا هستند كه همهء خوراكيها و انسان و حيوان از آنها توليد مىشود مراد از علم غيب علم بالاستقلال است و اگر نه پيغمبر آنچه را كه خدا فهمانده مىداند   عالِمُ الْغَيْبِ فَلا يُظْهِرُ عَلى غَيْبِهِ أَحَداً إِلَّا مَنِ ارْتَضى مِنْ رَسُولٍ   جن / 21  تِلْكَ مِنْ أَنْباءِ الْغَيْبِ نُوحِيها إِلَيْكَ . . .  هود / 49 ، مراد از فرشته نبودن به نظرم آن است كه من مثل انسانها مىخورم ، مىآشامم ، ازدواج مىكنم ، اينها از پيامبر بعيد نيست چون مىگفتند :  . . . ما لِهذَا الرَّسُولِ يَأْكُلُ الطَّعامَ وَ يَمْشِي فِي الْأَسْواقِ . . .  فرقان / 7 ، نظير آيهء فوق دربارهء نوح نيز آمده است ( هود / 31 ) .\r\n إِنْ أَتَّبِعُ إِلَّا ما يُوحى إِلَيَّ قُلْ هَلْ يَسْتَوِي الْأَعْمى وَ الْبَصِيرُ أَ فَلا تَتَفَكَّرُونَ  .\r\nفقط فرق من با شما آن است كه به من وحى مىشود و از آن پيروى مىكنم  قُلْ هَلْ يَسْتَوِي . . .  روشن مىكند كه من در اثر وحى بينا و آگاهم و شما در اثر نبودن وحى همچون كوريد ، عقل و انديشهء صحيح حكم مىكند كه كور ، بينا را راهنما ، و عصا كش خويش قرار دهد .\r\n\r\n","description":"","footnote":"","page_name":" 224 ","page_number":224},
  {"content":"\r\n\r\n\r\n[ سوره الأنعام ( 6 ) : آيات 51 تا 58 
  ]\r\nوَ أَنْذِرْ بِهِ الَّذِينَ يَخافُونَ أَنْ يُحْشَرُوا إِلى رَبِّهِمْ لَيْسَ لَهُمْ مِنْ دُونِهِ وَلِيٌّ وَ لا شَفِيعٌ لَعَلَّهُمْ يَتَّقُونَ ( 51 ) وَ لا تَطْرُدِ الَّذِينَ يَدْعُونَ رَبَّهُمْ بِالْغَداةِ وَ الْعَشِيِّ يُرِيدُونَ وَجْهَهُ ما عَلَيْكَ مِنْ حِسابِهِمْ مِنْ شَيْءٍ وَ ما مِنْ حِسابِكَ عَلَيْهِمْ مِنْ شَيْءٍ فَتَطْرُدَهُمْ فَتَكُونَ مِنَ الظَّالِمِينَ ( 52 ) وَ كَذلِكَ فَتَنَّا بَعْضَهُمْ بِبَعْضٍ لِيَقُولُوا أَ هؤُلاءِ مَنَّ اللَّهُ عَلَيْهِمْ مِنْ بَيْنِنا أَ لَيْسَ اللَّهُ بِأَعْلَمَ بِالشَّاكِرِينَ ( 53 ) وَ إِذا جاءَكَ الَّذِينَ يُؤْمِنُونَ بِآياتِنا فَقُلْ سَلامٌ عَلَيْكُمْ كَتَبَ رَبُّكُمْ عَلى نَفْسِهِ الرَّحْمَةَ أَنَّهُ مَنْ عَمِلَ مِنْكُمْ سُوءاً بِجَهالَةٍ ثُمَّ تابَ مِنْ بَعْدِهِ وَ أَصْلَحَ فَأَنَّهُ غَفُورٌ رَحِيمٌ ( 54 ) وَ كَذلِكَ نُفَصِّلُ الْآياتِ وَ لِتَسْتَبِينَ سَبِيلُ الْمُجْرِمِينَ ( 55 )\r\nقُلْ إِنِّي نُهِيتُ أَنْ أَعْبُدَ الَّذِينَ تَدْعُونَ مِنْ دُونِ اللَّهِ قُلْ لا أَتَّبِعُ أَهْواءَكُمْ قَدْ ضَلَلْتُ إِذاً وَ ما أَنَا مِنَ الْمُهْتَدِينَ ( 56 ) قُلْ إِنِّي عَلى بَيِّنَةٍ مِنْ رَبِّي وَ كَذَّبْتُمْ بِهِ ما عِنْدِي ما تَسْتَعْجِلُونَ بِهِ إِنِ الْحُكْمُ إِلاَّ لِلَّهِ يَقُصُّ الْحَقَّ وَ هُوَ خَيْرُ الْفاصِلِينَ ( 57 ) قُلْ لَوْ أَنَّ عِنْدِي ما تَسْتَعْجِلُونَ بِهِ لَقُضِيَ الْأَمْرُ بَيْنِي وَ بَيْنَكُمْ وَ اللَّهُ أَعْلَمُ بِالظَّالِمِينَ ( 58 )\r\n\r\n","description":"","footnote":"","page_name":" 225 ","page_number":225},
  {"content":"\r\n\r\n51 - بترسان با قرآن كسانى را كه مىترسند به سوى خدايشان محشور گردند ، با آنكه جز خدا ياور و واسطه‌اى ندارند تا ( از گناهان ) بپرهيزند .\r\n52 - طرد مكن كسانى را كه بامداد و بعد از ظهر پروردگار خويش را مىخوانند و توجه او را مىخواهند ، از حساب آنها چيزى به عهدهء تو نيست و از حساب تو چيزى به عهدهء آنها نيست كه طردشان كنى و از ستمكاران شوى .\r\n53 - و بدين گونه بعضى از آنها را به بعضى امتحان كرديم تا بگويند : آيا اينان هستند كه خدا از ميان ما موهبتشان داده است ؟ آيا خدا به شكرگزاران داناتر نيست ؟\r\n54 - و چون كسانى كه به آيه‌هاى ما ايمان دارند پيش تو آيند بگو : سلام بر شما پروردگار شما رحمت را بر خويش حتمى كرده ، هر كس از شما از روى نادانى كار بدى كند و پس از آن توبه آورد و به اصلاح پردازد ، او آمرزنده و رحيم است .\r\n55 - بدين گونه آيات را به تفصيل بيان مىكنم و تا راه بدكاران آشكار شود .\r\n56 - بگو : من ممنوع شده‌ام از اينكه بپرستم چيزهايى كه غير از خدا مىخوانيد ، بگو :\r\nهوسهاى شما را پيروى نمىكنم ( و گرنه ) آن گاه گمراه مىشوم و از هدايت شدگان نخواهم بود .\r\n57 - بگو : من از خدايم حجتى دارم و شما آن را تكذيب كرده‌ايد ، آنچه به عجله مىخواهيد نزد من نيست ، فرمان فقط با خداست ، كه خبر درست مىگويد و بهترين داوران است .\r\n58 - بگو : اگر نزد من بود آنچه به عجله مىخواهيد ، كار ميان من و شما تمام مىشد ، خدا به ستمكاران داناتر است .\r\n\r\nكلمه‌ها\r\nيحشروا : حشر : جمع كردن بيك مكان « ان يحشروا » اينكه جمع شوند .\r\nدونه : دون : غير . « من دونه » غير از او .\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nشفيع : واسطه . شفع در اصل به معنى جمع كردن دو چيز است .\r\nتطرد : طرد : راندن از روى بىاعتنايى . « لا تطرد » : مران ، بىاعتنا مباش .\r\nغداة : بامداد يا از اول صبح تا طلوع آفتاب .\r\nعشى : از اول ظهر تا غروب آفتاب .\r\nوجهه : وجه : صورت و چهره روى هر چيز ، اشرف هر چيز ، به معنى مصدر ( توجه كردن ) نيز آمده است به معنى « ذات » نيز آيد .\r\nفتنا : فتنه : امتحان . « فتنا » آزمايش كرديم .\r\nسلام : سلامتى و سالم بودن .\r\nجهالة : جهل و جهالة : نادانى و سفاهت و بىاعتنايى ، در معناى اخير با علم توأم مىشود .\r\nتستبين : بيان ، تبيان و استبانت : آشكار شدن « لتستبين » تا آشكار شود .\r\nمهتدين : هدايت : راهنمايى . اهتداء : هدايت يافتن و قبول هدايت .\r\nتستعجلون : عجله : شتاب . استعجال : به عجله خواستن .\r\nيقص : قصص ( بر وزن شرف ) : سرگذشت . و نقل سرگذشت اسم و مصدر هر دو آمده است « يقص » : حكايت مىكند .\r\nفاصلين : فصل : جدا كردن . فاصل : جدا كننده منظور جدا كردن حق از باطل و قضاوت به حق است .\r\nقضى : قضاء در اينجا به معنى تمام شدن و فيصله يافتن است .\r\n\r\nشرحها\r\nدر تعقيب مطالب گذشته در اين آيات به پيغمبر دستور داده شده كه با مؤمنان گرم بگيرد و آنها را با آغوش گرم بپذيرد و در رابطه فقط ايمان و مكتب را ملاك\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nقرار دهد نه مقام و شهرت و مال را و بايد خودش را از مشركان جدا كند و به آنها بگويد : من نه سازشكارم و نه در مكتب خود شكى دارم عذاب و سقوطى كه خدا وعده داده در اختيار من نيست ، بسته به ارادهء خداست .\r\n51 -  وَ أَنْذِرْ بِهِ الَّذِينَ يَخافُونَ أَنْ يُحْشَرُوا إِلى رَبِّهِمْ لَيْسَ لَهُمْ مِنْ دُونِهِ وَلِيٌّ وَ لا شَفِيعٌ لَعَلَّهُمْ يَتَّقُونَ  .\r\nلفظ « به » راجع است به قرآن ،  يَخافُونَ أَنْ يُحْشَرُوا . . .  يعنى از قيامت و حساب مىترسند ،  لَيْسَ لَهُمْ . . .  شايد حال باشد از « يخافون » يعنى در حالى مىترسند كه جز خدا سرپرستى و شفيعى ندارند . « يتقون » به نظرم پرهيز از شرك و گناهان است يعنى : حالا كه مشركان رو گردانند ، مؤمنان را بترسان و امت نمونه تشكيل بده ، آنها هستند كه قرآن در وجودشان انقلاب ايجاد مىكند ، ناگفته نماند : اين ، انذار بخصوصى است و گرنه آن حضرت انذار كنندهء همه است .\r\n52 -  وَ لا تَطْرُدِ الَّذِينَ يَدْعُونَ رَبَّهُمْ بِالْغَداةِ وَ الْعَشِيِّ يُرِيدُونَ وَجْهَهُ  .\r\nخواندن خدا در بامداد و عصر شامل نمازها و مطلق ذكر خداست  يُرِيدُونَ وَجْهَهُ  يعنى با توجه و رو كردن خدا مىخواهند ، اين گروه هستند كه رهبران راستين مىتوانند با آنها انقلاب توحيدى پديد آورند انقلاب اصيل ايران را به رهبرى امام خمينى اين گروه به ثمر رساندند .\r\nنقل است : عده‌اى از اشراف مكه از محلى عبور مىكردند ، و ديدند :\r\nبلال ، عمار ، خبّاب و مانند آنها كه از چهره‌هاى انقلابى ولى تنگدست بودند ، در محضر رسول خدا نشسته‌اند ، آنها كه فضيلت و امتياز را در پول و خانواده و شهرت مىديدند ، گفتند : يا محمّد خدا اين تهى دستان ناتوان را بر ما برترى داده است ، اينها را از خود دور كن تا شايد تصميم بگيريم و با تو باشيم ، آيهء شريفه در\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nاين زمينه نازل گرديد .\r\nبه هر حال ملاك روابط در اسلام توحيد و همفكرى است اسلام غير از اين مرزى نمىشناسد .\r\n ما عَلَيْكَ مِنْ حِسابِهِمْ مِنْ شَيْءٍ وَ ما مِنْ حِسابِكَ عَلَيْهِمْ مِنْ شَيْءٍ فَتَطْرُدَهُمْ فَتَكُونَ مِنَ الظَّالِمِينَ  .\r\nبه نظرم منظور اين است كه : رسيدن به حساب آنها بر عهدهء تو نيست تا از كارشان ناراضى شده طردشان كنى و رسيدن به حساب تو بر عهدهء آنها نيست تا از بازرسى آنها بترسى و از خود برانى ، اين مطلب دربارهء حضرت نوح نيز آمده است :     قالُوا أَ نُؤْمِنُ لَكَ وَ اتَّبَعَكَ الْأَرْذَلُونَ ، قالَ وَ ما عِلْمِي بِما كانُوا يَعْمَلُونَ ، إِنْ حِسابُهُمْ إِلَّا عَلى رَبِّي لَوْ تَشْعُرُونَ وَ ما أَنَا بِطارِدِ الْمُؤْمِنِينَ     شعراء / 111 - 114 « فتطردهم » مربوط است به  وَ لا تَطْرُدِ  در الميزان فرموده علت آمدن آن طول جملهء معترضه است ، ذيل آيهء صريح است در اينكه طرد آنها ظلم است .\r\n53 -  وَ كَذلِكَ فَتَنَّا بَعْضَهُمْ بِبَعْضٍ لِيَقُولُوا أَ هؤُلاءِ مَنَّ اللَّهُ عَلَيْهِمْ مِنْ بَيْنِنا أَ لَيْسَ اللَّهُ بِأَعْلَمَ بِالشَّاكِرِينَ  .\r\nيعنى با اين دستور خواسته‌ايم اين مسئله مطرح شود و اشراف بگويند :\r\nاين چه دينى است ؟ زحمتكشان به چه دليل بر ما برترى دارند ايجاد محيط گفتگو روشنگر حقيقت است  وَ كَذلِكَ فَتَنَّا  يعنى : اين چنين با اين دستور و اعتبار دادن اهل ايمان و زحمتكش آنها را به مقام آزمايش درآورديم تا اين سؤال مطرح شود ، در جواب سؤال آمده :  أَ لَيْسَ اللَّهُ . . .  يعنى ملاك تقدم ، شكر و خداشناسى و دانستن نعمت از جانب خداست .\r\n54 -  وَ إِذا جاءَكَ الَّذِينَ يُؤْمِنُونَ بِآياتِنا فَقُلْ سَلامٌ عَلَيْكُمْ كَتَبَ رَبُّكُمْ عَلى نَفْسِهِ الرَّحْمَةَ أَنَّهُ مَنْ عَمِلَ مِنْكُمْ سُوءاً بِجَهالَةٍ ثُمَّ تابَ مِنْ بَعْدِهِ \r\n\r\n","description":"","footnote":"","page_name":" 229 ","page_number":229},
  {"content":"\r\n\r\n وَ أَصْلَحَ فَأَنَّهُ غَفُورٌ رَحِيمٌ  .\r\nاين آيه كفه را به نفع اهل ايمان سنگين مىكند ، يعنى علاوه از طرد ، به آنها مسئلهء توبه را تذكر بده از امام صادق عليه السّلام نقل شده آيه دربارهء اهل توبه نازل شده است از اين آيه روشن مىشود كه توبه راجع به گناه مؤمنين است ،  كَتَبَ رَبُّكُمْ  دلالت بر حتميت دارد ، قبول توبه يكى از مصاديق حتميت رحمت است . مراد از « جهالة » ندانستن نيست ، بلكه بىاعتنايى و كم عقلى است ، آن با علم قابل جمع است ، يوسف عليه السّلام به برادرانش گفت :  هَلْ عَلِمْتُمْ ما فَعَلْتُمْ بِيُوسُفَ وَ أَخِيهِ إِذْ أَنْتُمْ جاهِلُونَ  يوسف / 89 يعنى كم عقل و به گناه بودن كارتان بىاعتنا بوديد . « اصلح » حاكى است كه بعد از توبه ، گذشته و آيندهء خويش را با عمل اصلاح نمايد . تناسب غفور رحيم با صدر آيه كاملا روشن است .\r\n55 -  وَ كَذلِكَ نُفَصِّلُ الْآياتِ وَ لِتَسْتَبِينَ سَبِيلُ الْمُجْرِمِينَ  .\r\nتفصيل آيات ، بيان كردن آنهاست كه حق از باطل و معارف حقه روشن شود  وَ لِتَسْتَبِينَ  عطف است بر چيزى تصريح به آن يا صلاح نبوده و يا ضرورت نداشته است يعنى : اين چنين آيات را تفصيل مىدهيم براى اغراض بخصوصى و نيز تا راه گناهكاران واضح گردد و بيدار دلان از آن دورى جويند نظير اين آيه است آيهء :  وَ كَذلِكَ نُرِي إِبْراهِيمَ مَلَكُوتَ السَّماواتِ وَ الْأَرْضِ وَ لِيَكُونَ مِنَ الْمُوقِنِينَ  انعام / 75 و نيز آل عمران / 140 .\r\n56 -  قُلْ إِنِّي نُهِيتُ أَنْ أَعْبُدَ الَّذِينَ تَدْعُونَ مِنْ دُونِ اللَّهِ قُلْ لا أَتَّبِعُ أَهْواءَكُمْ قَدْ ضَلَلْتُ إِذاً وَ ما أَنَا مِنَ الْمُهْتَدِينَ  .\r\nبه نظر مىآيد مشركان خواسته‌اند يا به نظرشان آمده كه يك نوع مصالحه و سازشكارى ميان ايمان و شرك به آن حضرت پيشنهاد كنند ولى اين آيه ائتلاف را غير ممكن و سازشكارى را محكوم مىكند ، جملهء  قَدْ ضَلَلْتُ . . .  حاكى است\r\n\r\n","description":"","footnote":"","page_name":" 230 ","page_number":230},
  {"content":"\r\n\r\nكه در شرك مطلقا هدايتى وجود ندارد .\r\n57 -  قُلْ إِنِّي عَلى بَيِّنَةٍ مِنْ رَبِّي وَ كَذَّبْتُمْ بِهِ ما عِنْدِي ما تَسْتَعْجِلُونَ بِهِ إِنِ الْحُكْمُ إِلَّا لِلَّهِ يَقُصُّ الْحَقَّ وَ هُوَ خَيْرُ الْفاصِلِينَ  .\r\nمراد از  ما تَسْتَعْجِلُونَ  عذاب خدايى است كه آن حضرت وعده مىكرد و آنها از روى مسخره آن را به عجله مىخواستند  وَ يَقُولُونَ مَتى هذَا الْوَعْدُ إِنْ كُنْتُمْ صادِقِينَ  يونس / 48 يعنى : من در اين نبوت به دليل خدايى تكيه دارم و در مقابل تكذيب شما قدرت انتقام گيرى ندارم ، دستور آن از جانب خداست و او از يك عذاب قطعى خبر مىدهد و بهترين داوران است .\r\n58 -  قُلْ لَوْ أَنَّ عِنْدِي ما تَسْتَعْجِلُونَ بِهِ لَقُضِيَ الْأَمْرُ بَيْنِي وَ بَيْنَكُمْ وَ اللَّهُ أَعْلَمُ بِالظَّالِمِينَ  .\r\nيعنى اگر آوردن عذاب دست من بود آن را مىآوردم و كار ميان من و شما تمام مىشد  وَ اللَّهُ أَعْلَمُ . . .  حاكى است كه گر چه عذاب دست من نيست ولى وقت آمدن ، فقط شما را خواهد گرفت كه ظالميد و خدا به ظالمان داناست .\r\n\r\n","description":"","footnote":"","page_name":" 231 ","page_number":231},
  {"content":"\r\n\r\n\r\n[ سوره الأنعام ( 6 ) : آيات 59 تا 67 
  ]\r\nوَ عِنْدَهُ مَفاتِحُ الْغَيْبِ لا يَعْلَمُها إِلاَّ هُوَ وَ يَعْلَمُ ما فِي الْبَرِّ وَ الْبَحْرِ وَ ما تَسْقُطُ مِنْ وَرَقَةٍ إِلاَّ يَعْلَمُها وَ لا حَبَّةٍ فِي ظُلُماتِ الْأَرْضِ وَ لا رَطْبٍ وَ لا يابِسٍ إِلاَّ فِي كِتابٍ مُبِينٍ ( 59 ) وَ هُوَ الَّذِي يَتَوَفَّاكُمْ بِاللَّيْلِ وَ يَعْلَمُ ما جَرَحْتُمْ بِالنَّهارِ ثُمَّ يَبْعَثُكُمْ فِيهِ لِيُقْضى أَجَلٌ مُسَمًّى ثُمَّ إِلَيْهِ مَرْجِعُكُمْ ثُمَّ يُنَبِّئُكُمْ بِما كُنْتُمْ تَعْمَلُونَ ( 60 ) وَ هُوَ الْقاهِرُ فَوْقَ عِبادِهِ وَ يُرْسِلُ عَلَيْكُمْ حَفَظَةً حَتَّى إِذا جاءَ أَحَدَكُمُ الْمَوْتُ تَوَفَّتْهُ رُسُلُنا وَ هُمْ لا يُفَرِّطُونَ ( 61 ) ثُمَّ رُدُّوا إِلَى اللَّهِ مَوْلاهُمُ الْحَقِّ أَلا لَهُ الْحُكْمُ وَ هُوَ أَسْرَعُ الْحاسِبِينَ ( 62 ) قُلْ مَنْ يُنَجِّيكُمْ مِنْ ظُلُماتِ الْبَرِّ وَ الْبَحْرِ تَدْعُونَهُ تَضَرُّعاً وَ خُفْيَةً لَئِنْ أَنْجانا مِنْ هذِهِ لَنَكُونَنَّ مِنَ الشَّاكِرِينَ ( 63 )\r\nقُلِ اللَّهُ يُنَجِّيكُمْ مِنْها وَ مِنْ كُلِّ كَرْبٍ ثُمَّ أَنْتُمْ تُشْرِكُونَ ( 64 ) قُلْ هُوَ الْقادِرُ عَلى أَنْ يَبْعَثَ عَلَيْكُمْ عَذاباً مِنْ فَوْقِكُمْ أَوْ مِنْ تَحْتِ أَرْجُلِكُمْ أَوْ يَلْبِسَكُمْ شِيَعاً وَ يُذِيقَ بَعْضَكُمْ بَأْسَ بَعْضٍ انْظُرْ كَيْفَ نُصَرِّفُ الْآياتِ لَعَلَّهُمْ يَفْقَهُونَ ( 65 ) وَ كَذَّبَ بِهِ قَوْمُكَ وَ هُوَ الْحَقُّ قُلْ لَسْتُ عَلَيْكُمْ بِوَكِيلٍ ( 66 ) لِكُلِّ نَبَإٍ مُسْتَقَرٌّ وَ سَوْفَ تَعْلَمُونَ ( 67 )\r\n\r\n","description":"","footnote":"","page_name":" 232 ","page_number":232},
  {"content":"\r\n\r\n59 - خزانه‌هاى غيب نزد خداست ، هيچ كس جز او آنها را نمىداند . هر چه در خشكى و درياست مىداند ، هيچ برگى نيافتد مگر آن را مىداند ، هيچ دانه‌اى به شكم زمين و هيچ تر و خشكى نمىافتد مگر آنكه در كتابى است روشن .\r\n60 - اوست كه شما را به شب برمىگيرد و آنچه به روز كرده‌ايد مىداند ، سپس در روز شما را برمىخيزاند تا مدت معين تمام شود ، سپس بازگشت شما به سوى او است ، سپس از آنچه مىكرديد خبرتان مىدهد .\r\n61 - او غالب و بالا دست بندگان خويش است و به شما نگهبانها مىفرستد تا چون مرگ يكى از شما فرا رسد ، فرستادگان ما ( جان ) او را مىگيرند و كوتاهى نمىكنند .\r\n62 - آن گاه به سوى خدا كه مولاى بر حق آنها است برگردانده شوند ، بدانيد كه حكم و تصميم با اوست و او تندترين حسابگران است .\r\n63 - بگو : كيست كه شما را از خطرات خشكى و دريا نجات مىدهد ؟ و او را به زارى و نهان مىخوانيد كه اگر ما را از اين خطر نجات دهد از شكرگزاران خواهيم بود .\r\n64 - بگو : خدا شما را از آن شدائد و از هر اندوه نجات مىدهد آن گاه شما شرك مىآوريد .\r\n65 - بگو : او مىتواند كه به شما عذابى از بالايتان يا از زير پايتان فرستد يا شما را در حالى كه گروه‌هاى مختلف هستيد مختلط كند و صلابت بعضى را بر بعضى بچشاند بنگر چگونه آيه‌ها را در هر شكل بيان مىكنيم تا بفهمند .\r\n66 - قوم تو قرآن را كه حق است تكذيب كرد بگو من كار ساز شما نيستم .\r\n67 - هر خبرى را وقت وقوعى هست به زودى خواهيد دانست .\r\n\r\nكلمه‌ها\r\nمفاتح : مفتح ( بكسر ميم و سكون فاء و فتح تاء ) و مفتاح به معنى كليد و مفتح بر وزن مقعد به معنى خزانه و انبار است ، جمع اولى مفاتح و مفاتيح و جمع دومى فقط مفاتح آيد ، به نظرم آن در آيه\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nبه معنى خزائن است .\r\nورقه : و رق : برگ . مفرد آن ورقه است .\r\nرطب : رطب : تر . يابس : خشك .\r\nيتوفاكم : توفى به معنى اخذ كامل و تمام است . « يتوفاكم » اخذ مىكند شما را ( مىميراند ) .\r\nجرحتم : جرح در اينجا به معنى كار با جارحه و اعضاء است « جرحتم » كسب كرديد .\r\nمرجعكم : مصدر ميمى است . به معنى رجوع .\r\nالقاهر : قهر : غلبه و ذليل كردن . قاهر : غالب و بالا دست .\r\nحفظة : حافظ : نگهدارنده ، جمع آن حفظه ، حافظون و حفّاظ است .\r\nيفرطون : فرط : تقدم و پيش افتادن . افراط : تجاوز بيشتر . تفريط : كوتاهى بيشتر . « لا يفرطون » كوتاهى و تقصير نمىكنند .\r\nموليهم : مولى : سرپرست و يار و ياور .\r\nخفية : خفاء و خفيه : پنهانى .\r\nكرب : ( بر وزن شرم ) اندوه يا اندوه شديد .\r\nيلبسكم : لبس ( بر وزن عقل ) : خلط و مشتبه كردن ، فعل آن از باب « ضرب يضرب » آيد و ( بر وزن قفل ) به معنى لباس پوشيدن فعل آن از باب « علم يعلم » آيد .\r\nشيعا : شيع ( بر وزن عقل ) : آشكار شدن . شيعه : پيروان و ياران ، جمع آن شيع ( بكسر شين و فتح ياء ) است در اينجا منظور گروه‌ها است .\r\nيذيق : ذوق : چشيدن . اذاقه : چشاندن .\r\n\r\n","description":"","footnote":"","page_name":" 234 ","page_number":234},
  {"content":"\r\n\r\nيفقهون : فقه : فهم و درك .  لَعَلَّهُمْ يَفْقَهُونَ  تا آنها بفهمند . ( فهم عميق ) .\r\nمستقر : قرارگاه ، وقت قرار و قرار يافتن ، اسم مكان و زمان و مصدر آيد نه اسم مفعول .\r\n\r\nشرحها\r\nدر اين آيات تسلّط خدا بر جهان روشن شده است ، مالك الرقاب قافله سالار و گردانندهء هستى او است ، علم نهانها در پيش او است به همه چيز احاطه دارد شبها مردم را مىميراند و روزها از اعمالشان با خبر است ملائكه را براى حفظ انسانها موكل فرموده است بازگشت همه به سوى اوست انسانها در موقع گرفتارى به سوى او رو مىآورند و نجاتشان مىدهد ، وعده و وعيد او در موقعش مىرسد . تناسب اين آيات با آيات قبلى كاملا روشن است .\r\n59 -  وَ عِنْدَهُ مَفاتِحُ الْغَيْبِ لا يَعْلَمُها إِلَّا هُوَ وَ يَعْلَمُ ما فِي الْبَرِّ وَ الْبَحْرِ وَ ما تَسْقُطُ مِنْ وَرَقَةٍ إِلَّا يَعْلَمُها وَ لا حَبَّةٍ فِي ظُلُماتِ الْأَرْضِ وَ لا رَطْبٍ وَ لا يابِسٍ إِلَّا فِي كِتابٍ مُبِينٍ  .\r\nاين آيه يك مطلب مستقل در معرفى علم و احاطه خدا است ، بنظرم مراد از « مفاتح » خزائن و انبارها است ، ظاهرا مراد از غيب چيزها و قضايايى است كه در آينده به وجود خواهند آمد و كسى به آنها راه ندارد مانند آمدن قيامت و آنچه در ارحام است و انسان به چه سرنوشتى دچار خواهد شد ، مىشود از آيات زير در فهم اين آيه مدد گرفت :  إِنَّ اللَّهَ عِنْدَهُ عِلْمُ السَّاعَةِ وَ يُنَزِّلُ الْغَيْثَ وَ يَعْلَمُ ما فِي الْأَرْحامِ وَ ما تَدْرِي نَفْسٌ ما ذا تَكْسِبُ غَداً وَ ما تَدْرِي نَفْسٌ بِأَيِّ أَرْضٍ تَمُوتُ إِنَّ اللَّهَ عَلِيمٌ خَبِيرٌ  لقمان / 34  ما أَصابَ مِنْ مُصِيبَةٍ فِي الْأَرْضِ وَ لا فِي أَنْفُسِكُمْ إِلَّا فِي كِتابٍ مِنْ قَبْلِ أَنْ نَبْرَأَها  حديد / 22 .\r\n\r\n","description":"","footnote":"","page_name":" 235 ","page_number":235},
  {"content":"\r\n\r\n وَ يَعْلَمُ ما فِي الْبَرِّ وَ الْبَحْرِ  شامل همهء كرهء زمين است ، از اينجا تا آخر آيه در بيان علم خدا به چيزهاى موجود و به حكم  عالِمُ الْغَيْبِ وَ الشَّهادَةِ  است « حبة ، رطب ، يابس » عطف است بر « ورقة » على هذا مراد از رطب و يابس ميوهء تر و خشك است ،  كِتابٍ مُبِينٍ  يا علم خداست و يا لوح محفوظ و آن « بدل » است از  إِلَّا يَعْلَمُها  يعنى : هيچ برگى از درختى نمىافتد مگر آنكه خدا مىداند و هيچ دانه‌اى به شكم تاريك زمين نمىافتد و هيچ ميوهء تر و خشكى از درخت ساقط نمىشود مگر آنكه خدا مىداند « 1 » ، ربط اين آيه با آيهء قبلى به مناسبت  لَوْ أَنَّ عِنْدِي ما تَسْتَعْجِلُونَ  است ناگفته نماند : ضمير  إِلَّا يَعْلَمُها  كه به مفاتح برمىگردد نشان مىدهد كه اضافهء مفاتح به « الغيب » بيانيه است يعنى خزانه‌هايى كه همان غيب‌ها باشند پيش خداست .\r\n60 -  وَ هُوَ الَّذِي يَتَوَفَّاكُمْ بِاللَّيْلِ وَ يَعْلَمُ ما جَرَحْتُمْ بِالنَّهارِ ثُمَّ يَبْعَثُكُمْ فِيهِ لِيُقْضى أَجَلٌ مُسَمًّى  .\r\nتوفى به معنى اخذ كامل است ، قرآن آن را به معناى مرگ به كار مىبرد و نيز به معناى خواب ، مثل اين آيه و آيهء  اللَّهُ يَتَوَفَّى الْأَنْفُسَ حِينَ مَوْتِها وَ الَّتِي لَمْ تَمُتْ فِي مَنامِها . . .  زمر / 42 هكذا « بعث » هم در زنده شدن در قيامت و هم در بيدار شدن از خواب به كار رفته ، است ، اگر  يَعْلَمُ . . .  حال باشد از  هُوَ الَّذِي . . .  ميان « يتوفاكم و يبعثكم » فاصله نمىشود ، يعنى : خدا در حالى كه از كار روزانه شما آگاه است شما را شب به خواب مىبرد و در روز بيدار مىكند تا مدت معين سرآيد  ثُمَّ إِلَيْهِ مَرْجِعُكُمْ ثُمَّ يُنَبِّئُكُمْ بِما كُنْتُمْ تَعْمَلُونَ  مراد از جمله اولى مرگ و از دومى روز قيامت است « ينبئكم » نشان مىدهد كه انسان روز قيامت اعمال خود را نخواهد شناخت لازم خواهد بود كه خدا آنها را معرفى\r\n\r\n\r\n","description":"","footnote":"\r\n( 1 ) به نظر بعضى  لا رَطْبٍ . . .  جملهء مستأنفه و شامل همهء موجودات است .\r\n","page_name":" 236 ","page_number":236},
  {"content":"\r\n\r\nكند ، اين قول ، بنا بر تجسم عمل است كه اعمال در اشكال بخصوصى ديده خواهند شد ، اين آيه يكى از نظامات خلقت را دربارهء انسان بيان مىكند .\r\n61 -  وَ هُوَ الْقاهِرُ فَوْقَ عِبادِهِ وَ يُرْسِلُ عَلَيْكُمْ حَفَظَةً حَتَّى إِذا جاءَ أَحَدَكُمُ الْمَوْتُ تَوَفَّتْهُ رُسُلُنا وَ هُمْ لا يُفَرِّطُونَ  :\r\nاين آيه نيز حاكى از يك مسئلهء مستقل است و آن اينكه خدا ملائكه را تا رسيدن مرگ حافظ انسانها قرار داده است و چون مرگشان رسد همان ملائكه يا ملائكه ديگر آنها را قبض روح مىكنند ،    وَ إِنَّ عَلَيْكُمْ لَحافِظِينَ كِراماً كاتِبِينَ يَعْلَمُونَ ما تَفْعَلُونَ    انفطار / 10 - 12 ظاهرا حافظان همان نويسندگان اعمال هستند  لَهُ مُعَقِّباتٌ مِنْ بَيْنِ يَدَيْهِ وَ مِنْ خَلْفِهِ يَحْفَظُونَهُ مِنْ أَمْرِ اللَّهِ  رعد / 11  مِنْ أَمْرِ اللَّهِ  به نظرم بلايا و آفات است يعنى براى انسان از پس و پيش تعقيب كنندگانى هست كه او را از آفات و بليّات حفظ مىكنند از نهج البلاغه معلوم مىشود كه هم حافظند و هم كاتب\r\n« قد وكل بكم حفظة كراما لا يسقطون حقا و لا يثبتون باطلا »\r\nخطبه / 181 .\r\n تَوَفَّتْهُ رُسُلُنا  نشان مىدهد كه مرگ فنا و نابودى نيست بلكه روح و زندگى انسان بوسيلهء فرشتگان اخذ مىشود و در تحويل آنهاست ، دلائل قاطع در اسلام بر اصالت روح دلالت دارند ، اعتقاد به عدم روح يك عقيدهء متعفّن غربى است  قُلْ يَتَوَفَّاكُمْ مَلَكُ الْمَوْتِ الَّذِي وُكِّلَ بِكُمْ  سجده / 11 خواهد آمد كه  تَوَفَّتْهُ رُسُلُنا  با آن منافاتى ندارد .\r\n62 -  ثُمَّ رُدُّوا إِلَى اللَّهِ مَوْلاهُمُ الْحَقِّ أَلا لَهُ الْحُكْمُ وَ هُوَ أَسْرَعُ الْحاسِبِينَ  .\r\nپس از وفات به سوى خدا براى محاسبه برمىگردند كه سرپرست حقيقى آنهاست ، داورى دربارهء آنها خاص خداست ، و چون مهلت خدايى بپايان رسد\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nو خدا شروع به حساب كند از همه سريعتر به حساب مىرسد و اللَّه اعلم .\r\n63 -  قُلْ مَنْ يُنَجِّيكُمْ مِنْ ظُلُماتِ الْبَرِّ وَ الْبَحْرِ تَدْعُونَهُ تَضَرُّعاً وَ خُفْيَةً لَئِنْ أَنْجانا مِنْ هذِهِ لَنَكُونَنَّ مِنَ الشَّاكِرِينَ  .\r\nاين آيه و آيهء بعدى يك عينيتى است از بىاثر بودن معبودات باطل ، ظاهرا مراد از ظلمات شدائد و بلاهاست ، « خفية » نشان مىدهد كه مراد از « تضرع » نالهء آشكار است ، مشركان و انسانهاى كم رشد تا عوامل مادى در كار است توجهى به خدا ندارند و چون در پيش آمدها وسائل مادى از كار افتاد خدا را مىخوانند و عهد مىكنند كه اگر خدا مددشان كند بندهء شكرگزار خواهند بود  فَإِذا رَكِبُوا فِي الْفُلْكِ دَعَوُا اللَّهَ مُخْلِصِينَ لَهُ الدِّينَ  عنكبوت / 65 و چون خدا نجاتشان داد باز به حالت اوليه برمىگردند .\r\n64 -  قُلِ اللَّهُ يُنَجِّيكُمْ مِنْها وَ مِنْ كُلِّ كَرْبٍ ثُمَّ أَنْتُمْ تُشْرِكُونَ  :\r\nلفظ  مِنْ كُلِّ كَرْبٍ  براى آن است كه نجات دادن خدا منحصر به شدائد بر و بحر نيست « تشركون » حاكى از آن است كه باز به معبودهاى بىجان و طاغوتها باز مىگرديد با آن كه ثابت شده است كه آنها در وقت دفع شدائد كاره‌اى نيستند .\r\n65 -  قُلْ هُوَ الْقادِرُ عَلى أَنْ يَبْعَثَ عَلَيْكُمْ عَذاباً مِنْ فَوْقِكُمْ أَوْ مِنْ تَحْتِ أَرْجُلِكُمْ أَوْ يَلْبِسَكُمْ شِيَعاً وَ يُذِيقَ بَعْضَكُمْ بَأْسَ بَعْضٍ  .\r\nاين آيه بىثباتى وجود انسان و بىثباتى وحدت او را در مقابل خدا بيان مىكند ، عذاب بالاى سر مانند صاعقه و طوفان و غيره است ، عذاب زير پا نظير زلزله و مانند آن است « شيعا » حال است از « كم » يعنى شما را مختلط كند در حالى كه فرقه‌هاى مختلف العقيده هستيد ، اختلاف سبب آشفتگى و جنگ\r\n\r\n","description":"","footnote":"","page_name":" 238 ","page_number":238},
  {"content":"\r\n\r\nمىشود ، بعضى از بعضى عذاب و شكست مىبينند .\r\nاين آيه تهديد عجيبى است راجع به بلاهاى آسمانى و زمينى و بروز اختلاف و ظهور جنگ و فنا .  انْظُرْ كَيْفَ نُصَرِّفُ الْآياتِ لَعَلَّهُمْ يَفْقَهُونَ  يعنى مطالب را در اشكال گوناگون بيان مىكنيم تا بفهمند .\r\n66 -  وَ كَذَّبَ بِهِ قَوْمُكَ وَ هُوَ الْحَقُّ قُلْ لَسْتُ عَلَيْكُمْ بِوَكِيلٍ  .\r\n« به » راجع است به قرآن يا عذابى كه در آيهء سابق آمده است  لَسْتُ عَلَيْكُمْ . . .  ظاهرا براى آمدن عذاب است و يا منظور آن است كه وظيفهء من ابلاغ و انذار است .\r\n67 -  لِكُلِّ نَبَإٍ مُسْتَقَرٌّ وَ سَوْفَ تَعْلَمُونَ  .\r\nمراد از مستقر وقت برقرار شدن و رسيدن است يعنى براى هر خبر وقت رسيدن دارد ، عذابى كه به شما وعده شده در وقتش مىرسد و مىدانيد .\r\n\r\n","description":"","footnote":"","page_name":" 239 ","page_number":239},
  {"content":"\r\n\r\n\r\n[ سوره الأنعام ( 6 ) : آيات 68 تا 73 
  ]\r\nوَ إِذا رَأَيْتَ الَّذِينَ يَخُوضُونَ فِي آياتِنا فَأَعْرِضْ عَنْهُمْ حَتَّى يَخُوضُوا فِي حَدِيثٍ غَيْرِهِ وَ إِمَّا يُنْسِيَنَّكَ الشَّيْطانُ فَلا تَقْعُدْ بَعْدَ الذِّكْرى مَعَ الْقَوْمِ الظَّالِمِينَ ( 68 ) وَ ما عَلَى الَّذِينَ يَتَّقُونَ مِنْ حِسابِهِمْ مِنْ شَيْءٍ وَ لكِنْ ذِكْرى لَعَلَّهُمْ يَتَّقُونَ ( 69 ) وَ ذَرِ الَّذِينَ اتَّخَذُوا دِينَهُمْ لَعِباً وَ لَهْواً وَ غَرَّتْهُمُ الْحَياةُ الدُّنْيا وَ ذَكِّرْ بِهِ أَنْ تُبْسَلَ نَفْسٌ بِما كَسَبَتْ لَيْسَ لَها مِنْ دُونِ اللَّهِ وَلِيٌّ وَ لا شَفِيعٌ وَ إِنْ تَعْدِلْ كُلَّ عَدْلٍ لا يُؤْخَذْ مِنْها أُولئِكَ الَّذِينَ أُبْسِلُوا بِما كَسَبُوا لَهُمْ شَرابٌ مِنْ حَمِيمٍ وَ عَذابٌ أَلِيمٌ بِما كانُوا يَكْفُرُونَ ( 70 ) قُلْ أَ نَدْعُوا مِنْ دُونِ اللَّهِ ما لا يَنْفَعُنا وَ لا يَضُرُّنا وَ نُرَدُّ عَلى أَعْقابِنا بَعْدَ إِذْ هَدانَا اللَّهُ كَالَّذِي اسْتَهْوَتْهُ الشَّياطِينُ فِي الْأَرْضِ حَيْرانَ لَهُ أَصْحابٌ يَدْعُونَهُ إِلَى الْهُدَى ائْتِنا قُلْ إِنَّ هُدَى اللَّهِ هُوَ الْهُدى وَ أُمِرْنا لِنُسْلِمَ لِرَبِّ الْعالَمِينَ ( 71 ) وَ أَنْ أَقِيمُوا الصَّلاةَ وَ اتَّقُوهُ وَ هُوَ الَّذِي إِلَيْهِ تُحْشَرُونَ ( 72 )\r\nوَ هُوَ الَّذِي خَلَقَ السَّماواتِ وَ الْأَرْضَ بِالْحَقِّ وَ يَوْمَ يَقُولُ كُنْ فَيَكُونُ قَوْلُهُ الْحَقُّ وَ لَهُ الْمُلْكُ يَوْمَ يُنْفَخُ فِي الصُّورِ عالِمُ الْغَيْبِ وَ الشَّهادَةِ وَ هُوَ الْحَكِيمُ الْخَبِيرُ ( 73 )\r\n68 - و چون كسانى را به بينى كه در آيات ما به باطل سخن مىگويند از آنها اعراض كن تا در مطلب ديگرى وارد شوند و اگر شيطان از يادت برد ، از پس ياد\r\n\r\n","description":"","footnote":"","page_name":" 240 ","page_number":240},
  {"content":"\r\n\r\nآوردن با گروه ستمكاران منشين .\r\n69 - بر كسانى كه ( در آن مجلس ) پرهيزكارى مىكنند از حساب آنها چيزى نيست اما اين تذكرى است تا آنها ( نيز ) بپرهيزند .\r\n70 - رها كن كسانى را كه دين خود را بازيچه و سرگرمى گرفته‌اند و زندگى دنيا فريبشان داده است و با قرآن تذكر بده مبادا كسى در اثر اعمال خويش از رحمت خدا محروم شود كه او را جز خدا يارى و واسطه‌اى نباشد و هر عوضى كه دهد گرفته نشود ، آنها كسانى هستند كه در اثر اعمالشان از رحمت محروم شده‌اند براى آنها شرابى از آب جوشان و عذاب دردناكى هست به علت كفر و انكارشان .\r\n71 - بگو : آيا جز خدا چيزى را به خوانيم كه به ما فائده‌اى نمىدهد و ضررى نمىزند و برگرديم به ضلالت پس از آنكه خدا هدايتمان كرده است ؟ ! مانند كسى كه شيطان از راه حق ساقطش كرده و سرگردان است همراهانى دارد كه او را به هدايت ( دروغين ) مىخوانند كه سوى ما بيا ، بگو هدايت خدا هدايت واقعى است و مامور شده‌ايم كه به رب العالمين تسليم باشيم .\r\n72 - و اينكه نماز را به پا داريد و از خدا بترسيد ، او كسى است كه به سوى او محشور و جمع مىشويد .\r\n73 - او همان است كه آسمانها و زمين را آفريده و روزى ( به قيامت ) گويد : باش وجود مىيابد ، گفته و وعدهء او راست است ، و روزى كه در صور دميده مىشود حكومت خاص او است ، داناى نهان و آشكار و حكمت كردار و آگاه است .\r\n\r\nكلمه‌ها\r\nيخوضون : خوض : داخل شدن در آب بطور استعاره به وارد شدن در امور گفته مىشود  يَخُوضُونَ فِي آياتِنا  يعنى در آيات ما وارد مىشوند و آنها را مسخره مىكنند .\r\nينسينك : نسيان : فراموشى . انساء به فراموشى واداشتن و اينكه كسى چيزى را از ياد كسى ببرد  إِمَّا يُنْسِيَنَّكَ الشَّيْطانُ  : اگر شيطان از\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nياد تو ببرد .\r\nذر : فعل امر است يعنى : ترك كن .\r\nتبسل : بسل : منع و جلوگيرى كردن .  أَنْ تُبْسَلَ نَفْسٌ  اينكه كسى از رحمت خدا ممنوع و محروم شود .\r\nعدل : برابر . مراد از آن در آيه فديه و عوض است كه برابر جرم باشد .\r\nحميم : آب داغ . « الحميم : الماء الحار » به خويشان و دوستان حميم گويند كه در حمايت انسان حاد و داغ مىباشند   فَما لَنا مِنْ شافِعِينَ وَ لا صَدِيقٍ حَمِيمٍ   شعراء / 101 يعنى دوست مهربان .\r\nاعقابنا : عقب ( بفتح اول و كسر دوم ) پاشنه اعقاب : پاشنه‌ها ، رد بر اعقاب برگشتن به حالت اول است ، به فرزند و نسل بطور استعاره عقب گويند .\r\nاستهوته : هوى : سقوط اهواء و استهواء : ساقط كردن . « استهوته » ساقط كرد او را .\r\nحيران : سرگردانى و سرگردان مصدر و وصف هر دو آمده است .\r\nصور : شيپور ، شاخى كه در آن مىدمند  يُنْفَخُ فِي الصُّورِ  در شيپور دميده مىشود .\r\n\r\nشرحها\r\nبه دنبال مطالب گذشته در اين آيات دستور داده شده : از مجلسى كه آيات خدا در آن مسخره مىشود و توحيد و زندگى توحيدى مورد اهانت واقع مىگردد بايد به عنوان اعتراض بيرون رفت ، بايد به انسانها آگاهى داد تا در اثر انحرافها از مسير حق دور و از رحمت خدا محروم نشوند بايد به خدا\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nروى آورد و خدايان باطل را رها كرد زيرا كه آفريننده اوست و بازگشت همه به سوى اوست .\r\n68 -  وَ إِذا رَأَيْتَ الَّذِينَ يَخُوضُونَ فِي آياتِنا فَأَعْرِضْ عَنْهُمْ حَتَّى يَخُوضُوا فِي حَدِيثٍ غَيْرِهِ  .\r\nاين يك دستور بسيار مؤثر و يكى از مصاديق امر بمعروف است ، در جلسه‌اى كه ارزشهاى والاى توحيد مسخره مىشود يا بايد با اعتراض و آگاهى دادن چهرهء آن مجلس را عوض كرد و يا به عنوان اعتراض آنجا را ترك نمود . از رسول خدا صلى اللَّه عليه و إله نقل شده : هر كه به خدا و روز قيامت ايمان دارد در مجلسى كه در آن به امام بر حقى ناسزا گويند يا مؤمنى را غيبت كنند نمىنشينند كه خدا فرموده :\r\n وَ إِذا رَأَيْتَ الَّذِينَ . . .  « 1 » از امام سجاد عليه السّلام منقول است نمىتوانى با هر كه مىخواهى در يك مجلس بنشينى زيرا خدا فرمايد  وَ إِذا رَأَيْتَ الَّذِينَ . . .  « 2 » اين آيه در سورهء نساء / 140 با كمى تفاوت آمده است .  حَتَّى يَخُوضُوا  نشان مىدهد كه اعراض تا وقتى است كه استهزاء ادامه دارد  الَّذِينَ يَخُوضُونَ  وصف است براى آنها ، يعنى چون كسانى را كه اين صفت دارند ديدى . . . لذا بايد يك « يخوضون » ديگرى در بعد از « آياتنا » در نظر گرفته شود چنان كه در الميزان آمده است .\r\n وَ إِمَّا يُنْسِيَنَّكَ الشَّيْطانُ فَلا تَقْعُدْ بَعْدَ الذِّكْرى مَعَ الْقَوْمِ الظَّالِمِينَ  .\r\nتأكيد نهى فوق است در اينجا نسبت از ياد بردن به شيطان داده شده و در\r\n\r\n\r\n","description":"","footnote":"\r\n( 1 )\r\nصافى عن النبى ( ص ) : « من كان يؤمن باللّه و اليوم الاخر فلا يجلس فى مجلس يسب فيه امام او يغتاب فيه مسلم ان اللَّه تعالى يقول فى كتابه و اذا رأيت الذين يخوضون فى آياتنا . . . »\r\n( 2 ) ايضا\r\nعن السجاد ( ع ) ليس لك ان تقعد مع من شئت لان اللَّه تبارك و تعالى يقول و اذا رأيت الذين . . .\r\n","page_name":" 243 ","page_number":243},
  {"content":"\r\n\r\nآيهء :  زَيَّنَ لَهُمُ الشَّيْطانُ أَعْمالَهُمْ  انفال / 48 تزيين اعمال و در آيات ديگر ترساندن و مانند آن ، معلوم است كه شيطان و شياطين انسان را در صورتى كه از ياد خدا غافل باشد گرفتار مىكنند مراد از « ذكر » ظاهرا يادآورى آن مجلس است .\r\n69 -  وَ ما عَلَى الَّذِينَ يَتَّقُونَ مِنْ حِسابِهِمْ مِنْ شَيْءٍ وَ لكِنْ ذِكْرى لَعَلَّهُمْ يَتَّقُونَ  .\r\nمراد از « يتقون » در مرحلهء اول پرهيز از مشاركت با آنهاست يعنى در آن مجلس باشد ولى به كار آنها راضى نشود و با آنها شركت نكند ، مراد از « يتقون » در مرحلهء دوم به نظرم خوض كنندگانند . يعنى : براى شما كه از استهزاء پرهيز مىكنيد در بودن در آن مجلس گناهى نيست ولى اين تذكرى است كه شما بيرون رويد تا آنها از اين كار دست بردارند على هذا اعتراض براى آن است كه آنها آن كار را ترك كنند .\r\n70 -  وَ ذَرِ الَّذِينَ اتَّخَذُوا دِينَهُمْ لَعِباً وَ لَهْواً وَ غَرَّتْهُمُ الْحَياةُ الدُّنْيا وَ ذَكِّرْ بِهِ أَنْ تُبْسَلَ نَفْسٌ بِما كَسَبَتْ  .\r\nدر اين آيه دو دستور هست يكى « ذر » ديگرى « ذكر » مراد از اولى به قرينهء آيات ديگر آن است كه آنها را همين طور رها كن ، كارى به كارشان نداشته باش  قُلِ اللَّهُ ثُمَّ ذَرْهُمْ فِي خَوْضِهِمْ يَلْعَبُونَ  انعام / 91 ، مراد از دومى آگاهى دادن و تبليغ است كه هر كه فكر صحيح دارد قبول كند و از شقاوت رهايى يابد يعنى پيغمبر نمىتواند وقت خودش را به اين گونه اشخاص منحصر كند ، بايد در سطح گسترده‌اى آگاهى دهد از آنها هم كسانى كه فكر صحيح دارند برگردند .\r\n لَيْسَ لَها مِنْ دُونِ اللَّهِ وَلِيٌّ وَ لا شَفِيعٌ وَ إِنْ تَعْدِلْ كُلَّ عَدْلٍ لا يُؤْخَذْ مِنْها  .\r\nاين قسمت حال است براى نفس ، يعنى آن نفس در حالى از رحمت خدا\r\n\r\n","description":"","footnote":"","page_name":" 244 ","page_number":244},
  {"content":"\r\n\r\nممنوع مىشود كه جز خدا ياورى و واسطه‌اى ندارد و هيچ عوضى از او قبول نمىشود ، به عبارت ديگر در حالى ممنوع از رحمت مىشود كه تمام وسائل مادى از دست او رفته و چاره‌اى نداشته باشد  أُولئِكَ الَّذِينَ أُبْسِلُوا بِما كَسَبُوا لَهُمْ شَرابٌ مِنْ حَمِيمٍ وَ عَذابٌ أَلِيمٌ بِما كانُوا يَكْفُرُونَ  عاقبت ممنوع بودن است ، علت حرمان از رحمت ، عمل آنهاست توأم با انكار حق ، شراب جوشان در آيات ديگرى نيز آمده است ، اينها يك خبر صحيح هستند از كيفيت آن جهان نعوذ باللّه من العذاب .\r\n71 -  قُلْ أَ نَدْعُوا مِنْ دُونِ اللَّهِ ما لا يَنْفَعُنا وَ لا يَضُرُّنا وَ نُرَدُّ عَلى أَعْقابِنا بَعْدَ إِذْ هَدانَا اللَّهُ  .\r\nمنشأ پرستش جلب منفعت و دفع ضرر است ، انسان خود را از دفع ضررها و جلب منافع عاجز مىبيند لذا مىخواهد به كسى و مبدئى روى آورد كه اين كار از او ساخته است به همين علت بايد به خدا روى آورد و از معبودهاى باطل دورى كرد . بلى هستند بندگان ممتازى كه از اين مرحله بالاتر رفته‌اند چنان كه از امير المؤمنين عليه السّلام نقل شده فرمود : « ما عبدتك خوفا من نارك و لا طمعا فى جنتك بل وجدتك اهلا للعباده فعبدتك » رد بر اعقاب كنايه است از ترك هدايت و رفتن به ضلال و يا اين مطلب دربارهء ياران آن حضرت صادق است و گر نه بالضرورة آن حضرت پيش از بعثت مشرك نبوده است ، و شيعه و ائمهء معصومين عليهم السّلام بر اين اتفاق دارند .\r\n كَالَّذِي اسْتَهْوَتْهُ الشَّياطِينُ فِي الْأَرْضِ حَيْرانَ لَهُ أَصْحابٌ يَدْعُونَهُ إِلَى الْهُدَى ائْتِنا  .\r\nيعنى در صورت رد بر اعقاب و ترك هدايت مانند كسى مىشويم كه شياطين\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nو بدكاران او را در حال حيرت و سرگردانى به سقوط كشانده و هر يك به سويى مىكشند  لَهُ أَصْحابٌ يَدْعُونَهُ . . .  توضيح  اسْتَهْوَتْهُ . . .  است « ائتنا » تقديرش « يقولون له ائتنا » است يعنى هر يك نيز راه خود را راه هدايت معرفى مىكند كسى را در نظر بگيريد كه راه خود را گم كرده ، عده‌اى اوباش دور او را گرفته هر يك به راهى دعوتش مىكنند ، اين است حال آنكه از خدا بريده به ديگران روى آورده است  أَرْبابٌ » مُتَفَرِّقُونَ خَيْرٌ أَمِ اللَّهُ الْواحِدُ الْقَهَّارُ  يوسف / 39  قُلْ إِنَّ هُدَى اللَّهِ هُوَ الْهُدى وَ أُمِرْنا لِنُسْلِمَ لِرَبِّ الْعالَمِينَ  جواب دعوت شياطين و بدكاران و جواب  أَ نَدْعُوا مِنْ دُونِ . . .  است ناگفته نماند مراد از شياطين انسانهاى شياد و طاغوتهاست .\r\n72 -  وَ أَنْ أَقِيمُوا الصَّلاةَ وَ اتَّقُوهُ وَ هُوَ الَّذِي إِلَيْهِ تُحْشَرُونَ  .\r\nكلمه « امرنا » در آيهء قبل به جاى « قيل لنا » يعنى به ما گفته شده و دستور رسيده كه تسليم خدا باشيد و نماز اقامه كنيد و از خدا بترسيد كه به سوى او محشور خواهيد شد .\r\n73 -  وَ هُوَ الَّذِي خَلَقَ السَّماواتِ وَ الْأَرْضَ بِالْحَقِّ وَ يَوْمَ يَقُولُ كُنْ فَيَكُونُ  .\r\nمراد از  كُنْ فَيَكُونُ  فناى عالم و رسيدن قيامت است تقدير آيه چنين است « يقول للقيامة كن فيكون » يعنى همانطور كه آسمانها و زمين را آفريده است ، روزى اين نظم را بهم مىزند .\r\n قَوْلُهُ الْحَقُّ وَ لَهُ الْمُلْكُ يَوْمَ يُنْفَخُ فِي الصُّورِ عالِمُ الْغَيْبِ وَ الشَّهادَةِ وَ هُوَ الْحَكِيمُ الْخَبِيرُ  .\r\nمراد از  قَوْلُهُ الْحَقُّ  ظاهرا همان  يَقُولُ كُنْ فَيَكُونُ  است  وَ لَهُ الْمُلْكُ . . . \r\nدر جاى  مالِكِ يَوْمِ الدِّينِ  مىباشد ، اين قسمت مكمل صدر آيه است ، يعنى همان\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nطور كه آفريده است ، فرمان قيامت در دست او است ، كارگردان آن روز نيز اوست ، داناى نهان و آشكار است و كار از روى مصلحت انجام مىدهد و خلاصه بر جهان و جهانيان در هر دو جهان مسلّط بوده و اداره كننده او است .\r\n\r\nنكته‌ها\r\nزندگى مكتبى : در آيه 68 خوانديم : چون ديدى در مجلس به آيات ما اهانت مىشود آنجا را ترك كن تا در مطلب ديگرى وارد شوند . . . معناى زندگى مكتبى همين است ، مسلمان كه بايد امت نمونه و الگو باشد همين است ، او همه چيز را از ديدگاه مكتب و عقيده خود مىنگرد لذا از امام صادق از رسول خدا صلى اللَّه عليه و إله نقل شده :\r\n« ملعون من جلس على مائدة بشرب عليها الخمر »\r\nآرى در مجلس كه در آن شرب خمر مىشود مكتب اسلام مورد اهانت قرار مىگيرد و مسلمان نمىتواند در چنين مجلسى بماند مشى مسلمان مكتبى ، پيوسته ، اين است .\r\nآگاهى و عمل : در آيه 70 خوانديم  وَ ذَكِّرْ بِهِ أَنْ تُبْسَلَ نَفْسٌ بِما كَسَبَتْ  مسئلهء آگاهى دادن و روشن كردن بايد پيوسته مورد توجه قرار گيرد ، عمل در پى آگاهى است ، پيامبران چنين وظيفهء داشتند ، قرآن فرمايد :  وَ ما كُنَّا مُعَذِّبِينَ حَتَّى نَبْعَثَ رَسُولًا  على عليه السّلام در نهج البلاغه حكمت 478 فرموده :\r\n« ما اخذ اللَّه على اهل الجهل ان يتعلموا حتى اخذ على اهل العلم ان يعلّموا »\r\nبايد با اقدامهاى مؤثر پيوسته طبقهء ناآگاه را آگاه كرد .\r\n\r\n","description":"","footnote":"","page_name":" 247 ","page_number":247},
  {"content":"\r\n\r\n\r\n[ سوره الأنعام ( 6 ) : آيات 74 تا 83 
  ]\r\nوَ إِذْ قالَ إِبْراهِيمُ لِأَبِيهِ آزَرَ أَ تَتَّخِذُ أَصْناماً آلِهَةً إِنِّي أَراكَ وَ قَوْمَكَ فِي ضَلالٍ مُبِينٍ ( 74 ) وَ كَذلِكَ نُرِي إِبْراهِيمَ مَلَكُوتَ السَّماواتِ وَ الْأَرْضِ وَ لِيَكُونَ مِنَ الْمُوقِنِينَ ( 75 ) فَلَمَّا جَنَّ عَلَيْهِ اللَّيْلُ رَأى كَوْكَباً قالَ هذا رَبِّي فَلَمَّا أَفَلَ قالَ لا أُحِبُّ الْآفِلِينَ ( 76 ) فَلَمَّا رَأَى الْقَمَرَ بازِغاً قالَ هذا رَبِّي فَلَمَّا أَفَلَ قالَ لَئِنْ لَمْ يَهْدِنِي رَبِّي لَأَكُونَنَّ مِنَ الْقَوْمِ الضَّالِّينَ ( 77 ) فَلَمَّا رَأَى الشَّمْسَ بازِغَةً قالَ هذا رَبِّي هذا أَكْبَرُ فَلَمَّا أَفَلَتْ قالَ يا قَوْمِ إِنِّي بَرِيءٌ مِمَّا تُشْرِكُونَ ( 78 )\r\nإِنِّي وَجَّهْتُ وَجْهِيَ لِلَّذِي فَطَرَ السَّماواتِ وَ الْأَرْضَ حَنِيفاً وَ ما أَنَا مِنَ الْمُشْرِكِينَ ( 79 ) وَ حاجَّهُ قَوْمُهُ قالَ أَ تُحاجُّونِّي فِي اللَّهِ وَ قَدْ هَدانِ وَ لا أَخافُ ما تُشْرِكُونَ بِهِ إِلاَّ أَنْ يَشاءَ رَبِّي شَيْئاً وَسِعَ رَبِّي كُلَّ شَيْءٍ عِلْماً أَ فَلا تَتَذَكَّرُونَ ( 80 ) وَ كَيْفَ أَخافُ ما أَشْرَكْتُمْ وَ لا تَخافُونَ أَنَّكُمْ أَشْرَكْتُمْ بِاللَّهِ ما لَمْ يُنَزِّلْ بِهِ عَلَيْكُمْ سُلْطاناً فَأَيُّ الْفَرِيقَيْنِ أَحَقُّ بِالْأَمْنِ إِنْ كُنْتُمْ تَعْلَمُونَ ( 81 ) الَّذِينَ آمَنُوا وَ لَمْ يَلْبِسُوا إِيمانَهُمْ بِظُلْمٍ أُولئِكَ لَهُمُ الْأَمْنُ وَ هُمْ مُهْتَدُونَ ( 82 ) وَ تِلْكَ حُجَّتُنا آتَيْناها إِبْراهِيمَ عَلى قَوْمِهِ نَرْفَعُ دَرَجاتٍ مَنْ نَشاءُ إِنَّ رَبَّكَ حَكِيمٌ عَلِيمٌ ( 83 )\r\n\r\n","description":"","footnote":"","page_name":" 248 ","page_number":248},
  {"content":"\r\n\r\n74 - چون ابراهيم به پدر خود آزر گفت : آيا بتان را معبودها مىگيرى ، من تو را و قومت را در ضلالى آشكار مىبينم .\r\n75 - بدينسان ملكوت آسمانها و زمين را به ابراهيم مىنموديم و تا از اهل يقين شود .\r\n76 - چون تاريكى شب او را فرا گرفت ، ستاره‌اى ديد گفت : اين پروردگار من است و چون غروب كرد گفت غائب شوندگان را دوست نمىدارم .\r\n77 - و چون ماه را طالع ديد گفت : اين پروردگار من است و چون غروب كرد گفت :\r\nاگر پروردگارم هدايتم نكند حتما از قوم گمراهان خواهم بود .\r\n78 - و چون آفتاب را طالع ديد گفت : اين پروردگار من است ، اين بزرگتر است و چون غروب كرد ، گفت اى قوم : من از آنچه شريك خدا مىكنيد بيزارم .\r\n79 - من صورتم را متوجه كردم به كسى كه آسمانها و زمين را آفريده ، موحدم و از مشركان نيستم .\r\n80 - قوم او با او محاجه كردند ، گفت : آيا دربارهء خدا با من محاجه مىكنيد با آنكه هدايتم كرده و از آنچه به خدا شريك مىكنيد بيم ندارم ، مگر آنكه پروردگارم چيزى بخواهد كه علم او هر شىء را فرا گرفته است آيا متذكر نمىشويد ؟ !\r\n81 - چطور بترسم از آنچه شريك خدا كرده‌ايد با آنكه شما چيزى را كه خدا دربارهء آن دليلى بر شما نازل نكرده شريك خدا كرده‌ايد و نمىترسيد ، كدام يك از دو گروه به ايمنى سزاوارتر است اگر مىدانيد ؟\r\n82 - ( ايمن ) كسانى هستند كه ايمان آورده و ايمان خويش را به ستم ( شرك ) نياميخته‌اند ايمنى خاص آنهاست و آنها هدايت يافته‌گانند .\r\n83 - اين حجت ماست كه به ابراهيم بر ضد قومش داديم ، هر كه را بخواهيم مرتبه‌ها بالا مىبريم ، حقا كه پروردگار تو حكيم و داناست .\r\n\r\nكلمه‌ها\r\nآزر : نام مردى است كه جد مادرى و يا عموى ابراهيم عليه السّلام بوده است .\r\nاصنام : صنم : بت جمع آن اصنام است كلبى در كتاب الاصنام گويد :\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nاگر بت . از چوب يا طلا يا نقره و به صورت انسان باشد صنم ناميده مىشود و اگر از سنگ باشد آن را « وثن » گويند .\r\nآلهة : إله : معبود . آلهة : معبودها . آن در اصل به معنى عبادت و تحير است .\r\nنرى : رأى : ديدن و دانستن . ارائه : نشان دادن « نرى » نشان مىدهيم .\r\nملكوت : ملكوت و ملك ( بر وزن قفل ) : حكومت و تدبير . ملكوت در فهماندن اين معنا از « ملك » رساتر است .\r\nموقنين : يقن : ثابت شدن و آشكار شدن . ايقان : به يقين رسيدن . موقن :\r\nكسى كه به يقين رسيده است . جمع آن موقنون مىباشد .\r\nجن : جن ( بفتح اول ) پوشيدن و مستور كردن فعل آن هم به نفسه متعدى مىشود و هم با « على » گويند : « جنه و جن عليه : ستره » « جن عليه الليل » يعنى ظلمت شب او را احاطه كرد و پوشانيد .\r\nبازغا : بزوغ : طلوع و آشكار شدن . بازغ : طالع و آشكار شونده .\r\nآفلين : افول : غروب كردن . آفل : غروب كننده . جمع آن آفلون است .\r\nحاجه : محاجه : به هم ديگر دليل و حجت آوردن . مجادله كردن .\r\nسلطان : تسلط ، حجت ، دليل . سلطه به معنى تمكن و قدرت است .\r\nيلبسوا : لبس ( بفتح اول ) : آميختن و خلط كردن ( انعام / 9 ) .\r\nدرجات : درج : راه رفتن . درجه : مرتبه و منزلت و اگر به پائين باشد درك گويند .\r\n\r\n","description":"","footnote":"","page_name":" 250 ","page_number":250},
  {"content":"\r\n\r\n\r\nشرحها\r\nدر آيات گذشته مسئله توحيد بررسى شد ، در اين آيات و آيات بعدى مسئلهء نبوت مورد نظر است كه چهره‌هاى نورانى بنام انبيا از راه بيدار كردن فطرتها و ارائه آثار طبيعت خواسته‌اند بشريت را در راه توحيد و آزادى و آزادگى قرار بدهند .\r\nآثار طبيعت ، چراغهاى توحيد و انبياء چراغدارانى هستند كه آنها را فرا راه انسان گرفته‌اند  وَ سَلامٌ عَلَى الْمُرْسَلِينَ  صافات / 181 ، يعنى هم آثار توحيد در جهان هست و هم انبياء آن را نشان داده‌اند .\r\nدر اين آيات ابراهيم موحد ، اول به آزر حمله مىكند كه تو و قومت در ستايش اصنام گمراه شده‌ايد ، سپس به رب بودن ستاره و ماه و آفتاب مىپردازد و آن گاه آنها را رد مىكند ، پيداست كه ابراهيم با دو گروه مشرك روبرو بوده است گروه اول بت پرستان كه آيهء اول به آن راجع است و در جاهاى ديگر به تفصيل آمده است و بالاخره اجسام بىروح به دست آن پاكمرد تكه تكه و تار و مار شده‌اند ، گروه دوم ، ماه و ستاره و آفتاب پرستان بوده‌اند .\r\nآيات نشان مىدهد كه ابراهيم دربارهء ماه و آفتاب فكر و دقت كرده و به اين نتيجه رسيده كه آنها نمىتوانند رب باشند ، سپس بر كسانى كه آنها را مىپرستيدند تاخته است ، استدلال آن حضرت استدلال فلسفى و تعقلى است كه يكى از راههاى قرآن در بيان توحيد است .\r\n74 -  وَ إِذْ قالَ إِبْراهِيمُ لِأَبِيهِ آزَرَ أَ تَتَّخِذُ أَصْناماً آلِهَةً إِنِّي أَراكَ وَ قَوْمَكَ فِي ضَلالٍ مُبِينٍ  .\r\nدر « نكته‌ها » راجع به « آزر » سخن خواهيم گفت ، در اينجا فقط حملهء\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nابراهيم به آزر و بت پرستان ذكر شده است ، اين مسئله در سورهء مريم و شعراء و انبياء و مانند آن به تفصيل و با استدلال بيان گرديده است ، هر چه هست اين فرياد لرزه بر اندام بت‌پرستان انداخت : « تو و قومت بىچون و چرا گمراهيد » .\r\n75 -  وَ كَذلِكَ نُرِي إِبْراهِيمَ مَلَكُوتَ السَّماواتِ وَ الْأَرْضِ وَ لِيَكُونَ مِنَ الْمُوقِنِينَ  .\r\n« كذلك » اشاره است به مطلب قبلى ، يعنى همانطور كه به ابراهيم فهمانديم كه بتهاى بيجان معبود نيستند ، همچنين به او تدبير و حكومت آسمانها و زمين را نشان مىداديم تا از اهل يقين گردد و به رب العالمين پى ببرد ، لفظ « و ليكون » عطف است بر علتى محذوف كه ذكرش لازم نبود ، شايد آن « هدايت ديگران » و نظير آن باشد يعنى ملكوت را به ابراهيم نشان مىداديم تا ديگران را هدايت كند و خود از اهل يقين باشد . تفصيل ارائهء ملكوت در آيات زير روشن شده است .\r\n76 -  فَلَمَّا جَنَّ عَلَيْهِ اللَّيْلُ رَأى كَوْكَباً قالَ هذا رَبِّي فَلَمَّا أَفَلَ قالَ لا أُحِبُّ الْآفِلِينَ  .\r\nگويند ستاره‌اى كه ابراهيم ديد زهره يا مشترى بود ، لحن آيه نشان مىدهد كه ابراهيم عليه السّلام در آن وقت هنوز به نبوت نرسيده بود و با سير در آفاق و انفس در جستجوى خدا بود .\r\nاز امام صادق عليه السّلام مىپرسند : هر كس امروز بگويد « هذا ربى » مشرك است امام فرمود :\r\nاين از ابراهيم شرك نبود چون او در جستجوى پروردگارش بود و در روايت ديگرى آمده : ابراهيم فقط در جستجوى پروردگارش بود و كافر نشد\r\n\r\n","description":"","footnote":"","page_name":" 252 ","page_number":252},
  {"content":"\r\n\r\nهر كه از مردم مثل او فكر كند مانند او است « 1 »  قالَ لا أُحِبُّ الْآفِلِينَ  نشان مىدهد كه ابراهيم از ديدن حركت و غروب ستاره ، پى برده كه آن تحت ملكوت آسمانهاست و محكوم به حكم است لذا نمىتواند ربّ باشد پس رب غير از او است ، گفته شده كه اين آيات بيان  نُرِي إِبْراهِيمَ مَلَكُوتَ السَّماواتِ وَ الْأَرْضِ  است . استدلال آن حضرت در اين آيات شبيه برهان ارسطويى است كه سلسله حركات منتهى مىشود به محركى كه متحرك نيست و متحرك نمىتواند علة العلل باشد .\r\n77 -  فَلَمَّا رَأَى الْقَمَرَ بازِغاً قالَ هذا رَبِّي فَلَمَّا أَفَلَ قالَ لَئِنْ لَمْ يَهْدِنِي رَبِّي لَأَكُونَنَّ مِنَ الْقَوْمِ الضَّالِّينَ  .\r\nاز حضرت رضا صلوات اللَّه عليه نقل شده : ستاره‌اى كه ابراهيم ديد زهره بود از اين گفتار به نظر مىآيد كه هر دو در يك شب بوده . به دنبال غروب زهره ماه خود نمايى كرده و ابراهيم با ديدن ماه آن سخن را گفته است ، افول و غروب ماه بر ابراهيم روشن كرده كه ماه نيز تحت ملكوت و تدبير عالم گردش مىكند و اختيارى از خود ندارد ، لذا نمىتواند رب باشد على هذا مىگويد : بايد رب من خودش به خودش هدايتم كند و گرنه از گمراهان خواهم بود .\r\n78 -  فَلَمَّا رَأَى الشَّمْسَ بازِغَةً قالَ هذا رَبِّي هذا أَكْبَرُ فَلَمَّا أَفَلَتْ قالَ يا قَوْمِ إِنِّي بَرِيءٌ مِمَّا تُشْرِكُونَ  .\r\nغروب خورشيد ابراهيم را به اين نتيجه مىرساند كه خورشيد نيز تحت\r\n\r\n\r\n","description":"","footnote":"\r\n( 1 )\r\n« ارسل العلاء بن سيابه يسئل أبا عبد اللَّه ( ع ) عن قول ابراهيم  هذا رَبِّي  و انه من قال هذا اليوم فهو عند نامشرك ؟ قال : لم يكن من ابراهيم شرك انما كان فى طلب ربه . . . »\r\n« عن محمد بن مسلم عن احدهما قال فى امر ابراهيم إذ رأى كوكبا قال انما كان طالبا لربه و لم يبلغ كفرا و انه من فكر من الناس فى مثل ذلك فانه بمنزلته » ( تفسير عياشى )\r\n","page_name":" 253 ","page_number":253},
  {"content":"\r\n\r\nقيمومت و ملكوت آسمانها و زمين و در مدار و حركت خويش سرگردان است و نمىتواند رب و قابل پرستش باشد لذا به مشركان كه ستاره و ماه و آفتاب را مىپرستيدند رو كرده مىگويد :\r\nاز آنچه به خدا شريك مىدانيد بىزارم . از لفظ « تشركون » فهميده مىشود كه نزاع ما بين ابراهيم و آنها در وجود خدا نبوده است بلكه وجود خدا را قبول داشتند نزاع فقط دربارهء رب و معبود بود در « نكته‌ها » به تفصيل خواهد آمد 79 -  إِنِّي وَجَّهْتُ وَجْهِيَ لِلَّذِي فَطَرَ السَّماواتِ وَ الْأَرْضَ حَنِيفاً وَ ما أَنَا مِنَ الْمُشْرِكِينَ  .\r\nاين است توحيد خالص و آزادى بخش . من در حالى به آفرينندهء آسمانها و زمين رو مىكنم كه مايل به حق و موحدم و از آنان نيستم كه آفتاب و ماه را شريك خدا مىكنند .\r\n80 -  وَ حاجَّهُ قَوْمُهُ قالَ أَ تُحاجُّونِّي فِي اللَّهِ وَ قَدْ هَدانِ وَ لا أَخافُ ما تُشْرِكُونَ بِهِ  « 1 » اينجاست كه جبههء جديدى در مقابل مشركان باز مىشود و مشركان حالت دفاع مىگيرند و او را از غضب معبودهاى باطل مىترسانند ولى او مىگويد :\r\nدربارهء خدا كه هدايتم كرده با من محاجه نكنيد زير بار حرفهاى شما نمىروم و از خدايان شما نيز باكى ندارم .\r\n إِلَّا أَنْ يَشاءَ رَبِّي شَيْئاً وَسِعَ رَبِّي كُلَّ شَيْءٍ عِلْماً أَ فَلا تَتَذَكَّرُونَ \r\n\r\n\r\n","description":"","footnote":"\r\n( 1 ) نون تحاجونى را اهل مدينه و ابن عامر به تخفيف نون و ديگران به تشديد آن خوانده‌اند اصل آن تحاجوننى است بعضى نون دوم را حذف و بعضى نون اول را در دوم ادغام كرده‌اند .\r\n","page_name":" 254 ","page_number":254},
  {"content":"\r\n\r\n« الا » استثناء منقطع است به معنى « ليكن » يعنى از آنها نمىترسم و لكن از خدايم مىترسم كه مكروهى براى من بخواهد زيرا كه همه چيز را مىداند ، هم از كارهاى من آگاه است و هم مكروه رساندن را مىداند ، آيا نمىدانيد كه اين كار از معبودهاى شما ساخته نيست ؟ ! 81 -  وَ كَيْفَ أَخافُ ما أَشْرَكْتُمْ وَ لا تَخافُونَ أَنَّكُمْ أَشْرَكْتُمْ بِاللَّهِ ما لَمْ يُنَزِّلْ بِهِ عَلَيْكُمْ سُلْطاناً فَأَيُّ الْفَرِيقَيْنِ أَحَقُّ بِالْأَمْنِ إِنْ كُنْتُمْ تَعْلَمُونَ  .\r\nاز آيه قبلى حادتر است يعنى بايد شما بترسيد زيرا بىآنكه دليلى از خدا داشته باشيد غير خدا را بر خدا شريك كرده‌ايد كدام يك بايمنى از عذاب خدا سزاوارتريم ناگفته نماند اين آيه نيز نشان مىدهد كه نزاع و اختلاف در وجود خدا نبوده و گرنه  أَشْرَكْتُمْ بِاللَّهِ  گفته نمىشد .\r\n82 -  الَّذِينَ آمَنُوا وَ لَمْ يَلْبِسُوا إِيمانَهُمْ بِظُلْمٍ أُولئِكَ لَهُمُ الْأَمْنُ وَ هُمْ مُهْتَدُونَ  .\r\nاز امير المؤمنين صلوات اللَّه عليه نقل شده : اين تتمهء قول ابراهيم عليه السّلام است ، مراد از « ظلم » شرك است  إِنَّ الشِّرْكَ لَظُلْمٌ عَظِيمٌ  لقمان / 13 يعنى ايمنى از عذاب ، مال كسانى است كه به خدا ايمان آورده و ايمان خويش را با شرك مختلط نكرده‌اند آن منم نه شما . ايمنى از آن آنها است و آنها هدايت يافته‌اند .\r\n83 -  وَ تِلْكَ حُجَّتُنا آتَيْناها إِبْراهِيمَ عَلى قَوْمِهِ نَرْفَعُ دَرَجاتٍ مَنْ نَشاءُ إِنَّ رَبَّكَ حَكِيمٌ عَلِيمٌ  .\r\n عَلى قَوْمِهِ  متعلق است به محذوفى كه « حجتنا » آن را تفسير مىكند « 1 » يعنى اين حجت و دليل ماست بر قوم ابراهيم كه به ابراهيم داديم « تلك » اشاره است به\r\n\r\n\r\n","description":"","footnote":"\r\n( 1 ) تقدير آيه چنين است « تلك حجتنا آتيناها ابراهيم حجة على قومه » .\r\n","page_name":" 255 ","page_number":255},
  {"content":"\r\n\r\nاهميت حجت ، منظور از درجات به نظرم درجات رشد و علم است  وَ لَقَدْ آتَيْنا إِبْراهِيمَ رُشْدَهُ مِنْ قَبْلُ وَ كُنَّا بِهِ عالِمِينَ  انبياء / 51 ، اين ترفيع و مشيت از روى علم و حكمت و مصلحت بوده است .\r\n\r\nنكته‌ها\r\nآزر كيست : در قاموس قرآن ذيل لغت « آزر » به تفصيل در اين زمينه سخن گفته‌ام . در مجمع البيان از زجاج نقل شده : در ميان علماء نسب اختلافى نيست در اينكه نام پدر ابراهيم تارخ بوده مسعودى در اثبات الوصية نام او را تارخ گفته و گويد : در عهد نمرود بدعوت برخاست و آن گاه او را بيست چهارمين پيغمبر از پيامبران نقل مىكند و گويد از عالم عليه السّلام نقل شده :\r\nآزر جد امّى ابراهيم بود در كامل ابن اثير نام پدر او تارخ آمده و در تورات فعلى سفر پيدايش باب يازدهم تارح ( با حاء بىنقطه ) نقل شده است و نيز در كشاف زمخشرى .\r\nدر مجمع البيان پس از نقل كلام زجاج مىگويد : اين سخن گفتهء اصحاب ما را تقويت مىكند كه گفته‌اند : آزر جدّ امّى يا عموى ابراهيم بود زيرا در پيش آنها به صحت رسيده كه اجداد پيامبر تا آدم همه موحد بوده‌اند و اماميه بر اين اجماع كرده‌اند . . .\r\nبا وجود اينها در تفسير عياشى از ابى بصير از امام صادق عليه السّلام نقل شده :\r\nنام پدر ابراهيم آزر بود و در صافى از كافى از امام صادق عليه السّلام نقل شده : آزر پدر ابراهيم منجم نمرود بود تا فرموده : آزر با زنش درآميخت و او به ابراهيم حامله شد و اللَّه اعلم .\r\n\r\n","description":"","footnote":"","page_name":" 256 ","page_number":256},
  {"content":"\r\n\r\nپيامبران و بت پرستان : قرآن از بت پرستان زمان پيغمبر صلى اللَّه عليه و إله نقل مىكند كه مىگفتند :  ما نَعْبُدُهُمْ إِلَّا لِيُقَرِّبُونا إِلَى اللَّهِ زُلْفى  زمر / 3 يعنى ما بتان را فقط براى آن عبادت مىكنيم كه ما را پيش خدا مقرب كنند و نيز مىگفتند :  هؤُلاءِ شُفَعاؤُنا عِنْدَ اللَّهِ  يونس / 18 يعنى اينها واسطه‌هاى ما پيش خدايند . و نيز فرموده :  وَ لَئِنْ سَأَلْتَهُمْ مَنْ خَلَقَ السَّماواتِ وَ الْأَرْضَ لَيَقُولُنَّ اللَّهُ  لقمان / 25 ، زمر / 38 ، زخرف / 9 و نيز آمده :  وَ لَئِنْ سَأَلْتَهُمْ مَنْ خَلَقَ السَّماواتِ وَ الْأَرْضَ وَ سَخَّرَ الشَّمْسَ وَ الْقَمَرَ لَيَقُولُنَّ اللَّهُ  عنكبوت / 61 ، اين مطلب از آيات ديگرى نيز كه دربارهء پيامبران ديگر است فهميده مىشود . و دربارهء آنها آمده كه دعوت خود را با  اعْبُدُوا اللَّهَ ما لَكُمْ مِنْ إِلهٍ غَيْرُهُ  اعراف / 65 شروع كرده‌اند .\r\nاز اينجا معلوم مىشود كه اختلاف پيامبران با مردم در وجود خدا نبوده است بلكه هر دو وجود خدا را قبول داشته‌اند ، اختلاف بر سر « إله » و معبود بوده پيامبران مىگفتند : مدير جهان همان خالق جهان است ، بايد او را پرستيد و به قوانين عمل او كرد ، ولى مشركان در ادارهء جهان توجهى به خدا نداشتند ، مانند تمدن فعلى دنياى غرب كه در آن فقط طاغوتها و شرك حكم فرماست آنها مىگفتند :\r\nنه ، آفريننده خداست ولى عبادت بايد خاص بتان باشد و آنها معبود هستند و نيز پيامبران مىگفتند اللَّه و رب يكى است آنها مىگفتند آفريننده اللَّه است ولى پرورش دهنده ماه و خورشيد و بتان هستند فرعون ميگفت :  أَنَا رَبُّكُمُ الْأَعْلى  نازعات / 24 در جايى ظاهرا ديده نشده كه دربارهء وجود « اللَّه » نزاعى داشته باشند .\r\nمگر شايد در :  وَ قالُوا ما هِيَ إِلَّا حَياتُنَا الدُّنْيا نَمُوتُ وَ نَحْيا وَ ما يُهْلِكُنا إِلَّا الدَّهْرُ  جاثيه / 24 ولى آن هم ظاهرا مربوط به انكار معاد است .\r\n\r\n","description":"","footnote":"","page_name":" 257 ","page_number":257},
  {"content":"\r\n\r\n\r\n[ سوره الأنعام ( 6 ) : آيات 84 تا 90 
  ]\r\nوَ وَهَبْنا لَهُ إِسْحاقَ وَ يَعْقُوبَ كُلاًّ هَدَيْنا وَ نُوحاً هَدَيْنا مِنْ قَبْلُ وَ مِنْ ذُرِّيَّتِهِ داوُدَ وَ سُلَيْمانَ وَ أَيُّوبَ وَ يُوسُفَ وَ مُوسى وَ هارُونَ وَ كَذلِكَ نَجْزِي الْمُحْسِنِينَ ( 84 ) وَ زَكَرِيَّا وَ يَحْيى وَ عِيسى وَ إِلْياسَ كُلٌّ مِنَ الصَّالِحِينَ ( 85 ) وَ إِسْماعِيلَ وَ الْيَسَعَ وَ يُونُسَ وَ لُوطاً وَ كلاًّ فَضَّلْنا عَلَى الْعالَمِينَ ( 86 ) وَ مِنْ آبائِهِمْ وَ ذُرِّيَّاتِهِمْ وَ إِخْوانِهِمْ وَ اجْتَبَيْناهُمْ وَ هَدَيْناهُمْ إِلى صِراطٍ مُسْتَقِيمٍ ( 87 ) ذلِكَ هُدَى اللَّهِ يَهْدِي بِهِ مَنْ يَشاءُ مِنْ عِبادِهِ وَ لَوْ أَشْرَكُوا لَحَبِطَ عَنْهُمْ ما كانُوا يَعْمَلُونَ ( 88 )\r\nأُولئِكَ الَّذِينَ آتَيْناهُمُ الْكِتابَ وَ الْحُكْمَ وَ النُّبُوَّةَ فَإِنْ يَكْفُرْ بِها هؤُلاءِ فَقَدْ وَكَّلْنا بِها قَوْماً لَيْسُوا بِها بِكافِرِينَ ( 89 ) أُولئِكَ الَّذِينَ هَدَى اللَّهُ فَبِهُداهُمُ اقْتَدِهْ قُلْ لا أَسْئَلُكُمْ عَلَيْهِ أَجْراً إِنْ هُوَ إِلاَّ ذِكْرى لِلْعالَمِينَ ( 90 )\r\n84 - اسحق و يعقوب را به او بخشيديم و همه را هدايت كرديم و نوح را قبلا هدايت كرده بوديم ، و از فرزندان ابراهيم ، داود و سليمان و ايوب و يوسف و موسى و هارون را هدايت كرديم و نيكوكاران را همين طور پاداش مىدهيم .\r\n85 - ( و هدايت كرديم ) زكريا و يحيى و عيسى و الياس را و همه از شايستگان بودند .\r\n86 - و اسماعيل و يسع و يونس و لوط را ، و همه را بر مردمان برترى داديم .\r\n87 - و از پدران و فرزندان و برادران آنها ( جماعتى را هدايت كرديم ) و آنها را برگزيديم و به راه راست هدايتشان نموديم .\r\n\r\n","description":"","footnote":"","page_name":" 258 ","page_number":258},
  {"content":"\r\n\r\n88 - اين هدايت خداست ، هر كه را از بندگان خويش بخواهد بدان هدايت كند و اگر آنها شرك مىآوردند حتما اعمالى كه مىكردند پوچ و باطل مىشد .\r\n89 - آنها كسانى هستند كه به آنها كتاب و حكم و رسالت داده بوديم ، اگر اينان ( اهل مكه ) آن را انكار كنند قومى را بدان گماشته‌ايم كه به آن كافر نيستند\r\nآنها كسانى هستند كه خدا هدايت كرده ، به هدايت آنها اقتدا كن ، بگو بر رسالتم مزدى از شما نمىخواهم آن فقط تذكرى است براى جهانيان .\r\n\r\nكلمه‌ها\r\nوهبنا : هبه : بخشيدن بدون عوض .  وَهَبْنا لَهُ  عطا كرديم به او .\r\nذريه : ذرء : آفريدن . ذريه : فرزند و نسل . جمع آن ذريات است .\r\nاجتبيناهم : اجتباء : انتخاب و اختيار كردن . جبى در اصل به معنى جمع كردن است « اجتبيناهم » : برگزيديم آنها را .\r\nحبط : حبط : پوچ شدن و بىاثر و باطل شدن .\r\nوكلنا : وكل : واگذار كردن . توكيل : گماردن بكارى . وكيل كردن .\r\nاقتده : اقتداء : پيروى كردن . « اقتده » فعل امر است يعنى پيروى كن هاء آن را هاء سكت گويند .\r\nذكرى : ذكر و ذكرى : ياد آورى .\r\n\r\nشرحها\r\nدر اين آيات نام هفده تن از راهنمايان توحيد و چهره‌هاى نورانى انسانيت ياد شده كه به حكم  كُلًّا هَدَيْنا  همه به هدف توحيد آشنا و در صراط مستقيم بوده‌اند ، آن گاه به رسول خدا صلى اللَّه عليه و إله خطاب شده كه در مسير آنها باشد ، از اين معلوم مىشود كه غرض از اين آيات تداوم هدايت الهى و قطع نشدن آن است ،\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nبشر به تنهايى و بدون پيامبران قدرت ندارد كه همهء راهها را با عقل خود بپيمايد ، نبوت دليل عدم توانايى بشر در مسير توحيد و راه راستين است .\r\n84 -  وَ وَهَبْنا لَهُ إِسْحاقَ وَ يَعْقُوبَ كُلًّا هَدَيْنا وَ نُوحاً هَدَيْنا مِنْ قَبْلُ  اسحاق پسر يعقوب و يعقوب پسر ابراهيم است  كُلًّا هَدَيْنا  نشان مىدهد كه هر يك مستقلا پيغمبر بوده‌اند چنان كه  نُوحاً هَدَيْنا مِنْ قَبْلُ  نيز همين دلالت را دارد ، لفظ « وهبنا » نشان مىدهد كه فرزندان برجسته‌اى بودند  وَ مِنْ ذُرِّيَّتِهِ داوُدَ وَ سُلَيْمانَ وَ أَيُّوبَ وَ يُوسُفَ وَ مُوسى وَ هارُونَ وَ كَذلِكَ نَجْزِي الْمُحْسِنِينَ  .\r\nلفظ  وَ مِنْ ذُرِّيَّتِهِ  تقديرش « و هدينا من ذريته » است .\r\nضمير « ذريته » بنا بر سياق آيه راجع است به ابراهيم ، گفته‌اند : در اين صورت بايد لوط و الياس از ذريهء ابراهيم باشد . گوئيم : اما الياس ، ظهور آيه در آن است كه از ذريه ابراهيم عليه السّلام بوده است و در مجمع البيان از ابن عباس و محمّد بن اسحاق و غيره ، نقل شده : او از انبياء بنى اسرائيل و از فرزندان هارون برادر موسى بود ، آيهء :  وَ وَهَبْنا لَهُ إِسْحاقَ وَ يَعْقُوبَ وَ جَعَلْنا فِي ذُرِّيَّتِهِ النُّبُوَّةَ وَ الْكِتابَ  عنكبوت / 27 نيز مؤيد برگشت ضمير به ابراهيم است اما لوط كه خواهرزادهء ابراهيم بود مىشود گفت كه براى تغليب آمده است ، روايات نيز كه خواهد آمد حكايت از برگشتن ضمير « ذريته » به ابراهيم دارد . به قولى ضمير « ذريته » راجع به نوح است ولى اين بر خلاف سياق آيه است .\r\nلفظ  وَ كَذلِكَ نَجْزِي الْمُحْسِنِينَ  حاكى است كه از اوصاف ممتاز آنها احسان و نيكوكارى بود و انعام : و در « نكته‌ها » اين مسئله روشن خواهد شد كه چرا اين پيامبران بسه گروه تقسيم شده و از صفات ممتاز هر يك ذكرى است\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nو نيز معلوم مىشود كه پاداش همه نيكوكاران چنين است .\r\n85 -  وَ زَكَرِيَّا وَ يَحْيى وَ عِيسى وَ إِلْياسَ كُلٌّ مِنَ الصَّالِحِينَ  .\r\nيعنى اينها را نيز هدايت كرديم ، شرح حال زكريا در سوره آل عمران و سورهء مريم آمده ، مختصرى از حالات يحيى در سوره مريم نقل شده ، و از حالات الياس در سورهء صافات آمده است ، ظهور آيه در آن است كه هر چهار نفر از فرزندان ابراهيم بودند ، فريد وجدى در دائرة المعارف الياس را ادريس وجد نوح دانسته است ولى اين گفته قابل قبول نيست ، لفظ  كُلٌّ مِنَ الصَّالِحِينَ  نشان مىدهد كه صفات مخصوص آنها صلاح و زهد بوده است و مىتوان فهميد كه حكومت نداشته‌اند .\r\n86 -  وَ إِسْماعِيلَ وَ الْيَسَعَ وَ يُونُسَ وَ لُوطاً وَ كلًّا فَضَّلْنا عَلَى الْعالَمِينَ  .\r\nيعنى « و هدينا اسماعيل . . . » مراد از اسماعيل ظاهرا همان اسماعيل صادق الوعد است كه شرح حالش در سورهء مريم آمده است :  وَ اذْكُرْ فِي الْكِتابِ إِسْماعِيلَ إِنَّهُ كانَ صادِقَ الْوَعْدِ . . .  مريم / 54 - 55 ، اما « يسع » نامش در اينجا و در سورهء ص آيه 48 آمده است ولى از حال او چيزى در قرآن نقل نشده است در توحيد صدوق از حضرت رضا صلى اللَّه عليه و إله نقل شده كه او مانند عيسى معجزه داشت ، روى آب راه مىرفت ، مرده‌ها را زنده مىكرد كور و برص زده را شفا مىداد ، اما لوط خواهرزاده ابراهيم بود ، بيست هفت بار نامش در قرآن مجيد آمده است  كلًّا فَضَّلْنا عَلَى الْعالَمِينَ  حكايت مىكند كه جنبه‌هاى متعدد از فضائل را داشته‌اند ، مراد از « عالمين » مردمان زمان آنهاست ، اينكه : از اسماعيل فرزند ابراهيم نامى نيامده به نظرم از اين جهت است كه او از انبياء بنى اسرائيل نبود و در اينجا منظور نقل انبياء بنى اسرائيل است .\r\n\r\n","description":"","footnote":"","page_name":" 261 ","page_number":261},
  {"content":"\r\n\r\n87 -  وَ مِنْ آبائِهِمْ وَ ذُرِّيَّاتِهِمْ وَ إِخْوانِهِمْ وَ اجْتَبَيْناهُمْ وَ هَدَيْناهُمْ إِلى صِراطٍ مُسْتَقِيمٍ  .\r\nيعنى از پدران و فرزندان و برادران آنها نيز جماعتى بودند كه آنها را به پيامبرى برگزيديم و به راه راست هدايتشان كرديم مىشود گفت : تقدير  وَ مِنْ آبائِهِمْ  اين طور است « و جماعة من آبائهم . . . » به نظرم آمدن جملهء  وَ اجْتَبَيْناهُمْ . . .  براى كثرت فاصله است .\r\n88 -  ذلِكَ هُدَى اللَّهِ يَهْدِي بِهِ مَنْ يَشاءُ مِنْ عِبادِهِ وَ لَوْ أَشْرَكُوا لَحَبِطَ عَنْهُمْ ما كانُوا يَعْمَلُونَ  .\r\nاين نبوت و برگزيدن يك هدايت مخصوص الهى است كه روى مشيت خدايى شامل حال بندگان بخصوصى مىشود ولى مخالفت با خدا و شرك در همه يكى است و اگر آنها هم شرك بودند اعمالشان حبط مىشد ، انحراف و دورى از خدا و حق در حق همه يكسان است .\r\n89 -  أُولئِكَ الَّذِينَ آتَيْناهُمُ الْكِتابَ وَ الْحُكْمَ وَ النُّبُوَّةَ فَإِنْ يَكْفُرْ بِها هؤُلاءِ فَقَدْ وَكَّلْنا بِها قَوْماً لَيْسُوا بِها بِكافِرِينَ  .\r\nمراد از كتاب ، شريعت و قانون و از حكم ، داورى و قضاوت و از نبوت ، خبر دادن از خدا است . در گذشته از 18 نفر پيغمبر نام برده شده ، كتاب و حكم و نبوت راجع به مجموع آنهاست نه فرد فرد آنها ، مثلا به نوح و ابراهيم و موسى و عيسى كتاب داده شده نه بر همهء 18 نفر ، حكم و قضاوت به آنهايى داده شده كه حكومت داشته‌اند مثل :  وَ داوُدَ وَ سُلَيْمانَ إِذْ يَحْكُمانِ فِي الْحَرْثِ إِذْ نَفَشَتْ فِيهِ غَنَمُ الْقَوْمِ  انبياء / 78 ،  إِنَّا أَنْزَلْنَا التَّوْراةَ فِيها هُدىً وَ نُورٌ يَحْكُمُ بِهَا النَّبِيُّونَ  مائده / 44 ، نبى فقط آنهاست كه شريعت و حكومت نداشتند و فقط مأمور تبليغ تورات بوده‌اند .\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nضمير « بها » در هر دو مورد راجع است به كتاب و حكم و نبوت و شايد راجع به هدايت باشد مراد از « هؤلاء » اهل مكه است . يعنى اگر قوم تو به اينها كافر شوند قوم ديگرى را گمارده‌ايم كه به آنها كافر نيستند ، مراد از اين قوم بايد آنهايى باشند كه ايمان آورده و مىآورند در صافى از محاسن از امام صادق عليه السّلام نقل شده :\r\n« قوما يقيمون الصلاة و يؤتون الزكاة و يذكرون اللَّه كثيرا » .\r\nگويند : مراد از « قوما » پيغمبران هيجده‌گانه‌اند ، به قولى ملائكه ، بقولى مؤمنين از ياران پيغمبر ، به قولى اهل مدينه و بقولى عجم هستند ولى ظاهرا مراد آن است كه اگر مشركان مكه نپذيرند ديگران خواهند پذيرفت اى پيامبر نگران مباش .\r\n90 -  أُولئِكَ الَّذِينَ هَدَى اللَّهُ فَبِهُداهُمُ اقْتَدِهْ قُلْ لا أَسْئَلُكُمْ عَلَيْهِ أَجْراً إِنْ هُوَ إِلَّا ذِكْرى لِلْعالَمِينَ  .\r\nچون راه توحيد از لحاظ كليات يكى است لذا به رسول خدا صلى اللَّه عليه و إله دستور داده شده كه در راه آنها باشد و از راهى كه آنها رفته‌اند پيروى كند . « عليه » راجع به هدايت و رسالت است يعنى بامتت بگو كه من در اين رسالت از شما مزدى نمىخواهم ، اين فقط تذكرى است به جهانيان ، مزد نخواستن در قبول مردم بسيار دخيل است و مؤمنى كه در سورهء « يس » آمده به مردم مىگفت  اتَّبِعُوا مَنْ لا يَسْئَلُكُمْ أَجْراً وَ هُمْ مُهْتَدُونَ  .\r\n\r\n","description":"","footnote":"","page_name":" 263 ","page_number":263},
  {"content":"\r\n\r\n\r\nنكته‌ها\r\nفرزندان دختر انسان در آيات ، عيسى از فرزندان ابراهيم شمرده شده با آنكه دختر زادهء ابراهيم است ، از اين مىشود فهميد كه دخترزادگان فرزند انسان شمرده مىشوند ، بنى اميه و بنى عباس ناراحت بودند از اينكه به حسن و حسين و ائمهء عليهم السّلام ابناء رسول اللَّه گفته شود ، مىگفتند : چون آنها دخترزادهء آن حضرتند لذا به آنها « ابن رسول اللَّه » نمىشود گفت و اين در صورتى صحيح بود كه آنها پسر زادهء آن حضرت باشند ولى آيهء شريفه آنها را رد مىكند .\r\nدر تفسير عياشى نقل شده : حجاج بن يوسف مأمورى به دنبال يحيى بن معمر فرستاد ، آن گاه كه يحيى آمد ، حجاج گفت : به من نقل كردند كه تو مىگويى حسن و حسين فرزند پيغمبر هستند و اين را در قرآن مىيابيد ، من قرآن را از اول تا آخر خواندم و چنين چيزى پيدا نكردم ؟ ! يحيى گفت : آيا در سورهء انعام نمىخوانى :  وَ مِنْ ذُرِّيَّتِهِ داوُدَ وَ سُلَيْمانَ . . .   وَ يَحْيى وَ عِيسى  ؟\r\nآيا عيسى از فرزندان ابراهيم نبود با آنكه پدر نداشت ؟ حجاج گفت : درست گفتى . آرى بنى اميه و بنى عباس به فكر كوبيدن شخصيتها بودند تا بتوانند آنها را از صحنه بيرون كنند ولى خود رسوا گرديدند ، اين مسئله در الغدير بطور تفصيل نقل و بررسى شده است .\r\nچرا پيغمبران سه گروه شده‌اند ؟ :\r\nپيامبرانى كه بعد از  مِنْ ذُرِّيَّتِهِ  آمده‌اند چهارده نفر هستند كه به سه گروه تقسيم شده‌اند در ذيل ذكر گروه اول « محسنين » و در گروه دوم « صالحين » و در گروه سوم « فضلنا » آمده است ، در الميزان بعد از نقل كلام المنار و فخر رازى در\r\n\r\n","description":"","footnote":"","page_name":" 264 ","page_number":264},
  {"content":"\r\n\r\nاين زمينه گفته است : بهتر آن است كه ( در علت سه گروه بودن ) گفته شود گروه اول كه شش نفر هستند داراى رسالت و رياست و حكومت بودند ، گروه دوم كه چهار نفر هستند امتياز يافته‌اند با زهد و اعراض از زخارف دنيا ( و حكومت نداشته‌اند : مولف ) گروه چهارم كه باز چهار نفر مىباشند داراى خصائص مختلف و محنتهاى بزرگ خدايى بوده و هر يك به بعضى از آنها مختص بوده‌اند ، و اللَّه اعلم ، نگارنده گويد : ظاهرا به اين علت آن چهارده نفر مطابق زمانى كه در آن بوده‌اند ذكر نشده‌اند .\r\n\r\n","description":"","footnote":"","page_name":" 265 ","page_number":265},
  {"content":"\r\n\r\n\r\n[ سوره الأنعام ( 6 ) : آيات 91 تا 94 
  ]\r\nوَ ما قَدَرُوا اللَّهَ حَقَّ قَدْرِهِ إِذْ قالُوا ما أَنْزَلَ اللَّهُ عَلى بَشَرٍ مِنْ شَيْءٍ قُلْ مَنْ أَنْزَلَ الْكِتابَ الَّذِي جاءَ بِهِ مُوسى نُوراً وَ هُدىً لِلنَّاسِ تَجْعَلُونَهُ قَراطِيسَ تُبْدُونَها وَ تُخْفُونَ كَثِيراً وَ عُلِّمْتُمْ ما لَمْ تَعْلَمُوا أَنْتُمْ وَ لا آباؤُكُمْ قُلِ اللَّهُ ثُمَّ ذَرْهُمْ فِي خَوْضِهِمْ يَلْعَبُونَ ( 91 ) وَ هذا كِتابٌ أَنْزَلْناهُ مُبارَكٌ مُصَدِّقُ الَّذِي بَيْنَ يَدَيْهِ وَ لِتُنْذِرَ أُمَّ الْقُرى وَ مَنْ حَوْلَها وَ الَّذِينَ يُؤْمِنُونَ بِالْآخِرَةِ يُؤْمِنُونَ بِهِ وَ هُمْ عَلى صَلاتِهِمْ يُحافِظُونَ ( 92 ) وَ مَنْ أَظْلَمُ مِمَّنِ افْتَرى عَلَى اللَّهِ كَذِباً أَوْ قالَ أُوحِيَ إِلَيَّ وَ لَمْ يُوحَ إِلَيْهِ شَيْءٌ وَ مَنْ قالَ سَأُنْزِلُ مِثْلَ ما أَنْزَلَ اللَّهُ وَ لَوْ تَرى إِذِ الظَّالِمُونَ فِي غَمَراتِ الْمَوْتِ وَ الْمَلائِكَةُ باسِطُوا أَيْدِيهِمْ أَخْرِجُوا أَنْفُسَكُمُ الْيَوْمَ تُجْزَوْنَ عَذابَ الْهُونِ بِما كُنْتُمْ تَقُولُونَ عَلَى اللَّهِ غَيْرَ الْحَقِّ وَ كُنْتُمْ عَنْ آياتِهِ تَسْتَكْبِرُونَ ( 93 ) وَ لَقَدْ جِئْتُمُونا فُرادى كَما خَلَقْناكُمْ أَوَّلَ مَرَّةٍ وَ تَرَكْتُمْ ما خَوَّلْناكُمْ وَراءَ ظُهُورِكُمْ وَ ما نَرى مَعَكُمْ شُفَعاءَكُمُ الَّذِينَ زَعَمْتُمْ أَنَّهُمْ فِيكُمْ شُرَكاءُ لَقَدْ تَقَطَّعَ بَيْنَكُمْ وَ ضَلَّ عَنْكُمْ ما كُنْتُمْ تَزْعُمُونَ ( 94 )\r\n91 - خدا را چنان كه سزاوار شناختن اوست نشناختند ، كه گفتند : خدا بر بشرى چيزى نازل نكرده است . بگو كتابى را كه موسى آورد و در آن نور و هدايتى بود چه كسى نازل كرده بود ؟ همان كتابى كه آن را جزوه‌ها مىكنيد و آشكار مىكنيد و بسيارى را پنهان مىداريد و تعليم يافتيد چيزهايى را كه نه شما مىدانستيد و نه پدرانتان بگو : خدا ، سپس بگذار در باطلشان بازى كنند .\r\n\r\n","description":"","footnote":"","page_name":" 266 ","page_number":266},
  {"content":"\r\n\r\n92 - اين كتابى است پر بركت كه ما نازل كرده‌ايم ، كتابهاى پيش از آن را تصديق مىكند تا اهل مكه و هر كه را در اطراف آن هست انذار كنى كسانى كه به آخرت ايمان دارند به قرآن ايمان مىآورند و بر نماز خويش مواظبت مىكنند .\r\n93 - كيست ظالمتر از آنكه بر خدا دروغ سازد يا گويد : به من وحى شده با آنكه چيزى به او وحى نشده ، يا گويد : به زودى مانند آنچه خدا نازل كرده نازل مىكنم اى كاش مىديدى آن گاه كه ستمكاران در گردابهاى مرگند ، ملائكه دستهاى خويش را گشوده كه از حيات قطع علاقه كنيد ، امروز با عذاب ذلت مجازات مىشويد كه بر خدا ناحق مىگفتيد و از آيات خدا گردنكشى مىكرديد .\r\n94 - شما تك تك پيش ما آمديد چنان كه نخستين بار خلقتان كرديم و آنچه به شما عطا كرده بوديم پشت سر گذاشتيد ، واسطه‌هايتان را كه گمان كرديد در ميان شما شريك خدا هستند با شما نمىبينم روابط شما قطع گرديد و آنچه مىپنداشتيد از شما ناپديد شده است .\r\n\r\nكلمه‌ها\r\nقدروا : قدر ( بر وزن عقل ) : اندازه‌گيرى و اندازهء  ما قَدَرُوا اللَّهَ حَقَّ قَدْرِهِ  يعنى : خدا را نشناختند آن چنان كه بايد شناخت . راغب گويد :\r\nقدر بيان كميت شىء است در معناى غير محسوس نيز به كار رود .\r\nقراطيس : قرطاس : صفحه و جزوه و چيزى كه در آن مىنويسند . جمع :\r\nقراطيس .\r\nتبدونها : به دو : آشكار شدن . ابداء : آشكار كردن « تبدونها » آشكار مىكنيد آن را .\r\nذرهم : و ذر : ترك كردن از روى بىاعتنايى « ذرهم » ترك كن آنها را .\r\nخوضهم : خوض : داخل شدن در آب . داخل شدن در امور . مراد از آن در اينجا عمل باطل است ( مصدر به معناى مفعول ) .\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nيلعبون : لعب : بازى . اصل آن لعاب به معنى آب دهان است ، علت اين تسميه آن است كه بازى كن بر غير جهت حق مىرود مثل آب دهان .\r\nمبارك : با فائده . بركت به معنى فائدهء ثابت است ، اصل آن : نمو ، زيادت و ثبات و غيره است .\r\nام القرآى : ام : مادر و ريشه ، قرى جمع قريه ، مراد از ام القرى مكه است .\r\nغمرات : غمر : پوشانيدن و در زير گرفتن . غمره آب بزرگى است كه محل خود را مىپوشاند ، جهالت و غفلت را غمره گويند كه شخص را مىپوشاند غمرات موت و شدائد آن است كه انسان را احاطه مىكند .\r\nباسطوا : بسط : گشودن . باسط : گشاينده . جمع آن باسطون است .\r\nهون : هون ( بضم‌ها ) و هوان : ذلت و خوارى .\r\nجئتمونا : مجىء : آمدن « جئتمونا » آمديد پيش ما .\r\nفرادى : فرد : تنها ، تك . جمع آن افراد و فرادى است ( تك تك ) .\r\nمره : دفعه . مرور : گذاشتن و رفتن . گويى مره يك مرور از زمان است .\r\nخولناكم : خول ( بر وزن شرف ) : عطيه . « خولناكم » عطا كرديم به شما .\r\nوراء : وراء : پس . ظهور : پشتها . مراد از ترك در وراء ظهور ، بىاعتنايى است .\r\nزعمتم : زعم : قول باطل و دروغ . سخن محتمل الكذب را با آن نقل مىكنند .\r\nتقطع : قطع : بريدن . تقطع : بريده شدن .\r\n\r\n","description":"","footnote":"","page_name":" 268 ","page_number":268},
  {"content":"\r\n\r\n\r\nشرحها\r\nدر آيات گذشته روشن شد كه نبوت يك راه مداوم است ، انبيا در هر عصر بوده‌اند ، بشر با پاى لنگ خود بدون انبيا از رفتن راه توحيد و كمال عاجز بود در اين آيات دو مطلب بررسى شده است اول اينكه : يهود كه گروه ضد انقلاب عصر نزول قرآن بودند در جبهه‌گيرى در مقابل نهضت اسلامى مىگفتند :\r\nاصلا كتابى از جانب خدا نازل نشده است ، در جواب آمده : اين گفته ، دين شما را باطل مىكند مگر تورات كتابى آسمانى نبود ؟ دوم : نبوت يك مسئلهء خاصى است هر كس در آن دخالت كند و خود را پيامبر بخواند يا همتاى پيامبران در آوردن وحى بداند ظالمترين افراد است و عذاب ذلت بارى دارد ، آن گاه مقدارى از آن عذاب تشريح شده است .\r\n91 -  وَ ما قَدَرُوا اللَّهَ حَقَّ قَدْرِهِ إِذْ قالُوا ما أَنْزَلَ اللَّهُ عَلى بَشَرٍ مِنْ شَيْءٍ  .\r\nاين آيه روشن مىكند كه آمدن پيامبران لازمهء آفرينش انسان است ، هر كه گويد : خدا پيغمبر نفرستاده خدا را درست نشناخته است ، زيرا از حكيم سزاوار نيست انسان بيافريند و از او تكليف بخواهد ولى راه و رسم بندگى را به او نشان ندهد و يا انسان بيافريند و او را بدون هدايت رها كند .\r\n قُلْ مَنْ أَنْزَلَ الْكِتابَ الَّذِي جاءَ بِهِ مُوسى نُوراً وَ هُدىً لِلنَّاسِ تَجْعَلُونَهُ قَراطِيسَ تُبْدُونَها وَ تُخْفُونَ كَثِيراً وَ عُلِّمْتُمْ ما لَمْ تَعْلَمُوا أَنْتُمْ وَ لا آباؤُكُمْ  .\r\nدر قسمت گذشته روشن شد كه آمدن پيامبران لازم و ضرورى است در اين قسمت براى آمدن كتاب و پيغمبر دو تا دليل آمده است اول اينكه مگر شما تورات را كتاب آسمانى نمىدانيد ؟ شما كه تورات را جزوه جزوه مىكنيد آنچه بنفع شما است اظهار مىداريد و بسيارى از آن از جمله بشارات محمّد صلى اللَّه عليه و إله را پنهان\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nمىكنيد و مىخواهيد به عنوان كتاب آسمانى بودن از آن بهره بريد چرا مىگوئيد :\r\n ما أَنْزَلَ اللَّهُ عَلى بَشَرٍ مِنْ شَيْءٍ  ؟ ! ! دوم : آنكه بعضى از معارف و معلومات دينى هست كه بشر با عقل خود نمىتوانسته به آنها پى ببرد مثل صفات خدا ، معاد ، بهشت و جهنم ، عالم برزخ ، وجود ملائكه و مانند آنها و بسيارى از اخلاق فاضله و احكام دينى ، انتشار اين مفاهيم و معلومات خود دليل است بر اينكه پيامبرانى از جانب خدا آمده و اينها را تفهيم كرده‌اند و گرنه بشر نمىتوانست به آنها راه يابد . على هذا « علمتم » خطاب است به يهود نه مشركان يا مسلمانان .\r\n قُلِ اللَّهُ ثُمَّ ذَرْهُمْ فِي خَوْضِهِمْ يَلْعَبُونَ  چون مسئله روشن شد و آنها در منطق مغلوب شدند و حجت خدا تمام گرديد مىگويد : بگو خدا كتاب نازل كرده و خدا اينها را تعليم فرموده آن گاه بگذار در باطلشان بمانند .\r\n92 -  وَ هذا كِتابٌ أَنْزَلْناهُ مُبارَكٌ مُصَدِّقُ الَّذِي بَيْنَ يَدَيْهِ وَ لِتُنْذِرَ أُمَّ الْقُرى وَ مَنْ حَوْلَها وَ الَّذِينَ يُؤْمِنُونَ بِالْآخِرَةِ يُؤْمِنُونَ بِهِ وَ هُمْ عَلى صَلاتِهِمْ يُحافِظُونَ  .\r\nبعد از پاك كردن از غلطهاى آنها به وضع قرآن پرداخته است گويد قرآن نازل شده خدا و داراى بركت و فائده‌هاى ثابت است . تصديق كردن لازم گرفته كه از آنها بالاتر و كاملتر باشد و گرنه مثل آنها مىشد ، ابن عباس گويد  مَنْ حَوْلَها  شامل همهء اهل زمين ، ولى به نظرم اين سخن اغراق است ، مكه در آن روز مركز حجاز بود ، حول و حوش آن نيز بايد متعارف باشد مثل :  وَ ما كانَ رَبُّكَ مُهْلِكَ الْقُرى حَتَّى يَبْعَثَ فِي أُمِّها رَسُولًا  قصص / 59 جهانى بودن رسالت آن حضرت را بايد از آياتى نظير  لِأُنْذِرَكُمْ بِهِ وَ مَنْ بَلَغَ  انعام / 19  وَ ما أَرْسَلْناكَ إِلَّا رَحْمَةً لِلْعالَمِينَ  انبياء / 107 ، و مانند آنها استفاده كرد .  وَ لِتُنْذِرَ أُمَّ الْقُرى \r\n\r\n","description":"","footnote":"","page_name":" 270 ","page_number":270},
  {"content":"\r\n\r\nبه نظرم عطف است بر « مبارك » يعنى اين كتابى كه ما نازل كرده‌ايم تا انذار كنى اهل مكه و اطراف آن را .\r\nاينكه فرموده : مؤمن به آخرت ، به قرآن ايمان بياورد ظاهرا نظر در وهلهء اول به اهل كتاب است كه اگر به آخرت ايمان داشته باشند قهرا در برابر حقائق تسليم مىشوند و حقائق را سرسرى نمىگيرند و فكر مىكنند ، بالاخره ايمان مىآورند آن گاه به يكى از صفات خاص اهل ايمان اشاره شده كه نماز و ارتباط با خدا است كه هميشه به انسان در مسير اللَّه پرواز مىدهد و از اينجا به اهميت نماز پى مىبريم .    قَدْ أَفْلَحَ الْمُؤْمِنُونَ الَّذِينَ هُمْ فِي صَلاتِهِمْ خاشِعُونَ    .\r\n93 -  وَ مَنْ أَظْلَمُ مِمَّنِ افْتَرى عَلَى اللَّهِ كَذِباً أَوْ قالَ أُوحِيَ إِلَيَّ وَ لَمْ يُوحَ إِلَيْهِ شَيْءٌ وَ مَنْ قالَ سَأُنْزِلُ مِثْلَ ما أَنْزَلَ اللَّهُ  .\r\nدر رابطهء با آيهء  وَ ما قَدَرُوا اللَّهَ حَقَّ قَدْرِهِ  در اين آيه سه مطلب يادآورى شده و مدعى هر يك ظالمترين فرد قلمداد شده است اول آنكه كسى بر خدا دروغ بندد و مثلا بگويد :  ما أَنْزَلَ اللَّهُ عَلى بَشَرٍ مِنْ شَيْءٍ  دوم اينكه ادعاى نبوت بكند و از اين فراز ، كه لازمهء آفرينش انسان ، آمدن پيامبران است سوء استفاده كند ، سوم اينكه بگويد : مىتوانم مانند آنچه خدا نازل كرده نازل بكنم نظير :\r\n وَ إِذا تُتْلى عَلَيْهِمْ آياتُنا قالُوا قَدْ سَمِعْنا لَوْ نَشاءُ لَقُلْنا مِثْلَ هذا إِنْ هذا إِلَّا أَساطِيرُ الْأَوَّلِينَ  انفال / 31 همهء اينها جبهه‌گيرى بود در مقابل نهضت اسلامى به خيال آنكه اين انقلاب عظيم را به سقوط كشانند .\r\n وَ لَوْ تَرى إِذِ الظَّالِمُونَ فِي غَمَراتِ الْمَوْتِ وَ الْمَلائِكَةُ باسِطُوا أَيْدِيهِمْ أَخْرِجُوا أَنْفُسَكُمُ الْيَوْمَ تُجْزَوْنَ عَذابَ الْهُونِ  .\r\nاين اشاره به عذاب اين گروه در حال مرگ است ، « لو » به معنى « اى كاش » است ، معلوم مىشود كه ملائكه در آن حال مجسم شده و ديده مىشوند ، منظور\r\n\r\n","description":"","footnote":"","page_name":" 271 ","page_number":271},
  {"content":"\r\n\r\nاز  باسِطُوا أَيْدِيهِمْ  ظاهرا شروع عذاب است ، غرض از  أَخْرِجُوا أَنْفُسَكُمُ  به نظرم آنست كه : علاقهء خود را از حيات قطع كنيد با وجود اين ، جملهء :  أَخْرِجُوا أَنْفُسَكُمُ  قابل دقت است ، اين آيه و آيه :  وَ نَحْنُ أَقْرَبُ إِلَيْهِ مِنْكُمْ وَ لكِنْ لا - تُبْصِرُونَ  واقعه / 84 ،  وَ لَوْ تَرى إِذْ يَتَوَفَّى الَّذِينَ كَفَرُوا الْمَلائِكَةُ يَضْرِبُونَ وُجُوهَهُمْ وَ أَدْبارَهُمْ  انفال / 50 نشان مىدهد كه هنگام مرگ ، ملائكه در نزد محتضر حاضر مىباشند ، مراد از « اليوم » ظاهرا روز مرگ است .\r\n بِما كُنْتُمْ تَقُولُونَ عَلَى اللَّهِ غَيْرَ الْحَقِّ وَ كُنْتُمْ عَنْ آياتِهِ تَسْتَكْبِرُونَ  .\r\nيعنى علت عذاب را خودتان فراهم كرده‌ايد كه بر خدا ناحق مىگفتيد ( مراد از  غَيْرَ الْحَقِّ  در صدر آيه گذشت ) و به آيات خدا خاضع نمىشديد .\r\n94 -  وَ لَقَدْ جِئْتُمُونا فُرادى كَما خَلَقْناكُمْ أَوَّلَ مَرَّةٍ وَ تَرَكْتُمْ ما خَوَّلْناكُمْ وَراءَ ظُهُورِكُمْ  ظاهرا اين كلام خدا است كه در آن موقع به وسيلهء ملائكه القاء مىشود ، منظور تنها بودن از هر چيز و هر كس است مثل حال به دنيا آمدن . منظور از  ما خَوَّلْناكُمْ  اموال دنيا است  وَ ما نَرى مَعَكُمْ شُفَعاءَكُمُ الَّذِينَ زَعَمْتُمْ أَنَّهُمْ فِيكُمْ شُرَكاءُ لَقَدْ تَقَطَّعَ بَيْنَكُمْ وَ ضَلَّ عَنْكُمْ ما كُنْتُمْ تَزْعُمُونَ  منظور از شفعاء معبودهاى باطلند  فِيكُمْ شُرَكاءُ  يعنى در ميان شما شريك خدا و كارساز شما بودند ، و با آمدن مرگ رابطهء شما با آنها قطع شد آنها كه به زعم شما مددكار شما بودند گم شدند و شما را تنها گذاشتند .\r\nدر آن روز است كه درهاى اميد بسته شده و نتائج اعمال روشن مىشود  وَ أَسَرُّوا النَّدامَةَ لَمَّا رَأَوُا الْعَذابَ  .\r\n\r\n","description":"","footnote":"","page_name":" 272 ","page_number":272},
  {"content":"\r\n\r\n\r\n[ سوره الأنعام ( 6 ) : آيات 95 تا 99 
  ]\r\nإِنَّ اللَّهَ فالِقُ الْحَبِّ وَ النَّوى يُخْرِجُ الْحَيَّ مِنَ الْمَيِّتِ وَ مُخْرِجُ الْمَيِّتِ مِنَ الْحَيِّ ذلِكُمُ اللَّهُ فَأَنَّى تُؤْفَكُونَ ( 95 ) فالِقُ الْإِصْباحِ وَ جَعَلَ اللَّيْلَ سَكَناً وَ الشَّمْسَ وَ الْقَمَرَ حُسْباناً ذلِكَ تَقْدِيرُ الْعَزِيزِ الْعَلِيمِ ( 96 ) وَ هُوَ الَّذِي جَعَلَ لَكُمُ النُّجُومَ لِتَهْتَدُوا بِها فِي ظُلُماتِ الْبَرِّ وَ الْبَحْرِ قَدْ فَصَّلْنَا الْآياتِ لِقَوْمٍ يَعْلَمُونَ ( 97 ) وَ هُوَ الَّذِي أَنْشَأَكُمْ مِنْ نَفْسٍ واحِدَةٍ فَمُسْتَقَرٌّ وَ مُسْتَوْدَعٌ قَدْ فَصَّلْنَا الْآياتِ لِقَوْمٍ يَفْقَهُونَ ( 98 ) وَ هُوَ الَّذِي أَنْزَلَ مِنَ السَّماءِ ماءً فَأَخْرَجْنا بِهِ نَباتَ كُلِّ شَيْءٍ فَأَخْرَجْنا مِنْهُ خَضِراً نُخْرِجُ مِنْهُ حَبًّا مُتَراكِباً وَ مِنَ النَّخْلِ مِنْ طَلْعِها قِنْوانٌ دانِيَةٌ وَ جَنَّاتٍ مِنْ أَعْنابٍ وَ الزَّيْتُونَ وَ الرُّمَّانَ مُشْتَبِهاً وَ غَيْرَ مُتَشابِهٍ انْظُرُوا إِلى ثَمَرِهِ إِذا أَثْمَرَ وَ يَنْعِهِ إِنَّ فِي ذلِكُمْ لَآياتٍ لِقَوْمٍ يُؤْمِنُونَ ( 99 )\r\n95 - خدا شكافندهء دانه و هسته است زنده را از مرده پديد مىكند و پديد آرندهء مرده از زنده است . آنست خدا ، پس به كجا برمىگرديد .\r\n96 - شكافندهء صبح است ، شب را وقت آرامش كرد ، خورشيد و ماه را روى حسابى گرداند اين نظم خداى توانا و داناست .\r\n97 - اوست كه ستارگان را براى شما پديد كرد تا با آنها در تاريكيهاى خشكى و دريا هدايت شويد ، اين آيات را براى قومى كه درك مىكنند روشن كرده‌ايم .\r\n98 - اوست كه خلقت شما را از يك تن شروع كرد . كه بعضى در قرارگاه و بعضى در\r\n\r\n","description":"","footnote":"","page_name":" 273 ","page_number":273},
  {"content":"\r\n\r\nوديعه‌گاهيد ، اين آيه‌ها را براى قومى كه درك مىكنند شرح داده‌ايم .\r\n99 - اوست كه از آسمان آبى نازل كرد ، از آن علف هر چيز را پديد آورديم و از آن علف ، جوانه ، سبزى خارج كرديم و از آن دانه‌هاى رويهم چيده پديد مىكنيم ، و از درخت خرما از غنچه‌اش خوشه‌هاى نزديك هم پديد آورديم ، ( و با آن آب ) باغاتى از انگور ، زيتون و انار مانند و نامانند هم ( پديد آورديم ) بنگريد به ميوهء آن هنگام ميوه آوردن و بنگريد به رسيدن آن ، در اينها براى قومى كه تسليم مىشوند نشانه‌هايى از خداست .\r\n\r\nكلمه‌ها\r\nفالق : فلق ( بر وزن خلق ) شكافتن . فالق : شكافنده .\r\nنوى : نواة : هسته . جمع آن نوى است . حب : دانه .\r\nتؤفكون : افك : ساخته و برگرداندن چيزى از حقيقتش  فَأَنَّى تُؤْفَكُونَ  به كجا برگردانده مىشويد ( به كجا برمىگرديد ) .\r\nاصباح : صبح كردن ، به معنى صبح نيز آيد ، در اينجا معناى دوم مراد است .\r\nسكنا : سكون : آرام گرفتن بعد از حركت ، سكن ( بر وزن شرف ) :\r\nآرامش و محل آرامش و چيزى كه در آن آرام گيرند .\r\nحسبان : ( بر وزن قرآن ) شمردن و حساب كردن ، تقدير آن « ذا حسبان » است .\r\nنجوم : ستارگان . مفرد آن نجم و اصل نجم به معنى ظهور و بروز است .\r\nانشأكم : نشأ : پديد آمدن . انشاء : پديد آوردن .\r\nمستقر : قرارگاه و قرار گرفتن ، مراد از آن در آيه معناى اول است ( اسم مفعول نيست ) .\r\n\r\n","description":"","footnote":"","page_name":" 274 ","page_number":274},
  {"content":"\r\n\r\nمستودع : محل وديعه ، وديعه قرار داده شده . ( اسم مكان و اسم مفعول ) .\r\nخضرا : ( به فتح اوّل و كسر دوم ) سبز آن وصف است به معنى اخضر .\r\nخضر ( بر وزن شرف ) مصدر است به معنى سبز بودن .\r\nنبات : نبت و نبات : روئيدن . و نيز هر چه از زمين رويد نبات و نبت گويند اسم و مصدر هر دو آمده است .\r\nمتراكبا . ركوب : سوار شدن . متراكب : بعضى بالاى بعضى .\r\nنخل : درخت خرما . در واحد و جمع به كار رود ، مفرد آن نخله ، اما نخيل جمع نخل و به قولى اسم جمع است .\r\nطلعها : طلوع و مطلع : آشكار شدن ، به غنچه و گل و ميوه طلع گويند كه از درخت ظاهر مىشود مراد از آن به نظرم گل و غنچه است .\r\nقنوان : قنو : خوشه . قنوان : خوشه‌ها .  قِنْوانٌ دانِيَةٌ  خوشه‌هاى نزديك به هم .\r\nاعناب : جمع عنب . به انگور و درخت انگور عنب گفته مىشود « رمان » :\r\nانار .\r\nينعه : ينع : رسيدن ميوه . « الثمار اليانعه » ميوه‌هاى رسيده ( نهج خطبهء 131 ) .\r\n\r\nشرحها\r\nدر آيات گذشته از شفعاء و معبودهاى باطل و اينكه چيزى نتوانند كرد و بالاخره از انسان كنار شده و او را تنها خواهند گذاشت ، سخن رفت ، شايد به همان نسبت در اين آيات سخن از تسلط و قدرت خدا و اينكه كارها در دست اوست به ميان آمده است ، فشردهء آيات چنين است : خدا دانه و هسته را مىشكافد و مىروياند\r\n\r\n","description":"","footnote":"","page_name":" 275 ","page_number":275},
  {"content":"\r\n\r\nخدا ظلمت شب را مىشكافد و به روز روشن مبدل مىكند ، خدا آفتاب و ماه را روى حساب معينى به جريان انداخته است . او در شبهاى تار با نور ستارگان بندگان را راهنمايى مىكند ، خدا انسان را از يك نفس آفريده ، گروهى را به قرارگاه زمين آورده و گروهى را در وديعه‌گاه طبيعت نگاه داشته است .\r\nخدا به وسيلهء بارانها انواع روئيدنى و خوردنيها را به وجود مىآورد ، كه از جملهء عجائب آنها گل دادن و رسيدن ميوه‌هاست ، و اثر تفكر در اينها در سازندگى توحيدى انسان بر كسى پوشيده نيست و اينها درهايى است از سير صعودى انسان به طرف اللَّه .\r\n95 -  إِنَّ اللَّهَ فالِقُ الْحَبِّ وَ النَّوى يُخْرِجُ الْحَيَّ مِنَ الْمَيِّتِ وَ مُخْرِجُ الْمَيِّتِ مِنَ الْحَيِّ  .\r\nقانون خداوندى چنين است كه در اثر حرارت و رطوبت ، سلول خفته در درون دانه و مغز هسته‌ها بيدار شده و شروع به رشد كند و در نتيجه دانه و هسته شكافته شده و روئيدنيهاى زنده از دانه و هسته مرده و بىحركت به وجود آيد و آن گاه از درخت و بوتهء زنده باز دانه‌ها و هسته‌هاى مرده و بىحركت به زمين ريزد و قانون خارج كردن زنده از مرده و مرده از زنده عملى شود ، رجوع شود به آيهء 17 از سورهء آل عمران  ذلِكُمُ اللَّهُ فَأَنَّى تُؤْفَكُونَ  لفظ « ذلكم » همان « ذلك » است ، چون طرف خطاب جمع باشد بجاى كاف « كم » آيد و اگر طرف خطاب دو نفر باشد « ذلكما » آيد ، مثل  ذلِكُما مِمَّا عَلَّمَنِي رَبِّي  يوسف / 27 كه يوسف به دو جوان زندانى خطاب مىكند . يعنى : آن شكافنده و بيرون آورنده خدا است پس به كجا منحرف مىشويد ؟ ! 96 -  فالِقُ الْإِصْباحِ وَ جَعَلَ اللَّيْلَ سَكَناً وَ الشَّمْسَ وَ الْقَمَرَ حُسْباناً  شكافتن صبح ، پديد آوردن آنست مثل :   وَ اللَّيْلِ إِذْ أَدْبَرَ وَ الصُّبْحِ إِذا أَسْفَرَ  \r\n\r\n","description":"","footnote":"","page_name":" 276 ","page_number":276},
  {"content":"\r\n\r\nمدثر / 33 - 34 مراد از « سكن » محل يا وقت آرامش است نظير :  اللَّهُ الَّذِي جَعَلَ لَكُمُ اللَّيْلَ لِتَسْكُنُوا فِيهِ  غافر / 61 ، آرى خدا زمين را با حجمى به مساحت هزار و هشتاد سه ميليارد و سيصد و بيست ميليون كيلومتر مكعب توأم با پنج ميليون ميليارد هواى آن ، به حركت درمىآورد تا با روبرو شدن با خورشيد ظلمت شب شكافته و روز روشن پديد آيد . ادامهء حركت موجب آمدن شب و وقت آرامش و تجديد قوا مىشود براى فعاليت روزانه ، اگر شب نبود و خواب نبود زندگى غير ممكن بود .\r\nآن گاه خورشيد ، اين كرهء سوزان با حجمى يك ميليون و سيصد هزار برابر زمين با هزار و ششصد سياره ، ستارهء دنباله‌دار و سنگهاى كوه پيكر . و ماه با آن عظمت و بزرگى روى يك حساب معين به حركت خود ادامه مىدهند  الشَّمْسُ وَ الْقَمَرُ بِحُسْبانٍ  رحمان / 5  وَ سَخَّرَ الشَّمْسَ وَ الْقَمَرَ كُلٌّ يَجْرِي إِلى أَجَلٍ مُسَمًّى  لقمان / 29 ، آرى اينها يك اندازه‌گيرى و كار انداختن دقيقى است از جانب پروردگار توانا و دانا و آرى :  ذلِكَ تَقْدِيرُ الْعَزِيزِ الْعَلِيمِ  .\r\n97 -  وَ هُوَ الَّذِي جَعَلَ لَكُمُ النُّجُومَ لِتَهْتَدُوا بِها فِي ظُلُماتِ الْبَرِّ وَ الْبَحْرِ قَدْ فَصَّلْنَا الْآياتِ لِقَوْمٍ يَعْلَمُونَ  .\r\nمراد از نجوم ظاهرا ثوابتند ، چون سيارات مكان عوض مىكنند و نمىتوانند راه نشان دهند ، در اينجا يكى از فوائد ستارگان يادآورى شده است مثل  وَ عَلاماتٍ وَ بِالنَّجْمِ هُمْ يَهْتَدُونَ  نحل / 16 مراد از « يعلمون » در آيه ادراك و فهم است يعنى آنان كه درك و فهم دارند ، تفصيل آيات ، تبيين براى آنهاست .\r\n98 -  وَ هُوَ الَّذِي أَنْشَأَكُمْ مِنْ نَفْسٍ واحِدَةٍ فَمُسْتَقَرٌّ وَ مُسْتَوْدَعٌ قَدْ فَصَّلْنَا الْآياتِ لِقَوْمٍ يَفْقَهُونَ  .\r\nآيات گذشته راجع به جهان و عالم اكبر بود ، اين آيه راجع به عالم\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nاصغر و انسان است  نَفْسٍ واحِدَةٍ  مىشود گفت كه انسان اوليه و ابو البشر است آيات چهارگانهء زير اين مطلب را روشن مىكند :   خَلَقَكُمْ مِنْ نَفْسٍ واحِدَةٍ وَ خَلَقَ مِنْها زَوْجَها   نساء / 1  هُوَ الَّذِي خَلَقَكُمْ مِنْ نَفْسٍ واحِدَةٍ وَ جَعَلَ مِنْها زَوْجَها لِيَسْكُنَ إِلَيْها  اعراف / 189 ،  خَلَقَكُمْ مِنْ نَفْسٍ واحِدَةٍ ثُمَّ جَعَلَ مِنْها زَوْجَها  زمر / 6 ،  إِنَّا خَلَقْناكُمْ مِنْ ذَكَرٍ وَ أُنْثى وَ جَعَلْناكُمْ شُعُوباً وَ قَبائِلَ لِتَعارَفُوا  حجرات / 13 .\r\n فَمُسْتَقَرٌّ وَ مُسْتَوْدَعٌ  هر دو ظاهرا اسم مكان هستند ، « مستقر » نمىتواند اسم مفعول باشد چون فعلش لازم است نه متعدى ، مراد از مستقر به نظرم قرارگاه زمين است مثل  وَ لَكُمْ فِي الْأَرْضِ مُسْتَقَرٌّ وَ مَتاعٌ إِلى حِينٍ  بقره / 36 ، انسانها دو قسم مىباشند عده‌اى متولد شده و در روى زمين هستند و عده‌اى هنوز به وجود نيامده و در ذرات آب و هوا و خاك و گياهان و غيره قرار دارند كه در آينده به قدرت خدا متولد خواهند شد و فعلا به صورت   لَمْ يَكُنْ شَيْئاً مَذْكُوراً   در آب و خاك و هوا مىباشند و اين مواد ، مستودع و وديعه‌گاه انسانهاست در اين صورت بايد « انشأكم » شامل آفريدن در ذرات آب و خاك و هوا نيز باشد يعنى : خدا آفرينش شما را از يك فرد شروع كرده .\r\nبعضى از شما در قرارگاه زمين هستيد و به دنيا آمده‌ايد و بعضى در وديعه‌گاه هستيد كه به تدريج پديد خواهيد شد ، شايد مراد از مستقر ، زمين و از مستودع ارحام مادران و اصلاب پدران باشد يعنى بعضى به دنيا آمده‌ايد و بعضى در وجود پدران و مادران هستيد در نهج البلاغه آمده :\r\n« و احصى . . . مستقرهم و مستودعهم من الارحام و الظهور الى ان تتناهى بهم الغايات » « 1 »\r\nاگر « الظهور » بيان « مستقرهم » باشد معنى همان مىشود كه گفته شد ، در اين صورت مىشود « مستودع » اسم\r\n\r\n\r\n","description":"","footnote":"\r\n( 1 ) خطبهء 90 صبحى صالح . در آيهء ديگر آمده است  ثُمَّ جَعَلْناهُ نُطْفَةً فِي قَرارٍ مَكِينٍ  مؤمنون / 13 .\r\n","page_name":" 278 ","page_number":278},
  {"content":"\r\n\r\nمفعول باشد ، در عده‌اى از روايات مستقر را استقرار ايمان در قلب و مستودع را ايمان وديعه شده نقل كرده‌اند در اين صورت بايد « مستقر » بكسر قاف باشد و آن استفادهء ديگرى از آيه است « 1 » ذيل آيهء حاكى است : آنان كه مىفهمند آيات براى آنها روشن شده است .\r\n99 -  وَ هُوَ الَّذِي أَنْزَلَ مِنَ السَّماءِ ماءً فَأَخْرَجْنا بِهِ نَباتَ كُلِّ شَيْءٍ فَأَخْرَجْنا مِنْهُ خَضِراً نُخْرِجُ مِنْهُ حَبًّا مُتَراكِباً  .\r\nاين آيه فراز ديگرى از قدرت خدا است و در آن مسئلهء روئيدنيها كه پشتوانهء زندگى انسان و حيوان هستند بررسى شده است ، مراد از « سماء » طرف بالاست . و مراد از نبات روئيدنى است « منه » در اول راجع است به « نبات » و در دوم راجع است به « خضرا » در روئيدنيها ابتدا يك علف ميرويد سپس از آن علف ، جوانه‌اى پديد مىآيد كه ميوه از آن به وجود مىآيد ، ناگفته نماند همهء روئيدنيها از آب باران است ، آبهاى زيرزمينى نيز همان بارانها و برفهاست كه ذخيره شده‌اند ، آب درياها تا تبخير نشده و به شكل باران و برف در نيامده نمىتواند در روئيدن گياهان مؤثر شود .\r\nيعنى : خدا آن است كه به وسيلهء آب باران علف هر ميوه را مىروياند و از آن ، علف و ميوه و حبوبات را كه رويهم چيده شده‌اند پديد مىآورد .\r\n وَ مِنَ النَّخْلِ مِنْ طَلْعِها قِنْوانٌ دانِيَةٌ وَ جَنَّاتٍ مِنْ أَعْنابٍ وَ الزَّيْتُونَ وَ الرُّمَّانَ مُشْتَبِهاً وَ غَيْرَ مُتَشابِهٍ  .\r\nلفظ  مِنَ النَّخْلِ  عطف است بر « منه » ى دوم يعنى و خارج مىكنيم از\r\n\r\n\r\n","description":"","footnote":"\r\n( 1 )\r\nتفسير عياشى « عن ابى الحسن ( ع ) فى قوله تعالى و هو الذى انشأكم من نفس واحدة فمستقر و مستودع » قال ما كان من الايمان المستقر فمستقر الى يوم القيامة ( ابدا ) و ما كان مستودعا سلبه اللَّه قبل الممات » .\r\n","page_name":" 279 ","page_number":279},
  {"content":"\r\n\r\nدرخت خرما از غنچه‌اش خوشه‌هاى نزديك به هم . « جنات » عطف است بر « نبات » يعنى : رويانيديم به وسيلهء آن آب باغات انگور و زيتون و انار را ، اما  مُشْتَبِهاً وَ غَيْرَ مُتَشابِهٍ  در آيهء 141 همين سوره آمده :  مُتَشابِهاً وَ غَيْرَ مُتَشابِهٍ  ظاهرا مراد آن است كه بعضى با بعضى در شكل و حجم و طعم شبيه و غير شبيه هستند مثل :\r\n يُسْقى بِماءٍ واحِدٍ وَ نُفَضِّلُ بَعْضَها عَلى بَعْضٍ فِي الْأُكُلِ  رعد / 4 .\r\n انْظُرُوا إِلى ثَمَرِهِ إِذا أَثْمَرَ وَ يَنْعِهِ إِنَّ فِي ذلِكُمْ لَآياتٍ لِقَوْمٍ يُؤْمِنُونَ  .\r\nاين قسمت به يك واقعيت عجيبى اشاره مىكند و آن حركت تدريجى و رسيدن ميوه و داراى طعم مخصوص شدن است .\r\nمراد از « يؤمنون » انفعال در مقابل حقيقت است يعنى در اينها نمونه‌هايى از توحيد و قدرت خدا هست براى قومى كه در برابر حقائق تسليم مىشوند .\r\n\r\n","description":"","footnote":"","page_name":" 280 ","page_number":280},
  {"content":"\r\n\r\n\r\n[ سوره الأنعام ( 6 ) : آيات 100 تا 105 
  ]\r\nوَ جَعَلُوا لِلَّهِ شُرَكاءَ الْجِنَّ وَ خَلَقَهُمْ وَ خَرَقُوا لَهُ بَنِينَ وَ بَناتٍ بِغَيْرِ عِلْمٍ سُبْحانَهُ وَ تَعالى عَمَّا يَصِفُونَ ( 100 ) بَدِيعُ السَّماواتِ وَ الْأَرْضِ أَنَّى يَكُونُ لَهُ وَلَدٌ وَ لَمْ تَكُنْ لَهُ صاحِبَةٌ وَ خَلَقَ كُلَّ شَيْءٍ وَ هُوَ بِكُلِّ شَيْءٍ عَلِيمٌ ( 101 ) ذلِكُمُ اللَّهُ رَبُّكُمْ لا إِلهَ إِلاَّ هُوَ خالِقُ كُلِّ شَيْءٍ فَاعْبُدُوهُ وَ هُوَ عَلى كُلِّ شَيْءٍ وَكِيلٌ ( 102 ) لا تُدْرِكُهُ الْأَبْصارُ وَ هُوَ يُدْرِكُ الْأَبْصارَ وَ هُوَ اللَّطِيفُ الْخَبِيرُ ( 103 ) قَدْ جاءَكُمْ بَصائِرُ مِنْ رَبِّكُمْ فَمَنْ أَبْصَرَ فَلِنَفْسِهِ وَ مَنْ عَمِيَ فَعَلَيْها وَ ما أَنَا عَلَيْكُمْ بِحَفِيظٍ ( 104 )\r\nوَ كَذلِكَ نُصَرِّفُ الْآياتِ وَ لِيَقُولُوا دَرَسْتَ وَ لِنُبَيِّنَهُ لِقَوْمٍ يَعْلَمُونَ ( 105 )\r\n100 - براى خدا جن را شريك كردند با آنكه جن را خدا آفريده است ، از روى بىدانشى براى خدا پسران و دختران ساختند ، خدا منزه و برتر است از آنچه وصف مىكنند .\r\n101 - پديد آورندهء آسمانها و زمين است چگونه او را پسرى باشد كه او را زنى نبوده و همه چيز را او آفريده و او به هر چيز داناست .\r\n102 - آن است اللَّه كه پروردگار شماست معبودى جز او نيست ، خالق همه چيز است ، او را بپرستيد كه كارساز همه چيز است .\r\n103 - چشمها او را نمىبيند و او چشم‌ها را مىبيند و او مدار اگر و داناست .\r\n104 - از پروردگارتان دلائل روشنگر به سوى شما آمده ، هر كه به ديده به نفع خويش ديده\r\n\r\n","description":"","footnote":"","page_name":" 281 ","page_number":281},
  {"content":"\r\n\r\nو هر كه كور بوده به ضرر خويش بوده و من نگهبان شما نيستم .\r\n105 - و بدينسان آيه‌ها را به هر شكل بيان مىكنيم ( براى اغراضى ) و تا بگويند : درس گرفته‌اى و تا آن را براى گروهى كه دانا هستند بيان كنيم .\r\n\r\nكلمه‌ها\r\nخرقوا : خرق : شكافتن . دروغ ساختن . « خرق الكذب : صنعه » آن در آيه به معنى دروغ ساختن است .\r\nبديع : بدع : ايجاد ابتكارى و بىسابقه . بديع : پديد آورنده بدون سابقه .\r\nابصار : بصر : بينايى . جمع آن ابصار است به معنى چشم و علم نيز آيد .\r\nلطيف : لطف : رفق و مدارا و نزديكى . « لطف لطفا : رفق و دنا » لطيف از اسماء حسنى است به معنى مدارا كننده و نزديك به بندگان .\r\nبصائر : بصيرت : بينه و دليلى كه با آن حقائق اشياء درك و ديده شود ، جمع آن بصائر است ( دلائل روشن كننده ) .\r\nابصر : ابصار : با بصيرت شدن « عمى » نابينا شد .\r\nدرست : درس : خواندن مداوم . « درست » درس خوانده‌اى .\r\n\r\nشرحها\r\nدر آيات گذشته روشن شد كه تمام جهان از كبير و صغير همه در دست خدا و تحت قيمومت اوست و گرداننده‌اى جز او نيست ، در اين آيات خرافهء داراى پسر و دختر بودن خدا نقل و رد شده كه اين عقيده‌ها در واقع نفى وجود خدا است و انسان را در زندان ماديت اسير مىكند علت بروز كفر و ماديت در اروپا از آن به وجود آمد كه واتيكان خدا را با صفات مادى معرفى كرد و علم آن را نپذيرفت . آن گاه صفاتى از خدا در اين آيات ذكر شده است .\r\n\r\n","description":"","footnote":"","page_name":" 282 ","page_number":282},
  {"content":"\r\n\r\n100 -  وَ جَعَلُوا لِلَّهِ شُرَكاءَ الْجِنَّ وَ خَلَقَهُمْ وَ خَرَقُوا لَهُ بَنِينَ وَ بَناتٍ بِغَيْرِ عِلْمٍ سُبْحانَهُ وَ تَعالى عَمَّا يَصِفُونَ  .\r\nفعل « و خلقهم » راجع است به جن ، يعنى حال آنكه جن را خدا آفريده و مخلوق نمىتواند شريك خالق باشد در سورهء صافات از آيه صد و چهل نه تا صد و پنجاه هشت معلوم مىشود كه مشركان ملائكه را دختران خدا و جن را پسران خدا مىدانسته‌اند و از آيهء :  وَ جَعَلُوا بَيْنَهُ وَ بَيْنَ الْجِنَّةِ نَسَباً  اين مسئله روشن مىشود ، شريك كردن جن در آيات ديگر نيز آمده است مثل :   وَ يَوْمَ يَحْشُرُهُمْ جَمِيعاً ثُمَّ يَقُولُ لِلْمَلائِكَةِ أَ هؤُلاءِ إِيَّاكُمْ كانُوا يَعْبُدُونَ قالُوا سُبْحانَكَ أَنْتَ وَلِيُّنا مِنْ دُونِهِمْ بَلْ كانُوا يَعْبُدُونَ الْجِنَّ أَكْثَرُهُمْ بِهِمْ مُؤْمِنُونَ   سبأ / 40 - 41 .\r\nجملهء  وَ خَرَقُوا لَهُ بَنِينَ وَ بَناتٍ  مطلب مستقلى است  بِغَيْرِ عِلْمٍ  حاكى است كه اينها نتيجهء نادانى است . جملهء اخير حاكى است كه خدا از اين نسبتها منزه است .\r\n101 -  بَدِيعُ السَّماواتِ وَ الْأَرْضِ أَنَّى يَكُونُ لَهُ وَلَدٌ وَ لَمْ تَكُنْ لَهُ صاحِبَةٌ وَ خَلَقَ كُلَّ شَيْءٍ وَ هُوَ بِكُلِّ شَيْءٍ عَلِيمٌ  .\r\nدر مقدمه گفته شد : چنين خرافه‌ها نتيجه‌اش نفى وجود خدا است و خداى مادى عقلا قابل قبول نيست ، بايد اين خرافه‌ها كاملا رد شود ، در اين آيه به هر دو خرافه جواب داده شده و از اين معلوم مىشود كه جعل شركاء و تراشيدن دختر و پسر براى خدا ، دو مطلب مستقل است ،  بَدِيعُ السَّماواتِ . . .   وَ خَلَقَ كُلَّ شَيْءٍ  جواب شريك داشتن است و روشن مىكند كه جن مخلوق خدا است و نمىتواند شريك خالق باشد ،  وَ لَمْ تَكُنْ لَهُ صاحِبَةٌ  جواب دختر و پسر داشتن است  وَ هُوَ بِكُلِّ شَيْءٍ عَلِيمٌ  مىتواند جواب هر دو باشد يعنى اگر خدا شريك و فرزندان داشت خود مىدانست و خبر مىداد حالا كه نفى مىكند پس شريك و فرزند ندارد .\r\n\r\n","description":"","footnote":"","page_name":" 283 ","page_number":283},
  {"content":"\r\n\r\n102 -  ذلِكُمُ اللَّهُ رَبُّكُمْ لا إِلهَ إِلَّا هُوَ خالِقُ كُلِّ شَيْءٍ فَاعْبُدُوهُ وَ هُوَ عَلى كُلِّ شَيْءٍ وَكِيلٌ  .\r\n« ذلكم » اشاره به چهار مطلب در آيهء گذشته است يعنى موصوف آن چهار وصف همان اللَّه است .  خالِقُ كُلِّ شَيْءٍ  مقدمهء دستور  فَاعْبُدُوهُ . . .  و علت  لا إِلهَ إِلَّا هُوَ  مىباشد ، جملهء  وَ هُوَ عَلى كُلِّ شَيْءٍ وَكِيلٌ  راجع به فائده و نتيجهء عبادت است كه اگر كارساز را بندگى كنيد كارتان ساخته مىشود ، راجع به اين آيه و آيهء قبلى رجوع شود به سورهء رعد آيهء 16 .\r\n103 -  لا تُدْرِكُهُ الْأَبْصارُ وَ هُوَ يُدْرِكُ الْأَبْصارَ وَ هُوَ اللَّطِيفُ الْخَبِيرُ  .\r\nدر الميزان فرموده :  لا تُدْرِكُهُ الْأَبْصارُ . . .  رفع اشكالى است كه از وكيل بودن خدا به نظر مىآيد و آن اينكه : وكيل بودن خدا لازم گرفته كه خدا جسم باشد و ديده شود تا بندگان به او دست يابند ، جواب اينكه : « وكيل بودن خدا لازمه‌اش آن نيست كه چشم‌ها او را به بيند بلكهء چشمها او را نمىبيند ولى رابطه‌اش از بندگان قطع نيست كه او چشمها را مىبيند و به بندگان نزديك و مهربان و از كارهايشان با خبر است « 1 » .\r\n104 -  قَدْ جاءَكُمْ بَصائِرُ مِنْ رَبِّكُمْ فَمَنْ أَبْصَرَ فَلِنَفْسِهِ وَ مَنْ عَمِيَ فَعَلَيْها وَ ما أَنَا عَلَيْكُمْ بِحَفِيظٍ  .\r\nنتيجه‌گيرى است از آيات سابق ، اين دلائل روشن كننده را هر كسى به بيند و بهره برد به نفع خودش مىباشد و هر كه از ديدن آنها كور باشد به ضررش مىباشد  ما أَنَا عَلَيْكُمْ  بيان مىكند كه بايد خود تصميم بگيريد و\r\n\r\n\r\n","description":"","footnote":"\r\n( 1 )  لا تُدْرِكُهُ الْأَبْصارُ . . .  معنايش آن است كه هيچ كسى او را نمىبيند و او همه كس را مىبيند .\r\n","page_name":" 284 ","page_number":284},
  {"content":"\r\n\r\nبه فكر خود باشيد ، من نگاهدارندهء شما نيستم ، ناگفته نماند : اين آيه جمله معترضه است كه خدا در وسط سخن خود گويى از زبان پيغمبر به مشركان خطاب مىكند .\r\n105 -  وَ كَذلِكَ نُصَرِّفُ الْآياتِ وَ لِيَقُولُوا دَرَسْتَ وَ لِنُبَيِّنَهُ لِقَوْمٍ يَعْلَمُونَ  .\r\nلام در « ليقولوا » براى غايت است ، تصريف ، بيان كردن مفاهيم در قالبهاى گوناگون مىباشد  وَ لِيَقُولُوا  عطف است بر علتى كه بيان آن مصلحت نبوده است يعنى : ما اين آيات را در قالبهاى متعدد بيان مىكنيم براى غرضهايى و تا براى اهل درك حقائق را روشن كنيم ، ولى برداشت اشقيا آن خواهد بود كه بگويند : اينها را درس خوانده‌اى و از جانب خدا نيست مثل  وَ قالُوا أَساطِيرُ الْأَوَّلِينَ اكْتَتَبَها فَهِيَ تُمْلى عَلَيْهِ بُكْرَةً وَ أَصِيلًا  فرقان / 5 .\r\n\r\n","description":"","footnote":"","page_name":" 285 ","page_number":285},
  {"content":"\r\n\r\n\r\n[ سوره الأنعام ( 6 ) : آيات 106 تا 111 
  ]\r\nاتَّبِعْ ما أُوحِيَ إِلَيْكَ مِنْ رَبِّكَ لا إِلهَ إِلاَّ هُوَ وَ أَعْرِضْ عَنِ الْمُشْرِكِينَ ( 106 ) وَ لَوْ شاءَ اللَّهُ ما أَشْرَكُوا وَ ما جَعَلْناكَ عَلَيْهِمْ حَفِيظاً وَ ما أَنْتَ عَلَيْهِمْ بِوَكِيلٍ ( 107 ) وَ لا تَسُبُّوا الَّذِينَ يَدْعُونَ مِنْ دُونِ اللَّهِ فَيَسُبُّوا اللَّهَ عَدْواً بِغَيْرِ عِلْمٍ كَذلِكَ زَيَّنَّا لِكُلِّ أُمَّةٍ عَمَلَهُمْ ثُمَّ إِلى رَبِّهِمْ مَرْجِعُهُمْ فَيُنَبِّئُهُمْ بِما كانُوا يَعْمَلُونَ ( 108 ) وَ أَقْسَمُوا بِاللَّهِ جَهْدَ أَيْمانِهِمْ لَئِنْ جاءَتْهُمْ آيَةٌ لَيُؤْمِنُنَّ بِها قُلْ إِنَّمَا الْآياتُ عِنْدَ اللَّهِ وَ ما يُشْعِرُكُمْ أَنَّها إِذا جاءَتْ لا يُؤْمِنُونَ ( 109 ) وَ نُقَلِّبُ أَفْئِدَتَهُمْ وَ أَبْصارَهُمْ كَما لَمْ يُؤْمِنُوا بِهِ أَوَّلَ مَرَّةٍ وَ نَذَرُهُمْ فِي طُغْيانِهِمْ يَعْمَهُونَ ( 110 )\r\nوَ لَوْ أَنَّنا نَزَّلْنا إِلَيْهِمُ الْمَلائِكَةَ وَ كَلَّمَهُمُ الْمَوْتى وَ حَشَرْنا عَلَيْهِمْ كُلَّ شَيْءٍ قُبُلاً ما كانُوا لِيُؤْمِنُوا إِلاَّ أَنْ يَشاءَ اللَّهُ وَ لكِنَّ أَكْثَرَهُمْ يَجْهَلُونَ ( 111 )\r\n106 - پيرو آن چيز باش كه به تو از پروردگارت وحى شده ، خدايى جز او نيست و از مشركان روى بگردان .\r\n107 - اگر خدا مىخواست شرك نياورده بودند و ما تو را نگهبان ( اعمال ) آنها نكرده‌ايم و عهده‌دار امور آنها نيستى .\r\n108 - بتهايى را كه مشركان غير از خدا مىخوانند دشنام مگوييد كه از دشمنى و نادانى خدا را دشنام گويند بدينسان براى هر امتى عملش را زينت داده‌ايم ، عاقبت برگشتشان به سوى خدايشان است و از اعمالى كه مىكرده‌اند خبرشان مىدهد .\r\n109 - به خدا قسم خوردند ، قسمهاى موكد ، كه اگر معجزه‌اى سوى آنها بيايد ، حتما بدان ايمان مىآورند ، بگو : معجزه‌ها فقط نزد خداست ، شما را چه چيز آگاه\r\n\r\n","description":"","footnote":"","page_name":" 286 ","page_number":286},
  {"content":"\r\n\r\nمىكند ، حق اين است كه اگر معجزه بيايد ايمان نمىآورند .\r\n110 - دلها و ديده‌هايشان را دگرگون مىكنيم ( لذا ايمان نمىآورند ) چنان كه نخستين بار ايمان نياورند و رهايشان مىكنيم كه در طغيانشان سرگردان بمانند .\r\n111 - اگر ما به آنها ملائكه نازل مىكرديم و مردگان با آنها سخن مىگفتند و همه چيز را در روبروى آنها جمع مىكرديم ( باز ) ايمان نمىآوردند مگر آنكه خدا بخواهد ولى بيشترشان نادانى مىكنند .\r\n\r\nكلمه‌ها\r\nتسبوا : سب : فحش دادن ، دشنام دادن ، آن در اصل به معنى سبب است گويى وسيله است به بد ياد كردن ، به قولى اصل آن به معنى قطع است .\r\nعدوا : عدو : تجاوز . ظلم .\r\nمرجعهم : مصدر ميمى است يعنى رجوع و بازگشت .\r\nاقسموا : قسم : سوگند . « اقسموا » سوگند ياد كردند . فعل آن از باب افعال آيد .\r\nجهد : ( بر وزن فتح و قفل ) صعوبت و سختى  جَهْدَ أَيْمانِهِمْ  سوگندهاى مؤكدشان .\r\nيشعركم : شعر : دانستن و زيركى . اشعار : اعلام و دانا كردن .\r\nنقلب : قلب : برگرداندن ، وارونه كردن . تقليب براى كثرت و مبالغه است  نُقَلِّبُ أَفْئِدَتَهُمْ  دلهايشان را دگرگون مىكنيم .\r\nافئدتهم : فؤاد : قلب . جمع آن افئده است .\r\nنذرهم : و ذر : ترك كردن . « نذرهم » ترك مىكنيم و مىگذاريم آنها را .\r\nيعمهون : عمه : سرگردانى و حيرت « يعمهون » متحير مىشوند .\r\n\r\n","description":"","footnote":"","page_name":" 287 ","page_number":287},
  {"content":"\r\n\r\nكلمهم : تكليم : سخن گفتن .  كَلَّمَهُمُ الْمَوْتى  : مردگان با آنها سخن گفتند حشرنا : حشر : جمع كردن . « حشر الناس : جمعهم » .\r\nقبلا : ( بر وزن عنق ) جلو . روبرو و آشكار . « رأيته قبلا : عيانا و مقابلة » يجهلون : جهل : در اينجا به معنى خود را به نادانى زدن و بىاعتنا بودن است .\r\n\r\nشرحها\r\nاين آيات در رديف مطالب گذشته فرازهاى ديگرى از حقائق است ، در اين آيات اولا به رسول خدا صلى اللَّه عليه و إله فرمان مىرسد كه از وحى خدا پيروى كن و در ايمان نياوردن مشركان ناراحت مباش چون خدا ايمان اجبارى نخواسته است ، مختار بودن انسانها نتيجه‌اش آن است كه عده‌اى ايمان بياورند و عده‌اى نه . ثانيا در برخورد با كفار نبايد به مقدسات آنها ناسزا گفت زيرا دفاع از عقيده فطرى هر انسان است حق باشد يا باطل ، بايد آنها را با دلائل آگاه و قانع كرد و گرنه آنها هم از روى نادانى خدا را ناسزا خواهند گفت .\r\nثالثا : مشركان مىگويند : اگر غير از قرآن دليلى بيايد حتما ايمان خواهيم آورد ولى اين دروغ است اگر ملائكه نازل شوند ، مردگان با آنها سخن گويند و . . . بدون خواست خدا ايمان نخواهند آورد زيرا اسباب بدون ارادهء خدا استقلال ندارند .\r\n106 -  اتَّبِعْ ما أُوحِيَ إِلَيْكَ مِنْ رَبِّكَ لا إِلهَ إِلَّا هُوَ وَ أَعْرِضْ عَنِ الْمُشْرِكِينَ  .\r\nمراد از اعراض به قرينه آيهء بعدى آن است كه : منتظر نباش كه حتما همه ايمان بياورند . اين آيه مىگويد هر چه خدا فرمان مىدهد اطاعت كن ،\r\n\r\n","description":"","footnote":"","page_name":" 288 ","page_number":288},
  {"content":"\r\n\r\nاين اطاعت در گسترش اسلام اثر خود را بروز خواهد كرد .\r\n107 -  وَ لَوْ شاءَ اللَّهُ ما أَشْرَكُوا وَ ما جَعَلْناكَ عَلَيْهِمْ حَفِيظاً وَ ما أَنْتَ عَلَيْهِمْ بِوَكِيلٍ  .\r\nمراد از « شاء » ارادهء اجبارى است ، منظور از « حفيظ » به نظرم نگهدارنده از اعمال بد و شرك و مقصود از « وكيل » مسئول بودن در مقابل اعمال آنها است اين يك واقعيت ديگرى است كه بايد همه و مخصوصا پيامبران بدانند يعنى :\r\nمنتظر مباش كه همه حتما ايمان بياورند ، چون خدا ايمان اجبارى نخواسته است و گرنه مشرك نمىشدند و آن گهى تو نه نگهدارندهء آنها از شرك هستى و نه مسئول اعمال آنها مىباشى ، كه از عدم ايمان آنها خودت را هلاك كنى  فَلا تَأْسَ عَلَى الْقَوْمِ الْكافِرِينَ  مائده / 68 ، مجمع البيان حفيظ را دافع ضرر ، وكيل را جالب منفعت فرموده است .\r\n108 -  وَ لا تَسُبُّوا الَّذِينَ يَدْعُونَ مِنْ دُونِ اللَّهِ فَيَسُبُّوا اللَّهَ عَدْواً بِغَيْرِ عِلْمٍ  مراد از « الذين » ظاهرا بتها و معبودهاى باطل است كلمهء « الذين » در قرآن به اصنام و بتها اطلاق شده است يعنى : به بتهايى كه مشركان جز خدا مىخوانند ناسزا نگوئيد آنها نيز ندانسته و از روى مقابله به خدا ناسزا ميگويند  بِغَيْرِ عِلْمٍ  نشان مىدهد كه اگر دانا بودند اين كار را در مقابل ناسزاگويى شما نمىكردند . از حضرت صادق صلوات اللَّه عليه نقل شده : . . . مؤمنان معبودهاى مشركان را فحش مىدادند ، مشركان نيز معبود مؤمنان را سب مىكردند خدا مؤمنان را از اين كار نهى فرمود . . . ) « 1 » .\r\n كَذلِكَ زَيَّنَّا لِكُلِّ أُمَّةٍ عَمَلَهُمْ ثُمَّ إِلى رَبِّهِمْ مَرْجِعُهُمْ فَيُنَبِّئُهُمْ بِما كانُوا يَعْمَلُونَ \r\n\r\n\r\n","description":"","footnote":"\r\n( 1 ) مجمع البيان .\r\n","page_name":" 289 ","page_number":289},
  {"content":"\r\n\r\nعلت است براى  فَيَسُبُّوا اللَّهَ عَدْواً  مراد از « عملهم » عمل و كارى است كه از اعتقاد قلبى سرچشمه مىگيرد و عقيده را در خارج مجسم مىكند ، « ذلك » به نظرم اشاره است به علم فطرى انسان . يعنى : همانطورى كه مىدانند براى هر امت عملش و مقدساتش را مزين و محترم كرده‌ايم ، سپس همه بازگشتش به سوى خدا است و خدا از اعمالشان به آنها خبر خواهد داد ، در اينجا چند مطلب هست . اول اينكه : اين علت از مطلب آيهء قبل اعم است و مىشود از آن استفادهء بيشتر كرد نه اينكه فقط منحصر به فحش باشد . دوم اينكه : تزيين اعمال خوب از جانب خداست مثل :  حَبَّبَ إِلَيْكُمُ الْإِيمانَ وَ زَيَّنَهُ فِي قُلُوبِكُمْ وَ كَرَّهَ إِلَيْكُمُ الْكُفْرَ وَ الْفُسُوقَ وَ الْعِصْيانَ  حجرات / 7 ولى تزيين اعمال بد در نظر انسان از شيطان است چنان كه آمده :  وَ زَيَّنَ لَهُمُ الشَّيْطانُ أَعْمالَهُمْ  نمل / 24 ولى در آيه  كَذلِكَ زَيَّنَّا . . .  و در آيه :  إِنَّ الَّذِينَ لا يُؤْمِنُونَ بِالْآخِرَةِ زَيَّنَّا لَهُمْ أَعْمالَهُمْ  نمل / 4 .\r\nنسبت تزيين به خدا داده شده با آنكه مىدانيم :  إِنَّ اللَّهَ لا يَأْمُرُ بِالْفَحْشاءِ  اعراف / 28 .\r\nجواب آن است كه : چون قدرت و مهلت شيطان از جانب خداست تزيين شيطان با واسطه به خدا مىرسد گر چه قبحش فقط براى شيطان بوده و او گناهكار است كه از قدرت خدا سوء استفاده مىكند ، سوم : نتيجه آيه آن است كه بايد در بيدار كردن مردم با سلاح عقل و منطق پيش آمد .\r\n109 -  وَ أَقْسَمُوا بِاللَّهِ جَهْدَ أَيْمانِهِمْ لَئِنْ جاءَتْهُمْ آيَةٌ لَيُؤْمِنُنَّ بِها قُلْ إِنَّمَا الْآياتُ عِنْدَ اللَّهِ  .\r\nمعلوم مىشود كه مشركان به قرآن اكتفاء نكرده و گفته‌اند معجزه‌اى مانند عصاى موسى ، شفا دادن عيسى و ناقهء صالح بياور و سوگند اكيد ياد كرده‌اند كه در آن صورت ايمان خواهند آورد چنان كه در شأن نزول آمده است  إِنَّمَا الْآياتُ . . . \r\n\r\n","description":"","footnote":"","page_name":" 290 ","page_number":290},
  {"content":"\r\n\r\nحاكى است كه خواستهء شما در اختيار من نيست :  هَلْ كُنْتُ إِلَّا بَشَراً رَسُولًا  آن گاه خطاب به مسلمين فرموده :  وَ ما يُشْعِرُكُمْ أَنَّها إِذا جاءَتْ لا يُؤْمِنُونَ  از اينجا شروع شده جواب گفته آنها كه سوگند ياد كرده و گفتند حتما ايمان مىآوريم و خود را در اين كار مستقل و بىنياز از ارادهء خدا دانستند ، « ما » براى استفهام است ، مفعول  ما يُشْعِرُكُمْ  محذوف مىباشد ،  أَنَّها إِذا . . .  مطلب مستقلى است يعنى چه چيز شما را به حقيقت امر آنها واقف مىكند ، حقيقت اين است كه چون آيات ما بيايد آنها ايمان نخواهند آورد . اين جواب اول است .\r\n110 -  وَ نُقَلِّبُ أَفْئِدَتَهُمْ وَ أَبْصارَهُمْ كَما لَمْ يُؤْمِنُوا بِهِ أَوَّلَ مَرَّةٍ وَ نَذَرُهُمْ فِي طُغْيانِهِمْ يَعْمَهُونَ  .\r\nلفظ « به » راجع است به  ما أَنْزَلَ اللَّهُ  كلمهء  لا يُؤْمِنُونَ  بعد از « ابصارهم » بايد در نظر گرفته شود ، يعنى : اينها كه خود را مستقل پنداشته و مىگويند حتما ايمان مىآوريم ، ما قلوبشان و چشمهايشان را وارونه مىكنيم تا نفهمند و نبينند و در نتيجه ايمان نمىآورند ، چنان كه پيش از نزول درخواستشان نيز ايمان نياورده‌اند ، و آنها را در اين سركشى كه دارند سرگردان مىگذاريم .\r\nاين جواب دوم است .\r\n111 -  وَ لَوْ أَنَّنا نَزَّلْنا إِلَيْهِمُ الْمَلائِكَةَ وَ كَلَّمَهُمُ الْمَوْتى وَ حَشَرْنا عَلَيْهِمْ كُلَّ شَيْءٍ قُبُلًا ما كانُوا لِيُؤْمِنُوا إِلَّا أَنْ يَشاءَ اللَّهُ وَ لكِنَّ أَكْثَرَهُمْ يَجْهَلُونَ  .\r\nمشركان با گفتن « ليؤمنن » ادعاى استقلال كردند كه ما در ايمان آوردن ، و نيز معجزات در هدايت ما استقلال دارند ولى چون علل به خدا منتهى مىشود و تحت ارادهء خداست و اگر كارى تحقق پذيرد و با ارادهء خدا تحقق پذيرفته است لذا\r\n\r\n","description":"","footnote":"","page_name":" 291 ","page_number":291},
  {"content":"\r\n\r\nادعاى مشركان باطل است ، مثلا اتومبيلى كه راه مىرود نمىتواند بگويد : اين منم كه راه ميروم و ربطى به مهندس ندارد ، بلكه بايد بگويد : من خواست مهندسى را به وجود مىآورم ، همچنين است علل و اسباب نسبت به خدا ، در اين آيه كه جواب سوم است مسئله به اين حادى بيان شده ، كه اگر بر آنها ملائكه نازل كنيم و مردگان زنده شده و با آنها سخن گويند و همهء اشياء را جمع كرده و با آنها روبرو نمائيم و بگويند قرآن حق است باز اگر خدا نخواهد اين معجزات اثر نخواهد كرد ولى بيشترشان خود را به نادانى مىزنند .\r\n\r\n","description":"","footnote":"","page_name":" 292 ","page_number":292},
  {"content":"\r\n\r\n\r\n[ سوره الأنعام ( 6 ) : آيات 112 تا 117 
  ]\r\nوَ كَذلِكَ جَعَلْنا لِكُلِّ نَبِيٍّ عَدُوًّا شَياطِينَ الْإِنْسِ وَ الْجِنِّ يُوحِي بَعْضُهُمْ إِلى بَعْضٍ زُخْرُفَ الْقَوْلِ غُرُوراً وَ لَوْ شاءَ رَبُّكَ ما فَعَلُوهُ فَذَرْهُمْ وَ ما يَفْتَرُونَ ( 112 ) وَ لِتَصْغى إِلَيْهِ أَفْئِدَةُ الَّذِينَ لا يُؤْمِنُونَ بِالْآخِرَةِ وَ لِيَرْضَوْهُ وَ لِيَقْتَرِفُوا ما هُمْ مُقْتَرِفُونَ ( 113 ) أَ فَغَيْرَ اللَّهِ أَبْتَغِي حَكَماً وَ هُوَ الَّذِي أَنْزَلَ إِلَيْكُمُ الْكِتابَ مُفَصَّلاً وَ الَّذِينَ آتَيْناهُمُ الْكِتابَ يَعْلَمُونَ أَنَّهُ مُنَزَّلٌ مِنْ رَبِّكَ بِالْحَقِّ فَلا تَكُونَنَّ مِنَ الْمُمْتَرِينَ ( 114 ) وَ تَمَّتْ كَلِمَةُ رَبِّكَ صِدْقاً وَ عَدْلاً لا مُبَدِّلَ لِكَلِماتِهِ وَ هُوَ السَّمِيعُ الْعَلِيمُ ( 115 ) وَ إِنْ تُطِعْ أَكْثَرَ مَنْ فِي الْأَرْضِ يُضِلُّوكَ عَنْ سَبِيلِ اللَّهِ إِنْ يَتَّبِعُونَ إِلاَّ الظَّنَّ وَ إِنْ هُمْ إِلاَّ يَخْرُصُونَ ( 116 )\r\nإِنَّ رَبَّكَ هُوَ أَعْلَمُ مَنْ يَضِلُّ عَنْ سَبِيلِهِ وَ هُوَ أَعْلَمُ بِالْمُهْتَدِينَ ( 117 )\r\n112 - بدينگونه براى هر پيغمبرى شياطين انس و جن را دشمن قرار داديم كه بعضى از آنها به بعضى گفتار آراسته را براى فريفتن القاء مىكنند ، اگر پروردگارت مىخواست اين كار را نمىكردند ، ايشان را با آنچه مىسازند واگذار .\r\n113 - و تا دلهاى كسانى كه به آخرت ايمان ندارند به آن گفتار مايل باشد و به آن خشنود شوند و تا آنچه مىكنند بكنند .\r\n114 - آيا جز خدا داورى بجويم با آنكه اوست اين كتاب را به طور تفصيل به شما نازل كرده است ، كسانى كه به آنها كتاب داده‌ايم مىدانند قرآن به حق از خداى تو نازل شده است پس به هيچ وجه از دودلان مباش .\r\n115 - گفتار پروردگار تو كه راست و عدالت است به انجام رسيد . كلمات او را تبديل كننده‌اى نيست و او شنوا و داناست .\r\n116 - اگر اكثر مردم روى زمين را اطاعت كنى از راه خدا گمراهت مىكنند كه جز گمان\r\n\r\n","description":"","footnote":"","page_name":" 293 ","page_number":293},
  {"content":"\r\n\r\nرا پيروى نمىكنند و جز تخمين نمىزنند .\r\n117 - پروردگار تو داناتر است به آنكه از راه خدا به ضلال مىرود ، و او داناتر است به هدايت يافتگان .\r\n\r\nكلمه‌ها\r\nشياطين : شطن : دور شدن « شطن عنه : بعد » شيطان را به علت دور شدن از خوبى شيطان گويند « الشيطان : البعيد من الخير » به معنى متمرد نيز آمده ، آن به انسان شرير نيز گفته مىشود .\r\nزخرف : زينت . زخرف القول سخنى است باطل كه ظاهر آن حق و صدق نمايد .\r\nغرورا : فريب دادن و تطميع به باطل . و به فتح غين : فريب دهنده .\r\nتصغى : صغو : ميل كردن « و لتصغى » و تاميل كند ، اصغاء : گوش دادن ، ميل گوش .\r\nيقترفوا : اقتراف : كسب كردن . قرف و اقتراف در اصل به معنى كندن پوست درخت و كندن پوست زخم است ، بطور استعاره به معنى اكتساب مىآيد .\r\nحكم : ( بر وزن شرف ) داور . « مفصلا » : بيان شده .\r\nممترين : مريه : ترديد و شك . ممترين : ترديد كنندگان .\r\nيخرصون : خرص : سخن گفتن از روى حدس و تخمين . دروغ گفتن .\r\n« يخرصون » : دروغ مىگويند يا از روى حدس سخن مىگويند .\r\nمهتدين : هدايت قبول كنندگان . هدايت يافته‌گان .\r\n\r\n","description":"","footnote":"","page_name":" 294 ","page_number":294},
  {"content":"\r\n\r\n\r\nشرحها\r\nدر تعقيب مطالب گذشته در اين آيات بيان شده كه براى همهء پيامبران دشمنانى از انس و جن بوده كه در نهضت آنها كارشكنى مىكرده‌اند ، آن همهء نتيجه مختار بودن بندگان است ولى حق در هر حال آشكار و روشن است ، به حق بودن قرآن را حتى اهل كتاب نيز گواهى مىدهند ، پيامبر بايد راه خدا برود و در آن استقامت داشته و به حرف مخالفان گوش ندهد .\r\n112 -  وَ كَذلِكَ جَعَلْنا لِكُلِّ نَبِيٍّ عَدُوًّا شَياطِينَ الْإِنْسِ وَ الْجِنِّ يُوحِي بَعْضُهُمْ إِلى بَعْضٍ زُخْرُفَ الْقَوْلِ غُرُوراً  .\r\nيعنى چنان كه براى تو دشمنانى قرار داديم همانطور براى همه پيامبران دشمنانى قرار داده‌ايم ، شيطان چنان كه در كلمه‌ها گفته شد به معنى دور شده از خير يا متمرد است در اين آيه مانند آيات ديگر به انسانهاى بدكار شياطين اطلاق شده است .\r\n يُوحِي بَعْضُهُمْ . . .  حاكى است كه شياطين جن افكار ناپاك را به شياطين انس القاء مىكنند و بدينوسيله در كار راهنمايان توحيد مشكلات به وجود مىآورند سورهء ناس شاهد است كه افكار ناپاك هم از راه انسانها و هم به واسطه جن‌ها به شخص القاء مىشود . « غرورا » حاكى است كه اين وحى و تلقين براى فريفتن است .\r\n وَ لَوْ شاءَ رَبُّكَ ما فَعَلُوهُ فَذَرْهُمْ وَ ما يَفْتَرُونَ  اشاره است به اينكه عمل شياطين انس و جن در اثر قدرت و اختيارى كه خدا به آنها داده است و نتيجه مختار بودن جز اين نمىتواند باشد و اگر خدا مىخواست مجبورشان مىكرد كه چنين نكنند ولى نخواسته است  فَذَرْهُمْ . . .  حاكى است كه به كار\r\n\r\n","description":"","footnote":"","page_name":" 295 ","page_number":295},
  {"content":"\r\n\r\nخودت ادامه بده آنها خود به خود ذوب مىشوند وقتت را دربارهء آن تلف مكن 113 -  وَ لِتَصْغى إِلَيْهِ أَفْئِدَةُ الَّذِينَ لا يُؤْمِنُونَ بِالْآخِرَةِ وَ لِيَرْضَوْهُ وَ لِيَقْتَرِفُوا ما هُمْ مُقْتَرِفُونَ  .\r\n« اليه » راجع است به « يوحى » و وسوسه شياطين ، لام در هر سه محل براى عاقبت و غايت است مثل  لِيَكُونَ لَهُمْ عَدُوًّا وَ حَزَناً  قصص / 8 ، يعنى خدا به عللى از قبيل مختار بودن و مانند آن نخواسته مانع وحى و وسوسهء آنها باشد عاقبتش اين مىشود كه منكرين قيامت به آن زخرف القول مايل مىشوند و از آن خشنود مىگردند و آنچه مىخواهند مىكنند تا امتحان خدايى و نشيب و فرازهاى تكامل به وجود آيد .\r\n114 -  أَ فَغَيْرَ اللَّهِ أَبْتَغِي حَكَماً وَ هُوَ الَّذِي أَنْزَلَ إِلَيْكُمُ الْكِتابَ مُفَصَّلًا  .\r\nبه نظر مىآيد زخرف القول دربارهء پيغمبر و قرآن بوده است كه اين آيه در جواب آن است و تصديق اهل كتاب جواب را محكمتر مىكند .\r\nيعنى آيا براى داورى در ميان من و شما كسى را جز خدا بجويم ، خدايى كه كتاب روشن به شما نازل كرده كه اگر در آن فكر كنيد مسئله روشن خواهد گرديد .\r\n وَ الَّذِينَ آتَيْناهُمُ الْكِتابَ يَعْلَمُونَ أَنَّهُ مُنَزَّلٌ مِنْ رَبِّكَ بِالْحَقِّ فَلا تَكُونَنَّ مِنَ الْمُمْتَرِينَ  اين قسمت براى اطمينان پيامبر اسلام است كه مبادا از انكار مشركان و نقشه‌هاى شياطين دچار ترديد شود ، اهل كتاب با توجه به قرآن مجيد و بشارت عهدين مىدانستند كه قرآن حق است النهايه گروه زيادى آن را پنهان مىكردند .\r\n115 -  وَ تَمَّتْ كَلِمَةُ رَبِّكَ صِدْقاً وَ عَدْلًا لا مُبَدِّلَ لِكَلِماتِهِ وَ هُوَ \r\n\r\n","description":"","footnote":"","page_name":" 296 ","page_number":296},
  {"content":"\r\n\r\n السَّمِيعُ الْعَلِيمُ  .\r\nمراد از « كلمه » ظاهرا دين و حجت است يعنى با نزول قرآن دين و حجت پروردگار تو كه سرتاسر راست و عدالت است تمام شد « 1 »  لا مُبَدِّلَ . . .  نتيجه صدق و عدل بودن است و لذا دلالت بر هميشگى احكام قرآن و اسلام دارد آرى راست و عدل دائمى است ، سميع و عليم دليل  لا مُبَدِّلَ . . .  است يعنى اين كلمات و آثار و دستورها از جانب خدايى است كه به نيازهاى طبيعى انسانها دانا و شنوا است . منظور از  لا مُبَدِّلَ . . .  آن است كه دگرگونى زمان و معيارها نمىتواند گفته‌هاى خدا را عوض كند و ثابت كند كه اين گفته حق بودن را از دست داده است .\r\n116 -  وَ إِنْ تُطِعْ أَكْثَرَ مَنْ فِي الْأَرْضِ يُضِلُّوكَ عَنْ سَبِيلِ اللَّهِ إِنْ يَتَّبِعُونَ إِلَّا الظَّنَّ وَ إِنْ هُمْ إِلَّا يَخْرُصُونَ  .\r\nيعنى پيامبر نمىتواند از افكار و آراء مردم در مقابل گفته‌هاى خدا پيروى كند و گرنه گمراه مىشود ، اكثريتى كه گفته آنها روى حدس و روى گمان است ولى گفته خدا حق و واقعيت است  فَما ذا بَعْدَ الْحَقِّ إِلَّا الضَّلالُ  يونس / 32 .\r\n117 -  إِنَّ رَبَّكَ هُوَ أَعْلَمُ مَنْ يَضِلُّ عَنْ سَبِيلِهِ وَ هُوَ أَعْلَمُ بِالْمُهْتَدِينَ  .\r\nتكميل آيه قبلى است ، خدا به گمراهان و هدايت يافتگان داناتر است و اينكه خدا تو را حق مىداند نه ديگران را دليل آن است كه از ديگران پيروى نكنى ، بقرينه « بالمهتدين » لفظ باء از « من » حذف شده است .\r\n\r\n\r\n","description":"","footnote":"\r\n( 1 ) صدقا و عدلا تميز است از « كلمه » و ممكن است حال باشد به معنى صادقة و عادلة .\r\n","page_name":" 297 ","page_number":297},
  {"content":"\r\n\r\n\r\n[ سوره الأنعام ( 6 ) : آيات 118 تا 121 
  ]\r\nفَكُلُوا مِمَّا ذُكِرَ اسْمُ اللَّهِ عَلَيْهِ إِنْ كُنْتُمْ بِآياتِهِ مُؤْمِنِينَ ( 118 ) وَ ما لَكُمْ أَلاَّ تَأْكُلُوا مِمَّا ذُكِرَ اسْمُ اللَّهِ عَلَيْهِ وَ قَدْ فَصَّلَ لَكُمْ ما حَرَّمَ عَلَيْكُمْ إِلاَّ مَا اضْطُرِرْتُمْ إِلَيْهِ وَ إِنَّ كَثِيراً لَيُضِلُّونَ بِأَهْوائِهِمْ بِغَيْرِ عِلْمٍ إِنَّ رَبَّكَ هُوَ أَعْلَمُ بِالْمُعْتَدِينَ ( 119 ) وَ ذَرُوا ظاهِرَ الْإِثْمِ وَ باطِنَهُ إِنَّ الَّذِينَ يَكْسِبُونَ الْإِثْمَ سَيُجْزَوْنَ بِما كانُوا يَقْتَرِفُونَ ( 120 ) وَ لا تَأْكُلُوا مِمَّا لَمْ يُذْكَرِ اسْمُ اللَّهِ عَلَيْهِ وَ إِنَّهُ لَفِسْقٌ وَ إِنَّ الشَّياطِينَ لَيُوحُونَ إِلى أَوْلِيائِهِمْ لِيُجادِلُوكُمْ وَ إِنْ أَطَعْتُمُوهُمْ إِنَّكُمْ لَمُشْرِكُونَ ( 121 )\r\n118 - اگر به آيات خدا مؤمنيد از آنچه نام خدا بر آن برده شده است بخوريد .\r\n119 - شما را چه شده كه از آنچه نام خدا بر آن برده شده نخوريد ؟ با آنكه بر شما آنچه را كه حرام كرده به تفصيل گفته است مگر آنچه به خوردن آن مجبور شده‌ايد ، بسيارى ( از مردم ) با هواى نفس و ندانسته ( شما را ) گمراه مىكنند ، پروردگار تو به متجاوزان داناتر است .\r\n120 - گناه آشكار و گناه باطنى را ترك كنيد ، آنان كه گناه مىكنند حتما در مقابل آنچه مىكنند مجازات خواهند شد .\r\n121 - از آنچه نام خدا بر آن ذكر نشده نخوريد ، همانا كه آن فسق است ، شياطين به دوستان خويش وسوسه ميكنند تا با شما مجادله كنند ، اگر از آنها اطاعت كنيد همانا مشرك هستيد .\r\n\r\nكلمه‌ها\r\nفصل : تفصيل : متمايز كردن ، تفصيل كلام روشن كردن و بيان كردن آن\r\n\r\n","description":"","footnote":"","page_name":" 298 ","page_number":298},
  {"content":"\r\n\r\nاست فصل در اصل به معنى بريدن و جدا كردن است كه با روشن كردن مىسازد .\r\nاضطررتم : اضطرار : احتياج و مجبور شدن « اضطررتم » : مجبور شديد .\r\nاهواء : هوى : خواهش نفس ، جمع آن اهواء است ، هوى در اصل به معنى سقوط و پائين آمدن است ، هواى نفس سبب سقوط آدمى است .\r\nمعتدين : عدو و اعتداء : تجاوز « معتدين » : متجاوزان .\r\nيقترفون : اقتراف : كسب كردن . ( انعام / 113 ) .\r\nفسق : در اصل به معنى خارج شدن است . در آيه به معنى خروج از حق است .\r\nيوحون : وحى : تفهيم خفى . « يوحون » تفهيم و القاء مىكنند . « وحى يحى اوحى يوحى » هر دو به يك معنى است .\r\nليجادلوكم : جدال : منازعه و مخاصمه . « ليجادلوكم » تا منازعه كنند با شما .\r\n\r\nشرحها\r\nدر آيات گذشته روشن گرديد كه بايد از دستورهاى خدا پيروى كرد گرنه ديگران گمراه مىكنند ، به همين مناسبت در اين آيات فرمان داده شده ذبيحهء حلال بخوريد و از ذبيحهء حرام اجتناب نمائيد و به وسوسهء مشركان اعتنا نكنيد و گرنه در رديف آنها خواهيد بود ، مقصود اصلى از چهار آيه همين دو حكم است .\r\n118 -  فَكُلُوا مِمَّا ذُكِرَ اسْمُ اللَّهِ عَلَيْهِ إِنْ كُنْتُمْ بِآياتِهِ مُؤْمِنِينَ  يعنى حالا كه پيروى ديگران گمراه كننده است پس ، از آنچه نام خدا وقت ذبح بر آن ياد شده بخوريد  ذُكِرَ اسْمُ اللَّهِ  حاكى است كه اگر نام\r\n\r\n","description":"","footnote":"","page_name":" 299 ","page_number":299},
  {"content":"\r\n\r\nغير خدا برده شود و يا اصلا نامى ذكر نشود خوردن آن جايز نيست . منظور از ذكر نام خدا هر نامى است مثل بسم اللَّه ، الحمد للَّه و نظير آن . محمّد بن مسلم از امام عليه السّلام سؤال مىكند : مردى وقت ذبح حيوان لا إله الا اللَّه ، سبحان اللَّه ، الحمد للَّه يا اللَّه اكبر مىگويد ؟\r\nامام فرمود : اينها همه از نامهاى خداست « 1 » ابن سنان از امام صادق عليه السّلام از ذبيحهء زن و پسر ( غير بالغ ) سؤال كرد فرمود : آرى اگر زن مسلمان باشد و نام خدا را ياد كند ذبيحه‌اش حلال مىشود ، پسر اگر قدرت ذبح داشته باشد و نام خدا را ياد كند ذبيحه‌اش حلال مىشود و اگر مرد مسلمان باشد و نام خدا را فراموش كند مانعى از خوردن ذبيحه‌اش نيست اگر او را متهم نكنى « 2 » راجع به خوردن ذبيحه اهل كتاب به كتب فقه رجوع شود ،  إِنْ كُنْتُمْ . . .  حاكى است كه بايد علائم ايمان در عمل ظاهر شود .\r\n119 -  وَ ما لَكُمْ أَلَّا تَأْكُلُوا مِمَّا ذُكِرَ اسْمُ اللَّهِ عَلَيْهِ وَ قَدْ فَصَّلَ لَكُمْ ما حَرَّمَ عَلَيْكُمْ إِلَّا مَا اضْطُرِرْتُمْ إِلَيْهِ وَ إِنَّ كَثِيراً لَيُضِلُّونَ بِأَهْوائِهِمْ بِغَيْرِ عِلْمٍ إِنَّ رَبَّكَ هُوَ أَعْلَمُ بِالْمُعْتَدِينَ  .\r\n« ما » استفهام تعجبى است ، مراد از  فَصَّلَ لَكُمْ ما حَرَّمَ . . .  ميته ، خون گوشت خوك و مانند آن است كه در سورهء نحل از سوره‌هاى مكى بيان شده و آن پيش از سورهء انعام نازل گرديده است ، منظور از  مَا اضْطُرِرْتُمْ  همان است كه\r\n\r\n\r\n","description":"","footnote":"\r\n( 1 )\r\nتفسير عياشى « . . . عن محمد بن مسلم قال سألته عن الرجل يذبح الذبيحة فيهلل او يسبح او يحمد او يكبر قال : هذا كله من اسماء اللَّه » .\r\n( 2 )\r\nعن ابن سنان عن ابى عبد اللَّه ( ع ) قال سألته عن ذبيحة المرأة و الغلام هل توكل ؟\r\nقال نعم اذا كانت المرأة مسلمة و ذكرت اسم اللَّه حلت ذبيحتها و اذا كان الغلام قويا على الذبح و ذكر اسم اللَّه حلت ذبيحته و ان كان الرجل مسلما فنسى ان يسمى فلا بأس باكله اذا لم تتهمه » تفسير عياشى .\r\n","page_name":" 300 ","page_number":300},
  {"content":"\r\n\r\nبه لفظ  فَمَنِ اضْطُرَّ غَيْرَ باغٍ وَ لا عادٍ  ذكر شده است ، يعنى خدا در گذشته محرمات را براى شما بيان كرده است و آنچه نام خدا بر آن برده شده از محرمات نيست پس چه شده كه از آن نخوريد ؟  وَ إِنَّ كَثِيراً . . .  اشاره به گفته مشركان است كه مىگفتند : چرا از آنچه خود كشته‌ايد مىخوريد و از آنچه خدا كشته است نمىخوريد ؟ آيه مىگويد : آنها ندانسته مىخواهند شما را به ضلالت در كشند ، خدا مىداند كه آنها متجاوز مىباشند .\r\n120 -  وَ ذَرُوا ظاهِرَ الْإِثْمِ وَ باطِنَهُ إِنَّ الَّذِينَ يَكْسِبُونَ الْإِثْمَ سَيُجْزَوْنَ بِما كانُوا يَقْتَرِفُونَ  .\r\nظاهر و باطن هر دو وصف هستند كه به موصوف اضافه شده‌اند يعنى گناه آشكار و گناه پنهان ، اين آيه يك حكم كلّى است دربارهء اجتناب از همه گناهان  إِنَّ الَّذِينَ . . .  روشن مىكند كه مجازات جرم حتمى است چون اين آيه مقدمهء آيهء بعدى است چنين به نظر مىآيد مراد از گناه آن است كه گناه بودنش معلوم است مثل ظلم و افساد و منظور از گناه باطن آنست كه گناه بودنش آشكار نيست و احتياج به بيان خدا و رسول دارد مثل نخوردن از آنچه نام خدا بر آن ياد نشده است و گرنه انسان فكر مىكند گفتن نام خدا و نگفتن در حليت و حرمت چه اثرى دارد « 1 » .\r\n121 -  وَ لا تَأْكُلُوا مِمَّا لَمْ يُذْكَرِ اسْمُ اللَّهِ عَلَيْهِ وَ إِنَّهُ لَفِسْقٌ  .\r\nاگر ضمير « انه » راجع به « ما . . . » باشد معلوم مىشود در اين گونه ذبيحه يك ناپاكى غير محسوس وجود دارد و اگر راجع به اكل باشد منظور آن است كه اين اكل خروج از راه حق است .  وَ إِنَّ الشَّياطِينَ لَيُوحُونَ إِلى أَوْلِيائِهِمْ لِيُجادِلُوكُمْ وَ إِنْ أَطَعْتُمُوهُمْ إِنَّكُمْ لَمُشْرِكُونَ  مشركان به مؤمنان\r\n\r\n\r\n","description":"","footnote":"\r\n( 1 ) با استفاده از الميزان .\r\n","page_name":" 301 ","page_number":301},
  {"content":"\r\n\r\nمىگفتند چرا از آنچه خود ذبح مىكنيد مىخوريد و از آنچه خدا كشته است ( ميته ) نمىخوريد و چه فرق هست در ذكر نام خدا و نام بت ؟ آيه مىگويد :\r\nاين گفته‌ها را شياطين به آنها تفهيم مىكنند اگر از آنها اطاعت كنيد مشرك هستيد زيرا فرمان آنها را همچون فرمان خدا دانسته‌ايد ، به نظرم مراد از شياطين انسانهاى مطرود و سردمداران آنها هستند .\r\n\r\n","description":"","footnote":"","page_name":" 302 ","page_number":302},
  {"content":"\r\n\r\n\r\n[ سوره الأنعام ( 6 ) : آيات 122 تا 127 
  ]\r\nأَ وَ مَنْ كانَ مَيْتاً فَأَحْيَيْناهُ وَ جَعَلْنا لَهُ نُوراً يَمْشِي بِهِ فِي النَّاسِ كَمَنْ مَثَلُهُ فِي الظُّلُماتِ لَيْسَ بِخارِجٍ مِنْها كَذلِكَ زُيِّنَ لِلْكافِرِينَ ما كانُوا يَعْمَلُونَ ( 122 ) وَ كَذلِكَ جَعَلْنا فِي كُلِّ قَرْيَةٍ أَكابِرَ مُجْرِمِيها لِيَمْكُرُوا فِيها وَ ما يَمْكُرُونَ إِلاَّ بِأَنْفُسِهِمْ وَ ما يَشْعُرُونَ ( 123 ) وَ إِذا جاءَتْهُمْ آيَةٌ قالُوا لَنْ نُؤْمِنَ حَتَّى نُؤْتى مِثْلَ ما أُوتِيَ رُسُلُ اللَّهِ اللَّهُ أَعْلَمُ حَيْثُ يَجْعَلُ رِسالَتَهُ سَيُصِيبُ الَّذِينَ أَجْرَمُوا صَغارٌ عِنْدَ اللَّهِ وَ عَذابٌ شَدِيدٌ بِما كانُوا يَمْكُرُونَ ( 124 ) فَمَنْ يُرِدِ اللَّهُ أَنْ يَهْدِيَهُ يَشْرَحْ صَدْرَهُ لِلْإِسْلامِ وَ مَنْ يُرِدْ أَنْ يُضِلَّهُ يَجْعَلْ صَدْرَهُ ضَيِّقاً حَرَجاً كَأَنَّما يَصَّعَّدُ فِي السَّماءِ كَذلِكَ يَجْعَلُ اللَّهُ الرِّجْسَ عَلَى الَّذِينَ لا يُؤْمِنُونَ ( 125 ) وَ هذا صِراطُ رَبِّكَ مُسْتَقِيماً قَدْ فَصَّلْنَا الْآياتِ لِقَوْمٍ يَذَّكَّرُونَ ( 126 )\r\nلَهُمْ دارُ السَّلامِ عِنْدَ رَبِّهِمْ وَ هُوَ وَلِيُّهُمْ بِما كانُوا يَعْمَلُونَ ( 127 )\r\n122 - آيا كسى كه مرده بود ، زنده‌اش كرده و براى او نورى داده‌ايم كه با آن در ميان مردم راه ميرود مانند كسى است كه در ظلمات است و از آن خارج شونده نيست ؟ بدين سبب براى كافران آنچه مىكنند آراسته شده است .\r\n123 - و بدين سبب در هر شهرى بزرگان بدكاران را معين كرديم تا در آن شهرها نيرنگ و فساد كنند ( ولى ) نيرنگ نمىزنند مگر خودشان را و نمىدانند .\r\n124 - و چون آيه براى آنها آيد گويند : هرگز تسليم نمىشديم تا به ما داده شود مانند آنچه\r\n\r\n","description":"","footnote":"","page_name":" 303 ","page_number":303},
  {"content":"\r\n\r\nبه پيغمبران خدا داده شده است خدا مىداند كه رسالت خود را در كدام محل قرار مىدهد ، به آنها كه گناه كرده‌اند حتما در پيش خدا ذلت و عذاب شديدى خواهد رسيد اين به سبب مكرى است كه مىكنند .\r\n125 - پس هر كس را كه خدا بخواهد هدايت كند سينه‌اش براى پذيرش و تسليم شدن وسعت مىدهد و هر كه را بخواهد اضلال كند ، سينه‌اش را تنگ و تنگتر مىكند گويى در آسمان سختى بالا ميرود ، بدينسان خدا پليد را بر كسانى قرار مىدهد كه ايمان نمىآورند .\r\n126 - اين راه راست پروردگار تو است ، آيات خود را براى قومى كه پند مىگيرند جزء جزء بيان كرديم .\r\n127 - براى آنهاست خانهء سلامت نزد پروردگارشان و او سرپرست آنهاست ، آن به علت اعمالى است كه مىكنند .\r\n\r\nكلمه‌ها\r\nميتا : ميت و ميت : مرده . در انسان و غير انسان به كار رود .\r\nمثل : ( بر وزن شرف ) حكايت ، صفت ، علامت ، مثل دائر و مانند آن .\r\nقرية : راغب گويد : قريه نام موضعى است كه مردم در آنجا جمع شوند به مردم نيز قريه گويند و در هر دو معنى به كار رود ، قرى در اصل به معنى جمع كردن است ، قريه اغلب به شهر بزرگ گفته مىشود و در ده كمتر به كار مىرود ، به لانهء مورچگان قرى النمل گويند بايد با قرينه فهميد كه مراد ده است يا شهر .\r\nاكابر : جمع اكبر ، مراد از آن بزرگ بودن از حيث مال و شهرت و مانند آن است .\r\nمجرميها : آن جمع مجرمين است ، به جهت اضافه به ضمير نونش ساقط شده است .\r\n\r\n","description":"","footnote":"","page_name":" 304 ","page_number":304},
  {"content":"\r\n\r\nصغار : ( به فتح صاد ) ذلت و خوارى ، اصل آن صغر به معنى كوچكى است .\r\nيشرح : شرح : وسعت دادن « شرح الشيء : وسعه » ،  يَشْرَحْ صَدْرَهُ  يعنى به سينه‌اش وسعت مىدهد .\r\nضيق : ضيق : تنگى . « الضيق : ضد السعه » ضيق : تنگ .\r\nحرجا : ( بر وزن شرف ) تنگى و تنگ . اصل آن محل جمع شدن شىء است كه از آن تنگى به نظر آمده لذا به تنگى و گناه حرج گفته‌اند ، حرج به معنى تنگتر نيز آيد مراد از آن در آيه معناى دوم است .\r\nيصعد : صعد و صعود : بالا رفتن . يصعد در اصل يتصعد از باب تفعل است و دلالت بر تكلف و سختى دارد يعنى : به سختى بالا مىرود .\r\nرجس : پليد . هر چيز تنفر آور .\r\nيذكرون : در اصل يتذكرون است از باب تفعل . « يذكرون » پند مىگيرند بيدار مىشوند .\r\nدار السلام : خانهء سلامت . مراد از آن بهشت موعود است .\r\n\r\nشرحها\r\nدر اين آيات روشن شده كه انسان به حكم مرده‌اى است كه با نور ايمان زنده مىشود و گرنه در ظلمات جهل خواهد ماند ، مترفين و طاغوتها سبب فساد جامعه هستند و در مقابل پيامبران و راهنمايان توحيد صف‌آرايى مىكنند ، آنها مىخواهند كه به جاى پيامبران باشند با آنكه خدا بهتر مىداند چه كسى لياقت پيغمبرى دارد و نيز روشن شده : اگر خدا بخواهد كسى را هدايت كند سينه‌اش\r\n\r\n","description":"","footnote":"","page_name":" 305 ","page_number":305},
  {"content":"\r\n\r\nرا وسعت مىدهد تا حقائق در آن جاى گيرد و اگر بخواهد اضلالش كند سينه‌اش را تنگ مىگرداند ، بالاخره سعادت از آن كسانى است كه در مسير حق زندگى كنند .\r\n122 -  أَ وَ مَنْ كانَ مَيْتاً فَأَحْيَيْناهُ وَ جَعَلْنا لَهُ نُوراً يَمْشِي بِهِ فِي النَّاسِ كَمَنْ مَثَلُهُ فِي الظُّلُماتِ لَيْسَ بِخارِجٍ مِنْها  .\r\nمراد از حيات و مرگ در اينجا هدايت و عدم هدايت است ، انسانى با پذيرش هدايت الهى زنده مىشود و با يك راه مشخص و روشن در ميان انسانها زندگى مىكند ولى آنكه از تابش نور هدايت محروم است مانند كسى است كه در تاريكيها مانده و از آن خارج شدنى نيست مقايسه كنيد حال آنها را كه در توحيد زندگى مىكنند با آنهايى كه در گمراهى به سر مىبرند « مثله » در اينجا به معنى حكايت است و تقدير آن « كمن مثله انه فى الظلمات » است در عده‌اى از آيات قرآن به ايمان حيات و نور و به كفر موت اطلاق شده است به نظرم آن از باب توسع در معناى حيات و موت است .\r\n كَذلِكَ زُيِّنَ لِلْكافِرِينَ ما كانُوا يَعْمَلُونَ  كاف براى تعليل و « ذلك » اشاره است به « در ظلمات بودن » يعنى به علت در تاريكى قرار گرفتن كافران اعمال خويش را خوب مىدانند . اهل لغت تعليل را يكى از معانى كاف دانسته‌اند گر چه بعضى آن را نفى نموده است .\r\n123 -  وَ كَذلِكَ جَعَلْنا فِي كُلِّ قَرْيَةٍ أَكابِرَ مُجْرِمِيها لِيَمْكُرُوا فِيها  به نظرم « اكابر » اضافه است بر « مجرميها » ، لام در « ليمكروا » براى غايت و عاقبت است ، ظاهرا « كذلك » نظير آيهء سابق است يعنى : و به علت در ظلمات بودن در هر شهر بزرگان بدكاران را قرار داديم تا در شهرها مكر و فساد كنند ، اين نتيجه مختار بودن انسانهاست و چون اسباب بالاخره به خدا منتهى مىشود\r\n\r\n","description":"","footnote":"","page_name":" 306 ","page_number":306},
  {"content":"\r\n\r\nلذا در قالب جعل خدايى بيان شده است و از آنجا كه بزرگان كوچكان را به دنبال مىكشند به مكر اكابر تكيه شده است  وَ ما يَمْكُرُونَ إِلَّا بِأَنْفُسِهِمْ وَ ما يَشْعُرُونَ  جبهه‌گيرى در مقابل حق به ضرر انسان است بداند يا نداند .\r\n124 -  وَ إِذا جاءَتْهُمْ آيَةٌ قالُوا لَنْ نُؤْمِنَ حَتَّى نُؤْتى مِثْلَ ما أُوتِيَ رُسُلُ اللَّهِ  .\r\nاين آيه وصفى است از اوصاف « اكابر » ، ضمير « جاءتهم » راجع به آنهاست اينان در برابر آيه‌اى كه بر پيغمبرى نازل مىشد مىگفتند : هرگز باور نخواهيم كرد بايد به خودمان نازل شود ، گويند : وليد بن مغيرة به رسول خدا صلى اللَّه عليه و إله گفت : به خدا اگر پيامبرى حق بود مىبايست بر من نازل شود كه از تو بزرگتر و ثروتمندترم ( مجمع البيان ) در محل ديگر آمده است  وَ قالَ الَّذِينَ لا يَعْلَمُونَ لَوْ لا يُكَلِّمُنَا اللَّهُ أَوْ تَأْتِينا آيَةٌ . . .  بقره / 118 در جواب آمده :\r\n اللَّهُ أَعْلَمُ حَيْثُ يَجْعَلُ رِسالَتَهُ سَيُصِيبُ الَّذِينَ أَجْرَمُوا صَغارٌ عِنْدَ اللَّهِ وَ عَذابٌ شَدِيدٌ بِما كانُوا يَمْكُرُونَ  :\r\nيعنى طاغوتها نمىتوانند پيام آور خدا باشند ، خود بهتر مىداند چه كسى لايق رسالت است ، به نظر مىآيد  عَذابٌ شَدِيدٌ  بيان صغار باشد  رَبَّنا إِنَّكَ مَنْ تُدْخِلِ النَّارَ فَقَدْ أَخْزَيْتَهُ  آل عمران / 192 « يمكرون » همان ايستادگى در برابر حق است .\r\n125 -  فَمَنْ يُرِدِ اللَّهُ أَنْ يَهْدِيَهُ يَشْرَحْ صَدْرَهُ لِلْإِسْلامِ وَ مَنْ يُرِدْ أَنْ يُضِلَّهُ يَجْعَلْ صَدْرَهُ ضَيِّقاً حَرَجاً كَأَنَّما يَصَّعَّدُ فِي السَّماءِ  :\r\nاسلام به معنى تسليم و پذيرش حق و حرج به معنى تنگتر است ، فاء در « فمن » نتيجه‌گيرى است از مطالب گذشته ، يعنى حالا كه انسان به حكم مرده\r\n\r\n","description":"","footnote":"","page_name":" 307 ","page_number":307},
  {"content":"\r\n\r\nاست هر كه را خدا بخواهد هدايت كند سينه‌اش را براى پذيرش حق وسعت مىدهد و هر كه را بخواهد اضلال كند سينه‌اش را تنگ و تنگتر مىكند گويى به سختى در آسمان بالا مىرود ، پذيرش حق براى او خفقان مىآورد ، در اينجا دو مسئله هست :\r\nاول : هدايت و اضلال گر چه از خداست ولى اين در صورتى است كه بنده به اختيار خود در راه هدايت و گمراهى قدم بردارد چنان كه در سورهء مائده آيهء شانزده و در آل عمران ذيل آيهء  قُلِ اللَّهُمَّ مالِكَ الْمُلْكِ . . .  توضيح داده‌ام ، ذيل اين آيه نيز كه خواهد آمد ، مسئله را روشن مىكند .\r\nدوم : تشبيه  كَأَنَّما يَصَّعَّدُ فِي السَّماءِ  تشبيه كامل و علمى است ، انسان هر قدر در آسمان بالا رود هوا رقيقتر و كمتر مىشود و در اثر نبودن اكسيژن احساس خفقان و تنگى سينه مىكند ، اين يكى از معجزات قرآن مجيد است كه آن روز كسى از اين خبر نداشت ، استفاده از اين تشبيه به عهدهء خواننده است  كَذلِكَ يَجْعَلُ اللَّهُ الرِّجْسَ عَلَى الَّذِينَ لا يُؤْمِنُونَ  ذلك اشاره است به ضيق و حرج ، مراد از رجس همان تنگى است  عَلَى الَّذِينَ . . .  نشان مىدهد كه ابتدا يك حالت لجاجت و عدم تسليم در انسان هست ، تنگى و خفقان كه يك نوع پليدى است بر آن اضافه مىشود ولى اگر قلب از حالت عدم پذيرش بيرون رود شرح صدر جاى آن را مىگيرد .\r\n126 -  وَ هذا صِراطُ رَبِّكَ مُسْتَقِيماً قَدْ فَصَّلْنَا الْآياتِ لِقَوْمٍ يَذَّكَّرُونَ   هذا . . .  ظاهرا اشاره است به شرح صدر به وقت ارادهء هدايت و تنگى به وقت ارادهء اضلال ، يعنى راه راست و سنت دائمى الهى در ارشاد و اضلال همين است فرد فرد اين مطالب را براى آنان كه پند مىپذيرند روشن كرديم .\r\n\r\n","description":"","footnote":"","page_name":" 308 ","page_number":308},
  {"content":"\r\n\r\n127 -  لَهُمْ دارُ السَّلامِ عِنْدَ رَبِّهِمْ وَ هُوَ وَلِيُّهُمْ بِما كانُوا يَعْمَلُونَ  لفظ « لهم » راجع است به قوم در آيه سابق ، خانهء سلامت بهشت موعود ،  عِنْدَ رَبِّهِمْ  حاكى از دوام آنست ،  هُوَ وَلِيُّهُمْ  يعنى كارشان در دست خداست ، نبايد نگران باشند  بِما كانُوا . . .  علّت رسيدن به دار السلام است  وَ نُودُوا أَنْ تِلْكُمُ الْجَنَّةُ أُورِثْتُمُوها بِما كُنْتُمْ تَعْمَلُونَ  اعراف / 43 .\r\n\r\n","description":"","footnote":"","page_name":" 309 ","page_number":309},
  {"content":"\r\n\r\n\r\n[ سوره الأنعام ( 6 ) : آيات 128 تا 135 
  ]\r\nوَ يَوْمَ يَحْشُرُهُمْ جَمِيعاً يا مَعْشَرَ الْجِنِّ قَدِ اسْتَكْثَرْتُمْ مِنَ الْإِنْسِ وَ قالَ أَوْلِياؤُهُمْ مِنَ الْإِنْسِ رَبَّنَا اسْتَمْتَعَ بَعْضُنا بِبَعْضٍ وَ بَلَغْنا أَجَلَنَا الَّذِي أَجَّلْتَ لَنا قالَ النَّارُ مَثْواكُمْ خالِدِينَ فِيها إِلاَّ ما شاءَ اللَّهُ إِنَّ رَبَّكَ حَكِيمٌ عَلِيمٌ ( 128 ) وَ كَذلِكَ نُوَلِّي بَعْضَ الظَّالِمِينَ بَعْضاً بِما كانُوا يَكْسِبُونَ ( 129 ) يا مَعْشَرَ الْجِنِّ وَ الْإِنْسِ أَ لَمْ يَأْتِكُمْ رُسُلٌ مِنْكُمْ يَقُصُّونَ عَلَيْكُمْ آياتِي وَ يُنْذِرُونَكُمْ لِقاءَ يَوْمِكُمْ هذا قالُوا شَهِدْنا عَلى أَنْفُسِنا وَ غَرَّتْهُمُ الْحَياةُ الدُّنْيا وَ شَهِدُوا عَلى أَنْفُسِهِمْ أَنَّهُمْ كانُوا كافِرِينَ ( 130 ) ذلِكَ أَنْ لَمْ يَكُنْ رَبُّكَ مُهْلِكَ الْقُرى بِظُلْمٍ وَ أَهْلُها غافِلُونَ ( 131 ) وَ لِكُلٍّ دَرَجاتٌ مِمَّا عَمِلُوا وَ ما رَبُّكَ بِغافِلٍ عَمَّا يَعْمَلُونَ ( 132 )\r\nوَ رَبُّكَ الْغَنِيُّ ذُو الرَّحْمَةِ إِنْ يَشَأْ يُذْهِبْكُمْ وَ يَسْتَخْلِفْ مِنْ بَعْدِكُمْ ما يَشاءُ كَما أَنْشَأَكُمْ مِنْ ذُرِّيَّةِ قَوْمٍ آخَرِينَ ( 133 ) إِنَّ ما تُوعَدُونَ لَآتٍ وَ ما أَنْتُمْ بِمُعْجِزِينَ ( 134 ) قُلْ يا قَوْمِ اعْمَلُوا عَلى مَكانَتِكُمْ إِنِّي عامِلٌ فَسَوْفَ تَعْلَمُونَ مَنْ تَكُونُ لَهُ عاقِبَةُ الدَّارِ إِنَّهُ لا يُفْلِحُ الظَّالِمُونَ ( 135 )\r\n128 - روزى همگى را محشور مىكند ( و گويد : ) اى جماعت جن از آدميان بسيار اغفال كرديد ، دوستان ايشان از آدميان گويند : خدايا بعضى از ما از بعض ديگر بهره برد و رسيديم به مدتى كه براى ما تعيين كرده بودى گويد : جاى شما\r\n\r\n","description":"","footnote":"","page_name":" 310 ","page_number":310},
  {"content":"\r\n\r\nجهنم است و در آن جاودانيد مگر وقتى كه خدا خواهد كه پروردگار تو حكمتكار و دانا است .\r\n129 - بدينسان بعضى از ستمگران را به سزاى عملى كه مىكرده‌اند به بعض ديگر مسلط مىكنيم .\r\n130 - اى گروه جن و آدميان آيا پيغمبرانى از خودتان سوى شما نيامدند كه آيات ما را براى شما حكايت مىكردند و از ديدار چنين روزتان انذار مىكردند ؟ گويند عليه خويش گواهى داديم و زندگى دنيا اغفالشان كرد ، و عليه خود گواهى دادند كه كافر بوده‌اند .\r\n131 - اين براى آنست كه پروردگار تو قريه‌ها را به سبب ظلمشان هلاك نمىكند در حالى كه اهلشان بىخبر است .\r\n132 - براى همه ( جن و انس ) از آن عملها كه كرده‌اند مرتبه‌ها است ، پروردگارت از آنچه مىكنند بىخبر نيست .\r\n133 - پروردگار تو بىنياز و داراى رحمت است ، اگر بخواهد شما را مىبرد و از پس شما هر كه را بخواهد جانشين مىكند ، چنان كه شما را از فرزندان گروهى ديگر آفريد .\r\n134 - آنچه وعده مىشود حتما آمدنى است و شما عاجز كنندهء خدا نيستيد .\r\n135 - بگو : اى قوم شما به توانايى خود عمل كنيد كه من نيز عمل مىكنم ، به زودى خواهيد دانست كه عاقبت اين سراى از آن كيست ، مطلب آنست كه ستمگران رستگار نمىشوند .\r\n\r\nكلمه‌ها\r\nيحشرهم : حشر : جمع كردن « يحشرهم » جمع مىكند آنها را ( روز قيامت ) .\r\nمعشر : جماعت عشر در لغت به معنى معاشرت و مصاحبت است ظاهرا به جماعت و گروه از آن معشر گفته‌اند كه با هم مصاحبت دارند .\r\n\r\n","description":"","footnote":"","page_name":" 311 ","page_number":311},
  {"content":"\r\n\r\nاستكثرتم : كثرت : زيادت . استكثار و اكثار : زياد كردن كار  اسْتَكْثَرْتُمْ مِنَ الْإِنْسِ  يعنى : بسيار كرديد از فريفتن انسانها .\r\nاستمتع : استمتاع : انتفاع و بهره بردن « استمتع » يعنى نفع برد .\r\nاجلت : اجل : مدت معين . تأجيل : معين كردن مدت « اجلت » معين كردى .\r\nمثواكم : ثواء : اقامت ، مثوى : اقامتگاه .\r\nنولى : ولى ( بر وزن عقل ) : نزديكى . « نولى » : سرپرست مىكنيم .\r\nيقصون : قصص ( بر وزن شرف ) سرگذشت و نقل آن . « يقصون » يعنى :\r\nحكايت مىكنند .\r\nمهلك : هلاك كننده . اسم فاعل از اهلاك .\r\nالقرى : جمع قريه . قريه به معنى شهر و گاهى به معنى شهر و گاهى به معنى ده است .\r\nيستخلف : استخلاف : جانشين كردن « يستخلف » جانشين مىكند .\r\nمكانتكم : مكانت به معنى موضع و منزلت و تمكن است مراد از آن در آيه تمكن و توانايى است .\r\n\r\nشرحها\r\nدر آيات گذشته روشن گرديد كه شياطين انس و جن يكديگر را اغوا مىكنند و انسانها با تلقين ارواح شرير در كار انبيا كارشكنى مىكنند ، در اين آيات ، سخن از مجازات هر دو در روز قيامت و محكوم شدنشان در پيشگاه حق به ميان آمده است راجع به خلود مطلبى هست كه در نكته‌ها خواهد آمد .\r\n128 -  وَ يَوْمَ يَحْشُرُهُمْ جَمِيعاً يا مَعْشَرَ الْجِنِّ قَدِ اسْتَكْثَرْتُمْ مِنَ الْإِنْسِ \r\n\r\n","description":"","footnote":"","page_name":" 312 ","page_number":312},
  {"content":"\r\n\r\nبدكاران جن در اغفال كردن انسانهاى گناهكار سهم به سزايى دارند در سورهء ناس آمده كه افكار بد از ناحيهء انسانها و جن است    مِنْ شَرِّ الْوَسْواسِ الْخَنَّاسِ الَّذِي يُوَسْوِسُ فِي صُدُورِ النَّاسِ مِنَ الْجِنَّةِ وَ النَّاسِ    و در آيهء 112 همين سوره گذشت و در آيات ديگر نيز آمده است . مراد از استكثار بسيار فريفتن است يعنى : خدا مىگويد : اى جماعت جن بسيار كرديد از فريفتن انسانها و تسلّط بر آنها .\r\n وَ قالَ أَوْلِياؤُهُمْ مِنَ الْإِنْسِ رَبَّنَا اسْتَمْتَعَ بَعْضُنا بِبَعْضٍ وَ بَلَغْنا أَجَلَنَا الَّذِي أَجَّلْتَ لَنا  اين جواب از طرف انسانهاى فريفته شده است كه از جانب خود و جن به خدا مىگويند ، معلوم مىشود كه بدكاران جن از فريفتن انسانها لذت مىبرند چنان كه انسانها از فريفته شدن و به كام رسيدن از طرف وسوسهء جن لذت مىبرند يعنى : پروردگارا بعضى از ما بوسيله بعضى ديگر لذت برد تا رسيديم به مدتى كه براى زندگى معين كرده بودى ، به نظر الميزان مراد از بلوغ اجل رسيدن به وقت و حالت شقاوت و به نظر ديگران رسيدن مرگ است  وَ كُنَّا نَخُوضُ مَعَ الْخائِضِينَ   حَتَّى أَتانَا الْيَقِينُ  مدثر / 45 .\r\n قالَ النَّارُ مَثْواكُمْ خالِدِينَ فِيها إِلَّا ما شاءَ اللَّهُ إِنَّ رَبَّكَ حَكِيمٌ عَلِيمٌ  :\r\nخدا در جواب فرمايد هر دو گروه جايگاهتان آتش است و در آن مخلد خواهيد بود مگر آنكه خدا بخواهد كه خدا از روى حكمت و علم كار مىكند راجع به خلود رجوع شود به « نكته‌ها » .\r\n129 -  وَ كَذلِكَ نُوَلِّي بَعْضَ الظَّالِمِينَ بَعْضاً بِما كانُوا يَكْسِبُونَ  :\r\nاين آيه يك حكم كلى است كه در مقام تشبيه به تسلّط جن بر انس بيان گرديده است و آن اينكه خدا بعضى از ظالمان را بر بعضى مسلط و سرپرست\r\n\r\n","description":"","footnote":"","page_name":" 313 ","page_number":313},
  {"content":"\r\n\r\nمىكند ، آن گاه كه جامعه ستمگرى را پذيرا شد و از بىعدالتىها استقبال كرد تابع و متبوع همه ظالم مىشوند  بِما كانُوا . . .  حاكى است كه اين تسلط نتيجه عملكرد آنهاست .\r\n130 -  يا مَعْشَرَ الْجِنِّ وَ الْإِنْسِ أَ لَمْ يَأْتِكُمْ رُسُلٌ مِنْكُمْ يَقُصُّونَ عَلَيْكُمْ آياتِي وَ يُنْذِرُونَكُمْ لِقاءَ يَوْمِكُمْ هذا قالُوا شَهِدْنا عَلى أَنْفُسِنا  :\r\nخطاب دوم خداست به انس و جن در روز قيامت از لفظ « منكم » معلوم مىشود كه خدا به جن از خودشان پيامبرانى فرستاده است ، از آيات سورهء جن و سورهء احقاف روشن مىشود كه جن مأمور بودند به قرآن و رسول خدا صلى اللَّه عليه و إله ايمان بياورند و ايمان آوردند از على عليه السّلام نقل شده : خدا به جن پيامبرى از خودشان مبعوث فرمود و از امام باقر عليه السّلام نقل شده كه رسول خدا صلى اللَّه عليه و إله به انس و جن هر دو پيغمبر بود « 1 » .\r\nبه هر حال معلوم مىشود كه هر دو گروه مكلف و انذار شده شايسته پاداش و كيفر در روز قيامت هستند مراد از  شَهِدْنا عَلى أَنْفُسِنا  آن است كه خواهند گفت : بلى آمدند و انذار كردند ، و اين گواهى بر عليه‌شان خواهد بود .\r\n وَ غَرَّتْهُمُ الْحَياةُ الدُّنْيا وَ شَهِدُوا عَلى أَنْفُسِهِمْ أَنَّهُمْ كانُوا كافِرِينَ  .\r\n غَرَّتْهُمُ . . .  جملهء معترضه و علت عدم اعتناء آنها به انذار رسل است ، « شهدوا » در مقام آن است كه خواهند گفت : ما پيامبران را تكذيب كرديم ، على هذا « شهدنا » راجع به انكار آنهاست .\r\n131 -  ذلِكَ أَنْ لَمْ يَكُنْ رَبُّكَ مُهْلِكَ الْقُرى بِظُلْمٍ وَ أَهْلُها غافِلُونَ \r\n\r\n\r\n","description":"","footnote":"\r\n( 1 )\r\nتفسير صافى « سئل الشامى عليا ( ع ) هل بعث اللَّه نبيا الى الجن ؟ قال نعم بعث اليهم نبيا يقال له يوسف فدعاهم الى اللَّه فقتلوه »\r\nو\r\nعن الباقر ( ع ) فى حديث ان اللَّه عز و جل بعث محمدا الى الجن و الانس » .\r\n","page_name":" 314 ","page_number":314},
  {"content":"\r\n\r\n« ذلك اشاره است به ارسال رسل ، يعنى : فرستادن پيامبران براى آن بود كه در سنت الهى اهل هيچ شهرى بدون اتمام حجت و در حال غفلت و بىخبرى هلاك نمىشوند ، مثل  وَ ما كُنَّا مُعَذِّبِينَ حَتَّى نَبْعَثَ رَسُولًا  اسراء / 15 خلاصه آنكه :\r\nظلم سبب هلاك امتهاست به شرط آنكه حجت قبلا تمام شده باشد .\r\n132 -  وَ لِكُلٍّ دَرَجاتٌ مِمَّا عَمِلُوا وَ ما رَبُّكَ بِغافِلٍ عَمَّا يَعْمَلُونَ  :\r\nظاهرا « لكل » راجع است به جن و انس و به نظرم درجات راجع به اعمال خوب و  ما رَبُّكَ بِغافِلٍ . . .  راجع به اعمال بد آنهاست .\r\n133 -  وَ رَبُّكَ الْغَنِيُّ ذُو الرَّحْمَةِ إِنْ يَشَأْ يُذْهِبْكُمْ وَ يَسْتَخْلِفْ مِنْ بَعْدِكُمْ ما يَشاءُ كَما أَنْشَأَكُمْ مِنْ ذُرِّيَّةِ قَوْمٍ آخَرِينَ  اين آيه در رفع اشكالاتى است كه از مطالب گذشته به ذهن مىآيد يعنى خدا بىنياز است و به كسى و چيزى احتياجى ندارد ، اين همه آفريدن و هدايت كردن و ارسال رسل از باب آن است كه خدا داراى رحمت مطلقه است و مقتضاى رحمت چنين است . جملهء :  إِنْ يَشَأْ يُذْهِبْكُمْ  بيان بىنيازى است يعنى احتياجى به شما ندارد و اگر بخواهد شما را از بين مىبرد ، جملهء  وَ يَسْتَخْلِفْ . . .  بيان رحمت است يعنى مقتضاى رحمت آن است كه ديگران را به جاى شما بياورد چنان كه شما را در جاى ديگران آورده است « ما يشاء » به جاى « من يشاء » نشانگر وسعت قدرت خداست ، شامل انسان و غير انسان است ، آيه روشن مىكند كه خلقت انسان به علت رحمت خداست .\r\n134 -  إِنَّ ما تُوعَدُونَ لَآتٍ وَ ما أَنْتُمْ بِمُعْجِزِينَ  .\r\nاشاره به حتمى بودن وعده‌هاى خداست و انسان نمىتواند از آنها جلوگيرى بكند و خدا را عاجز نمايد .\r\n135 -  قُلْ يا قَوْمِ اعْمَلُوا عَلى مَكانَتِكُمْ إِنِّي عامِلٌ فَسَوْفَ تَعْلَمُونَ \r\n\r\n","description":"","footnote":"","page_name":" 315 ","page_number":315},
  {"content":"\r\n\r\n مَنْ تَكُونُ لَهُ عاقِبَةُ الدَّارِ إِنَّهُ لا يُفْلِحُ الظَّالِمُونَ  :\r\nتهديد است از جانب خدا به زبان پيغمبر ، يعنى آنچه مىتوانيد در شرك و كفر قدم برداريد من نيز در راه توحيد و عدل قدم برخواهم داشت ، زود خواهيد دانست پيروزى از آن كيست ، از آن من است زيرا شما ظالميد و ظالمان رستگار نمىشوند مراد از « الدار » ظاهرا دنياست ، لفظ « من » مفعول « تعلمون » و يا براى استفهام است .\r\n\r\nنكته‌ها\r\nخلود : آيات قرآن كريم روشن و صريحند در اينكه كفار در جهنم مخلد خواهند بود ، در اين رابطه چند آيه داريم كه قابل دقت مىباشند ، اينك آنها را نقل و بررسى مىكنيم اول آيهء :     يَوْمَ يَأْتِ لا تَكَلَّمُ نَفْسٌ إِلَّا بِإِذْنِهِ فَمِنْهُمْ شَقِيٌّ وَ سَعِيدٌ فَأَمَّا الَّذِينَ شَقُوا فَفِي النَّارِ لَهُمْ فِيها زَفِيرٌ وَ شَهِيقٌ خالِدِينَ فِيها ما دامَتِ السَّماواتُ وَ الْأَرْضُ إِلَّا ما شاءَ رَبُّكَ إِنَّ رَبَّكَ فَعَّالٌ لِما يُرِيدُ وَ أَمَّا الَّذِينَ سُعِدُوا فَفِي الْجَنَّةِ خالِدِينَ فِيها ما دامَتِ السَّماواتُ وَ الْأَرْضُ إِلَّا ما شاءَ رَبُّكَ عَطاءً غَيْرَ مَجْذُوذٍ     هود / 105 - 108 ، آيه اول در خلود اهل آتش صريح است ولى  إِلَّا ما شاءَ رَبُّكَ  آن را سست مىكند يعنى : آنها در آتش مخلد هستند مگر وقتى كه خدا بيرون شد نشان را بخواهد جملهء  إِنَّ رَبَّكَ فَعَّالٌ لِما يُرِيدُ  به نظر مىآيد كه اين استثنا واقع شدنى است ، بر خلاف آيهء اخير كه بعد از استثنا فرموده :  عَطاءً غَيْرَ مَجْذُوذٍ  و آن نشان مىدهد كه ذكر استثناء در آيهء اخير براى آن است كه خدا در بهشتى بودن آنها مسلوب القدرة نيست و اللَّه العالم .\r\nدوم آيهء :  قالَ النَّارُ مَثْواكُمْ خالِدِينَ فِيها إِلَّا ما شاءَ اللَّهُ إِنَّ رَبَّكَ حَكِيمٌ عَلِيمٌ  انعام / 128 ، اين آيه به ظاهر دربارهء كفار است ولى پس از وعدهء خلود مىگويد :\r\n\r\n","description":"","footnote":"","page_name":" 316 ","page_number":316},
  {"content":"\r\n\r\n إِلَّا ما شاءَ اللَّهُ إِنَّ رَبَّكَ حَكِيمٌ عَلِيمٌ  اول مىگويد : در آتش مخلدند آن وقت خطاب به پيغمبر صلى اللَّه عليه و إله مىگويد مگر وقتى كه خدايت بخواهد خارج شوند آمدن دو اسم حكيم و عليم به نظر مىرساند كه اين كار عملى خواهد شد و اللَّه العالم .\r\nسوم آيهء :    إِنَّ جَهَنَّمَ كانَتْ مِرْصاداً لِلطَّاغِينَ مَآباً لابِثِينَ فِيها أَحْقاباً    نبأ / 21 - 23 ذيل آيات نشان مىدهد كه مراد از طاغين كفار مىباشند كه قيامت را تكذيب مىكنند احقاب جمع حقب به معنى مدتهاى زياد و زمانهاى مفصل است ، نتيجه اين مىشود كه كفار مدتهاى زياد در آتش خواهند بود نه هميشه .\r\nناگفته نماند : اگر مراد از اين آيه و از استثناها در آيات گذشته آن باشد كه گفته شد در اين صورت تمام آياتى كه دربارهء خلود اهل آتشند با اين آيات مقيد و تخصيص داده مىشوند و كفار پس از زمانهاى بسيارى كه خدا مىداند از آتش آزاد مىشوند و اللَّه العالم .\r\nدربارهء اين استثناها گفته‌اند : آنها صرفا براى اثبات قدرت خداست يعنى اهل بهشت در بهشت و اهل عذاب در عذاب مخلدند ولى اين خلود طورى نيست كه از خدا سلب قدرت كند و خدا هم نتواند خارجشان كند بلكه خدا مىتواند اما اين كار را نخواهد كرد ، ولى بايد دقت كرد كه دربارهء اهل بهشت فرموده :  عَطاءً غَيْرَ مَجْذُوذٍ  و دربارهء اهل جهنم فرموده : « ان ربك فعال لما يريد ان ربك حكيم عليم » .\r\nو نيز گفته‌اند : آيهء  فَأَمَّا الَّذِينَ شَقُوا . . .  و قهرا آيهء  قالَ النَّارُ مَثْواكُمْ  دربارهء بعضى از اهل آتش است كه پس از مدتى آزاد خواهند شد و استثنا در جاى خود واقع است ، در تفسير برهان چند روايت بدين مضمون نقل شده است از جمله نقل شده كه امام صادق عليه السّلام به عمران فرمود :\r\n« هذه فى الذين يخرجون من النار »\r\nو از امام كاظم عليه السّلام نقل شده :\r\n« يدخلون النار بذنوبهم و يخرجون بعفو\r\n\r\n","description":"","footnote":"","page_name":" 317 ","page_number":317},
  {"content":"\r\n\r\nاللَّه » .\r\nدر تفسير ابن كثير اين قول را از ابن عباس و حسن نقل كرده است .\r\nدر اين زمينه در قاموس قرآن ( خلد ) به تفصيل سخن گفته‌ايم بايد دانست ما حق داريم دربارهء آيات خدا فكر و تدبير و آنها را به يكديگر برگردانيم و نتيجه‌گيرى كنيم ، دربارهء خلود اهل عذاب و وقوع استثناها علم پيش خداست و به خواست خدا تسليم هستيم سيوطى در در منثور از ابن مسعود نقل مىكند : « ليأتين عليها ( جهنم ) زمان تخفق ابوابها » و از صحابهء ديگرى نقل مىكند : « سيأتى على جهنم يوم لا يبقى فيها احد » و اللَّه العالم .\r\n\r\n","description":"","footnote":"","page_name":" 318 ","page_number":318},
  {"content":"\r\n\r\n\r\n[ سوره الأنعام ( 6 ) : آيات 136 تا 140 
  ]\r\nوَ جَعَلُوا لِلَّهِ مِمَّا ذَرَأَ مِنَ الْحَرْثِ وَ الْأَنْعامِ نَصِيباً فَقالُوا هذا لِلَّهِ بِزَعْمِهِمْ وَ هذا لِشُرَكائِنا فَما كانَ لِشُرَكائِهِمْ فَلا يَصِلُ إِلَى اللَّهِ وَ ما كانَ لِلَّهِ فَهُوَ يَصِلُ إِلى شُرَكائِهِمْ ساءَ ما يَحْكُمُونَ ( 136 ) وَ كَذلِكَ زَيَّنَ لِكَثِيرٍ مِنَ الْمُشْرِكِينَ قَتْلَ أَوْلادِهِمْ شُرَكاؤُهُمْ لِيُرْدُوهُمْ وَ لِيَلْبِسُوا عَلَيْهِمْ دِينَهُمْ وَ لَوْ شاءَ اللَّهُ ما فَعَلُوهُ فَذَرْهُمْ وَ ما يَفْتَرُونَ ( 137 ) وَ قالُوا هذِهِ أَنْعامٌ وَ حَرْثٌ حِجْرٌ لا يَطْعَمُها إِلاَّ مَنْ نَشاءُ بِزَعْمِهِمْ وَ أَنْعامٌ حُرِّمَتْ ظُهُورُها وَ أَنْعامٌ لا يَذْكُرُونَ اسْمَ اللَّهِ عَلَيْهَا افْتِراءً عَلَيْهِ سَيَجْزِيهِمْ بِما كانُوا يَفْتَرُونَ ( 138 ) وَ قالُوا ما فِي بُطُونِ هذِهِ الْأَنْعامِ خالِصَةٌ لِذُكُورِنا وَ مُحَرَّمٌ عَلى أَزْواجِنا وَ إِنْ يَكُنْ مَيْتَةً فَهُمْ فِيهِ شُرَكاءُ سَيَجْزِيهِمْ وَصْفَهُمْ إِنَّهُ حَكِيمٌ عَلِيمٌ ( 139 ) قَدْ خَسِرَ الَّذِينَ قَتَلُوا أَوْلادَهُمْ سَفَهاً بِغَيْرِ عِلْمٍ وَ حَرَّمُوا ما رَزَقَهُمُ اللَّهُ افْتِراءً عَلَى اللَّهِ قَدْ ضَلُّوا وَ ما كانُوا مُهْتَدِينَ ( 140 )\r\n136 - از كشت و چهارپايان كه خدا آفريده ، براى خدا سهمى قرار دادند و به زعمشان گفتند : اين براى خداست و اين براى شركاى ( بتان ) ما ، آنچه براى شركاى آنهاست به خدا نمىرسد و آنچه براى خداست به شركائشان مىرسد حكمى كه مىكنند حكم بدى است .\r\n137 - بدينسان : براى بسيارى از مشركان ، شركائشان كشتن فرزندان آنها را خوب جلوه دادند ، تا هلاكشان كنند و دينشان را بر ايشان مشتبه كنند . اگر خدا مىخواست چنين نمىكردند ، آنها را با دروغهايى كه مىسازند واگذار .\r\n\r\n","description":"","footnote":"","page_name":" 319 ","page_number":319},
  {"content":"\r\n\r\n138 - گفتند : اين حيوانات و زراعتى است حرام ، هيچكس جز آنكه ما بخواهيم از آن نخورد ، و اين چهارپايانى است كه سوار شدنشان حرام است و چهارپايانى دارند كه نام خدا را بر آن ياد نمىكنند ، افترايى است بر خدا ، خدا حتما بر دروغى كه مىسازند سزايشان مىدهد .\r\n139 - و گفتند : آنچه در شكم اين چهارپايان هست خاص مردان ما است و بر زنان ما حرام است ، و اگر مرده باشد همه در آن شريكند ، به زودى خدا سزاى وصف ناحق كردنشان را مىدهد كه خدا حكمتكار و داناست .\r\n140 - كسانى كه اولاد خود را از روى سفاهت و نادانى كشتند و آنچه خدا روزيشان كرده با افترا بستن به او حرام كردند ، به خسران افتادند ، حقا كه گمراه شدند و هدايت يافته نيستند .\r\n\r\nكلمه‌ها\r\nذرء : آفريدن . به قولى آفريد بدون نقشه قبلى ، اصل آن به معنى ظهور است .\r\nحرث : كاشتن و كشت . اسم و مصدر هر دو آمده است در اينجا معناى دوم مراد است .\r\nنصيب : بهره . سهيمه .\r\nزعمهم : زعم : قول باطل و دروغ .\r\nليردوهم : ردى : هلاكت ارداء ، به هلاكت انداختن . « ليردوهم » : تا به هلاكت كشند آنها را ليلبسوا : لبس ( بر وزن عقل ) مشتبه و مختلط كردن « ليلبسوا » تا مشتبه كنند .\r\nيفترون : فرى : قطع و شكافتن . افتراء : جعل دروغ و از خود چيزى\r\n\r\n","description":"","footnote":"","page_name":" 320 ","page_number":320},
  {"content":"\r\n\r\nدرآوردن .\r\nحجر : ( بر وزن شبر ) منع . منظور از آن در اينجا ممنوع و حرام است .\r\nوصفهم : وصف : ذكر چگونگى شىء ، منظور از آن توصيف به حلال و حرام است .\r\nسفها : سفه : حماقت و جهالت . « السفه : ضد الحلم » .\r\n\r\nشرحها\r\nدر تعقيب آيات گذشته ، در اين آيات قسمتى از بدعتهاى مشركان دربارهء چهارپايان و زراعت و كشتن فرزندان نقل و رد شده است .\r\n136 -  وَ جَعَلُوا لِلَّهِ مِمَّا ذَرَأَ مِنَ الْحَرْثِ وَ الْأَنْعامِ نَصِيباً فَقالُوا هذا لِلَّهِ بِزَعْمِهِمْ وَ هذا لِشُرَكائِنا  .\r\nيكى از بدعتهايشان آن بود كه مقدارى از زراعت و چهارپايان را براى خدا و مقدارى براى اصنام معين مىكردند ، مال خدا را بر ميهمانان و مساكين و سهم بتان را در ترويج آنها مصرف مىكردند ، اگر سهم خدا از حيوان و زراعت زياد و خوب مىشد و سهم بتان نه ، سهم خدا را به جاى سهم بتان مصرف مىكردند و در صورت عكس قضيه ، چيزى در راه خدا نمىدادند و مىگفتند : خدا نيازى ندارد لذا فرموده :\r\n فَما كانَ لِشُرَكائِهِمْ فَلا يَصِلُ إِلَى اللَّهِ وَ ما كانَ لِلَّهِ فَهُوَ يَصِلُ إِلى شُرَكائِهِمْ  و در رد اين بدعت فرموده :  ساءَ ما يَحْكُمُونَ  حكمى كه مىكنند حكم بدى است ، بدعت مجعولى است .\r\n137 -  وَ كَذلِكَ زَيَّنَ لِكَثِيرٍ مِنَ الْمُشْرِكِينَ قَتْلَ أَوْلادِهِمْ شُرَكاؤُهُمْ \r\n\r\n","description":"","footnote":"","page_name":" 321 ","page_number":321},
  {"content":"\r\n\r\n لِيُرْدُوهُمْ وَ لِيَلْبِسُوا عَلَيْهِمْ دِينَهُمْ  .\r\n« كذلك » اشاره است به  جَعَلُوا لِلَّهِ . . .  مراد از شركائى كه قتل اولاد را در نظرشان خوب جلوه مىدادند ممكن است بتها باشد يعنى عشق به اصنام در نظر آنها قربانى كردن فرزندان را براى اصنام مزين كرد اين در صورتى است كه قربانى براى بتان باشد ، به نظر مىآيد منظور از آن بدعت گزاران باشد كه آن را رسمى كردند ، « ليردوهم » لام براى عاقبت و نتيجه است  لِيَلْبِسُوا . . .  حاكى است كه آن را از دستورات دين معرفى مىكرده‌اند .\r\nناگفته نماند : قرآن دربارهء فرزندان دو نوع قتل از عرب نقل مىكند يكى قتل دختران كه قبيله بنو تميم آن را مىكردند گويند : نعمان بن منذر بر قومى از عرب حمله كرد ، زنان آنها را اسير نمود به هنگام استرداد اسيران دختر قيس بن عاصم حاضر نشد برگردد چون ازدواج كرده بود ، قيس قسم خورد هر دخترى كه زنش به دنيا آورد زنده بگورش كند و اين در ميان آنها رسم شد ، آيهء :  وَ إِذَا الْمَوْؤُدَةُ سُئِلَتْ  كورت / 8 ،  وَ إِذا بُشِّرَ أَحَدُهُمْ بِالْأُنْثى ظَلَّ وَجْهُهُ مُسْوَدًّا . . .  نحل / 58 راجع به آن است .\r\nديگرى كشتن فرزند اعم از دختر و پسر از ترس گرسنگى ، چون محصول كم مىآمد فرزندان خود را مىكشتند كه از رنج گرسنگى آسوده باشند :\r\n وَ لا تَقْتُلُوا أَوْلادَكُمْ خَشْيَةَ إِمْلاقٍ نَحْنُ نَرْزُقُهُمْ وَ إِيَّاكُمْ  اسراء / 31 ، انعام / 151  وَ لَوْ شاءَ اللَّهُ ما فَعَلُوهُ فَذَرْهُمْ وَ ما يَفْتَرُونَ  .\r\nيعنى به اين افترائشان كه به خدا مىبندند اهميت مده ، ضمير  ما فَعَلُوهُ  ظاهرا به تزيين راجع است و آن از نتائج مختار بودن بندگان مىباشد .\r\n138 -  وَ قالُوا هذِهِ أَنْعامٌ وَ حَرْثٌ حِجْرٌ لا يَطْعَمُها إِلَّا مَنْ نَشاءُ بِزَعْمِهِمْ  .\r\n\r\n","description":"","footnote":"","page_name":" 322 ","page_number":322},
  {"content":"\r\n\r\nبدعت ديگرشان آن بود كه مقدارى از چهارپايان و زراعت را معين كرده و مىگفتند : اينها به همه حرام است مگر كسى كه ما معين كنيم ، نقل شده كه آن را فقط به خدمتكاران بتان حلال مىدانستند آن هم خدمت‌كاران مرد ، « بزعمهم » حاكى است كه اين ساختهء خودشان بود .\r\n وَ أَنْعامٌ حُرِّمَتْ ظُهُورُها وَ أَنْعامٌ لا يَذْكُرُونَ اسْمَ اللَّهِ عَلَيْهَا  .\r\nلفظ  وَ أَنْعامٌ  تقديرش « هذه انعام » يا « و لهم انعام » است مراد از انعام اول كه حرام مىدانستند ظاهرا همان بحيره ، سائبه و مانند آن است كه در سورهء مائده / 103 گفته شد كه سوار شدن به آنها را حرام مىدانستند . و منظور از انعام دوم گويند همان بود كه وقت ذبح آنها نام بتان را ياد مىكردند يا اصلا نامى ياد نمىكردند .\r\n افْتِراءً عَلَيْهِ سَيَجْزِيهِمْ بِما كانُوا يَفْتَرُونَ  .\r\nيعنى آن را به خدا نسبت داده و از احكام دين مىشمردند و مىگفتند :\r\nخدا چنين فرمان داده است .\r\n139 -  وَ قالُوا ما فِي بُطُونِ هذِهِ الْأَنْعامِ خالِصَةٌ لِذُكُورِنا وَ مُحَرَّمٌ عَلى أَزْواجِنا وَ إِنْ يَكُنْ مَيْتَةً فَهُمْ فِيهِ شُرَكاءُ  بدعت ديگرشان آن بود كه اگر چهارپايان بحيره و سائبه حامله مىشد مىگفتند بچه‌هاى آنها فقط براى مردان حلال است و اگر بچه مرده به دنيا مىآيد مرد و زن از آن مىخوردند و به همه حلال بود ، بقولى مراد از  ما فِي بُطُونِ  شير آنهاست ولى آمدن لفظ « ميته » اين احتمال را ضعيف مىكند .\r\n سَيَجْزِيهِمْ وَصْفَهُمْ إِنَّهُ حَكِيمٌ عَلِيمٌ  .\r\nتقدير آن « بوصفهم » است يعنى بواسطهء اين توصيف ناحق ، خدا مجازاتشان\r\n\r\n","description":"","footnote":"","page_name":" 323 ","page_number":323},
  {"content":"\r\n\r\nمىكند كه خدا به اعمالشان آگاه است و حكمت اقتضاى تأديبشان را دارد .\r\n140 -  قَدْ خَسِرَ الَّذِينَ قَتَلُوا أَوْلادَهُمْ سَفَهاً بِغَيْرِ عِلْمٍ وَ حَرَّمُوا ما رَزَقَهُمُ اللَّهُ افْتِراءً عَلَى اللَّهِ قَدْ ضَلُّوا وَ ما كانُوا مُهْتَدِينَ  خلاصه و نتيجه‌گيرى از گذشته است كه كشتن فرزندان جز سفاهت نيست عقل آن را محكوم مىكند لذا نتيجه‌اش خسران مىباشد ، چهارپايان نيز رزق خداست نبايد حرام شمرد ، اينكه بگوئيد : خدا چنين گفته است ، دروغ است و اينان گمراه بوده و هدايت يافته نيستند « كانوا » در اينجا ظاهرا منسلخ از زمان است .\r\n\r\n","description":"","footnote":"","page_name":" 324 ","page_number":324},
  {"content":"\r\n\r\n\r\n[ سوره الأنعام ( 6 ) : آيات 141 تا 144 
  ]\r\nوَ هُوَ الَّذِي أَنْشَأَ جَنَّاتٍ مَعْرُوشاتٍ وَ غَيْرَ مَعْرُوشاتٍ وَ النَّخْلَ وَ الزَّرْعَ مُخْتَلِفاً أُكُلُهُ وَ الزَّيْتُونَ وَ الرُّمَّانَ مُتَشابِهاً وَ غَيْرَ مُتَشابِهٍ كُلُوا مِنْ ثَمَرِهِ إِذا أَثْمَرَ وَ آتُوا حَقَّهُ يَوْمَ حَصادِهِ وَ لا تُسْرِفُوا إِنَّهُ لا يُحِبُّ الْمُسْرِفِينَ ( 141 ) وَ مِنَ الْأَنْعامِ حَمُولَةً وَ فَرْشاً كُلُوا مِمَّا رَزَقَكُمُ اللَّهُ وَ لا تَتَّبِعُوا خُطُواتِ الشَّيْطانِ إِنَّهُ لَكُمْ عَدُوٌّ مُبِينٌ ( 142 ) ثَمانِيَةَ أَزْواجٍ مِنَ الضَّأْنِ اثْنَيْنِ وَ مِنَ الْمَعْزِ اثْنَيْنِ قُلْ آلذَّكَرَيْنِ حَرَّمَ أَمِ الْأُنْثَيَيْنِ أَمَّا اشْتَمَلَتْ عَلَيْهِ أَرْحامُ الْأُنْثَيَيْنِ نَبِّئُونِي بِعِلْمٍ إِنْ كُنْتُمْ صادِقِينَ ( 143 ) وَ مِنَ الْإِبِلِ اثْنَيْنِ وَ مِنَ الْبَقَرِ اثْنَيْنِ قُلْ آلذَّكَرَيْنِ حَرَّمَ أَمِ الْأُنْثَيَيْنِ أَمَّا اشْتَمَلَتْ عَلَيْهِ أَرْحامُ الْأُنْثَيَيْنِ أَمْ كُنْتُمْ شُهَداءَ إِذْ وَصَّاكُمُ اللَّهُ بِهذا فَمَنْ أَظْلَمُ مِمَّنِ افْتَرى عَلَى اللَّهِ كَذِباً لِيُضِلَّ النَّاسَ بِغَيْرِ عِلْمٍ إِنَّ اللَّهَ لا يَهْدِي الْقَوْمَ الظَّالِمِينَ ( 144 )\r\n141 - اوست كه باغهاى با داربست و غير داربست آفريده و نخل و كشت كه ميوه‌اش مختلف است و زيتون و انار مانند هم و غير مانند هم ، وقتى كه ميوه دهد از ميوه‌اش بخوريد و حق آن را هنگام چيدنش بدهيد ، اسراف نكنيد كه خدا مسرفان را دوست نمىدارد .\r\n142 - و از حيوانات بزرگ و كوچك بوجود آورد ، از آنچه خدا روزى داده بخوريد و از گفته‌هاى شيطان پيروى نكنيد كه وى دشمن آشكار شما است .\r\n143 - ( و پديد آورد ) هشت زوج ، از گوسفند دو تا ( نر و ماده ) ، از بز دو تا ( نر و ماده ) بگو : آيا دو نر را حرام كرده يا دو ماده را يا آنچه رحم دو ماده در برگرفته است ؟ اگر راستگو هستيد مرا از روى علم خبر دهيد ؟\r\n\r\n","description":"","footnote":"","page_name":" 325 ","page_number":325},
  {"content":"\r\n\r\n144 - و از شتر دو تا و از گاو دو تا ( نر و ماده ) بگو : آيا دو نر را حرام كرده يا دو ماده را يا آنچه ارحام دو ماده در برگرفته است ؟ آيا آن دم كه خدا به اين حكم سفارشتان مىكرد حاضر بوديد ؟ كيست ستمگرتر از آنكه بر خدا دروغ بندد تا مردم را از روى نادانى گمراه كند ؟ خدا گروه ستمكاران را هدايت نمىكند .\r\n\r\nكلمه‌ها\r\nمعروشات : عرش : تخت حكومت ، داربست انگور را عرش گويند كه تخت تاك است معروش : درخت انگورى كه در داربست است جمع آن معروشات است .\r\nاكله : اكل ( بر وزن شتر ) ميوه . خوردنى . اكل ( بر وزن عقل ) :\r\nخوردن .\r\nاثمر : ميوه آورد . ثمره آورد .\r\nحصاد : حصد و حصاد : درو كردن . چيدن .\r\nتسرفوا : اسراف : زياده روى از حد . همچنين است سرف .\r\nحمولة : حمل : برداشتن بار و بار . حموله : شتر بار بردار . اسم جمع است از لفظ خود مفرد ندارد ( مجمع البيان ) احتمال دارد مراد حيوانات بزرگ باشد كه قدرت حمل بار دارد مثل شتر و گاو .\r\nفرشا : ( بر وزن عرش ) در اصل به معنى گستردن و در اينجا ظاهرا به معنى چهارپايان كوچك است مثل گوسفند و بز و گويا در زمين گسترده مىشوند .\r\nخطوات : خطوه ( بضم خاء ) فاصله ميان دو پا در راه رفتن و بفتح اول ، يك دفعه گام برداشتن است ، جمع آن خطوات ، مراد از آن وساوس\r\n\r\n","description":"","footnote":"","page_name":" 326 ","page_number":326},
  {"content":"\r\n\r\nشيطان است .\r\nازواج : جفتها . مفرد آن زوج است . ناگفته نماند در زبان عرب به نر و ماده هر دو زوج گويند زوجين به معنى يك نر و يك ماده است بخلاف زبان فارسى كه زوجين به معنى دو جفت يعنى چهار فرد است على هذا مراد از ثمانية ازدواج اينجا چهار نر و چهار ماده يعنى هشت لنگه است .\r\nضأن : گوسفند : به معنى مطلق گوسفند است اعم از نر و ماده .\r\nمعز : بز . اين كلمه مثل ضأن فقط يك بار در قرآن آمده است اعم از نر و ماده .\r\nءالذكرين : اين لفظ مركب است از همزهء استفهام و « الذكرين » يعنى آيا دو مذكر را حرام كرده يا دو مؤنث را .\r\nالانثيين : تثنيه انثى است يعنى دو انثى و دو مؤنث .\r\nنبئونى : نبأ : خبر مهم . نبئونى » خبر دهيد به من .\r\nارحام : رحم ( بفتح اول و كسر دوم ) رحم حيوان و انسان ، جمع آن ارحام است .\r\n\r\nشرحها\r\nدر تعقيب آنكه مشركان قسمتى از زراعت و چهارپايان و در آن بدعتها به وجود آورده بودند ، در اين آيات فرموده : خدا روئيدنيها و چهارپايان را به نفع بندگان آفريده ، از آنها استفاده كنيد و به بدعت مشركان اعتنا نكنيد .\r\n141 -  وَ هُوَ الَّذِي أَنْشَأَ جَنَّاتٍ مَعْرُوشاتٍ وَ غَيْرَ مَعْرُوشاتٍ وَ النَّخْلَ وَ الزَّرْعَ مُخْتَلِفاً أُكُلُهُ وَ الزَّيْتُونَ وَ الرُّمَّانَ مُتَشابِهاً وَ غَيْرَ مُتَشابِهٍ  .\r\n\r\n","description":"","footnote":"","page_name":" 327 ","page_number":327},
  {"content":"\r\n\r\nاين آيه نظير آيهء 99 همين سوره است مراد از معروشات باغاتى است كه با داربست ايستاده ، غير معروشات آنهايى است كه بر تنه‌هاى خود مىايستند .  مُخْتَلِفاً أُكُلُهُ  ظاهرا قيد است براى هر دو از نخل و زرع ، اختلاف ميوه در نخل راجع است به اختلاف انواع آن و در زرع مربوط به اختلاف اجناس است مثل گندم ، جو ، عدس ، نخود و مانند آنها ، تشابه و عدم تشابه در زيتون و انار راجع به اختلاف و تشابه طعم و شكل و رنگ آنهاست ، همهء اينها از يك آب و يك زمين و يك هوا به وجود مىآيند اينها پر از اسرار و عبرتها است النهايه هميشه موجود بودن ، اين شگفتى را از بين برده است و گرنه به وجود آمدن انگور مثلا از هيزم ( درخت انگور ) از عجائب است .\r\n كُلُوا مِنْ ثَمَرِهِ إِذا أَثْمَرَ وَ آتُوا حَقَّهُ يَوْمَ حَصادِهِ وَ لا تُسْرِفُوا إِنَّهُ لا يُحِبُّ الْمُسْرِفِينَ  .\r\nدر اينجا سه دستور هست اول  كُلُوا مِنْ ثَمَرِهِ . . .  بيان مباح بودن آنهاست يعنى به تحريم بدعتكاران اهميت ندهيد و از آنها استفاده كنيد دوم  آتُوا حَقَّهُ . . .  به اطمينان مىشود گفت مراد زكات واجبى نيست زيرا سوره ، مكى است و زكات در مدينه نازل شده است و در بعضى از مذكورات از قبيل انار و زيتون زكات نيست ولى ثابت مىكند كه حقى در آن هست و بايد داده شود آن هم در وقت برداشت محصول ، از امام صادق عليه السّلام نقل شده : در زرع دو تا حق هست يكى آنكه از تو گرفته شود ، ديگرى آنكه خودت بدهى اما آنچه گرفته مىشود يك دهم تا نصف يك دهم ( زكات واجب ) است اما حقى كه تو مىدهى خدا مىگويد  وَ آتُوا حَقَّهُ يَوْمَ حَصادِهِ  مشت ، مشت مىدهى تا از چيدن فارغ شوى « 1 » در اين زمينه روايات ديگرى نيز هست .\r\n\r\n\r\n","description":"","footnote":"\r\n( 1 )\r\nتفسير عياشى « عن معاوية بن ميسرة قال سمعت ابا عبد اللَّه ( ع ) يقول : ( ان )\r\n","page_name":" 328 ","page_number":328},
  {"content":"\r\n\r\nسوم  وَ لا تُسْرِفُوا . . .  ظاهرا راجع به عموم است يعنى بايد در آنها اسراف نشود ، از قبيل اتلاف ، ريخت و پاش ، بىفايده گذاشتن ، صرف در گناهان و مانند آن ، بعيد است كه مراد اسراف در احسان باشد گر چه در آيات ديگر آمده :\r\n وَ الَّذِينَ إِذا أَنْفَقُوا لَمْ يُسْرِفُوا وَ لَمْ يَقْتُرُوا وَ كانَ بَيْنَ ذلِكَ قَواماً  فرقان / 67 .\r\nآيه روشن است در اينكه بايد از آنها قسمتى را انفاق و احسان كرد خواه به طور زكات واجبى يا غير آن .\r\n142 -  وَ مِنَ الْأَنْعامِ حَمُولَةً وَ فَرْشاً  .\r\nعطف است به جاى « جنات » يعنى براى شما به وجود آورد از چهارپايان بزرگ و كوچك را ناگفته نماند : چون آيهء بعدى بيان « الانعام » است روشن مىشود كه مراد از حموله قسمت شتر و گاو و از « فرشا » گوسفند و بز است .\r\n كُلُوا مِمَّا رَزَقَكُمُ اللَّهُ وَ لا تَتَّبِعُوا خُطُواتِ الشَّيْطانِ إِنَّهُ لَكُمْ عَدُوٌّ مُبِينٌ  .\r\nيعنى به بدعتها در اين زمينه اعتنا نكنيد اينها براى شما رزق و مباحند ، از وسوسه‌هاى شيطانى اطاعت نكنيد ، قدم در جاى قدمهاى شيطان نگذاريد كه حلال خدا را حرام كنيد .\r\n143 -  ثَمانِيَةَ أَزْواجٍ مِنَ الضَّأْنِ اثْنَيْنِ وَ مِنَ الْمَعْزِ اثْنَيْنِ  .\r\nبيان است براى « الانعام » در آيهء سابق ، « ثمانيه » تقديرش « و انشأ ثمانية . . . » است ، در كلمه‌ها گفته شد كه مراد از زوجين نر و ماده است على هذا هشت جفت عبارت است از چهار نر و چهار ماده ، يعنى خدا براى شما هشت جفت از چهارپايان آفريده است تا بخوريد نه ماده‌هاى آنها حرام هستند نه نرها و نه بچه‌هايى كه\r\n\r\n\r\n","description":"","footnote":"\r\nفى الزرع حقان حق تؤخذ به و حق تعطيه ، فاما الذى تؤخذ به فالعشر و نصف العشر و اما الحق الذى تعطيه فانه يقول :  وَ آتُوا حَقَّهُ يَوْمَ حَصادِهِ  فالضغث تعطيه ثم الضغث حتى تفرغ » .\r\n","page_name":" 329 ","page_number":329},
  {"content":"\r\n\r\nدر شكم ماده‌ها است چهار جفت از هشت جفت عبارتند از دو جفت از گوسفند يعنى گوسفند نر و ماده و دو جفت نر يعنى بز نر و بز ماده ، بقيه در آيهء بعدى خواهد آمد .\r\n قُلْ آلذَّكَرَيْنِ حَرَّمَ أَمِ الْأُنْثَيَيْنِ أَمَّا اشْتَمَلَتْ عَلَيْهِ أَرْحامُ الْأُنْثَيَيْنِ  يعنى خدا نه نرهاى آنها را حرام كرده و نه ماده‌ها را و نه آنچه در شكم ماده‌ها است « انثيين » نسبت به گوسفند ماده و بز ماده و « الذكرين » نسبت به گوسفند و بز نر مىباشد .\r\n نَبِّئُونِي بِعِلْمٍ إِنْ كُنْتُمْ صادِقِينَ  .\r\nيعنى ممكن است از روى جهل و عناد بگوئيد : بعضى از اينها را خدا حرام كرده است ولى از روى علم نيست .\r\n144 -  وَ مِنَ الْإِبِلِ اثْنَيْنِ وَ مِنَ الْبَقَرِ اثْنَيْنِ  .\r\nبقيهء هشت جفت است يعنى از شتر دو جفت ، يك نر و يك ماده ، از گاو دو جفت ، يك نر و يك ماده ، ناگفته نماند جنس گاو ميش و گاو همه داخل در « بقر » مىباشند .\r\n قُلْ آلذَّكَرَيْنِ حَرَّمَ أَمِ الْأُنْثَيَيْنِ أَمَّا اشْتَمَلَتْ عَلَيْهِ أَرْحامُ الْأُنْثَيَيْنِ  .\r\nنظر آيهء سابق است  أَمْ كُنْتُمْ شُهَداءَ إِذْ وَصَّاكُمُ اللَّهُ بِهذا  توبيخ است بر - تحريم كنندگان يعنى يا آيا حاضر بوديد كه خدا شما را به تحريم آنها سفارش كرد ؟ !  فَمَنْ أَظْلَمُ مِمَّنِ افْتَرى عَلَى اللَّهِ كَذِباً لِيُضِلَّ النَّاسَ بِغَيْرِ عِلْمٍ  .\r\nيعنى شما ظالمترين مردم هستيد كه در اين زمينه به خدا دروغ بسته و ديگران را از روى نادانى گمراه مىكنيد .\r\n إِنَّ اللَّهَ لا يَهْدِي الْقَوْمَ الظَّالِمِينَ  چون در ظلم هدايت نيست بلكه بايد متنبه شوند تا خدا هدايتشان كند .\r\n\r\n","description":"","footnote":"","page_name":" 330 ","page_number":330},
  {"content":"\r\n\r\n\r\n[ سوره الأنعام ( 6 ) : آيات 145 تا 150 
  ]\r\nقُلْ لا أَجِدُ فِي ما أُوحِيَ إِلَيَّ مُحَرَّماً عَلى طاعِمٍ يَطْعَمُهُ إِلاَّ أَنْ يَكُونَ مَيْتَةً أَوْ دَماً مَسْفُوحاً أَوْ لَحْمَ خِنزِيرٍ فَإِنَّهُ رِجْسٌ أَوْ فِسْقاً أُهِلَّ لِغَيْرِ اللَّهِ بِهِ فَمَنِ اضْطُرَّ غَيْرَ باغٍ وَ لا عادٍ فَإِنَّ رَبَّكَ غَفُورٌ رَحِيمٌ ( 145 ) وَ عَلَى الَّذِينَ هادُوا حَرَّمْنا كُلَّ ذِي ظُفُرٍ وَ مِنَ الْبَقَرِ وَ الْغَنَمِ حَرَّمْنا عَلَيْهِمْ شُحُومَهُما إِلاَّ ما حَمَلَتْ ظُهُورُهُما أَوِ الْحَوايا أَوْ مَا اخْتَلَطَ بِعَظْمٍ ذلِكَ جَزَيْناهُمْ بِبَغْيِهِمْ وَ إِنَّا لَصادِقُونَ ( 146 ) فَإِنْ كَذَّبُوكَ فَقُلْ رَبُّكُمْ ذُو رَحْمَةٍ واسِعَةٍ وَ لا يُرَدُّ بَأْسُهُ عَنِ الْقَوْمِ الْمُجْرِمِينَ ( 147 ) سَيَقُولُ الَّذِينَ أَشْرَكُوا لَوْ شاءَ اللَّهُ ما أَشْرَكْنا وَ لا آباؤُنا وَ لا حَرَّمْنا مِنْ شَيْءٍ كَذلِكَ كَذَّبَ الَّذِينَ مِنْ قَبْلِهِمْ حَتَّى ذاقُوا بَأْسَنا قُلْ هَلْ عِنْدَكُمْ مِنْ عِلْمٍ فَتُخْرِجُوهُ لَنا إِنْ تَتَّبِعُونَ إِلاَّ الظَّنَّ وَ إِنْ أَنْتُمْ إِلاَّ تَخْرُصُونَ ( 148 ) قُلْ فَلِلَّهِ الْحُجَّةُ الْبالِغَةُ فَلَوْ شاءَ لَهَداكُمْ أَجْمَعِينَ ( 149 )\r\nقُلْ هَلُمَّ شُهَداءَكُمُ الَّذِينَ يَشْهَدُونَ أَنَّ اللَّهَ حَرَّمَ هذا فَإِنْ شَهِدُوا فَلا تَشْهَدْ مَعَهُمْ وَ لا تَتَّبِعْ أَهْواءَ الَّذِينَ كَذَّبُوا بِآياتِنا وَ الَّذِينَ لا يُؤْمِنُونَ بِالْآخِرَةِ وَ هُمْ بِرَبِّهِمْ يَعْدِلُونَ ( 150 )\r\n145 - بگو : در آنچه به من وحى شده چيزى را كه غذا خوار مىخورد ، حرام نمىيابم مگر آنكه مردارى باشد يا خون ريخته شده يا گوشت خوك كه آن پليد است يا ذبح خلاف شرعى كه نام غير خدا بر آن ياد شده باشد ، هر كه ناچار باشد\r\n\r\n","description":"","footnote":"","page_name":" 331 ","page_number":331},
  {"content":"\r\n\r\nنه با رغبت و افراطكارى ( و بخورد مانعى نيست ) كه پروردگار تو آمرزنده و مهربان است .\r\n146 - بر كسانى كه يهوديت اختيار كرده‌اند هر ناخندارى را حرام كرده‌ايم و از گاو و گوسفند نيز پيه را بر آنها حرام كرده‌ايم مگر آنچه بر پشت يا بر روده‌ها يا به استخوان پيوسته باشد ، اين را به علت ظلمشان جزا داده‌ايم و ما راستگويانيم .\r\n147 - اگر ترا تكذيب كنند بگو پروردگار شما داراى رحمتى وسيع است و عذاب وى از گروه مجرمان رفع نخواهد شد .\r\n148 - كسانى كه شرك آورده‌اند حتما خواهند گفت اگر خدا مىخواست نه ما و نه پدرانمان شرك نمىآورديم و چيزى را حرام نمىكرديم ، كسانى كه پيش از آنها بودند نيز بدينسان ( سخن خدا را ) تكذيب كردند تا عذاب ما را چشيدند ، بگو آيا پيش شما دانشى هست كه به ما آشكار كنيد ، شما جز پيروى گمان نمىكنيد و جز تخمين نمىزنيد .\r\n149 - بگو : پس دليل رسا خاص خداست كه اگر مىخواست همهء شما را هدايت كرده بود .\r\n150 - بگو : گواهان خويش را كه گواهى مىدهند خدا اينها را حرام كرده ، بياوريد ، اگر گواهى دادند با آنها گواهى مده و پيروى مكن از هوسهاى كسانى كه آيات ما را تكذيب كرده‌اند و كسانى كه به آخرت ايمان نمىآورند و به پروردگارشان همتا مىگيرند .\r\n\r\nكلمه‌ها\r\nطاعم : طعام خورنده . « يطعمه » مىخورد آن را .\r\nمسفوحا : سفح : ريختن و ريخته شدن . جارى شدن و جارى كردن ، « دم مسفوح » خون ريخته شده .\r\nرجس : پليد . « فسق » خروج از دين و خروج از طاعت .\r\nاهل : اهلال : بلند كردن صدا .  أُهِلَّ لِغَيْرِ اللَّهِ بِهِ  غير خدا در آن ياد\r\n\r\n","description":"","footnote":"","page_name":" 332 ","page_number":332},
  {"content":"\r\n\r\nشده است .\r\nباغ : باغ يعنى طالب و مايل « عاد » متجاوز از حد ( بقره / 173 ) .\r\nهادوا : هاد : يهودى شد « هادوا » يهودى شدند . « هود » داخل شدن به يهوديت .\r\nظفر : ( بر وزن شتر ) ناخن ، اعم از ناخن انسان و غير انسان در قاموس قرآن گفته‌ام كه به مخلب ( چنگال ) ظفر نگويند .\r\nشحوم : شحم : پيه جمع آن شحوم است .\r\nحوايا : حويه : روده . حوايا : روده‌ها حوى به معنى جمع كردن است ، چون روده در شكم جمع شده است حويه و حوايا نام گذارى گرديده است .\r\nبغيهم : يعنى در اصل به معنى طلب و در اينجا به معنى تجاوز و ظلم است ( قاموس قرآن ) .\r\nبأس : شدت و سختى . در اينجا به معنى عذاب و كيفر است .\r\nتخرصون : خرص : تخمين ، حدس دروغ . « تخرصون » به حدس سخن مىگويند .\r\nحجة بالغة : دليل كامل كه به حد مغلوب كردن خصم مىرسد .\r\nهلم : اسم فعل است به معنى بياوريد و بيائيد ، لازم و متعدى به كار رود مذكر ، مؤنث ، مفرد و جمع در آن يكسان است .\r\nيعدلون : عدل : در برابر  بِرَبِّهِمْ يَعْدِلُونَ  به خدايشان برابر و شريك قرار مىدهند و همتا مىگيرند .\r\n\r\n","description":"","footnote":"","page_name":" 333 ","page_number":333},
  {"content":"\r\n\r\n\r\nشرحها\r\nبعد از بيان بدعتهاى مشركان در زمينه تحريم بعضى از حيوانات در اين آيات اولا محرمات خدايى ذكر شده كه حرام اينهاست نه بدعتهاى شما ، ثانيا آنچه بر بنى اسرائيل حرام شده نمىشود دستاويز مشركان باشد زيرا آن براى يهود كيفرى بود در مقابل ظلمشان و گرنه آنها در اصل حلالند ، ثالثا مشركان خواهند گفت : آنچه ما حرام كرده‌ايم و يا شرك مىآوريم همه خواست خدا و و مطابق ارادهء اوست و گرنه از اين كار جلوگيرى مىكرد . ولى اين گفته از روى بيدانشى است و از روى گمان گفته مىشود اگر علمى يا گواهى داريد بياوريد ، رابعا به رسول خدا فرمان مىدهد كه به اين افسانه‌ها اهميت ندهد .\r\n145 -  قُلْ لا أَجِدُ فِي ما أُوحِيَ إِلَيَّ مُحَرَّماً عَلى طاعِمٍ يَطْعَمُهُ إِلَّا أَنْ يَكُونَ مَيْتَةً أَوْ دَماً مَسْفُوحاً أَوْ لَحْمَ خِنزِيرٍ فَإِنَّهُ رِجْسٌ أَوْ فِسْقاً أُهِلَّ لِغَيْرِ اللَّهِ بِهِ  .\r\nدر سورهء بقره آيهء 173 دربارهء اين محرمات به تفصيل سخن گفته‌ايم به آنجا رجوع شود و در آيهء سوم از سورهء مائده نيز گذشت  فَإِنَّهُ رِجْسٌ  شايد به لحم خنزير و شايد به همه راجع باشد ، آنچه نام بتان بر آن ياد مىشود در رابطه با بت پرستى فسق و خروج از طاعت خداست .\r\nناگفته نماند محرمات بسيارى از قبيل خزندگان ، حشرات و مانند آنها يا داخل در ميته‌اند و يا آيه ناظر به آنها نيست .\r\n فَمَنِ اضْطُرَّ غَيْرَ باغٍ وَ لا عادٍ فَإِنَّ رَبَّكَ غَفُورٌ رَحِيمٌ  .\r\nاستثناء است از محرمات فوق ، در سوره بقره مشروحا گفته شد ، اضطرار از جملهء موضوعاتى است كه احكام را عوض مىكند ، اين يك قاعدهء كلى است .\r\n\r\n","description":"","footnote":"","page_name":" 334 ","page_number":334},
  {"content":"\r\n\r\n146 -  وَ عَلَى الَّذِينَ هادُوا حَرَّمْنا كُلَّ ذِي ظُفُرٍ وَ مِنَ الْبَقَرِ وَ الْغَنَمِ حَرَّمْنا عَلَيْهِمْ شُحُومَهُما إِلَّا ما حَمَلَتْ ظُهُورُهُما أَوِ الْحَوايا أَوْ مَا اخْتَلَطَ بِعَظْمٍ  .\r\nدر اينجا دو قسمت از آنچه بر بنى اسرائيل حرام گرديده ، ياد شده است اول هر حيوان ناخندار ، مراد ظاهرا ناخندارى است كه سم شكافته نباشد رجوع شود به قاموس قرآن ( ظفر ) دوم پيه گاو و گوسفند مگر آنچه در پشت يا روده‌هاى آنها و يا مغز استخوان باشد ، در تورات سفر لاويان بند 23 مىگويد : خدا موسى را خطاب كرده گفت : بنى اسرائيل را خطاب كرده بگو :\r\nهيچ پيه گاو و گوسفند و بز نخوريد ، و در باب سوم سفر لاويان نيز حرمت پيه آمده است .\r\n ذلِكَ جَزَيْنهُمْ بِبَغْيِهِمْ وَ إِنَّا لَصادِقُونَ  .\r\nيعنى مشركان نمىتوانند اين تحريم را دستاويز قرار داده و به حرمت حلالها حكم كنند زيرا اين تحريم براى تجاوز و ستمگرى بنى اسرائيل بوده است و گرنه :  كُلُّ الطَّعامِ كانَ حِلًّا لِبَنِي إِسْرائِيلَ . . .  بقيهء مطلب در آل عمران / 93 در آيهء  فَبِظُلْمٍ مِنَ الَّذِينَ هادُوا حَرَّمْنا عَلَيْهِمْ طَيِّباتٍ أُحِلَّتْ لَهُمْ . . .  نساء / 160 .\r\n147 -  فَإِنْ كَذَّبُوكَ فَقُلْ رَبُّكُمْ ذُو رَحْمَةٍ واسِعَةٍ وَ لا يُرَدُّ بَأْسُهُ عَنِ الْقَوْمِ الْمُجْرِمِينَ  .\r\nدر مقابل تكذيب آنها بگو : خدا در رابطه با رحمت گستردهء خويش حق را بيان مىكند و اگر در افكارتان بمانيد عذابش حتمى است .\r\n148 -  سَيَقُولُ الَّذِينَ أَشْرَكُوا لَوْ شاءَ اللَّهُ ما أَشْرَكْنا وَ لا آباؤُنا وَ لا حَرَّمْنا مِنْ شَيْءٍ \r\n\r\n","description":"","footnote":"","page_name":" 335 ","page_number":335},
  {"content":"\r\n\r\nخداوند داراى دو گونه اراده است : حتميه و غير حتميه ، ارادهء غير حتميه قابل تخلف است مثلا خدا خواسته مردم مشروب نخورند ، اما مىخورند ، خدا خواسته مردم نماز بخوانند اما نمىخوانند ، اينها در گفته خودشان ارادهء غير حتميه را با حتميه اشتباه كرده‌اند ، خواست خدا در شرك نياوردن و تحريم نكردن غير حتميه است و قابل تخلّف ، نتيجه اينكه : خدا خواسته شرك نياورند و تحريم نكنند اينها در شرك و تحريم مقصر هستند .\r\n كَذلِكَ كَذَّبَ الَّذِينَ مِنْ قَبْلِهِمْ حَتَّى ذاقُوا بَأْسَنا  انكار آنها تكذيب رسول خدا صلى اللَّه عليه و إله است گذشتگان نيز چنان كردند و گرفتار شدند ، خلاصهء اين جواب آن است كه اگر گفتهء شما حق بود ، خدا خلاف آن را نازل نمىكرد .\r\n قُلْ هَلْ عِنْدَكُمْ مِنْ عِلْمٍ فَتُخْرِجُوهُ لَنا إِنْ تَتَّبِعُونَ إِلَّا الظَّنَّ وَ إِنْ أَنْتُمْ إِلَّا تَخْرُصُونَ  .\r\nعلمى به اين گفته نداريد ، از گمان ديگران اطاعت مىكنيد ، خود نيز از روى تخمين سخن مىگوئيد .\r\n149 -  قُلْ فَلِلَّهِ الْحُجَّةُ الْبالِغَةُ فَلَوْ شاءَ لَهَداكُمْ أَجْمَعِينَ  .\r\nخلاصه استدلال آنها اين بود كه خدا خواسته ما مشرك باشيم و . . . ديگر فرمان تو بىمورد است ، اين آيه مىگويد : عدم علم و پيروى از گمان شما را چنين كرده است ، اگر استدلالتان آن باشد پس حجت كامل بر عليه شما از آن خداست زيرا بايد ارادهء خدا باشد در جهت هدايت نه اضلال اگر خدا مىخواست همه را بالاجبار هدايت مىكرد و حالا كه نكرده و مختار گذاشته حق دارد كه شما را از شرك و تحريم منع كند ، بايد دانست كه فاء در « فلو » در جاى تعليل است .\r\n\r\n","description":"","footnote":"","page_name":" 336 ","page_number":336},
  {"content":"\r\n\r\n150 -  قُلْ هَلُمَّ شُهَداءَكُمُ الَّذِينَ يَشْهَدُونَ أَنَّ اللَّهَ حَرَّمَ هذا فَإِنْ شَهِدُوا فَلا تَشْهَدْ مَعَهُمْ  .\r\nيعنى شاهدى بر اين گفته ندارند و تازه اگر گواهى دارند اعتنايى مكن زيرا گواهى دروغ است پس تحريمى در بين نيست .\r\n وَ لا تَتَّبِعْ أَهْواءَ الَّذِينَ كَذَّبُوا بِآياتِنا وَ الَّذِينَ لا يُؤْمِنُونَ بِالْآخِرَةِ وَ هُمْ بِرَبِّهِمْ يَعْدِلُونَ  بيان و تكميل  فَلا تَشْهَدْ مَعَهُمْ  است كسانى كه آيات خدا را تكذيب مىكنند و به آخرت ايمان نمىآورند ، و به خدا شرك مىآورند پيروى از خواهش نفسانى آنها جز خسران نيست .\r\n\r\n","description":"","footnote":"","page_name":" 337 ","page_number":337},
  {"content":"\r\n\r\n\r\n[ سوره الأنعام ( 6 ) : آيات 151 تا 153 
  ]\r\nقُلْ تَعالَوْا أَتْلُ ما حَرَّمَ رَبُّكُمْ عَلَيْكُمْ أَلاَّ تُشْرِكُوا بِهِ شَيْئاً وَ بِالْوالِدَيْنِ إِحْساناً وَ لا تَقْتُلُوا أَوْلادَكُمْ مِنْ إِمْلاقٍ نَحْنُ نَرْزُقُكُمْ وَ إِيَّاهُمْ وَ لا تَقْرَبُوا الْفَواحِشَ ما ظَهَرَ مِنْها وَ ما بَطَنَ وَ لا تَقْتُلُوا النَّفْسَ الَّتِي حَرَّمَ اللَّهُ إِلاَّ بِالْحَقِّ ذلِكُمْ وَصَّاكُمْ بِهِ لَعَلَّكُمْ تَعْقِلُونَ ( 151 ) وَ لا تَقْرَبُوا مالَ الْيَتِيمِ إِلاَّ بِالَّتِي هِيَ أَحْسَنُ حَتَّى يَبْلُغَ أَشُدَّهُ وَ أَوْفُوا الْكَيْلَ وَ الْمِيزانَ بِالْقِسْطِ لا نُكَلِّفُ نَفْساً إِلاَّ وُسْعَها وَ إِذا قُلْتُمْ فَاعْدِلُوا وَ لَوْ كانَ ذا قُرْبى وَ بِعَهْدِ اللَّهِ أَوْفُوا ذلِكُمْ وَصَّاكُمْ بِهِ لَعَلَّكُمْ تَذَكَّرُونَ ( 152 ) وَ أَنَّ هذا صِراطِي مُسْتَقِيماً فَاتَّبِعُوهُ وَ لا تَتَّبِعُوا السُّبُلَ فَتَفَرَّقَ بِكُمْ عَنْ سَبِيلِهِ ذلِكُمْ وَصَّاكُمْ بِهِ لَعَلَّكُمْ تَتَّقُونَ ( 153 )\r\n151 - بگو : بيائيد آنچه پروردگارتان بر شما حرام كرده بخوانم اينكه چيزى را با او شريك مكنيد ، و با پدر و مادر نيكى كنيد و فرزندان خويش را از ترس فقر مكشيد كه ما به شما و آنها روزى مىدهيم و به كارهاى زشت آنچه آشكار است و آنچه نهان است نزديك مشويد و تنى را كه خدا محترم داشته جز به حق مكشيد خدا شما را به اينها سفارش كرده تا تعقل كنيد و بفهميد .\r\n152 - به مال يتيم نزديك مشويد مگر به طريقى كه نيكوتر است تا اينكه او به رشد خويش رسد ، پيمانه و ترازو را به عدالت تمام كنيد ، ما هيچ كس را مكلف نمىكنيم مگر به اندازه توانش و چون سخن مىگوئيد عدالت را مراعات كنيد گر چه طرف خويشاوند باشد و به پيمان خدا وفا كنيد ، شما را به اينها سفارش مىكند تا پند گيريد .\r\n153 - و اين راه مستقيم من است ، پيرو آن شويد و به راههاى ديگر مرويد كه شما را\r\n\r\n","description":"","footnote":"","page_name":" 338 ","page_number":338},
  {"content":"\r\n\r\nاز راه خدا پراكنده كند شما را به اينها سفارش مىكند تا از رفتن راههاى ديگر بپرهيزيد .\r\n\r\nكلمه‌ها\r\nتعالوا : تعال : بيا . تعالوا : بيائيد . آن در اصل به معنى « بيائيد بالا » است ، سپس به معنى بيائيد به كار رفته است .\r\nاملاق : ملق ( بر وزن عقل ) و املاق : فقر و بىچيزى است ، آن در اصل به معنى نرمى است كه فقر انسان را نرم و ذليل مىكند .\r\nفواحش : جمع فاحشه ، آن به معنى كار بسيار زشت است .\r\nوصاكم : توصيه : سفارش و دستور « وصاكم » فرمان داده به شما .\r\nاشد : اشد : قوه و نيرو ، مراد از آن رشد و تعقل و كمال است .\r\nالكيل : كيل : پيمانه كردن و پيمانه ، مصدر و آلت آن آمده است .\r\nالقسط : ( بكسر قاف ) عدالت و نصيبى كه از روى عدالت باشد ، به معنى ظلم نيز آيد ، اسم فاعل اولى مقسط ، دومى قاسط است ، در قاموس و اقرب گويد : آن به كسر اول به معنى عدل و به فتح آن به معنى ظلم و انحراف است .\r\nوسعها : وسع ( بر وزن قفل ) : طاقت و توانايى . سعه در اصل به معنى گسترش است .\r\nالسبل : راه‌ها ، مفرد آن سبيل است . مراد از آن راههاى غير خدايى است .\r\n\r\n","description":"","footnote":"","page_name":" 339 ","page_number":339},
  {"content":"\r\n\r\n\r\nشرحها\r\nچون در گذشته از حلال و حرام سخن رفت بدان جهت در اين آيات تعدادى از محرمات بيان گرديده است و در آخر فرموده از اين راه كه راه راست خداوندى است پيروى كنيد اين احكام براى ادارهء جامعه ضرورى است و نشان مىدهد كه در هر دين بوده است و آن مجموعا نه امر و نهى و يك قاعدهء كلى است :\r\n« لا يكلف نفسا . . . » .\r\n151 -  قُلْ تَعالَوْا أَتْلُ ما حَرَّمَ رَبُّكُمْ عَلَيْكُمْ أَلَّا تُشْرِكُوا بِهِ شَيْئاً وَ بِالْوالِدَيْنِ إِحْساناً  .\r\n أَلَّا تُشْرِكُوا . . .  بيان  ما حَرَّمَ . . .  است و چون نهى لازمه‌اش تحريم است معنايش اين مىشود كه : خدا حرام كرده چيزى را به او شريك گردانيد ،  بِالْوالِدَيْنِ . . .  تقديرش : « و اوصى بالوالدين احسانا » است ، يعنى سفارش كرده براى والدين نيكى را مثل  وَ وَصَّيْنَا الْإِنْسانَ بِوالِدَيْهِ إِحْساناً  احقاف / 15 ، ناگفته نماند : در اين آيه و در بقره / 83 ، نساء / 36 . اسراء / 23 ، نيكى به والدين بعد از نهى از شرك آمده است و آن مىرساند كه بزرگترين گناه بعد از شرك عقوق والدين است آرى بايد اول از خدا اطاعت كرد و آن وقت از پيوند خانواده شروع نمود .\r\n وَ لا تَقْتُلُوا أَوْلادَكُمْ مِنْ إِمْلاقٍ نَحْنُ نَرْزُقُكُمْ وَ إِيَّاهُمْ وَ لا تَقْرَبُوا الْفَواحِشَ ما ظَهَرَ مِنْها وَ ما بَطَنَ وَ لا تَقْتُلُوا النَّفْسَ الَّتِي حَرَّمَ اللَّهُ إِلَّا بِالْحَقِّ ذلِكُمْ وَصَّاكُمْ بِهِ لَعَلَّكُمْ تَعْقِلُونَ  .\r\nدر اين قسمت سه عمل حرام بيان شده است :\r\nاول كشتن فرزندان از ترس فقر ، كه عرب جاهلى وقتى كه باران كم مىآمد و علامات قحطى مشاهده مىشد فرزندان خود را مىكشت تا آنها را در\r\n\r\n","description":"","footnote":"","page_name":" 340 ","page_number":340},
  {"content":"\r\n\r\nذلت گرسنگى نبيند  نَحْنُ نَرْزُقُكُمْ . . .  علت نهى است .\r\nدوم : نزديكى به فواحش اعم از آنكه پنهان باشد يا آشكار در قرآن از زنا ، لواط و اتهام زنان عفيف با « فحشاء » تعبير آمده است .\r\nاز امام باقر عليه السّلام نقل شده « ما ظهر » زناى آشكار ، « ما بطن » رفيق بازى سرى است . بعيد نيست مراد گناهانى باشد كه ضرر اجتماعيشان بيشتر است از قبيل بىعفتى و زنا و مانند آن .\r\nسوم : آدم كشى مگر آنكه از روى حق باشد مثل قصاص و مانند آن ، « وصاكم » بايد به معنى فرمان و دستور باشد نه سفارش اخلاقى .  لَعَلَّكُمْ تَعْقِلُونَ  نشان مىدهد كه درك اين مطالب آسان است به فكر و دقت بيشتر احتياج نيست بر خلاف دو آيهء بعدى كه با لفظ  لَعَلَّكُمْ تَذَكَّرُونَ  و  لَعَلَّكُمْ تَتَّقُونَ  آمده است .\r\n152 -  وَ لا تَقْرَبُوا مالَ الْيَتِيمِ إِلَّا بِالَّتِي هِيَ أَحْسَنُ حَتَّى يَبْلُغَ أَشُدَّهُ  .\r\nدر اين آيه چهار دستور و يك قاعدهء كلّى بيان شده است :\r\nاول : نزديك شدن به مال يتيم اعم از خوردن يا تصرف ديگر ، مگر به طريقى كه بهتر است مثل نگهدارى و صرف عايدات آن براى يتيم  حَتَّى يَبْلُغَ  قيد است براى  لا تَقْرَبُوا  يعنى نزديك نشويد و اتلاف نكنيد تا به سن رشد برسد و بتواند در مال خود تصرف كند مثل :  وَ ابْتَلُوا الْيَتامى حَتَّى إِذا بَلَغُوا النِّكاحَ فَإِنْ آنَسْتُمْ مِنْهُمْ رُشْداً فَادْفَعُوا إِلَيْهِمْ أَمْوالَهُمْ  نساء / 6 .\r\nدوّم :  وَ أَوْفُوا الْكَيْلَ وَ الْمِيزانَ بِالْقِسْطِ  در خريد و فروش پيمانه و ترازو را از روى عدالت تمام كنيد و كم ننمائيد .\r\nسوم :  لا نُكَلِّفُ نَفْساً إِلَّا وُسْعَها  اين يك قاعدهء كلى است گويى كسى مىگويد : چطور مىتوان عدالت واقعى را در پيمانه و ترازو مراعات كرد ؟ جواب آن است كه به قدر امكان اين كار را بكنيد چون خارج از قدرت تكليف نمىكنم .\r\n\r\n","description":"","footnote":"","page_name":" 341 ","page_number":341},
  {"content":"\r\n\r\nچهارم ؟  وَ إِذا قُلْتُمْ فَاعْدِلُوا وَ لَوْ كانَ ذا قُرْبى  در گفتن و اداى شهادت و قضاوت عدالت كنيد و لو به ضرر شخص باشد كه خويشاوند شماست ، عاطفه و خويشى به خلاف عدالت وادارتان نكند .\r\nپنجم :  وَ بِعَهْدِ اللَّهِ أَوْفُوا  گر چه ممكن است مراد از « عهد اللَّه » تمام فرمانهاى خدا و تكاليف دينى باشد ولى به نظر مىآيد مراد هر پيمانى است كه با شخصى بسته شود ، اضافه به « اللَّه » نمايانگر شرعى بودن آن پيمان است  ذلِكُمْ وَصَّاكُمْ بِهِ لَعَلَّكُمْ تَذَكَّرُونَ  .\r\nچون اين فرمانها مثل فرمانهاى قبيل روشن نيستند و احتياج به تدبر دارند لذا ، لفظ « تذكرون » آمده است كه دلالت بر يادآورى و تأمل دارد ، اصل آن « تتذكرون » است .\r\n153 -  وَ أَنَّ هذا صِراطِي مُسْتَقِيماً فَاتَّبِعُوهُ وَ لا تَتَّبِعُوا السُّبُلَ فَتَفَرَّقَ بِكُمْ عَنْ سَبِيلِهِ  .\r\nلفظ « ان » به فتح و كسر اول هر دو خوانده است ، « تفرق » در اصل « تتفرق » مراد از ياء متكلّم در « صراطى » به نظر مىآيد كه رسول خدا صلى اللَّه عليه و إله باشد و گرنه لازم بود « سبيله » به لفظ « سبيلى » آيد چون آن راجع به خداست يعنى :\r\nو بگو اين راه راست من است از آن پيروى كنيد نه از راههاى ديگران و گرنه شما را از راه خدا كنار و پراكنده مىكنند . اين آيهء تأكيد است بر دو آيهء قبلى .\r\n ذلِكُمْ وَصَّاكُمْ بِهِ لَعَلَّكُمْ تَتَّقُونَ  مراد از تقوى به نظرم پرهيز از راههاى غير خداست .\r\n\r\nنكته‌ها\r\nموقعيت اين آيات : از ابى بصير نقل شده : پيش امام باقر عليه السّلام بودم ، آن حضرت بر بساطش تكيه كرده بود كه اين آيات محكمات\r\n\r\n","description":"","footnote":"","page_name":" 342 ","page_number":342},
  {"content":"\r\n\r\nرا كه چيزى آنها را نسخ نكرده است ، قرائت فرمود و گفت : اين آيات را وقت نازل شدن هفتاد هزار فرشته بدرقه نمود . . . با كمى دقت خواهيم دانست كه اديان آسمانى ، مخصوصا قرآن ، انسانها را به چه سعادتى مىخوانند و براى به وجود آوردن يك جامعهء سالم چه قدرتى ضرورت دارد . در اين آيات مىخوانيم :\r\n1 - شرك موقوف است . و آن رهايى از سلطهء تمام طاغوتها و توجه به مبدء هستى و منبع فضائل و كمالات و سبب آزادى و آزادگى انسانهاست ، بايد فقط از يك مبدء اطاعت كرد و بندهء اين و آن نبود  أَ أَرْبابٌ مُتَفَرِّقُونَ خَيْرٌ أَمِ اللَّهُ الْواحِدُ الْقَهَّارُ  .\r\n2 - بايد پيوند خانواده محكم و پدر و مادر در مقابل زحمتى كه كشيده‌اند مورد حمايت بوده و همواره عزيز و محترم باشند و فرزندان حق آنها را ادا كنند و صميميت و محبت در ميان آنها برقرار باشد ، نبايد فرزندان مورد بىمهرى و طعمهء مرگ از روى جهالت باشند زيرا هر آن كس كه دندان دهد نان دهد ، بايد در تلاش روزى بود نه از بين بردن فرزندان .\r\n3 - بايد عفت و ناموس اجتماع محترم و مورد حمايت باشد ، زنا و لكه‌دار كردن خانواده‌ها ، امنيت اجتماعى را از بين مىبرد .\r\n4 - آدمكشى بايد از جامعه ريشه كن گردد مگر آنكه قاتل باشد و يا به سبب ديگرى مستوجب قتل گردد ، قصاص سبب ريشه كن شدن قتل است  وَ لَكُمْ فِي الْقِصاصِ حَياةٌ  .\r\n5 - بايد مال يتيم را حفظ و حراست كرد تا بعد از رسيدن به رشد بتواند با آن زندگى كند ، يتيم نبايد ضايع و بيچاره گردد .\r\n6 - در خريد و فروش بايد كمال عدالت در نظر گرفته شود تا مردم به يكديگر اطمينان پيدا كنند و خيانت از بين برود .\r\n\r\n","description":"","footnote":"","page_name":" 343 ","page_number":343},
  {"content":"\r\n\r\n7 - در گفتار و شهادت و قضاوت بايد عدالت مد نظر باشد ، قرابت و رفاقت و مانند آنها شخص را منحرف نكند ، ضوابط در نظر گرفته شود نه روابط .\r\n8 - بايد پيمانها و قولها و قراردادها محترم و مورد عمل باشد ، چنين جامعه‌اى مىتواند رشد كند و افراد آن به سعادت رسند .\r\n\r\n","description":"","footnote":"","page_name":" 344 ","page_number":344},
  {"content":"\r\n\r\n\r\n[ سوره الأنعام ( 6 ) : آيات 154 تا 158 
  ]\r\nثُمَّ آتَيْنا مُوسَى الْكِتابَ تَماماً عَلَى الَّذِي أَحْسَنَ وَ تَفْصِيلاً لِكُلِّ شَيْءٍ وَ هُدىً وَ رَحْمَةً لَعَلَّهُمْ بِلِقاءِ رَبِّهِمْ يُؤْمِنُونَ ( 154 ) وَ هذا كِتابٌ أَنْزَلْناهُ مُبارَكٌ فَاتَّبِعُوهُ وَ اتَّقُوا لَعَلَّكُمْ تُرْحَمُونَ ( 155 ) أَنْ تَقُولُوا إِنَّما أُنْزِلَ الْكِتابُ عَلى طائِفَتَيْنِ مِنْ قَبْلِنا وَ إِنْ كُنَّا عَنْ دِراسَتِهِمْ لَغافِلِينَ ( 156 ) أَوْ تَقُولُوا لَوْ أَنَّا أُنْزِلَ عَلَيْنَا الْكِتابُ لَكُنَّا أَهْدى مِنْهُمْ فَقَدْ جاءَكُمْ بَيِّنَةٌ مِنْ رَبِّكُمْ وَ هُدىً وَ رَحْمَةٌ فَمَنْ أَظْلَمُ مِمَّنْ كَذَّبَ بِآياتِ اللَّهِ وَ صَدَفَ عَنْها سَنَجْزِي الَّذِينَ يَصْدِفُونَ عَنْ آياتِنا سُوءَ الْعَذابِ بِما كانُوا يَصْدِفُونَ ( 157 ) هَلْ يَنْظُرُونَ إِلاَّ أَنْ تَأْتِيَهُمُ الْمَلائِكَةُ أَوْ يَأْتِيَ رَبُّكَ أَوْ يَأْتِيَ بَعْضُ آياتِ رَبِّكَ يَوْمَ يَأْتِي بَعْضُ آياتِ رَبِّكَ لا يَنْفَعُ نَفْساً إِيمانُها لَمْ تَكُنْ آمَنَتْ مِنْ قَبْلُ أَوْ كَسَبَتْ فِي إِيمانِها خَيْراً قُلِ انْتَظِرُوا إِنَّا مُنْتَظِرُونَ ( 158 )\r\n154 - سپس به موسى آن كتاب را داديم به جهت تمام شدن نعمت دين بر كسى كه نيكو كرده بود و براى بيان هر چيزى كه ( نياز داشتند ) و به علت هدايت و رحمت ، تا به ملاقات رحمت و عذاب ( معاد ) خدايشان ايمان بياورند .\r\n155 - و اين كتابى است پر بركت كه نازل كرده‌ايم از آن پيروى كنيد و از مخالفت به پرهيزيد تا مشمول رحمت شويد .\r\n156 - تا نگوئيد كه كتاب آسمانى فقط به دو طائفه پيش از ما نازل شده و ما از خواندن ( و دانستن ) آنها بىخبر بوده‌ايم .\r\n157 - يا بگوئيد : اگر بر ما كتاب آسمانى نازل مىشد از آنها هدايت يافته‌تر مىشديم ، اينك حجتى از خدايتان و هدايت و رحمتى به شما آمده است ، پس كيست ظالمتر\r\n\r\n","description":"","footnote":"","page_name":" 345 ","page_number":345},
  {"content":"\r\n\r\nاز آنكه آيات خدا را تكذيب كند و از آنها رو گردان شود ، به زودى كسانى را كه از آيات ما روگردان مىشوند عذاب سختى را سزا مىدهيم به علت آنكه از آيات ما روى مىگردانند .\r\n158 - منتظر نيستند مگر به آنكه ملائكه سوى آنها آيند يا ( فرمان ) پروردگارت بيايد ، يا بعضى از آيات پروردگار تو بيايد ، روزى بعضى از علائم پروردگارت بيايد به كسى ايمانش نفع نمىدهد كه از پيش ايمان نياورده و يا ( در مدت ) ايمانش كار خوبى نكرده است ، بگو منتظر باشيد كه ما نيز منتظريم .\r\n\r\nكلمه‌ها\r\nتماما : تمام : به آخر رسيدن .\r\nلقاء : ملاقات و روبرو شدن . لقاء رب ملاقات رحمت يا عذاب خداست بقره / 46 .\r\nمبارك : پر فائده . بركت : فائده ثابت ، نمو ، زيادت و مانند آن .\r\nدراستهم : دراست ( بكسر اول ) : درس خواندن . درس : پيوسته خواندن ، يك بار خواندن درس نيست .\r\nصدف : صدف : اعراض شديد . چنان كه راغب گفته است « يصدفون » اعراض مىكنند .\r\n\r\nشرحها\r\nبه دنبال بيان احكام مذكوره در آيات 151 و 152 در اين آيات فرموده :\r\nپس از بيان اجمالى اين احكام در شريعتهاى گذشته ، تفصيل آنها را براى موسى در تورات بيان كرديم تا بر نيكوكاران بنى اسرائيل شريعت تمام شود و سپس قرآن پر فائده را نازل نموديم و مطالب را تفصيل داديم تا قوم تو نگويند : كتاب فقط بر يهود و نصارى نازل شد و ما بىخبر مانديم و نگويند كه اگر به ما كتاب\r\n\r\n","description":"","footnote":"","page_name":" 346 ","page_number":346},
  {"content":"\r\n\r\nنازل مىشد از يهود و نصارى راه يافته‌تر بوديم ، اينك قرآن آمده ، هر كه از آن اعراض كند عذاب سختى به دنبال دارد ، آن گاه تهديد مىكند كه بعد از گذشتن فرصت و عوض شدن شرائط ، ايمان آوردن فائده‌اى نخواهد داشت .\r\n154 -  ثُمَّ آتَيْنا مُوسَى الْكِتابَ تَماماً عَلَى الَّذِي أَحْسَنَ وَ تَفْصِيلًا لِكُلِّ شَيْءٍ وَ هُدىً وَ رَحْمَةً  .\r\nمراد از  الَّذِي أَحْسَنَ  جنس است نه يك فرد يعنى همهء نيكوكاران بنى اسرائيل « تماما » و سه وصف ديگر علّت است براى  آتَيْنا مُوسَى الْكِتابَ  يعنى : ابتدا احكام دين را بطور اجمال و به مقتضاى مصلحت براى پيامبران گذشته بيان كرديم سپس به موسى كتاب داديم براى تمام شدن نعمت دين بر نيكوكاران و براى بيان كردن هر چيزى كه امت موسى به آن نياز داشت و براى هدايت و رحمت « 1 » .\r\n لَعَلَّهُمْ بِلِقاءِ رَبِّهِمْ يُؤْمِنُونَ  .\r\nمعلوم مىشود كه از جمله تفصيلات ، مطالب معاد بوده است و تورات در صورتى مفيد واقع مىشد كه بقيامت معتقد مىشدند .\r\n155 -  وَ هذا كِتابٌ أَنْزَلْناهُ مُبارَكٌ فَاتَّبِعُوهُ وَ اتَّقُوا لَعَلَّكُمْ تُرْحَمُونَ  .\r\nاين قرآن كتاب پر فائده‌اى است كه بعد از تورات نازل كرده‌ايم از آن پيروى كنيد تا مشمول رحمت گرديد « و اتقوا » يعنى بپرهيزيد از مخالفت آن .\r\n156 -  أَنْ تَقُولُوا إِنَّما أُنْزِلَ الْكِتابُ عَلى طائِفَتَيْنِ مِنْ قَبْلِنا وَ إِنْ كُنَّا عَنْ دِراسَتِهِمْ لَغافِلِينَ  .\r\nجملهء  أَنْ تَقُولُوا  تقديرش « كراهة ان تقولوا ، يا ، لئلا تقولوا » مىباشد لفظ « ان » در « ان كنا » مخفف از ثقيله است مراد از طائفتين يهود و نصارى است .\r\n\r\n\r\n","description":"","footnote":"\r\n( 1 ) با استفاده از الميزان .\r\n","page_name":" 347 ","page_number":347},
  {"content":"\r\n\r\nيعنى : اى اهل مكه ، ما قرآن را نازل كرديم تا نگوئيد : كتاب بر يهود و نصارى نازل شد و حقا كه ما از خواندن آنها بىخبر بوديم و تقصيرى نداريم .\r\n157 -  أَوْ تَقُولُوا لَوْ أَنَّا أُنْزِلَ عَلَيْنَا الْكِتابُ لَكُنَّا أَهْدى مِنْهُمْ فَقَدْ جاءَكُمْ بَيِّنَةٌ مِنْ رَبِّكُمْ وَ هُدىً وَ رَحْمَةٌ  .\r\nقطع عذر دوم آنهاست  فَقَدْ جاءَكُمْ  تفريع  أَنْ تَقُولُوا  ،  أَوْ تَقُولُوا  است يعنى : پس دليل روشن و رحمت و هدايت از خدايتان آمده است ديگر عذرى نداريد .\r\n فَمَنْ أَظْلَمُ مِمَّنْ كَذَّبَ بِآياتِ اللَّهِ وَ صَدَفَ عَنْها سَنَجْزِي الَّذِينَ يَصْدِفُونَ عَنْ آياتِنا سُوءَ الْعَذابِ بِما كانُوا يَصْدِفُونَ  مجازات كسانى است كه آيات خدا را تكذيب و از آنها اعراض مىكنند .  سُوءَ الْعَذابِ  اضافهء صفت بر موصوف است . اين آيه راجع به آن صورتى است كه تورات و انجيل را بدانند ولى بگويند كه بر ما نازل نشده است و اللَّه اعلم .\r\n158 -  هَلْ يَنْظُرُونَ إِلَّا أَنْ تَأْتِيَهُمُ الْمَلائِكَةُ أَوْ يَأْتِيَ رَبُّكَ أَوْ يَأْتِيَ بَعْضُ آياتِ رَبِّكَ يَوْمَ يَأْتِي بَعْضُ آياتِ رَبِّكَ لا يَنْفَعُ نَفْساً إِيمانُها لَمْ تَكُنْ آمَنَتْ مِنْ قَبْلُ أَوْ كَسَبَتْ فِي إِيمانِها خَيْراً  .\r\nاشاره است به عذاب موعود در آيهء سابق ، در اين آيه آمدن ملائكه و آمدن خدا به طور تهديد ياد شده ولى آمدن بعضى از آيات رب بطور خبر و وعدهء حتمى است ، اما آمدن ملائكه عبارت است از آمدن با عذاب مثل :  ما نُنَزِّلُ الْمَلائِكَةَ إِلَّا بِالْحَقِّ وَ ما كانُوا إِذاً مُنْظَرِينَ  حجر / 8 ، ظهورش در استيصال همهء كفار است ، اما آمدن خدا شايد آمدن عذاب بدون ملائكه باشد مثل :  قَدْ مَكَرَ الَّذِينَ مِنْ قَبْلِهِمْ فَأَتَى اللَّهُ بُنْيانَهُمْ مِنَ الْقَواعِدِ فَخَرَّ عَلَيْهِمُ السَّقْفُ مِنْ فَوْقِهِمْ وَ أَتاهُمُ الْعَذابُ مِنْ حَيْثُ لا يَشْعُرُونَ  نحل / 26 ظاهرا آمدن رب همان آمدن عذاب اوست نظير :\r\n\r\n","description":"","footnote":"","page_name":" 348 ","page_number":348},
  {"content":"\r\n\r\n هَلْ يَنْظُرُونَ إِلَّا أَنْ تَأْتِيَهُمُ الْمَلائِكَةُ أَوْ يَأْتِيَ أَمْرُ رَبِّكَ . . .  نحل / 33 ظهور هر دو آيه نظير آيهء سابق در هلاكت عمومى است . الميزان اختيار مىكند كه مراد از آمدن رب آمدن قيامت و لقاء اللَّه كه غيب بر مشهود مبدل مىشود ، به - هر حال در آمدن رب ، ملائكه شركت و دخالت ندارند زيرا با « او » حرف ترديد ذكر شده است .\r\nاما آمدن بعضى از آيات رب كه وعدهء حتمى است توأم با دو چيز است يكى اينكه ايمان آوردن در آن حال بىفائده است دوم آنكه كسى كه ايمان آورده ولى كار نيكى انجام نداده و غرق در گناهان بوده براى او نيز نجاتى نيست . ظاهرا مراد از آن آمدن مرگ است خواه به صورت وقوع حادثه‌اى باشد مثل :  حَتَّى إِذا أَدْرَكَهُ الْغَرَقُ قالَ آمَنْتُ أَنَّهُ لا إِلهَ إِلَّا الَّذِي آمَنَتْ بِهِ بَنُوا إِسْرائِيلَ . . .   آلْآنَ وَ قَدْ عَصَيْتَ قَبْلُ . . .  يونس / 90 و مثل :   فَلَمَّا رَأَوْا بَأْسَنا قالُوا آمَنَّا بِاللَّهِ وَحْدَهُ وَ كَفَرْنا بِما كُنَّا بِهِ مُشْرِكِينَ فَلَمْ يَكُ يَنْفَعُهُمْ إِيمانُهُمْ لَمَّا رَأَوْا بَأْسَنا سُنَّتَ اللَّهِ الَّتِي قَدْ خَلَتْ فِي عِبادِهِ . . .   غافر / 84 - 85 و خواه به صورت آمدن مرگ به طور طبيعى باشد نظير :  وَ لَيْسَتِ التَّوْبَةُ لِلَّذِينَ يَعْمَلُونَ السَّيِّئاتِ حَتَّى إِذا حَضَرَ أَحَدَهُمُ الْمَوْتُ قالَ إِنِّي تُبْتُ الْآنَ . . .  نساء / 18 .\r\nجملهء  قُلِ انْتَظِرُوا إِنَّا مُنْتَظِرُونَ  حاكى از قطعيت آمدن بعضى از آيات است ، در روايات شيعه و اهل سنت  بَعْضُ آياتِ رَبِّكَ  تفسير شده است به طلوع آفتاب از مغرب ، خروج دابة در آيهء 82 سورهء نمل و مسئله « دخان » در سورهء دخان .\r\nناگفته نماند : طلوع خورشيد از مغرب كه از علائم آخر الزمان است ظاهرا از باب تطبيق است اما جريان خروج دابه و دخان اگر راجع به زمان رسول خدا صلى اللَّه عليه و إله باشد مىشود مصداق آمدن  بَعْضُ آياتِ رَبِّكَ  باشد و اللَّه العالم .\r\n\r\n","description":"","footnote":"","page_name":" 349 ","page_number":349},
  {"content":"\r\n\r\n\r\n[ سوره الأنعام ( 6 ) : آيات 159 تا 165 
  ]\r\nإِنَّ الَّذِينَ فَرَّقُوا دِينَهُمْ وَ كانُوا شِيَعاً لَسْتَ مِنْهُمْ فِي شَيْءٍ إِنَّما أَمْرُهُمْ إِلَى اللَّهِ ثُمَّ يُنَبِّئُهُمْ بِما كانُوا يَفْعَلُونَ ( 159 ) مَنْ جاءَ بِالْحَسَنَةِ فَلَهُ عَشْرُ أَمْثالِها وَ مَنْ جاءَ بِالسَّيِّئَةِ فَلا يُجْزى إِلاَّ مِثْلَها وَ هُمْ لا يُظْلَمُونَ ( 160 ) قُلْ إِنَّنِي هَدانِي رَبِّي إِلى صِراطٍ مُسْتَقِيمٍ دِيناً قِيَماً مِلَّةَ إِبْراهِيمَ حَنِيفاً وَ ما كانَ مِنَ الْمُشْرِكِينَ ( 161 ) قُلْ إِنَّ صَلاتِي وَ نُسُكِي وَ مَحْيايَ وَ مَماتِي لِلَّهِ رَبِّ الْعالَمِينَ ( 162 ) لا شَرِيكَ لَهُ وَ بِذلِكَ أُمِرْتُ وَ أَنَا أَوَّلُ الْمُسْلِمِينَ ( 163 )\r\nقُلْ أَ غَيْرَ اللَّهِ أَبْغِي رَبًّا وَ هُوَ رَبُّ كُلِّ شَيْءٍ وَ لا تَكْسِبُ كُلُّ نَفْسٍ إِلاَّ عَلَيْها وَ لا تَزِرُ وازِرَةٌ وِزْرَ أُخْرى ثُمَّ إِلى رَبِّكُمْ مَرْجِعُكُمْ فَيُنَبِّئُكُمْ بِما كُنْتُمْ فِيهِ تَخْتَلِفُونَ ( 164 ) وَ هُوَ الَّذِي جَعَلَكُمْ خَلائِفَ الْأَرْضِ وَ رَفَعَ بَعْضَكُمْ فَوْقَ بَعْضٍ دَرَجاتٍ لِيَبْلُوَكُمْ فِي ما آتاكُمْ إِنَّ رَبَّكَ سَرِيعُ الْعِقابِ وَ إِنَّهُ لَغَفُورٌ رَحِيمٌ ( 165 )\r\n159 - كسانى كه دين خود را به اختلاف كشانده و گروه‌ها شده‌اند تو اصلا از آنها نيستى ، كار آنها مربوط به خداست آن گاه از آنچه مىكرده‌اند خبرشان مىدهد .\r\n160 - هر كه كار نيكى انجام دهد براى اوست ( پاداشى ) ده برابر آن و هر كه كار بدى انجام دهد ، جز برابر آن مجازات نمىشود و آنها مظلوم نمىشوند .\r\n161 - بگو : پروردگارم مرا به راه راست هدايت كرده ، كه آن دين مستقيم ، همان دين ابراهيم موحد است و او از مشركان نبود .\r\n\r\n","description":"","footnote":"","page_name":" 350 ","page_number":350},
  {"content":"\r\n\r\n162 - بگو : نماز و عبادت و زندگى و مرگ من خاص خداست كه پروردگار جهانيان است .\r\n163 - او شريكى ندارد و من به اين كار مأمور شده‌ام و من اولين مسلمانم .\r\n164 - بگو : آيا جز اللَّه پروردگارى بجويم حال آنكه او پروردگار همه چيز است ، هيچكس كارى نمىكند مگر به عهدهء خودش و هيچ نفسى گناه ديگرى را متحمل نمىشود آن گاه بازگشت شما به سوى خدايتان است و شما را از آنچه در آن اختلاف مىكرديد خبر مىدهد .\r\n165 - او كسى است كه شما را جانشينان اين زمين كرده و بعضى را بر بعضى ديگر مرتبه‌هايى برترى داده تا شما را در آنچه داده است بيازمايد ، حقا كه پروردگار تو سريع مجازات و آمرزنده و مهربان است .\r\n\r\nكلمه‌ها\r\nفرقوا : تفريق : پراكنده كردن . مراد از آن در اينجا اختلاف كردن است .\r\nشيعا : ( بر وزن عنب ) فرقه‌ها . مفرد آن شيعه است . شياع : پيروى كردن . فرقه و گروه را از آن شيعه گويند كه از يك شخص يا مكتب پيروى مىكنند .\r\nقيما : قيم ( بر وزن عنب ) : مستقيم . بعضى ثابت و قائم به مصالح مردم گفته‌اند مثل :  ذلِكَ دِينُ الْقَيِّمَةِ  آن را به فتح قاف و تشديد ياء نيز خوانده‌اند ، به نظر بعضى آن مخفف قيام است .\r\nملة : دين و شريعت . اصل آن از « امللت الكتاب » است ، دين را از آن ملة گويند كه از جانب خدا املاء شده است .\r\nنسكى : نسك ( بر وزن شتر ) عبادت . به معنى ذبيحه نيز آيد كه قربانى در راه خداست .\r\n\r\n","description":"","footnote":"","page_name":" 351 ","page_number":351},
  {"content":"\r\n\r\nمحياى : محيا : زنده بودن « محياى » : زندگى من . « ممات » مرگ .\r\nابغى : بغى : طلب كردن . « ابغى » طلب مىكنم .\r\nوازرة : وزر ( بر وزن شبر ) : ثقل و سنگينى و نيز ثقيل و سنگين ( بار ) .\r\nاسم و مصدر هر دو آمده است ، اغلب در گناه به كار رفته كه بار سنگينى به گردن گناهكار است وازرة : بردارندهء بار و گناه و آن صفت نفس است « نفس وازرة » « لا تزر » : برنمىدارد و متحمل نمىشود .\r\nخلائف : جانشينها . مفرد آن خليفه است . خلفاء نيز مثل خلائف است ، به قولى خلفاء جمع خليف مىباشد .\r\n\r\nشرحها\r\nدر اين آيات مىخوانيم : پيغمبر از آنهايى نيست كه در دين از روى عناد اختلاف به وجود آورده‌اند ، بلكه او در همان دين توحيد است كه ابراهيم آورده بود ، هر كه در دين توحيد باشد و اعمال صالح انجام بدهد در مقابل هر يك عمل نيك ده برابر پاداش خواهد داشت ولى سزاى يك گناه همان يكى است . آن گاه در آيهء  قُلْ إِنَّنِي هَدانِي . . .  تا سر آيهء بعدى ، سورهء مباركهء انعام كه با توحيد و نفى شرك شروع شده خلاصه مىشود كه انسان موحد بايد همه چيز حتى مرگ و زندگىاش براى خدا باشد و چيزى و كسى در آنها شريك نباشد ، در دو آيهء اخير ذكر شده : « ربّى » جز خدا نمىتواند باشد زيرا رب هر چيز اوست و پاداش و كيفر آخرت نيز در دست اوست و نيز اوست كه انسانها را در زمين خليفه كرده و بعضى را بر بعضى مزيت داده است .\r\n159 -  إِنَّ الَّذِينَ فَرَّقُوا دِينَهُمْ وَ كانُوا شِيَعاً لَسْتَ مِنْهُمْ فِي شَيْءٍ \r\n\r\n","description":"","footnote":"","page_name":" 352 ","page_number":352},
  {"content":"\r\n\r\nدر بسيارى از آيات آنهايى كه در دين اختلاف پديد كرده و گروه‌ها شده‌اند ، توبيخ و محكوم گرديده‌اند مثل :   وَ لا تَكُونُوا مِنَ الْمُشْرِكِينَ مِنَ الَّذِينَ فَرَّقُوا دِينَهُمْ وَ كانُوا شِيَعاً كُلُّ حِزْبٍ بِما لَدَيْهِمْ فَرِحُونَ   روم / 32 كه درباره اختلاف مشركان است و مثل :  وَ ما تَفَرَّقَ الَّذِينَ أُوتُوا الْكِتابَ إِلَّا مِنْ بَعْدِ ما جاءَتْهُمُ الْبَيِّنَةُ  بينه / 4 كه دربارهء اختلاف اهل كتاب است .\r\nگويى اشكال مىشود يا به نظر خود پيغمبر مىآيد كه آمدن اسلام نيز اختلافى بر اختلافها افزود ؟ در جواب به پيغمبر صلى اللَّه عليه و إله مىگويد تو از آنها نيستى آنها كسانى هستند كه با افزودن شرك بر اديان يا با اختلاف از روى حسد و جاه - طلبى در دين موسى و عيسى شعبه‌ها به وجود آوردند ولى تو دين ابراهيم  دِيناً قِيَماً مِلَّةَ إِبْراهِيمَ  آوردى كه رافع اختلاف و توحيد خالص است ، حساب اختلاف - كنندگان با خداست .\r\n إِنَّما أَمْرُهُمْ إِلَى اللَّهِ ثُمَّ يُنَبِّئُهُمْ بِما كانُوا يَفْعَلُونَ  .\r\nلفظ « ينبئهم » نشان مىدهد كه اعمالشان در صورت بخصوصى مجسم خواهد شد و آن را نتوانند شناخت و خدا خبرشان خواهد داد .\r\n160 -  مَنْ جاءَ بِالْحَسَنَةِ فَلَهُ عَشْرُ أَمْثالِها وَ مَنْ جاءَ بِالسَّيِّئَةِ فَلا يُجْزى إِلَّا مِثْلَها وَ هُمْ لا يُظْلَمُونَ  .\r\nاين آيه يك مطلب مستقل و تفضّلى است از خدا و آن اينكه : خدا نسبت به معيارى كه در نزد اوست به يك عمل نيك ، ده برابر پاداش مىدهد و روى عدالت به يك عمل بد مطابق آن سزا مىدهد ، جملهء  وَ هُمْ لا يُظْلَمُونَ  نشان مىدهد كه نه از ده برابر كسر مىشود و نه بر يك سزا افزوده مىگردد ، ولى افزوده شدن بر ده برابر امكان دارد مانند :  مَثَلُ الَّذِينَ يُنْفِقُونَ أَمْوالَهُمْ فِي سَبِيلِ اللَّهِ كَمَثَلِ حَبَّةٍ أَنْبَتَتْ سَبْعَ سَنابِلَ . . .  بقره / 261 .\r\n\r\n","description":"","footnote":"","page_name":" 353 ","page_number":353},
  {"content":"\r\n\r\nآيهء :  مَنْ جاءَ بِالْحَسَنَةِ فَلَهُ خَيْرٌ مِنْها  نمل / 89 ، قصص / 84 مخالف با اين آيه نيست بلكه آيهء ما نحن فيه مىتواند تفسير آن باشد .\r\nالميزان در ارتباط اين آيه با آيات سابق مىگويد : از آيات گذشته معلوم شد كه اتفاق در دين و اختلاف در آن دو خصلت است : خوب و بد . پاداش خوب آن و سزاى بد اين است . رواياتى در اين زمينه از لحاظ مصاديق در كتب تفسير و روايات نقل شده است كه مىشود در آنها مطالعه كرد .\r\n161 -  قُلْ إِنَّنِي هَدانِي رَبِّي إِلى صِراطٍ مُسْتَقِيمٍ دِيناً قِيَماً مِلَّةَ إِبْراهِيمَ حَنِيفاً وَ ما كانَ مِنَ الْمُشْرِكِينَ  .\r\nسورهء انعام با اين آيه شروع مىشود :   الْحَمْدُ لِلَّهِ الَّذِي خَلَقَ السَّماواتِ وَ الْأَرْضَ وَ جَعَلَ الظُّلُماتِ وَ النُّورَ ثُمَّ الَّذِينَ كَفَرُوا بِرَبِّهِمْ يَعْدِلُونَ   ، اين نشان مىدهد كه سورهء مباركه در زمينهء توحيد و نفى شرك نازل شده است اين آيه و دو آيهء بعدى خلاصهء مطالب سوره را بيان مىكند و برگشت به اول است . به رسول خدا صلى اللَّه عليه و إله دستور مىرسد بگو : خدايم مرا به راه راست كه دين مستقيم ابراهيم است هدايت كرده ، ابراهيمى كه موحد بود و از مشركان نبود .\r\n162 -  قُلْ إِنَّ صَلاتِي وَ نُسُكِي وَ مَحْيايَ وَ مَماتِي لِلَّهِ رَبِّ الْعالَمِينَ  .\r\nنسك مطلق عبادت است ، آمدن صلوة ظاهرا براى اهميت آن است يعنى :\r\nنماز و مطلق عبادتم را و زندگىام و شئونات آن را و مرگم را در هر وضعى كه باشد خالص خدا كرده‌ام و كسى و چيزى را در آن شريك نمىگردانم ، توحيد خالص و صاف همين است .\r\n163 -  لا شَرِيكَ لَهُ وَ بِذلِكَ أُمِرْتُ وَ أَنَا أَوَّلُ الْمُسْلِمِينَ  .\r\nيعنى اين چنين مأمور شده‌ام ، لفظ  أَوَّلُ الْمُسْلِمِينَ  در اين آيه و آيهء :\r\n وَ أُمِرْتُ لِأَنْ أَكُونَ أَوَّلَ الْمُسْلِمِينَ  زمر / 12 فقط دربارهء رسول خدا صلى اللَّه عليه و إله\r\n\r\n","description":"","footnote":"","page_name":" 354 ","page_number":354},
  {"content":"\r\n\r\nآمده و دربارهء پيامبران ديگر آمده :  إِنْ أَجْرِيَ إِلَّا عَلَى اللَّهِ وَ أُمِرْتُ أَنْ أَكُونَ مِنَ الْمُسْلِمِينَ  يونس / 82 لذا اين احتمال تقويت مىشود كه مراد از « اول » افضليت است و مقام آن حضرت از همهء مسلمين و انبيا برتر مىباشد در صافى از تفسير عياشى نقل شده كه رسول خدا صلى اللَّه عليه و إله ابراهيم عليه السّلام را ياد كرد و فرمود :\r\n« دينه دينى و دينى دينه و سنته سنتى و سنتى سنته و فضلى فضله و انا افضل منه »\r\nاحتمال ديگر آنست كه اول مسلمين از امت خود باشد .\r\n164 -  قُلْ أَ غَيْرَ اللَّهِ أَبْغِي رَبًّا وَ هُوَ رَبُّ كُلِّ شَيْءٍ وَ لا تَكْسِبُ كُلُّ نَفْسٍ إِلَّا عَلَيْها وَ لا تَزِرُ وازِرَةٌ وِزْرَ أُخْرى ثُمَّ إِلى رَبِّكُمْ مَرْجِعُكُمْ فَيُنَبِّئُكُمْ بِما كُنْتُمْ فِيهِ تَخْتَلِفُونَ  .\r\nدر اين آيه و آيهء بعدى براى نفى اخذ خدايى جز خدا ، سنه تعبير ذكر شده است اول چون پروردگار همه چيز خداست ديگر خدايى جز خدا جستن ، غلط و عارى از حقيقت است . دوم : هر كس هر عملى كه مىكند متحمل عمل خويش است و هيچ كس بار ديگرى را حمل نمىكند و عهده‌دار عمل ديگران نيست و آن گاه پاداش و كيفر در دست خداست ، پس طلب خدايى غير از خدا معنايى ندارد .\r\nسوم : خدا شما را جانشينان زمين كرده و به اين زمين آورده و امتياز داده تا در اعمال ، امتحانتان كند ديگر خدايى جز خدا نتواند بود .\r\n165 -  وَ هُوَ الَّذِي جَعَلَكُمْ خَلائِفَ الْأَرْضِ وَ رَفَعَ بَعْضَكُمْ فَوْقَ بَعْضٍ دَرَجاتٍ  .\r\nمراد از خلائف ممكن است جانشينان خدا باشد چنان كه در  إِنِّي جاعِلٌ فِي الْأَرْضِ خَلِيفَةً  بقره / 30 گذشت . و شايد جانشين شدن انسانها بعضى از بعضى است ، مراد از درجات به نظر مىآيد امتيازها و استعدادهاى طبيعى و امتيازهاى مادى و ظاهرى است از لحاظ زندگى مثل  وَ رَفَعْنا بَعْضَهُمْ فَوْقَ بَعْضٍ دَرَجاتٍ \r\n\r\n","description":"","footnote":"","page_name":" 355 ","page_number":355},
  {"content":"\r\n\r\n لِيَتَّخِذَ بَعْضُهُمْ بَعْضاً سُخْرِيًّا  زخرف / 32 ، از اين معلوم مىشود كه اگر اين اختلاف نبود زندگى ميسر و اداره نمىشد .\r\n لِيَبْلُوَكُمْ فِي ما آتاكُمْ إِنَّ رَبَّكَ سَرِيعُ الْعِقابِ وَ إِنَّهُ لَغَفُورٌ رَحِيمٌ  يعنى دادن امتياز براى آن است كه معلوم شود كدام شخص در ميدان عمل پيشى گرفته و رو به تكامل قدم برمىدارد ، آن وقت كيفر و آمرزش در مقابل اعمال در دست خداست ، روز سه‌شنبه 27 جمادى الثانى 1400 مطابق 23 / 2 / 1359 نوشتن تفسير سورهء انعام به پايان رسيد و الحمد للَّه و هو خير ختام .\r\n\r\n","description":"","footnote":"","page_name":" 356 ","page_number":356},
  {"content":"\r\n\r\n\r\nسورهء اعراف\r\nدر مكه نازل شده و دويست و شش آيه است\r\n\r\nنظرى به كليات سوره\r\n1 - اعراف سى نهمين سوره است كه بعد از سورهء « ص » در مكه نازل گرديد « 1 » در ترتيب فعلى قرآن مجيد سورهء هفتم است . درست معلوم نيست در چه سالى از بعثت نازل گشته ولى يقينا تاريخ نزول آن بعد از سال سوم بعثت و بعد از نزول  فَاصْدَعْ بِما تُؤْمَرُ وَ أَعْرِضْ عَنِ الْمُشْرِكِينَ  حجر / 94 بوده است و در آن موقع ، حضرت رسول دعوت خويش را آشكار كرده بود .\r\n2 - عدد آيات آن در شمارش قارئان حجاز و كوفه دويست و شش و در شمارش ديگران دويست و پنج است ، قول اول به وسيله عاصم و ابو عبد الرحمن سلمى به امير المؤمنين صلوات اللَّه عليه مىرسد . در تفسير خازن آمده كه اين سوره داراى سه هزار و سيصد و بيست پنج كلمه و چهارده هزار و ده حرف است .\r\n3 - تسميه آن به « اعراف » به مناسبت آيات 46 - 48 آنست كه جريان اصحاب اعراف در آنها نقل شده و تنها سوره‌اى است كه از ماجراى اعراف پرده برمىدارد ، على هذا اين تسميه از باب « تسمية الكل باسم الجزء » است .\r\n4 - سورهء مباركه كه بىشك مكى است ، طبرسى رحمه اللَّه از قتاده و ضحاك نقل كرده كه گفته‌اند : آيات  وَ سْئَلْهُمْ عَنِ الْقَرْيَةِ الَّتِي كانَتْ حاضِرَةَ الْبَحْرِ . . . \r\n\r\n\r\n","description":"","footnote":"\r\n( 1 ) دربارهء ترتيب نزول سوره‌ها در مقدمهء تفسير توضيح داده‌ايم اين سخن گرچه يقينى نيست ولى مفيد مىباشد .\r\n","page_name":" 357 ","page_number":357},
  {"content":"\r\n\r\n163 - 166 در مدينه نازل شده آن قولى است بدون دليل ، سياق آيات شاهد صدق نزول همهء آن در مكه مىباشد .\r\n5 - صدوق عليه الرحمة در ثواب الاعمال از ابى بصير از حضرت صادق عليه السّلام نقل كرده :\r\n« قال من قرء سورة الاعراف فى كلّ شهر كان يوم القيامه من الذين لا خوف عليهم و لا هم يحزنون فان قرأها فى كل جمعه كان ممن لا يحاسب يوم القيامة اما ان فيها محكما فلا تدعوا قراءتها فانها تشهد يوم القيامة لكل من قرأها » « 1 »\r\nطبرسى رحمه اللَّه آن را از عياشى نقل كرده است .\r\n6 - در اينكه همهء سوره به يكباره نازل شده و يا به تدريج ، دليلى در دست نيست احتمال قوى آن است كه به يك بار نازل شده باشد و اللَّه العالم .\r\n7 - در علت نزول سوره چيزى نقل نشده است به نظر مىآيد : علت نزول آن نياز فطرى انسانها بوده است ، رحمت و حكمت بىمنتهاى خدا ايجاب كرده تا حقائقى بزرگتر و وسيعتر از كهكشانهاى عالم در قالب الفاظ ريخته شده و بر - عقول و اذهان بيدار عرضه شود و گرنه فهم بشر كوتاهتر از آن است كه بيان چنين حقائقى را از رسول گرامى بخواهد و در جواب ، چنين سوره‌اى نازل شود .\r\n8 - عظمت و وسعت مطالب سوره مباركه ، ما فوق تصور و در حد « يدرك و لا يوصف » است ، از قبيل توزين اعمال ، مسئوليت متقابل پيامبران و مردم در مقابل خدا ، تسلط شيطان بر انسان از به دو خلقت ، اعراف و اهل آن ، دعوت مردان\r\n\r\n\r\n","description":"","footnote":"\r\n( 1 ) هر كس سوره اعراف را در هر ماه بخواند در روز قيامت از كسانى خواهد بود كه بر آنها خوفى نيست و غمگين نمىشوند و چنانچه در هر جمعه قرائت كند از كسانى خواهد بود كه در روز قيامت در مقام حساب حاضر نمىشود آگاه باشيد در آن سوره آيات محكمى وجود دارد پس قرائت آن را ترك نكنيد زيرا آن در روز قيامت به نفع قرائت كنندهء آن شهادت مىدهد .\r\n","page_name":" 358 ","page_number":358},
  {"content":"\r\n\r\nتوحيد از جمله : نوح ، هود ، صالح ، لوط ، شعيب ، موسى ، محمّد صلى اللَّه و عليه و إله و موضعگيرى جباران روزگار در مقابل آنها ، داورى خدا و تار و مار شدن جباران ، سير تاريخى موسى و بنى اسرائيل و فرعون ، هلاك فرعون و پيروزى حق بر باطل ، پيشامدهايى كه بنى اسرائيل در اثر نافرمانى با آنها مواجه شدند ، راه فطرت در زمينه خدا شناسى ، مسئلهء معاد و روئيدن انسانها از زمين مانند گياهان ، خلقت آسمانها و زمين در شش دوران و امثال اين گونه مطالب .\r\n9 - سخن پيامبران عليهم السّلام در اين سوره با  يا قَوْمِ اعْبُدُوا اللَّهَ ما لَكُمْ مِنْ إِلهٍ غَيْرُهُ  شروع مىشود ، اين سخن روشن مىكند كه مشركان به وجود خدا معتقد بوده‌اند ، محل نزاع در رابطه با شرك و عبادت غير خدا بوده است با جزئىترين توجه معلوم مىشود كه اين مطالب از طرف خالق جهان به قلب پاك اشرف كائنات نازل گرديده است و گرنه محال بود كه محيط شرك آميز و پر از جهل مكه چنين انسانى بپروراند و چنين سخنانى از او طلوع كند .\r\n\r\n","description":"","footnote":"","page_name":" 359 ","page_number":359},
  {"content":"\r\n\r\nسورة الاعراف مكّيّة و اياتها 206 نزلت بعد سورة ص بِسْمِ اللَّهِ الرَّحْمنِ الرَّحِيمِ\r\n\r\n[ سوره الأعراف ( 7 ) : آيات 1 تا 9 
  ]\r\nبِسْمِ اللَّهِ الرَّحْمنِ الرَّحِيمِ\r\nالمص ( 1 ) كِتابٌ أُنْزِلَ إِلَيْكَ فَلا يَكُنْ فِي صَدْرِكَ حَرَجٌ مِنْهُ لِتُنْذِرَ بِهِ وَ ذِكْرى لِلْمُؤْمِنِينَ ( 2 ) اتَّبِعُوا ما أُنْزِلَ إِلَيْكُمْ مِنْ رَبِّكُمْ وَ لا تَتَّبِعُوا مِنْ دُونِهِ أَوْلِياءَ قَلِيلاً ما تَذَكَّرُونَ ( 3 ) وَ كَمْ مِنْ قَرْيَةٍ أَهْلَكْناها فَجاءَها بَأْسُنا بَياتاً أَوْ هُمْ قائِلُونَ ( 4 )\r\nفَما كانَ دَعْواهُمْ إِذْ جاءَهُمْ بَأْسُنا إِلاَّ أَنْ قالُوا إِنَّا كُنَّا ظالِمِينَ ( 5 ) فَلَنَسْئَلَنَّ الَّذِينَ أُرْسِلَ إِلَيْهِمْ وَ لَنَسْئَلَنَّ الْمُرْسَلِينَ ( 6 ) فَلَنَقُصَّنَّ عَلَيْهِمْ بِعِلْمٍ وَ ما كُنَّا غائِبِينَ ( 7 ) وَ الْوَزْنُ يَوْمَئِذٍ الْحَقُّ فَمَنْ ثَقُلَتْ مَوازِينُهُ فَأُولئِكَ هُمُ الْمُفْلِحُونَ ( 8 ) وَ مَنْ خَفَّتْ مَوازِينُهُ فَأُولئِكَ الَّذِينَ خَسِرُوا أَنْفُسَهُمْ بِما كانُوا بِآياتِنا يَظْلِمُونَ ( 9 )\r\n« به نام اللَّه رحمن و رحيم »\r\n1 -   المص   « 1 » .\r\n2 - اين كتابى است كه به تو نازل شده ، سينه‌ات از آن تنگ نباشد ( نازل شده ) تا مردم را با آن انذار كنى و مؤمنان را يادآورى است .\r\n3 - اطاعت كنيد از آنچه از پروردگارتان به شما نازل شده و جز او سرپرستان نگيريد ، بسيار كم متذكر مىشويد .\r\n\r\n\r\n","description":"","footnote":"\r\n( 1 ) المص در قرائت كوفى به تنهايى يك آيه است .\r\n","page_name":" 360 ","page_number":360},
  {"content":"\r\n\r\n4 - چه بسا قريه‌اى كه آن را هلاك كرديم ، عذاب ما وقت شب يا وسط روز كه در خواب بودند به آن قريه آمد .\r\n5 - آن گاه كه عذاب ما آمد فريادشان جز آن نبود كه گفتند : حقا كه ما ظالمان بوديم .\r\n6 - حتما و به طور يقين سؤال خواهيم كرد از كسانى كه به سوى آنها پيامبران فرستاده شده‌اند و حتما سؤال خواهيم كرد از پيامبرانى .\r\n7 - ( قضايا را ) با علمى كه داريم بر آنها حكايت خواهيم كرد و ما از آنها غائب و كنار هستيم .\r\n8 - وزن عمل در آن روز حق بودن است ، هر كه اعمالش سنگين ( حق ) باشد آنها رستگارانند .\r\n9 - و هر كه اعمالش سبك باشد ، آنها كسانى هستند كه خود را در اثر ظلمى كه به آيات ما مىكردند به ضرر انداخته‌اند .\r\n\r\nكلمه‌ها\r\n  المص   : در نكته‌ها دربارهء آن و سائر حروف مقطعه سخن خواهيم گفت .\r\nحرج : ( بر وزن شرف ) تنگى . اصل آن به معنى جمع شدن شىء است و از آن تنگى ، به نظر آمده لذا به گناه و تنگى حرج گفته‌اند .\r\nذكرى : تذكر و يادآورى .\r\nاولياء : سرپرستان . مفرد آن ولى است .\r\nتذكرون : اصل آن « تتذكرون » است .\r\nبأسنا : بأس : سختى . مراد از آن در اينجا عذاب است .\r\nبياتا : بيات و تبييت : قصد كردن دشمن در شب . مراد از آن آمدن عذاب در شب است مثل :  إِنْ أَتاكُمْ عَذابُهُ بَياتاً أَوْ نَهاراً  يونس / 50 .\r\nكم : ( بر وزن جم ) اسمى است كه بر كثرت دلالت دارد ( اى بسا ) .\r\nقائلون : قيل ( به فتح قاف ) و قيلوله : خوابيدن در وسط روز . قائله به معنى وسط روز است . « قائلون » : خواب رفتگان و استراحت -\r\n\r\n","description":"","footnote":"","page_name":" 361 ","page_number":361},
  {"content":"\r\n\r\nكنندگان در وسط روز .\r\nفلنسئلن : مراد از سؤال گاهى استخبار و گاهى مورد مؤاخذه و مسئول قرار دادن است . مراد از آن ، در آيه ، معناى دوم است .\r\nنقصن : قصص ( بر وزن شرف ) سرگذشت و نقل آن . مراد خبر دادن است .\r\nوزن : سنجيدن . و سنگينى ( اقرب الموارد ) .\r\nالحق : حق در اصل به معنى مطابقت و واقع شدن شىء در موقع خود است ، مقابل باطل . حق را ثابت و حتم معنى كردن نيز درست است .\r\nموازين : ميزان : آلت وزن ( ترازو ) جمع آن موازين است ، به قولى :\r\nمىشود جمع موزون باشد ، در اين صورت موازين به معنى وزن شده‌هاست .\r\nخسروا : خسر : ( بضم خاء ) كم شدن و كم كردن « خسروا » : به ضرر انداختند .\r\n\r\nشرحها\r\nدر اين آيات كه سر خط سوره‌اند اين مطالب بيان شده : پيامبر نبايد از مسئوليت احساس سنگينى كند ، زندگى صحيح و مطابق خلقت جهان ، آن است كه طبق دستور خالق تنظيم شود و گرنه سقوط و شكست حتمى است ، هلاكت اقوام گذشته دليل روشن اين سقوط است . پيغمبران در ارشاد امتها و در زمينهء قبول ارشاد مسئولند ، خدا روز قيامت اعمال انسانها را با سنجش دقيق مىسنجد ، رستگارى و عذاب روى همان سنجش تعيين مىشود .\r\n2 -  كِتابٌ أُنْزِلَ إِلَيْكَ فَلا يَكُنْ فِي صَدْرِكَ حَرَجٌ مِنْهُ لِتُنْذِرَ بِهِ وَ ذِكْرى لِلْمُؤْمِنِينَ  .\r\n\r\n","description":"","footnote":"","page_name":" 362 ","page_number":362},
  {"content":"\r\n\r\nلفظ كتاب تقديرش « هذا كتاب » است مثل :  وَ هذا كِتابٌ أَنْزَلْناهُ مُبارَكٌ  انعام / 92 ، جملهء  فَلا يَكُنْ . . .  نشان مىدهد كه رسول خدا از مسئوليت احساس سنگينى مىكرد و يا ممكن بود بكند ، و علت انزال همان انذار جهانيان است .\r\nتخصيص يادآورى به مؤمنان حاكى است كه قرآن نسبت به عموم جنبهء انذار دارد ولى نسبت به مؤمنان كه قلوبشان يا توحيد نورانى شده است موعظه و پند مىباشد مثل :  هذا بَيانٌ لِلنَّاسِ وَ هُدىً وَ مَوْعِظَةٌ لِلْمُتَّقِينَ  آل عمران / 138 يعنى قرآن براى عموم بيان و هدايت و براى پرهيزكاران پند است .\r\n3 -  اتَّبِعُوا ما أُنْزِلَ إِلَيْكُمْ مِنْ رَبِّكُمْ وَ لا تَتَّبِعُوا مِنْ دُونِهِ أَوْلِياءَ قَلِيلًا ما تَذَكَّرُونَ  .\r\nدر آيه سابق روشن شد كه قرآن براى انذار است در اين آيه به مردم خطاب شده كه از آن پيروى كنيد ، يعنى لازم است تحت ولايت و سرپرستى خدا درآئيد و گرنه سرپرستان طاغوتى گمراهتان خواهند كرد لفظ « ما » تأكيد « قليلا » مىباشد يعنى به اين حقيقت ، بسيار كم ، متوجه مىشويد .\r\n4 -  وَ كَمْ مِنْ قَرْيَةٍ أَهْلَكْناها فَجاءَها بَأْسُنا بَياتاً أَوْ هُمْ قائِلُونَ  يعنى آنها جز خدا را سرپرستان گرفتند ، نتيجه‌اش آن شد كه عذاب ما آنها را وقت شب يا در اثناء روز كه در خواب و استراحت بودند ، گرفت ، عاقبت خروج از فرمان حق و نظام جهان ، سقوط و هلاكت است ، خواه در اثر عوامل طبيعى باشد يا به دست مستضعفين . منظور آن است كه در كمال بىخبرى گرفتار شدند ( نعوذ باللّه ) .\r\n5 -  فَما كانَ دَعْواهُمْ إِذْ جاءَهُمْ بَأْسُنا إِلَّا أَنْ قالُوا إِنَّا كُنَّا ظالِمِينَ  .\r\nمعلوم مىشود كه پس از نزول عذاب ، اخطار پيامبران را ياد آورده و به گناه و تقصير خود اعتراف كرده‌اند يعنى خدا به ما ظلم نكرد ما خود ظالم بوديم .\r\n\r\n","description":"","footnote":"","page_name":" 363 ","page_number":363},
  {"content":"\r\n\r\n6 -  فَلَنَسْئَلَنَّ الَّذِينَ أُرْسِلَ إِلَيْهِمْ وَ لَنَسْئَلَنَّ الْمُرْسَلِينَ  .\r\nاز آيات گذشته معلوم شد كه مردم موظفند در ولايت و فرمان خدا باشند و از ولايت طاغوتها كنار باشند در اين آيه نتيجه مىگيرد : پس بنا بر اين هم پيامبران مسئولند كه اين تكليف را برسانند و هم مردم مسئولند كه به آن عمل كنند » ولى پيامبران از عهدهء اين مسئوليت برآمده‌اند عقوبت و محكوميت تنها از آن ساير انسانها خواهد بود كه از پيغمبران اطاعت نكرده‌اند .\r\n7 -  فَلَنَقُصَّنَّ عَلَيْهِمْ بِعِلْمٍ وَ ما كُنَّا غائِبِينَ  .\r\nمنظور از « عليهم » ظاهرا پيغمبران و مردم هستند ، نكره آمدن « علم » اشاره به كمال و احاطهء آن است : از آيهء قبلى به نظر مىآيد كه ممكن است مسئولين به دروغ جواب بدهند ؟ در پاسخ آمده كه ما از آنها غائب نبوده‌ايم و روى علم كامل خود اعمال آنها را به آنها بازگو خواهيم كرد « فلنقصن » در جاى  فَيُنَبِّئُهُمْ بِما عَمِلُوا  است كه در بسيارى از آيات آمده است .\r\n8 -  وَ الْوَزْنُ يَوْمَئِذٍ الْحَقُّ  .\r\nدر رابطه با مسئول بودن انبياء و مردم ، در اين آيه فرموده : سنگينى و ثقل اعمال در آن روز ، حق بوده و مطابق دستور خدا مىباشد ، يعنى در آن صورت قابل پاداش خواهند بود . در اينجا چند مطلب است :\r\nاول : آنكه « وزن » اسم است به معنى ثقل و سنگينى و « الحق » خبر آن است الف و لام آن براى عهد است يعنى : حقى كه خدا تعيين فرموده است ، بنا - بر اين ، عملى كه مطابق دستور است سنگين و با وزن است ، عملى كه مطابق دستور خدا نيست بىوزن و پوچ و باطل است ، مثل  فَحَبِطَتْ أَعْمالُهُمْ فَلا نُقِيمُ لَهُمْ يَوْمَ الْقِيامَةِ وَزْناً  كهف / 105 .\r\nدوم : به قول ديگر : وزن به معنى توزين و « الحق » وصف آن و « يومئذ »\r\n\r\n","description":"","footnote":"","page_name":" 364 ","page_number":364},
  {"content":"\r\n\r\nخبر آن است ، يعنى توزين حقيقى اعمال در روز قيامت خواهد بود ، چنان كه در كشاف گفته و در جوامع الجامع نيز آمده است ، نگارنده وجه اول را اختيار مىكنم .\r\n فَمَنْ ثَقُلَتْ مَوازِينُهُ فَأُولئِكَ هُمُ الْمُفْلِحُونَ  تفريع بر مطلب فوق است ، موازين اگر جمع موزون باشد مراد از آن اعمال است كه سنگينى و وزن دارند ، زيرا مطابقند با دستور خدا ، و اگر ميزانها باشد باز به اعتبار اعمال است ، رابطهء آن با  وَ نَضَعُ الْمَوازِينَ الْقِسْطَ  در نكته‌ها خواهد آمد .\r\n ثَقُلَتْ مَوازِينُهُ  راجع به اعمال نيك است چون نتيجهء آنها فلاح و بهشت است ، زيرا اعمال بد مطابق دستور خدا نيستند و وزن ندارند ، على هذا در اينجا خبرى از اعمال بد نيست ، دقت شود ، مشروح وزن اعمال در نكته‌ها خواهد آمد .\r\n9 -  وَ مَنْ خَفَّتْ مَوازِينُهُ فَأُولئِكَ الَّذِينَ خَسِرُوا أَنْفُسَهُمْ بِما كانُوا بِآياتِنا يَظْلِمُونَ  .\r\nتفريع ديگرى است بر وزن اعمال ، خفت عمل به علت مطابق دستور خدا نبودن است ، مانند كارهاى خوب و مفيد كفار كه اصلا وزن ندارند ، زيرا در اثر نبودن ايمان و نيّت خالص اعمالشان حبط و پوچ است  أُولئِكَ الَّذِينَ كَفَرُوا بِآياتِ رَبِّهِمْ وَ لِقائِهِ فَحَبِطَتْ أَعْمالُهُمْ فَلا نُقِيمُ لَهُمْ يَوْمَ الْقِيامَةِ وَزْناً  كهف / 105 .\r\nو مانند كارهاى نيك مؤمنان كه در اثر ريا و منت نهادن و عدم مراعات جهات شرعى پوچ و حبط شده‌اند :  لا تُبْطِلُوا صَدَقاتِكُمْ بِالْمَنِّ وَ الْأَذى كَالَّذِي يُنْفِقُ مالَهُ رِئاءَ النَّاسِ  بقره / 264 .\r\nپس بايد بدانيم كه « خفت ، ثقلت » در رابطه با اعمال نيك است و در اينجا از اعمال بد خبرى نيست ، چون آنها فقط شقاوت آورند و نيز مؤمنان گناهكار از گروه  ثَقُلَتْ مَوازِينُهُ  هستند زيرا كه اقلا مقدارى از اعمال آنها مطابق حق\r\n\r\n","description":"","footnote":"","page_name":" 365 ","page_number":365},
  {"content":"\r\n\r\nو داراى وزن است ، على هذا  خَفَّتْ مَوازِينُهُ  مخصوص كفار مىباشد ، زيرا آنها در اثر ظلم به آيات خدا خود را در خسران انداخته‌اند ( دقت شود ) .\r\n\r\nنكته‌ها\r\nالمص : دربارهء حروف مقطعه كه در اوائل سوره‌ها واقع شده ، اقوال گوناگونى هست از ائمهء معصومين عليهم السّلام روايت شده كه آنها از متشابهاتند فقط خدا از آنها آگاه است « 1 » به قولى آنها نام سوره‌هايى هستند كه در اوائل آنها آمده‌اند ، در قول ديگر : آنها اشاره به صفات خدا هستند ، مثلا « الم » اشاره است به « انا اللَّه اعلم » .\r\nبه قولى : آنها نامهاى قرآنند ، در قول ديگر آمده : آنها نامهاى خدايند كه مورد قسم واقع شده‌اند ، در مجمع البيان در اين زمينه ده قول نقل شده و در قول دهم آمده : مراد از آنها اين است كه : اى مردم قرآن از همين حروف تركيب شده كه شما پيوسته آنها را به كار مىبريد ، اگر مىگوئيد قرآن از جانب خدا نيست ، شما هم با اين حروف نظير آن را بسازيد .\r\nتازه‌ترين مطلب در اين باره نظريهء دكتر رشاد مصرى است كه در ذيل نقل مىشود « 2 » ناگفته نماند سخن ايشان را فقط در حد يك احتمال قبول داريم نه اينكه مراد خدا همين است لا غير .\r\nخلاصهء نظر ايشان آن است كه : ميان اين حروف و حروف همهء سوره‌هاى قرآن رابطه‌اى هست مثلا حرف « ن » را در نظر مىگيريم و آن را با سائر حروف سورهء بقره مقايسه مىكنيم و به اين نتيجه مىرسيم كه نسبت اين حرف به سائر\r\n\r\n\r\n","description":"","footnote":"\r\n( 1 ) جوامع الجامع .\r\n( 2 ) ما آن را از مجله مكتب اسلام شماره چهارم سال 14 نقل مىكنيم .\r\n","page_name":" 366 ","page_number":366},
  {"content":"\r\n\r\nحروف آن يك درصد است ، آن گاه همين حساب را با سورهء آل عمران ، نساء ، مائده و . . . تا 114 سوره انجام مىدهيم و نتيجه مىگيريم كه اين نسبت در سورهء   ن وَ الْقَلَمِ   كه اين حرف در اول آن واقع شده از همه بيشتر است ، آن وقت اين حساب را با حرف « ص » و حرف « ق » و دو حرف « حم » و سه حرف « الم » تكرار مىكنيم و مىبينيم كه درصد اين حروف در آن سوره‌ها از سوره‌هاى ديگر بيشتر است ، فكر نكنيد كه اين عمل ، كار آسانى است دكتر رشاد سالها به وسيلهء مغز الكترونى روى حروف قرآن كار كرده تا اين نسبتها را به دست آورده و اگر مغز الكترونيكى نبود اين كار نزديك به محال بود .\r\nاز مجموع سوره‌هاى 114 گانهء قرآن فقط در 29 سوره حروف مقطعه آمده است و آنها درست نصف حروف 28 گانهء الفباى عربى را تشكيل مىدهند بدين ترتيب : ا ، ح ، ر ، س ، ص ، ط ، ع ، ق ، ك ، ل ، م ، ن ، ه ، ى .\r\nدكتر رشاد خليفه پس از سالها تحقيق به فكرش رسيد كه شايد ميان اين حروف و حروف هر سوره كه آنها در آغازش قرار گرفته‌اند رابطه‌اى وجود دارد آن وقت سالها به وسيلهء مغز الكترونى روى حروف قرآن محاسبه كرده و ديده مثلا نسبت حرف « ق » به سائر حروف سورهء قيامت ( 907 / 3 ) درصد است و نسبت آن به سائر حروف سورهء و الشّمس ( 906 / 3 ) است تفاوت اين دو سوره چنان كه ملاحظه مىشود فقط يك هزارم درصد است ، آن وقت نسبت حرف « ق » را با حروف هر يك از سوره‌هاى 114 گانه استخراج كرده در آخر متوجه شده كه نسبت اين حرف ( ق ) به سائر حروف سورهء   ق وَ الْقُرْآنِ الْمَجِيدِ   كه اين حرف در آغاز آن واقع شده از نسبت آن به تمام حروف سوره‌هاى 114 گانه بيشتر است .\r\nهمچنين حرف « ن » كه در آغاز   ن وَ الْقَلَمِ   آمده نسبتش به سائر حروف اين سوره از نسبت آن به حروف هر يك از سوره‌هاى 114 گانه بيشتر است .\r\n\r\n","description":"","footnote":"","page_name":" 367 ","page_number":367},
  {"content":"\r\n\r\nهكذا چهار حرف « المص » كه در آغاز سورهء اعراف آمده است نسبت آنها به سائر حروف اين سوره ، بيشتر از نسبت آنها به حروف سائر سوره‌هاى 114 گانه است .\r\nدكتر رشاد مىگويد : ضمن محاسبه كه روى سورهء « مريم » و « زمر » مىكردم ديدم نسبت « درصد » مجموع حروف ( ك ، ه ، ى ، ع ، ص ) در هر دو سوره مساوى است با اينكه بايد در سورهء مريم بيشتر باشد كه لفظ « كهيعص » فقط در آغاز سورهء مريم آمده است ، اما همين كه نسبت گيرى را از رقم سوم اعشار بالا بردم روشن شد كه نسبت مجموع اين حروف در سورهء مريم يك ده هزارم ( 0001 / 0 ) بيش از سورهء زمر است ، اين تفاوتهاى جزئى راستى عجيب و حيرت آور است .\r\nراستى حيرت‌آور است كه انسانى بتواند مراقب تعداد هر يك از حروف سخنان خود در طول 23 سال باشد و در عين حال آزادانه مطالب خود را بدون كمترين تكلّفى بيان كند ، مسلما چنين كارى از عهدهء يك انسان بيرون است حتى محاسبهء آن براى بزرگترين رياضىدانها به كمك مغزهاى الكترونى ممكن نيست . اينها همه نشان مىدهد كه نه تنها سوره‌ها و آيات قرآن بلكه حروف قرآن نيز روى حساب و نظام خاصى است كه فقط خداوند ، قادر بر حفظ آن مىباشد .\r\nنتيجهء بحث : آيا شما حساب كلمات و حروفى را كه در يك روز با آن سخن مىگوئيد داريد ؟ اگر فرضا چنين باشد تعداد كلمات و حروف يك سال خود را مىتوانيد به خاطر بسپاريد ؟ فرضا چنين باشد آيا هرگز امكان دارد نسبت اين حروف با يكديگر در روز و ماه و سال در عبارات شما مد نظرتان باشد مسلما چنين چيزى محال است . زيرا با وسائل عادى طى قرنها نيز نمىتواند اين محاسبات را انجام دهيد .\r\n\r\n","description":"","footnote":"","page_name":" 368 ","page_number":368},
  {"content":"\r\n\r\nآيا اگر مشاهده كرديم انسانى در مدت 23 سال با آن همه گرفتارى سخنانى آورد كه نه تنها مضامين آنها حساب شده و از نظر لفظ و معنى و محتوا در عاليترين صورت ممكن بود بلكه از نظر نسبت رياضى و عددى حروف ، چنان دقيق و حساب شده بود كه نسبت هر يك از حروف الفباء در هر يك از سخنان او يك نسبت دقيق رياضى دارد ، آيا نمىفهميم كلام او از علم بىپايان پروردگار سرچشمه گرفته است ؟ انسانى را در نظر بگيريد كه امروز نيم ساعت سخن مىگويد و حرف « قاف » را به زبان مىآورد و مىگويد : مثلا درصد حرف « قاف » در اين سخن بيشتر است از درصد آن در همهء سخنانى كه تا به حال گفته‌ام و بعد از اين خواهم گفت ، اين حساب جز به اعجاز خدايى ممكن و عملى نيست ، اين است اهميت اين حروف .\r\nحروف مقطعهء قرآن به قرار ذيل است : الم « شش بار » . المص ، الر ( پنج بار » ، المر ، كهيعص ، طه ، طسم ، طس ، الم ، الم ، الم ، الم ، يس ، ص ، حم « شش بار » ، حمعسق ، ق ، ن . اين حروف به ترتيب در اوائل سوره‌هاى : بقره ، آل - عمران ، اعراف ، يونس ، هود ، يوسف ، رعد ، ابراهيم ، حجر ، مريم ، طه ، شعراء ، نمل ، قصص ، عنكبوت ، روم ، لقمان ، سجده ، يس ، ص ، مؤمن ، حم سجده شورى ، زخرف ، ق ، و قلم واقع شده‌اند ، اين حروف با حذف مكررات عبارتند از چهارده حرف كه در سابق شمرده شد .\r\nوزن اعمال : لازم است دربارهء وزن اعمال و متعلّقات آن توضيح بيشترى بدهيم مسئلهء ثقل موازين در سه محل از قرآن كريم آمده است كه يكى قرينهء دو تاى ديگر است مثلا از آيات :   فَمَنْ ثَقُلَتْ مَوازِينُهُ فَأُولئِكَ هُمُ الْمُفْلِحُونَ وَ مَنْ خَفَّتْ مَوازِينُهُ فَأُولئِكَ الَّذِينَ خَسِرُوا أَنْفُسَهُمْ فِي جَهَنَّمَ خالِدُونَ   مؤمنون / 102 ،     فَأَمَّا مَنْ ثَقُلَتْ مَوازِينُهُ فَهُوَ فِي عِيشَةٍ راضِيَةٍ وَ أَمَّا مَنْ خَفَّتْ مَوازِينُهُ    \r\n\r\n","description":"","footnote":"","page_name":" 369 ","page_number":369},
  {"content":"\r\n\r\n    فَأُمُّهُ هاوِيَةٌ . . .     قارعه / 6 - 9 ، معلوم نمىشود كه مراد از ثقل و موازين چيست ؟\r\nهمچنين از  فَمَنْ ثَقُلَتْ مَوازِينُهُ . . .  در اين سوره ، ولى جملهء  وَ الْوَزْنُ يَوْمَئِذٍ الْحَقُّ  بنا بر آنچه اختيار كرديم كليد فهم همهء اينهاست و دانستيم كه اولا سنگين و وزين بودن عمل مطابق واقع بودن آن است ثانيا موازين عبارتند از اعمال ، آن هم اعمال نيك كه ثقل آنها موجب فلاح است .\r\nثالثا : خفت موازين راجع به اعمال نيك است كه مطابق حق و فرموده خدا نيستند .\r\nسؤال : اگر گويند : آيهء  وَ نَضَعُ الْمَوازِينَ الْقِسْطَ لِيَوْمِ الْقِيامَةِ فَلا تُظْلَمُ نَفْسٌ شَيْئاً وَ إِنْ كانَ مِثْقالَ حَبَّةٍ مِنْ خَرْدَلٍ أَتَيْنا بِها وَ كَفى بِنا حاسِبِينَ  انبياء / 47 صريح است در اينكه روز قيامت ترازوهاى عدالت نصب خواهد شد ، در اين صورت اعمال با آنها توزين خواهد گرديد ؟\r\nگوئيم : اين سنجش با آنچه اختيار كرديم منافات ندارد ، پس از آنكه ثقيل بودن روشن شد اندازهء آن با ترازوها معلوم مىشود ، يعنى اعمال حق را وزن و اندازه‌گيرى مىكنند .\r\nدر بحار از معانى الاخبار نقل شده كه : امام صادق عليه السّلام فرموده مراد از موازين قسط ، انبياء و اوصياء مىباشند\r\n« هم الانبياء و الاوصياء »\r\n« 1 » و در زيارت على عليه السّلام آمده :\r\n« السلام على . . . ميزان الاعمال »\r\nعلى هذا مقياس و ميزان سنجش انبياء و اوصياء هستند ، سنجش اعمال معين مىكند كه اعمال مؤمنان نسبت به اعمال انبياء تا چه حد است ، مؤيد اين سخن جمع آمدن « موازين » است يعنى هر عملى ميزانى دارد .\r\nاگر گويند : بنا بر آنچه شما اختيار كرديد ثقل اعمال اعتبارى است حال\r\n\r\n\r\n","description":"","footnote":"\r\n( 1 ) تفسير برهان ذيل آيهء 47 از سورهء انبياء .\r\n","page_name":" 370 ","page_number":370},
  {"content":"\r\n\r\nآنكه از آيات فهميده مىشود اعمال اعم از بد و خوب داراى وزن واقعى هستند و به عبارت ديگر اعمال جوهر هستند نه عرض ! گوئيم : دقت در آيات قرآن نشان مىدهد كه اعمال اعم از خوب و بد داراى وزن و ثقل واقعى مىباشند مثل :   فَمَنْ يَعْمَلْ مِثْقالَ ذَرَّةٍ خَيْراً يَرَهُ وَ مَنْ يَعْمَلْ مِثْقالَ ذَرَّةٍ شَرًّا يَرَهُ   زلزله / 7 و 8  وَ لَيَحْمِلُنَّ أَثْقالَهُمْ وَ أَثْقالًا مَعَ أَثْقالِهِمْ  عنكبوت / 13 كه دربارهء پيشوايان ستمگر است  يا بُنَيَّ إِنَّها إِنْ تَكُ مِثْقالَ حَبَّةٍ مِنْ خَرْدَلٍ فَتَكُنْ فِي صَخْرَةٍ أَوْ فِي السَّماواتِ أَوْ فِي الْأَرْضِ يَأْتِ بِهَا اللَّهُ . . .  لقمان / 16 و مانند سائر آيات ، ولى اين مطلب با آنچه اختيار كرديم منافاتى ندارد زيرا مثلا گناهان مسلمانان و كفار از لحاظ اينكه جوهر و انرژى هستند وزن و ثقل دارند و از لحاظ اينكه حق نيستند باطل و پوچ مىباشند و وزن ندارند ، وزنى كه موجب سعادت باشد .\r\nاعمال بد وزن و توزين ندارند : بنا بر آنچه گفته شد اعمال بد وزن ندارند زيرا حق نيستند و توزين ندارند زيرا مقايسه با اعمال انبياء اوصياء بعد از حق بودن است ، در روضهء كافى ص 75 از امام سجاد عليه السّلام نقل شده : بدانيد بندگان خدا ، براى اهل شرك ميزانى بر پا نمىگردد و دفترها گشوده نمىشود ، بلكه گروه گروه به سوى جهنم روند ، نصب ميزانها و گشودن ديوانها فقط براى اهل اسلام است « 1 » به نظر مىآيد علت آن حق نبودن اعمال كفار است ، گناهان مسلمانان نيز چنين است . على هذا بايد مراد از  مِثْقالَ حَبَّةٍ  در سورهء انبياء اعمال نيك اهل اسلام باشد ، نتيجه اينكه وزن و توزين فقط براى اعمال نيك مؤمنين است ، وزن يعنى حق بودن ، توزين يعنى مقايسه\r\n\r\n\r\n","description":"","footnote":"\r\n( 1 )\r\n« اعملوا عباد اللَّه ان اهل الشرك لا ينصب لهم الموازين و لا ينشر لهم الدواوين و انما يحشرون الى جهنم زمرا و انما نصب الموازين و نشر الدواوين لاهل الاسلام » .\r\n","page_name":" 371 ","page_number":371},
  {"content":"\r\n\r\nبا انبياء و اوصياء .\r\nبلى دربارهء عذاب ، ميان گناه و عذاب حساب و تناسبى هست . دربارهء عذاب اهل جهنم آمده ،  . . . جَزاءً وِفاقاً  نبأ / 24 و در اين سوره پس از شمردن نعمت اهل بهشت فرمود :  جَزاءً مِنْ رَبِّكَ عَطاءً حِساباً  نبأ / 36 ، بنا بر آنچه گفته شد :\r\nمنظور از حساب همان وزن و توزين است اما در عذاب فقط وفاق و برابرى گناه با عذاب است و بنا بر تجسم عمل كه تقريبا از حتميات قرآن است ، عذاب ، خود گناهان است در اين صورت معناى وفاق و برابرى كاملا واضح مىباشد . آيات  وَ نَضَعُ الْمَوازِينَ الْقِسْطَ . . .  در گناهان مىشود راجع به كم و زياد بودن باشد تا تناسب با عذاب پيدا كند .\r\nتحابط اعمال : مطلب ديگرى كه بايد در اينجا بررسى شود تحابط اعمال است . و آن اين است كه اعمال خوب و بد يكديگر را از بين ببرند و باطل كنند ، به عبارت ديگر : عمل خوبى كه امروز انجام شده است گناه ديروزى را از بين ببرد و اگر فردا عمل بدى انجام گرفت عمل خوب امروزى را باطل نمايد ، نتيجه آنكه انسان پيوسته يكى از حسنات يا سيئات را خواهد داشت زيرا هر عمل بعدى ، عمل قبلى را از بين مىبرد .\r\nتحابط در آخرت آن است كه : حسنات و سيئات انسان با هم سنجيده شوند و يكديگر را حبط و تباه كنند ، اگر اعمال نيك زياد شود اعمال بد از بين رفته و شخص اهل بهشت گردد و در صورت عكس ، إعمال نيك از بين رفته و شخص اهل جهنم گردد و اگر اعمال نيك و بد مساوى بودند نه اهل رحمت باشد و نه اهل عذاب .\r\nمقابل اين مطلب آن است كه بگوئيم : انسان در مقابل حسناتش متنعّم و در مقابل سيّئاتش عذاب خواهد ديد مگر آنكه سيئاتش در اثر شفاعت يا رحمت\r\n\r\n","description":"","footnote":"","page_name":" 372 ","page_number":372},
  {"content":"\r\n\r\nخدا بخشوده شود ولى سيئات و حسنات يكديگر را از بين نخواهند برد چنان كه فرموده :   فَمَنْ يَعْمَلْ مِثْقالَ ذَرَّةٍ خَيْراً يَرَهُ وَ مَنْ يَعْمَلْ مِثْقالَ ذَرَّةٍ شَرًّا يَرَهُ   على هذا اگر سيّئات آمرزيده نشد شخص در مقابل آنها عذاب ديده سپس راهى بهشت مىشود .\r\nخواجه نصير طوسى در « تجريد الاعتقاد » فرموده : احباط باطل است زيرا مستلزم ظلم است و نيز خدا فرمايد :  فَمَنْ يَعْمَلْ مِثْقالَ ذَرَّةٍ خَيْراً يَرَهُ . . .  علامهء حلى در شرح آن فرموده : جماعتى از معتزله به احباط و تكفير قائل شده‌اند ، معنى احباط و تكفير آن است كه : ثواب متقدم انسان با گناهى كه بعدا كرده از بين مىرود و يا گناهان قبلىاش با ثواب بعدى ساقط مىگردد ، ولى ارباب تحقيق اين قول را رد كرده‌اند ، دليل بطلان اين سخن آن است : كسى كه گناهش بيش از ثوابش از بين برود مانند كسى خواهد بود كه عمل خوبى نكرده است و اگر حسناتش بيشتر باشد مانند كسى خواهد بود كه گناهى از او سر نزده است و نيز خداوند فرموده :  فَمَنْ يَعْمَلْ مِثْقالَ ذَرَّةٍ خَيْراً يَرَهُ . . .  .\r\nمرحوم شيخ مفيد در اوائل المقالات تحت عنوان « القول فى تحابط الاعمال » فرموده : ميان معاصى و طاعات و ميان ثواب و عقاب تحابطى نيست ، اين عقيدهء جماعتى از اماميه و مرجئه است ولى بنو نوبخت قائل به تحابط هستند و در اين عقيده موافق معتزله مىباشند ، مجلسى رحمه اللَّه در بحار ج 5 ص 332 فرموده :\r\nمشهور ميان متكلّمين اماميه آن است كه : احباط و تكفير باطل است .\r\nنگارنده گويد : آيهء  وَ آخَرُونَ اعْتَرَفُوا بِذُنُوبِهِمْ خَلَطُوا عَمَلًا صالِحاً وَ آخَرَ سَيِّئاً  توبه / 102 نيز ظاهرا با قول به احباط و تكفير مخالف است .\r\nعلى هذا  خَفَّتْ مَوازِينُهُ  مخصوص كفار است ، مؤمنين گناهكار در رديف  ثَقُلَتْ مَوازِينُهُ  هستند النهايه اگر قابل عفو و شفاعت نشوند مدتى عذاب خواهند ديد و اللَّه اعلم .\r\n\r\n","description":"","footnote":"","page_name":" 373 ","page_number":373},
  {"content":"\r\n\r\n\r\n[ سوره الأعراف ( 7 ) : آيات 10 تا 18 
  ]\r\nوَ لَقَدْ مَكَّنَّاكُمْ فِي الْأَرْضِ وَ جَعَلْنا لَكُمْ فِيها مَعايِشَ قَلِيلاً ما تَشْكُرُونَ ( 10 ) وَ لَقَدْ خَلَقْناكُمْ ثُمَّ صَوَّرْناكُمْ ثُمَّ قُلْنا لِلْمَلائِكَةِ اسْجُدُوا لِآدَمَ فَسَجَدُوا إِلاَّ إِبْلِيسَ لَمْ يَكُنْ مِنَ السَّاجِدِينَ ( 11 ) قالَ ما مَنَعَكَ أَلاَّ تَسْجُدَ إِذْ أَمَرْتُكَ قالَ أَنَا خَيْرٌ مِنْهُ خَلَقْتَنِي مِنْ نارٍ وَ خَلَقْتَهُ مِنْ طِينٍ ( 12 ) قالَ فَاهْبِطْ مِنْها فَما يَكُونُ لَكَ أَنْ تَتَكَبَّرَ فِيها فَاخْرُجْ إِنَّكَ مِنَ الصَّاغِرِينَ ( 13 ) قالَ أَنْظِرْنِي إِلى يَوْمِ يُبْعَثُونَ ( 14 )\r\nقالَ إِنَّكَ مِنَ الْمُنْظَرِينَ ( 15 ) قالَ فَبِما أَغْوَيْتَنِي لَأَقْعُدَنَّ لَهُمْ صِراطَكَ الْمُسْتَقِيمَ ( 16 ) ثُمَّ لَآتِيَنَّهُمْ مِنْ بَيْنِ أَيْدِيهِمْ وَ مِنْ خَلْفِهِمْ وَ عَنْ أَيْمانِهِمْ وَ عَنْ شَمائِلِهِمْ وَ لا تَجِدُ أَكْثَرَهُمْ شاكِرِينَ ( 17 ) قالَ اخْرُجْ مِنْها مَذْؤُماً مَدْحُوراً لَمَنْ تَبِعَكَ مِنْهُمْ لَأَمْلَأَنَّ جَهَنَّمَ مِنْكُمْ أَجْمَعِينَ ( 18 )\r\n10 - شما را در زمين تمكن داديم و در آن براى شما وسائل زندگى قرار داديم ولى بسيار كم سپاس مىداريد .\r\n11 - شما را بساختيم و سپس شكل داديم ( پرداختيم ) و آن گاه به ملائكه گفتيم : آدم را سجده كنيد ، سجده كردند مگر ابليس كه از سجده كنندگان نبود .\r\n12 - گفت : چه چيز منعت كرد كه وقتى فرمان دادم سجده نكردى ؟ گفت : من از او بهترم مرا از آتش به خصوص آفريده‌اى و او را از گل بىاهميتى .\r\n13 - گفت از آن ( منزلت ) فرو شو كه در آن تكبر كردن حق تو نيست ، بيرون شو كه تو از\r\n\r\n","description":"","footnote":"","page_name":" 374 ","page_number":374},
  {"content":"\r\n\r\nذليلان هستى .\r\n14 - گفت : مرا تا روزى كه مردم زنده مىشوند مهلت بده .\r\n15 - گفت : تو از مهلت داده شدگانى .\r\n16 - گفت : براى اينكه مرا گمراه كردى ، در راه راستت براى ( اضلال ) آنها مىنشينم .\r\n17 - سپس حتما از جلو رويشان و از پشت سرشان و از راستشان و از چپشان مىآيم و بيشترشان را شكرگزار نخواهى يافت .\r\n18 - گفت از آن ( منزلت ) مذموم و مطرود بيرون شو ، هر كس از آنها پيروى تو كند ، جهنم را از شما به طور حتم پر خواهم كرد .\r\n\r\nكلمه‌ها\r\nمكناكم : تمكين : قدرت و امكان دادن . « مكناكم » امكان و قدرت داديم به شما .\r\nمعايش : وسائل زندگى . مفرد آن معيشت است ، آن گاهى مصدر است .\r\nبه معنى زندگى مثل « معيشة ضنكا » و گاهى اسم است به معنى وسيلهء زندگى مثل خوراك و پوشاك .\r\nصورناكم : صورت : شكل . جمع آن صور ( بر وزن صرد ) است . تصوير :\r\nشكل دادن .\r\nاسجدوا : سجود در اصل به معنى خضوع و اظهار فروتنى است و در شرع سجدهء معروف اسلامى است .\r\nابليس : ايلاس : يأس و نوميدى ، ظاهرا شيطان را از آن ابليس گفته‌اند كه از رحمت خدا مقطوع و نوميد است ( قاموس قرآن . بلس ) 11 بار در قرآن آمده است .\r\nطين : ؟ ؟ ؟ به قول راغب آن خاك آميخته به آب است ، گاهى خشكيدهء\r\n\r\n","description":"","footnote":"","page_name":" 375 ","page_number":375},
  {"content":"\r\n\r\nآن را نيز طين گويند .\r\nفاهبط : هبوط : پائين آمدن . گاهى به معنى دخول و وارد شدن به مكانى است مثل :  اهْبِطُوا مِصْراً  بقره / 61 .\r\nصاغرين : صغر ( بر وزن شرف و عنب ) : كوچكى . صغار : ذلت و خوارى .\r\nصاغر : ذليل . صاغرون : ذليلها .\r\nانظرنى : انظار : مهلت دادن . « انظرنى » به من مهلت بده . « منظرين » :\r\nمهلت داده شدگان .\r\nاغويتنى : غى و غواية : رفتن به راه هلاكت و ضلالت . اغواء : بردن به راه هلاكت و ضلالت و گمراه و هلاك كردن « اغويتنى » : گمراه يا هلاك كردى مرا .\r\nآتينهم : اتيان : آمدن « آتينهم » حتما مىآيم بر آنها .\r\nايمانهم : يمين در اينجا به معنى طرف راست است « عن ايمانهم » از طرف راست آنها .\r\nشمائل : شمال در اينجا به معنى طرف چپ ، جمع آن شمائل است .\r\nمذموم : ذرم و زيم : عيب شديد . به قول راغب : ملامت . « مذؤم » : ملامت شده . يا معيوب و ناقص در بندگى .\r\nمدحور : دحر : طرد و راندن . « مدحور » : رانده شده .\r\nلأملأن : ملء و املاء : پر كردن . « لأملأن » حتما حتما پر مىكنم .\r\n\r\nشرحها\r\nدر رابطه با آيهء :  اتَّبِعُوا ما أُنْزِلَ إِلَيْكُمْ مِنْ رَبِّكُمْ وَ لا تَتَّبِعُوا مِنْ دُونِهِ أَوْلِياءَ  در اين آيات مسئلهء گذاشته شدن وسائل زندگى در اختيار بشر ، تسلط شيطان\r\n\r\n","description":"","footnote":"","page_name":" 376 ","page_number":376},
  {"content":"\r\n\r\nبر انسان از اولين وهله و كشيده شدن انسان از اطاعت حق به اطاعت نفس ، بيان گرديده است سپس اين واقعه در آيات بعدى ، الگو قرار داده شده كه انسانها از آن پند گيرند .\r\n10 -  وَ لَقَدْ مَكَّنَّاكُمْ فِي الْأَرْضِ وَ جَعَلْنا لَكُمْ فِيها مَعايِشَ قَلِيلًا ما تَشْكُرُونَ  .\r\nاين آيه براى بيان سه مطلب است يكى اينكه انسان از لحاظ اعضاء بدن و تفكر و اراده ، طورى آفريده شده كه مىتواند در اين جهان تصرف كند و اگر مثلا بدنش مثل چهارپايان يا پرندگان بود و يا قدرت تفكر و اكتشاف نداشت ، نمىتوانست در جهان تصرف كند ، ديگر آنكه وسائل زندگى براى او در جهان و روى زمين به وجود آمده است و اگر آب و خاك و هوا و خورشيد و ماه و . . . نبود زندگى براى انسان ميسر نمىشد . سوم اينكه قدردانى انسان از اين نعمتها بسيار اندك است آرى  قَلِيلًا ما تَشْكُرُونَ  لفظ « ما » تأكيد قليل است و خطاب در اين آيه براى عموم مىباشد .\r\n11 -  وَ لَقَدْ خَلَقْناكُمْ ثُمَّ صَوَّرْناكُمْ ثُمَّ قُلْنا لِلْمَلائِكَةِ اسْجُدُوا لِآدَمَ فَسَجَدُوا إِلَّا إِبْلِيسَ لَمْ يَكُنْ مِنَ السَّاجِدِينَ  .\r\nاز اين آيه تا آيهء 25 مسئلهء  وَ لَقَدْ مَكَّنَّاكُمْ فِي الْأَرْضِ . . .  توضيح داده شده و اين آيات همه تفصيل آن آيه هستند .\r\nناگفته نماند : در سوره حجر ، آيات 28 - 31 و در سورهء ص آيات 71 - 77 صريح هستند در اينكه : خداوند به ملائكه فرموده : من بشرى از گل خواهم آفريد همين كه او را پرداخته و از روحم در آن دميدم شما به او سجده آوريد مثلا در سورهء ص چنين آمده است :   إِذْ قالَ رَبُّكَ لِلْمَلائِكَةِ إِنِّي خالِقٌ بَشَراً مِنْ طِينٍ فَإِذا سَوَّيْتُهُ وَ نَفَخْتُ فِيهِ مِنْ رُوحِي فَقَعُوا لَهُ ساجِدِينَ   از اين آيه مىتوان فهميد\r\n\r\n","description":"","footnote":"","page_name":" 377 ","page_number":377},
  {"content":"\r\n\r\nكه مراد از « خلقناكم - صورناكم » خلقت آدم و بشر اوليه است و علت جمع آمدن و خطاب به همهء انسانها آن است كه : آدم سمبل همهء انسانها بود ، خلقت او به حكم خلقت همهء اين نسل است .\r\nناگفته نماند : منظور از « صورناكم » تصوير به وسيله نفخ روح است ، زيرا اين كلمه در جاى  وَ نَفَخْتُ فِيهِ مِنْ رُوحِي  واقع است ، چنان كه « خلقناكم » در جاى  فَإِذا سَوَّيْتُهُ  مىباشد .\r\nدر بسيارى از آيات آمده : ما شما را از خاك آفريديم با آنكه مىدانيم فقط بشر اوليه از خاك آفريده شده ، ديگران از نطفه به وجود آمده‌اند :  فَإِنَّا خَلَقْناكُمْ مِنْ تُرابٍ  حج / 5  وَ مِنْ آياتِهِ أَنْ خَلَقَكُمْ مِنْ تُرابٍ  روم / 20 ، اين نيست مگر براى آنكه خلقت بشر اولى به حكم خلقت همه بوده است . مشروح مطلب در آياتى نظير :  هُوَ الَّذِي خَلَقَكُمْ مِنْ تُرابٍ ثُمَّ مِنْ نُطْفَةٍ . . .  غافر / 67 ، فاطر / 11 آمده است .\r\nعلى هذا مراد از « صورناكم » فقط تصوير آدم و تسويهء اوست كه در آيات ديگر به لفظ « سويته » آمده است و اللَّه العالم « 1 » .\r\nاحتمال ضعيف آن است كه از اين آيه استفاده بشود كه : پس از خلقت انسانهاى بسيار ، آدم از ميان آنها مسجود ملائكه واقع شده است ، نظير آيه‌اى كه مىگويد : مردم امت واحده بودند ، پس از آن خدا پيامبران را مبعوث كرد  كانَ النَّاسُ أُمَّةً واحِدَةً فَبَعَثَ اللَّهُ النَّبِيِّينَ . . .  بقر / 212 .\r\nمنظور از  اسْجُدُوا لِآدَمَ  ظاهرا خضوع و اقرار است بر اينكه آدم به خلافت خدايى از ملائكه برتر است نه اينكه مهر گذاشته و بر هفت اعضاء بر آدم سجده كنند ، مثل :  وَ النَّجْمُ وَ الشَّجَرُ يَسْجُدانِ  رحمن / 6 كه مراد خضوع و اطاعت\r\n\r\n\r\n","description":"","footnote":"\r\n( 1 ) « خلقناكم » در جاى « سويته » و « صورناكم » در جاى  نَفَخْتُ فِيهِ مِنْ رُوحِي  باشد .\r\n","page_name":" 378 ","page_number":378},
  {"content":"\r\n\r\nآنها از امر خداست . ملائكه از اين فرمان اطاعت كردند كه از آنها خطرى بر انسان متوجه نيست ولى ابليس قبول نكرد و پيوسته در فكر اغفال و اضلال انسانهاست . بنا بر آنچه در بقره گذشت : سجود ملائكه از روى درك برترى انسان بوده است .\r\n12 -  قالَ ما مَنَعَكَ أَلَّا تَسْجُدَ إِذْ أَمَرْتُكَ قالَ أَنَا خَيْرٌ مِنْهُ  .\r\nگويند « لا » زائد است و براى تأكيد مىباشد چنان كه در آيهء ديگر بدون « لا » آمده است  قالَ يا إِبْلِيسُ ما مَنَعَكَ أَنْ تَسْجُدَ لِما خَلَقْتُ بِيَدَيَّ  « 1 » ص / 75 به هر حال در جواب خدا كه فرمود : چه چيز منعت كرد از اينكه سجده كنى ؟\r\nگفت : من از او بهترم و به حرف خودش چنين استدلال كرد :  خَلَقْتَنِي مِنْ نارٍ وَ خَلَقْتَهُ مِنْ طِينٍ  مرا از آتش بخصوصى آفريده‌اى و او را از گل بىمقدارى .\r\nظاهرا نكرده آمدن « نار » براى دلالت بر نوع است كه جن از آتش بخصوصى ( ظاهرا انرژى ) آفريده شده است  وَ خَلَقَ الْجَانَّ مِنْ مارِجٍ مِنْ نارٍ  رحمن / 15 ، منظور از نكره آمدن طين به نظرم اشاره به كم اهميت بودن آن است ، ملعون اشتباه كرده است ، خلقت از آتش چه برترى مىتواند داشته باشد لذا خدا جواب نداد و ساقطش كرد .\r\n13 -  قالَ فَاهْبِطْ مِنْها فَما يَكُونُ لَكَ أَنْ تَتَكَبَّرَ فِيها فَاخْرُجْ إِنَّكَ مِنَ الصَّاغِرِينَ  .\r\nخلاصهء گفتهء ابليس ، خودپسندى و خود بزرگ بينى در مقابل فرمان خدا و در مقابل خليفه خدا بود ، در جواب آمده : تو را نرسد كه تكبّر كنى ( زيرا كه بنده‌اى و آفريده‌اى بيش نيستى ) حق آن است كه ابليس با آن امتناع از مقام و منزلت خود سقوط كرد و اين آيه زبان حال آن سقوط مىباشد ، ضمير « منها »\r\n\r\n\r\n","description":"","footnote":"\r\n( 1 ) به قولى معناى « ما حملك » - « ما دعاك » بر « ما منعك » تضمين شده است يعنى « ما حملك على ان لا تسجد » در اين صورت « لا » زائد نيست .\r\n","page_name":" 379 ","page_number":379},
  {"content":"\r\n\r\n- « فيها » هر دو ظاهرا به « منزلت » راجع است يعنى : از اين منزلت الهى و تقربى كه دارى فرود آى كه به تو نرسد در آن منزلت تكبر كنى ، جمله  فَاخْرُجْ . . . \r\nتأكيد است براى  فَاهْبِطْ . . .  لفظ « صاغرين » در مقام « رجيم » در آيات ديگر است « 1 » .\r\n14 -  قالَ أَنْظِرْنِي إِلى يَوْمِ يُبْعَثُونَ  .\r\nظهور سقوط در آن بود كه ابليس از بين برود و يا امكانات و سير و احاطه و نفوذى كه داشت از وى گرفته شود . لذا از خدا مهلت خواست كه در عين رجيم و ملعون بودن تصرفش از او گرفته نشود .  يَوْمِ يُبْعَثُونَ  دلالت ندارد كه خواسته حتى در برزخ بندگان را اضلال نمايد نه فقط در دنيا ، بلكه دلالت دارد كه خواسته حتى بعد از انقراض بشريت نيز در مهلت باشد .\r\n15 -  قالَ إِنَّكَ مِنَ الْمُنْظَرِينَ  .\r\nظهور آيه در مهلت مطلق است و نيز نشان مىدهد كه مهلت شدگان ديگرى نيز هستند . ولى در سورهء حجر و در سورهء ص آمده :   قالَ فَإِنَّكَ مِنَ الْمُنْظَرِينَ إِلى يَوْمِ الْوَقْتِ الْمَعْلُومِ   .\r\nدر صافى از علل الشرائع از حضرت صادق عليه السّلام نقل شده مراد از  يَوْمِ الْوَقْتِ الْمَعْلُومِ  انقراض بشريت و تار و مار شدن عالم است « 2 » ظاهر آن است كه شيطان در برزخ بر اضلال بندگان تسلّطى ندارد زيرا دليلى در اين زمينه نداريم .\r\n16 -  قالَ فَبِما أَغْوَيْتَنِي لَأَقْعُدَنَّ لَهُمْ صِراطَكَ الْمُسْتَقِيمَ  .\r\n\r\n\r\n","description":"","footnote":"\r\n( 1 ) به قول بعضى ضمير « منها - فيها » به سماء يا جنة راجع است ، ولى اين ضعيف است .\r\n( 2 ) آنچه روايت شده كه وقت معلوم روز ظهور قائم ( ع ) و آن روز شيطان به دست آن حضرت كشته مىشود ظاهرا مراد قلت تسلط وى در آن روز بر بندگان است .\r\n","page_name":" 380 ","page_number":380},
  {"content":"\r\n\r\nلفظ « اغويتنى » در سورهء حجر نيز آمده است ولى اين دروغى بيش نيست .\r\nخدا او را اغواء و اضلال نكرد ، بلكه او مخالفت خدا نمود و در بدبختى واقع شد مراد از « نشستن براى آنها در صراط مستقيم به كنايه از اغواء و اضلال است كه در آيات ديگر به لفظ « لاغوينهم » آمده است . مراد از مهلت خواستن آن بوده كه قدرت اغواء از او گرفته نشود « 1 » و نيز ظاهرا هلاك شده و از بين نرود .\r\n17 -  ثُمَّ لَآتِيَنَّهُمْ مِنْ بَيْنِ أَيْدِيهِمْ وَ مِنْ خَلْفِهِمْ وَ عَنْ أَيْمانِهِمْ وَ عَنْ شَمائِلِهِمْ وَ لا تَجِدُ أَكْثَرَهُمْ شاكِرِينَ  .\r\nاين آيه بيان آن است كه بعد از نشستن در صراط مستقيم چه كار خواهد كرد . آمدن از چهار جانب عبارت از آن است كه از چهار راه آنها را اغفال كند :\r\nاول : از پيش رويشان يعنى نسبت به آينده ، آنها را با آمال و آرزوها و وحشت از فقر و مانند آن اغفال كرده و به گناه مىكشم .\r\nدوم : از پشت سر يعنى دربارهء اولاد كه بعد از خود خواهند گذاشت به گناه وادارشان مىكنم كه دربارهء تأمين آيندهء اولاد و محبّت و اغماض بى جا در خصوص آنها از راه حق منحرف شوند .\r\nسوم : از طرف راستشان يعنى در زمينهء بدعت گذارى در دين و غلوّ و انحراف در آن و اضلال ديگران اغفالشان مىكنم .\r\nچهارم : از طرف چپ يعنى از لحاظ گناه و شهوترانى و حبّ لذات حرام اضلالشان مىنمايم .\r\nچنان كه در مجمع البيان از امام باقر عليه السّلام نقل شده و در الميزان اختيار كرده است .  وَ لا تَجِدُ أَكْثَرَهُمْ شاكِرِينَ  نتيجهء آمدن از چهار طرف و اشارهء\r\n\r\n\r\n","description":"","footnote":"\r\n( 1 ) باء در « فبما » به معناى سبب و « ما » مصدريه است و تقدير آن « فسبب اغوائك اياى » است .\r\n","page_name":" 381 ","page_number":381},
  {"content":"\r\n\r\nبه گمراه كردن اكثريت است   لَأُغْوِيَنَّهُمْ أَجْمَعِينَ إِلَّا عِبادَكَ مِنْهُمُ الْمُخْلَصِينَ   ص / 83 .\r\n18 -  قالَ اخْرُجْ مِنْها مَذْؤُماً مَدْحُوراً لَمَنْ تَبِعَكَ مِنْهُمْ لَأَمْلَأَنَّ جَهَنَّمَ مِنْكُمْ أَجْمَعِينَ  .\r\nبه نظر مىآيد كه تكرار  اخْرُجْ مِنْها  به علت مقدمه بودن بر مطلب بعدى است و چون مورد نظر ، اغواء آدم و فرزندان او بود لذا لفظ « منهم - منكم » به صورت جمع آمده است . بعضى از بزرگان « منكم » را به معنى بعضى گرفته و گويد : جهنم با بعضى از پيروان ابليس پر خواهد شد و آن امتنانى است از خدا ولى ظاهرا « من » براى بيان است مثل :  لَأَمْلَأَنَّ جَهَنَّمَ مِنْكَ وَ مِمَّنْ تَبِعَكَ مِنْهُمْ أَجْمَعِينَ  ص . / 85 بقيهء سخن در « نكته‌ها » بعد از آيه 25 خواهد آمد .\r\n\r\n","description":"","footnote":"","page_name":" 382 ","page_number":382},
  {"content":"\r\n\r\n\r\n[ سوره الأعراف ( 7 ) : آيات 19 تا 25 
  ]\r\nوَ يا آدَمُ اسْكُنْ أَنْتَ وَ زَوْجُكَ الْجَنَّةَ فَكُلا مِنْ حَيْثُ شِئْتُما وَ لا تَقْرَبا هذِهِ الشَّجَرَةَ فَتَكُونا مِنَ الظَّالِمِينَ ( 19 ) فَوَسْوَسَ لَهُمَا الشَّيْطانُ لِيُبْدِيَ لَهُما ما وُورِيَ عَنْهُما مِنْ سَوْآتِهِما وَ قالَ ما نَهاكُما رَبُّكُما عَنْ هذِهِ الشَّجَرَةِ إِلاَّ أَنْ تَكُونا مَلَكَيْنِ أَوْ تَكُونا مِنَ الْخالِدِينَ ( 20 ) وَ قاسَمَهُما إِنِّي لَكُما لَمِنَ النَّاصِحِينَ ( 21 ) فَدَلاَّهُما بِغُرُورٍ فَلَمَّا ذاقَا الشَّجَرَةَ بَدَتْ لَهُما سَوْآتُهُما وَ طَفِقا يَخْصِفانِ عَلَيْهِما مِنْ وَرَقِ الْجَنَّةِ وَ ناداهُما رَبُّهُما أَ لَمْ أَنْهَكُما عَنْ تِلْكُمَا الشَّجَرَةِ وَ أَقُلْ لَكُما إِنَّ الشَّيْطانَ لَكُما عَدُوٌّ مُبِينٌ ( 22 ) قالا رَبَّنا ظَلَمْنا أَنْفُسَنا وَ إِنْ لَمْ تَغْفِرْ لَنا وَ تَرْحَمْنا لَنَكُونَنَّ مِنَ الْخاسِرِينَ ( 23 )\r\nقالَ اهْبِطُوا بَعْضُكُمْ لِبَعْضٍ عَدُوٌّ وَ لَكُمْ فِي الْأَرْضِ مُسْتَقَرٌّ وَ مَتاعٌ إِلى حِينٍ ( 24 ) قالَ فِيها تَحْيَوْنَ وَ فِيها تَمُوتُونَ وَ مِنْها تُخْرَجُونَ ( 25 )\r\n19 - و اى آدم تو و همسرت در اين جنت ساكن شويد و از هر جا خواستيد بخوريد و به اين درخت نزديك نشويد كه از ستمگران مىشويد .\r\n20 - شيطان براى آنها وسوسه كرد تا عورتهايشان را كه از آنها پنهان بود بر آن دو نمودار كند و گفت : پروردگارتان شما را از اين درخت منع نكرد مگر از ناپسند داشتن اينكه دو فرشته شويد يا از زندگان جاويد باشيد .\r\n21 - و براى آنها سوگند اكيد خورد كه از خيرخواهان شمايم .\r\n22 - به فريبى سقوطشان داد ، و چون كمى از آن درخت بخوردند عورتشان بر آن دو نمودار شد ، بنا كردند از برگهاى آن باغ بر عورتهاى خود مينهادند ، پروردگارشان بانگ زد : آيا شما را از اين درخت نهى نكردم ؟ و آيا به شما نگفتم كه شيطان براى\r\n\r\n","description":"","footnote":"","page_name":" 383 ","page_number":383},
  {"content":"\r\n\r\nشما دشمن آشكارى است ؟\r\n23 - گفتند : پروردگارا ما به خويشتن ستم كرديم و اگر ما را نيامرزى و رحم نكنى حتما و قطعا از زيانكاران خواهيم بود .\r\n24 - گفت : خارج شويد ( در وضعى كه ) بعضى از شما دشمن بعض است و براى شما در زمين قرارگاه و متاعى است تا وقتى .\r\n25 - گفت : در آن زندگى مىكنيد و در آن مىميريد و از آن خارج مىشويد ( دوباره زنده مىشويد ) .\r\n\r\nكلمه‌ها\r\nاسكن : يعنى سكنى و مسكن اختيار كن . امر بسكنى است نه سكون .\r\nفكلا : تثنيهء « كل » است يعنى : بخوريد شما دو نفر .\r\nشئتما : يعنى خواستيد شما دو نفر . مصدر آن شىء است « شاءه شيئا » .\r\nشجرة : شجر : درخت . واحد آن شجره است ، مثل ثمر ، ثمرة .\r\nوسوس : وسوسه : سخنى كه در باطن انسان هست ، خواه از شيطان باشد يا از انسان « وسوس له » يعنى خيرخواهى را به نظر او آورد .\r\nليبدى : به دو : ظهور . ابداء : ظاهر كردن . « ليبدى » : تا ظاهر كند .\r\nو ورى : مواراة : پوشيدن و مستور كردن « و ورى » ( به صيغهء مجهول ) :\r\nمستور شد .\r\nسوأتهما : سوأة : چيزى كه آشكار شدنش ناپسند باشد ، از « سوء » به معنى بدى . مراد از آن در اينجا آلت تناسلى مرد و زن است ( فرج و آلت رجوليت ) سوآت جمع سوأة است .\r\nملكين : دو فرشته . تثنيهء ملك ( بر وزن شرف ) است .\r\nقاسمهما : قسم ( بر وزن شرف ) سوگند . مقاسمه نيز به همان معنى است « قاسمهما » : سوگند اكيد ياد كرد به آن دو .\r\n\r\n","description":"","footnote":"","page_name":" 384 ","page_number":384},
  {"content":"\r\n\r\nدلاهما : لغزش و سقوط داد به آنها . يعنى از تصميمشان بازداشت . آن از « تدلية الدلو » است يعنى فرستاد دلو را به چاه .\r\nذاقا : ذوق : چشيدن . « ذاقا » : چشيدند آن دو . مراد شروع به خوردن و خوردن اندك است .\r\nطفقا : شروع كردند . در سورهء طه / 121 نيز آمده است .\r\nيخصفان : خصف : چسباندن و قرار دادن « يخصفان » قرار مىدهند .\r\nمستقر : قرارگاه و محل استقرار . به معنى استقرار نيز آيد ( مصدر - اسم مكان ) .\r\nمتاع : هر آنچه از مال دنيا مورد بهره قرار گيرد متاع است و هر چه از آن لذت برند .\r\nحين : وقت . كم باشد يا دراز . مراد از آن در اينجا مصداق دوم است .\r\n\r\nشرحها\r\nآيات شريفه بقيهء ماجراى گذشته را بيان مىكند كه به آدم و زنش دستور سكونت در آن باغ مىرسد ، آن گاه با اضلال و وسوسهء شيطان مرتكب خلاف مىشوند و در نتيجه از آن محل رانده شده و در زمين استقرار مىيابند .\r\n19 -  وَ يا آدَمُ اسْكُنْ أَنْتَ وَ زَوْجُكَ الْجَنَّةَ فَكُلا مِنْ حَيْثُ شِئْتُما وَ لا تَقْرَبا هذِهِ الشَّجَرَةَ  .\r\nدر جريان سجده از زوجهء آدم خبرى نبود ، ولى در سكنى گزيدن زوج او نيز آمده است ، مراد از « جنة » ظاهرا باغى است كه آدم و زوجه‌اش در آن بودند ، جمله « فكلا . . . » روشنگر حد و مرز در زندگى است و نشان مىدهد كه حرامها در مقابل حلالها اندك است .  فَتَكُونا مِنَ الظَّالِمِينَ  نتيجه خوردن از درخت است ، مراد ظالم بر خويش بودن و خود را به زحمت انداختن است در\r\n\r\n","description":"","footnote":"","page_name":" 385 ","page_number":385},
  {"content":"\r\n\r\nجاى ديگر آمده :  فَلا يُخْرِجَنَّكُما مِنَ الْجَنَّةِ فَتَشْقى  طه / 117 .\r\n20 -  فَوَسْوَسَ لَهُمَا الشَّيْطانُ لِيُبْدِيَ لَهُما ما وُورِيَ عَنْهُما مِنْ سَوْآتِهِما وَ قالَ ما نَهاكُما رَبُّكُما عَنْ هذِهِ الشَّجَرَةِ إِلَّا أَنْ تَكُونا مَلَكَيْنِ أَوْ تَكُونا مِنَ الْخالِدِينَ  .\r\nعلت وسوسه كردن آن بوده كه عورت آنها را آشكار كند ، در آيات بعدى خواهد آمد :  يَنْزِعُ عَنْهُما لِباسَهُما لِيُرِيَهُما سَوْآتِهِما  از اين معلوم مىشود : با خوردن از درخت لباسهاى آنها ريخته و عورتشان آشكار شده است نه اينكه متوجه عورت خود نبوده‌اند و با خوردن از درخت معرفت پيدا كرده‌اند .  وَ قالَ . . . \r\nبيان وسوسه است ، كلمهء  إِلَّا أَنْ تَكُونا  تقديرش « الا كراهة ان تكونا » است خلاصهء وسوسه آن بوده كه : خدا شما را از اين درخت نهى نكرده مگر براى آنكه خوش ندارد شما دو فرشته و يا هميشگى باشيد ، نتيجه آنكه : اگر از اين درخت بخوريد ، فرشته يا جاودانى خواهيد بود ، در سورهء طه / 120 آمده :\r\n . . . قالَ يا آدَمُ هَلْ أَدُلُّكَ عَلى شَجَرَةِ الْخُلْدِ وَ مُلْكٍ لا يَبْلى  .\r\n21 -  وَ قاسَمَهُما إِنِّي لَكُما لَمِنَ النَّاصِحِينَ  .\r\nاز اين آيه به نظر مىآيد كه ابليس بر آن دو مجسم شده و روبرو و سخن گفته است از سورهء نمل آيهء 17  وَ حُشِرَ لِسُلَيْمانَ جُنُودُهُ مِنَ الْجِنِّ وَ الْإِنْسِ وَ الطَّيْرِ  و از آيهء 39  قالَ عِفْرِيتٌ مِنَ الْجِنِّ أَنَا آتِيكَ بِهِ . . .  و از سورهء سبا آيهء 12  وَ مِنَ الْجِنِّ مَنْ يَعْمَلُ بَيْنَ يَدَيْهِ . . .  معلوم مىشود كه جن مانند فرشته مىتواند مجسم شده و به صورت انسان درآيد . چنان كه ملائكه در صورت انسانها پيش ابراهيم و لوط عليهما السّلام آمدند و آن دو آنها را نشناختند تا فرشتگان خود را معرفى كردند على هذا شيطان كه به حكم  كانَ مِنَ الْجِنِّ فَفَسَقَ عَنْ أَمْرِ رَبِّهِ  كهف / 50 از جن بود ، مجسم شده و آنها را وسوسه كرده و سوگند ياد كرده است .\r\n22 -  فَدَلَّاهُما بِغُرُورٍ فَلَمَّا ذاقَا الشَّجَرَةَ بَدَتْ لَهُما سَوْآتُهُما وَ \r\n\r\n","description":"","footnote":"","page_name":" 386 ","page_number":386},
  {"content":"\r\n\r\n طَفِقا يَخْصِفانِ عَلَيْهِما مِنْ وَرَقِ الْجَنَّةِ  .\r\nبا غرور و فريب آنها را به زير كشيد و لغزش داد ، بنا بر آيات بعدى خوردن اندكى از درخت لباسهاى آن دو را ريخت و شروع كردند كه با برگ درختان ستر عورت كنند ، در ظاهر لباس ظاهرى از آنها كنده شد و در باطن لباس تقوى .\r\nدر همين گرفتارى نداى خدا رسيد :\r\n وَ ناداهُما رَبُّهُما أَ لَمْ أَنْهَكُما عَنْ تِلْكُمَا الشَّجَرَةِ وَ أَقُلْ لَكُما إِنَّ الشَّيْطانَ لَكُما عَدُوٌّ مُبِينٌ  نداى خداوندى آنها را متوجه كرد كه چه اشتباه بزرگى كرده‌اند .\r\n23 -  قالا رَبَّنا ظَلَمْنا أَنْفُسَنا وَ إِنْ لَمْ تَغْفِرْ لَنا وَ تَرْحَمْنا لَنَكُونَنَّ مِنَ الْخاسِرِينَ  .\r\nچاره‌اى جز استغاثه به خدا نداشتند كه اشتباهشان را جبران كند ، اين مىرساند كه مسئلهء بازگشت و توبه جبران كنندهء خسران است .\r\n24 -  قالَ اهْبِطُوا بَعْضُكُمْ لِبَعْضٍ عَدُوٌّ وَ لَكُمْ فِي الْأَرْضِ مُسْتَقَرٌّ وَ مَتاعٌ إِلى حِينٍ  .\r\nدر اين آيه « اهبطوا » به لفظ جمع و در آيهء  قالَ اهْبِطا مِنْها جَمِيعاً . . . \r\nطه / 123 ، به لفظ تثنيه آمده است ، از اين تعبير به نظر مىآيد كه هبوط آن دو هبوط همهء انسانها بوده و يا مراد جمع لغوى است كه گفته‌اند : « و الاثنان و ما فوقها جماعة » .  بَعْضُكُمْ لِبَعْضٍ عَدُوٌّ  ظاهرش اشاره به كشاكش و رقابتها و دشمنى ميان انسانهاست كه يك امر طبيعى مىباشد مسئلهء دوم استقرار انسان در زمين و استفاده از مواهب خدا تا وقت مرگ است .\r\nمحلى كه آدم و زنش در آن بودند ، زندگى در آن محل به حكم :   إِنَّ لَكَ أَلَّا تَجُوعَ فِيها وَ لا تَعْرى وَ أَنَّكَ لا تَظْمَؤُا فِيها وَ لا تَضْحى   طه / 118 و 119 با زندگى كنونى متفاوت بود ، به هر حال هبوط و خروج آدم از آن زندگى\r\n\r\n","description":"","footnote":"","page_name":" 387 ","page_number":387},
  {"content":"\r\n\r\nو سكونت در زمين مشمول دو حكم طبيعى بود : وجود رقابت و عداوت ميان انسانها و بهره‌مندى از نعمتها تا مرگ و اگر « حين » راجع به عموم باشد مراد از آن انقراض بشريت است .\r\n25 -  قالَ فِيها تَحْيَوْنَ وَ فِيها تَمُوتُونَ وَ مِنْها تُخْرَجُونَ  .\r\nحكم سومى انسانها است كه زندگى و مرگ آنها در روى زمين بوده و در آخرت نيز از زمين برانگيخته خواهند شد .\r\n\r\nنكته‌ها\r\nاين ماجرا : ماجراى آدم و سجود ملائكه و امتناع ابليس در سوره‌هاى بقره ، اعراف ، حجر ، طه ، ص و مانند آن آمده است ، اين واقعه از نظر مؤلف يكى از متشابهات بزرگ قرآن مجيد است ، هر چه فكر مىكنم در پياده شدن اين قصه فكرم به جايى نمىرسد كه وجدانم آرام باشد به نظر مىآيد كه خدا نخواسته بيشتر از آنچه فرموده ، بيان نمايد و براى استفاده انسانها همين قدر كافى بوده است و گرنه بيشتر بيان مىفرمود .\r\nبه نظر بعضى ، اين آيات اشاره است به روابط طبيعى انسان و ملك و شيطان كه به صورت حكايت ، امر ، نهى ، مخالفت و عصيان بيان شده است و گرنه ، امر و نهى و مخالفت و غيره در كار نبوده است ، و تكوين به صورت تشريع بيان شده است .\r\nدر اين صورت وعدهء جهنم براى ابليس يعنى چه ؟ و آن گهى آيات ما بعد كه خواهد آمد حكايت از واقعه و ماجرايى دارند كه مىگويد : اى فرزندان آدم ، شيطان شما را فريب ندهد چنان كه پدر و مادرتان را از بهشت خارج كرد .\r\nآيا آدم بشر اولى بود يا از ميان انسانها برخاست ؟ ظهور آيات در اولى است ، باغى كه آدم در آن بود روى اين زمين بود يا در جاى ديگرى ؟ هبوط آدم\r\n\r\n","description":"","footnote":"","page_name":" 388 ","page_number":388},
  {"content":"\r\n\r\nو زنش ، پائين آمدن از مكان بالايى بود يا خروج از جايى به جايى ؟ وسوسهء شيطان رو در رو بود يا القاء قلبى ؟ ، به حكم  إِنِّي جاعِلٌ فِي الْأَرْضِ خَلِيفَةً  او براى زمين آفريده شده بود اگر مخالفت خدا نمىكرد چه مىشد ؟ آيا وقتى كه از خاك آفريده شد يك انسان با علم و معرفت و پيغمبر گرديد يا بعد از مدتها ، علم و معرفت پيدا كرد ، آيا مراد از  فَإِذا سَوَّيْتُهُ وَ نَفَخْتُ فِيهِ مِنْ رُوحِي فَقَعُوا لَهُ ساجِدِينَ  آن است كه مثل عصاى موسى مجسمهء گلى و خشكيده ، انسان كاملى و حتى پيغمبر شد يا مراد از  نَفَخْتُ فِيهِ مِنْ رُوحِي  رسيدن به حالت تفكر و عقل بود ؟ آيا خوردن از درخت لباسهاى آن دو را ريخت ؟ و يا با خوردن آن حالت ديگر در آنها پديد آمد ؟ و آيه‌هاى ديگر . . .\r\nدر عين ، حال اين قصه استفاده‌هاى علمى و عملى بيشتر را در برگرفته كه خواندن و توجه كردن به آن انسان را به حقائق زيادى رهنمون مىشود و انسان مىداند تا دم مرگ با نيروهاى رحمانى و شيطانى روبرو است تا از كدام جهت تغذيه شده و انسان را به سعادت برساند و يا در لجنزار طبيعت بدبخت گرداند .\r\nاميد است خدا ما را از اين قصه هر چه كاملتر آگاه فرمايد .\r\nمطلب ديگر : در همهء آياتى كه شيطان به خدا مىگويد بندگانت را فريب خواهم داد ، خدا نفرموده : نخواهم گذاشت چنين كارى بكنى ، بلكه در محلى در جواب او فرموده :  إِنَّ عِبادِي لَيْسَ لَكَ عَلَيْهِمْ سُلْطانٌ  و نيز فرموده : تو و پيروانت را به آتش خواهم كشيد ، تسلط نداشتن شيطان به بندگان خالص خدا از آن جهت است كه در اثر نيروى ايمان از شيطان پيروى نمىكنند و اگر اشتباه نمايند به زودى توبه مىكنند .\r\nبه هر حال اين يك واقعيت است كه وجود انسان معركهء حق و باطل و توحيد و شرك است از اين آيات و آيات بعدى به خوبى روشن مىشود كه هر كه در زندگى\r\n\r\n","description":"","footnote":"","page_name":" 389 ","page_number":389},
  {"content":"\r\n\r\nعنان را به دست شيطان بدهد ، زندگى براى او جز شقاوت نخواهد زائيد ، آن دم كه بشر شروع به كارى مىكند   الْخَنَّاسِ الَّذِي يُوَسْوِسُ فِي صُدُورِ النَّاسِ   در حاشيهء ارادهء اوست ، اگر به خدا پناه برد و خدا را در نظر آورد ، در راه حق و عدالت خواهد بود و گرنه راه ضلالت و فساد را در پيش خواهد گرفت كه تباهى خود و جامعه و عذاب آخرت را به دنبال دارد .\r\nاين قصّه در قرآن در چندين جا كه تكرار شده است بىجهت و براى داستانسرايى نيست ، بلكه هشدارى است براى انسانها كه به خود آيند و بدانند كار جهان و كار طبيعت را نمىتوان سرسرى گرفت ، جهانى كه ابو لهب‌ها اهل آتش و سلمانها از خانوادهء وحى شدند رسول خدا صلى اللَّه عليه و إله به دخترش فاطمه عليهم السّلام مىگويد : فاطمه عمل كن من در پيش خدا براى تو كارى نتوانم كرد :\r\n« فاطمة اعملى فانى لا اغنى عنك من اللَّه شيئا » .\r\n\r\n","description":"","footnote":"","page_name":" 390 ","page_number":390},
  {"content":"\r\n\r\n\r\n[ سوره الأعراف ( 7 ) : آيات 26 تا 36 
  ]\r\nيا بَنِي آدَمَ قَدْ أَنْزَلْنا عَلَيْكُمْ لِباساً يُوارِي سَوْآتِكُمْ وَ رِيشاً وَ لِباسُ التَّقْوى ذلِكَ خَيْرٌ ذلِكَ مِنْ آياتِ اللَّهِ لَعَلَّهُمْ يَذَّكَّرُونَ ( 26 ) يا بَنِي آدَمَ لا يَفْتِنَنَّكُمُ الشَّيْطانُ كَما أَخْرَجَ أَبَوَيْكُمْ مِنَ الْجَنَّةِ يَنْزِعُ عَنْهُما لِباسَهُما لِيُرِيَهُما سَوْآتِهِما إِنَّهُ يَراكُمْ هُوَ وَ قَبِيلُهُ مِنْ حَيْثُ لا تَرَوْنَهُمْ إِنَّا جَعَلْنَا الشَّياطِينَ أَوْلِياءَ لِلَّذِينَ لا يُؤْمِنُونَ ( 27 ) وَ إِذا فَعَلُوا فاحِشَةً قالُوا وَجَدْنا عَلَيْها آباءَنا وَ اللَّهُ أَمَرَنا بِها قُلْ إِنَّ اللَّهَ لا يَأْمُرُ بِالْفَحْشاءِ أَ تَقُولُونَ عَلَى اللَّهِ ما لا تَعْلَمُونَ ( 28 ) قُلْ أَمَرَ رَبِّي بِالْقِسْطِ وَ أَقِيمُوا وُجُوهَكُمْ عِنْدَ كُلِّ مَسْجِدٍ وَ ادْعُوهُ مُخْلِصِينَ لَهُ الدِّينَ كَما بَدَأَكُمْ تَعُودُونَ ( 29 ) فَرِيقاً هَدى وَ فَرِيقاً حَقَّ عَلَيْهِمُ الضَّلالَةُ إِنَّهُمُ اتَّخَذُوا الشَّياطِينَ أَوْلِياءَ مِنْ دُونِ اللَّهِ وَ يَحْسَبُونَ أَنَّهُمْ مُهْتَدُونَ ( 30 )\r\nيا بَنِي آدَمَ خُذُوا زِينَتَكُمْ عِنْدَ كُلِّ مَسْجِدٍ وَ كُلُوا وَ اشْرَبُوا وَ لا تُسْرِفُوا إِنَّهُ لا يُحِبُّ الْمُسْرِفِينَ ( 31 ) قُلْ مَنْ حَرَّمَ زِينَةَ اللَّهِ الَّتِي أَخْرَجَ لِعِبادِهِ وَ الطَّيِّباتِ مِنَ الرِّزْقِ قُلْ هِيَ لِلَّذِينَ آمَنُوا فِي الْحَياةِ الدُّنْيا خالِصَةً يَوْمَ الْقِيامَةِ كَذلِكَ نُفَصِّلُ الْآياتِ لِقَوْمٍ يَعْلَمُونَ ( 32 ) قُلْ إِنَّما حَرَّمَ رَبِّيَ الْفَواحِشَ ما ظَهَرَ مِنْها وَ ما بَطَنَ وَ الْإِثْمَ وَ الْبَغْيَ بِغَيْرِ الْحَقِّ وَ أَنْ تُشْرِكُوا بِاللَّهِ ما لَمْ يُنَزِّلْ بِهِ سُلْطاناً وَ أَنْ تَقُولُوا عَلَى اللَّهِ ما لا تَعْلَمُونَ ( 33 ) وَ لِكُلِّ أُمَّةٍ أَجَلٌ فَإِذا جاءَ أَجَلُهُمْ لا يَسْتَأْخِرُونَ ساعَةً وَ لا يَسْتَقْدِمُونَ ( 34 ) يا بَنِي آدَمَ إِمَّا يَأْتِيَنَّكُمْ رُسُلٌ مِنْكُمْ يَقُصُّونَ عَلَيْكُمْ آياتِي فَمَنِ اتَّقى وَ أَصْلَحَ فَلا خَوْفٌ عَلَيْهِمْ وَ لا هُمْ يَحْزَنُونَ ( 35 )\r\nوَ الَّذِينَ كَذَّبُوا بِآياتِنا وَ اسْتَكْبَرُوا عَنْها أُولئِكَ أَصْحابُ النَّارِ هُمْ فِيها خالِدُونَ ( 36 )\r\n\r\n","description":"","footnote":"","page_name":" 391 ","page_number":391},
  {"content":"\r\n\r\n26 - اى فرزندان آدم ما بر شما لباسى نازل كرديم كه عورتهاى شما را مىپوشاند و بر شما زينت نازل كرديم ( ولى ) لباس تقوى آن بهتر است . اينها از آيه‌هاى خدا است شايد آنها اندرز گيرند .\r\n27 - اى فرزندان آدم شيطان شما را فريب ندهد چنان كه پدر و مادرتان را از جنت بيرون كرد لباسهاى آن دو را مىكند تا عورتهايشان را بر آنها نشان دهد ، او و يارانش شما را از محلى كه هستند مىبينند ( ولى ) شما آنها را نمىبينيد ، ما شيطانها را دوستان كسانى قرار داده‌ايم كه ايمان نمىآورند .\r\n28 - و چون كار بدى كنند گويند : پدرانمان را بر آن يافته‌ايم ، خدا ما را به آن امر كرده است . بگو : خدا به فحشاء امر نمىكند آيا بر خدا چيزى نسبت مىدهيد كه نمىدانيد ؟ !\r\n29 - بگو : پروردگارم به عدالت فرمان داده ، ( عدالت كنيد ) و توجه خويش را در هر - معبد ثابت و استوار نمائيد و خدا را در حال اخلاص عبادت بخوانيد ، چنان كه شما را آفريده باز مىگرديد ( زنده مىشويد ) .\r\n30 - در حالى كه گروهى را هدايت كرده و گروهى ضلالت بر آنها حتمى شده زيرا كه آنها به جاى خدا شياطين را سرپرستان گرفتند و گمان دارند كه هدايت يافته‌اند .\r\n\r\n","description":"","footnote":"","page_name":" 392 ","page_number":392},
  {"content":"\r\n\r\n31 - اى فرزندان آدم : زينت خود را در هر معبدى به تن كنيد و بخوريد و بياشاميد و اسراف نكنيد كه خدا اسرافكاران را دوست نمىدارد .\r\n32 - بگو . چه كسى حرام كرد زينتى را كه خدا براى بندگانش پديد آورده و ( چه كسى حرام كرده ) روزيهاى پاكيزه را ؟ بگو آنها در آخرت مخصوص كسانى است كه در دنيا ايمان آورده‌اند ، اين چنين آيات را براى قوم با فهم بيان مىكنيم .\r\n33 - بگو : پروردگارم فقط كارهاى زشت را آنچه عيان است و آنچه پنهان ، حرام كرده است و گناه و ظلم به ناحق را و اينكه به خدا شريك گردانيد چيزى را كه دليل به آن نازل نكرده و اينكه راجع به خدا چيزى را كه نمىدانيد بگوئيد .\r\n34 - براى هر امت مدتى هست ، چون مدتشان نزديك شود نه ساعتى به تأخير مىافتند و نه مقدم مىشوند .\r\n35 - اى فرزندان آدم اگر پيامبرانى از خودتان سوى شما آيند كه آيه‌هاى مرا بر شما مىخوانند هر كه پرهيزكارى كند و خود را اصلاح نماييد براى آنها ترسى و اندوهى نيست .\r\n36 - و كسانى كه آيات ما را تكذيب كنند و از آنها سركشى كنند ، آنها اهل آتش هستند و در آن جاودانانند .\r\n\r\nكلمه‌ها\r\nريشا : ريش : زينت . طبرسى فرموده : ريش آن است كه در آن زينت و زيبايى بوده باشد و از آن است « ريش الطائر » پرهاى پرنده .\r\nظاهرا آن به زينت طبيعى مثل مو و مصنوعى مثل لباس و غيره شامل است .\r\nلا يفتننكم : فتنه : امتحان . به ضلال و شرك و عذاب نيز گفته مىشود « لا يفتننكم » به فتنه و ضلالت نياندازد شما را .\r\nينزع : نزع : كندن . « نزع الشيء من مكانه : قلعه » .\r\n\r\n","description":"","footnote":"","page_name":" 393 ","page_number":393},
  {"content":"\r\n\r\nقبيله : قبيل شايد جمع قبيله باشد مراد از آن شياطين ديگر از جن است در مجمع البيان آن را نسل معنى كرده است ، قرآن صريح است كه شيطان فرزندان دارد  أَ فَتَتَّخِذُونَهُ وَ ذُرِّيَّتَهُ أَوْلِياءَ  كهف / 50 .\r\nفاحشه : فاحشه و فحشاء : كار بسيار بد . جمع آن فواحش است .\r\nالقسط : عدالت . و حصه‌اى كه از روى عدالت باشد .\r\nسلطان : تسلط . دليل .\r\nيقصون : قصص ( بر وزن شرف ) سرگذشت و نقل سرگذشت ، اسم و مصدر هر دو آمده است « يقصون » نقل مىكنند ، حكايت مىكنند .\r\n( مىخوانند ) .\r\n\r\nشرحها\r\nآيات يازدهءگانهء نتيجه‌گيرى از ماجراى آدم و تمرد ابليس و اضلال آدم است . به فرزندان آدم دستور داده شده كه از جريان اغفال شدن آدم پند بگيرند كه شيطان در كمين همه مىباشد ، در اين آيات خطاب  يا بَنِي آدَمَ  چهار بار تكرار شده است ، يكى دربارهء اينكه : شيطان شما را مانند پدر و مادر اوليه در فتنه نياندازد ، دو خطاب ديگر راجع به ملاحظهء تقوى و مرزهاى زندگى است كه در صورت مراعات فرمان خدا مىشود از شر شيطان نجات يافت ، چهارمى يك حكم كلى راجع به اطاعت از پيامبران و سرپيچى از طاعت آنهاست و نيز روشن مىشود كه اين مطالب راجع به همهء اديان بوده است و اين معيارها مخصوص به دين اسلام نمىباشد .\r\n26 -  يا بَنِي آدَمَ قَدْ أَنْزَلْنا عَلَيْكُمْ لِباساً يُوارِي سَوْآتِكُمْ وَ رِيشاً  .\r\n\r\n","description":"","footnote":"","page_name":" 394 ","page_number":394},
  {"content":"\r\n\r\nمراد از انزال ظاهرا خلقت است ، چنان كه دربارهء چهارپايان نيز آمده :\r\n وَ أَنْزَلَ لَكُمْ مِنَ الْأَنْعامِ ثَمانِيَةَ أَزْواجٍ  زمر / 6 ، اين تعبير بدان علت است كه همه چيز از مشيت خدا سرچشمه گرفته است .\r\nدر جاى ديگر آمده : انبارهاى همهء اشياء نزد ماست و از آنها به اندازه نازل مىكنيم  وَ إِنْ مِنْ شَيْءٍ إِلَّا عِنْدَنا خَزائِنُهُ وَ ما نُنَزِّلُهُ إِلَّا بِقَدَرٍ مَعْلُومٍ  حجر / 21 .\r\nآيه صريح است در اينكه وجود لباس براى دفع ضرورت طبيعى است و انسان فطرتا خوش دارد كه قسمتهايى از بدنش را بپوشاند ، و خدا بر انسان منت نهاده و براى او لباس به وجود آورده كه خود را بپوشاند و نيز زينت طبيعى و مصنوعى به وجود آورده كه خود را زينت كند و خوشايند باشد . چنان كه بعدا خواهد آمد ، ظاهرا « ريشا » به لباس هم شامل است چنان كه غير لباس را نيز در بر مىگيرد .\r\n وَ لِباسُ التَّقْوى ذلِكَ خَيْرٌ  ولى لباس تقوى و پرهيزكارى كه چون هاله‌اى از نور انسان را مىپوشاند ، و رذائل اخلاقى و عصيان و تمرد ، و عواقب گناه و عقوبت را مستور و محو مىكند . از لباس ظاهرى و زينت بهتر است كه موجب سعادت هر دو جهان است ، اين هر دو لباس ظاهرى و باطنى از آدم و زوجه‌اش كنده شد .\r\n ذلِكَ مِنْ آياتِ اللَّهِ لَعَلَّهُمْ يَذَّكَّرُونَ  اين لباس و زينت از آيات و موهبات خداست تا از بودن و كنده شدن آن لباس تقوى را يادآور شوند .\r\n27 -  يا بَنِي آدَمَ لا يَفْتِنَنَّكُمُ الشَّيْطانُ كَما أَخْرَجَ أَبَوَيْكُمْ مِنَ الْجَنَّةِ يَنْزِعُ عَنْهُما لِباسَهُما لِيُرِيَهُما سَوْآتِهِما إِنَّهُ يَراكُمْ هُوَ وَ قَبِيلُهُ مِنْ حَيْثُ لا تَرَوْنَهُمْ  شيطان با اغفالش ، لباس ظاهرى و لباس تقوى را از آدم و زوجه‌اش كند و آنچه را كه ناپسند مىداشتند از نمودار شدن عورتشان و خروج از جنّت كه\r\n\r\n","description":"","footnote":"","page_name":" 395 ","page_number":395},
  {"content":"\r\n\r\nعاقبت گناه بود ، به آنها نشان داد ، ولى او از فرزندان آدم فقط لباس تقوى را مىكند و عواقب ناپسند آن را كه رسوايى دنيا و آشكار شدن فساد و رذائل اخلاقى در آن و عذاب آخرت است به انسان نشان مىدهد ، لذا مىفرمايد : شيطان شما را گمراه نكند . . . جملهء  إِنَّهُ يَراكُمْ . . .  تأكيد مطلب سابق است يعنى به هوش باشيد كه او و يارانش شما را مىبينند و در كمين هستند ، شما فكر مىكنيد كه كسى در پى شما نيست ، آيه ظاهر است در آنكه نسل كنونى بشر به يك پدر و مادر منتهى مىشود و نيز شياطين انسان را مىبينند « 1 » .\r\n إِنَّا جَعَلْنَا الشَّياطِينَ أَوْلِياءَ لِلَّذِينَ لا يُؤْمِنُونَ  .\r\nاين جمله بيان مىكند كه تصرف و اغفال شياطين فقط راجع به كسانى است كه تسليم خدا نمىشوند ولى اهل ايمان و بندگان خالص از شر او در امان خواهند بود .  إِنَّ عِبادِي لَيْسَ لَكَ عَلَيْهِمْ سُلْطانٌ  اسراء / 65 .\r\n28 -  وَ إِذا فَعَلُوا فاحِشَةً قالُوا وَجَدْنا عَلَيْها آباءَنا وَ اللَّهُ أَمَرَنا بِها  از جريان امر و نهى آدم و ظاهر شدن عورتشان معلوم گرديد كه خدا به كارهاى بد دستور نمىدهد بلكه از آنها نهى مىكند بدين مناسبت يكى از بدعتهاى مشركين نقل و رد شده است و آن اينكه : چون كار بدى مىكردند در مقام اعتذار مىگفتند پدرانمان را در اين عمل يافته‌ايم و شايد در اثر حسن ظن به پدرانشان مىگفتند : آنها بر حق بودند و روى دستور خدا آن كار را مىكردند پس ما نيز به اين كار مأمور هستيم ، خدا به رسولش دستور مىدهد كه به آنها بگو : خدا به فحشاء امر نمىكند و آن را از روى جهل به خدا نسبت مىدهيد :  قُلْ إِنَّ اللَّهَ لا يَأْمُرُ بِالْفَحْشاءِ أَ تَقُولُونَ عَلَى اللَّهِ ما لا تَعْلَمُونَ  پيداست كه با اين كلام ناحق بودن پدرانشان نيز روشن مىشود .\r\n\r\n\r\n","description":"","footnote":"\r\n( 1 ) « حيث » دلالت بر مكان دارد يعنى آنها از هر مكانى كه در آن هستند شما را مىبينند .\r\n","page_name":" 396 ","page_number":396},
  {"content":"\r\n\r\nدر مجمع البيان نقل شده : اين آيه اشاره است به طواف مشركان كه لخت و عور طواف مىكردند و مىگفتند : در لباسى كه با آن گناه كرده‌ايم نمىكنيم ، زن در حالى كه فقط چيز جزئى بر عورتش مىبست طواف مىكرد و مىگفت :\r\n اليوم يبدو بعضه او كله * فما بدامنه فلا احله « 1 » \r\nچون به آنها گفته مىشد چنين كارى نكنيد مىگفتند : پدرانمان چنين مىكردند ، خدا اين طور دستور داده است .\r\nنگارنده گويد : پس از فتح مكه آن گاه كه سورهء برائت به وسيلهء على عليه السّلام بر اهل مكّه خوانده شد اين عمل ممنوع گرديد . لفظ « فاحشة » در آيهء شريفه با آن بدعت مىسازد .\r\n29 -  قُلْ أَمَرَ رَبِّي بِالْقِسْطِ وَ أَقِيمُوا وُجُوهَكُمْ عِنْدَ كُلِّ مَسْجِدٍ وَ ادْعُوهُ مُخْلِصِينَ لَهُ الدِّينَ  .\r\nپس از روشن شدن اينكه خدا امر به فحشاء نمىكند در اين آيه آنچه خدا به آن امر كرده ، بيان شده است ، مراد از قسط ، عدالت در هر كار است و اين نمىشود مگر آنكه انسان پيوسته توجهش به خدا بوده و بندهء خالص خدا باشد و فرمان او را مد نظر قرار بدهد ، لذا بعد از امر به عدالت  وَ أَقِيمُوا . . .  آمده است .\r\nمراد از مسجد هر معبدى است كه شخص خدا را در آن عبادت مىكند و « الدين » به معنى عبادت مىباشد ، جملهء  وَ أَقِيمُوا . . .  عطف است به محلّ جملهء قبلى ، يعنى : « اقسطوا و اقيموا وجوهكم » ، جملهء  وَ ادْعُوهُ مُخْلِصِينَ  بيان و توضيح ثابت نگاه داشتن وجوه در هر معبد است  كَما بَدَأَكُمْ تَعُودُونَ \r\n\r\n\r\n","description":"","footnote":"\r\n( 1 ) فاعل « يبدو » آلت تناسلى زن است . يعنى امروز بعض يا همهء آلت تناسليم آشكار مىشود ، آنچه آشكار شده نگاه كردنش را حلال نمىكنم .\r\n","page_name":" 397 ","page_number":397},
  {"content":"\r\n\r\nاين جمله تعليل صدر آيه است يعنى عدالت كنيد و پيوسته در عبادت خدا باشيد زيرا همانطور كه شما را آفريده در آخرت بر مىگرديد و زنده مىشويد و پاداش يا كيفر مىبينيد . بقيهء سخن در آيهء بعدى .\r\n30 -  فَرِيقاً هَدى وَ فَرِيقاً حَقَّ عَلَيْهِمُ الضَّلالَةُ  .\r\nظاهر آن است كه « فريقا » حال باشد از فاعل « تعودون » يعنى بر مىگرديد در حالى كه گروهى را خدا هدايت كرده و گروهى گمراهى بر آنها حتمى شده است به عبارت ديگر : عدالت كنيد و بندهء خالص خدا باشيد زيرا همانطور كه شما را آفريده و به دو گروه حق و باطل تقسيم شده‌ايد در همين حال به طرف خدا برمىگرديد .\r\nچون ضلالت با اختيار خود شخص است لذا نفرموده : « و فريقا اضل » ، آن گاه در بيان علت ضلالت گروه دوم فرموده :\r\n إِنَّهُمُ اتَّخَذُوا الشَّياطِينَ أَوْلِياءَ مِنْ دُونِ اللَّهِ وَ يَحْسَبُونَ أَنَّهُمْ مُهْتَدُونَ  .\r\nبدانجهت گمراه شدند كه به جاى خدا شياطين را دوستان و سرپرستان خود گرفتند و روى عدم دقت كه دارند فكر مىكنند كه در هدايتند .\r\n31 -  يا بَنِي آدَمَ خُذُوا زِينَتَكُمْ عِنْدَ كُلِّ مَسْجِدٍ وَ كُلُوا وَ اشْرَبُوا وَ لا تُسْرِفُوا إِنَّهُ لا يُحِبُّ الْمُسْرِفِينَ  .\r\nاين آيه شامل سه امر و يك نهى است كه همه متفرع بر قصهء آدم مىباشد ، اول اخذ زينت در هر معبد عبارت است در وقت عبادت و در وقت آمدن به مساجد و نماز جمعه و عيد با لباسهاى پاكيزه و معطر و موهاى شانه زده حاضر باشيم كه يك نوع وقار در مقابل خدا و مردم است ( نه مثل كفار مكه كه لخت و عور طواف مىكردند ) اين تفسير از ائمه طاهرين عليهم السّلام نقل شده است دوّم و سوّم\r\n\r\n","description":"","footnote":"","page_name":" 398 ","page_number":398},
  {"content":"\r\n\r\nامر به خوردن و آشاميدن كه بر انسان مباح و متفرع بر  فَكُلا مِنْ حَيْثُ شِئْتُما  مىباشد ، چهارم نهى از اسراف و اتلاف و شايد خوردن از روى حرام كه با  إِنَّهُ لا يُحِبُّ الْمُسْرِفِينَ  تعليل شده است .\r\n32 -  قُلْ مَنْ حَرَّمَ زِينَةَ اللَّهِ الَّتِي أَخْرَجَ لِعِبادِهِ وَ الطَّيِّباتِ مِنَ الرِّزْقِ  اين آيه در رابطه با آيهء قبلى است كه امر به اخذ زينت و اكل و شرب مىكند . مراد از زينت هر چيزى است كه انسان با آن آراسته و زيبا مىشود اعم از لباس و مانند آن ، تعبير به « اخرج » شايد براى آن باشد كه خدا به حكم فطرت بر بشر اهميت و لزوم آن را اظهار كرده است و انسان احساس مىكند كه در زندگى اجتماعى به زينت احتياج حتمى دارد « طيبات رزق » عبارتند از چيزهاى موافق طبع و دلچسب از قبيل خوراك و ازدواج و نوشيدنيها و مانند آن كه همه موافق طبعند . ولى قسط و عدم اسراف بايد در آنها ملحوظ باشد چنان كه گذشت .\r\nمنظور از « عباده » به قرينهء ما بعد آيه ، همهء بندگان است اعم از مؤمن و كافر زيرا به حكم  كُلًّا نُمِدُّ هؤُلاءِ وَ هَؤُلاءِ مِنْ عَطاءِ رَبِّكَ  اسراء / 20 همه در مواهب طبيعى شريكند .\r\nبه هر حال : زينت و طيبات رزق در زندگى انسان آن مقام را دارد كه اگر آن دو نبودند زندگى از بين مىرفت ، لحن آيه كه در صورت استفهام انكارى است گويى تاختن است بر عقائدى كه در اين زمينه وجود داشته و يا ممكن بود از فريفته شدن آدم نتيجه بگيرند كه بهتر است انسان به لذات دنيا نزديك نشود ولى قرآن با امر به قسط و عدم اسراف ، آن را مهار و تجويز كرده است و ظاهرا بدين جهت به رسول خدا صلى اللَّه عليه و إله خطاب شده كه به مردم بگو . . .\r\n قُلْ هِيَ لِلَّذِينَ آمَنُوا فِي الْحَياةِ الدُّنْيا خالِصَةً يَوْمَ الْقِيامَةِ  .\r\n\r\n","description":"","footnote":"","page_name":" 399 ","page_number":399},
  {"content":"\r\n\r\nلفظ « خالصة » حال است از ضمير مؤنث و  فِي الْحَياةِ الدُّنْيا  متعلّق است به « آمنوا » نتيجه اينكه : زينت و طيبات رزق در دنيا مال همه و در آخرت مخصوص به اهل ايمان است يعنى آنها در روز قيامت مخصوص است به كسانى كه در زندگى دنيا ايمان آورده‌اند .\r\nعلى عليه السّلام در نهج البلاغه فرموده : بندگان خدا بدانيد كه پرهيزگاران ، امروز دنيا و فرداى آخرت را بردند ، با اهل دنيا در دنيائشان شريك شدند ولى اهل دنيا در آخرت آنها شريك نگشتند « 1 » .\r\n كَذلِكَ نُفَصِّلُ الْآياتِ لِقَوْمٍ يَعْلَمُونَ  چون اهل فهم و درك از اين مطالب بهره‌مند مىشوند لذا روى سخن متوجه به آنها شده است ، علم در اينجا به معنى تعقل و فهم است مثل :  كَذلِكَ نُفَصِّلُ الْآياتِ لِقَوْمٍ يَعْقِلُونَ  روم / 28 .\r\n33 -  قُلْ إِنَّما حَرَّمَ رَبِّيَ الْفَواحِشَ ما ظَهَرَ مِنْها وَ ما بَطَنَ وَ الْإِثْمَ وَ الْبَغْيَ بِغَيْرِ الْحَقِّ وَ أَنْ تُشْرِكُوا بِاللَّهِ ما لَمْ يُنَزِّلْ بِهِ سُلْطاناً وَ أَنْ تَقُولُوا عَلَى اللَّهِ ما لا تَعْلَمُونَ  .\r\nمطالب گذشته به نظر انسان مىآورد كه اى كاش : خدا محرمات را نيز بيان مىفرمود ، اين آيه در رابطه با آن داعى است . فواحش بنا بر معناى لغوى گناهانى است كه قبحشان زياد است نظير زنا و لواط و امثال آن ، اثم كه در اصل به معنى ضرر است بايد گناهانى كمتر از فواحش باشد ، نظير شرب خمر و مانند آن ، بغى به ظلم و تعدى بر ديگران ، تطبيق مىشود  بِغَيْرِ الْحَقِّ  قيد توضيحى است يا بغيى كه از روى اشتباه نباشد ، شرك به خدا شامل همه گونه افراد شرك است  ما لَمْ يُنَزِّلْ . . .  قيد توضيحى است ، نسبت چيزى بر خدا بدون علم آن است\r\n\r\n\r\n","description":"","footnote":"\r\n( 1 )\r\n« و اعلموا عباد اللَّه ان المتقين ذهبوا بعاجل الدنيا و آجل الاخرة فشاركوا اهل الدنيا فى دنياهم و لم يشاركهم اهل الدنيا فى آخرتهم » .\r\n","page_name":" 400 ","page_number":400},
  {"content":"\r\n\r\nكه از جانب خود چيزى را حلال يا حرام خوانده و به خدا نسبت بدهيم .\r\nاز امام صادق عليه السّلام نقل شده : از دو خصلت به پرهيز كه در آن هلاك شده هر كه هلاك شده است ، بپرهيز از اينكه با رأى خود فتوى بدهى و به آنچه نمىدانى ايمان بياورى « 1 » .\r\n34 -  وَ لِكُلِّ أُمَّةٍ أَجَلٌ فَإِذا جاءَ أَجَلُهُمْ لا يَسْتَأْخِرُونَ ساعَةً وَ لا يَسْتَقْدِمُونَ  .\r\nاين مطلب در سوره‌هاى يونس / 49 ، حجر / 5 ، نحل / 61 ، مؤمنون / 43 و سبأ / 30 نيز آمده است ، دقت در آنها نشان مىدهد كه مراد از « امة » قوم و گروه را نيز شامل است اين آيه ظاهرا استخراج از آيهء  قالَ فِيها تَحْيَوْنَ وَ فِيها تَمُوتُونَ  است كه روشن مىكند امتها نيز مانند افراد انسان اجل دارند . مراد از  جاءَ أَجَلُهُمْ  نزديك شدن اجل است  يَسْتَأْخِرُونَ  به معنى تأخير افتادن ،  يَسْتَقْدِمُونَ  به معناى جلو افتادن مىباشد ، يعنى چون اجلشان نزديك شد فقط در ساعت معين از بين ميروند نه ساعتى به تأخير مىافتند و نه مقدم مىشوند ، قهرا مراد قوس نزولى امتهاست نه اينكه افراد آن از بين بروند بلكه امت بودن و آن جنبه و روح اشتراكى از بين مىرود رجوع شود به سورهء يونس / 49 .\r\n35 -  يا بَنِي آدَمَ إِمَّا يَأْتِيَنَّكُمْ رُسُلٌ مِنْكُمْ يَقُصُّونَ عَلَيْكُمْ آياتِي فَمَنِ اتَّقى وَ أَصْلَحَ فَلا خَوْفٌ عَلَيْهِمْ وَ لا هُمْ يَحْزَنُونَ  اين آيه و ما بعد آن نظير آيهء 38 و 39 بقره است كه در حين هبوط به آدم و زوجه‌اش خطاب شد ، اين خطاب راجع به همهء اديان و همه انسانهاست « اتقى » در مقام پرهيز از گناهان ، « اصلح » در مقام انجام اعمال نيك است يعنى هر كه\r\n\r\n\r\n","description":"","footnote":"\r\n( 1 ) « و اياك و خصلتين فيهما هلك من هلك : اياك ان تفتى الناس برأيك و تدين بما لا تعلم » .\r\n","page_name":" 401 ","page_number":401},
  {"content":"\r\n\r\nاز گناهان دورى كرده و با اعمال شايسته خود اصلاح كند ، در جمله  فَلا خَوْفٌ عَلَيْهِمْ . . .  خوف راجع به فقدان نعمت در آينده و اندوه راجع به كمبود حاضر است ، آن در قيامت به حد كافى قابل پياده شدن است و در دنيا نسبى مىباشد .\r\nظاهرا آن در آيه راجع به سعادت و توفيق هر دو جهان است .\r\n36 -  وَ الَّذِينَ كَذَّبُوا بِآياتِنا وَ اسْتَكْبَرُوا عَنْها أُولئِكَ أَصْحابُ النَّارِ هُمْ فِيها خالِدُونَ  .\r\nشق دوم روبرو شدن با اديان آسمانى است « تكذيب » در صورتى است كه مطلب به شخص تبليغ شده و مورد توجه باشد كه اين گونه آدم از روى عناد كافر مىشود و اهل آتش است ، راجع به خلود در ذيل آيهء 128 از سوره انعام توضيح داده شده است .\r\n\r\n","description":"","footnote":"","page_name":" 402 ","page_number":402},
  {"content":"\r\n\r\n\r\n[ سوره الأعراف ( 7 ) : آيات 37 تا 42 
  ]\r\nفَمَنْ أَظْلَمُ مِمَّنِ افْتَرى عَلَى اللَّهِ كَذِباً أَوْ كَذَّبَ بِآياتِهِ أُولئِكَ يَنالُهُمْ نَصِيبُهُمْ مِنَ الْكِتابِ حَتَّى إِذا جاءَتْهُمْ رُسُلُنا يَتَوَفَّوْنَهُمْ قالُوا أَيْنَ ما كُنْتُمْ تَدْعُونَ مِنْ دُونِ اللَّهِ قالُوا ضَلُّوا عَنَّا وَ شَهِدُوا عَلى أَنْفُسِهِمْ أَنَّهُمْ كانُوا كافِرِينَ ( 37 ) قالَ ادْخُلُوا فِي أُمَمٍ قَدْ خَلَتْ مِنْ قَبْلِكُمْ مِنَ الْجِنِّ وَ الْإِنْسِ فِي النَّارِ كُلَّما دَخَلَتْ أُمَّةٌ لَعَنَتْ أُخْتَها حَتَّى إِذَا ادَّارَكُوا فِيها جَمِيعاً قالَتْ أُخْراهُمْ لِأُولاهُمْ رَبَّنا هؤُلاءِ أَضَلُّونا فَآتِهِمْ عَذاباً ضِعْفاً مِنَ النَّارِ قالَ لِكُلٍّ ضِعْفٌ وَ لكِنْ لا تَعْلَمُونَ ( 38 ) وَ قالَتْ أُولاهُمْ لِأُخْراهُمْ فَما كانَ لَكُمْ عَلَيْنا مِنْ فَضْلٍ فَذُوقُوا الْعَذابَ بِما كُنْتُمْ تَكْسِبُونَ ( 39 ) إِنَّ الَّذِينَ كَذَّبُوا بِآياتِنا وَ اسْتَكْبَرُوا عَنْها لا تُفَتَّحُ لَهُمْ أَبْوابُ السَّماءِ وَ لا يَدْخُلُونَ الْجَنَّةَ حَتَّى يَلِجَ الْجَمَلُ فِي سَمِّ الْخِياطِ وَ كَذلِكَ نَجْزِي الْمُجْرِمِينَ ( 40 ) لَهُمْ مِنْ جَهَنَّمَ مِهادٌ وَ مِنْ فَوْقِهِمْ غَواشٍ وَ كَذلِكَ نَجْزِي الظَّالِمِينَ ( 41 )\r\nوَ الَّذِينَ آمَنُوا وَ عَمِلُوا الصَّالِحاتِ لا نُكَلِّفُ نَفْساً إِلاَّ وُسْعَها أُولئِكَ أَصْحابُ الْجَنَّةِ هُمْ فِيها خالِدُونَ ( 42 )\r\n37 - كيست ظالمتر از كسى كه بر خدا دروغ بندد يا آيات خدا را تكذيب كند ، نصيب آنها از آنچه معين شده ( در دنيا ) به آنها مىرسد ، تا وقتى فرستادگان ما پيش آنها آيند كه جانشان را بگيرند ، گويند : كجاست آنچه جز خدا مىخوانديد ؟ گويند :\r\nآنها از ما گم شدند ، و بر عليه خويش گواهى دهند كه كافر بوده‌اند .\r\n38 - ( خدا ) گويد : با گروه‌هاى جن و انس كه پيش از شما درگذشته‌اند وارد آتش شويد\r\n\r\n","description":"","footnote":"","page_name":" 403 ","page_number":403},
  {"content":"\r\n\r\nهر وقت امتى درون شود امت همكار خود را لعنت كند ، تا چون همگى در آنجا مجتمع شوند ، پيروانشان دربارهء پيشوايانشان گويند : پروردگارا اينها ما را گمراه كردند ، عذاب ايشان را از آتش دو چندان بده ، خدا گويد : همه را دو چندان است و ليكن نمىدانيد .\r\n39 - پيشوايانشان به پيروانشان گويند : شما را بر ما برترى نبود ، به سزاى اعمالى كه مىكرديد عذاب دو چندان را تحمل كنيد .\r\n40 - كسانى كه آيات ما را تكذيب كرده و از آنها گردن كشيده‌اند ، درهاى آسمان براى آنها باز نمىشود و به بهشت درون نمىشوند تا طناب كشتى به سوراخ سوزان در شود بدكاران را چنين سزا مىدهيم .\r\n41 - آنها را از جهنم بسترى هست و از بالايشان پرده‌هايى ( از آتش ) مىباشد و ستمگران را چنين سزا مىدهيم .\r\n42 - كسانى كه ايمان آورده و اعمال شايسته انجام داده‌اند هيچكس را جز كمتر از توانش تكليف نمىكنيم آنها اهل بهشتند ، فقط آنها در بهشت جاودانانند .\r\n\r\nكلمه‌ها\r\nافتراء : فرى : قطع و شكافتن . فريه : دروغ . افتراء : دروغ ساختن .\r\nنصيبهم : نصب ( بر وزن عقل ) رنج دادن و رنج ديدن و برپاداشتن . نصيب :\r\nبهره معين و ثابت .\r\nيتوفونهم : توفّى : اخذ تمام . « يتوفونهم » مىگيرند آنها را ( مىميرانند آنها را ) .\r\nاين : ( بر وزن خيمه ) : كجا . اسمى است كه با آن از مكان شىء سؤال مىشود .\r\nخلت : خلاء و خلو : خالى شدن . « خلت » : گذشت . در گذشت زمان و مكان به كار رود .\r\n\r\n","description":"","footnote":"","page_name":" 404 ","page_number":404},
  {"content":"\r\n\r\nاختها : اخت : خواهر و نظير . مراد از آن معناى دوم است .\r\nاداركوا : درك ( بر وزن شرف ) و ادراك : رسيدن به چيزى . تدارك : رسيدن به يكديگر . « اداركوا » : به يكديگر رسيدند . آن در اصل تداركوا است ، تاء در دال ادغام شده و همزهء وصل به اوّل آن آمده است .\r\nاخراهم : آخر ( بكسر خاء ) : مقابل اول ، مؤنث آن اخرى است « امّت اخرى » امتى كه به آخر مانده است . همچنين است اولى ( بضم الف ) كه مؤنث اول است .\r\nضعفا : ضعف ( بكسر ضاد ) دو برابر و بالاتر .\r\nيلج : ولوج : دخول . « حتى يلج » : تا داخل شود .\r\nالجمل : جمل ( بر وزن شرف ) : شتر نر . ريسمان كشتى . ( ريسمان ضخيم ) .\r\nسم : سم : سوراخ . سم كشنده را از آن سم گويند كه نفوذ و سوراخ مىكند .\r\nالخياط : خياط ( بكسر خاء ) سوزن « سم الخياط » : سوراخ سوزن .\r\nمهاد : مهد : آماده شدن و آماده شدن . مهاد نيز به معنى آماده شده است .\r\n لَهُمْ مِنْ جَهَنَّمَ مِهادٌ  : براى آنها از جهنم جاى آماده شده‌اى هست .\r\nغواش : غشى : پوشانيدن و فرا گرفتن . غاشيه : فرا گيرنده . جمع آن « غواش » است .\r\nوسعها : وسع ( بضم واو ) : طاقت و توانايى و كمتر از طاقت . اصل آن به معنى فراخى و گسترش است .\r\n\r\n","description":"","footnote":"","page_name":" 405 ","page_number":405},
  {"content":"\r\n\r\n\r\nشرحها\r\nآيات فوق مشروح آيهء  يا بَنِي آدَمَ إِمَّا يَأْتِيَنَّكُمْ  و ما بعد آن است بدين بيان كه تكذيب كنندگان آيات خدا به حكم نظام خلقت تا رسيدن مرگ از اين زندگى بهره‌مند خواهند شد ولى پس از آن در رديف تكذيب كنندگان ديگر قرار خواهند گرفت و هر امت به امتى كه مقتداى او در تكذيب آيات خدا بوده لعنت خواهد كرد و خواهد گفت كه خدايا عذاب آنها را دو چندان كن ، و داخل شدن اين اقوام به بهشت و رحمت خدا مانند آن است كه ريسمان ضخيمى از سوراخ سوزنى بگذرد ، در مقابل ، مردان با ايمان و عمل صالح ، در بهشت جاودان خواهند بود .\r\n37 -  فَمَنْ أَظْلَمُ مِمَّنِ افْتَرى عَلَى اللَّهِ كَذِباً أَوْ كَذَّبَ بِآياتِهِ أُولئِكَ يَنالُهُمْ نَصِيبُهُمْ مِنَ الْكِتابِ  .\r\nمراد از افتراء على اللَّه جعل دين و بدعت گذاشتن و نسبت آن به خدا است تكذيب آيات خدا همان انكار و كفر به آنهاست ولى از آيهء بعدى روشن مىشود كه مراد از افتراء كذب ، شرك به خداست . مراد از « الكتاب » نوشته شده و معين شده در علم خداست . يعنى : حالا كه پيامبران حقائق را به مردم شناسانده‌اند پس كيست ستمگرتر از كسى كه . . .\r\nدر آيهء ديگر آمده :  كُلًّا نُمِدُّ هؤُلاءِ وَ هَؤُلاءِ مِنْ عَطاءِ رَبِّكَ وَ ما كانَ عَطاءُ رَبِّكَ مَحْظُوراً  اسراء / 57 كه اهل دنيا و اهل آخرت هر دو در دنيا از خدا در بهره‌مندى مدد خواهند گرفت .\r\n حَتَّى إِذا جاءَتْهُمْ رُسُلُنا يَتَوَفَّوْنَهُمْ قالُوا أَيْنَ ما كُنْتُمْ تَدْعُونَ مِنْ دُونِ اللَّهِ قالُوا ضَلُّوا عَنَّا وَ شَهِدُوا عَلى أَنْفُسِهِمْ أَنَّهُمْ كانُوا كافِرِينَ  .\r\nاين بهره‌مند شدن تا دم مرگ است كه آن وقت ملائكهء در حال قبض روح\r\n\r\n","description":"","footnote":"","page_name":" 406 ","page_number":406},
  {"content":"\r\n\r\nبه آنها مىگويند كجاست آنچه غير از خدا مىخوانديد ؟ گويند از ما گم شدند و به يارى ما نيامدند و با اين بيان به كفر خود گواهى خواهند داد ، آيه روشن است در اينكه هنگام مرگ ، ملائكه با آنها گفتگو خواهند داشت .\r\n38 -  قالَ ادْخُلُوا فِي أُمَمٍ قَدْ خَلَتْ مِنْ قَبْلِكُمْ مِنَ الْجِنِّ وَ الْإِنْسِ فِي النَّارِ  .\r\nآيهء گذشته راجع به برزخ بود كه آنجا ملائكه خطاب كرده و مىگفتند :\r\n أَيْنَ ما كُنْتُمْ . . .  ولى اين خطاب در آخرت از خداست .\r\nدر الميزان مىگويد : مخاطبها بعضى از كفار هستند كه امتهايى از جنّ و انس پيش از آنها مرده‌اند ولى آيه در اين معنى است : داخل شويد در آنچه گذشتگان و آيندگان شما در آن داخل شده‌اند ، نظم كلام بدين صورت براى آن است كه روشن شود ميان اولىها و آخرىها تخاصم و جدال خواهد بود .\r\nكلمهء  قَدْ خَلَتْ مِنْ قَبْلِكُمْ مِنَ الْجِنِّ وَ الْإِنْسِ  در سورهء احقاف / 18 و سورهء فصلت / 25 نيز آمده است و اين روشن مىكند كه جن هم مانند انسانها اجل معين دارند كه تا به حال گروه‌هايى از آنها مرده و از دنيا رفته‌اند ولى شيطان كه از آنها است تا انقراض بشريت مهلت دارد .\r\n كُلَّما دَخَلَتْ أُمَّةٌ لَعَنَتْ أُخْتَها حَتَّى إِذَا ادَّارَكُوا فِيها جَمِيعاً قالَتْ أُخْراهُمْ لِأُولاهُمْ رَبَّنا هؤُلاءِ أَضَلُّونا فَآتِهِمْ عَذاباً ضِعْفاً مِنَ النَّارِ  .\r\nمراد از « اختها » امتى است كه مقدم بر امت ديگر و در اعمال بد و كفر مقتدا و پيشوا بوده است و يا امامان جور هستند .\r\nچنان كه از امام صادق عليه السّلام نقل شده كه مراد پيشوايان ستمگر مىباشند « يعنى ائمة الجور » اين جريان در سورهء احزاب آيهء 66 - 68 نيز آمده است و نيز در سورهء ابراهيم / 21 - 22 شعراء / 96 - 99 و جاهاى ديگر نقل شده است .\r\n\r\n","description":"","footnote":"","page_name":" 407 ","page_number":407},
  {"content":"\r\n\r\nلام در  لِأُولاهُمْ  براى علت است يعنى : امت آخر براى بيشتر معذب شدن امت اول ، به خدا مىگويد : به اينها دو چندان عذاب بده .\r\nبه هر حال هر امتى كه داخل شود به امت پيشوا لعنت مىكند و چون سابقى و لاحقى همه به هم رسيدند ، لاحقىها از خدا آن درخواست را مىكنند .\r\n قالَ لِكُلٍّ ضِعْفٌ وَ لكِنْ لا تَعْلَمُونَ  دو چندان بودن عذاب براى سابقىها به علت آن است كه خود گمراه بوده ، ديگران را نيز گمراه كرده‌اند و براى لاحقىها بدين علت است كه خود گمراه شده و به سابقىها نيز در اطاعت از امر آنها ، كمك كرده‌اند ، از اين معلوم مىشود كه منظور از سابقىها پيشوايان ستمگرند چنان كه از امام صادق نقل شد ، زيرا اين تقابل در ميان امّت گذشته و امت آينده جور در نمىآيد  وَ لكِنْ لا تَعْلَمُونَ  ظاهرا براى آن است كه دو شخص معذب از اندازه عذاب و درد يكديگر آگاهى نمىتوانند داشته باشند ولى خدا خبر مىدهد كه عذاب هر يك در نوبت خود مضاعف است .\r\n39 -  وَ قالَتْ أُولاهُمْ لِأُخْراهُمْ فَما كانَ لَكُمْ عَلَيْنا مِنْ فَضْلٍ فَذُوقُوا الْعَذابَ بِما كُنْتُمْ تَكْسِبُونَ  .\r\nجواب پيشوايان ستمگر است در مقابل درخواست عذاب بيشتر از طرف پيروان گمراه . كه مىگويند : شما چه فضلى بر ما داريد تا عذابتان كمتر باشد ، شما هم در مقابل عملتان كه داراى دو جنبه بود عذاب مضاعف را بچشيد ، به نظرم الف و لام « العذاب » براى عهد و اشاره به عذاب مضاعف است .\r\n40 -  إِنَّ الَّذِينَ كَذَّبُوا بِآياتِنا وَ اسْتَكْبَرُوا عَنْها لا تُفَتَّحُ لَهُمْ أَبْوابُ السَّماءِ وَ لا يَدْخُلُونَ الْجَنَّةَ حَتَّى يَلِجَ الْجَمَلُ فِي سَمِّ الْخِياطِ  .\r\nشايد مراد از  أَبْوابُ السَّماءِ  ابواب بهشت باشد ، جملهء  وَ لا يَدْخُلُونَ . . . \r\nنيز مؤيد آنست . و شايد مراد ابواب رحمت خدا باشد ، گويند : براى رفتن ارواح و اعمال و دعاهاى آنها درهاى آسمان گشوده نمىشود ، در مجمع البيان\r\n\r\n","description":"","footnote":"","page_name":" 408 ","page_number":408},
  {"content":"\r\n\r\nاز امام باقر عليه السّلام ، روح و عمل كفار نقل شده است جمله  حَتَّى يَلِجَ الْجَمَلُ . . . \r\nحاكى است كه دخولشان به بهشت غير ممكن است بعضىها جمل را شتر معنى كرده‌اند ولى مناسب سوزن ، طناب ضخيم است وانگهى آن وقت لازم بود « بعير » گفته شود چون اين عدم امكان به شتر نر اختصاص ندارد . اين آيه شايد براى آنست كه تخاصم و تشاجر به حال هيچ يك فائده‌اى ندارد  وَ كَذلِكَ نَجْزِي الْمُجْرِمِينَ  .\r\nنه تنها سزاى آنها بلكه مجازات همهء مجرمان چنين است .\r\n41 -  لَهُمْ مِنْ جَهَنَّمَ مِهادٌ وَ مِنْ فَوْقِهِمْ غَواشٍ وَ كَذلِكَ نَجْزِي الظَّالِمِينَ  .\r\nيعنى در جهنم جايگاه آماده‌اى دارند و عذابها همچون پرده‌هايى از بالاى سر ، آنها را احاطه كرده است ، ظاهرا اين غواش همان باشد كه به لفظ « سرادق » در آيهء ديگر آمده است  إِنَّا أَعْتَدْنا لِلظَّالِمِينَ ناراً أَحاطَ بِهِمْ سُرادِقُها  كهف / 29 ، سرادق به معنى سراپرده و خيمه است نتيجه اينكه : عذاب از بالا و پائين و هر طرف آنها را احاطه كرده است ، سزاى مطلق ظالمان چنين است ، زيرا كه ظلمشان در دنيا انسانها را از همه جا احاطه كرده بود ( نعوذ باللّه من النار ) اين آيه در سورهء زمر / 16 بدين صورت آمده است :  لَهُمْ مِنْ فَوْقِهِمْ ظُلَلٌ مِنَ النَّارِ وَ مِنْ تَحْتِهِمْ ظُلَلٌ ذلِكَ يُخَوِّفُ اللَّهُ بِهِ عِبادَهُ يا عِبادِ فَاتَّقُونِ  .\r\n42 -  وَ الَّذِينَ آمَنُوا وَ عَمِلُوا الصَّالِحاتِ لا نُكَلِّفُ نَفْساً إِلَّا وُسْعَها أُولئِكَ أَصْحابُ الْجَنَّةِ هُمْ فِيها خالِدُونَ  .\r\nاين آيه بيان حال گروه دوم و مقدمه است براى آيات بعدى :  لا نُكَلِّفُ نَفْساً . . .  براى آنست كه در ايمان و عمل صالح فقط آن مقدار لازم است كه در خور توانايى شخص باشد ، « وسع » چنان كه طبرسى فرموده پائين‌تر از توانايى انسان است . واقعيت ايمان و عمل صالح همان بهشت و ماندن در آنست .\r\n\r\n","description":"","footnote":"","page_name":" 409 ","page_number":409},
  {"content":"\r\n\r\n\r\n[ سوره الأعراف ( 7 ) : آيات 43 تا 51 
  ]\r\nوَ نَزَعْنا ما فِي صُدُورِهِمْ مِنْ غِلٍّ تَجْرِي مِنْ تَحْتِهِمُ الْأَنْهارُ وَ قالُوا الْحَمْدُ لِلَّهِ الَّذِي هَدانا لِهذا وَ ما كُنَّا لِنَهْتَدِيَ لَوْ لا أَنْ هَدانَا اللَّهُ لَقَدْ جاءَتْ رُسُلُ رَبِّنا بِالْحَقِّ وَ نُودُوا أَنْ تِلْكُمُ الْجَنَّةُ أُورِثْتُمُوها بِما كُنْتُمْ تَعْمَلُونَ ( 43 ) وَ نادى أَصْحابُ الْجَنَّةِ أَصْحابَ النَّارِ أَنْ قَدْ وَجَدْنا ما وَعَدَنا رَبُّنا حَقًّا فَهَلْ وَجَدْتُمْ ما وَعَدَ رَبُّكُمْ حَقًّا قالُوا نَعَمْ فَأَذَّنَ مُؤَذِّنٌ بَيْنَهُمْ أَنْ لَعْنَةُ اللَّهِ عَلَى الظَّالِمِينَ ( 44 ) الَّذِينَ يَصُدُّونَ عَنْ سَبِيلِ اللَّهِ وَ يَبْغُونَها عِوَجاً وَ هُمْ بِالْآخِرَةِ كافِرُونَ ( 45 ) وَ بَيْنَهُما حِجابٌ وَ عَلَى الْأَعْرافِ رِجالٌ يَعْرِفُونَ كُلاًّ بِسِيماهُمْ وَ نادَوْا أَصْحابَ الْجَنَّةِ أَنْ سَلامٌ عَلَيْكُمْ لَمْ يَدْخُلُوها وَ هُمْ يَطْمَعُونَ ( 46 ) وَ إِذا صُرِفَتْ أَبْصارُهُمْ تِلْقاءَ أَصْحابِ النَّارِ قالُوا رَبَّنا لا تَجْعَلْنا مَعَ الْقَوْمِ الظَّالِمِينَ ( 47 )\r\nوَ نادى أَصْحابُ الْأَعْرافِ رِجالاً يَعْرِفُونَهُمْ بِسِيماهُمْ قالُوا ما أَغْنى عَنْكُمْ جَمْعُكُمْ وَ ما كُنْتُمْ تَسْتَكْبِرُونَ ( 48 ) أَ هؤُلاءِ الَّذِينَ أَقْسَمْتُمْ لا يَنالُهُمُ اللَّهُ بِرَحْمَةٍ ادْخُلُوا الْجَنَّةَ لا خَوْفٌ عَلَيْكُمْ وَ لا أَنْتُمْ تَحْزَنُونَ ( 49 ) وَ نادى أَصْحابُ النَّارِ أَصْحابَ الْجَنَّةِ أَنْ أَفِيضُوا عَلَيْنا مِنَ الْماءِ أَوْ مِمَّا رَزَقَكُمُ اللَّهُ قالُوا إِنَّ اللَّهَ حَرَّمَهُما عَلَى الْكافِرِينَ ( 50 ) الَّذِينَ اتَّخَذُوا دِينَهُمْ لَهْواً وَ لَعِباً وَ غَرَّتْهُمُ الْحَياةُ الدُّنْيا فَالْيَوْمَ نَنْساهُمْ كَما نَسُوا لِقاءَ يَوْمِهِمْ هذا وَ ما كانُوا بِآياتِنا يَجْحَدُونَ ( 51 )\r\n\r\n","description":"","footnote":"","page_name":" 410 ","page_number":410},
  {"content":"\r\n\r\n43 - كينه‌اى كه در سينه‌هايشان بود بيرون كرده‌ايم ، از زير ( كاخ ) آنها نهرها روان است ، گويند : حمد خدايى را كه ما را به اين ( بهشت ) رهبرى كرد و اگر خدا رهبرى نمىكرد ، ما راه نمىيافتيم ، راستى پيغمبران خداى ما دين حق را آورده بودند .\r\nندايشان كنند كه اين بهشت را در اثر اعمالى كه مىكرديد ، به دست آورده‌ايد .\r\n44 - اهل بهشت اهل آتش را ندا كنند كه ما وعدهء پروردگارمان را درست يافتيم آيا شما هم وعدهء پروردگارتان را درست يافتيد ؟ گويند : آرى . پس اعلام كننده‌اى ميان آنها اعلام كند : لعنت خدا بر ستمگران است .\r\n45 - ( آنها ) كسانى هستند كه از راه خدا اعراض مىكنند و آن را كج مىروند و آنها به آخرت كافر مىباشند .\r\n46 - ميان اهل بهشت و اهل جهنم حائلى هست و در ارتفاعات آن مردانى هستند كه همهء اهل محشر را با علامتشان مىشناسند ، و اهل بهشت را در حالى كه داخل بهشت نشده و طمع آن دارند ، ندا كرده گويند : سلام بر شما\r\n47 - و چون چشمشان به سوى اهل آتش بگردد : گويند : پروردگارا ما را با ستمگران قرين مكن .\r\n48 - اهل اعراف مردانى را كه با علائمشان مىشناسند ندا كنند كه جمع اموال و ياران و آن تكبر كه مىكرديد از شما كفايت نكرد ( كارى براى شما نساخت )\r\n49 - آيا همين‌ها بودند كه قسم خورديد خدا رحمتى به آنها نمىرساند ، داخل بهشت شويد ، نه خوفى براى شما هست و نه غمگين مىشويد .\r\n50 - اهل آتش اهل بهشت را ندا كنند كه از آب يا از آنچه خدا روزيتان داده بر ما بريزيد ، گويند : خدا آن دو را بر كافران حرام كرده است .\r\n\r\n","description":"","footnote":"","page_name":" 411 ","page_number":411},
  {"content":"\r\n\r\n51 - ( آنها ) كسانى هستند كه دين خود را سرگرمى و بازيچه گرفته‌اند و زندگى دنيا مغرورشان كرده ، امروز آنها را فراموش مىكنيم چنان كه ديدار امروز را فراموش كردند و چنان كه آيات ما را دانسته انكار مىكردند .\r\n\r\nكلمه‌ها\r\nنزعنا : نزع : كندن و بيرون آوردن « نزعنا » كنديم .\r\nغل : ( بكسر غين ) عداوت و كينه .\r\nاورثتموها : يعنى : ارث داده شديد آن را از مادهء « ورث » .\r\nمؤذن : اذن ( بكسر اول ) و اذان : اعلام . « مؤذن » : اعلام كننده . « اذن مؤذن » : اعلام كرد اعلام كننده‌اى .\r\nيصدون : صد : مانع شدن و اعراض « يصدون » : مانع مىشوند . يا اعراض مىكنند .\r\nعوجا : عوج ( بر وزن شرف ) كج شدن هر چيز نصب شده ، مثل نيزه ، ديوار . و بر وزن عنب به معنى انحراف در دين است و در اين صورت اسم مصدر مىباشد  يَبْغُونَها عِوَجاً  يعنى « يسلكونها منحرفا » حجاب : حجب و حجاب : پنهان كردن و مانع شدن از دخول . حجاب به معنى پرده و مانع نيز آيد . مراد از آيه همين است .\r\nاعراف : عرف ( بر وزن قفل ) : يال اسب ، كاكل خروس و قسمتهاى بالاى كوه و تپه . مراد از آن قسمتهاى بالاى حجاب است  وَ بَيْنَهُما حِجابٌ وَ عَلَى الْأَعْرافِ رِجالٌ  يعنى ميان اهل بهشت و آتش حائلى است و در بلنديهاى آن حائل مردانى هست .\r\nسيماهم : سيما : علامت و هيئت .\r\nتلقاء : تلقاء : طرف و جهت . ظرف مكان نيز آيد « جلس تلقاء فلان »\r\n\r\n","description":"","footnote":"","page_name":" 412 ","page_number":412},
  {"content":"\r\n\r\nيعنى مقابل او نشست .\r\nافيضوا : فيض : پر شدن . جارى شدن . « افيضوا » : بريزيد و جارى كنيد لهو : لهو : مشغول شدن و چيزى كه مشغول مىكند . لعب : بازى و كارى كه براى غرض خيالى باشد نه حقيقى .\r\nننساهم : نسى و نسيان : فراموش كردن و بىاعتنايى « ننساهم » فراموش مىكنيم آنها را يعنى به آنها اعتنايى نمىكنيم .\r\nلقاء : روبرو شدن با شىء . « اللقاء مقابلة الشيء و مصادفته معا » يعنى روبرو مصادف شدن با شىء .\r\nيجحدون : جحد : انكار از روى عمد . « يجحدون » : دانسته انكار مىكنند .\r\n\r\nشرحها\r\nدر اين آيات قسمتى از احوال و كلمات اهل بهشت بررسى شده است و اينكه اهل بهشت و جهنم با همديگر سخن خواهند گفت و اين مىرساند كه همديگر را خواهند ديد و نيز روشن شده كه ميان اهل آتش و اهل بهشت حائلى است و در اعراف يعنى بلنديهاى آن حائل مردانى خواهند بود كه همهء اهل بهشت و آتش را با علامت خواهند شناخت و با آنها سخن خواهند گفت ، اين مىرساند كه آنها مقامى بس بلند دارند كه اجازه دارند در آن وقت و در آن محل سخن گويند : و نيز اعلام كننده‌اى اعلام خواهد كرد كه : لعنت خدا بر ظالمان است .\r\n43 -  وَ نَزَعْنا ما فِي صُدُورِهِمْ مِنْ غِلٍّ تَجْرِي مِنْ تَحْتِهِمُ الْأَنْهارُ  .\r\nظهور آيه در آنست كه كينه و عداوت و عواطف منفى كه پيوسته انسان را رنج مىدهد از قلوب اهل بهشت بركنده شده و دلهاى كاملا آرامى خواهند\r\n\r\n","description":"","footnote":"","page_name":" 413 ","page_number":413},
  {"content":"\r\n\r\nداشت ، چنان كه از حضرت باقر صلوات اللَّه عليه نقل شده است « 1 » وصف نهرهايى كه از زير پاى آنها روان است در سورهء بقره گفته شده و در سورهء قتال خواهد آمد . به نظرم علامه در الميزان فرموده است لفظ  تَجْرِي مِنْ تَحْتِهِمُ  حاكى است كه آنها در قصرهاى بلند بهشت ساكن خواهند شد .  وَ قالُوا الْحَمْدُ لِلَّهِ الَّذِي هَدانا لِهذا وَ ما كُنَّا لِنَهْتَدِيَ لَوْ لا أَنْ هَدانَا اللَّهُ لَقَدْ جاءَتْ رُسُلُ رَبِّنا بِالْحَقِّ  در جاهاى متعدد از قرآن مجيد گفتارهايى از اهل بهشت نقل شده كه اين جمله قسمتى از آنهاست و با اين كلمات اقرار خواهند كرد كه وسائل امروز آنها را خدا در دنيا فراهم آورده است و آنها را مورد امتنان قرار داده است ، لفظ  لَقَدْ جاءَتْ . . .  به نظرم اشاره به قسمت اهم آن وسائل است كه هدايت به وسيله انبياء مىباشد .\r\n وَ نُودُوا أَنْ تِلْكُمُ الْجَنَّةُ أُورِثْتُمُوها بِما كُنْتُمْ تَعْمَلُونَ  شايد به كار رفتن كلمه ارث براى آن باشد كه ديگران بهشت را گذاشتند و ترك كردند و شما با عمل خود آن را به ارث برديد . در مجمع البيان روايت شده :\r\nبراى هر انسان منزلى در بهشت و منزلى در آتش هست ، كافر منزل مؤمن را در آتش به ارث مىبرد و مؤمن منزل كافر را در بهشت .\r\nنگارنده گويد : در اين صورت مؤمن نصف بهشت را به ارث برده است حال آنكه قرآن همه آن را مىگويد چنان كه در اين آيه مىبينيد و نيز در آيهء  تِلْكَ الْجَنَّةُ الَّتِي نُورِثُ مِنْ عِبادِنا مَنْ كانَ تَقِيًّا  مريم / 63 ، چون بهشت و نعمتهاى اخروى « ماندهء » اعمال دنيا هستند و اين مانده‌هاى اعمال ، به انجام دهندگان اعمال مىرسد شايد از اين جهت لفظ ارث به كار برده شده است به نظر مىآيد\r\n\r\n\r\n","description":"","footnote":"\r\n( 1 )\r\nتفسير صافى « عن الباقر عليه السلام العداوة تنزع منهم »\r\nعلى هذا ديگر از گفتگو با دوستان و آشنايان بهشتى هيچ عقده‌اى كه ناراحت كند در دل آنها به وجود نخواهد آمد .\r\n","page_name":" 414 ","page_number":414},
  {"content":"\r\n\r\nاين خطاب براى آنست كه بدانند اعمالشان به هدر نرفته است .\r\n44 -  وَ نادى أَصْحابُ الْجَنَّةِ أَصْحابَ النَّارِ أَنْ قَدْ وَجَدْنا ما وَعَدَنا رَبُّنا حَقًّا فَهَلْ وَجَدْتُمْ ما وَعَدَ رَبُّكُمْ حَقًّا قالُوا نَعَمْ  .\r\nاين سؤال ظاهرا براى خبر خواهى نيست زيرا كه اهل بهشت از وضع اهل آتش با خبر هستند اين ، شايد يك نوع عكس العمل باشد از طرف آنان در بهشت زيرا كه مشركان و بدكاران در دنيا اهل ايمان را مسخره مىكنند و به آنها با مسخره ريشخند مىزنند عكس العمل اين كار در آخرت چنين خواهد بود چنان كه در آخر سورهء مطففين آمده است و يا در رديف  أَ لَمْ أَعْهَدْ إِلَيْكُمْ يا بَنِي آدَمَ أَنْ لا تَعْبُدُوا الشَّيْطانَ  يس / 60 است .\r\n فَأَذَّنَ مُؤَذِّنٌ بَيْنَهُمْ أَنْ لَعْنَةُ اللَّهِ عَلَى الظَّالِمِينَ  اين اعلام به نظرم براى آنست كه روشن شود ظالمان به طور قطع از رحمت خدا بر كنار مىباشند ، آيه بعدى حاكى است كه مراد از ظالمان كافران هستند . در بسيارى از روايات نقل شده كه مؤذن در آن روز على بن ابى طالب عليه السّلام است چنان كه در مجمع البيان ، صافى ، تفسير عياشى ، تفسير برهان و مانند آن نقل شده است ، اگر بديدهء انصاف بنگريم هيچ بعدى ندارد كه خدا اين وظيفه را به آن حضرت محول فرمايد كه از مصاديق :  أَذِنَ لَهُ الرَّحْمنُ وَ قالَ صَواباً  است .\r\n45 -  الَّذِينَ يَصُدُّونَ عَنْ سَبِيلِ اللَّهِ وَ يَبْغُونَها عِوَجاً وَ هُمْ بِالْآخِرَةِ كافِرُونَ  .\r\nاين آيه وصف « الظالمين » در آيهء گذشته است و علت حرمان از رحمت خدا اين سه عمل زشت مىباشد ، تعبير  يَبْغُونَها . . .  پنج بار در قرآن مجيد تكرار شده و در بعضى از آيات آمده :  وَ تَصُدُّونَ عَنْ سَبِيلِ اللَّهِ مَنْ آمَنَ بِهِ وَ تَبْغُونَها عِوَجاً  اعراف / 86 با اضافهء  مَنْ آمَنَ بِهِ  ، به نظر مىآيد كه  تَبْغُونَها عِوَجاً  كج رفتن\r\n\r\n","description":"","footnote":"","page_name":" 415 ","page_number":415},
  {"content":"\r\n\r\nدر راه خدا و راه شرك رفتن است « 1 » و در آيهء مورد تفسير « يصدون » به معنى اعراض و « يبغونها » عبارت آخراى آنست ، يعنى كسانى كه از راه خدا و دين اعراض مىكنند و راه خدا را كج مىروند و در عين حال به آخرت ايمان ندارند . ولى در آياتى كه  مَنْ آمَنَ  آمده ، « يصدون » به معنى منع ديگران از راه خدا و كج رفتن آن ، اضلال ديگران است .\r\n46 -  وَ بَيْنَهُما حِجابٌ وَ عَلَى الْأَعْرافِ رِجالٌ يَعْرِفُونَ كُلًّا بِسِيماهُمْ وَ نادَوْا أَصْحابَ الْجَنَّةِ أَنْ سَلامٌ عَلَيْكُمْ لَمْ يَدْخُلُوها وَ هُمْ يَطْمَعُونَ  يعنى ميان اهل بهشت و اهل جهنم حائلى است و در بلنديهاى آن حائل مردانى قرار گرفته‌اند كه همهء اهل محشر را با علامت آنها مىشناسند ، فاعل  لَمْ يَدْخُلُوها وَ هُمْ يَطْمَعُونَ   أَصْحابَ الْجَنَّةِ  است يعنى : اهل اعراف در حالى اهل بهشت را ندا مىكنند كه هنوز اهل بهشت وارد بهشت نشده‌اند ولى طمع دارند كه داخل شوند « 2 » على هذا الف و لام « الاعراف » اشاره به حجاب است و طمع كنندگان اهل جنت هستند نه اهل اعراف ، در نكته‌ها مردان اعراف معرفى خواهند شد .\r\n47 -  وَ إِذا صُرِفَتْ أَبْصارُهُمْ تِلْقاءَ أَصْحابِ النَّارِ قالُوا رَبَّنا لا تَجْعَلْنا مَعَ الْقَوْمِ الظَّالِمِينَ  .\r\nهمين اصحاب اعراف پس از سلام دادن به اهل بهشت چون به طرف اهل آتش نگاه مىكنند مىگويند : خدايا ما را با اينها يك جا مكن .\r\n48 -  وَ نادى أَصْحابُ الْأَعْرافِ رِجالًا يَعْرِفُونَهُمْ بِسِيماهُمْ قالُوا ما أَغْنى عَنْكُمْ جَمْعُكُمْ وَ ما كُنْتُمْ تَسْتَكْبِرُونَ  .\r\nآنها ظاهرا پيشوايان ستمگر مىباشند زيرا وصف جمع مال و تكبر در\r\n\r\n\r\n","description":"","footnote":"\r\n( 1 ) يبغونها عوجا به معنى « يسلكونها منحرفا » است نظير  وَ إِنْ يَرَوْا سَبِيلَ الغَيِّ يَتَّخِذُوهُ سَبِيلًا  .\r\n( 2 ) لفظ  لَمْ يَدْخُلُوها . . .  حال است از اصحاب الجنة .\r\n","page_name":" 416 ","page_number":416},
  {"content":"\r\n\r\nآنها جمع است ، علامت اينكاره بودن در قيافهء آنها مجسم است ، « رجالا » نشان مىدهد كه آنها گروهى است نه همهء اهل محشر ، به هر حال اهل اعراف به آنها مىگويند : جمع مال و گردن كشى شما را از اين عذاب مصون نكرد و آن اسباب از شما بريده شد « 1 » .\r\n49 -  أَ هؤُلاءِ الَّذِينَ أَقْسَمْتُمْ لا يَنالُهُمُ اللَّهُ بِرَحْمَةٍ ادْخُلُوا الْجَنَّةَ لا خَوْفٌ عَلَيْكُمْ وَ لا أَنْتُمْ تَحْزَنُونَ  .\r\nمراد از « هؤلاء » اهل بهشتند . يعنى اهل اعراف در تتمهء كلام خود به مستكبران مىگويند : آيا اين اهل بهشت همانهايى هستند كه قسم خورديد خدا رحمتى به آنها نخواهد رسانيد ؟ ! ، آن گاه به اهل بهشت مىگويند : داخل بهشت شويد نه از آيندهء نعمتها هراسى براى شما هست و نه از كمبود فعلى اندوهگين ميشويد ، اين استفهام براى محكوم كردن مستكبران است .\r\n50 -  وَ نادى أَصْحابُ النَّارِ أَصْحابَ الْجَنَّةِ أَنْ أَفِيضُوا عَلَيْنا مِنَ الْماءِ أَوْ مِمَّا رَزَقَكُمُ اللَّهُ قالُوا إِنَّ اللَّهَ حَرَّمَهُما عَلَى الْكافِرِينَ  .\r\nلفظ افاضه و ريختن نشان مىدهد كه جايگاه اهل بهشت بالاتر از اهل آتش است ، « نادى » حاكى از آنست كه اين خواستن با فرياد خواهد بود ولى جواب منفى است كه خدا اين نعمتها را بر كافران حرام كرده است . شايد تنها ذكر شدن آب براى آنست كه به آن بيشتر احتياج دارند .\r\n51 -  الَّذِينَ اتَّخَذُوا دِينَهُمْ لَهْواً وَ لَعِباً وَ غَرَّتْهُمُ الْحَياةُ الدُّنْيا  وصف كافران است ، از اين معلوم مىشود كه دين يك مكتب و يك راه واقعى است و فقط با آن مىشود به خدا رسيد و هر كس دين را يك عامل مشغول كننده و باز دارنده و بازى و خيالى بداند ، حتما به خدا نخواهد رسيد و غير خدا همان\r\n\r\n\r\n","description":"","footnote":"\r\n( 1 ) « ما » در  ما كُنْتُمْ  مصدريه و تقدير آن « ما اغنى عنكم جمعكم و استكباركم » در صافى از امام صادق عليه السلام نقل شده :\r\n« رجالا من اهل النار و رؤساء الكفار » .\r\n","page_name":" 417 ","page_number":417},
  {"content":"\r\n\r\nعذاب و آتش است . عامل چنين روش دوستى لذات دنيا است .  فَالْيَوْمَ نَنْساهُمْ كَما نَسُوا لِقاءَ يَوْمِهِمْ هذا وَ ما كانُوا بِآياتِنا يَجْحَدُونَ  لفظ « و ما » عطف است بر « كما » ، منظور از نسيان در هر دو مورد بىاعتنايى است يعنى : امروز ما به آنها بىاعتنا مىشويم چنان كه به ديدار اين روز بىاعتنا شدند و چنان كه آيات ما را دانسته تكذيب كردند ، بهر حال « كما » در جاى علت است يعنى علت عذاب همان بىاعتنايى و انكار است ، ناگفته نماند : دين را لهو و لعب شمردن همان بىاعتنايى و نسيان است .\r\n\r\nنكته‌ها\r\nاعراف و اهل اعراف : دانستيم كه ميان اهل بهشت و اهل جهنم حائلى است و در بلنديهاى آن مردانى خواهند بود ، دقت در آيات گذشته نشان مىدهد كه آنها انبيا و اوصيا هستند ، زيرا كه خوانديم آنها همهء اهل محشر را با علامتشان مىشناسند و خطاب به اهل بهشت مىگويند :\r\nسلام بر شما و خطاب به رؤساء كفار و پيشوايان ستمگر گويند مال و مقام شما را نجات نداد . . . و آن وقت به اهل بهشت دستور مىدهند كه وارد بهشت شويد ، اين مىرساند كه آنها از سوى خدا اجازه سخن گفتن را دارند و مصداق  لا يَتَكَلَّمُونَ إِلَّا مَنْ أَذِنَ لَهُ الرَّحْمنُ وَ قالَ صَواباً  هستند ، آنها نظير اين سخنان را در دنيا نيز به مؤمن و كافر مىگفتند .\r\nدر مجمع البيان از امام باقر عليه السّلام نقل شده : آنها آل محمد مىباشند ، وارد بهشت نمىشوند مگر كسى كه آنها را بشناسد و آنها او را بشناسند و داخل آتش نمىشود مگر كسى كه آنها را انكار كند و آنها او را انكار كنند\r\n« هم آل محمد لا يدخل الجنة الا من عرفهم و عرفوه و لا يدخل النار الا من انكرهم و انكروه »\r\nاين روايت در تفسير عياشى نيز آمده است .\r\n\r\n","description":"","footnote":"","page_name":" 418 ","page_number":418},
  {"content":"\r\n\r\nباز در مجمع البيان از امام صادق عليه السّلام نقل شده : اعراف تپه‌هايى است ميان بهشت و آتش ، هر پيغمبر و جانشين پيغمبر در آن قرار مىگيرد « الاعراف كثبان بين الجنة و النار يقف عليها كل نبى و كل خليفه نبى » .\r\nبا در همان كتاب در زمينهء حديث مشهور « على قسيم النار و الجنة » از رسول خدا صلى اللَّه عليه و إله نقل شده كه فرمود : اى على گويا تو را روز قيامت مىبينم كه عصائى در دست ، قومى را به بهشت و قومى را به آتش سوق مىدهى : « يا على كانى بك يوم القيامة و بيدك عصا عوسج تسوق قوما الى الجنة و آخرين الى النار » اين حديث با دستور « ادخلوا الجنة » كه از طرف اهل اعراف صادر خواهد شد مىسازد .\r\nدر بحار در ضمن روايتى از امام صادق عليه السّلام نقل شده : در اعرافى كه ميان بهشت و آتش هست ، محمّد و على و فاطمه و حسن و حسين و پاكان از آل آنها خواهند بود ، « ليكونن على الاعراف بين الجنة و النار محمّد و على و فاطمه و الحسن و الحسين و الطيبون من آلهم » اين روايات با آيات گذشته به حكم متن و شرح مىباشند .\r\nدر بعضى از روايات آمده اهل اعراف كسانى هستند كه حسنات و سيئات آنها با هم برابر است ، روايات اهل سنت نوعا در همين زمينه مىباشد اين روايات چه شيعى و چه سنى ابدا با آيات تطبيق نمىشوند ، دربارهء اهل اعراف حدود 14 قول هست كه در قاموس قرآن ( عرف ) نقل كرده‌ام به آنجا مراجعه شود ، ولى آنچه از آيات به دست مىآيد همانست كه گفته شد .\r\n\r\n","description":"","footnote":"","page_name":" 419 ","page_number":419},
  {"content":"\r\n\r\n\r\n[ سوره الأعراف ( 7 ) : آيات 52 تا 58 
  ]\r\nوَ لَقَدْ جِئْناهُمْ بِكِتابٍ فَصَّلْناهُ عَلى عِلْمٍ هُدىً وَ رَحْمَةً لِقَوْمٍ يُؤْمِنُونَ ( 52 ) هَلْ يَنْظُرُونَ إِلاَّ تَأْوِيلَهُ يَوْمَ يَأْتِي تَأْوِيلُهُ يَقُولُ الَّذِينَ نَسُوهُ مِنْ قَبْلُ قَدْ جاءَتْ رُسُلُ رَبِّنا بِالْحَقِّ فَهَلْ لَنا مِنْ شُفَعاءَ فَيَشْفَعُوا لَنا أَوْ نُرَدُّ فَنَعْمَلَ غَيْرَ الَّذِي كُنَّا نَعْمَلُ قَدْ خَسِرُوا أَنْفُسَهُمْ وَ ضَلَّ عَنْهُمْ ما كانُوا يَفْتَرُونَ ( 53 ) إِنَّ رَبَّكُمُ اللَّهُ الَّذِي خَلَقَ السَّماواتِ وَ الْأَرْضَ فِي سِتَّةِ أَيَّامٍ ثُمَّ اسْتَوى عَلَى الْعَرْشِ يُغْشِي اللَّيْلَ النَّهارَ يَطْلُبُهُ حَثِيثاً وَ الشَّمْسَ وَ الْقَمَرَ وَ النُّجُومَ مُسَخَّراتٍ بِأَمْرِهِ أَلا لَهُ الْخَلْقُ وَ الْأَمْرُ تَبارَكَ اللَّهُ رَبُّ الْعالَمِينَ ( 54 ) ادْعُوا رَبَّكُمْ تَضَرُّعاً وَ خُفْيَةً إِنَّهُ لا يُحِبُّ الْمُعْتَدِينَ ( 55 ) وَ لا تُفْسِدُوا فِي الْأَرْضِ بَعْدَ إِصْلاحِها وَ ادْعُوهُ خَوْفاً وَ طَمَعاً إِنَّ رَحْمَتَ اللَّهِ قَرِيبٌ مِنَ الْمُحْسِنِينَ ( 56 )\r\nوَ هُوَ الَّذِي يُرْسِلُ الرِّياحَ بُشْراً بَيْنَ يَدَيْ رَحْمَتِهِ حَتَّى إِذا أَقَلَّتْ سَحاباً ثِقالاً سُقْناهُ لِبَلَدٍ مَيِّتٍ فَأَنْزَلْنا بِهِ الْماءَ فَأَخْرَجْنا بِهِ مِنْ كُلِّ الثَّمَراتِ كَذلِكَ نُخْرِجُ الْمَوْتى لَعَلَّكُمْ تَذَكَّرُونَ ( 57 ) وَ الْبَلَدُ الطَّيِّبُ يَخْرُجُ نَباتُهُ بِإِذْنِ رَبِّهِ وَ الَّذِي خَبُثَ لا يَخْرُجُ إِلاَّ نَكِداً كَذلِكَ نُصَرِّفُ الْآياتِ لِقَوْمٍ يَشْكُرُونَ ( 58 )\r\n\r\n","description":"","footnote":"","page_name":" 420 ","page_number":420},
  {"content":"\r\n\r\n52 - كتابى به آنها از روى علم بياورديم كه آن را شرح داده‌ايم ، مايهء هدايت همه و رحمت براى مؤمنان است .\r\n53 - منتظر نيستند مگر انجام گرفتن آن را ، روزى كه وقت انجام گرفتن ( خبرهايش ) رسد ، كسانى كه از پيش به آن بىاعتنا بوده‌اند گويند : رسولان خدا خبر حق آورده بودند ، آيا براى ما شفيعانى هست كه شفاعت ما كنند ، يا بازگشت يا بيم تا جز آنچه كرده‌ايم عمل كنيم ، به خود زيان زدند و آنچه به دروغ جعل مىكردند از آنها گم شده است .\r\n54 - پروردگار شما ، خدايى است كه آسمانها و زمين را در شش روز آفريد ، سپس بر حكومت استقرار يافت ، شب را بروز مىپوشاند كه روز به سرعت در پى شب مىآيد ، و آفتاب و ماه و ستارگان رام شده را آفريد ، بدانيد كه آفرينش و فرمان از اوست ، والاست پروردگار عالميان .\r\n55 - پروردگار خويش را بزارى و نهانى ، بخوانيد كه او متجاوزان را دوست نمىدارد .\r\n56 - و در زمين از پس اصلاح آن ، فساد مكنيد ، خدا را با بيم و اميد بخوانيد كه رحمت خدا به نكوكاران نزديك است .\r\n57 - اوست كه بادها را پيشاپيش رحمت خويش بشارت ده مىفرستد و چون باد ابر گرانبار بردارد آن را بديار مرده مىرانيم و از آن ، آب نازل مىكنيم ، و بوسيلهء آن همهء ميوه‌ها را به وجود مىآوريم ، بدينسان مردگان را از زمين خارج مىكنيم باشد كه متذكر شويد .\r\n58 - سرزمين پاكيزه ، گياه آن به اذن پروردگارش مىرويد و آن زمين كه پليد است گياه آن جز بىفايده نرويد ، بدينسان آيات را به قوم سپاسگزار گوناگون بيان مىكنيم .\r\n\r\nكلمه‌ها\r\nفصلناه : تفصيل : بيان كردن . فصل در اصل به معنى بريدن و جدا كردن است .\r\n\r\n","description":"","footnote":"","page_name":" 421 ","page_number":421},
  {"content":"\r\n\r\nينظرون : نظر : نگاه كردن و انتظار . ينظرون در اصل « ينتظرون » به معنى انتظار كشيدن است .\r\nتأويل : اول : رجوع . « آل إليه إي رجع » تأويل : برگشتن و برگشت دادن . تأويل قرآن ، واقع شدن خبرهاى آن در خارج است .\r\nنسوه : نسيان : فراموشى و بىاعتنايى « نسوه » بىاعتنا شدند به آن .\r\nشفعاء : شفيع : واسطه . جمع آن شفعاء است .\r\nيفترون : فريه : دروغ . افتراء : جعل دروغ .\r\nايام : روزها . مفرد آن يوم است . يوم از طلوع فجر است تا غروب آفتاب . مدتى از زمان را نيز يوم گويند . مراد از آن معناى دوم است در نهج البلاغه آمده : « الدهر يومان : يوم لك و يوم عليك » .\r\nاستوى : استواء : برابرى . مثل  هَلْ يَسْتَوِي الْأَعْمى وَ الْبَصِيرُ  اگر با « على » باشد به معنى استقرار و برقرار شدن است مثل :  ثُمَّ اسْتَوى عَلَى الْعَرْشِ  يعنى سپس در حكومت استقرار يافت و اگر با « الى » باشد به معنى توجه است مثل  ثُمَّ اسْتَوى إِلَى السَّماءِ  سپس به آسمان توجه كرد .\r\nالعرش : تخت حكومت . اصل آن به معنى بلندى است . مراد از  اسْتَوى عَلَى الْعَرْشِ  در دست گرفتن حكومت است .\r\nيغشى : غشى : پوشاندن و فرا گرفتن . اغشاء : پوشانيدن چيزى بر چيزى .\r\n يُغْشِي اللَّيْلَ النَّهارَ  يعنى خدا شب را بر روز مىپوشاند .\r\nحثيثا : حثيث و حثوث : سريع ، با شتاب . آن فقط يك بار در قرآن آمده است و در اصل به معنى وادار كردن و ترغيب است .\r\nمسخرات : رام شدگان . تسخير آنست كه چيزى را براى غرض بخصوصى\r\n\r\n","description":"","footnote":"","page_name":" 422 ","page_number":422},
  {"content":"\r\n\r\nبه طور قهر سوق دهى كه عبارت اخراى رام كردن است . مسخر :\r\nرام شده . جمع آن مسخرات است .\r\nالخلق : مراد از خلق در اينجا آفريدن و از ( الامر ) اداره كردن و دستور حركت است .\r\nتبارك : بركت : فائدهء ثابت  تَبارَكَ اللَّهُ  خدا هميشه مفيد است .\r\nتضرعا : تضرع : تذلل و خود كم بينى . ( زارى ) .\r\nخفيه : بضم اول ، مصدر است به معنى پنهانى .\r\nمعتدين : عدو ، اعتداء : تجاوز . معتد : متجاوز ، جمع آن معتدون است .\r\nبشرا : بشارت و بشرى : خبر مسرت بخش . بشير : مژده دهنده . جمع آن بشر ( بر وزن قفل ) است .\r\nاقلت : اقلال : برداشتن . يعنى برداشتن چيزى كه نسبت به قدرت حامل قليل است .  أَقَلَّتْ سَحاباً  : بادها ابر را برداشتند .\r\nسحابا : سحابه : ابر . سحاب اسم جنس جمعى است : ابرها .\r\nثقالا : جمع ثقيل به معناى سنگين است .\r\nسقناه : سوق : راندن . « سقناه » رانديم آن را .\r\nبلد : سرزمين .\r\nنباته : نبات و نبت : روئيدن و روئيده شده اعم از درخت و علف .\r\nنكدا : نكد ( بر وزن عقل ) مشقت و سختى و ( بكسر كاف ) كم فائده .\r\nنصرف : صرف : برگرداندن . تصريف برگرداندن با مبالغه .\r\n\r\nشرحها\r\nدر تعقيب بيان حال موحدين و مشركين در اين آيات فرموده : ما كتابى روشن از روى علم خود بر ايشان فرستاده‌ايم ، خبرهاى آن روزى واقع خواهد\r\n\r\n","description":"","footnote":"","page_name":" 423 ","page_number":423},
  {"content":"\r\n\r\nشد ولى در آن روز به منكرين . جز حسرت نخواهد رسيد . سپس در رابطه با اين مطالب ، روشن شده كه بايد از شرك و افساد دست برداشته و به سوى خدا آئيد زيرا اولا آفريننده و گردانندهء آسمانها و زمين اوست . ثانيا به وسيلهء آن نظام ، نعمتها را براى آنها به وجود آورده است ، معبودهاى باطل را در اين كار دخالتى نيست . و در آخر روشن شده كه بيرون آمدن مردگان از قبر همچون روئيدن نباتات است و رحمت خدا براى انسانها يكسان است ولى آنها در اثر پذيرفتن و نپذيرفتن بهره‌مند و بىبهره مىشوند .\r\n52 -  وَ لَقَدْ جِئْناهُمْ بِكِتابٍ فَصَّلْناهُ عَلى عِلْمٍ هُدىً وَ رَحْمَةً لِقَوْمٍ يُؤْمِنُونَ  .\r\nلفظ  عَلى عِلْمٍ  مربوط است به « جئناهم » مراد از آن ظاهرا معجزه بودن قرآن است نظير :  فَأْتُوا بِعَشْرِ سُوَرٍ مِثْلِهِ مُفْتَرَياتٍ . . .   فَإِلَّمْ يَسْتَجِيبُوا لَكُمْ فَاعْلَمُوا أَنَّما أُنْزِلَ بِعِلْمِ اللَّهِ . . .  هود / 13 - 14 ، پس  عَلى عِلْمٍ  استدلال است به حق بودن قرآن يعنى آن را از روى دانشى نازل كرده‌ايم كه مردم را به آن راهى نيست « فصلناه » وصف كتاب و اشاره به روشن و مفيد بودن مطالب آنست .\r\nاز آن طرف ، قرآن هدايت و راهنماست براى همهء مردمان كه در جاى ديگر مىخوانيم :  أُنْزِلَ فِيهِ الْقُرْآنُ هُدىً لِلنَّاسِ  بقره / 185 و رحمت است براى مؤمنان زيرا فقط آنها به دنياى قرآن وارد شده و بهره‌بردارى مىكنند  وَ نُنَزِّلُ مِنَ الْقُرْآنِ ما هُوَ شِفاءٌ وَ رَحْمَةٌ لِلْمُؤْمِنِينَ . . .  اسراء / 82 ، اين آيه در بيان آنست كه حجت از طرف خدا تمام شده است .\r\n53 -  هَلْ يَنْظُرُونَ إِلَّا تَأْوِيلَهُ يَوْمَ يَأْتِي تَأْوِيلُهُ يَقُولُ الَّذِينَ نَسُوهُ مِنْ قَبْلُ قَدْ جاءَتْ رُسُلُ رَبِّنا بِالْحَقِّ  .\r\nآمدن تأويل قرآن ، واقع شدن خبرهاى آن در خارج است . مثلا يوسف\r\n\r\n","description":"","footnote":"","page_name":" 424 ","page_number":424},
  {"content":"\r\n\r\nبعد از خواب ديدن به پدرش مىگويد :  إِنِّي رَأَيْتُ أَحَدَ عَشَرَ كَوْكَباً  بعد از مدتها كه پدر و مادر و يازده برادرش وارد مصر شده و به او خضوع كردند گفت :\r\n يا أَبَتِ هذا تَأْوِيلُ رُءْيايَ مِنْ قَبْلُ  يوسف / 100 پدرم اين تأويل و عينيت خواب قبلى من است ، پس اگر قرآن از وقوع امرى در دنيا يا در آخرت خبر دهد ، تأويل آن واقع شدنش مىباشد ، در آن موقع بىاعتنايان به قرآن ، خواهند گفت : پيامبران از حق خبر داده بودند ، زيرا كه عينيت را به چشم خود خواهند ديد . و خواهند گفت :  فَهَلْ لَنا مِنْ شُفَعاءَ فَيَشْفَعُوا لَنا أَوْ نُرَدُّ فَنَعْمَلَ غَيْرَ الَّذِي كُنَّا نَعْمَلُ  شفاعت براى آنست كه عفو شوند ، برگشتن براى آنكه نيكوكار گردند ، اين آيه گر چه مىشود راجع به آمدن گرفتارى در دنيا باشد ولى ظهورش در قيامت است  قَدْ خَسِرُوا أَنْفُسَهُمْ وَ ضَلَّ عَنْهُمْ ما كانُوا يَفْتَرُونَ  به نظر الميزان ، اين قسمت ، علت يكى از دو سؤال فوق است يعنى چرا مىگويند : اى كاش شافعى داشتيم و يا به دنيا برمىگشتيم زيرا كه خود را با شرك و گناه به ضرر انداخته‌اند و معبودهاى باطل از آنها گم گشته‌اند .\r\n54 -  إِنَّ رَبَّكُمُ اللَّهُ الَّذِي خَلَقَ السَّماواتِ وَ الْأَرْضَ فِي سِتَّةِ أَيَّامٍ ثُمَّ اسْتَوى عَلَى الْعَرْشِ  .\r\nاين آيه در مقام استدلال است بر اينكه بايد از معبودهاى باطل بريده به سوى خدا آئيد كه آفريننده اوست .\r\nبنا بر آنچه ذيل آيهء بيست نهم از سورهء بقره گفته‌ايم مراد از سماوات طبقات هفتگانهء هوا است . مراد از شش روز شش دوران است و منظور از استقرار بر عرش ادارهء آنها بعد از خلقت است نظير سوار كردن يك كارخانه و به كار انداختن آن « 1 » .\r\n\r\n\r\n","description":"","footnote":"\r\n( 1 ) دربارهء عرش معناى ديگرى هست كه انشاء اللَّه در ذيل آيهء  وَ تَرَى الْمَلائِكَةَ حَافِّينَ مِنْ حَوْلِ الْعَرْشِ  زمر / 75 خواهد آمد .\r\n","page_name":" 425 ","page_number":425},
  {"content":"\r\n\r\nبنا بر آنچه در سورهء فصلت آمده : زمين در دو دوران از اين شش دوران آفريده شده است :  قُلْ أَ إِنَّكُمْ لَتَكْفُرُونَ بِالَّذِي خَلَقَ الْأَرْضَ فِي يَوْمَيْنِ وَ تَجْعَلُونَ لَهُ أَنْداداً ذلِكَ رَبُّ الْعالَمِينَ  فصلت / 9 شايد دوران اول آن باشد كه زمين از كثرت حرارت تودهء گاز سوزان و از آفتاب جدا شده بود ، دوران دوم مذاب شدن آن در اثر كم شدن حركت و حرارت است ( اللَّه اعلم ) . در چهار دوران بقيه ، پوستهء زمين منجمد شده ، درياها كه به صورت ابر در آسمان بودند به زمين ريخته و تشكيل شده ، كوه‌ها به وجود آمده و مقدمات حيات و شرايط پيدايش آن پديدار شده‌اند چنان كه فرموده :  وَ جَعَلَ فِيها رَواسِيَ مِنْ فَوْقِها وَ بارَكَ فِيها وَ قَدَّرَ فِيها أَقْواتَها فِي أَرْبَعَةِ أَيَّامٍ سَواءً لِلسَّائِلِينَ  فصلت / 10 .\r\nدر عرض آن چهار دوران ، آسمان كه گاز غليظى بود و همچون دودى از مركز زمين بيرون آمده و اطراف آن را احاطه كرده بود ، در دو دوران به تدريج رقيق شده و تشكيل هفت آسمان را داده است چنان كه فرموده :   ثُمَّ اسْتَوى إِلَى السَّماءِ وَ هِيَ دُخانٌ فَقالَ لَها وَ لِلْأَرْضِ ائْتِيا طَوْعاً أَوْ كَرْهاً قالَتا أَتَيْنا طائِعِينَ فَقَضاهُنَّ سَبْعَ سَماواتٍ فِي يَوْمَيْنِ   فصلت / 11 - 12 از اينكه به زمين و آسمان به يك بار فرمان داده شده ، دو دوران آسمان در چهار دوران زمين متداخل‌اند .\r\nآن وقت در بيان استقرار بر عرش و تدبير آسمانها و زمين فرموده :\r\n يُغْشِي اللَّيْلَ النَّهارَ يَطْلُبُهُ حَثِيثاً وَ الشَّمْسَ وَ الْقَمَرَ وَ النُّجُومَ مُسَخَّراتٍ بِأَمْرِهِ أَلا لَهُ الْخَلْقُ وَ الْأَمْرُ  فاعل « يطلبه » ظاهرا « النهار » است يعنى خدا شب را بر روز مىپوشاند در حالى كه روز ، شب را به سرعت ميطلبد تا شب را به پوشاند مانند  يُكَوِّرُ اللَّيْلَ عَلَى النَّهارِ وَ يُكَوِّرُ النَّهارَ عَلَى اللَّيْلِ  زمر / 5 شمس و قمر و نجوم بنا بر قرائت مشهور منصوبند .\r\nو معطوفند بر « السموات » و « مسخرات » وصف آنهاست ، يعنى : خداوند\r\n\r\n","description":"","footnote":"","page_name":" 426 ","page_number":426},
  {"content":"\r\n\r\nآفريد آسمانها و زمين را در شش روز آفريد آفتاب و ماه و ستارگان را كه همه به امر خدا رام هستند « 1 » على هذا ، آفريدن و گردانيدن همه در دست خدا است  أَلا لَهُ الْخَلْقُ وَ الْأَمْرُ  « 2 » اين دليل است بر اينكه مراد از سماوات و ارض ، زمين و طبقات جو است و گرنه شمس و قمر و نجوم نيز به « السموات » داخل بودند .\r\n تَبارَكَ اللَّهُ رَبُّ الْعالَمِينَ  با بركت و پرفائده است پروردگار مخلوقات . كه اينهمه بركات از او است . آيهء شريفه از لحاظ تفكر در خلقت جهان و گردش آن بسيار قابل دقت است .\r\n55 -  ادْعُوا رَبَّكُمْ تَضَرُّعاً وَ خُفْيَةً إِنَّهُ لا يُحِبُّ الْمُعْتَدِينَ  .\r\nنتيجه است از آيهء سابق ، حالا كه خلقت و تدبير دست خداست پس او را آشكار و نهان بخوانيد ، منظور از معتدى كسى است كه با فرياد دعا مىكند و آن مناسب ساحت كبريايى نيست ، ممكن است مراد از تضرع ، تذلل باشد نه آشكار يعنى خدا را با تذلل و زارى و در نهان بخوانيد ، در مجمع البيان فرموده :\r\nروايت شده : رسول خدا صلى اللَّه عليه و إله در سفر جنگ بود كه با ياران به بيابانى رسيدند ، مردم لا إله الا اللَّه و اللَّه اكبر مىگفتند و فرياد مىكشيدند ، فرمود : مردم متوجه خود باشيد شما يك نفر كر و غائب را نمىخوانيد ، شما يك خداى شنوا را مىخوانيد كه با شماست « 3 » .\r\n\r\n\r\n","description":"","footnote":"\r\n( 1 ) در قرائت ابن عامر همه با رفع‌اند و « الشمس » مبتداء و « مسخرات » خبر آن است .\r\n( 2 ) على هذا منظور « الامر » دستور گردش و ادارهء جهان است كه  ثُمَّ اسْتَوى عَلَى الْعَرْشِ  آن را بيان مىكند ، احتمال ديگرى هست كه ذيل آيهء 2 سورهء نحل خواهد آمد .\r\n( 3 )\r\n« روى ان النبى كان فى غزاة فاشرفوا على واد فجعل الناس يهللون و يكبرون و يرفعون اصواتهم فقال ( ع ) يا ايها الناس اربعوا على انفسكم اما انكم لا تدعون الاصم و لا غائبا انكم تدعون سميعا قريبا انه معكم » .\r\n","page_name":" 427 ","page_number":427},
  {"content":"\r\n\r\n56 -  وَ لا تُفْسِدُوا فِي الْأَرْضِ بَعْدَ إِصْلاحِها وَ ادْعُوهُ خَوْفاً وَ طَمَعاً إِنَّ رَحْمَتَ اللَّهِ قَرِيبٌ مِنَ الْمُحْسِنِينَ  .\r\nادامهء فرمان سابق است ، آن راجع بود به آنچه در رابطه با خداست و اين راجع است به آنچه كه در رابطه با مردم است كه پس از اصلاح زمين به وسيلهء قوانين و نظامات خدايى ، در آن با مظالم و عصيان ، فساد به وجود نياورند ، مشركان معبودهاى خود را به اميد جلب نفع يا دفع ضرر مىخواندند ، مىفرمايد شما در اين زمينه خدا را بخوانيد در حالى كه از او مىترسيد و چشم طمع به او دوخته‌ايد كه جلب نفع و دفع ضرر از صفات او است ، عدم افساد و توجه به خدا باعث نيكوكارى است و رحمت خدا به نيكوكاران نزديك است .\r\n57 -  وَ هُوَ الَّذِي يُرْسِلُ الرِّياحَ بُشْراً بَيْنَ يَدَيْ رَحْمَتِهِ حَتَّى إِذا أَقَلَّتْ سَحاباً ثِقالًا سُقْناهُ لِبَلَدٍ مَيِّتٍ فَأَنْزَلْنا بِهِ الْماءَ  .\r\nاين آيه در رابطه با آفرينش وسائل زندگى و به وجود آمدن نعمتهاست كه زيستن بدون آنها محال مىباشد ، منظور از « رحمته » باران است . در اثر تابش آفتاب درياها تبخير مىشوند ، ابر كه همان هواى مرطوب است در آسمان درياها بالا مىرود ، بادها و جريانهاى هوايى آنها را به خشكىها مىبرد ، آن گاه مبدل به باران ، شده و سرزمين مرده را زنده مىكند ، اينها همه به اراده و مشيت خداست كه مىفرمايد : خدا بادها را پيش از آمدن باران ، بشارت ده مىفرستد تا چون ابر سنگين بار را برداشتند آن را به سرزمين مرده سوق مىدهيم ، نتيجه نزول باران ، روئيدن ميوه‌ها از زمين است كه فرموده :  فَأَخْرَجْنا بِهِ مِنْ كُلِّ الثَّمَراتِ  آن وقت چون قيامت در پى اين زندگى است و در آيات گذشته حال اهل بهشت و جهنم نقل شده است فرموده :  كَذلِكَ نُخْرِجُ الْمَوْتى لَعَلَّكُمْ تَذَكَّرُونَ  يعنى مردگان را نيز مانند روئيدنيها روز قيامت از زمين خارج مىكنيم باشد كه از روئيدن نبات به روئيدن انسان پى ببريد . در « نكته‌ها » راجع به نباتات و\r\n\r\n","description":"","footnote":"","page_name":" 428 ","page_number":428},
  {"content":"\r\n\r\nمردگان سخن خواهيم گفت .\r\n58 -  وَ الْبَلَدُ الطَّيِّبُ يَخْرُجُ نَباتُهُ بِإِذْنِ رَبِّهِ وَ الَّذِي خَبُثَ لا يَخْرُجُ إِلَّا نَكِداً  .\r\nفاعل « لا يخرج » بقرينهء اول « نباته » مىباشد ، اين آيه نسبت به معناى اولى يك امر طبيعى است كه سرزمين پاك و قابل كشت ، گياهش به اذن خدا ، عالى و مفيد مىرويد ولى زمين ناپاك و شوره‌زار گياه كم و بىفائده مىروياند . اما نسبت به مطالب گذشته شايد منظور آن باشد كه رحمت خدا يكسان افاضه مىشود ، اين مردم است كه در پذيرش رحمت و استفاده از آن متفرق شده‌اند بقول شاعر :\r\n باران كه در لطافت طبعش خلاف نيست * در باغ لاله رويد و در شوره‌زار خس \r\nچون يادآورى اين حقيقت براى قدردانان و سپاسگزاران مفيد و مؤثر است فرموده :  كَذلِكَ نُصَرِّفُ الْآياتِ لِقَوْمٍ يَشْكُرُونَ  .\r\n\r\nنكته‌ها\r\nباد و باران و نبات : عالم نبات و حيوان هر يك مكمل آن ديگرى است موازنهء عجيبى ميان آن دو برقرار است ، حيوانات ، از جمله انسان در تنفس ، اكسيژن هوا را جذب و گاز كربنيك كه يك گاز خفه كن است در آن رها مىكنند ، ولى نباتات به عكس ، در مقابل نور خورشيد كربن گيرى كرده و اكسيژن را در هوا آزاد مىكنند ، دانشمندان تخمين زده‌اند كه گياهان روى زمين ساليانه 150 ميليارد تن كربن را با 250 ميليارد تن ئيدروژن تركيب مىكنند و چهار صد ميليارد تن اكسيژن در فضا آزاد مىسازند و بيشتر اين عمل به وسيلهء جلبكهاى ميكروسكپى در زير سطح اقيانوسهاست . اگر عمل گياهان\r\n\r\n","description":"","footnote":"","page_name":" 429 ","page_number":429},
  {"content":"\r\n\r\nنبود ، اكسيژن هوا در مدت كمى به وسيلهء حيوانات تمام مىشد و اگر عمل حيوانات نبود كربن هوا به وسيله گياهان مصرف مىگرديد ، در نتيجه زندگى از بين مىرفت .\r\nاز آن طرف براى به وجود آمدن همه نعمتها سه خزانه و انبار بيكران داريم : زمين ، درياها و هواى اطراف زمين كه پنج ميليون ميليارد تن تخمين زده شده ، بعلاوه ، فعاليت آفتاب و اشعهء كيهانى كه بيدريغ وارد جو زمين مىشوند .\r\nاقيانوسها هزار فرسخ در هزار فرسخ در برابر تابش آفتاب قرار مىگيرند ، بخار آب در آسمان اقيانوسها متراكم مىشود ، در اثر اختلاف درجات حرارت هواى خشكيها و اقيانوسها ، بادها توليد مىشود ، بدين وسيله ابرها از سطح اقيانوس به طرف خشكيها حركت مىكنند ، و به صورت برف و باران به دره‌ها و كوه‌ها مىريزند ، مزارع را مشروب كرده و به درياها برمىگردند و مقدار زياد در شكم زمين ذخيره مىشوند ، روئيدن گياهان و به وجود آمدن ميوه‌ها و حبوبات بيكران از همين فعل و انفعال است كه هر قدر به دست انسان و حيوان مصرف مىشود باز رو به افزايش است سبحان ربى الاعلى و بحمده .\r\nروئيدن مردگان از زمين : مسئله تشبيه زنده شدن مردگان : به روئيدن نباتات در بسيارى از آيات آمده است از جمله در آيهء گذشته كه خوانديم :  كَذلِكَ نُخْرِجُ الْمَوْتى لَعَلَّكُمْ تَذَكَّرُونَ  در جاى ديگر آمده :  وَ الَّذِي نَزَّلَ مِنَ السَّماءِ ماءً بِقَدَرٍ فَأَنْشَرْنا بِهِ بَلْدَةً مَيْتاً كَذلِكَ تُخْرَجُونَ  زخرف / 11 ، ايضا اين مطلب در سورهء روم / 19 ، سورهء ق / 11 - 9 ، سورهء حج / 5 - 7 آمده است . مشروح مطلب در آخر سورهء حجر در نكته‌ها ديده شود .\r\nمىدانيم كه با رسيدن پائيز زمين جنب و جوش خود را از دست مىدهد و چون زمستان آيد يكپارچه يخبندان شده و به صورت مرده‌اى است كه آثارى\r\n\r\n","description":"","footnote":"","page_name":" 430 ","page_number":430},
  {"content":"\r\n\r\nاز حيات در آن مشاهدهء نمىشود ، ولى تخمها و هسته‌ها كه حافظ اسرار تابستان گذشته‌اند در درون زمين موجود است همچنين حيات در وجود درختان به صورت خفته منتظر بهار است با آمدن بهار و رسيدن حرارت و رطوبت تخمها و هسته‌ها از درون خود بيدار شده و شروع به نمو و رشد مىكنند و از نو به وجود مىآيند ، پس مسئلهء مردن و زنده شدن در نباتات و اشجار همه ساله تجديد مىشود .\r\nانسانها با مردن و خاك شدن ، ذرات بدن آنها در زير زمين مىماند و با آمدن بهار قيامت آن ذرات از درون خود بيدار شده شروع به رشد مىكنند ، همانطور كه باكتريهاى زباله در زير زمين مبدل به كرم خاكى مىشوند ، در هر حال فعلا براى پرورش نطفهء انسان فقط رحم مادر صلاحيت دارد ولى در آن روز همهء روى زمين همچون رحم مادر شده ذرات در آن رشد خواهد نمود   وَ اللَّهُ أَنْبَتَكُمْ مِنَ الْأَرْضِ نَباتاً ثُمَّ يُعِيدُكُمْ فِيها وَ يُخْرِجُكُمْ إِخْراجاً   نوح / 18 تكميل اين مطلب بيشتر توضيح مىخواهد كه از حوصلهء تفسير خارج است .\r\n\r\n","description":"","footnote":"","page_name":" 431 ","page_number":431},
  {"content":"\r\n\r\n\r\n[ سوره الأعراف ( 7 ) : آيات 59 تا 64 
  ]\r\nلَقَدْ أَرْسَلْنا نُوحاً إِلى قَوْمِهِ فَقالَ يا قَوْمِ اعْبُدُوا اللَّهَ ما لَكُمْ مِنْ إِلهٍ غَيْرُهُ إِنِّي أَخافُ عَلَيْكُمْ عَذابَ يَوْمٍ عَظِيمٍ ( 59 ) قالَ الْمَلَأُ مِنْ قَوْمِهِ إِنَّا لَنَراكَ فِي ضَلالٍ مُبِينٍ ( 60 ) قالَ يا قَوْمِ لَيْسَ بِي ضَلالَةٌ وَ لكِنِّي رَسُولٌ مِنْ رَبِّ الْعالَمِينَ ( 61 ) أُبَلِّغُكُمْ رِسالاتِ رَبِّي وَ أَنْصَحُ لَكُمْ وَ أَعْلَمُ مِنَ اللَّهِ ما لا تَعْلَمُونَ ( 62 ) أَ وَ عَجِبْتُمْ أَنْ جاءَكُمْ ذِكْرٌ مِنْ رَبِّكُمْ عَلى رَجُلٍ مِنْكُمْ لِيُنْذِرَكُمْ وَ لِتَتَّقُوا وَ لَعَلَّكُمْ تُرْحَمُونَ ( 63 )\r\nفَكَذَّبُوهُ فَأَنْجَيْناهُ وَ الَّذِينَ مَعَهُ فِي الْفُلْكِ وَ أَغْرَقْنَا الَّذِينَ كَذَّبُوا بِآياتِنا إِنَّهُمْ كانُوا قَوْماً عَمِينَ ( 64 )\r\n59 - حقا كه نوح را به سوى قومش فرستاديم و گفت : اى قوم من : خداى يكتا را كه جز او خدايى نداريد بپرستيد ، كه من از عذاب روزى بزرگ بر شما بيمناكم .\r\n60 - بزرگان قوم او گفتند : ما تو را در ضلالتى آشكار مىبينيم .\r\n61 - گفت : اى قوم ، در من هيچ ضلالتى نبست بلكه پيغمبرى از پروردگار عالميانم .\r\n62 - پيامهاى پروردگارم را به شما مىرسانم و شما را نصيحت مىكنم و از خدا چيزها مىدانم كه شما نمىدانيد .\r\n63 - آيا تعجب مىكنيد از اينكه شما را از پروردگارتان پندى به وسيلهء مردى از شما آمده است ؟ تا شما را انذار كند ، تا متقى باشيد و تا مورد رحمت واقع شويد .\r\n64 - او را تكذيب كردند ، سپس وى را با كسانى كه در معيت او ايمان آورده بودند در كشتى نجات داديم ، و آنان را كه آيه‌هاى ما را تكذيب كرده بودند غرق كرديم كه آنها گروهى كوردل و بىبصيرت بودند .\r\n\r\n","description":"","footnote":"","page_name":" 432 ","page_number":432},
  {"content":"\r\n\r\n\r\nكلمه‌ها\r\nنوحا : اولين پيغمبر از پيغمبران اولوا العزم و صاحبان شريعت است ، نام مباركش چهل و سه بار در قرآن آمده و با  سَلامٌ عَلى نُوحٍ فِي الْعالَمِينَ  صافات / 74 مفتخر شده و از پيشوايان بزرگ توحيد است كه با يك تلاش عجيب نهصد و پنجاه سال در راه توحيد زحمت كشيد .\r\nالملأ : ملء : ( به فتح ميم ) پر كردن . ( و بكسر ميم ) نام مقدارى است كه ظرفى را پر كند . ملاء اشراف را گويند كه هيبتشان سينه‌ها را پر كند و جمالشان چشمها را ، به معنى جماعت نيز آيد ، مراد از آن در آيه ظاهرا اشراف است .\r\nرسالات : رسالت : پيام و دستور . رسالات : پيامها و دستورها .\r\nانصح : نصح : ( بر وزن عقل ) خالص شدن و خالص كردن . و بضمّ اول به معنى اخلاص است . نصيحت : خالص بودن در خيرخواهى .\r\n« انصح » نصيحت و خيرخواهى مىكنم .\r\nالفلك : فلك : كشتى . در واحد و جمع به كار مىرود .\r\nغمين : عمى : كورى و بىبصيرتى . به فاقد چشم گويند : اعمى و به فاقد بصيرت گويند : اعمى و عم . جمع « عم » عمون است « عمين » بىبصيرت‌ها و كور دلها .\r\n\r\nشرحها\r\nدر رابطه با آيهء :  يا بَنِي آدَمَ إِمَّا يَأْتِيَنَّكُمْ رُسُلٌ مِنْكُمْ يَقُصُّونَ عَلَيْكُمْ آياتِي  كه گذشت در اين آيات حكايت نوح عليه السّلام آمده كه مردم را به توحيد و ترك\r\n\r\n","description":"","footnote":"","page_name":" 433 ","page_number":433},
  {"content":"\r\n\r\nشرك دعوت مىكرد ، به همين منظور ، سرگذشت هود ، صالح ، لوط ، شعيب و موسى عليهم السّلام و عكس العمل امتهايشان نيز نقل و بررسى شده است . به نظرم چون در سوره‌هايى كه قبل از اعراف نازل شده‌اند حكايت نوح عليه السّلام به تفصيل آمده است لذا در اين سوره به اختصار نقل گرديده است . به هر حال اشراف و گردنكشان قوم نوح ، او را گمراه خطاب گرده و از دعوت توحيديش سرپيچى نموده و تكذيبش كردند و در نتيجه همه‌شان غرق شده و گرفتار قهر خدا گشتند .\r\nناگفته نماند : به موجب آيهء :  وَ لِكُلِّ أُمَّةٍ رَسُولٌ فَإِذا جاءَ رَسُولُهُمْ قُضِيَ بَيْنَهُمْ بِالْقِسْطِ وَ هُمْ لا يُظْلَمُونَ  يونس / 47 هر قومى كه با پيامبر خود به مبارزه برخاسته و او را تكذيب كرده‌اند ، يا به دست همان پيغمبر و يا با عذاب آسمانى تار و مار شده‌اند ، ظاهرا اين يكى از سنتهاى خدايى است  وَ لَنْ تَجِدَ لِسُنَّةِ اللَّهِ تَبْدِيلًا  احزاب / 63 .\r\n59 -  لَقَدْ أَرْسَلْنا نُوحاً إِلى قَوْمِهِ فَقالَ يا قَوْمِ اعْبُدُوا اللَّهَ ما لَكُمْ مِنْ إِلهٍ غَيْرُهُ  .\r\nچون نوح اولين پيغمبر قانونگذار و از لحاظ زمان جلوتر از ديگران است حكايتش در اول آمده است . عبادت خدا آن است كه فقط خدا را پرستش كنيم و فقط از او فرمان بريم و فقط او را مطاع بدانيم ، به عبارت ديگر عبادت خدا يگانه شدن بنده براى خداست و بريدن از معبودات باطل ، به نظرم مراد از  اعْبُدُوا اللَّهَ  همين معنى است ، جملهء  ما لَكُمْ مِنْ إِلهٍ . . .  آن را تأكيد مىكند و اشاره است به آنكه اگر دربارهء اللَّه فكر كنيد خواهيد ديد جز او معبودى نمىتواند باشد و نيز معلوم مىشود : نوح و آنها در وجود خدا توافق داشته‌اند ، اختلاف فقط در زمينهء عبادت و بندگى بوده است « 1 » همچنين است در جريان هود\r\n\r\n\r\n","description":"","footnote":"\r\n( 1 ) اين مطلب كه مورد نزاع ما بين پيغمبران و مشركان در وجود خدا نبود بلكه در توحيد بود ، در مقدمهء سورهء انعام گفته شده است به آنجا رجوع شود .\r\n","page_name":" 434 ","page_number":434},
  {"content":"\r\n\r\nو صالح و غيره كه خواهد آمد .\r\n إِنِّي أَخافُ عَلَيْكُمْ عَذابَ يَوْمٍ عَظِيمٍ  يعنى در صورت مخالفت ، بر شما از عذاب روز بزرگ مىترسم كه همان روز طوفان باشد . زندگى مطابق نظام خلقت ، شناخت خدا و پيروى از فرمان اوست نه از فرمان پيشوايان ضلال ،  أَلَّا نَعْبُدَ إِلَّا اللَّهَ وَ لا نُشْرِكَ بِهِ شَيْئاً وَ لا يَتَّخِذَ بَعْضُنا بَعْضاً أَرْباباً مِنْ دُونِ اللَّهِ  آل عمران / 64 .\r\n60 -  قالَ الْمَلَأُ مِنْ قَوْمِهِ إِنَّا لَنَراكَ فِي ضَلالٍ مُبِينٍ  .\r\nاشراف و گردنكشان قومش كه مقام و مال خويش را در خطر مىديدند ، گفتند : تو را در اشتباه و گمراهى آشكار مىبينيم ، در الميزان فرموده : آمدن « مبين » و تأكيد كلام حاكى است كه چنين انتظارى از نوح نداشته‌اند .\r\n61 -  قالَ يا قَوْمِ لَيْسَ بِي ضَلالَةٌ وَ لكِنِّي رَسُولٌ مِنْ رَبِّ الْعالَمِينَ  بعد از نفى ضلال از خود ، اثبات مىكند كه رسول پروردگار است و اين سخنان زائيدهء همان مأموريت است ، 62 -  أُبَلِّغُكُمْ رِسالاتِ رَبِّي وَ أَنْصَحُ لَكُمْ وَ أَعْلَمُ مِنَ اللَّهِ ما لا تَعْلَمُونَ  .\r\nبيانى است از وظائف رسالت . اوّل تبليغ پيامهاى خدا كه جمع آمدن ، حكايت از كثرت و گسترش آنها دارد . دوم نصيحت و موعظه و ترغيب كردن به اطاعت از رسالات خدا ، سوم دانستن از جانب خدا به اينكه حشر و نشر و ثواب و عقاب و مانند آن هست كه شما نمىدانيد .\r\n63 -  أَ وَ عَجِبْتُمْ أَنْ جاءَكُمْ ذِكْرٌ مِنْ رَبِّكُمْ عَلى رَجُلٍ مِنْكُمْ لِيُنْذِرَكُمْ وَ لِتَتَّقُوا وَ لَعَلَّكُمْ تُرْحَمُونَ  .\r\nسنت خدا بر آن جارى است كه براى هدايت بندگان فردى از خودشان را مأمور كند نه اينكه فرشته بفرستد يا خود با مردم سخن گويد . ولى قبول اين مطلب براى مردم عجيب بوده است ، در جواب امتها بيشتر به اين جمله\r\n\r\n","description":"","footnote":"","page_name":" 435 ","page_number":435},
  {"content":"\r\n\r\nبرمىخوريم :  إِنْ أَنْتُمْ إِلَّا بَشَرٌ مِثْلُنا  در جاى ديگر آن را بزرگترين مانع از قبول رسالت ذكر كرده است :  وَ ما مَنَعَ النَّاسَ أَنْ يُؤْمِنُوا إِذْ جاءَهُمُ الْهُدى إِلَّا أَنْ قالُوا أَ بَعَثَ اللَّهُ بَشَراً رَسُولًا  اسراء / 94 لذا است كه نوح عليه السّلام مىخواهد اين مطلب را ساده و طبيعى نشان دهد كه از اين تعجب نكنيد ، منظور از آن انذار شما و پرهيزكار و با احتياط زندگى كردن شما و بالاخره رسيدن به رحمت و سعادت خدايى است .\r\n64 -  فَكَذَّبُوهُ فَأَنْجَيْناهُ وَ الَّذِينَ مَعَهُ فِي الْفُلْكِ  .\r\nجملهء  مَعَهُ  تقديرش « آمنوا معه باللَّه » است يعنى با نوح به خدا ايمان آوردند  فِي الْفُلْكِ  مربوط و متعلّق به « انجيناه » است يعنى از طوفان در كشتى نجاتشان داديم ، علت نجات آنها ايمان بود ، چنان كه علت غرق ديگران تكذيب نوح بود  وَ أَغْرَقْنَا الَّذِينَ كَذَّبُوا بِآياتِنا إِنَّهُمْ كانُوا قَوْماً عَمِينَ  علت تكذيب ، بىبصيرت و بىفهم بودن آنها بود كه تلاش و تبليغ بى وقفهء نوح را ناديده گرفتند . مشروح ماجراى نوح در سورهء هود خواهد آمد .\r\n\r\n","description":"","footnote":"","page_name":" 436 ","page_number":436},
  {"content":"\r\n\r\n\r\n[ سوره الأعراف ( 7 ) : آيات 65 تا 72 
  ]\r\nوَ إِلى عادٍ أَخاهُمْ هُوداً قالَ يا قَوْمِ اعْبُدُوا اللَّهَ ما لَكُمْ مِنْ إِلهٍ غَيْرُهُ أَ فَلا تَتَّقُونَ ( 65 ) قالَ الْمَلَأُ الَّذِينَ كَفَرُوا مِنْ قَوْمِهِ إِنَّا لَنَراكَ فِي سَفاهَةٍ وَ إِنَّا لَنَظُنُّكَ مِنَ الْكاذِبِينَ ( 66 ) قالَ يا قَوْمِ لَيْسَ بِي سَفاهَةٌ وَ لكِنِّي رَسُولٌ مِنْ رَبِّ الْعالَمِينَ ( 67 ) أُبَلِّغُكُمْ رِسالاتِ رَبِّي وَ أَنَا لَكُمْ ناصِحٌ أَمِينٌ ( 68 ) أَ وَ عَجِبْتُمْ أَنْ جاءَكُمْ ذِكْرٌ مِنْ رَبِّكُمْ عَلى رَجُلٍ مِنْكُمْ لِيُنْذِرَكُمْ وَ اذْكُرُوا إِذْ جَعَلَكُمْ خُلَفاءَ مِنْ بَعْدِ قَوْمِ نُوحٍ وَ زادَكُمْ فِي الْخَلْقِ بَصْطَةً فَاذْكُرُوا آلاءَ اللَّهِ لَعَلَّكُمْ تُفْلِحُونَ ( 69 )\r\nقالُوا أَ جِئْتَنا لِنَعْبُدَ اللَّهَ وَحْدَهُ وَ نَذَرَ ما كانَ يَعْبُدُ آباؤُنا فَأْتِنا بِما تَعِدُنا إِنْ كُنْتَ مِنَ الصَّادِقِينَ ( 70 ) قالَ قَدْ وَقَعَ عَلَيْكُمْ مِنْ رَبِّكُمْ رِجْسٌ وَ غَضَبٌ أَ تُجادِلُونَنِي فِي أَسْماءٍ سَمَّيْتُمُوها أَنْتُمْ وَ آباؤُكُمْ ما نَزَّلَ اللَّهُ بِها مِنْ سُلْطانٍ فَانْتَظِرُوا إِنِّي مَعَكُمْ مِنَ الْمُنْتَظِرِينَ ( 71 ) فَأَنْجَيْناهُ وَ الَّذِينَ مَعَهُ بِرَحْمَةٍ مِنَّا وَ قَطَعْنا دابِرَ الَّذِينَ كَذَّبُوا بِآياتِنا وَ ما كانُوا مُؤْمِنِينَ ( 72 )\r\n65 - و به قوم عاد برادرشان هود را فرستاديم ، گفت اى قوم من خداى يكتا را بپرستيد كه جز او خدايى نداريد ، آيا ( از عذاب او ) نمىترسيد ؟\r\n66 - بزرگان قوم او كه كافر بودند گفتند ، ما تو را در سفاهت مىبينيم و تو را از دروغگويان\r\n\r\n","description":"","footnote":"","page_name":" 437 ","page_number":437},
  {"content":"\r\n\r\nمىپنداريم .\r\n67 - گفت : اى قوم ، من سفيه نيستم ، بلكه پيغمبرى از پروردگار مخلوقاتم .\r\n68 - پيغامهاى خدا را به شما مىرسانم و براى شما پندگوى امينم .\r\n69 - آيا تعجب كرديد از اينكه شما را از پروردگارتان به وسيلهء مردى از شما ، پيامى آمد تا شما را انذار كند ؟ به ياد آوريد آن دم كه شما را از پس قوم نوح جانشين ( آنها ) كرد و شما را تنومند كرد ، موهبتهاى خدا را ياد آريد تا رستگار شويد .\r\n70 - گفتند : آيا سوى ما آمده‌اى تا خدا را به تنهايى بپرستيم و آنچه پدرانمان مىپرستيدند رها كنيم ؟ ! اگر راست مىگويى عذابى كه وعده مىدهى بيار .\r\n71 - گفت : عذاب و غضبى از خدايتان بر شما حتمى شد ، آيا با من دربارهء نام‌هايى كه شما و پدرانتان ساخته‌ايد و خدا در مورد آنها دليلى نازل نكرده ، مجادله مىكنيد ؟\r\nمنتظر باشيد كه من نيز با شما منتظرم .\r\n72 - عاقبت ، وى را با كسانى كه با او بودند به رحمت خويش نجات داديم و ريشهء كسانى را كه آيات ما را تكذيب كردند و مؤمن نبودند قطع كرديم .\r\n\r\nكلمه‌ها\r\nعاد : نام قومى است كه در سرزمين احقاف از يمن سكونت داشتند چنان كه فرموده :  وَ اذْكُرْ أَخا عادٍ إِذْ أَنْذَرَ قَوْمَهُ بِالْأَحْقافِ  احقاف / 21 ، آن در جنوب جزيرة العرب از قسمتهاى ربع الخالى ( وادى دهناء ) است كه در روزگار گذشته آباد و مسكن قوم عاد بوده است ، در مجمع البيان و اقرب الموارد آمده كه « عاد » نام يكى از نواده‌هاى نوح است ، على هذا قبيله با نام او نامگذارى شده است به هر حال قوم عاد از عربهاى ما قبل تاريخ است كه پيامبرى به نام هود بر آنها مبعوث گرديد . لفظ عاد 24 بار در قرآن مجيد آمده است .\r\n\r\n","description":"","footnote":"","page_name":" 438 ","page_number":438},
  {"content":"\r\n\r\nهود : هود عليه السّلام نام پيامبرى است كه بر قوم عاد مبعوث گرديد ، نام مباركش هفت بار در قرآن آمده و از پيامبران ما قبل تاريخ است ، زمانش ميان زمان نوح و ابراهيم عليهما السّلام بوده و به حكم  وَ لَمَّا جاءَ أَمْرُنا نَجَّيْنا هُوداً  از عذاب قومش نجات يافته است .\r\nالملأ : اشراف قوم . جماعت ( اعراف / 60 ) .\r\nسفاهة : حماقت ، كم عقلى . به معنى جهالت نيز آيد ( قاموس قرآن ) .\r\nرسالات : پيامها ، دستورها . مفرد آن رسالت است .\r\nناصح : خير خواه . اندرزگو . ( اعراف / 62 ) .\r\nخلفاء : جانشينان . مفرد آن خليفه است . به قولى مفرد آن خليف است .\r\nخلف ( بر وزن عمل ) : جانشين خوب و ( بر وزن عقل ) : جانشين بد .\r\nبصطة : بسط : وسعت دادن ، گستردن و گشودن . بسطة : وسعت : آن در اينجا با صاد نوشته شده و در بقره / 247 با سين است و هر دو به يك معنى هستند .\r\nآلاء : نعمتها . مفرد آن الى ( بر وزن اسم ، شرف و عنب ) است و به صورت جمع 34 بار در قرآن مجيد آمده است .\r\nتفلحون : فلح ( بر وزن عمل ) و فلاح : رستگارى . افعال آن همه از باب افعال به كار رفته است .\r\nنذر : و ذر : ترك كردن . عرب از اين كلمه ماضى و مصدر و اسم فاعل به كار نبرده است ، به جاى آنها : ترك ، ترك و تارك به كار برده‌اند « نذر » در آيه صيغهء متكلم مع الغير است .\r\nرجس : پليد ، مراد از آن در اينجا عذاب است گويند : رجز و رجس هر دو\r\n\r\n","description":"","footnote":"","page_name":" 439 ","page_number":439},
  {"content":"\r\n\r\nيكى است .\r\nسلطان : دليل و حجت . كه بر شخص تسلط آورد .\r\nدابر : دبر ( بر وزن عنق ) عقب ، مقابل جلو . دابر : آخر و ريشه و دنباله .\r\n« قطع اللَّه دابره » : خدا ريشهء او را كند  دابِرُ الْقَوْمِ  به معنى آخر القوم است .\r\n\r\nشرحها\r\nدومين منادى توحيد در اين آيات هود عليه السّلام است كه بر قوم عاد مبعوث گرديد اما با او همچون نوح معامله كردند و طبق سنت الهى با باد سوزانى كه هفت شب و هشت روز بر ديار آنها و زيد و منجمدشان كرد از بين رفتند ولى بوقت نزول عذاب هود و يارانش از عذاب نجات يافتند ، اينك مجملى از شرح حال او :\r\n65 -  وَ إِلى عادٍ أَخاهُمْ هُوداً قالَ يا قَوْمِ اعْبُدُوا اللَّهَ ما لَكُمْ مِنْ إِلهٍ غَيْرُهُ أَ فَلا تَتَّقُونَ  .\r\nاين همان دعوت است كه در آيه پنجاه و نهم از نوح نقل گرديد  اعْبُدُوا اللَّهَ  يعنى براى خدا يگانه شويد و فقط او را بپرستيد و مطاع بدانيد و تنها از او فرمان بريد نه فقط بر او نماز خوانيد « اخاهم » حاكى است كه خودش از آن قوم بوده است  أَ فَلا تَتَّقُونَ  ظاهرا مربوط به عذاب است يعنى : آيا از عذاب الهى پرهيز نمىكنيد ؟ !  إِلى عادٍ . . .  تقديرش « و ارسلنا الى عاد » مىباشد « 1 » بقيهء مطلب\r\n\r\n\r\n","description":"","footnote":"\r\n( 1 ) در الميزان از كشاف نقل شده :  قالَ يا قَوْمِ  جواب سؤال مقدر است ، گويى بعد از  وَ إِلى عادٍ أَخاهُمْ هُوداً  كسى مىپرسد : بعد از فرستادن چه شد ؟ در جواب آمده :\r\n قالَ يا قَوْمِ  لذا « فقال » نيامده است ولى در آيهء 59 كه اين طور نيست « فقال » آمده است .\r\n","page_name":" 440 ","page_number":440},
  {"content":"\r\n\r\nذيل آيهء 59 .\r\n66 -  قالَ الْمَلَأُ الَّذِينَ كَفَرُوا مِنْ قَوْمِهِ إِنَّا لَنَراكَ فِي سَفاهَةٍ وَ إِنَّا لَنَظُنُّكَ مِنَ الْكاذِبِينَ  .\r\nمراد از ملاء ، اشراف و سردمداران قوم هستند كه مال و جاه خود را در خطر مىديدند كه هميشه در وحلهء اول همين « مترفين » و پيشوايان عياش پيامبران را تكذيب كرده‌اند ( سبأ / 34 ) از زمخشرى نقل شده : آمدن  الَّذِينَ كَفَرُوا  حاكى است كه بعضى از بزرگان قومش ايمان آورده و ايمان خويش را كتمان مىكرده‌اند ، به هر حال در مقابل هود گفتند : ما تو را دستخوش سفاهت مىدانيم و اين سخنان كه مىگويى حكايت از آن دارد ، سپس آن را تأكيد كرده و گفتند ظن بسيار قوى آن است كه از دروغگويانى ، منظور از  الْكاذِبِينَ  شايد پيامبران ديگر باشد  كَذَّبَتْ عادٌ الْمُرْسَلِينَ  شعراء / 123 .\r\n67 -  قالَ يا قَوْمِ لَيْسَ بِي سَفاهَةٌ وَ لكِنِّي رَسُولٌ مِنْ رَبِّ الْعالَمِينَ  .\r\nجواب آنهاست . بعد از نفى سفاهت مىگويد كه پيامبرم و بر خلاف نظر شما اين سخنان زائيدهء رسالت است .\r\n68 -  أُبَلِّغُكُمْ رِسالاتِ رَبِّي وَ أَنَا لَكُمْ ناصِحٌ أَمِينٌ  .\r\nيعنى واقعيت گفته‌هايم اين است نه نمونهء سفاهت .\r\n69 -  أَ وَ عَجِبْتُمْ أَنْ جاءَكُمْ ذِكْرٌ مِنْ رَبِّكُمْ عَلى رَجُلٍ مِنْكُمْ لِيُنْذِرَكُمْ  اين همان است كه در آيهء 63 توضيح داده شد ، آن گاه عذاب قوم نوح را يادآورى كرده و موهبتهاى خدا را به نظرشان آورده است :\r\n وَ اذْكُرُوا إِذْ جَعَلَكُمْ خُلَفاءَ مِنْ بَعْدِ قَوْمِ نُوحٍ وَ زادَكُمْ فِي الْخَلْقِ بَصْطَةً فَاذْكُرُوا آلاءَ اللَّهِ لَعَلَّكُمْ تُفْلِحُونَ  جانشين شدن بعد از قوم نوح در عين حال كه نعمت است ، تهديد نيز مىباشد\r\n\r\n","description":"","footnote":"","page_name":" 441 ","page_number":441},
  {"content":"\r\n\r\n زادَكُمْ فِي الْخَلْقِ . . .  حاكى است كه مردمان تنومند و نيرومند بوده‌اند و نيز از سورهء شعراء ، حجر و هود معلوم مىشود كه داراى تمدن بوده‌اند جملهء اخير يادآورى مطلق نعمتهاى خدا است ، توجه و شكر آنها موجب رستگارى است .\r\nمعلوم مىشود كه آنها از جريان قوم نوح خبر نداشته‌اند .\r\n70 -  قالُوا أَ جِئْتَنا لِنَعْبُدَ اللَّهَ وَحْدَهُ وَ نَذَرَ ما كانَ يَعْبُدُ آباؤُنا فَأْتِنا بِما تَعِدُنا إِنْ كُنْتَ مِنَ الصَّادِقِينَ  .\r\nدر اين سخن به تقليد كوركورانه چسبيده و هود را يك نوع تعجيز كرده‌اند كه هيچ كارى از دستت ساخته نيست ، اين سخن حاكى است كه دليلى بر ردّ آن حضرت نداشته و فقط به كار پدران استناد نموده‌اند .\r\n71 -  قالَ قَدْ وَقَعَ عَلَيْكُمْ مِنْ رَبِّكُمْ رِجْسٌ وَ غَضَبٌ أَ تُجادِلُونَنِي فِي أَسْماءٍ سَمَّيْتُمُوها أَنْتُمْ وَ آباؤُكُمْ ما نَزَّلَ اللَّهُ بِها مِنْ سُلْطانٍ  .\r\nجواب است به هر دو گفتهء آنها ، كه گفتند ترك دين پدران نتوانيم و اگر وعدهء عذاب راست است آن را بياور ، اول به جملهء دوم آنها جواب داده كه عذاب حتمى است ، عذاب همان باد سوزانى بود كه تار و مارشان كرد :   وَ أَمَّا عادٌ فَأُهْلِكُوا بِرِيحٍ صَرْصَرٍ عاتِيَةٍ سَخَّرَها عَلَيْهِمْ سَبْعَ لَيالٍ وَ ثَمانِيَةَ أَيَّامٍ . . .   حاقه / 6 - 7 ، دوم :\r\nفرموده : كار پدرانتان غلط بوده كه برهانى از جانب خدا بر عبادت بتان نيامده است ، در الميزان فرموده : اين بيان  سَمَّيْتُمُوها . . .  در قرآن مكرر آمده است و اين لطيفترين و دقيقترين بيان است زيرا وقتى كه چيزى دليل نداشته باشد جز نام از آن باقى نمىماند و آشكارترين جهالت آن است كه انسان به چنين موهوم اعتماد كند .  فَانْتَظِرُوا إِنِّي مَعَكُمْ مِنَ الْمُنْتَظِرِينَ  تأكيد است بر وعدهء عذاب .\r\n72 -  فَأَنْجَيْناهُ وَ الَّذِينَ مَعَهُ بِرَحْمَةٍ مِنَّا وَ قَطَعْنا دابِرَ الَّذِينَ كَذَّبُوا \r\n\r\n","description":"","footnote":"","page_name":" 442 ","page_number":442},
  {"content":"\r\n\r\n بِآياتِنا وَ ما كانُوا مُؤْمِنِينَ  .\r\nصريح است كه هود و مؤمنان از مهلكه نجات يافته‌اند ، نكره آمدن رحمت دلالت بر نوع دارد كه بيان صريح آن مصلحت نبوده است ، آن گاه عذاب چنان مستأصلشان كرده كه ديگر دنباله و نسل و فرزندى براى آنها نمانده است  فَهَلْ تَرى لَهُمْ مِنْ باقِيَةٍ  حاقة / 8 . مشروح جريان هود عليه السّلام در سورهء هود خواهد آمد .\r\nدر جريان قوم نوح گفته شد كه ظاهرا سنت خدا بر آن جارى شده كسانى كه رو در رو پيامبران را تكذيب كنند به وسيلهء بلاى آسمانى يا به دست آن پيامبر آنها را ريشه‌كن كند .\r\n\r\n","description":"","footnote":"","page_name":" 443 ","page_number":443},
  {"content":"\r\n\r\n\r\n[ سوره الأعراف ( 7 ) : آيات 73 تا 79 
  ]\r\nوَ إِلى ثَمُودَ أَخاهُمْ صالِحاً قالَ يا قَوْمِ اعْبُدُوا اللَّهَ ما لَكُمْ مِنْ إِلهٍ غَيْرُهُ قَدْ جاءَتْكُمْ بَيِّنَةٌ مِنْ رَبِّكُمْ هذِهِ ناقَةُ اللَّهِ لَكُمْ آيَةً فَذَرُوها تَأْكُلْ فِي أَرْضِ اللَّهِ وَ لا تَمَسُّوها بِسُوءٍ فَيَأْخُذَكُمْ عَذابٌ أَلِيمٌ ( 73 ) وَ اذْكُرُوا إِذْ جَعَلَكُمْ خُلَفاءَ مِنْ بَعْدِ عادٍ وَ بَوَّأَكُمْ فِي الْأَرْضِ تَتَّخِذُونَ مِنْ سُهُولِها قُصُوراً وَ تَنْحِتُونَ الْجِبالَ بُيُوتاً فَاذْكُرُوا آلاءَ اللَّهِ وَ لا تَعْثَوْا فِي الْأَرْضِ مُفْسِدِينَ ( 74 ) قالَ الْمَلَأُ الَّذِينَ اسْتَكْبَرُوا مِنْ قَوْمِهِ لِلَّذِينَ اسْتُضْعِفُوا لِمَنْ آمَنَ مِنْهُمْ أَ تَعْلَمُونَ أَنَّ صالِحاً مُرْسَلٌ مِنْ رَبِّهِ قالُوا إِنَّا بِما أُرْسِلَ بِهِ مُؤْمِنُونَ ( 75 ) قالَ الَّذِينَ اسْتَكْبَرُوا إِنَّا بِالَّذِي آمَنْتُمْ بِهِ كافِرُونَ ( 76 ) فَعَقَرُوا النَّاقَةَ وَ عَتَوْا عَنْ أَمْرِ رَبِّهِمْ وَ قالُوا يا صالِحُ ائْتِنا بِما تَعِدُنا إِنْ كُنْتَ مِنَ الْمُرْسَلِينَ ( 77 )\r\nفَأَخَذَتْهُمُ الرَّجْفَةُ فَأَصْبَحُوا فِي دارِهِمْ جاثِمِينَ ( 78 ) فَتَوَلَّى عَنْهُمْ وَ قالَ يا قَوْمِ لَقَدْ أَبْلَغْتُكُمْ رِسالَةَ رَبِّي وَ نَصَحْتُ لَكُمْ وَ لكِنْ لا تُحِبُّونَ النَّاصِحِينَ ( 79 )\r\n73 - و به سوى ثمود برادرشان صالح را فرستاديم ، گفت : اى قوم من ، اللَّه را بپرستيد كه جز او معبودى نداريد . به سوى شما معجزه‌اى از پروردگارتان آمده ، اين ناقهء خدا آيتى است براى شما بگذاريد در زمين خدا بچرد ، به او بدى نرسانيد تا عذاب اليمتان بگيرد .\r\n74 - ياد آريد آن دم كه شما را از پس قوم عاد جانشين ( آنها ) كرد و در زمين قدرتتان داد\r\n\r\n","description":"","footnote":"","page_name":" 444 ","page_number":444},
  {"content":"\r\n\r\nكه در دشتهاى آن كاخ مىسازيد و از كوه‌ها خانه مىتراشيد پس نعمتهاى خدا را به ياد آريد و در زمين به فساد مكوشيد .\r\n75 - اشراف قومش كه مستكبر بودند به آنان كه مستضعف شده بودند از ايمان آورندگان ، گفتند : آيا باور داريد كه صالح از سوى خدايش فرستاده شده است ؟ گفتند : ما به آنچه فرستاده شده است ايمان داريم .\r\n76 - كسانى كه مستكبر بودند گفتند : ما به آنچه شما ايمان آورده‌ايد كافريم .\r\n77 - پس ناقه را كشتند و از فرمان پروردگارشان سرپيچى كردند و گفتند : اى صالح اگر از پيغمبرانى عذابى را كه به ما وعده مىدهى بياور .\r\n78 - پس لرزهء شديد آنها را گرفت و در خانهء خود بيجان ساقط شدند .\r\n79 - آن گاه صالح از آنها دور شد و گفت اى قوم پيغام پروردگارم را به شما رساندم و شما را نصيحت كردم اما خيرخواهان را دوست نمىداريد .\r\n\r\nكلمه‌ها\r\nثمود : ثمود يكى از قبائل عرب ما قبل تاريخ است كه در محلّى به نام وادى القرى ما بين حجاز و شام سكونت داشتند ( قاموس قرآن ) در مجمع البيان آن را نام يكى از نواده‌هاى نوح گفته كه قبيله با نام او نامگذارى شده است . اين لفظ 26 بار در قرآن مجيد آمده است ، گاهى منصرف به تأويل شخص و گاهى غير منصرف به تأويل قبيله ، ثمد در اصل آبى را گويند كه ماده نداشته باشد مثل آب باران . به هر حال آنها قومى بودند بت‌پرست و مرفه كه دعوت صالح عليه السّلام را تكذيب كردند و با صاعقه هلاك شدند ( قاموس قرآن - ثمد ) .\r\nصالح : او عليه السّلام از پيامبران ما قبل تاريخ است از او و هود حتى در تورات نيز خبرى نيست و اگر قرآن مجيد از اين دو شخصيت خبرى نمىداد\r\n\r\n","description":"","footnote":"","page_name":" 445 ","page_number":445},
  {"content":"\r\n\r\nخبرى از آنها نبود ، نام مباركش 9 بار در قرآن مجيد ياد شده و از حيث زمان بعد از نوح و قبل از ابراهيم است . او بر قوم ثمود كه بت پرست بودند مبعوث گرديد ، زجرها كشيد ، حتى توطئه قتل او و خانواده‌اش را تهيه كردند ، بالاخره نصايحش مؤثر واقع نگرديد ، فقط گروه اندكى به وى ايمان آوردند و آن گاه معجزه‌اش را كه ناقه عجيب الخلقه‌اى بود كشتند و طبق سنت الهى با صاعقه‌اى شديد كه بر آنها باريدن گرفت از بين رفتند ( قاموس قرآن - صالح ) .\r\nناقه : ناقه : شتر ماده . جمل : شتر نر ، بعير و ابل : مطلق شتر .\r\nفذروها : و ذر : ترك كردن ( اعراف / 70 ) « فذروها » : پس واگذاريد او را .\r\nلا تسموها : مس : دست زدن « لا تمسوها » به آن دست نزنيد .\r\nخلفاء : جانشينان . مفرد آن خليفه و به قولى خليف است .\r\nبوأكم : بوء : مساوات . تبوئه : تمكين و قدرت دادن .  بَوَّأَكُمْ فِي الْأَرْضِ  تمكن داد به شما در روى زمين .\r\nسهولها : سهل : در اصل به معنى آسانى و هموارى است مراد از آن در آيه زمين هموار و دشت است مقابل كوهسار . جمع آن سهول مىباشد .\r\nقصور : قصر : كاخ . جمع آن قصور است ( خانه‌اى كه ميان ديوارها مقصور و محصور است ) آن در اصل قرار دادن در مقامى پائين‌تر از مقامى است .\r\nتنحتون : نحت : تراشيدن . « تنحتون » مىتراشيد ( تراشيدن سنگ ) .\r\nآلاء : نعمتها . ( اعراف / 69 ) .\r\nتعثوا : عثو ، عثى و عيث : افساد .  وَ لا تَعْثَوْا فِي الْأَرْضِ مُفْسِدِينَ  ظاهرا در جاى  يَسْعَوْنَ فِي الْأَرْضِ فَساداً  باشد يعنى از براى افساد\r\n\r\n","description":"","footnote":"","page_name":" 446 ","page_number":446},
  {"content":"\r\n\r\nدر زمين تلاش نكنيد ( قاموس قرآن - عثو ) اين تعبير پنج بار در قرآن آمده است .\r\nاستكبروا : استكبار : اظهار بزرگى و تكبر از كسى كه اهلش نيست . مثل پيشوايان ستمگر .\r\nاستضعفوا : ضعف : ناتوانى . استضعاف آن است كه فردى يا گروهى را با زور و قهر به ضعف و ناتوانى كشند . خودشان ضعيف نيستند بلكه با عوامل خارجى و استعمار و ناآگاه گذاشتن به زبونى افتاده‌اند ، مثل بنى اسرائيل در دست فرعون .\r\nعقروا : عقر : بريدن . « عقر الإبل : قطع قوائمها بالسيف » عقر ( بر وزن عذر ) : اصل و بيخ  فَعَقَرُوا النَّاقَةَ  : شتر را پى كردند و كشتند .\r\nطبرسى فرموده : عقر زخمى است كه مىكشد و از بين مىبرد .\r\nعتوا : عتو : سركشى .  عَتَوْا عَنْ أَمْرِ رَبِّهِمْ  از فرمان پروردگارشان سرپيچى كردند .\r\nرجفه : رجف : لرزيدن و لرزانيدن . به قول راغب : اضطراب شديد .\r\nرجفه : لرزه و اضطراب . آن ظاهرا در اثر صاعقه بود كه لرزيدند و مردند .\r\nجاثمين : جثوم : افتادن بر روى . نشستن به زانو . جاثم : افتاده و ساقط شده جاثمين : ساقط شدگان و مردگان .\r\n\r\nشرحها\r\nسومين منادى توحيد در اين سلسله آيات : صالح عليه السّلام است از لحن آيات در بيان حال نوح ، هود و صالح معلوم مىشود كه تمدن و پيشرفت در امور زندگى از زمان نوح تا صالح پيوسته رو به ترقى بود و در زمان صالح حتى مسئلهء استعمار\r\n\r\n","description":"","footnote":"","page_name":" 447 ","page_number":447},
  {"content":"\r\n\r\nديگران و مستضعف و مستكبر نيز پيش آمده است ، بالاخره نصايح صالح عليه السّلام مؤثر واقع نمىشود ، ناقهء او را كه يك آيت خدايى بود و به تدريج مردم را به هوش مىآورد مىكشند ، به فاصلهء سه روز عذاب و صاعقه بر آنها نازل مىشود و طبق سنت خدايى كه در جريان نوح و هود گفته شد از بين مىروند .\r\n73 -  وَ إِلى ثَمُودَ أَخاهُمْ صالِحاً قالَ يا قَوْمِ اعْبُدُوا اللَّهَ ما لَكُمْ مِنْ إِلهٍ غَيْرُهُ  .\r\nيعنى : به سوى قوم ثمود برادرشان صالح را فرستاديم ، « اخاهم » حاكى است كه خود از آن قوم بوده است در آيات گذشته گفتيم : مراد از  اعْبُدُوا اللَّهَ  يگانه شدن براى خدا و پيروى از فرمانهاى اوست در همهء مراحل زندگى چنان كه ابراهيم عليه السّلام فرمود :  إِنَّ صَلاتِي وَ نُسُكِي وَ مَحْيايَ وَ مَماتِي لِلَّهِ رَبِّ الْعالَمِينَ  انعام / 162 از  اعْبُدُوا اللَّهَ  مىدانيم كه صالح و قومش در وجود خدا اختلافى نداشته‌اند دعوا در سر عبادت و بندگى بود لذا اضافه مىكند كه اگر دربارهء اللَّه فكر كنيد خواهيد ديد كه معبودى جز او نداريد و نمىتواند باشد .\r\n قَدْ جاءَتْكُمْ بَيِّنَةٌ مِنْ رَبِّكُمْ هذِهِ ناقَةُ اللَّهِ لَكُمْ آيَةً فَذَرُوها تَأْكُلْ فِي أَرْضِ اللَّهِ  .\r\nاستدلال است بر نبوت خويش با معجزه كه ناقه باشد ، اضافهء ناقه به اللَّه حاكى است كه آن مثل ناقه‌هاى معمولى نبوده است .\r\nاز آيهء 155 سورهء شعراء و 27 سورهء قمر معلوم مىشود كه آب آن قريه ميان مردم و ناقه تقسيم شده بود ، لا بد همهء آب را مىآشاميده است ، در نكته‌ها به آن اشاره خواهد شد . اينكه مىگويد : بگذاريد در زمين خدا بخورد معلوم مىشود كه چريدن او را مزاحمت مىپنداشتند و نيز ماندن ناقه به تدريج دعوت صالح را ترويج مىكرد .\r\n وَ لا تَمَسُّوها بِسُوءٍ فَيَأْخُذَكُمْ عَذابٌ أَلِيمٌ  .\r\n\r\n","description":"","footnote":"","page_name":" 448 ","page_number":448},
  {"content":"\r\n\r\nنتيجهء مزاحمت به ناقه گرفتار شدن به عذاب بود ، معلوم است كه ناقه به تنهايى مىتوانست وجودش اثبات نبوت صالح باشد .\r\n74 -  وَ اذْكُرُوا إِذْ جَعَلَكُمْ خُلَفاءَ مِنْ بَعْدِ عادٍ وَ بَوَّأَكُمْ فِي الْأَرْضِ تَتَّخِذُونَ مِنْ سُهُولِها قُصُوراً وَ تَنْحِتُونَ الْجِبالَ بُيُوتاً  .\r\nپس از استدلال به نبوّت خويش ، دو چيز را يادآورى كرده است يكى اينكه خدا آنها را جانشينان زمين بعد از قوم عاد فرموده است اين در عين نعمت بودن تهديد نيز هست و آنها از جريان قوم عاد مطلع بوده‌اند ، ديگرى آنكه :\r\nخدا به آنها امكان و پيشرفت داده بود كه مىتوانستند در دشت و كوه ساختمان كنند ، سپس به طور كلّى نعمتهاى خدا را يادآورى كرده كه :\r\n فَاذْكُرُوا آلاءَ اللَّهِ وَ لا تَعْثَوْا فِي الْأَرْضِ مُفْسِدِينَ  .\r\nپس مطلق نعمتهاى خدا را ياد كنيد و براى فساد تلاش نكنيد ، از آيه  وَ كانَ فِي الْمَدِينَةِ تِسْعَةُ رَهْطٍ يُفْسِدُونَ فِي الْأَرْضِ وَ لا يُصْلِحُونَ  نمل / 48 معلوم مىشود كه اشراف و پيروان آنها فساد به بار مىآورده و مردم را استعمار مىكرده‌اند .\r\n75 -  قالَ الْمَلَأُ الَّذِينَ اسْتَكْبَرُوا مِنْ قَوْمِهِ لِلَّذِينَ اسْتُضْعِفُوا لِمَنْ آمَنَ مِنْهُمْ أَ تَعْلَمُونَ أَنَّ صالِحاً مُرْسَلٌ مِنْ رَبِّهِ قالُوا إِنَّا بِما أُرْسِلَ بِهِ مُؤْمِنُونَ  گفتگويى است ما بين مستضعفين و متكبرين  لِمَنْ آمَنَ  بدل است از  لِلَّذِينَ اسْتُضْعِفُوا  ، معلوم مىشود كه مؤمنان از طبقه پائين بوده‌اند .\r\nبه نظرم منظور از اين سؤال آن بوده كه پايگاه مردمى صالح را ارزيابى كنند : از بعضى آيات معلوم مىشود كه ميان مؤمنان و كافران ستيزى بوده است  وَ لَقَدْ أَرْسَلْنا إِلى ثَمُودَ أَخاهُمْ صالِحاً أَنِ اعْبُدُوا اللَّهَ فَإِذا هُمْ فَرِيقانِ يَخْتَصِمُونَ  نمل / 45 . به هر حال مؤمنان به صراحت گفته‌اند كه : ما به نبوت صالح ايمان داريم .\r\n\r\n","description":"","footnote":"","page_name":" 449 ","page_number":449},
  {"content":"\r\n\r\n76 -  قالَ الَّذِينَ اسْتَكْبَرُوا إِنَّا بِالَّذِي آمَنْتُمْ بِهِ كافِرُونَ  .\r\nانكار صريح نبوت صالح است ، شايد نظرشان متزلزل كردن مؤمنان بوده است .\r\n77 -  فَعَقَرُوا النَّاقَةَ وَ عَتَوْا عَنْ أَمْرِ رَبِّهِمْ وَ قالُوا يا صالِحُ ائْتِنا بِما تَعِدُنا إِنْ كُنْتَ مِنَ الْمُرْسَلِينَ  .\r\nاز فاء نتيجه معلوم مىشود فكر كرده‌اند كه ايمان مستضعفين در اثر وجود ناقه است و اگر ناقه بماند بر تعداد پيروان صالح افزوده خواهد شد ، لذا ناقه را پى كردند ، خداوند كشتن ناقه را به همه نسبت داده با آنكه بعضى آن را كشته‌اند آن به علت رضايت همه است .\r\nاز على عليه السّلام در نهج البلاغه نقل شده كه : مردم را رضايت و نارضايتى يك جا مىكند ، ناقهء صالح را يك نفر پى كرد ، خدا همه را عذاب كرد چون همه به آن راضى بودند « 1 »  قالُوا يا صالِحُ  شايد سخن ضميرشان باشد نه اينكه با زبان گفته‌اند و شايد در مقام استكبار و تفرعن به صالح چنين گفته باشند .\r\n78 -  فَأَخَذَتْهُمُ الرَّجْفَةُ فَأَصْبَحُوا فِي دارِهِمْ جاثِمِينَ  .\r\nرجفه به معنى لرزه و اضطراب شديد است در بعضى از آيات هست كه آنها را صاعقه زد مثل :  . . . صاعِقَةِ عادٍ وَ ثَمُودَ  فصلت / 13 ،  فَأَخَذَتْهُمُ الصَّاعِقَةُ وَ هُمْ يَنْظُرُونَ  ذاريات / 44 ، در بعضى از آيات رجفه است مانند آيهء مورد تفسير و در بعضى از آيات صيحه آمده است  وَ أَخَذَ الَّذِينَ ظَلَمُوا الصَّيْحَةُ فَأَصْبَحُوا فِي دِيارِهِمْ جاثِمِينَ  هود / 67 ، به نظر مىآيد در اثر باريدن صاعقه كه توأم با رعد و صيحهء شديد بوده است رعشه لرزه بر اندامش افتاده برق زده و صيحه زده شده و مرده‌اند .\r\nلفظ  فَأَصْبَحُوا فِي دارِهِمْ جاثِمِينَ  نشان مىدهد كه حتى نتوانسته‌اند از خانه فرار\r\n\r\n\r\n","description":"","footnote":"\r\n( 1 )\r\nخطبهء 192 « ايها الناس انما يجمع الناس الرضا و السخط و انما عقر ناقة ثمود رجل واحد منهم فعمهم اللَّه بالعذاب لما عموه بالرضا . . . » .\r\n","page_name":" 450 ","page_number":450},
  {"content":"\r\n\r\nكنند . احتمال دارد كه صاعقه و صيحه توأم با زلزله بوده باشد نه لرزيدن بدنها .\r\n79 -  فَتَوَلَّى عَنْهُمْ وَ قالَ يا قَوْمِ لَقَدْ أَبْلَغْتُكُمْ رِسالَةَ رَبِّي وَ نَصَحْتُ لَكُمْ وَ لكِنْ لا تُحِبُّونَ النَّاصِحِينَ  .\r\nيعنى پس از هلاكت آنها كه اجسادشان را پشت سر مىگذاشت ، خطاب به اجساد آنها يا پيش خودش چنان گفت .\r\n\r\nنكته‌ها\r\nناقة صالح : در بيان جريان نوح عليه السّلام گفته شد : ظاهرا سنت خدا بر آن جارى است كه آنهايى كه پيامبران را رو در رو و با ديدن معجزات انكار مىكنند بدست پيامبران يا بلاى آسمانى از بين بروند چنان كه دربارهء قوم نوح و هود و صالح چنين شد ، اما راجع به ناقه صالح بايد ديد چه جور ناقه‌اى بوده است .\r\nدر آيه‌اى آمده است :  هذِهِ ناقَةٌ لَها شِرْبٌ وَ لَكُمْ شِرْبُ يَوْمٍ مَعْلُومٍ  شعراء / 155 شرب ( بر وزن جسر ) به معنى نوبت آب و حصه آب است ، معلوم مىشود يك نوبت از آب مال ناقه و يك نوبت مال مردم بوده است و ناقه در نوبت خود همه آب را مىخورده است ، در آيه ديگر چنين است :  وَ نَبِّئْهُمْ أَنَّ الْماءَ قِسْمَةٌ بَيْنَهُمْ كُلُّ شِرْبٍ مُحْتَضَرٌ  قمر / 28 به آنها بگو كه آب ميان آنها و ناقه مقسوم است در هر نوبت فقط صاحب نوبت حاضر شونده است نه ديگرى . اين هم نظير آيه سابق است ، بايد خوراك ناقه نيز به تناسب آب باشد لذا فرموده :  فَذَرُوها تَأْكُلْ فِي « أَرْضِ اللَّهِ  اعراف / 73 هود / 64 يعنى با چريدنش هم كارى نداشته باشيد از آيه  فَقالَ لَهُمْ رَسُولُ اللَّهِ ناقَةَ اللَّهِ وَ سُقْياها  شمس / 13 نيز مسئله نوبت آب كاملا روشن مىشود . آيا صالح در يك دهى بود كه فقط يك چشمه داشته و آن را هم شتر مىخورده است و يا اين نوبت‌گيرى در يك محلّه از شهر بوده است اللَّه اعلم .\r\n\r\n","description":"","footnote":"","page_name":" 451 ","page_number":451},
  {"content":"\r\n\r\nظهور  وَ كانَ فِي الْمَدِينَةِ تِسْعَةُ رَهْطٍ  نمل / 48  تَتَّخِذُونَ مِنْ سُهُولِها قُصُوراً . . . \r\nدر آن است كه شهر بزرگى بوده است .\r\nبه هر حال از آيات معلوم مىشود كه آن ، ناقه عجيب الخلقه‌اى بوده است و اگر آن طور نبود معجزه نمىتوانست باشد .\r\nدر روضه كافى حديث 214 از امام صادق عليه السّلام در ضمن حديثى نقل شده :\r\nآن ناقه حامله‌اى بود كه بنا به درخواست قوم صالح از سنگ آفريده شد در نوبت خود همه آب را مىنوشيد و همه آن قوم ، صغير و كبير از شير آن مىخوردند آب را فقط يك روز در ميان مىخورد .\r\nابن اثير در تاريخ خود مىگويد : صالح به كنار سنگ آمد و دعا كرد ، سنگ شكافته شد و ناقه از آن بيرون آمد و فى الفور بچه زائيد ، آن گاه راجع به آب خوردن و شير دادن آن مثل كافى گفته است .\r\nطبرسى نيز در تفسير سورهء اعراف چنين نقل نموده است ، مجلسى رحمه اللَّه در بحار روايات آن را ضمن شرح صالح آورده است .\r\nروايات اتفاق دارند در اينكه ناقه صالح از مادر زائيده نشده ، بلكه خلقت آن از سنگ به وسيله اعجاز بوده است ، مثل اژدها شدن عصاى موسى و اين عجب نيست . زيرا خدا به هر چيز توانا است مادهء اوليه ناقه و سنگ هر دو يك چيز است چنان كه در قاموس قرآن در « عصا » گفته شده است .\r\n\r\n","description":"","footnote":"","page_name":" 452 ","page_number":452},
  {"content":"\r\n\r\n\r\n[ سوره الأعراف ( 7 ) : آيات 80 تا 84 
  ]\r\nوَ لُوطاً إِذْ قالَ لِقَوْمِهِ أَ تَأْتُونَ الْفاحِشَةَ ما سَبَقَكُمْ بِها مِنْ أَحَدٍ مِنَ الْعالَمِينَ ( 80 ) إِنَّكُمْ لَتَأْتُونَ الرِّجالَ شَهْوَةً مِنْ دُونِ النِّساءِ بَلْ أَنْتُمْ قَوْمٌ مُسْرِفُونَ ( 81 ) وَ ما كانَ جَوابَ قَوْمِهِ إِلاَّ أَنْ قالُوا أَخْرِجُوهُمْ مِنْ قَرْيَتِكُمْ إِنَّهُمْ أُناسٌ يَتَطَهَّرُونَ ( 82 ) فَأَنْجَيْناهُ وَ أَهْلَهُ إِلاَّ امْرَأَتَهُ كانَتْ مِنَ الْغابِرِينَ ( 83 ) وَ أَمْطَرْنا عَلَيْهِمْ مَطَراً فَانْظُرْ كَيْفَ كانَ عاقِبَةُ الْمُجْرِمِينَ ( 84 )\r\n80 - ياد كن لوط را آن دم كه به قوم خود گفت : آيا اين كار زشت را مىكنيد كه كسى از جهانيان پيش از شما آن را نكرده است ؟\r\n81 - شما براى ميل جنسى به جاى زنان با مردان مىآميزيد ( نه براى رفع نياز ) بلكه شما قومى متجاوزيد .\r\n82 - نبود جواب قومش مگر آنكه گفتند . اينان را از شهر خويش بيرون كنيد كه از اين كار خود را كنار مىكشند .\r\n83 - ما لوط و خانواده‌اش را به جز زنش نجات داديم كه زنش ( در آنجا ) از ماندگان بود .\r\n84 - بر آنها باران بخصوصى بارانيديم ، ببين عاقبت گناهكاران چگونه بود ؟\r\n\r\nكلمه‌ها\r\nاتيان : آمدن و آوردن  تَأْتُونَ الْفاحِشَةَ  مىآوريد عمل بسيار زشت را ،  لَتَأْتُونَ الرِّجالَ  مىآئيد به سوى مردان .\r\nالفاحشة : فاحشه و فحشاء : كار بسيار زشت . مراد از آن در آيه لواط است .\r\nشهوة : دوست داشتن و ميل كردن . مراد از آن ميل جنسى است .\r\nمسرفون : سرف و اسراف : تجاوز از حد . مسرف : متجاوز ، به عقيدهء طبرسى اگر تجاوز در جانب افراط باشد ، اسراف و اگر در جانب تقصير\r\n\r\n","description":"","footnote":"","page_name":" 453 ","page_number":453},
  {"content":"\r\n\r\nباشد سرف گويند .\r\nاناس : آدمها . انس : انسان و بشر ، جمع آن اناس و اناسى است .\r\nيتطهرون : تطهر : پاك شدن و اظهار پاكى . « يتطهرون » خود را منزه مىدانند ، غابرين : غبور : ماندن و رفتن ، از لغات اضداد است . غابرين : ماندگان .\r\nامطرنا : مطر ( بر وزن شرف ) باران . در اقرب الموارد آمده فعل مطر در خير و رحمت و « امطر » در عذاب و شر گفته مىشود . « امطر » همه جا در قرآن در باران عذاب آمده است .\r\n\r\nشرحها\r\nچهارمين راهنماى توحيد در اين سلسله آيات لوط عليه السّلام است ، او خواهر - زادهء ابراهيم عليه السّلام بود كه با وى از بابل به فلسطين هجرت كرد و در آنجا كه تقريبا محل فعلى مملكت « اردن » است به رسالت مبعوث گرديد ، او با ابراهيم عليه السّلام در يك زمان پيغمبر بوده‌اند در حالات اين بزرگوار نوعا به مسئلهء انحراف جنسى كه ميان قومش شايع بوده ، اشاره شده است و در اثر همين عمل و اعمال زشت ديگر از بين رفته‌اند ، در اين آيات در جواب لوط گفته‌اند كه او و خانواده‌اش را از شهر خودتان بيرون كنيد .\r\n80 -  وَ لُوطاً إِذْ قالَ لِقَوْمِهِ أَ تَأْتُونَ الْفاحِشَةَ ما سَبَقَكُمْ بِها مِنْ أَحَدٍ مِنَ الْعالَمِينَ  .\r\nلفظ « لوطا » مىشود تقديرش « و اذكر لوطا » باشد و مىشود عطف بر « نوحا » باشد يعنى « و لقد ارسلنا لوطا . . . » منظور از فاحشه عمل لواط است  ما سَبَقَكُمْ  نشان مىدهد كه تا آن موقع اين عمل معمول نبوده است .\r\n81 -  إِنَّكُمْ لَتَأْتُونَ الرِّجالَ شَهْوَةً مِنْ دُونِ النِّساءِ بَلْ أَنْتُمْ قَوْمٌ مُسْرِفُونَ  .\r\n\r\n","description":"","footnote":"","page_name":" 454 ","page_number":454},
  {"content":"\r\n\r\nبيان فاحشه است كه شما به جاى زنان از روى ميل جنسى به سوى مردان مىآئيد « بل » اعراض از يك مطلب مقدر است . يعنى شما اين كار را براى رفع نياز نمىكنيد زيرا براى اين كار زنان در اختيار شماست بلكه از روى تجاوز و اسراف اين عمل را مىكنيد .\r\n82 -  وَ ما كانَ جَوابَ قَوْمِهِ إِلَّا أَنْ قالُوا أَخْرِجُوهُمْ مِنْ قَرْيَتِكُمْ إِنَّهُمْ أُناسٌ يَتَطَهَّرُونَ  .\r\nمراد از « اخرجوهم » ظاهرا خانوادهء لوط است چون به موجب  فَما وَجَدْنا فِيها غَيْرَ بَيْتٍ مِنَ الْمُسْلِمِينَ  ذاريات / 36 در آن شهر فقط يك خانوادهء مسلمان وجود داشت ، « يتطهرون » يعنى از كارى كه ما مىكنيم پرهيز مىكنند و خود را كنار مىكشند و همرنگ ما نيستند . يعنى جوابى كه به لوط دادند اين بود كه : اينان را از شهر خود برانيد كه از كار شما خوددارى مىكنند .\r\n83 -  فَأَنْجَيْناهُ وَ أَهْلَهُ إِلَّا امْرَأَتَهُ كانَتْ مِنَ الْغابِرِينَ  .\r\nدر سورهء هود آمده : ملائكه به لوط گفتند تو و خانواده‌ات از اين شهر بيرون رويد مگر زنت كه او نيز گرفتار خواهد شد ، به هر حال چون زن لوط كافر بود لذا او از ماندگان شد و هلاك گرديد ، در آن زمان مثل اوائل بعثت رسول خدا صلى اللَّه عليه و إله ازدواج با زنان كافر جايز بود .\r\n84 -  وَ أَمْطَرْنا عَلَيْهِمْ مَطَراً فَانْظُرْ كَيْفَ كانَ عاقِبَةُ الْمُجْرِمِينَ  .\r\nمراد از مطر سنگ باران است چنان كه در جاى ديگر آمده :  وَ أَمْطَرْنا عَلَيْها حِجارَةً مِنْ سِجِّيلٍ  هود / 82 ، به نظر مىآيد چون جريان مفصّل لوط در سوره‌هايى كه قبل از اعراف نازل شده آمده است لذا در اينجا به اجمال ذكر شده است مشروح جريان در سورهء هود خواهد آمد .\r\n\r\n","description":"","footnote":"","page_name":" 455 ","page_number":455},
  {"content":"\r\n\r\n\r\n[ سوره الأعراف ( 7 ) : آيات 85 تا 93 
  ]\r\nوَ إِلى مَدْيَنَ أَخاهُمْ شُعَيْباً قالَ يا قَوْمِ اعْبُدُوا اللَّهَ ما لَكُمْ مِنْ إِلهٍ غَيْرُهُ قَدْ جاءَتْكُمْ بَيِّنَةٌ مِنْ رَبِّكُمْ فَأَوْفُوا الْكَيْلَ وَ الْمِيزانَ وَ لا تَبْخَسُوا النَّاسَ أَشْياءَهُمْ وَ لا تُفْسِدُوا فِي الْأَرْضِ بَعْدَ إِصْلاحِها ذلِكُمْ خَيْرٌ لَكُمْ إِنْ كُنْتُمْ مُؤْمِنِينَ ( 85 ) وَ لا تَقْعُدُوا بِكُلِّ صِراطٍ تُوعِدُونَ وَ تَصُدُّونَ عَنْ سَبِيلِ اللَّهِ مَنْ آمَنَ بِهِ وَ تَبْغُونَها عِوَجاً وَ اذْكُرُوا إِذْ كُنْتُمْ قَلِيلاً فَكَثَّرَكُمْ وَ انْظُرُوا كَيْفَ كانَ عاقِبَةُ الْمُفْسِدِينَ ( 86 ) وَ إِنْ كانَ طائِفَةٌ مِنْكُمْ آمَنُوا بِالَّذِي أُرْسِلْتُ بِهِ وَ طائِفَةٌ لَمْ يُؤْمِنُوا فَاصْبِرُوا حَتَّى يَحْكُمَ اللَّهُ بَيْنَنا وَ هُوَ خَيْرُ الْحاكِمِينَ ( 87 ) قالَ الْمَلَأُ الَّذِينَ اسْتَكْبَرُوا مِنْ قَوْمِهِ لَنُخْرِجَنَّكَ يا شُعَيْبُ وَ الَّذِينَ آمَنُوا مَعَكَ مِنْ قَرْيَتِنا أَوْ لَتَعُودُنَّ فِي مِلَّتِنا قالَ أَ وَ لَوْ كُنَّا كارِهِينَ ( 88 ) قَدِ افْتَرَيْنا عَلَى اللَّهِ كَذِباً إِنْ عُدْنا فِي مِلَّتِكُمْ بَعْدَ إِذْ نَجَّانَا اللَّهُ مِنْها وَ ما يَكُونُ لَنا أَنْ نَعُودَ فِيها إِلاَّ أَنْ يَشاءَ اللَّهُ رَبُّنا وَسِعَ رَبُّنا كُلَّ شَيْءٍ عِلْماً عَلَى اللَّهِ تَوَكَّلْنا رَبَّنَا افْتَحْ بَيْنَنا وَ بَيْنَ قَوْمِنا بِالْحَقِّ وَ أَنْتَ خَيْرُ الْفاتِحِينَ ( 89 )\r\nوَ قالَ الْمَلَأُ الَّذِينَ كَفَرُوا مِنْ قَوْمِهِ لَئِنِ اتَّبَعْتُمْ شُعَيْباً إِنَّكُمْ إِذاً لَخاسِرُونَ ( 90 ) فَأَخَذَتْهُمُ الرَّجْفَةُ فَأَصْبَحُوا فِي دارِهِمْ جاثِمِينَ ( 91 ) الَّذِينَ كَذَّبُوا شُعَيْباً كَأَنْ لَمْ يَغْنَوْا فِيهَا الَّذِينَ كَذَّبُوا شُعَيْباً كانُوا هُمُ الْخاسِرِينَ ( 92 ) فَتَوَلَّى عَنْهُمْ وَ قالَ يا قَوْمِ لَقَدْ أَبْلَغْتُكُمْ رِسالاتِ رَبِّي وَ نَصَحْتُ لَكُمْ فَكَيْفَ آسى عَلى قَوْمٍ كافِرِينَ ( 93 )\r\n\r\n","description":"","footnote":"","page_name":" 456 ","page_number":456},
  {"content":"\r\n\r\n85 - و به سوى مدين برادرشان شعيب را فرستاديم ، گفت . اى قوم من ، خدا را بندگى كنيد كه جز او معبودى نداريد ، به سوى شما معجزه‌اى از پروردگارتان آمده ، پيمانه و ترازو را تمام وزن بدهيد اشياء مردم را معيوب نكنيد ، در اين سرزمين از پس اصلاح آن افساد نكنيد ، اگر تسليم شويد اين براى شما بهتر است .\r\n86 - در هر راهى منشينيد كه مردم را مىترسانيد و ايمان آورنده را از راه خدا باز مىداريد و آن را كج مىرويد ، ياد آريد آن دم كه كم بوديد ، خدا عدهءتان را زياد كرد و بنگريد عاقبت مفسدان چگونه بود .\r\n87 - اكنون كه گروهى از شما به آنچه من به ابلاغ آن مأمور شده‌ام ايمان آورده و گروهى ايمان نياورده‌اند صبر كنيد تا خدا ميان ما داورى كند كه او بهترين داوران است .\r\n88 - بزرگانى كه از قوم او گردنكش شده بودند ، گفتند : اى شعيب حتما تو و ايمان آورندگانت را از شهرمان بيرون مىكنيم يا بايد بدين ما باز گرديد . گفت : آيا و اگر چه كراهت داشته باشيم ؟\r\n89 - به خدا دروغ بسته‌ايم اگر به دين شما باز گرديم از پس آنكه خدا ما را از آن رهايى داده است ، ما را نباشد كه به آئين شما بازگرديم مگر آنكه خدا بخواهد كه پروردگار ماست دانش خداى ما به همه چيز رساست ، بر خدا توكل كرديم ، پروردگارا ميان ما و قوممان به حق داورى كن كه تو بهترين داورانى .\r\n90 - بزرگان قومش كه كافر شده بودند ، گفتند : اگر از شعيب پيروى كنيد آن وقت زيانكاريد .\r\n91 - رجفه و اضطراب شديد آنها را گرفت و در خانهء خود ساقط شدند .\r\n92 - كسانى كه شعيب را تكذيب كردند گويى در آن ديار بىنياز بودند ، كسانى كه شعيب را تكذيب كردند همانها زيانكار شدند .\r\n93 - شعيب از كنار آنها برگشت و گفت اى قوم پيغامهاى خدايم را به شما رساندم و شما را نصيحت كردم اكنون چطور بر مرگ قوم كافر محزون شوم .\r\n\r\n","description":"","footnote":"","page_name":" 457 ","page_number":457},
  {"content":"\r\n\r\n\r\nكلمه‌ها\r\nمدين : نام شهرى بود كه شعيب بر اهل آن مبعوث شد ، اين لفظ ده بار در قرآن مجيد آمده است ، در قاموس كتاب مقدس آن را مديان نوشته و گويد : به قول بعضى زمين مديان از خليج عقبه تا مو آب و كوه سينا امتداد داشت و گويند از شبه جزيرهء سينا تا فرات امتداد داشت . على هذا آن نام مملكتى بوده است ، در فرهنگ قصص قرآن است : اين شهر در شرق خليج عقبه بوده ، مردم آن ، عرب و از اولاد اسماعيل عليه السّلام بودند . . . نام فعلى آن معان است .\r\nشعيب : يكى از پيامبران معروف است ، نام مباركش يازده بار در قرآن مجيد آمده است او به مردم مدين و « اينكه » مبعوث شد ، عده‌اى به او ايمان آوردند و گروهى او را تكذيب كردند ، بالاخره مؤمنان نجات يافته ، كفار به عذاب الهى گرفتار شدند . او همان است كه دختر خويش را به موسى عليه السّلام تزويج كرد كه در سورهء قصص نقل شده و مسلم گرفته‌اند كه مراد از « شيخ كبير » شعيب است ، نام اين پيامبر در تورات فعلى رعوئيل است كه دختر خويش را به موسى داد ( تورات باب 2 آيهء 18 ) .\r\nالكيل : كيل : پيمانه كردن و پيمانه . مصدر و اسم هر دو آمده است .\r\nمراد معناى دوم است .\r\nلا تبخسوا : بخس : كم كردن . خواه كمّى باشد مثل كم كردن از چيزى و خواه كيفى باشد مثل عيب گذاردن بر چيزى ، مراد از آن در آيه ظاهرا معناى دوم است .\r\nتوعدون : وعد در خير و شر به كار مىرود ، وعيد در شر ، فعل آن « اوعد\r\n\r\n","description":"","footnote":"","page_name":" 458 ","page_number":458},
  {"content":"\r\n\r\nايعادا » است « توعدون » مىترسانيد ، تهديد مىكنيد .\r\nعوجا : ( بر وزن عنب ) : انحراف در دين  تَبْغُونَها عِوَجاً  به نظر مىآيد به معنى « تسلكونها عوجا » باشد يعنى راه خدا را كج مىرويد ( اعراف : 45 ) .\r\nيحكم : حكم : داورى ، قضاوت .  حَتَّى يَحْكُمَ اللَّهُ  تا خدا داورى كند .\r\nملتنا : ملت : دين و شريعت . خواه حق باشد يا باطل . چنان كه در آيه است .\r\nافترينا : فريه دروغ . افتراء : جعل دروغ .\r\nكذبا : كذب ( بر وزن جسر ) دروغ گفتن و بكسر ذال : دروغ . استعمال قرآن مجيد چنين است .\r\nفاتحين : فتح : باز كردن ، منظور از آن فيصله دادن و قضاوت است فاتحين داوران ، باز كنندگان .\r\nملاء : اشراف قوم گويند كه هيبتشان دلها را پر كند و جمالشان چشمها را ، به معنى جماعت نيز آيد ، مراد از آن ظاهرا معنى اول است .\r\nرجفه : لرزهء شديد . ( اعراف / 78 ) .\r\nجاثمين : جثوم : افتادن بر روى . نشستن . جاثم : ساقط شده .\r\nلم يغنوا : « غنى فى المكان » در صورتى گويند كه چيزى يا كسى در محلى زياد بماند و بىنياز باشد  كَأَنْ لَمْ يَغْنَوْا فِيهَا  : گويى در آنجا از اول موجود نبوده‌اند .\r\nفتولى : توليه اگر با « عن » باشد به معنى اعراض است  فَتَوَلَّى عَنْهُمْ  از آنها روى گردانيد .\r\n\r\n","description":"","footnote":"","page_name":" 459 ","page_number":459},
  {"content":"\r\n\r\nآسى : اسى : اندوه . « اسى عليه : حزن » « كيف آسى » چطور اندوهگين شوم .\r\n\r\nشرحها\r\nشعيب عليه السّلام پنجمين پيغمبرى است كه در اين سلسله از آيات آمده است ، از آيات روشن مىشود كه مسائل اجتماعى در زمان وى پيچيده‌تر بوده است ، او اول مردم را به عبادت خدا خوانده ، سپس راجع به آشفتگى كه در خريد و فروش داشته‌اند اشاره مىكند و نيز از اينكه دربارهء پيروان وى توطئه كرده و از ايمان باز مىداشته‌اند ، پرده برمىدارد ، پيروان خويش را به استقامت توصيه مىكند ، گردنكشان قوم و طاغوتها ، ابتدا او و يارانش را به پذيرفتن آئين شرك دعوت مىكنند و چون از آنها مأيوس مىشوند مردم را از پذيرفتن دعوت شعيب باز مىدارند و سرانجام عذاب الهى چنان تار و مارشان مىكند كه گويى در آن ديار نبوده‌اند .\r\n85 -  وَ إِلى مَدْيَنَ أَخاهُمْ شُعَيْباً قالَ يا قَوْمِ اعْبُدُوا اللَّهَ ما لَكُمْ مِنْ إِلهٍ غَيْرُهُ  .\r\nدر زمينهء اين قسمت از آيه در ذكر نوح ، هود و صالح صحبت شد ، « اخاهم » حاكى است كه شعيب از آنها بوده است .\r\n قَدْ جاءَتْكُمْ بَيِّنَةٌ مِنْ رَبِّكُمْ فَأَوْفُوا الْكَيْلَ وَ الْمِيزانَ وَ لا تَبْخَسُوا النَّاسَ أَشْياءَهُمْ وَ لا تُفْسِدُوا فِي الْأَرْضِ بَعْدَ إِصْلاحِها  .\r\nقوم شعيب به صريح آيات سورهء هود ، بت پرست بودند ، شعيب بعد از دعوت به توحيد ، راجع به كارهاى خلافشان تذكر داده است ، مراد از بينه معجزه شعيب است كه در قرآن از آن ذكرى نيامده و ظاهرا در اخبار نيز ذكر نشده\r\n\r\n","description":"","footnote":"","page_name":" 460 ","page_number":460},
  {"content":"\r\n\r\nاست « 1 » مراد از  لا تَبْخَسُوا . . .  به نظرم آنست كه اشياء مردم را به هنگام خريد و فروش تعييب نكنيد مثلا ميگفته‌اند : اين جنس بدى است ، به درد نمىخورد .\r\nعلى هذا  فَأَوْفُوا الْكَيْلَ . . .  . راجع به نقصان كمى ،  وَ لا تَبْخَسُوا . . .  راجع به نقصان كيفى است . به نظرم مراد از اصلاح زمين ، اصلاح آن به وسيلهء خدا با ايجاد نظم و هدايت انسان است يعنى پس از آنكه خدا زمين را با ايجاد نظم و آفريدن وسائل و هدايت انسانها ، اصلاح كرده ، در آن با ايجاد خفقان ، دزدى ، هتك ناموس ، قتل نفوس و مانند آن به وجود نياوريد « 2 » آن گاه فرموده :\r\n ذلِكُمْ خَيْرٌ لَكُمْ إِنْ كُنْتُمْ مُؤْمِنِينَ  .\r\nمراد از « ايمان » به نظرم تسليم عملى است ، يعنى اگر تسليم شده و عمل كنيد به نفع شماست .\r\n86 -  وَ لا تَقْعُدُوا بِكُلِّ صِراطٍ تُوعِدُونَ وَ تَصُدُّونَ عَنْ سَبِيلِ اللَّهِ مَنْ آمَنَ بِهِ وَ تَبْغُونَها عِوَجاً  .\r\nبه نظر مىآيد كه ضد انقلابيون در گذرگاهها نشسته ، پيروان شعيب را ترسانده و از پيروى او مانع مىشده‌اند ، على هذا « تصدون » نتيجهء « توعدون » مىباشد . كلمهء  وَ تَبْغُونَها . . .  چون به او او آمده لذا مطلب مستقلى است يعنى :\r\nديگران را از راه خدا باز مىداريد و خود نيز منحرفيد و راه خدا را كج ميرويد ، « توعدون - تصدون » حال است از فاعل « تقعدوا » يعنى : با اين غرض در راه‌ها ننشينيد .\r\n وَ اذْكُرُوا إِذْ كُنْتُمْ قَلِيلًا فَكَثَّرَكُمْ وَ انْظُرُوا كَيْفَ كانَ عاقِبَةُ الْمُفْسِدِينَ  .\r\n\r\n\r\n","description":"","footnote":"\r\n( 1 ) در تفسير صافى فرموده : معجزهء شعيب در قرآن ذكر نشده و در اخبار نيز آن را نيافتيم .\r\n( 2 ) گفته‌اند : پس از آنكه خدا زمين را به وسيله عمل انبياء و پيروانشان اصلاح كرده است .\r\n","page_name":" 461 ","page_number":461},
  {"content":"\r\n\r\nدر اينجا دو چيز را گوشزد كرده است يكى نعمت خدا كه آنها را كثرت نسل داده و عددشان را زياد كرده است ، زياد شدن متناسب نفوس ، باعث تقويت قوم و تسهيل كارهاست .\r\nدوم تهديد كرده كه به بينيد عاقبت قوم نوح و هود و صالح و غيره كه مفسد بودند چه شد .\r\n87 -  وَ إِنْ كانَ طائِفَةٌ مِنْكُمْ آمَنُوا بِالَّذِي أُرْسِلْتُ بِهِ وَ طائِفَةٌ لَمْ يُؤْمِنُوا فَاصْبِرُوا حَتَّى يَحْكُمَ اللَّهُ بَيْنَنا وَ هُوَ خَيْرُ الْحاكِمِينَ  .\r\nچون خطابهاى گذشته راجع به كفار بود ، ظهور « فاصبروا » در آنست كه خطاب به هر دو گروه باشد على هذا منظور آنست كه يارانش استقامت ورزند و منتظر پيروزى باشند ، دشمنانش نيز از ارعاب و تهديد دست بردارند كه در آينده پشيمان نشوند ، چون داورى خدا در پيش است .\r\n88 -  قالَ الْمَلَأُ الَّذِينَ اسْتَكْبَرُوا مِنْ قَوْمِهِ لَنُخْرِجَنَّكَ يا شُعَيْبُ وَ الَّذِينَ آمَنُوا مَعَكَ مِنْ قَرْيَتِنا أَوْ لَتَعُودُنَّ فِي مِلَّتِنا قالَ أَ وَ لَوْ كُنَّا كارِهِينَ  عكس العملى است از اشراف قوم و مستكبران كه با لحن آمرانه گفتند :\r\nيا بايد خود و پيروانت به دين ما باز گرديد و يا از شهر بيرونتان مىكنيم .\r\nظهور  لَتَعُودُنَّ . . .  در آنست كه ، جامعهء آنها پيش از بعثت شعيب يك رنگ بود ، فكر كرده‌اند كه آن حضرت نيز بت‌پرست بوده است ، به نظر بعضى ، عود در آيه به معنى صيرورت و دخول است ، يعنى تا در دين ما داخل شويد ، شعيب در جواب فرمود : با وجود مكروه داشتن دين شما چطور به آن برمىگرديم ؟ ! يعنى تبعيد را قهرا مىپذيريم .\r\n89 -  قَدِ افْتَرَيْنا عَلَى اللَّهِ كَذِباً إِنْ عُدْنا فِي مِلَّتِكُمْ بَعْدَ إِذْ نَجَّانَا \r\n\r\n","description":"","footnote":"","page_name":" 462 ","page_number":462},
  {"content":"\r\n\r\n اللَّهُ مِنْها وَ ما يَكُونُ لَنا أَنْ نَعُودَ فِيها إِلَّا أَنْ يَشاءَ اللَّهُ رَبُّنا وَسِعَ رَبُّنا كُلَّ شَيْءٍ عِلْماً  .\r\nجملهء  قَدِ افْتَرَيْنا  تعليل كراهت در آيهء گذشته است ، يعنى برگشتن به دين شما را ناپسند مىداريم زيرا در آن صورت به خدا دروغ بسته و براى او شريك قرار داده‌ايم ،  وَ ما يَكُونُ . . .  تأكيد عدم عود است ، يعنى : هرگز به دين شما برنمىگرديم و چون اين كلام لازمه‌اش آنست كه : حتى اگر خدا هم بخواهد ، لذا مشيت خدا را استثناء نموده كه  إِلَّا أَنْ يَشاءَ اللَّهُ رَبُّنا  يعنى : چون انسان جايز الحظاست ممكن است گناهى بكند و در نتيجه سلب توفيق شده خدا او را از دين حق برگرداند « 1 » .\r\nزيرا كه خدا به هر چيز داناست ممكن است در علم او باشد كه ما سلب توفيق شده بدين شما برگرديم ، بدين جهت به خدا توكل كرده كه سلب توفيق نشود :\r\n عَلَى اللَّهِ تَوَكَّلْنا رَبَّنَا افْتَحْ بَيْنَنا وَ بَيْنَ قَوْمِنا بِالْحَقِّ وَ أَنْتَ خَيْرُ الْفاتِحِينَ  .\r\nپس از توكل به خدا و ايستادن در مقابل پيشنهاد تبعيد و برگشتن به دين آنها رو به خدا آورده و تقاضاى داورى به حق مىكند كه مؤمنان و كافران به پاداش و كيفر خود برسند ، ناگفته نماند : « عدنا - نجانا » در صدر آيه شايد راجع به پيروان شعيب باشد كه به مناسبت اكثريت حكم به عموم شده است و يا مراد همرنگى جامعه است كه پيش از بعثت شعيب در آن حكمفرما بود و اللَّه العالم .\r\n90 -  وَ قالَ الْمَلَأُ الَّذِينَ كَفَرُوا مِنْ قَوْمِهِ لَئِنِ اتَّبَعْتُمْ شُعَيْباً إِنَّكُمْ إِذاً لَخاسِرُونَ  .\r\nچون شعيب در مقابل مستكبران ايستاد و آنها را محكوم كرد ، از او\r\n\r\n\r\n","description":"","footnote":"\r\n( 1 )  فَلَمَّا زاغُوا أَزاغَ اللَّهُ قُلُوبَهُمْ  صف / 5\r\n","page_name":" 463 ","page_number":463},
  {"content":"\r\n\r\nمأيوس شده شروع به تبليغ بر عليه او كرده به پيروان او كسانى كه به فكر ايمان بودند گفتند : اگر از شعيب اطاعت كنيد حتما زيان خواهيد ديد و آن مصداق  تُوعِدُونَ وَ تَصُدُّونَ  است كه گذشت .\r\n91 -  فَأَخَذَتْهُمُ الرَّجْفَةُ فَأَصْبَحُوا فِي دارِهِمْ جاثِمِينَ  .\r\nظهور آيه در آنست كه بعد از رجفه همه خشك شده و افتاده‌اند لذا به نظر مىآيد كه اين رجفه در اثر صاعقه و برق زدگى باشد در سورهء هود آمده :  وَ أَخَذَتِ الَّذِينَ ظَلَمُوا الصَّيْحَةُ فَأَصْبَحُوا فِي دِيارِهِمْ جاثِمِينَ  در مجمع البيان از امام صادق عليه السّلام نقل شده : خدا بر آنها صيحه‌اى فرستاد ، همه مردند ، در اين صورت صيحة باعث رجفه و لرزيدن شده است وانگهى صاعقه هميشه توأم با صيحه است .\r\n92 -  كَأَنْ لَمْ يَغْنَوْا فِيهَا الَّذِينَ كَذَّبُوا شُعَيْباً كانُوا هُمُ الْخاسِرِينَ  .\r\nدر اين آيه دو تا مطلب هست : اول آنكه رفتن و هلاكت آنها چنان سهل بود گويى همچون مسافرانى بودند كه كوچ كردند و در آنجا ريشه ندوانيده و روزگارى مسكن نگزيده بودند ، دوم : آنان كه پيروان شعيب را زيانكاران مىناميدند ، خود زيانكار شدند .\r\n93 -  فَتَوَلَّى عَنْهُمْ وَ قالَ يا قَوْمِ لَقَدْ أَبْلَغْتُكُمْ رِسالاتِ رَبِّي وَ نَصَحْتُ لَكُمْ فَكَيْفَ آسى عَلى قَوْمٍ كافِرِينَ  .\r\nظهور آيه در آنست كه بعد از نزول عذاب كه از كنار اجسادشان برمىگشت چنان گفت ، اين گفته از براى عبرت است ، چون آنها اسباب عذاب را فراهم آورده بودند لذا فرموده : چطور بر قومى كه حق را انكار كرده و خود را مبتلا نمودند محزون گردم ؟ .\r\n\r\n","description":"","footnote":"","page_name":" 464 ","page_number":464},
  {"content":"\r\n\r\n\r\n[ سوره الأعراف ( 7 ) : آيات 94 تا 102 
  ]\r\nوَ ما أَرْسَلْنا فِي قَرْيَةٍ مِنْ نَبِيٍّ إِلاَّ أَخَذْنا أَهْلَها بِالْبَأْساءِ وَ الضَّرَّاءِ لَعَلَّهُمْ يَضَّرَّعُونَ ( 94 ) ثُمَّ بَدَّلْنا مَكانَ السَّيِّئَةِ الْحَسَنَةَ حَتَّى عَفَوْا وَ قالُوا قَدْ مَسَّ آباءَنَا الضَّرَّاءُ وَ السَّرَّاءُ فَأَخَذْناهُمْ بَغْتَةً وَ هُمْ لا يَشْعُرُونَ ( 95 ) وَ لَوْ أَنَّ أَهْلَ الْقُرى آمَنُوا وَ اتَّقَوْا لَفَتَحْنا عَلَيْهِمْ بَرَكاتٍ مِنَ السَّماءِ وَ الْأَرْضِ وَ لكِنْ كَذَّبُوا فَأَخَذْناهُمْ بِما كانُوا يَكْسِبُونَ ( 96 ) أَ فَأَمِنَ أَهْلُ الْقُرى أَنْ يَأْتِيَهُمْ بَأْسُنا بَياتاً وَ هُمْ نائِمُونَ ( 97 ) أَ وَ أَمِنَ أَهْلُ الْقُرى أَنْ يَأْتِيَهُمْ بَأْسُنا ضُحًى وَ هُمْ يَلْعَبُونَ ( 98 )\r\nأَ فَأَمِنُوا مَكْرَ اللَّهِ فَلا يَأْمَنُ مَكْرَ اللَّهِ إِلاَّ الْقَوْمُ الْخاسِرُونَ ( 99 ) أَ وَ لَمْ يَهْدِ لِلَّذِينَ يَرِثُونَ الْأَرْضَ مِنْ بَعْدِ أَهْلِها أَنْ لَوْ نَشاءُ أَصَبْناهُمْ بِذُنُوبِهِمْ وَ نَطْبَعُ عَلى قُلُوبِهِمْ فَهُمْ لا يَسْمَعُونَ ( 100 ) تِلْكَ الْقُرى نَقُصُّ عَلَيْكَ مِنْ أَنْبائِها وَ لَقَدْ جاءَتْهُمْ رُسُلُهُمْ بِالْبَيِّناتِ فَما كانُوا لِيُؤْمِنُوا بِما كَذَّبُوا مِنْ قَبْلُ كَذلِكَ يَطْبَعُ اللَّهُ عَلى قُلُوبِ الْكافِرِينَ ( 101 ) وَ ما وَجَدْنا لِأَكْثَرِهِمْ مِنْ عَهْدٍ وَ إِنْ وَجَدْنا أَكْثَرَهُمْ لَفاسِقِينَ ( 102 )\r\n94 - در هيچ قريه‌اى پيغمبرى نفرستاديم مگر آنكه مردم آن را به سختى و بيمارى دچار كرديم تا ( بدرگاه خدا ) زارى كنند .\r\n95 - آن گاه به جاى بدى خوبى آورديم تا وسعت و كثرت پيدا كردند و گفتند : به پدران ما ( نيز ) ضرر و شادى رسيد . پس آنها را به ناگهان كه بى خبر بودند گرفتار كرديم\r\n96 - اگر اهل قريه‌ها ايمان آورده و پرهيزكارى كرده بودند ، بركتها را از آسمان و زمين بر آنها\r\n\r\n","description":"","footnote":"","page_name":" 465 ","page_number":465},
  {"content":"\r\n\r\nمىگشوديم ولى تكذيب كردند پس آنها را باعمالى كه مىكردند گرفتار نموديم .\r\n97 - آيا مردم آباديها ايمنى دارند از اينكه عذاب ما شبانه هنگامى كه در خوابند به سوى آنها آيد .\r\n98 - و آيا مردم قريه‌ها ايمن هستند از اينكه عذاب ما در نيم روز هنگامى كه بازى مىكنند سوى آنها آيد ؟\r\n99 - آيا از مكر خدا ايمن شده‌اند كه جز گروه زيانكاران از مكر خدا ايمن نمىشوند .\r\n100 - آيا ( اين گفته‌ها ) براى كسانى كه زمين را بعد از اهلش به ميراث مىبرند روشن نكرد كه اگر به خواهيم آنها را با گناهانشان مىگيريم و بر دلهايشان مهر مىنهيم تا نشنوند .\r\n101 - اين قريه‌هاست كه از خبرهاى مهم آن هم بر تو مىخوانيم ، پيامبران آنها با معجزات به سوى آنها آمدند ، ولى نبودند ايمان بياورند به آنچه قبلا آن را تكذيب كرده بودند ، خدا اين چنين بر قلوب كافران مهر مىنهد .\r\n102 - غالب آنها را پايبندى به پيمانى نيافتيم و بيشترشان را خارج از عهد و دين يافتيم .\r\n\r\nكلمه‌ها\r\nقرية : قريه به شهر و روستا اطلاق مىشود ولى بيشتر موارد آن در شهر است ، جمع آن « قرى » است . قرى ( بر وزن عقل ) در اصل به معنى جمع كردن است ، شهر و روستا را قريه گويند كه محل جمع شدن مردم است .\r\nبأساء : بأس : سختى . بأساء : سختى شديد . ضراء : ضرر شديد ، بيضاوى از ازهرى نقل مىكند : بأساء ناگواريهايى است كه در وجود انسان نباشد مثل ضرر مالى ، ناامنى و مانند آن ، ضراء آسيبى است بدنى مانند مرض ، زمين گيرى ، نقص عضو و غيره . اين دو كلمه چهار بار در قرآن مجيد آمده و هر دو كلمهء مفرد هستند .\r\n\r\n","description":"","footnote":"","page_name":" 466 ","page_number":466},
  {"content":"\r\n\r\nيضرعون : در اصل يتضرعون بود . تضرع : زارى ، عجز و الحاح است .  لَعَلَّهُمْ يَضَّرَّعُونَ  : تا آنها زارى كنند .\r\nالسيئة : حالت بد ، پيشامد بد ، چنان كه حسنه به معنى حالت و پيشامد خوب است .\r\nعفوا : عفو در آيه به معنى كثرت است در جوامع الجامع فرموده :\r\n« عفى البنات : كثر » « حتى عفوا » تا زياد شدند از حيث نفوس و اموال .\r\nبغتة : بغت و بغتة : ناگهان ، بدون اخطار قبلى .\r\nبركات : بركت : فائده . بركات : فائده‌ها ، بهره‌ها .\r\nبياتا : بيات ، تبييت : قصد كردن دشمن در شب . مراد آمدن عذاب در شب است .\r\nضحى : ضحى : وقت گسترش نور . اصل آن به معنى ظهور است .\r\nيلعبون : لعب : بازى و كارى كه براى غرض خيالى باشد « يلعبون » بازى مىكنند .\r\nلم يهد : هدايت در اينجا به معنى تبيين است  أَ وَ لَمْ يَهْدِ لِلَّذِينَ . . .  يعنى آيا قضاياى گذشته بر آنها روشن نكرده كه . . .\r\nاصبناهم : صوب : نزول . قصد . اصابه : درك ، يافتن و طلب « اصبناهم » يعنى :\r\nگرفتيم آنها را .\r\nنقص : قصص : نقل سرگذشت و سرگذشت . « نقص » حكايت مىكنيم .\r\nانبائها : نبأ : خبر پر فائده و مهم . جمع آن انباء است .\r\nيطبع : طبع : مهر نهادن . مراد از بين رفتن استعداد و فهم است .\r\nعهد : عهد : نگهدارى و مراعات پى در پى پيمان را عهد گويند كه لازم المراعات است ، عهد در آيه به معنى وفا بعهد يا مراعات است .\r\n\r\n","description":"","footnote":"","page_name":" 467 ","page_number":467},
  {"content":"\r\n\r\nفاسقين : فسق : خارج شدن . فاسق : خارج شونده گناهكار را فاسق گويند كه از عمل خارج شده ، كافر را فاسق گويند كه از ايمان خارج شده است .\r\n\r\nشرحها\r\nاين آيات تتمهء قصص پيامبران پنجگانهء گذشته و نتيجه‌گيرى از آنهاست در اين آيات بيان شده : يكى از سنن الهى آن است كه به دنبال فرستادن پيامبران اهل قريه‌ها را با بلاهاى بدنى و مالى و مانند آن امتحان مىكند تا از يك طرف بوسيلهء پيغمبر ارشاد شوند و از طرف ديگر در اثر بلاها به زبونى خود پى برده و با عجز و انابه به سوى خدا باز گردند چنان كه در سورهء انعام آيهء 42 - 46 نيز روشن گرديد و در آيهء 130 از همين سوره  وَ لَقَدْ أَخَذْنا آلَ فِرْعَوْنَ بِالسِّنِينَ . . . \r\nخواهد آمد .\r\nسنت ديگر آن است كه : چون از آن بلاها استفاده نكرده و گفتند :\r\nاينها از حوادثى است كه پدران ما نيز ديده‌اند ، آنها را به خود واگذارد و وسائل زندگى را بر آنها فراهم كند و آنها بىخبر و مغرور و غرق در شهوات شوند ، ناگهان عذاب خدا در رسد و تار و مارشان كند مانند اقوام پيامبران گذشته و مانند خاندان جبار پهلوى آن گاه ضمن چند فرموده : مدار در نزول نعمتها و بلاها واقع شدن در نظام صحيح زندگى و انحراف از آن است  وَ لَوْ أَنَّ أَهْلَ الْقُرى آمَنُوا وَ اتَّقَوْا لَفَتَحْنا عَلَيْهِمْ بَرَكاتٍ مِنَ السَّماءِ . . .  .\r\nتوضيح اينكه : جهان با همهء ابعاد و گستردگيهاى خود ، يك واحد مرتبط و به حكم يك بدن است ، چرخش طبيعى آن به سوى خدا در صورتى است كه مطابق نظام خدايى بوده و همهء اجزاء آن در مسير عدل و حق باشد ، اگر ملّت يا گروهى كه به حكم عضوى از اين جهان هستند از نظام جهان سرپيچى كردند\r\n\r\n","description":"","footnote":"","page_name":" 468 ","page_number":468},
  {"content":"\r\n\r\nموقعى انتقام خدا به شكل قهر طبيعت آنها را تار و مار مىكند و هنگامى به حكم  قاتِلُوهُمْ يُعَذِّبْهُمُ اللَّهُ بِأَيْدِيكُمْ  توبه / 14 ملّتى و گروهى بر عليه آنها قيام كرد آنها را از بين مىبرد .\r\n94 -  وَ ما أَرْسَلْنا فِي قَرْيَةٍ مِنْ نَبِيٍّ إِلَّا أَخَذْنا أَهْلَها بِالْبَأْساءِ وَ الضَّرَّاءِ لَعَلَّهُمْ يَضَّرَّعُونَ  .\r\nظهور آيه در عموم است ، در سورهء انعام آيهء 42 - 46 نيز گذشت ،  لَعَلَّهُمْ . . .  نشان مىدهد كه اين امتحان به خاطر آن بوده تا به ضعف و زبونى خود واقف شده و به درگاه خدا آورند ، از يك طرف دعوت پيغمبر ، از طرف ديگر عامل امتحان آنها را به راه توحيد بازگرداند . بأساء چنان كه گفته شد گرفتاريهاى غير جسمى و ضراء ضررهاى بدنى است .\r\n95 -  ثُمَّ بَدَّلْنا مَكانَ السَّيِّئَةِ الْحَسَنَةَ حَتَّى عَفَوْا وَ قالُوا قَدْ مَسَّ آباءَنَا الضَّرَّاءُ وَ السَّرَّاءُ  سراء به معنى سرور و وسعت در زندگى است . در سورهء انعام آمده  فَلَمَّا نَسُوا ما ذُكِّرُوا بِهِ فَتَحْنا عَلَيْهِمْ أَبْوابَ كُلِّ شَيْءٍ  انعام / 44 ، معلوم مىشود كه پيامبران گفته‌اند : اين امتحانها براى بيدارى شماست ، به هر حال چون آزمايش مورد استفاده نشد . خدا گرفتاريها را به رفاه مبدل كرد تا از لحاظ نفوس و اموال وسعت پيدا كردند و دربارهء امتحانها قضاوتشان آن بود كه گفتند : اينها جريانهاى روزگار است ، پدران ما نيز از چنين چيزها ديده‌اند در كار خود باشيد و از اين پيشامدها نهراسيد كه جهان را رسم و عادت چنين است ، در همين طغيان و عصيان و بىاعتنايى بودند كه :  فَأَخَذْناهُمْ بَغْتَةً وَ هُمْ لا يَشْعُرُونَ  عذاب خدا ناگهان رسيد و تار و مار شدند ، از اين آيه به دست مىآيد كه اين يك سنت خدايى است ، در الميزان فرموده : جلو افتادن ضراء از سراء شايد براى تطابق با  مَكانَ السَّيِّئَةِ الْحَسَنَةَ  است كه سيّئة جلو آمده است .\r\n\r\n","description":"","footnote":"","page_name":" 469 ","page_number":469},
  {"content":"\r\n\r\n96 -  وَ لَوْ أَنَّ أَهْلَ الْقُرى آمَنُوا وَ اتَّقَوْا لَفَتَحْنا عَلَيْهِمْ بَرَكاتٍ مِنَ السَّماءِ وَ الْأَرْضِ وَ لكِنْ كَذَّبُوا فَأَخَذْناهُمْ بِما كانُوا يَكْسِبُونَ  اين مطلب در آيهء 112 سورهء نحل و جاهاى ديگر نيز آمده است و يكى از نظامهاى لا يتغير جهان مىباشد ، ايمان به خدا و شناخت مبدء و پرهيز از ظلم و و تجاوز و اشياء سبب خواهد شد كه جوامع بشرى از موهبتهاى بيكران آسمان و زمين بهره‌مند گردند و لكن انسانها به هدايت انبياء و بهدايت تكوينى و جدان اهميت نمىدهند و در اثر ظلم و اجحاف تار و مار شده و به سقوط كشانده مىشوند شاهد اين مطلب اقوام پيامبران پنجگانهء گذشته است ، ناگفته نماند تقواى بدون ايمان به مبدء امكان پذير نيست آنكه در جهان به خدا و حساب و كتاب واقعى عقيده ندارد چطور مىتواند پرهيز از ظلم و طغيان داشته باشد لذا « اتقوا » در صورت « آمنوا » امكان پذير است .\r\n97 -  أَ فَأَمِنَ أَهْلُ الْقُرى أَنْ يَأْتِيَهُمْ بَأْسُنا بَياتاً وَ هُمْ نائِمُونَ  در آيهء چهارم اين سوره نظير اين آيه گذشت ، مراد از آن آمدن عذاب در شب و در حال خواب و بىخبرى است ، انسانها كه قدرت پيشگيرى از اينها را ندارد بايد به خدا رو آورده و به او پناه ببرند .\r\n98 -  أَ وَ أَمِنَ أَهْلُ الْقُرى أَنْ يَأْتِيَهُمْ بَأْسُنا ضُحًى وَ هُمْ يَلْعَبُونَ  شق دوم مطلب است ، مراد از ضحى وقت چاشت و انتشار نور است ، به نظرم « يلعبون » براى آن است كه اين گونه اشخاص روى غرضهاى خيالى در دنيا كار مىكنند نه مانند اهل توحيد كه در راه سعادت حقيقى گام برمىدارند اينهم يك نوع غفلت و بىخبرى است مثل « نائمون » .\r\n99 -  أَ فَأَمِنُوا مَكْرَ اللَّهِ فَلا يَأْمَنُ مَكْرَ اللَّهِ إِلَّا الْقَوْمُ الْخاسِرُونَ  مكر در مقابل مكر ، مذموم نيست بلكه مكر ابتدايى مذموم است چون\r\n\r\n","description":"","footnote":"","page_name":" 470 ","page_number":470},
  {"content":"\r\n\r\nمكر و عذاب خدا در پى معصيت بندگان است لذا مذموم نمىباشد ، اين آيه جامعتر از دو آيهء قبلى و شامل هر گرفتارى در هر حال است امن از مكر خدا خسران است پس هر كه از مكر خدا خاطرش جمع است زيانكار مىباشد ، اين هر سه آيه ، از آيهء  وَ لَوْ أَنَّ أَهْلَ الْقُرى . . .  استفاده شده ، اهل القرى در آن آيه كسانى هستند كه گرفتار شده‌اند ولى در سه آيهء اخير كسانى مىباشد كه انذار شده‌اند .\r\n100 -  أَ وَ لَمْ يَهْدِ لِلَّذِينَ يَرِثُونَ الْأَرْضَ مِنْ بَعْدِ أَهْلِها أَنْ لَوْ نَشاءُ أَصَبْناهُمْ بِذُنُوبِهِمْ وَ نَطْبَعُ عَلى قُلُوبِهِمْ فَهُمْ لا يَسْمَعُونَ  تعبير  أَ وَ لَمْ يَهْدِ  در سوره طه / 128 و سجده / 26 نيز آمده است ، فاعل « يهد » ظاهرا قضاياى انبياء گذشته است ، « للذين » مفعول بواسطه ،  أَنْ لَوْ نَشاءُ . . . \r\nمفعول « لم يهد » مىباشد . يعنى : ما امتهاى آن پيامبران را در اثر گناهان گرفتار كرده و به دلهايشان مهرها زديم كه مواعظ پيامبران را نشنيدند آيا اين قضايا بر اسلاف آنها روشن نكرد كه اگر مىخواستيم اينان را نيز مانند گذشتگان گرفتار مىكرديم ؟ آيات چهارگانه گذشته همه كلى بودند ولى اين آيه در عين كلّى بودن روشن مىكند كه علل سقوط اسلافشان در آنها نيز هست و اگر از پيامبرشان اطاعت نكنند راه آنها را خواهند رفت كلمه « نطبع » ظاهرا عطف است بر « اصبناهم » به قولى جملهء جديد است .\r\n101 -  تِلْكَ الْقُرى نَقُصُّ عَلَيْكَ مِنْ أَنْبائِها وَ لَقَدْ جاءَتْهُمْ رُسُلُهُمْ بِالْبَيِّناتِ فَما كانُوا لِيُؤْمِنُوا بِما كَذَّبُوا مِنْ قَبْلُ كَذلِكَ يَطْبَعُ اللَّهُ عَلى قُلُوبِ الْكافِرِينَ  .\r\nاين آيه خطاب به حضرت رسول صلى اللَّه عليه و إله است ، امتهاى پيامبران پنجگانه هم امتحانها را تكذيب كردند و هم دعوت پيامبران را ، آيهء  وَ ما أَرْسَلْنا فِي قَرْيَةٍ  و ما بعدش\r\n\r\n","description":"","footnote":"","page_name":" 471 ","page_number":471},
  {"content":"\r\n\r\nراجع به تكذيب امتحانها و اين آيه راجع به تكذيب پيامبران است . نظير اين آيه است :  ثُمَّ بَعَثْنا مِنْ بَعْدِهِ  ( نوح )  رُسُلًا إِلى قَوْمِهِمْ فَجاؤُهُمْ بِالْبَيِّناتِ فَما كانُوا لِيُؤْمِنُوا بِما كَذَّبُوا بِهِ مِنْ قَبْلُ كَذلِكَ نَطْبَعُ عَلى قُلُوبِ الْمُعْتَدِينَ  يونس / 74 .\r\nبه نظر بعضى از محققين مراد از تكذيب قبلى ، تكذيب امتحانها است يعنى آنها كه قبلا امتحانها و بأساء و ضراء را تكذيب كرده بودند در شأنشان نبود كه به دعوت پيامبران ايمان بياورند ، اين اثر مهرى بود كه خدا به دلهايشان زده بود . ولى اين در صورتى است كه آمدن امتحانها پيش از آمدن پيامبران باشد با آنكه ظهور  ما أَرْسَلْنا فِي قَرْيَةٍ مِنْ نَبِيٍّ إِلَّا أَخَذْنا أَهْلَها بِالْبَأْساءِ وَ الضَّرَّاءِ  در آمدن امتحانها بعد از بعثت پيامبران است وانگهى مفعول « ليؤمنوا » همان مفعول  بِما كَذَّبُوا  است مخصوصا نظر به لفظ « به » كه در آيهء يونس / 74 واقع شده است پس ايمان و تكذيب هر دو به يك چيز مربوط است نه به دو چيز .\r\nبه نظر مىآيد : مراد از تكذيب قبلى ، حالت عدم همان قبلى باشد يعنى آنها قبل از آمدن پيامبران در اثر گناه و طغيان حالتى پيدا كرده بودند كه موعظه در آنها كارگر نبود و دلهايشان مهر شده بود ، جملهء  كَذلِكَ يَطْبَعُ اللَّهُ عَلى قُلُوبِ الْكافِرِينَ  در اين آيه و جملهء  كَذلِكَ نَطْبَعُ عَلى قُلُوبِ الْمُعْتَدِينَ  در سورهء يونس ، نشان مىدهد كه كفر و طغيان قلوب آنها را از اثر انداخته بود ، يعنى آنها قبلا در اثر طغيان ، حالت تكذيب در خود به وجود آورده بودند و در شأنشان نبود كه بعد از آمدن پيامبران به دعوت آنها ايمان بياورند ، اين مطلب در آيهء ديگرى به طور مطلق آمده است :  وَ لَقَدْ أَهْلَكْنَا الْقُرُونَ مِنْ قَبْلِكُمْ لَمَّا ظَلَمُوا وَ جاءَتْهُمْ رُسُلُهُمْ بِالْبَيِّناتِ وَ ما كانُوا لِيُؤْمِنُوا كَذلِكَ نَجْزِي الْقَوْمَ الْمُجْرِمِينَ  يونس / 13 در خاتمه دو نكته لازم به تذكر است :\r\nاول : در بعضى از روايات نقل شده كه : منظور از تكذيب قبلى ، تكذيب در عالم ذر است ( و اللَّه العالم ) دوم : اگر گويند : پس آمدن پيامبران چه اثرى\r\n\r\n","description":"","footnote":"","page_name":" 472 ","page_number":472},
  {"content":"\r\n\r\nدارد با آنكه كافران در صلاحيت ايمان آوردن نبودند ؟ گوئيم : همه در اين وصف نبودند ، ارسال رسل نسبت به كفار اتمام حجت و نسبت به ديگران هدايت است .\r\n102 -  وَ ما وَجَدْنا لِأَكْثَرِهِمْ مِنْ عَهْدٍ وَ إِنْ وَجَدْنا أَكْثَرَهُمْ لَفاسِقِينَ  .\r\nاين آيه ، تتميم مطلب آيهء قبلى است ، « ان » مخفف ثقيله است يعنى : براى بسيارى از آنها تعهدى و اعتنايى در قبال امتحانها و دعوت پيامبران نبود بلكه بيشترشان فاسق و خارج از راه قبول بودند .\r\n\r\nنكته‌ها\r\n1 - چنان كه قبلا گفته شد ، راه رفاه ملّتها و گروه‌ها و افراد همانست كه در مسير واقعى نظام جهان كه نظام حق و عدل است قرار گيرند و گرنه به حكم نظام طبيعت محو و ساقط خواهند شد .\r\n2 - ملّتها و خانواده‌هاى بيشمارى در جهان در اثر ظلم و طغيان و فحشاء از بين رفته و ديگران در جاى آنها قرار گرفته‌اند ، بدين حساب ملل اروپا و آمريكا و همهء استعمارگران در آستانهء سقوط قرار گرفته و خواهند گرفت ، چون علّت سقوط را در درون جامعهء خود پرورش مىدهند از رسول خدا صلى اللَّه عليه و إله نقل شده :\r\nحكومت با كفر قابل بقاست ولى با ظلم قابل بقا نيست\r\n« الملك يبقى مع الكفر و لا يبقى مع الظلم »\r\nبالاخرة مستضعفان براى حق خود قيام كرده مستكبران را ساقط خواهند كرد .\r\n3 - آنچه در اين آيات بيان شده يك ناموس طبيعى الهى است ، فقط در صورتى در امان خواهيم بود كه مصداق  آمَنُوا وَ اتَّقَوْا  باشيم كه درهاى بركت به روى ما گشوده شود .\r\n\r\n","description":"","footnote":"","page_name":" 473 ","page_number":473},
  {"content":"\r\n\r\n\r\n[ سوره الأعراف ( 7 ) : آيات 103 تا 126 
  ]\r\nثُمَّ بَعَثْنا مِنْ بَعْدِهِمْ مُوسى بِآياتِنا إِلى فِرْعَوْنَ وَ مَلائِهِ فَظَلَمُوا بِها فَانْظُرْ كَيْفَ كانَ عاقِبَةُ الْمُفْسِدِينَ ( 103 ) وَ قالَ مُوسى يا فِرْعَوْنُ إِنِّي رَسُولٌ مِنْ رَبِّ الْعالَمِينَ ( 104 ) حَقِيقٌ عَلى أَنْ لا أَقُولَ عَلَى اللَّهِ إِلاَّ الْحَقَّ قَدْ جِئْتُكُمْ بِبَيِّنَةٍ مِنْ رَبِّكُمْ فَأَرْسِلْ مَعِيَ بَنِي إِسْرائِيلَ ( 105 ) قالَ إِنْ كُنْتَ جِئْتَ بِآيَةٍ فَأْتِ بِها إِنْ كُنْتَ مِنَ الصَّادِقِينَ ( 106 ) فَأَلْقى عَصاهُ فَإِذا هِيَ ثُعْبانٌ مُبِينٌ ( 107 )\r\nوَ نَزَعَ يَدَهُ فَإِذا هِيَ بَيْضاءُ لِلنَّاظِرِينَ ( 108 ) قالَ الْمَلَأُ مِنْ قَوْمِ فِرْعَوْنَ إِنَّ هذا لَساحِرٌ عَلِيمٌ ( 109 ) يُرِيدُ أَنْ يُخْرِجَكُمْ مِنْ أَرْضِكُمْ فَما ذا تَأْمُرُونَ ( 110 ) قالُوا أَرْجِهْ وَ أَخاهُ وَ أَرْسِلْ فِي الْمَدائِنِ حاشِرِينَ ( 111 ) يَأْتُوكَ بِكُلِّ ساحِرٍ عَلِيمٍ ( 112 )\r\nوَ جاءَ السَّحَرَةُ فِرْعَوْنَ قالُوا إِنَّ لَنا لَأَجْراً إِنْ كُنَّا نَحْنُ الْغالِبِينَ ( 113 ) قالَ نَعَمْ وَ إِنَّكُمْ لَمِنَ الْمُقَرَّبِينَ ( 114 ) قالُوا يا مُوسى إِمَّا أَنْ تُلْقِيَ وَ إِمَّا أَنْ نَكُونَ نَحْنُ الْمُلْقِينَ ( 115 ) قالَ أَلْقُوا فَلَمَّا أَلْقَوْا سَحَرُوا أَعْيُنَ النَّاسِ وَ اسْتَرْهَبُوهُمْ وَ جاؤُ بِسِحْرٍ عَظِيمٍ ( 116 ) وَ أَوْحَيْنا إِلى مُوسى أَنْ أَلْقِ عَصاكَ فَإِذا هِيَ تَلْقَفُ ما يَأْفِكُونَ ( 117 )\r\nفَوَقَعَ الْحَقُّ وَ بَطَلَ ما كانُوا يَعْمَلُونَ ( 118 ) فَغُلِبُوا هُنالِكَ وَ انْقَلَبُوا صاغِرِينَ ( 119 ) وَ أُلْقِيَ السَّحَرَةُ ساجِدِينَ ( 120 ) قالُوا آمَنَّا بِرَبِّ الْعالَمِينَ ( 121 ) رَبِّ مُوسى وَ هارُونَ ( 122 )\r\nقالَ فِرْعَوْنُ آمَنْتُمْ بِهِ قَبْلَ أَنْ آذَنَ لَكُمْ إِنَّ هذا لَمَكْرٌ مَكَرْتُمُوهُ فِي الْمَدِينَةِ لِتُخْرِجُوا مِنْها أَهْلَها فَسَوْفَ تَعْلَمُونَ ( 123 ) لَأُقَطِّعَنَّ أَيْدِيَكُمْ وَ أَرْجُلَكُمْ مِنْ خِلافٍ ثُمَّ لَأُصَلِّبَنَّكُمْ أَجْمَعِينَ ( 124 ) قالُوا إِنَّا إِلى رَبِّنا مُنْقَلِبُونَ ( 125 ) وَ ما تَنْقِمُ مِنَّا إِلاَّ أَنْ آمَنَّا بِآياتِ رَبِّنا لَمَّا جاءَتْنا رَبَّنا أَفْرِغْ عَلَيْنا صَبْراً وَ تَوَفَّنا مُسْلِمِينَ ( 126 )\r\n\r\n","description":"","footnote":"","page_name":" 474 ","page_number":474},
  {"content":"\r\n\r\n103 - آن گاه از پس آنها موسى را با آيه‌هاى خويش به فرعون و قوم او فرستاديم ، آيه‌ها را انكار كردند بنگر سرانجام فسادكاران چگونه شد .\r\n104 - موسى گفت : اى فرعون من فرستاده از جانب پروردگار جهانيانم .\r\n105 - سزاوارم كه بر خدا جز حق نگويم ، براى شما معجزه‌اى از پروردگارتان آورده‌ام پس بنى اسرائيل را با من بفرست .\r\n106 - فرعون گفت : اگر از راستگويانى و معجزه‌اى آورده‌اى ، آن را بياور .\r\n\r\n","description":"","footnote":"","page_name":" 475 ","page_number":475},
  {"content":"\r\n\r\n107 - پس عصاى خويش بيفكند و در دم اژدهايى آشكار شد .\r\n108 - و دست خويش را بيرون آورد كه براى بينندگان سفيد .\r\n109 - بزرگان قوم فرعون گفتند : اين جادوگر دانايى است .\r\n110 - مىخواهد شما را از سرزمينتان بيرون كند ، پس چه رأى مىدهيد ؟\r\n111 - گفتند : او و برادرش را مهلت ده و مأمورين جمع آورى به شهرها فرستاد .\r\n112 - تا همه جادوگر ماهرى را پيش تو آورند .\r\n113 - جادوگران نزد فرعون آمدند و گفتند : اگر ما غالب شديم حتما اجر خواهيم داشت .\r\n114 - فرعون گفت : آرى و شما از مقربان خواهيد بود .\r\n115 - جادوگران گفتند اى موسى يا تو اول عصاى خويش را بيافكن يا ما ابزار خويش را بيافكنيم .\r\n116 - موسى گفت : شما بيافكنيد و چون بيافكندند چشمان مردم را جادو كرده و آنها را به شدت ترسانيدند و جادويى بزرگ آوردند .\r\n117 - به موسى وحى كرديم كه عصاى خويش بيافكن و در دم آنچه بدروغ آورده بودند مىگرفت ( مىبلعيد ) .\r\n118 - حق واضح گرديد و آنچه مىكردند پوچ گرديد .\r\n119 - در آن صحنه مغلوب شدند و خوار شده بازگشتند .\r\n120 - و جادوگران سجده‌كنان افتادند .\r\n121 - گفتند : به پروردگار مخلوقات ايمان آورديم .\r\n122 - كه پروردگار موسى و هارون است .\r\n123 - فرعون گفت : پيش از آنكه من اجازه دهم به او ايمان آورديد ؟ ! اين نيرنگى است كه در شهر ساخته‌ايد تا مردمش را از آن بيرون كنيد ، به زودى مىدانيد .\r\n124 - كه دستها و پاهايتان را به عكس قطع مىكنم آن گاه همگى را به دار مىآويزم .\r\n125 - گفتند : ما ( در آن صورت ) به سوى خدايمان بازگشت مىكنيم .\r\n126 - از ما بغض مىگيرى مگر آن را كه به آيه‌هاى پروردگار خويش كه سويمان آمد ايمان آورديم ، پروردگارا بر ما صبر عطا كن و ما را مسلمان بميران .\r\n\r\n","description":"","footnote":"","page_name":" 476 ","page_number":476},
  {"content":"\r\n\r\n\r\nكلمه‌ها\r\nبعثنا : بعث : برانگيختن . معناى مشهور آن در قرآن بعثت انبيا و بعثت روز معاد است .\r\nفرعون : فرعون لقب فرد فرد پادشاهان مصر است مثل قيصر و كسرى كه لقب شاهان روم و ايران است .\r\nملائه : ملاء به معنى جماعت آمده كه روى زمين را پر مىكنند و به معنى اشراف و بزرگان قوم كه هيبتشان دلها را پر مىكند و جمالشان چشمها را . منظور از آن در آيه ظاهرا قوم و جماعت در آيهء 109 بزرگان است .\r\nحقيق : حق : ثابت و حتمى و واقع شدن شىء در محل خود ، حقيق : سزاوار بعضى به علّت تعديه با « على » آن را حريص معنى كرده‌اند .\r\nآية : علامت و نشانه . آن در جاى معجزه و مانند آن كه نشانهء خداست به كار رود ، آيهء قرآن را آيه گويند كه نشانه‌اى از خداست .\r\nثعبان : اژدها . اين لفظ فقط دو بار در قرآن آمده است : اعراف / 107 ، شعراء / 32 در لغت آمده : آن نوعى از مارهاى طويلى است كه بر نر و ماده هر دو اطلاق مىشود اصل ثعب به معنى جارى كردن است .\r\nنزع : نزع كندن . گرفتن . خارج كردن دست از گريبان ( قاموس ) .\r\nبيضاء : بياض : سفيدى . ابيض : سفيد ، مؤنث آن بيضاء است .\r\nسحر : جادو . راغب گويد : سحر به چند معنى گفته مىشود اول : حيله‌ها و تخيلات بىحقيقت است رجوع شود به ( بقره / 102 ) ساحر :\r\nجادوگر . جمع آن سحره است .\r\n\r\n","description":"","footnote":"","page_name":" 477 ","page_number":477},
  {"content":"\r\n\r\nارجه : ارجاء : تأخير انداختن « ارجى الامر : اخّره » لفظ « ارجه » در اين آيه و آيهء 36 شعراء آمده است . هاء در آن براى سكته مىباشد  أَرْجِهْ وَ أَخاهُ  يعنى موسى و برادرش را به تأخير انداز و در عقوبتشان عجله مكن .\r\nمدائن : شهرها ، مفرد آن مدينه است « مدن فى المكان » يعنى در مكان اقامت گزيد شهر را مدينه گويند كه محل اقامت مردم است .\r\nحاشرين : حشر : جمع كردن چيزهاى پراكنده . حاشر : جمع آورنده ، جمع آن حاشرين است .\r\nتلقى : القاء : انداختن منظور انداختن عصا و ريسمانها است ملقى اندازنده جمع آن ملقون است .\r\nاسترهبوهم : رهب : ترس با حذر كردن . استرهاب : به شدت ترسانيدن چنان كه بيضاوى گفته است « استرهبوهم » آنها را به شدت ترسانيدند .\r\nتلقف : لقف : گرفتن خواه با دست باشد يا با دهان و يا با گوش . آن در آيه ظاهرا به معنى بلعيدن است ، اين كلمه فقط سه بار در قرآن آمده است .\r\nيأفكون : افك : ساخته . برگرداندن چيزى از حقيقتش دروغ ، « ما يأفكون » آنچه مىساختند ، يعنى : به دروغ جلوه مىدادند .\r\nصاغرين : صغر : كوچكى . صاغر : كوچك ، حقير و ذليل « صاغرين » :\r\nخوارها .\r\nآذن : اذن و ايذان به معنى اجازه دادن است « ان آذن » اينكه اذن بدهم .\r\nخلاف : خلاف . مخالفت ، ناسازگارى ، به معنى « بعد » نيز آيد . منظور از آن در آيه « مخالف » است مثلا دست راست با پاى چپ .\r\n\r\n","description":"","footnote":"","page_name":" 478 ","page_number":478},
  {"content":"\r\n\r\nلاصلبنكم : صلب : دار زدن بستن به چوب . اصل آن صلابت و محكمى است ، تصليب ظاهرا براى مبالغه است « لاصلبنكم » حتما و يقينا شما را به شدت بدار مىزنم .\r\nتنقم : نقمه : عقوبت و انكار دشمنى .  وَ ما تَنْقِمُ مِنَّا  ناخوش ندارى از ما .\r\nافرغ : فراغ : دست كشيدن از كار . افراغ : ريختن . . .  أَفْرِغْ عَلَيْنا  :\r\nبريز بر ما .\r\nتوفنا : توفى : تمام اخذ كردن . « توفنا » بميران ما را .\r\n\r\nشرحها\r\nدر رابطه با آيهء :  يا بَنِي آدَمَ إِمَّا يَأْتِيَنَّكُمْ رُسُلٌ مِنْكُمْ . . .  ششمين پيغمبر كه در اين آيات ذكر شده حضرت موسى عليه السّلام است ، از آيهء 103 تا 156 جريان مفصل آن حضرت در مبارزاتش در مصر ، نجات دادن بنى اسرائيل از مصر ، اسكان آنها در سينا ، نزول تورات و غيره ذكر شده و از برادرش هارون نيز نامى آمده است .\r\nدر اين آيات به خلاف آيات قبل ، موسى در مقابل يك حكومت جبار و سلطه جو قيام مىكند .\r\n103 -  ثُمَّ بَعَثْنا مِنْ بَعْدِهِمْ مُوسى بِآياتِنا إِلى فِرْعَوْنَ وَ مَلَائِهِ فَظَلَمُوا بِها فَانْظُرْ كَيْفَ كانَ عاقِبَةُ الْمُفْسِدِينَ  .\r\nباء در « بآياتنا » به معناى « مع » است ، مراد از آيات عصا و يد بيضا و شايد هفت معجزهء ديگر مثل طوفان و جراد و غيره باشد كه خواهد آمد و مجموعا 9 آيه مىشوند ، مراد از ظلم به آيات در  فَظَلَمُوا بِها  بىاعتنايى به آنها و تكذيب آنهاست ، عاقبت مفسدان همان غرق و تار و مار شدن است .\r\n104 -  وَ قالَ مُوسى يا فِرْعَوْنُ إِنِّي رَسُولٌ مِنْ رَبِّ الْعالَمِينَ  .\r\n\r\n","description":"","footnote":"","page_name":" 479 ","page_number":479},
  {"content":"\r\n\r\nموسى با اين بيان رسالت خويش را به فرعون بىآنكه از او ترسى داشته باشد بيان فرمود .\r\n105 -  حَقِيقٌ عَلى أَنْ لا أَقُولَ عَلَى اللَّهِ إِلَّا الْحَقَّ قَدْ جِئْتُكُمْ بِبَيِّنَةٍ مِنْ رَبِّكُمْ فَأَرْسِلْ مَعِيَ بَنِي إِسْرائِيلَ  .\r\nدر اين آيه سه مطلب هست اول مىگويد : من سزاوارم يا حريصم كه جز به حق ادعا نكنم يعنى در اين سخن كه پيامبرم صادقم ، دوم استدلال به رسالتش با معجزه ، سوم : نتيجه : آنكه از بنى اسرائيل دست بكشى و آنها را به من واگذار . ممكن است منظور از « فارسل » آن باشد كه آنها را بفرست تا با من از مصر خارج شده و به ارض موعود بروند چنان كه در مجمع البيان فرموده است .\r\n106 -  قالَ إِنْ كُنْتَ جِئْتَ بِآيَةٍ فَأْتِ بِها إِنْ كُنْتَ مِنَ الصَّادِقِينَ  فرعون از سه مطلب فوق فقط دومى را عنوان كرد كه معجزه باشد و قرارش نيز همان بود .\r\n107 -  فَأَلْقى عَصاهُ فَإِذا هِيَ ثُعْبانٌ مُبِينٌ  .\r\nدر جريان وحى به موسى لفظ « حيه » آمده كه عصا به مار مبدل شد و در نشان دادن به فرعون لفظ « ثعبان » ذكر شده كه اژدها شد ، اين هر دو به تناسب موقعيت مىباشد . به هر حال چون عصا را انداخت در دم مبدل به اژدها گرديد « مبين » حاكى است كه بىچون و چرا و بىآنكه كسى اشتباه كند اژدهاى آشكار بود ، در نكته‌ها دربارهء معجزه بحث خواهد شد .\r\n108 -  وَ نَزَعَ يَدَهُ فَإِذا هِيَ بَيْضاءُ لِلنَّاظِرِينَ  .\r\nمراد از نزع خارج كردن دست از گريبان است چنان كه آمده :  اسْلُكْ يَدَكَ فِي جَيْبِكَ تَخْرُجْ بَيْضاءَ مِنْ غَيْرِ سُوءٍ  قصص / 32 در تفاسير نقل شده : دستش\r\n\r\n","description":"","footnote":"","page_name":" 480 ","page_number":480},
  {"content":"\r\n\r\nسفيد مىشد كه بر نور آفتاب غلبه مىكرد ، ظهور آيهء در آن است كه دستش سفيد مىشد و حاضران مىفهميدند كه چيزى خارق العاده است ، به نظر مىآيد با ارادهء خدا سياله‌هاى بدن موسى در دستش جمع شده و دست او سفيد مىگرديد ، در همه حال يك نور قرمز ضعيف از بدن انسان خارج مىشود كه قابل رويت نيست .\r\n109 -  قالَ الْمَلَأُ مِنْ قَوْمِ فِرْعَوْنَ إِنَّ هذا لَساحِرٌ عَلِيمٌ  .\r\nاشراف و درباريان به حكم  وَ جَحَدُوا بِها وَ اسْتَيْقَنَتْها أَنْفُسُهُمْ  دانستند كه آنها معجزه و موسى پيغمبر است ولى براى لوث كردن قضيه گفتند : اين ساحر دوره ديده‌اى است .\r\n110 -  يُرِيدُ أَنْ يُخْرِجَكُمْ مِنْ أَرْضِكُمْ فَما ذا تَأْمُرُونَ  .\r\nدر اين آيات گفتهء فرعون نقل نشده بلكه درباريان گفتگو و مشاوره كرده و گفته‌اند : موسى مىخواهد جاى ما را بگيرد و ما را از ديار خودمان براند ، حال آنكه موسى فقط  فَأَرْسِلْ مَعِيَ بَنِي إِسْرائِيلَ  گفته بود . پس از صلاحديد ، رأى آنها بر آن قرار گرفت كه فرعون تصميم دربارهء موسى و برادرش را به تأخير اندازد و جادوگران را جمع كند تا با عصاى موسى مقابله كنند .\r\n111 -  قالُوا أَرْجِهْ وَ أَخاهُ وَ أَرْسِلْ فِي الْمَدائِنِ حاشِرِينَ  .\r\nنتيجه مشاورهء درباريان است كه گفتند : موسى و برادرش را به تأخير انداز و دربارهء آنها تصميمى مگير و به شهرها جمع كنندگان فرست .\r\n112 -  يَأْتُوكَ بِكُلِّ ساحِرٍ عَلِيمٍ  تا هر جادوگر ماهر را جمع كرده پيش تو آورند .\r\n113 -  وَ جاءَ السَّحَرَةُ فِرْعَوْنَ قالُوا إِنَّ لَنا لَأَجْراً إِنْ كُنَّا نَحْنُ الْغالِبِينَ  .\r\nبعضى از قراء « ان لنا » را با حذف همزه و بعضى آن را « ءان » با همزهء\r\n\r\n","description":"","footnote":"","page_name":" 481 ","page_number":481},
  {"content":"\r\n\r\nاستفهام خوانده‌اند ، آيهء بعدى كه جواب فرعون است ، قرائت دوم را تأييد مىكنند « 1 » به هر حال ساحران قبل از زور آزمايى براى عمل خود پاداشى و مزدى خواستند فرعون در جواب گفت .\r\n114 -  قالَ نَعَمْ وَ إِنَّكُمْ لَمِنَ الْمُقَرَّبِينَ  .\r\nنعم جواب مثبت پاداش  وَ إِنَّكُمْ . . .  اضافه بر آنست يعنى : مزدى داريد به علاوه از مقربين درگاه خواهيد بود كه مرا در مبارزه با موسى يارى كرده‌ايد .\r\n115 -  قالُوا يا مُوسى إِمَّا أَنْ تُلْقِيَ وَ إِمَّا أَنْ نَكُونَ نَحْنُ الْمُلْقِينَ  .\r\nاين آيه نشان مىدهد كه مسئله را چندان مهم تلقى نمىكردند كه گفتند :\r\nتو مىاندازى يا ما ؟\r\n116 -  قالَ أَلْقُوا فَلَمَّا أَلْقَوْا سَحَرُوا أَعْيُنَ النَّاسِ وَ اسْتَرْهَبُوهُمْ وَ جاءُو بِسِحْرٍ عَظِيمٍ  .\r\nدر سورهء بقره آيهء صد و دوم دربارهء سحر سخن گفته‌ايم لفظ  سَحَرُوا أَعْيُنَ النَّاسِ  نشان مىدهد كه سحر در چوبها و ريسمانها كه انداخته بودند اثرى نداشته و آنها بيحركت مانده بودند ، سحر فقط در چشمان تماشاگران اثر گذاشته بود و آنها ديده بودند كه چوبها و ريسمانها به تندى حركت مىكنند اين جريان در بارهء موسى عليه السّلام نيز بود چنان كه در جاى ديگر آمده :\r\n فَإِذا حِبالُهُمْ وَ عِصِيُّهُمْ يُخَيَّلُ إِلَيْهِ مِنْ سِحْرِهِمْ أَنَّها تَسْعى  طه / 66 ، ذيل آيه مىفهماند آنچه در قدرت داشته‌اند به كار برده و مردم را به شدت مرعوب كرده‌اند كه خدا با لفظ  بِسِحْرٍ عَظِيمٍ  بيان مىفرمايد :\r\n117 -  وَ أَوْحَيْنا إِلى مُوسى أَنْ أَلْقِ عَصاكَ فَإِذا هِيَ تَلْقَفُ ما يَأْفِكُونَ  .\r\n\r\n\r\n","description":"","footnote":"\r\n( 1 ) بنا بر قرائت بدون همزه ، خبر به معناى انشاء است .\r\n","page_name":" 482 ","page_number":482},
  {"content":"\r\n\r\nيعنى عصا را انداخت و اژدها شد و ناگهان آن اژدها هر چه ساحران از چوبها و ريسمان‌ها كه به دروغ جلوه مىدادند مىگرفت ، مىبلعيد ، تعبير  فَإِذا هِيَ تَلْقَفُ  در سورهء طه / 69 ، شعراء / 45 نيز آمده است ، ممكن است كه با ارادهء خدا آنها در شكم اژدها مبدل به ذرات شده و در هوا پراكنده شده‌اند و و شايد اژدها آنها را گرفته و بهر جا پراكنده باشد .\r\n118 -  فَوَقَعَ الْحَقُّ وَ بَطَلَ ما كانُوا يَعْمَلُونَ  .\r\nيعنى حق در جاى خود قرار گرفت و آشكار شد و آنچه به باطل مىكردند پوچ و بىاثر گرديد ، اعجاز عصا و بطلان جادو بر همه روشن گرديد .\r\n119 -  فَغُلِبُوا هُنالِكَ وَ انْقَلَبُوا صاغِرِينَ  .\r\nيعنى فرعون و درباريانش در آن اجتماع عظيم مغلوب شده و خوار و ذليل از آن صحنه برگشتند . اما جادوگران حساب ديگرى داشتند كه فرموده :\r\n120 -  وَ أُلْقِيَ السَّحَرَةُ ساجِدِينَ  121 -  قالُوا آمَنَّا بِرَبِّ الْعالَمِينَ  122 -  رَبِّ مُوسى وَ هارُونَ  جادوگران كه از ديدن اين جريان يقين كردند كار موسى جادو نيست خود را در حال خضوع به زمين انداخته و ايمان آوردند و گفتند ايمان آورديم به پروردگار جهانيان و آن وقت شايد براى رفع اين شبهه كه فرعون گويد : رب منم ، اضافه كردند : همان كه پروردگار موسى و هارون است .\r\n123 -  قالَ فِرْعَوْنُ آمَنْتُمْ بِهِ قَبْلَ أَنْ آذَنَ لَكُمْ إِنَّ هذا لَمَكْرٌ مَكَرْتُمُوهُ فِي الْمَدِينَةِ لِتُخْرِجُوا مِنْها أَهْلَها فَسَوْفَ تَعْلَمُونَ  .\r\nابتداء از لحاظ تفرعن و تكبر گفته : پيش از آنكه من اجازه دهم به موسى ايمان آورديد ؟ اين حاكى از نهايت طغيان و تكبّر است ، آن گاه متّهم نمود كه در باطن با موسى ملاقات كرده و قرار گذاشته‌ايد كه چنين وضعى پيش آوريد و\r\n\r\n","description":"","footnote":"","page_name":" 483 ","page_number":483},
  {"content":"\r\n\r\nآشوب به بار آورده و مردم شهر را آواره كنيد ، سپس تهديد كرده كه به زودى مىدانيد چه بلائى به سرتان مىآورم .\r\n124 -  لَأُقَطِّعَنَّ أَيْدِيَكُمْ وَ أَرْجُلَكُمْ مِنْ خِلافٍ ثُمَّ لَأُصَلِّبَنَّكُمْ أَجْمَعِينَ  .\r\nبيان تهديد و  فَسَوْفَ تَعْلَمُونَ  است يعنى دستها و پاهايتان را به عكس قطع مىكنم و آن گاه در همان حال بر دارتان مىزنم تا شما را مجازات و ديگران را عبرت باشد ، هر دو فعل با نون و لام ، تأكيد شده‌اند كه حكايت از شدت عمل دارد ، اين تعبير در سورهء طه / 71 و شعراء / 49 نيز آمده است .\r\n125 -  قالُوا إِنَّا إِلى رَبِّنا مُنْقَلِبُونَ  .\r\nيعنى مانعى نيست در صورت كشته شدن به سوى پروردگار خواهيم رفت و او پاداش ايمان و شكنجه‌مان را خواهد داد در آيات ديگر آمده :  قالُوا لا ضَيْرَ إِنَّا إِلى رَبِّنا مُنْقَلِبُونَ  شعراء / 50 و آن گاه اضافه كردند :\r\n126 -  وَ ما تَنْقِمُ مِنَّا إِلَّا أَنْ آمَنَّا بِآياتِ رَبِّنا لَمَّا جاءَتْنا رَبَّنا أَفْرِغْ عَلَيْنا صَبْراً وَ تَوَفَّنا مُسْلِمِينَ  .\r\nيعنى تو در عذاب كردن ما محكومى و ما مجرم نيستيم ، تو از ما بغض نمىگيرى مگر ايمانى را كه به پروردگار خود آورديم ، آن گاه در مقابل تهديد او ، رو به خدا كرده و گفته‌اند : پروردگارا ما را استقامت بخش ، گويى وجود خود را ظرفى تصور كرده و از خدا خواسته‌اند آن را از استقامت لبريز كند ، و در صورت كشته شدن در دست فرعون ، مسلم از دنيا ببرد . اين دو آيه از تجلّيات ايمان است كه در مقابل آن جبار ايستاده و چنين گفتند . آرى ايمان انسان را بىباك و شكست‌ناپذير مىكند .\r\n\r\n","description":"","footnote":"","page_name":" 484 ","page_number":484},
  {"content":"\r\n\r\n\r\nنكته‌ها\r\nمار و عصاى موسى : معجزهء انبياء خارج از قوانين اين جهان نيست ولى بشر به آن راه ندارد ، بسيارى از چيزها در جهان معجزه هستند با آنكه ما آنها را عادى و طبيعى مىدانيم ، در اين گونه موارد فرق ميان طبيعى و معجزه آن است كه طبيعى را بسيار ديده و فورمول آن را دانسته‌ايم و گرنه هر دو معجزه‌اند .\r\nمثلا مبدل شدن تخم مار به مار همان قدر معجزه است كه مبدل شدن عصا به مار ، ولى تكرار پديد آمدن مار از تخم آن را طبيعى نشان داده است و اگر خدا مقدر مىفرمود كه از اول ، مارها از درخت برويند اكنون آن را طبيعى دانسته و توليد مار را از تخم خلاف طبيعت مىدانستيم .\r\nهمچنين مبدل شدن يك سلّول نامرئى ( نطفه ) به يك شتر و مبدل شدن سنگ به شتر هر دو معجزه‌اند ولى اولى را بسيار ديده و آن را طبيعى مىناميم و ديگرى را غير طبيعى ، لذا تولد شتر را از مادر ، طبيعى و آمدن ناقهء صالح از سنگ را معجزه گفته‌ايم اما با دقت نظر خواهيم ديد كه تبديل سلّول به شتر در اعجوبه بودن كمتر از تبديل سنگ به شتر نيست .\r\nامروز مسلّم شده كه مادهء اوليهء تمام اشياء عالم يكى است ، اختلاف اشياء در اثر اختلاف ترتيب اتمهاست ، قلب انسان ، نوك آهنين قلم و آب دريا همه از يك چيز و يك ماده به وجود آمده‌اند ، پس مادهء اوليهء عصا و مار هر دو يكى است ، خدا مىتواند با تغيير ترتيب اتمها عصا را به مار و مار را به عصا تبديل كند و نيز با آن تغيير ، آب را به سنگ و سنگ را به آب تبديل نمايد .\r\n\r\n","description":"","footnote":"","page_name":" 485 ","page_number":485},
  {"content":"\r\n\r\n\r\n[ سوره الأعراف ( 7 ) : آيات 127 تا 136 
  ]\r\nوَ قالَ الْمَلَأُ مِنْ قَوْمِ فِرْعَوْنَ أَ تَذَرُ مُوسى وَ قَوْمَهُ لِيُفْسِدُوا فِي الْأَرْضِ وَ يَذَرَكَ وَ آلِهَتَكَ قالَ سَنُقَتِّلُ أَبْناءَهُمْ وَ نَسْتَحْيِي نِساءَهُمْ وَ إِنَّا فَوْقَهُمْ قاهِرُونَ ( 127 ) قالَ مُوسى لِقَوْمِهِ اسْتَعِينُوا بِاللَّهِ وَ اصْبِرُوا إِنَّ الْأَرْضَ لِلَّهِ يُورِثُها مَنْ يَشاءُ مِنْ عِبادِهِ وَ الْعاقِبَةُ لِلْمُتَّقِينَ ( 128 ) قالُوا أُوذِينا مِنْ قَبْلِ أَنْ تَأْتِيَنا وَ مِنْ بَعْدِ ما جِئْتَنا قالَ عَسى رَبُّكُمْ أَنْ يُهْلِكَ عَدُوَّكُمْ وَ يَسْتَخْلِفَكُمْ فِي الْأَرْضِ فَيَنْظُرَ كَيْفَ تَعْمَلُونَ ( 129 ) وَ لَقَدْ أَخَذْنا آلَ فِرْعَوْنَ بِالسِّنِينَ وَ نَقْصٍ مِنَ الثَّمَراتِ لَعَلَّهُمْ يَذَّكَّرُونَ ( 130 ) فَإِذا جاءَتْهُمُ الْحَسَنَةُ قالُوا لَنا هذِهِ وَ إِنْ تُصِبْهُمْ سَيِّئَةٌ يَطَّيَّرُوا بِمُوسى وَ مَنْ مَعَهُ أَلا إِنَّما طائِرُهُمْ عِنْدَ اللَّهِ وَ لكِنَّ أَكْثَرَهُمْ لا يَعْلَمُونَ ( 131 )\r\nوَ قالُوا مَهْما تَأْتِنا بِهِ مِنْ آيَةٍ لِتَسْحَرَنا بِها فَما نَحْنُ لَكَ بِمُؤْمِنِينَ ( 132 ) فَأَرْسَلْنا عَلَيْهِمُ الطُّوفانَ وَ الْجَرادَ وَ الْقُمَّلَ وَ الضَّفادِعَ وَ الدَّمَ آياتٍ مُفَصَّلاتٍ فَاسْتَكْبَرُوا وَ كانُوا قَوْماً مُجْرِمِينَ ( 133 ) وَ لَمَّا وَقَعَ عَلَيْهِمُ الرِّجْزُ قالُوا يا مُوسَى ادْعُ لَنا رَبَّكَ بِما عَهِدَ عِنْدَكَ لَئِنْ كَشَفْتَ عَنَّا الرِّجْزَ لَنُؤْمِنَنَّ لَكَ وَ لَنُرْسِلَنَّ مَعَكَ بَنِي إِسْرائِيلَ ( 134 ) فَلَمَّا كَشَفْنا عَنْهُمُ الرِّجْزَ إِلى أَجَلٍ هُمْ بالِغُوهُ إِذا هُمْ يَنْكُثُونَ ( 135 ) فَانْتَقَمْنا مِنْهُمْ فَأَغْرَقْناهُمْ فِي الْيَمِّ بِأَنَّهُمْ كَذَّبُوا بِآياتِنا وَ كانُوا عَنْها غافِلِينَ ( 136 )\r\n\r\n","description":"","footnote":"","page_name":" 486 ","page_number":486},
  {"content":"\r\n\r\n127 - بزرگان قوم فرعون به او گفتند : آيا موسى و پيروانش را رها مىكنى تا در اين سرزمين تباهى كنند ، تو و خدايانت را ترك نمايد ؟ گفت : به زودى پسرانشان را به شدت مىكشيم و دخترانشان را زنده مىگذاريم و ما بالا دست آنها و بر آنها غالبيم .\r\n128 - موسى به قوم خود گفت از خدا يارى بجوئيد و استقامت ورزيد كه زمين مال خداست به هر كه از بندگانش بخواهد ارث مىدهد و سرانجام نيك از آن پرهيزكاران است\r\n129 - گفتند : پيش از آنكه به سوى ما بيايى و نيز بعد از آمدن تو اذيت ديديم گفت :\r\nاميد است پروردگار شما دشمن شما را هلاك كند و شما را در اين زمين جانشين گرداند و بنگرد چگونه عمل مىكنيد .\r\n130 - فرعون را به سالهاى سخت و كمبود حاصل دچار كرديم شايد اندرز بگيرند .\r\n131 - چون رفاه و آسايش به آنها مىآمد مىگفتند : اين به خاطر ماست و چون حادثهء بدى به آنها مىرسيد به موسى و پيروانش فال بد مىزدند ، بدانيد كه عمل بد آنها نزد خداست ولى اكثرشان نمىدانند .\r\n132 - گفتند : هر چيزى از علامت براى ما بياورى تا ما را با آن جادو كنى به تو ايمان نمىآوريم .\r\n133 - پس طوفان ، ملخ ، شپشه ، قورباغه‌ها و خوف كه معجزه‌هاى جدا از هم و روشن بودند ، به آنها فرستاديم ولى گردنكشى كردند و قومى گناهكار بودند .\r\n134 - چون عذاب بر آنها واقع شد گفتند : اى موسى پروردگار خويش را با آن پيمان كه با تو نهاده بخوان ، اگر اين عذاب را از ما بردارى حتما به تو ايمان مىآوريم و بنى اسرائيل را با تو مىفرستيم .\r\n135 - چون عذاب را تا مدتى كه به سر مىرسيدند از آنها برداشتيم ، آن وقت پيمان شكنى مىكردند .\r\n136 - پس از آنها انتقام گرفتيم و در دريا غرقشان كرديم كه آيه‌هاى ما را تكذيب كردند و به آنها بىاعتنا بودند .\r\n\r\n","description":"","footnote":"","page_name":" 487 ","page_number":487},
  {"content":"\r\n\r\n\r\nكلمه‌ها\r\nملاء : راجع به ملاء در ذيل آيهء 103 توضيح داده شد مراد از آن در آيه بزرگان است .\r\nتذر : و ذر : ترك كردن  أَ تَذَرُ مُوسى  : آيا ترك مىكنى موسى را ، ايضا « يذرك » .\r\nنستحيي : استحياء : طلب زنده ماندن « نستحيي » : زنده مىگذاريم .\r\nنسائهم : نساء : زنان و دختران ( قاموس قرآن ) مراد از آن معناى دوم است .\r\nقاهرون : قهر : غلبه و ذليل كردن . قاهر : غالب ، بالا دست .\r\nيورثها : ايراث : ارث گذاشتن « يورثها » : ارث مىگذارد ، مىدهد آن را .\r\nسنين : لفظ سنة اكثرا به معنى سال قحطى است ، چنان كه « عام » به معنى سال فراوانى و راحت مىباشد مراد از سنين در آيه سالهاى سخت و قحطى است .\r\nيطيروا : طير : پريدن ، و پرندگان . تطيّر : فال بدزدن « يطيروا » : فال بد مىزنند . مراد از طائر در آيه عمل بد است ( قاموس قرآن ) .\r\nالطوفان : طوف : دور زدن . طوفان : هر حادثه‌اى كه انسانها را احاطه مىكند ولى در سيل فرا گيرنده متعارف است به معنى شدت تاريكى ، مرگ عمومى ، قتل عام نيز آيد .\r\nالجراد : جراد : ملخ .\r\nالقمل : قمله : شپشه كه در گندم توليد مىشود با شپشى كه در بدن شتر\r\n\r\n","description":"","footnote":"","page_name":" 488 ","page_number":488},
  {"content":"\r\n\r\nتوليد مىشود ، به معنى مگس كوچك نيز آيد جمع آن قمل به تشديد لام است ، شپش بدن انسان را قمل ( بر وزن عقل ) گويند .\r\nالضفادع : ضفدع : قورباغه ، آن به همهء انواع قورباغه گفته مىشود جمع آن ضفادع و فقط يك بار در قرآن مجيد آمده است .\r\nمفصلات : مفصل : جدا شده . بيان گرديده آيات مفصلات : علامتهاى روشن .\r\nرجز : رجز : در اصل لرزشى است در پاى شتر در اثر درد . عذاب را از آن رجز گفته‌اند كه سبب اضطراب و پريشانى است .\r\nكشفت : كشف : زايل كردن و از بين بردن « كشفت » : زايل كردى .\r\nينكثون : نكث شكستن . در مجمع البيان گفته است : نكث ، نقض عهد مىباشد .\r\nيم : دريا . « اليم : البحر » .\r\n\r\nشرحها\r\nدر تعقيب جريان موسى و بنى اسرائيل و فرعونيان ، در اين آيات بيان شده كه پس از شكست مفتضحانهء فرعون و اتباعش ، درباريان از فرعون مىخواهند كه به موسى و بنى اسرائيل مجال جمع و جور شدن ندهد ، او قول مىدهد كه با كمال قدرت آنها را سركوب كند بنى اسرائيل به موسى شكايت مىكنند كه آمدن تو از فشارهاى ما نكاست ، موسى وعده مىدهد كه يارى خدا و هلاك دشمنان در پيش است ، اهل مصر به بلاهاى گوناگون گرفتار مىشوند و از موسى مىخواهند كه دفع بلا را از خدا بخواهد ولى دفع بلا باعث ايمان آوردن آنها نمىشود ، بالاخره در دريا غرق شده و از بين مىروند .\r\n\r\n","description":"","footnote":"","page_name":" 489 ","page_number":489},
  {"content":"\r\n\r\n127 -  وَ قالَ الْمَلَأُ مِنْ قَوْمِ فِرْعَوْنَ أَ تَذَرُ مُوسى وَ قَوْمَهُ لِيُفْسِدُوا فِي الْأَرْضِ وَ يَذَرَكَ وَ آلِهَتَكَ  .\r\nمعلوم مىشود كه در مصر آن روز اصنامى بود كه همه و از جمله فرعون آنها را خدايان مىدانستند ولى فرعون با آنكه بت پرست بود خود را بالاترين خدايان مىدانست و مىگفت :  أَنَا رَبُّكُمُ الْأَعْلى  نازعات / 24 و به موسى مىگفت :\r\n لَئِنِ اتَّخَذْتَ إِلهَاً غَيْرِي لَأَجْعَلَنَّكَ مِنَ الْمَسْجُونِينَ  شعراء / 29 ، فرعون در جواب درخواست درباريان مىگويد :\r\n قالَ سَنُقَتِّلُ أَبْناءَهُمْ وَ نَسْتَحْيِي نِساءَهُمْ وَ إِنَّا فَوْقَهُمْ قاهِرُونَ  .\r\nيعنى : عمل گذشته را دربارهء بنى اسرائيل به شدت ادامه خواهيم داد كه ما بالادست آنها هستيم و بر آنها پيروزيم . مشهور است كه بعضى از كاهنان به فرعون خبر داده بود كه در بنى اسرائيل پسرى متولد مىشود و حكومت تو را از بين مىبرد « 1 » وعده‌اى كه فرعون در اينجا مىدهد بعد از بعثت موسى است على هذا معلوم مىشود كه علّت كشتار پسران بنى اسرائيل به دست فرعون آن بود كه آنها در اثر زياد شدن مردان ، نيرومند نشوند مبادا كه در آن صورت شورش كرده و فرعونيان را از بين ببرند ولى زياد شدن زنان مانعى نداشت ، لذا پسران را بىامان مىكشت ، « سنقتل » از باب تفعيل دلالت بر كثرت دارد . آرى رسم طاغوت و طاغوتيان در هر عصر همين است .\r\n128 -  قالَ مُوسى لِقَوْمِهِ اسْتَعِينُوا بِاللَّهِ وَ اصْبِرُوا  .\r\nتوصيهء موسى به پيروانش در مقابل تهديد فرعون آن بود كه گفت : از\r\n\r\n\r\n","description":"","footnote":"\r\n( 1 ) در تفسير برهان در سوره قصص از حضرت باقر ( ع ) نقل شده كه كاهنان فرعون چنين خبرى به او دادند ، على هذا قتل پسران بنى اسرائيل دو علت داشته است يكى اينكه موسى بعد از تولد از بين برود ، دوم بنى اسرائيل از حيث مردان زياد نشوند .\r\n","page_name":" 490 ","page_number":490},
  {"content":"\r\n\r\nخدا يارى بجوئيد و استقامت ورزيد اين عبارت اخراى  اسْتَعِينُوا بِالصَّبْرِ وَ الصَّلاةِ إِنَّ اللَّهَ مَعَ الصَّابِرِينَ  بقره / 153 ، است آرى مدد خواستن از خدا و استقامت در هدف رمز پيروزى است . سپس اضافه كرد كه :  إِنَّ الْأَرْضَ لِلَّهِ يُورِثُها مَنْ يَشاءُ مِنْ عِبادِهِ وَ الْعاقِبَةُ لِلْمُتَّقِينَ  يعنى زمين مال فرعون نيست كه به هر كه بخواهد بدهد و از هر كه بخواهد بگيرد ، بلكه زمين مال خدا است به هر كه خواهد مىدهد سنت خدا نشان داده كه عاقبت كار به نفع پرهيزكاران است « يورثها » بيان آن است كه از يكى مىگيرد و به ديگرى مىدهد ، دليلى نيست كه در دست فرعونيان باشد و در دست شما نباشد .\r\n129 -  قالُوا أُوذِينا مِنْ قَبْلِ أَنْ تَأْتِيَنا وَ مِنْ بَعْدِ ما جِئْتَنا  بعد از شروع قيام موسى و نيمه پيروزى كه بدست آمده بود بنى اسرائيل در وحشت و گرفتارى بسر مىبردند چون فرعون و فرعونيان آنها را به شدت مىكوبيدند تا جلو قيام را بگيرند نظير موقعى كه رهبر انقلاب ايران امام خمينى در پاريس بود و رژيم سفاك پهلوى مسلمانان را مىكوبيد ، لذا به موسى گفتند : ما پيش از آمدن تو در عذاب بوديم ، آمدن تو نيز دردى را دوا نكرد ، موسى در جواب فرمود :  قالَ عَسى رَبُّكُمْ أَنْ يُهْلِكَ عَدُوَّكُمْ وَ يَسْتَخْلِفَكُمْ فِي الْأَرْضِ فَيَنْظُرَ كَيْفَ تَعْمَلُونَ  نويدى است نسبت به آينده كه خدا دشمن آنها را هلاك كند و آنها را جانشين فرعونيان گرداند ، جملهء :\r\n فَيَنْظُرَ كَيْفَ تَعْمَلُونَ  براى آن است كه اگر بعد از پيروزى راه عدالت در پيش گرفتيد ، پايدار خواهيد ماند و اگر نظير فرعونيان شديد همان بلا به سرتان خواهد آمد ، چنان كه بنى اسرائيل طغيان كرده در دست بخت النصر و امثال آنها تار و مار شدند اين جمله شامل حال ما ايرانيان بعد از پيروزى انقلاب نيز هست چون نظام جهان يكى است  وَ تِلْكَ الْأَيَّامُ نُداوِلُها بَيْنَ \r\n\r\n","description":"","footnote":"","page_name":" 491 ","page_number":491},
  {"content":"\r\n\r\n النَّاسِ  آل عمران / 140 .\r\n130 -  وَ لَقَدْ أَخَذْنا آلَ فِرْعَوْنَ بِالسِّنِينَ وَ نَقْصٍ مِنَ الثَّمَراتِ لَعَلَّهُمْ يَذَّكَّرُونَ  .\r\nاين آيه مصداق  وَ ما أَرْسَلْنا فِي قَرْيَةٍ مِنْ نَذِيرٍ  است كه گذشت ، فرعونيان با بلاهايى كه در آيهء بعدى خواهد آمد گرفتار شدند تا شايد به فكر آيند و توبه كنند و دعوت موسى را بپذيرند ، مراد از « سنين » سالهاى قحطى است گويند :\r\n« اسنت القوم » يعنى قوم به قحطى دچار شدند ، آيهء بعدى روشن مىكند كه سالهاى قحطى تقريبا يك در ميان بوده نه پشت سر هم دربارهء اطلاق « آل » به قوم فرعون رجوع شود به قاموس قرآن ( اهل ) ناگفته نماند چون  نَقْصٍ مِنَ الثَّمَراتِ  يكى از 9 معجزهء موسى بود بايد گفت : آن بعد از سالهاى قحطى بوده است .\r\n131 -  فَإِذا جاءَتْهُمُ الْحَسَنَةُ قالُوا لَنا هذِهِ وَ إِنْ تُصِبْهُمْ سَيِّئَةٌ يَطَّيَّرُوا بِمُوسى وَ مَنْ مَعَهُ  .\r\nاز اين معلوم مىشود كه ميان سالهاى سختى فاصله بوده است ، چون رفاه مىآمد از خود دانسته و چون سختى مىآمد از دعوت موسى و بنى اسرائيل مىدانسته و آنها را به قال بد مىگرفته‌اند در جواب فرموده :  أَلا إِنَّما طائِرُهُمْ عِنْدَ اللَّهِ وَ لكِنَّ أَكْثَرَهُمْ لا يَعْلَمُونَ  .\r\nدر بعضى از آيات نظير اين آيه آمده :  قالُوا اطَّيَّرْنا بِكَ وَ بِمَنْ مَعَكَ قالَ طائِرُكُمْ عِنْدَ اللَّهِ  نمل / 47 و در بعضى از آيات آمده :  قالُوا طائِرُكُمْ مَعَكُمْ أَ إِنْ ذُكِّرْتُمْ  يس / 19 ، مراد از طائر عمل زشت آنهاست كه موجب عذاب مىشود يعنى : حق ندارند آمدن موسى را به فال بد بگيرند بلكه فال بد و عذاب آنها نزد خداست ليكن بيشترشان چنين مىپندارند كه عمل باقى نيست و موجب عذاب نمىشود .\r\n\r\n","description":"","footnote":"","page_name":" 492 ","page_number":492},
  {"content":"\r\n\r\n132 -  وَ قالُوا مَهْما تَأْتِنا بِهِ مِنْ آيَةٍ لِتَسْحَرَنا بِها فَما نَحْنُ لَكَ بِمُؤْمِنِينَ  .\r\nاز اين آيه معلوم مىشود كه سنين قحطى را به حساب نياورده و آن را جادو شمرده‌اند ولى « تأتنا » حاكى است كه آن را از موسى مىدانسته‌اند اما دليل نبوت نمىشمرده‌اند ، « مهما » اسم شرط است به معنى « اى شىء » ، خواسته‌اند با اين سخن موسى را مأيوس كنند .\r\n133 -  فَأَرْسَلْنا عَلَيْهِمُ الطُّوفانَ وَ الْجَرادَ وَ الْقُمَّلَ وَ الضَّفادِعَ وَ الدَّمَ آياتٍ مُفَصَّلاتٍ فَاسْتَكْبَرُوا وَ كانُوا قَوْماً مُجْرِمِينَ  .\r\nلفظ « مفصلات » نشان مىدهد كه اين آيات جدا جدا آمده و روشن بوده كه همه آيات الهى هستند و موسى از وقوع و علت آنها خبر داده است ، از اين آيه معلوم مىشود كه اولا سيل بىامان ، خرابيها به بار آورده و از آنها دست بردار نبوده است ، ثانيا ملخ بر آنها مسلط شده ، مزارع و اشجارشان را خورده و از هستى ساقطشان كرده است ، ثالثا : شپشهء گندم و به قولى ملخهاى كوچك بىبال ، همه جا را پر كرده و عرصه را بر آنها تنگ كرده است گويند : حتى به موها و ابروان و مژگانها و بدنهاى فرعونيان چسبيدند گويى آبله آورده‌اند ، رابعا :\r\nقورباغه‌ها به قدرى در ديار فرعونيان زياد شدند ، حتى خانه‌ها پر از قورباغه گرديد هيچ كس لباسى يا ظرف طعام و شرابى باز نمىكرد مگر آنكه در آن قورباغه بود ، گويند وقت سخن گفتن حتى به دهان آنها مىجهيدند ، و قورباغه پيش از لقمهء طعام به دهان آنها مىرفت ، نه كشتن جلو آنها را مىگرفت و نه جارو كردن . خامسا : خون بر آنها فرستاده شد كه رنگ آبها خونى گرديد ، به قولى خون از بينىها جارى مىشد ، اين موارد پنجگانه در تورات فعلى نيز آمده است ، جملهء  فَاسْتَكْبَرُوا . . .  حاكى است كه آن همه معجزه اثرى در آنها\r\n\r\n","description":"","footnote":"","page_name":" 493 ","page_number":493},
  {"content":"\r\n\r\nنكرد و در مقابل آنها گردنكشى كرده و خاضع نشدند  وَ كانُوا قَوْماً مُجْرِمِينَ  علت استكبار است يعنى : گناهان گذشتهءشان آن استكبار را باعث شده بود .\r\n134 -  وَ لَمَّا وَقَعَ عَلَيْهِمُ الرِّجْزُ قالُوا يا مُوسَى ادْعُ لَنا رَبَّكَ بِما عَهِدَ عِنْدَكَ لَئِنْ كَشَفْتَ عَنَّا الرِّجْزَ لَنُؤْمِنَنَّ لَكَ وَ لَنُرْسِلَنَّ مَعَكَ بَنِي إِسْرائِيلَ  .\r\nلفظ « بما عهد » حاكى است كه موسى به آنها گفته بود : در صورت آمدن بلا اگر حاضر به قبول نبوت باشيد ، خدا آن را بر طرف خواهد كرد لذا مىگفتند :\r\nروى قولى كه خدايت به تو داده او را بخوان تا اين بلا را زايل كند در آن صورت حتما هم به تو ايمان مىآوريم و هم بنى اسرائيل را رها مىكنيم . كلمهء « ربك » حاكى از عناد و بىاعتقادى آنها به ربوبيت خدا است .\r\n135 -  فَلَمَّا كَشَفْنا عَنْهُمُ الرِّجْزَ إِلى أَجَلٍ هُمْ بالِغُوهُ إِذا هُمْ يَنْكُثُونَ  .\r\nمعلوم مىشود كه موسى مىفرموده : رفتن بلا تا مدتى است اگر ايمان نياوريد بلاى ديگرى خواهد آمد و نيز معلوم مىشود كه پس از رفع بلا ، آن را از ياد برده باز به حالت انكار برمىگشتند .\r\n136 -  فَانْتَقَمْنا مِنْهُمْ فَأَغْرَقْناهُمْ فِي الْيَمِّ بِأَنَّهُمْ كَذَّبُوا بِآياتِنا وَ كانُوا عَنْها غافِلِينَ  .\r\nپس از آنكه آيات مفصلا مفيد واقع نشد و حتى خواستند بنى اسرائيل را به مصر برگردانند ، خدا در دريا غرقشان كرد علت اين عذاب آن بود كه آيه‌هاى خدا را تكذيب كردند و به آنها بىاعتنا بودند .\r\n\r\n","description":"","footnote":"","page_name":" 494 ","page_number":494},
  {"content":"\r\n\r\n\r\n[ سوره الأعراف ( 7 ) : آيات 137 تا 141 
  ]\r\nوَ أَوْرَثْنَا الْقَوْمَ الَّذِينَ كانُوا يُسْتَضْعَفُونَ مَشارِقَ الْأَرْضِ وَ مَغارِبَهَا الَّتِي بارَكْنا فِيها وَ تَمَّتْ كَلِمَتُ رَبِّكَ الْحُسْنى عَلى بَنِي إِسْرائِيلَ بِما صَبَرُوا وَ دَمَّرْنا ما كانَ يَصْنَعُ فِرْعَوْنُ وَ قَوْمُهُ وَ ما كانُوا يَعْرِشُونَ ( 137 ) وَ جاوَزْنا بِبَنِي إِسْرائِيلَ الْبَحْرَ فَأَتَوْا عَلى قَوْمٍ يَعْكُفُونَ عَلى أَصْنامٍ لَهُمْ قالُوا يا مُوسَى اجْعَلْ لَنا إِلهاً كَما لَهُمْ آلِهَةٌ قالَ إِنَّكُمْ قَوْمٌ تَجْهَلُونَ ( 138 ) إِنَّ هؤُلاءِ مُتَبَّرٌ ما هُمْ فِيهِ وَ باطِلٌ ما كانُوا يَعْمَلُونَ ( 139 ) قالَ أَ غَيْرَ اللَّهِ أَبْغِيكُمْ إِلهاً وَ هُوَ فَضَّلَكُمْ عَلَى الْعالَمِينَ ( 140 ) وَ إِذْ أَنْجَيْناكُمْ مِنْ آلِ فِرْعَوْنَ يَسُومُونَكُمْ سُوءَ الْعَذابِ يُقَتِّلُونَ أَبْناءَكُمْ وَ يَسْتَحْيُونَ نِساءَكُمْ وَ فِي ذلِكُمْ بَلاءٌ مِنْ رَبِّكُمْ عَظِيمٌ ( 141 )\r\n137 - به قومى كه خوار شمرده مىشدند ، خاورها و باخترهاى سرزمينى را كه در آن بركت نهاده بوديم ، واگذاشتيم و وعدهء خوب پروردگارت دربارهء بنى اسرائيل به پاداش استقامتى كه كردند ، انجام شد ، و آنچه را كه فرعون و قومش مىساختند و آنچه بالا مىبردند ويران كرديم .\r\n138 - بنى اسرائيل را از دريا گذرانديم ، بر قومى گذشتند كه بتان خويش را پرستش مىكردند ، گفتند : اى موسى براى ما نيز خدايى بساز چنان كه آنها خدايانى دارند ، گفت : شما قومى پيوسته جاهليد .\r\n139 - روشى كه اين قوم دارند نابود شدنى است و اعمالى كه مىكنند باطل و بىفائده است .\r\n140 - گفت : چگونه براى شما جز خدا ، خدايى بجويم با آنكه او شما را بر جهانيان\r\n\r\n","description":"","footnote":"","page_name":" 495 ","page_number":495},
  {"content":"\r\n\r\nبرترى داده است .\r\n141 - و چون شما را از فرعونيان نجات داديم كه عذاب سخت را بر شما وارد مىكردند ، پسرانتان را مىكشتند ، دخترانتان را زنده نگه مىداشتند و در آن از پروردگارتان امتحان بزرگى بود .\r\n\r\nكلمه‌ها\r\nيستضعفون : ضعيف : ناتوان . مستضعف : كسى كه عوامل خارجى او را ضعيف و زبون و بيچاره كرده است .\r\nدمرنا : دمر و دمار : هلاك شدن . تدمير : هلاك كردن « دمرنا » : هلاك كرديم و از بين برديم .\r\nيعرشون : عرش : در اصل به معنى رفع و بالا بردن است ، مراد از  ما كانُوا يَعْرِشُونَ  سقفها و داربستها يا ساختمان‌ها و نظير آنست يعنى : آنچه بالا مىبردند .\r\nجاوزنا : جوز و جواز : گذشتن از چيزى بدون مانع .  جاوَزْنا بِبَنِي إِسْرائِيلَ  : بنى اسرائيل را عبور داديم ، آن با « باء » متعدى شده است .\r\nيعكفون : عكف و عكوف : ملازمت با تعظيم .  يَعْكُفُونَ عَلى أَصْنامٍ  . تعظيم و عبادت مىكردند بر بتهايى .\r\nاصنام : بت اگر به صورت انسان از چوب يا طلا يا نقره باشد آن را صنم گويند ، جمعش اصنام است و اگر از سنگ باشد ، وثن و اوثان نام دارد از كتاب « الاصنام » كلبى / 53 .\r\nمتبر : تبار : هلاك شدن « متبر » به صيغهء مفعول : نابود شده ، بىفائده .\r\nيسومونكم : سوم تحميل كردن . « يسومونكم » : تحميل و وارد مىكردند بر شما .\r\n\r\n","description":"","footnote":"","page_name":" 496 ","page_number":496},
  {"content":"\r\n\r\nو نيز به معنى چريدن آيد  فِيهِ تُسِيمُونَ  در آن مىچرانيد .\r\nنسائكم : نساء : زنان و دختران . آن جمع است ولى مفرد ندارد .\r\n\r\nشرحها\r\nدر تعقيب مطالب گذشته در اين آيات آمده است ، كه پس از غرق شدن فرعونيان ، سرزمين فلسطين را در اختيار بنى اسرائيل گذاشتيم ، و آثار فرعونيان در مصر بلا صاحب مانده و تباه شدند ، كاخهايشان ويرانه گرديده ، بنى اسرائيل پس از ورود به صحراى سينا قومى بت‌پرست را مشاهده مىكنند و آنچه در مصر از پرستش گاو و غيره ديده بودند به ياد مىآورند ، فورا به موسى چسبيده و مىگويند :\r\nبراى ما نيز بتهايى قرار بده تا مثل اين قوم عبادتشان كنيم ، معلوم مىشود كه توحيد در ميان آنها مثل لعابى ، سطحى و ظاهرى بوده است ، موسى از اين درخواست به آنها پرخاش مىكند كه مردم نادان هستيد ، سپس عمل بت پرستان را تخطئه كرده و نعمتهاى خدا را به ياد آنها مىآورد كه از فرعونيان نجاتشان داد و قضيه پايان مىپذيرد .\r\n137 -  وَ أَوْرَثْنَا الْقَوْمَ الَّذِينَ كانُوا يُسْتَضْعَفُونَ مَشارِقَ الْأَرْضِ وَ مَغارِبَهَا الَّتِي بارَكْنا فِيها  .\r\nمراد از « الارض » به قرينهء  بارَكْنا فِيها  سرزمين فلسطين و شام است كه در چند جا از قرآن به لفظ  بارَكْنا فِيها  از آن ياد شده است ، بنى اسرائيل پس از چهل سال بعد از وفات موسى و هارون ، از صحراى سينا گذشته وارد فلسطين شدند ، شايد مراد از « اورثنا » آخر كار باشد  كانُوا يُسْتَضْعَفُونَ  اشاره به قدرت عجيب خداست و اشاره به نظام جهان است كه مستضعفان اگر تلاش كنند و استقامت ورزند به حقشان خواهند رسيد .\r\n وَ تَمَّتْ كَلِمَتُ رَبِّكَ الْحُسْنى عَلى بَنِي إِسْرائِيلَ بِما صَبَرُوا \r\n\r\n","description":"","footnote":"","page_name":" 497 ","page_number":497},
  {"content":"\r\n\r\nمراد از كلمهء حسنى وعدهء پيروزى است كه موسى به آنها در  عَسى رَبُّكُمْ أَنْ يُهْلِكَ عَدُوَّكُمْ وَ يَسْتَخْلِفَكُمْ فِي الْأَرْضِ  اعراف / 129 داده بود ، تمام شدن كلمه ، عملى شدن و واقع شدن آنست ، علت آن پيروزى همان استقامت آنها در تحمل شدائد و پيوستن به موسى بود .\r\n وَ دَمَّرْنا ما كانَ يَصْنَعُ فِرْعَوْنُ وَ قَوْمُهُ وَ ما كانُوا يَعْرِشُونَ  به نظر مىآيد مراد از  ما كانُوا يَعْرِشُونَ  باغات و داربستها باشد ، منظور از تدمير ظاهرا بىصاحب ماندن و خراب شدن است در جاى ديگر آمده :    كَمْ تَرَكُوا مِنْ جَنَّاتٍ وَ عُيُونٍ وَ زُرُوعٍ وَ مَقامٍ كَرِيمٍ وَ نَعْمَةٍ كانُوا فِيها فاكِهِينَ    دخان / 25 .\r\n138 -  وَ جاوَزْنا بِبَنِي إِسْرائِيلَ الْبَحْرَ فَأَتَوْا عَلى قَوْمٍ يَعْكُفُونَ عَلى أَصْنامٍ لَهُمْ قالُوا يا مُوسَى اجْعَلْ لَنا إِلهاً كَما لَهُمْ آلِهَةٌ  .\r\nبنى اسرائيل در دين ابراهيم و اسماعيل و اسحق بودند ولى چنان كه طبيعى است فرهنگ قوم غنى و غالب در زير دستان اثر مىگذارد ، لذا بت پرستى مصريان در روح آنها اثر گذاشته بود و با ديدن آن قوم بت پرست چنان درخواستى از موسى كردند ، در تفسير برهان نقل شده : رأس الجالوت ( يكى از يهود ) به على عليه السّلام گفت : بعد از پيامبرتان سى سال درنگ نكرديد تا به روى هم شمشير كشيديد ، امام در جواب فرمود : شما قدمهايتان از آب دريا خشك نشده بود كه گفتيد :  يا مُوسَى اجْعَلْ لَنا إِلهاً كَما لَهُمْ آلِهَةٌ  تصور كنيد موسى آن منادى توحيد از اين درخواست جاهلانه چه حالى خواهد داشت - لذا سه جور به آنها جواب داد اول :  قالَ إِنَّكُمْ قَوْمٌ تَجْهَلُونَ  حقا شما قومى هستيد نادان ، آمدن « تجهلون » شايد براى آن باشد كه جهالت در شما استمرار دارد حتى بعد از ديدن آن همه آيات خدا اين جريان ظاهرا اولين ماجراى آنها در صحراى سينا است .\r\n139 -  إِنَّ هؤُلاءِ مُتَبَّرٌ ما هُمْ فِيهِ وَ باطِلٌ ما كانُوا يَعْمَلُونَ  .\r\n\r\n","description":"","footnote":"","page_name":" 498 ","page_number":498},
  {"content":"\r\n\r\nجواب دوم است يعنى راه بت پرستى كه اينان در آن هستند بىفائده است و عبادت و تلاشى كه در آن راه مىكنند پوچ و باطل است نه راه ، راه حق است و نه عمل ، عمل مفيد و سعادتبخش ، انسان عاقل كه براى سعادت خود تلاش مىكند نبايد چنين درخواستى بكند و جز خدا را پرستش نمايد .\r\n140 -  قالَ أَ غَيْرَ اللَّهِ أَبْغِيكُمْ إِلهاً وَ هُوَ فَضَّلَكُمْ عَلَى الْعالَمِينَ  .\r\nجواب سوم است ، معلوم است كه به وجود خداى خالق عقيده داشتند و از موسى معبود مىخواسته‌اند ، موسى در جواب مىگويد : معبود همان خالق است آيا جز خدا براى شما معبودى بجويم ، با آنكه او شما را بر جهانيان برترى داده است ، خالقى كه شما را اينهمه نعمت داده بايد به او عبادت كنيد معنى تفضيل بر جهانيان در ( بقره / 47 ) گفته شد .\r\n141 -  وَ إِذْ أَنْجَيْناكُمْ مِنْ آلِ فِرْعَوْنَ يَسُومُونَكُمْ سُوءَ الْعَذابِ . . .  .\r\nاين آيه تكميل جواب سوم است و مىتواند جواب مستقلى باشد ، يعنى إلهى كه بايد عبادت كنيد همان خدايى كه شما را از دست فرعونيان نجات داد ، ظاهرا خطاب در اين آيه از خداست به بنى اسرائيل و علت تغيير از گفتار موسى به نظرم براى آنست كه : من شما را نجات دادم پس بايد مرا عبادت كنيد ، متن آيه در بقره / 49 گفته شد .\r\n\r\n","description":"","footnote":"","page_name":" 499 ","page_number":499},
  {"content":"\r\n\r\n\r\n[ سوره الأعراف ( 7 ) : آيات 142 تا 147 
  ]\r\nوَ واعَدْنا مُوسى ثَلاثِينَ لَيْلَةً وَ أَتْمَمْناها بِعَشْرٍ فَتَمَّ مِيقاتُ رَبِّهِ أَرْبَعِينَ لَيْلَةً وَ قالَ مُوسى لِأَخِيهِ هارُونَ اخْلُفْنِي فِي قَوْمِي وَ أَصْلِحْ وَ لا تَتَّبِعْ سَبِيلَ الْمُفْسِدِينَ ( 142 ) وَ لَمَّا جاءَ مُوسى لِمِيقاتِنا وَ كَلَّمَهُ رَبُّهُ قالَ رَبِّ أَرِنِي أَنْظُرْ إِلَيْكَ قالَ لَنْ تَرانِي وَ لكِنِ انْظُرْ إِلَى الْجَبَلِ فَإِنِ اسْتَقَرَّ مَكانَهُ فَسَوْفَ تَرانِي فَلَمَّا تَجَلَّى رَبُّهُ لِلْجَبَلِ جَعَلَهُ دَكًّا وَ خَرَّ مُوسى صَعِقاً فَلَمَّا أَفاقَ قالَ سُبْحانَكَ تُبْتُ إِلَيْكَ وَ أَنَا أَوَّلُ الْمُؤْمِنِينَ ( 143 ) قالَ يا مُوسى إِنِّي اصْطَفَيْتُكَ عَلَى النَّاسِ بِرِسالاتِي وَ بِكَلامِي فَخُذْ ما آتَيْتُكَ وَ كُنْ مِنَ الشَّاكِرِينَ ( 144 ) وَ كَتَبْنا لَهُ فِي الْأَلْواحِ مِنْ كُلِّ شَيْءٍ مَوْعِظَةً وَ تَفْصِيلاً لِكُلِّ شَيْءٍ فَخُذْها بِقُوَّةٍ وَ أْمُرْ قَوْمَكَ يَأْخُذُوا بِأَحْسَنِها سَأُرِيكُمْ دارَ الْفاسِقِينَ ( 145 ) سَأَصْرِفُ عَنْ آياتِيَ الَّذِينَ يَتَكَبَّرُونَ فِي الْأَرْضِ بِغَيْرِ الْحَقِّ وَ إِنْ يَرَوْا كُلَّ آيَةٍ لا يُؤْمِنُوا بِها وَ إِنْ يَرَوْا سَبِيلَ الرُّشْدِ لا يَتَّخِذُوهُ سَبِيلاً وَ إِنْ يَرَوْا سَبِيلَ الغَيِّ يَتَّخِذُوهُ سَبِيلاً ذلِكَ بِأَنَّهُمْ كَذَّبُوا بِآياتِنا وَ كانُوا عَنْها غافِلِينَ ( 146 )\r\nوَ الَّذِينَ كَذَّبُوا بِآياتِنا وَ لِقاءِ الْآخِرَةِ حَبِطَتْ أَعْمالُهُمْ هَلْ يُجْزَوْنَ إِلاَّ ما كانُوا يَعْمَلُونَ ( 147 )\r\n142 - با موسى سى شب را وعده كرديم ، و آن را با ده شب كامل نموديم ، وعدهء پروردگارش چهل شب تمام شد ، موسى به برادرش هارون گفت : ميان قوم من جانشين من باش و كارشان را اصلاح كن و از راه مفسدان پيروى مكن .\r\n\r\n","description":"","footnote":"","page_name":" 500 ","page_number":500},
  {"content":"\r\n\r\n143 - چون موسى به وعده‌گاه ما آمد و خدايش با او سخن گفت . موسى گفت : خدايا خودت را به من بنما تا ترا بنگرم ، گفت : هرگز مرا نخواهى ديد و ليكن به اين كوه بنگر ، اگر در محلّ خود برقرار ماند مرا توانى ديد ، چون خدايش بر كوه جلوه كرد آن را كوبيده ساخت و موسى بيهوش افتاد ، چون به هوش آمد گفت :\r\nپاكى تو ، توبه به تو آوردم و من نخستين مؤمنانم .\r\n144 - خدا گفت : اى موسى من تو را با پيغامهاى خود و سخن گفتنم بر مردم برگزيدم ، پس آنچه كه داده‌ام بگير و از سپاسگزاران باش .\r\n145 - براى او در آن لوح‌ها از هر چيز موعظه‌اى و براى هر حكم تفصيلى نوشتيم ، آنها را محكم بگير و به قوم خويش فرمان بده كه نيكوتر آنها را بگيرند ، به زودى سراى عصيان پيشگان را به شما نشان خواهم داد .\r\n146 - به زودى كسانى را كه در اين سرزمين به ناحق گردنكشى مىكنند از آيه‌هاى خود منصرف مىكنم كه هر آيه‌اى ببينند ايمان نياورند و اگر راه هدايت بينند آن را پيش نگيرند و اگر راه ضلالت بينند آن را پيش گيرند ، زيرا كه آيه‌هاى ما را تكذيب كرده‌اند و از آنها غفلت ورزيده‌اند .\r\n147 - كسانى كه آيه‌هاى ما و ديدار آخرت را دروغ شمرده‌اند اعمالشان باطل گشته ، آيا جز آنچه مىكنند ثواب داده مىشوند ؟\r\n\r\nكلمه‌ها\r\nواعدنا : مواعده هم براى مفرد باشد و هم بين الاثنين ، آن در اينجا به معناى وعده كردن است .\r\nميقات : وقت معين . وعدهء وقتدار . مكان معين براى عملى .\r\nارنى : فعل امر است از مادهء رأى يعنى : خودت را به من بنمايان .\r\nتجلى : تجلى : ظاهر شدن خواه عينى باشد يا با دليل .\r\nدكا : دك : كوبيدن . آن در آيه به معنى مفعول است  جَعَلَهُ دَكًّا  آن را\r\n\r\n","description":"","footnote":"","page_name":" 501 ","page_number":501},
  {"content":"\r\n\r\nكوبيده و ريز ريز كرد . « جعله مدكوكا » .\r\nخر : خرور : ( بر وزن عقول ) : و خرّ ( بر وزن عقل ) : افتادن با صدا مثل سقوط ديوار .\r\nصعقا : صعق ( بر وزن عقل ) : شدت صوت . صاعقه نيز از آن است ، صعق ( بكسر - ع ) به معنى مصعوق ( صاعقه زده ) و بيهوش مىباشد .\r\nافاق : افاقه : بيدار شدن از بيهوشى و رجوع صحت و عقل به انسان .\r\nاصطفيتك : صفو : خالص شدن از آميختگى . اصطفاء : اختيار كردن و گرفتن خالص شىء . « اصطفيتك » انتخاب كردم تو را .\r\nرسالاتى : رسالت : پيغام . جمع آن رسالات است .\r\nالواح : لوح : صفحه‌اى كه در آن مىنويسند ، از چوب باشد يا غير آن .\r\nجمع آن الواح است . بايد دانست : لوح در اصل به معنى ظهور است ، صفحه را از آن لوح گفته‌اند كه نوشته در آن آشكار مىشود .\r\nساريكم : ارائه : نشان دادن « ساريكم » : حتما نشان مىدهم به شما .\r\nرشد : هدايت و كمال . « غى » : گمراهى .\r\nحبطت : حبط : باطل و بىاثر شدن .\r\n\r\nشرحها\r\nدر اين آيات خدا به موسى وعده مىدهد كه سى شب در وعدگاه باشد و ده شب بر آن اضافه مىكند ، آيات بعدى نشان مىدهد كه اين وعده براى آمدن تورات بوده است ، پس از آنكه خدا با موسى سخن مىگويد ، موسى از خدا مىخواهد كه خودش را براى او بنماياند ، در جواب اين سؤال با تجلى خدا\r\n\r\n","description":"","footnote":"","page_name":" 502 ","page_number":502},
  {"content":"\r\n\r\nكوه مبدل به خاك مىشود و موسى بيهوش مىگردد ، پس از بيدار شدن ، خدا به موسى دستور مىدهد كه به تورات نازل شده عمل نمايد و قوم خود را دستور دهد كه به آن عمل كنند ، آن گاه كسانى كه به آن عمل نكنند تهديد به عذاب شده‌اند .\r\n142 -  وَ واعَدْنا مُوسى ثَلاثِينَ لَيْلَةً وَ أَتْمَمْناها بِعَشْرٍ فَتَمَّ مِيقاتُ رَبِّهِ أَرْبَعِينَ لَيْلَةً  .\r\nدر سورهء بقره آيهء 51 آمده :  وَ إِذْ واعَدْنا مُوسى أَرْبَعِينَ لَيْلَةً . . .  و در آنجا علت اين دو تعبير را گفتيم . بهر حال اين وعده براى آمدن تورات بوده است ، به نظر مىآيد چون سخن گفتن خدا در شبها انجام مىگرفته لذا « ليلة » آمده است و گرنه روزها نيز جزء وعده بوده است ، موسى ناچار بود در غياب خدا جانشينى براى قوم خود تعيين كند و آن هارون بود .\r\n وَ قالَ مُوسى لِأَخِيهِ هارُونَ اخْلُفْنِي فِي قَوْمِي وَ أَصْلِحْ وَ لا تَتَّبِعْ سَبِيلَ الْمُفْسِدِينَ  .\r\nپس از دستور جانشينى او را از پيروى راه مفسدان بر حذر مىدارد و اين مىرساند كه موسى وقوع فتنه را در غياب خود پيش بينى كرده بود .\r\n143 -  وَ لَمَّا جاءَ مُوسى لِمِيقاتِنا وَ كَلَّمَهُ رَبُّهُ قالَ رَبِّ أَرِنِي أَنْظُرْ إِلَيْكَ قالَ لَنْ تَرانِي وَ لكِنِ انْظُرْ إِلَى الْجَبَلِ فَإِنِ اسْتَقَرَّ مَكانَهُ فَسَوْفَ تَرانِي  .\r\nمراد از « ميقات » ظاهرا مكان گفتگو است ، ظهور آيه در آنست كه موسى از خدا خواسته خويش به موسى بنماياند ، چون خدا جسم نيست على هذا ديده شدن خدا محال است ، از طرفى از موسى عليه السّلام بعيد است كه اين واقعيت را نداند و خود در آيات آينده آن سؤال را « كار سفيهان » خوانده است . لذا بعضى از محققين فرموده‌اند : مراد موسى رؤيت قلبى است نه ديدن\r\n\r\n","description":"","footnote":"","page_name":" 503 ","page_number":503},
  {"content":"\r\n\r\nبا چشم ، يعنى موسى خواسته است حالتى پيدا كند كه هميشه خدا به طور علم حضورى و ضرورى در نظرش باشد و آنى از او غفلت نكند و چون اين كار شدنى نيست و انسان طاقت مقاومت آن را ندارد لذا جواب ،  لَنْ تَرانِي  آمده است .\r\nناگفته نماند : اين سخن فى حد نفسه درست است ولى با ظهور آيه سازگار نيست و رؤيت قلبى آن طور كه گفته شد و لو مدت كمى محال نمىباشد اما  لَنْ تَرانِي  آن را به طور كلى نفى مىكند . ممكن است آن هفتاد نفر كه با موسى در ميعاد بودند و به موسى گفتند :  أَرِنَا اللَّهَ جَهْرَةً  نساء / 153  لَنْ نُؤْمِنَ لَكَ حَتَّى نَرَى اللَّهَ جَهْرَةً  بقره / 55 ، او را وادار كرده‌اند تا چنين سؤالى از خدا بكند و آن قضيه واقع شود تا آن هفتاد نفر قانع گردند ، با آنكه موسى مىدانست كه خدا قابل رؤيت نيست ( و اللَّه العالم ) .\r\nخدا در جواب اين سؤال فرموده : هيچ وقت مرا نتوانى ديد . آن گاه اين عدم توانايى چنين تقريب شده است : به اين كوه نگاه كن اگر با اين محكمى در مقابل تجلى من خود در جاى خود ماند تو هم مىتوانى مرا به بينى و اگر ريز ريز شدن بدان كه وجود تو قدرت ديدن خدا را ندارد و فنا مىشوى .\r\n فَلَمَّا تَجَلَّى رَبُّهُ لِلْجَبَلِ جَعَلَهُ دَكًّا وَ خَرَّ مُوسى صَعِقاً  .\r\nضمير « جعله » ظاهرا راجع به « جبل » است يعنى تجلى خدا كوه را كوبيد و موسى از واهمه بيهوش افتاد . بقول بعضى از محققان : ظاهرا مقصود آن است كه اين مقدار تجلى كه سبب ايجاد موجودات شده براى عالم كافى است ، اگر بيش از آن باشد جهان ريز ريز مىشود چنان كه ريز ريز شد .\r\n فَلَمَّا أَفاقَ قالَ سُبْحانَكَ تُبْتُ إِلَيْكَ وَ أَنَا أَوَّلُ الْمُؤْمِنِينَ  .\r\nلفظ « تبت » حاكى است كه موسى احساس كرده كه سؤالش سؤال بيجايى بوده است مراد از « انا اول المؤمنين » معلوم نيست آن باشد كه : با اين عمل ايمان\r\n\r\n","description":"","footnote":"","page_name":" 504 ","page_number":504},
  {"content":"\r\n\r\nآوردم كه تو قابل رؤيت نيستى بلكه مراد آن است كه من پيش از اين امتحان ، اولين ايمان آورندگان بودم كه تو قابل ديدن نيستى و اين با آنچه گفته شد مىسازد كه آن هفتاد نفر موسى را به اين سؤال وادار كرده‌اند .\r\n144 -  قالَ يا مُوسى إِنِّي اصْطَفَيْتُكَ عَلَى النَّاسِ بِرِسالاتِي وَ بِكَلامِي فَخُذْ ما آتَيْتُكَ وَ كُنْ مِنَ الشَّاكِرِينَ  .\r\nاين خطاب بعد از بيدار شدن موسى آمد و آن اينكه اى موسى با دو چيز تو را بر مردم برترى دادم يكى اينكه تو را حامل پيغامهاى خود كردم ، ديگرى آنكه با تو سخن گفتم : پس اين تورات را بگير و شكر گزار باش .\r\n145 -  وَ كَتَبْنا لَهُ فِي الْأَلْواحِ مِنْ كُلِّ شَيْءٍ مَوْعِظَةً وَ تَفْصِيلًا لِكُلِّ شَيْءٍ  .\r\nلفظ « من » براى تبعيض است ، مراد از « كل شىء » در هر دو مورد هر چيزى است كه لازم و مورد احتياج بوده است ، « تفصيلا » عطف است بر موعظة و مراد از آن تفصيل احكام است . يعنى : براى موسى در الواح تورات از هر چيز لازم ، پندى و براى هر چيز لازم از احكام ، تفصيلى و بيانى نوشتيم ، از اين معلوم مىشود كه تورات به يك بار و در الواحى نازل شده است چنان كه در روايات آمده و در سورهء آل عمران ذيل آيهء سوم در نكته‌ها گفته شد . دربارهء الواح و چگونگى و عدد آنها اقوالى هست كه در قاموس قرآن ( لوح ) گفته‌ام . آن گاه در نتيجهء سخن فوق فرموده :\r\n فَخُذْها بِقُوَّةٍ وَ أْمُرْ قَوْمَكَ يَأْخُذُوا بِأَحْسَنِها سَأُرِيكُمْ دارَ الْفاسِقِينَ  .\r\nضمير « ها » راجع است به « كل شىء » ، منظور از اخذ بقوه ، جدى گرفتن است ، آمدن احسن يا براى آن است كه همهء آنها احسن است مانند  وَ اتَّبِعُوا \r\n\r\n","description":"","footnote":"","page_name":" 505 ","page_number":505},
  {"content":"\r\n\r\n أَحْسَنَ ما أُنْزِلَ إِلَيْكُمْ مِنْ رَبِّكُمْ  زمر 55 چنان كه دعاى مشهور سحر بدان دلالت دارد\r\n« اللهم انى اسئلك من بهائك بأبهاه و كل بهائك بهي . . . »\r\nو يا يك امر ارشادى است كه لازمهء حب شىء و حب جمال ، اختيار نكوتر در مقابل نيكو است . منظور از  دارَ الْفاسِقِينَ  ظاهرا همان پيشامد و نتائج است كه در دو آيهء بعدى آمده است يعنى : تو آنها را جدى بگير و به قومت نيز دستور جدى گرفتن بده عاقبت كسانى را كه بدان عمل نمىكنند به زودى به شما نشان مىدهم و آن اينكه :\r\n146 -  سَأَصْرِفُ عَنْ آياتِيَ الَّذِينَ يَتَكَبَّرُونَ فِي الْأَرْضِ بِغَيْرِ الْحَقِّ  .\r\nلفظ  بِغَيْرِ الْحَقِّ  قيد توضيحى است ، چون تكبر در برابر آيات خدا جز به ناحق نمىشود ، يعنى آن متكبران را از ايمان آوردن به آيات خود دور مىكنم ، مثل :  ثُمَّ انْصَرَفُوا صَرَفَ اللَّهُ قُلُوبَهُمْ  توبه / 127 ، آن گاه به حدى از كفر و عناد مىرسند كه به هيچ آيه‌اى ايمان نمىآورند و اگر راه هدايتى ديدند آن را اختيار نمىكنند چنان كه فرموده :\r\n وَ إِنْ يَرَوْا كُلَّ آيَةٍ لا يُؤْمِنُوا بِها وَ إِنْ يَرَوْا سَبِيلَ الرُّشْدِ لا يَتَّخِذُوهُ سَبِيلًا وَ إِنْ يَرَوْا سَبِيلَ الغَيِّ يَتَّخِذُوهُ سَبِيلًا  .\r\nآن گاه « يتكبرون » را علّتى اين چنين بيان فرموده است  ذلِكَ بِأَنَّهُمْ كَذَّبُوا بِآياتِنا وَ كانُوا عَنْها غافِلِينَ  اثر تكذيب آيه‌هاى خدا و بىاعتنايى به آنها همين است .\r\n147 -  وَ الَّذِينَ كَذَّبُوا بِآياتِنا وَ لِقاءِ الْآخِرَةِ حَبِطَتْ أَعْمالُهُمْ هَلْ يُجْزَوْنَ إِلَّا ما كانُوا يَعْمَلُونَ  .\r\nاين آيه اثر اخروى تكذيب آيات و عدم اعتنايى به آنهاست و آن اينكه\r\n\r\n","description":"","footnote":"","page_name":" 506 ","page_number":506},
  {"content":"\r\n\r\nاعمال خوبى كه در دنيا كرده‌اند بىاثر شده و در آخرت از آنها بهره‌اى نخواهند برد ، مراد از « يجزون » ثواب است يعنى در آخرت ثوابى نخواهند داشت چون آنچه كرده‌اند از بين رفته است و علمى ندارند  هَلْ يُجْزَوْنَ إِلَّا ما كانُوا يَعْمَلُونَ  يعنى مردم جز به اعمال خوب ثواب داده نمىشوند ، نتيجه آنكه آنها در عذاب خواهند بود چون ثوابى ندارند .\r\nدر همين جا جلد سوم به پايان مىرسد و جلد چهارم از آيهء 148 سوره مباركه اعراف آغاز مىگردد و آخر دعوانا ان الحمد للَّه رب العالمين\r\n\r\n","description":"","footnote":"","page_name":" 507 ","page_number":507},
  {"content":"\r\n . \r\n","description":"","footnote":"","page_name":" 508 ","page_number":508},
  {"content":"\r\n . \r\n","description":"","footnote":"","page_name":" 509 ","page_number":509},
  {"content":"\r\n . \r\n","description":"","footnote":"","page_name":" 510 ","page_number":510},
  {"content":"\r\n . \r\n","description":"","footnote":"","page_name":" 511 ","page_number":511},
  {"content":"\r\n . \r\n","description":"","footnote":"","page_name":" 512 ","page_number":512},
  {"content":"\r\n . \r\n","description":"","footnote":"","page_name":" 513 ","page_number":513},
  {"content":"\r\n . \r\n","description":"","footnote":"","page_name":" 514 ","page_number":514},
  {"content":"\r\n . \r\n","description":"","footnote":"","page_name":" 515 ","page_number":515},
  {"content":"\r\n . \r\n","description":"","footnote":"","page_name":" 516 ","page_number":516},
  {"content":"\r\n . \r\n","description":"","footnote":"","page_name":" 517 ","page_number":517},
  {"content":"\r\n . \r\n","description":"","footnote":"","page_name":" 518 ","page_number":518},
  {"content":"\r\n . \r\n","description":"","footnote":"","page_name":" 519 ","page_number":519},
  {"content":"\r\n . \r\n\r\n","description":"","footnote":"","page_name":" 520 ","page_number":520}
  ]