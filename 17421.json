[
  {"content":"\r\n\r\nچهارده رسالهء فارسى\r\nصاين الدين على بن محمد تركه اصفهانى\r\nبه تصحيح\r\nدكتر سيدعلى موسوى بهبهانى و سيدابراهيم ديباجى\r\nو سرمايه\r\nتقى شريف رضائى\r\nتهران . خرداد ماه 1351\r\n\r\n","description":"","footnote":"","page_name":" شناسنامهء كتاب 1 ","page_number":1},
  {"content":"\r\n . \r\n","description":"","footnote":"","page_name":" شناسنامهء كتاب 2 ","page_number":2},
  {"content":"\r\n\r\nبسيار خوشوقتم كه مدديافتم\r\nرسائل فارسى صائن الدين على تركه\r\nرا كه تاكنون از گنجينه هاى خطى\r\nدفينه ظهور نيافته بود ، برصدر طبع\r\nو نشر نشانم و آن را نياز سالكان\r\nمسالك ذوقى وشوقى گردانم ، شايد\r\nكه سالكى را در لحظه اى لحاظهء\r\nالتفات به نامم شود و از طريق او\r\nعنايى گيرم و برهمين نام و مثال\r\nخود در آغاز و پايان آن نمودم .\r\nتقى شريف رضائى\r\nتهران خرداد ماه 1351\r\n\r\n","description":"","footnote":"","page_name":" شناسنامهء كتاب 3 ","page_number":3},
  {"content":"\r\n . \r\n","description":"","footnote":"","page_name":" شناسنامهء كتاب 4 ","page_number":4},
  {"content":"\r\n . \r\n","description":"","footnote":"","page_name":" شناسنامهء كتاب 5 ","page_number":5},
  {"content":"\r\n . \r\n","description":"","footnote":"","page_name":" شناسنامهء كتاب 6 ","page_number":6},
  {"content":"\r\n\r\n\r\nمقدمه به قلم دانشمند محترم جناب آقاى دكتر سيد حسين نصر\r\nدر وضع كنونى ، دانش ما دربارهء تاريخ فلسفه و معارف اسلامى مانند نتيجهء حاصل از مشاهدهء دورنمائى است كه در آن فقط قله‌اى چند از جبال مرتفع نمايان است و ديگر پستى و بلنديهاى طبيعت از ديدهء بيننده نهفته و در ابرهاى فراموشى و ابهام مستتر است . اين قلل به مثابهء بزرگان معروف و شناخته‌شدهء فلسفه و حكمت است و آنچه از ديدهء معاصران پنهان مانده بزرگان ديگرىاند كه حلقهء رابطه بين اين قلل مرتفع را تشكيل داده و سهم مهمى در تكوين و سير مكتبهاى مختلف فكرى و عقلى داشته‌اند . وانگهى عجيب اينست كه دورنماى عالم حكمت و فلسفه برعكس يك دورنماى طبيعى آن‌چنان است كه ادوار دور تر از اعصار نزديك به ما تاكنون بهتر شناخته شده است . تاريخ چند قرن اول فلسفهء اسلامى البته بيشتر به علت تفحصات و تحقيقات دانشمندان غربى و چند تن از محققان اسلامى در قرن اخير به مراتب دقيق‌تر از مراحل سير فلسفه در قرون اخير بررسى شده است ، و باز به علت علاقهء خاص همين گروه از دانشمندان به فلسفهء غرب و به دورهء اول فلسفهء اسلامى كه در تكوين فلسفه مكتبى غرب اثر فراوان داشته است ، توجه دانش‌پژوهان تا چند سال پيش تقريبا تماما به دوران فلسفهء اسلامى از آغاز تا ابن رشد معطوف بوده است .\r\n\r\n","description":"","footnote":"","page_name":" مقدمهء كتاب 1 ","page_number":7},
  {"content":"\r\n\r\nاكنون چند سال است كه گروهى معدود از محققان به بررسى نهضت‌هاى فكرى قرون اخير پرداخته و در صدد كشف پستى و بلنديهاى بسيار متنوع اين عالم بكر و دست‌نخوردهء حكمت و عرفان چند قرن پيش برآمده‌اند . در نتيجه ، تاريخ مراحلى كه بزرگانى همچون ميرداماد و ملا صدرا را به خواجه نصير و شيخ اشراق مىپيوندد و نيز سير تفكر را از دورهء صفويه در اصفهان تا دوران اخير در تهران روشن مىسازد به دست مىآيد ، و غناى حيرت‌انگيز علوم عقلى و مخصوصا حكمت الهى اسلامى در ايران در چند قرن اخير بيش از پيش بر همگان عيان مىشود .\r\nيكى از مهم‌ترين شخصيت‌هاى علمى دوران بين سهروردى و ملا صدرا كه در واقع بدون او ظهور مكتب اصفهان متصور نيست همانا صائن الدين بن تركه اصفهانى است كه براى بار اول آثار پرارجش به صورت علمى و منقح در اين كتاب به چاپ مىرسد . نام صائن الدين البته همواره نزد خواص از اهل حكمت شهرت داشته و يكى دو رساله از او به صورت چاپ سنگى در قرن گذشته در اختيار عموم قرار داده شده بود ولى كمتر كسى تاكنون به تحقيق در آثار متنوع او پرداخته و اهميت او را در سير حكمت اسلامى درك كرده است .\r\nاكنون كه رسائل او در دسترس همگان قرار مىگيرد مىتوان به آسانى به سهم مهمى كه او در تكوين مراحل بعدى حكمت اسلامى داشته است پى برد .\r\nپس از حملهء غزالى به فلسفهء مشائى بو على و ظهور حكمت اشراق و عرفان مكتب ابن عربى و احياى فلسفهء مشائى توسط خواجه نصير الدين طوسى در طى تقريبا سه قرن تحولاتى مهم در زمينهء فلسفهء اسلامى رخ داد كه محل اصلى آن ايران و نيز تا حدى برخى از شهرهاى آسياى صغير و شمال هند بود .\r\nدر اين قرون بسيار ناشناخته و در عين حال غنى و پرثمر متفكرانى خلاق ظهور كردند كه كوشيدند هريك به نوبهء خود به نحوى از انحاء مكتب‌هاى گوناگون حكمت و عرفان و كلام اسلامى را باهم تلفيق دهند . برخى مانند سيد حيدر\r\n\r\n","description":"","footnote":"","page_name":" مقدمهء كتاب 2 ","page_number":8},
  {"content":"\r\n\r\nآملى به تلفيق عرفان و كلام شيعى پرداختند و برخى ديگر مانند جلال الدين دوانى به هم‌آهنگ ساختن فلسفهء مشائى و كلام مبادرت ورزيدند و هريك به نوبهء خود سهمى اساسى در آماده ساختن زمينه از براى ظهور حكمت متعاليهء ملا صدرا برعهده داشتند .\r\nابن تركه يكى از شخصيت‌هاى مؤثر و با نفوذ اين دوران تقريب حوزه‌هاى مختلف تفكر اسلامى است . او است كه قبل از ملا صدرا در صدد تلفيق حكمت اشراقى و مشائى و عرفان برآمد و شايد بتوان گفت از لحاظ فلسفى صرف بعد از خواجه مهم‌ترين حلقهء رابط بين ملا صدرا و سهروردى و بو على است . وانگهى ابن تركه در علوم نقلى و نيز علوم غريبه و سريه مخصوصا جفر چيرگى فراوان داشت و با خواص اعداد و فلسفهء فيثاغورى در قلمرو رياضيات كاملا مأنوس بود . اين جوانب از تفكر او نيز البته سهمى مهم در سير بعدى حكمت داشت و بزرگان انديشه در دوران صفويه مانند ميرداماد و ملا صدرا بىشك از آثار او بهرهء فراوان برده‌اند .\r\nديگر از خصائص ابن تركه كه در وضع كنونى فكرى ما در خور اهميت خاص است علاقهء او به نوشتن به زبان فارسى است . چنان كه از اين مجموعه برمىآيد او داراى يك سبك فلسفى روان و قوى است و بايد آثار فلسفى او را يكى از مجموعه‌هاى مهم نثر فلسفى به زبان فارسى دانست . يقينا انتشار رسائل فارسى او مقام والاى نثر فلسفى او را در سطح آثار فلسفى ناصر خسرو و سهروردى و بابا افضل و خواجه نصير و قطب الدين شيرازى قرار خواهد داد .\r\nدر واقع چاپ اين رسائل علاوه بر اهميت فوق‌العادهء آن در شناساندن يكى از مراحل مهم تكوين حكمت اسلامى در قرون اخير ، از لحاظ غنى ساختن زبان فارسى به‌عنوان زبان انديشه و تأمل داراى اهميت بسزائى است .\r\nهستند كسانى كه به علت عدم آشنائى با آثار فلسفى و منطقى فارسى فكر مىكنند زبان فارسى قدرت بيان مطالب استدلالى و منطقى و فلسفى را\r\n\r\n","description":"","footnote":"","page_name":" مقدمهء كتاب 3 ","page_number":9},
  {"content":"\r\n\r\nندارد و جهل خود را به حساب ضعف زبان فارسى مىگذارند . چاپ اين‌گونه آثار كه در عين حال از لحاظ فلسفى بسيار دقيق و از جهت زبان روان و داراى سلاست است خدمتى بزرگ به حفظ و توسعه زبان فارسى است . نيز از آنجا كه آشنائى كافى با زبان عربى كه زبان اصلى فلسفهء اسلامى است و اكثر متفكران ايران بيشتر آثار خود را به آن زبان نگاشته‌اند هر روز بين طبقات متفكر جامعهء ايرانى كمتر مىشود ، چاپ اين رسائل خدمتى به بهتر شناساندن گنجينهء پرارج حكمت اسلامى ايران است به لسانى كه براى اين طبقه قابل فهم است .\r\nبايد از آقايان دكتر موسوى بهبهانى و ديباجى تشكر كرد كه پس از زحمات فراوان يكى از مجموعه‌هاى نفيس حكمت اسلامى را براى بار اول به حليهء طبع آراسته‌اند و از آنان خواست كه در مجلدات بعدى آثار ديگر اين حكيم بزرگ را به چاپ رسانند . همهء دوستداران حكمت و عرفان اسلامى مرهون زحمات اين دو دانشمند جوان دانشكدهء ادبيات و علوم انسانى هستند .\r\nتوفيق روزافزون آنان را در خدمت به دانش و مخصوصا حكمت و معارف بىهمتاى اين سرزمين از خداوند متعال مسألت دارد .\r\nسيد حسين نصر تهران\r\nخردادماه 1351 ربيع الثانى 1392\r\n\r\n","description":"","footnote":"","page_name":" مقدمهء كتاب 4 ","page_number":10},
  {"content":"\r\n\r\n\r\nمقدمه آقاى دكتر سيد على موسوى بهبهانى\r\nبنام خداى بزرگ\r\nكتاب حاضر مجموعه‌اى است از كتب و رساله‌هاى فلسفى و عرفانى افضل المحققين و المدققين خواجه على بن محمد بن افضل الدين محمد تركهء خجندى اصفهانى ملقب به صائن الدين و مكنى به ابو محمد . وى بىشك از برترين علماى عصر خود و از دانشمندانى است كه گذشته از علوم رسمى و ظاهرى بر علوم سر و معرفت حقيقى آشنايى كامل داشته و در تاريخ سير فلسفى اسلام از بنيانگذاران فكر تلفيق فلسفه و عرفان با حقايق شرعى است كه نحوهء تفكر و تحقيقات او در علوم حقيقى ، اساسى براى تكميل فلسفهء متعاليه يعنى حكمت خاص اسلامى شيعى به دست فلاسفه نام‌بردار عصر صفوى همچون ميرداماد و ميرفندرسكى و ملا صدراى شيرازى و ملا عبد الرزاق لاهيجى و ملا محسن فيض و جز آنان گرديد . به عبارت ديگر چند نقطهء تحول و جهش تكاملى در فلسفهء اسلامى ديده مىشود كه بىترديد آورندهء يكى از آن مراحل تكاملى همين صائن الدين تركهء خجندى و كسانى كه از لحاظ فكرى از نحلهء او بشمارند مىباشند .\r\nتوضيح آنكه نظر بيشتر صاحب‌نظران دربارهء سير حكمت در اسلام اين است كه از يعقوب كندى آغاز شد و با فارابى و ابن سينا كمال يافت و آنگاه امام غزالى آن را مورد نقد قرار داد و سرانجام با ابن رشد رو به زوال گذاشت .\r\nاين نظر نه تنها در خصوص انجام سير فكر فلسفى اسلامى درست به نظر نمىرسد\r\n\r\n","description":"","footnote":"","page_name":" مقدمهء كتاب 5 ","page_number":11},
  {"content":"\r\n\r\nبلكه در خصوص آغاز آن نيز كاملا ناقص و نارواست . بلى اگر تنها مصداق فلسفه را فلسفهء مشاء بدانيم و فكر فلسفى را منحصرا بدان اختصاص بدهيم شايد اين نظر تا حدى صحيح باشد آن هم با اين قيد كه موضوع سير فلسفه را تنها در ميان اهل تسنن از مسلمانان بررسى نمائيم و نحوهء تحول آن را در ميان شيعه‌مذهبان از نظر دور بداريم . و گرنه هرگاه فكر فلسفى را به معنى عام آن بررسى كنيم ملاحظه مىكنيم كه نوعى از تفكر فلسفى توأم با تعاليم دينى در همان صدر اسلام ميان مسلمانان رواج داشته است . چنان كه آيات قرآنى كه دربارهء امر به تفكر و تعقل نازل شده و نيز آياتى كه در قرآن در باب اثبات صانع و معاد و نفس و جز آن آمده به خوبى شاهد اين مدعاست كه اصول تعاليم اسلامى بر پايهء تفكر عقلى و مشاهده و استدلال استوار بوده و هرچند اسلام در صدد تأسيس يا ترويج اصول فلسفه از آن جهت كه فلسفه و علم است نبوده ليكن در همهء تعاليم خود ، به دلائل و اصولى استناد مىجسته كه همه اساس فلسفى و عقلى داشته است . همين مايه تفكر دينى اساس نخستين و بنيان اصلى فكر فلسفى در اسلام بود و به واقع مسلمانان را به آزادى تفكر و تعقل و به كار بردن منطق در امور علمى سوق مىداده است .\r\nهمين امر كافى بود كه اصحاب و ياران پيغمبر كه اهل حل و عقد بودند و در همان آغاز اسلام بر طبق استنباط و نظرى كه از تعاليم اسلامى داشتند دربارهء امور علمى و حتى اجتماعى اظهار عقيده و نظر كنند . خطبات حضرت على دربارهء خدا و صفات او و اعتراضات ابى ذر به عثمان و معاويه با استناد به آيات قرآنى و همچنين تشكيل شورى و اتخاذ تصميمات جمعى در مسائل مهم اجتماعى همه شاهد بر اين است كه آزادى فكر علمى و نحوهء فلسفهء خاص اسلامى در همان صدر اسلام وجود داشته و اين نوع تفكر بر اثر برخورد با افكار علمى ملل مترقى تازه به اسلام درآمده و نيازهاى دينى براى مقابله با فكر زندقه و الحاد و سرانجام دست يافتن به منابع فكر يونانى و ايرانى و جز آن\r\n\r\n","description":"","footnote":"","page_name":" مقدمهء كتاب 6 ","page_number":12},
  {"content":"\r\n\r\nبه تدريج موجب گرديد كه فلسفه به معنى علمى و كلاسيك پديد آيد و روشها و مذاهب مختلف در آغاز ظهور خودنمايى كند و سرانجام فلسفهء مشاء غلبه يابد و با كوششهاى علماى عصر سير تكاملى خود را طى كرده و سرانجام به وسيلهء دانشمندانى مانند فارابى و ابن سينا كه احيانا زمينهء شهرت يافتن را بيش از ديگر دانشمندان داشته‌اند به كمال برسد .\r\nدر همان عصر ابن سينا و كمى پيش از وى دانشمندان و متفكرانى وجود داشتند كه بىگمان در پيش بردن و تكامل فكر فلسفى از ابن سينا سهم كمترى نداشتند و خود نيز در احاطهء آن علوم اگر مزيتى بر مشاهير نداشتند از آنان كم‌احاطه‌تر نبودند . از باب نمونه مىتوان صاحب « السعادة و الاسعاد فى السيرة الانسانية » و « الاعلام بمناقب الاسلام » ، يعنى ابو الحسن عامرى نيشابورى را نام برد . در اين باب به همين مقدار اكتفا مىكنيم و استقصاى بحث را به جاى مناسب‌ترى محول مىسازيم .\r\nاما در خصوص پايان سير حكمت در اسلام هم چنان كه گفتيم ختم فكر فلسفى به ابن رشد نيز غير محقق به نظر مىرسد . بلكه همان عصر كه به نظر آنان دوران زوال فلسفه اسلام است ، به واقع آغاز نهضتى است جديد در فلسفهء اسلامى كه به وسيلهء شيخ اشراق شروع شده و با ميرداماد و ملا صدرا به كمال مىرسد توضيح آنكه از قرن ششم به بعد حكمت اسلامى تحت نفوذ افكار فلاسفهء اشراقى و عرفائى كه مروج عرفان نظرى بودند قرار گرفت و به تدريج امتزاج فلسفهء مشاء و اشراق از يك طرف و از سوى ديگر عرفان نظرى و افكار ابن عربى در فلسفه رسوخ كرده و بر روى هم با نحوهء خاص تعليمات مذهبى شيعه ، حكمتى متعالى بنيان گذاشته شد كه با ظهور ملا صدراى شيرازى به كمال خود رسيد . در فاصلهء قرن شش تا قرن يازده بزرگان كم‌نظيرى در حكمت اسلامى ظهور كردند كه هركدام به نوبهء خود سهم بسزايى در تكون اين فلسفه داشتند . خواجه نصير الدين طوسى و علامه حلى و قطب الدين شيرازى و قطب الدين رازى و غياث\r\n\r\n","description":"","footnote":"","page_name":" مقدمهء كتاب 7 ","page_number":13},
  {"content":"\r\n\r\nالدين منصور شيرازى و مير سيد شريف جرجانى و جلال الدين دوانى و جز آنان در تلفيق اصول اشراقى با فلسفهء مشايى كوششهاى فراوانى كردند و از طرف ديگر عرفا و بزرگانى مانند سيد حيدر آملى و ابن تركهء اصفهانى در توفيق شرع و عرفان سعيها نمودند و تحقيقات عرفانى را به صورت علمى در حيات معنوى اسلام وارد كردند .\r\nدر اين خصوص ابن تركه داراى امتياز خاصى است و كار او در باب علم منشأ تحولات فكرى مؤثر و حتى در پيدايش بعضى عقايد اثر فراوان گذاشت .\r\nبه‌هرحال بزرگان ياد شده و بسيارى ديگر در كار توسعه و تكميل فلسفهء اسلامى كوششها كرده و رنجها برده‌اند كه مع الاسف تاكنون دربارهء هيچ‌يك از آنان به جز خواجه نصير الدين طوسى بررسى و تحقيق كافى علمى به عمل نيامده و شايد همين امر موجب شده كه سير حكمت اسلامى را با اين رشد ختم شده تلقى كرده‌اند .\r\nرسائل فارسى صاين الدين داراى نكات و دقايق بسيار جالب و پرارج است ، از جهت شيوهء نگارش نثر فارسى به خصوص نثر عرفانى و كلامى و مذهبى واجد جنبه‌هاى بديع و خصائص ادبى تازه‌ايست كه از هر جهت قابل غور و بررسى مىباشد . نكات دستورى و تركيبهاى اسمى و وصفى و بسيار مطالب ديگر در آثار اين فيلسوف ديده مىشود و اين بنده اين‌گونه مسائل را فصلى از كتابى قرار داده‌ام كه پس از اتمام طبع همهء آثار مصنف در يك مجلد خاص تحت عنوان « توضيحات و تعليقات و فهارس » به يارى خداى بزرگ نگارش خواهم داد . طالبان اين‌گونه مطالب به موقع خود بدان كتاب مراجعه خواهند فرمود .\r\nصاين الدين علاوه بر جنبه‌هاى علمى به فنون ادب فارسى و عربى نيز\r\n\r\n","description":"","footnote":"","page_name":" مقدمهء كتاب 8 ","page_number":14},
  {"content":"\r\n\r\nآگاهى كامل داشت و گذشته از نثرنويسى شعر هم مىسرود و غزلهاى وى شيوا و نغز است .\r\nنگارنده در خصوص شرح حال و نقد آثار و تحليل افكار و سبك نگارش صاين الدين مقاله‌اى نگاشته‌ام كه در نشريه شماره 4 « مؤسسهء مطالعات اسلامى دانشگاه مك‌گيل كانادا » شعبهء تهران تحت عنوان « مجموعهء سخنرانيها و مقاله‌هاى فلسفه و عرفان اسلامى » بطبع رسيده است . در آنجا به تفصيل در باب تاريخ تولد و وفات و زندگى فردى و اجتماعى و افكار و آرا و آثار صاين الدين سخن گفته‌ام و براى نمونه غزلى شيوا و عرفانى از او نقل كرده‌ام و در جلد تعليقات و توضيحات و فهارس نيز با تفصيل بيشتر ، اين مطالب را بررسى خواهم كرد و به همين جهت در اينجا از بحث پيرامون اين مطالب خوددارى مىكنم . طالبان براى آگاهى بيشتر به مقالهء مزبور مراجعه خواهند فرمود .\r\nذكر اين نكته را بنده لازم مىدانم كه كتاب حاضر ، جلد اول از رسائل ابن تركه است كه به دستيارى و همكارى دوست دانشمندم آقاى سيد ابراهيم ديباجى تصحيح شده و بطبع مىرسد و بقيهء آثار وى اعم از فارسى و عربى در مجلدات بعدى كه اميد است در آينده نه بسيار دير ، كار تصحيح آنها اتمام پذيرد بطبع خواهد رسيد و در آخر ، آنچه را به‌عنوان مقدمه و تعليقه و فهرست جمع آورى شده ، تدوين خواهد كرد و به صورت يك مجلد مستقل چنان كه در قبل يادآورى شد به طبع خواهد رساند . و اليه المستعان و عليه التكلان .\r\nدر اين مجموعه رساله‌هايى كه آمده به ترتيب عبارت است از :\r\n1 - ضوء اللمعات - شرح لمعات عراقى .\r\n2 - اسرار الصلاة .\r\n3 - رساله شق و قمر و ساعت - شرح آيه اقتربت الساعة . . . .\r\n4 - تحفهء علايى .\r\n5 - نفثة المصدور اول .\r\n\r\n","description":"","footnote":"","page_name":" مقدمهء كتاب 9 ","page_number":15},
  {"content":"\r\n\r\n6 - نفثة المصدور دوم .\r\n7 - اعتقادات .\r\n8 - اعتقاديه .\r\n9 - رساله قابليت .\r\n10 - رساله در بيان معنى عرفانى علم صرف - صرف القلوب صاينى .\r\n11 - شرح حديث عماء .\r\n12 - شرح حديث « ان لكل شيئى قلبا . . . »\r\n13 - نامه به فيروز شاه .\r\n14 - شرح ده بيت از محى الدين بن عربى .\r\nدر اينجا علائم نسخه بدلها و معرفى نسخه‌هايى كه در تصحيح اين مجموعه مورد استفاده قرار گرفته و با رعايت ترتيب رسائلى كه در اين جلد آمده ، ياد مىكنيم و در مقابل هر نسخه حروف اختصارى آن نسخه را نشان مىدهيم . توضيح آنكه مجموعه شماره 8503 فهرست شده كتابخانهء مجلس شوراى ملى كه اقدم و اصح نسخ موجود است اصل قرار داده شده ، اين نسخه كه در تملك مرحوم ملك‌الشعراى بهار بوده و او هنگام نگارش سبك‌شناسى خود از آن بهرهء فراوان برده ، در روزگار مؤلف نوشته شده است . در كنار صفحات اين نسخه و سطرى چند از آغاز و ميان و پايان كتاب « المفاحص » كه در اين نسخه آمده ، خط صائن الدين ديده مىشود نسخى كه با اين مجموعه در تمام رساله‌هاى اين جلد مقابله گرديد عبارت است از :\r\n1 - ضوء اللمعات - شرح لمعات عراقى .\r\nاين رساله با نسخ زير مقابله شد :\r\nالف - ميكروفيلم شماره 442 - عكس 829 كتابخانه مركزى دانشگاه تهران . تاريخ كتابت : 851 با نشان « د م . » .\r\n\r\n","description":"","footnote":"","page_name":" مقدمهء كتاب 10 ","page_number":16},
  {"content":"\r\n\r\nب - مجموعه شماره 360 سعيد نفيسى - شماره 5858 كتابخانه مركزى دانشگاه تهران . تاريخ كتابت : 1048 با نشان « ن . » .\r\nج - مجموعه شماره 326 امام جمعه كرمان موجود در كتابخانه دانشكدهء ادبيات دانشگاه تهران . تاريخ كتابت : 1088 با نشان « ب . » .\r\n2 - اسرار الصلاة .\r\nدر مقابلهء اين رساله نسخ زير مورد استفاده قرار گرفت :\r\nالف - ميكروفيلم شماره 442 - عكس شماره 827 كتابخانه مركزى دانشگاه تهران با نشان « د م . » .\r\nب - مجموعهء شماره 360 سعيد نفيسى كه در شماره‌هاى پيش گذشت با همان نشان .\r\nج - مجموعهء امام جمعهء كرمان كه گذشت با همان نشان .\r\n3 - رساله شق قمر و بيان ساعت - شرح آيه ( اقتربت . . . ) .\r\nدر مقابلهء اين رساله نسخه‌هاى زير ديده شده است :\r\nالف - مجموعهء شمارهء 5138 كتابخانهء مجلس شوراى ملى با نشان « م 4 » .\r\nب - دو مجموعهء فهرست‌نشدهء كتابخانهء مجلس شوراى ملى كه ياد گرديد .\r\nج - عكس شماره 829 كتابخانهء مركزى دانشگاه تهران با نشان « د م . »\r\n4 - تحفهء علائيه .\r\nاين رساله تنها در نسخه‌اى كه اصل قرار گرفته بطور ناقص آمده است چه آنكه اين رساله بر دو مدرج ترتيب يافته و مدرج دوم را كه حدود نيمى از رساله مىباشد فاقد است و ليكن چون مشتمل بر مطالب مهمى از نظر فقه مذاهب اسلامى است ، آن را آورديم تا هم طالبان را مفيد گردد و هم مقدمه‌اى باشد جهت تجديد طبع آن .\r\n5 - نفثة المصدور اول .\r\nدر مقابلهء اين رساله نسخ زير مورد استفاده قرار گرفت :\r\n\r\n","description":"","footnote":"","page_name":" مقدمهء كتاب 11 ","page_number":17},
  {"content":"\r\n\r\nالف - عكس شماره 830 كتابخانهء مركزى دانشگاه تهران با نشان « دم . »\r\nب - دو مجموعه فهرست نشده كتابخانهء مجلس شوراى ملى با همان نشان .\r\n6 - نفثة المصدور دوم\r\nمقابلهء اين رساله با نسخه‌هاى زير انجام پذيرفت :\r\nالف - عكس شماره 830 كتابخانهء مركزى دانشگاه تهران با نشان « دم . »\r\nب - دو مجموعهء فهرست نشده كتابخانهء مجلس شوراى ملى با همان نشان كه مذكور شد .\r\n7 - اعتقادات\r\nدر مقابلهء اين رساله نسخه‌هاى زير مورد استفاده قرار گرفت :\r\nالف - دو مجموعهء فهرست نشدهء كتابخانهء مجلس شوراى ملى با همان نشان .\r\nب - عكس شماره 829 و 830 كتابخانهء مركزى دانشگاه تهران با نشان « دم . » .\r\nج - مجموعهء امام جمعه كرمان با همان نشان .\r\n8 - اعتقاديه\r\nاين رساله در همان مجموعه‌اى كه اصل قرار داديم ، آمده و از آن نسخهء ديگرى جهت مقابله يافت نشد .\r\n9 - رساله قابليت .\r\nاين رساله با نسخه‌هاى زير مقابله شد :\r\nالف - عكس شماره 827 كتابخانهء مركزى دانشگاه تهران با نشان « دم . » .\r\nب - دو مجموعهء فهرست نشدهء كتابخانهء مجلس شوراى ملى با همان نشان .\r\nج - مجموعه سعيد نفيسى با نشان « ن . » .\r\nد - مجموعهء امام جمعه كرمان با همان نشان .\r\n10 - رساله در معنى علم صرف\r\n\r\n","description":"","footnote":"","page_name":" مقدمهء كتاب 12 ","page_number":18},
  {"content":"\r\n\r\nمقابلهء اين رساله با نسخه‌هاى زير انجام يافت :\r\nالف - عكس شمارهء 827 كتابخانهء مركزى دانشگاه تهران با نشان « دم . »\r\nب - دو مجموعهء فهرست نشدهء كتابخانه مجلس شوراى ملى با همان نشان .\r\n11 - شرح حديث عماء\r\nدر مقابله اين رساله از نسخهء زير استفاده شد :\r\nدو مجموعهء فهرست نشدهء كتابخانهء مجلس شوراى ملى با همان نشان .\r\n12 - شرح حديث : ان لكل شيئى قلبا . . . .\r\nاين رساله ضمن مجموعهء شماره 8387 كتابخانهء مجلس شوراى ملى آمده و از آن نسخهء ديگرى نشان نداريم .\r\n13 - نامه به فيروز شاه .\r\nاين نامه در همان مجموعه‌اى كه اصل قرار داديم ، آمده و از آن نسخهء ديگرى نديديم .\r\n14 - شرح ده بيت محى الدين .\r\nدر مقابلهء اين رساله از نسخ زير استفاده گرديد :\r\nالف - عكس شماره 827 كتابخانهء مركزى دانشگاه تهران با نشان « دم . »\r\nب - دو مجموعهء فهرست نشدهء كتابخانهء مجلس شوراى ملى با همان نشان .\r\nسيد على موسوى بهبهانى تهران 1351\r\n\r\n","description":"","footnote":"","page_name":" مقدمهء كتاب 13 ","page_number":19},
  {"content":"\r\n\r\n\r\nدر گوشهء اين رسائل از سيد ابراهيم ديباجى\r\nبسمه العليم مجموعهء چهارده رسالهء فارسى از صاين الدين تركه پس از سرگذشتى دراز بچاپ رسيد . نگارنده در ترتيب و تصحيح آنها با دانشمند محترم آقاى دكتر سيد على موسوى بهبهانى افتخار همكارى داشتم . معظم له پيش از چاپ اين رسائل جهت تدريس زبان و فرهنگ ايران ، رهسپار كشور هلند شدند كه قسمت چنين بود و امور چاپ اين رسائل را به عهدهء اينجانب محول نمودند . پس هر اشتباه و نادرستى كه مشاهده گردد از اين ناحيه است چه نوآموزى بيش نيستم .\r\nگرچه گرفتاريها و شواغل بيهوده موجب گرديد كه در مواردى از حد دقت بيرون رفتم و ليكن تمام اختيار امور مطبعى را به دست نداشتم و ازاين‌رو اشتباهاتى هم در كلمات و هم در نقطه‌گذارى پديد آمد و در نتيجه برخى از نشانه‌ها در جاى خود قرار نگرفت و ميان جمله‌اى يا مصدّر به حرف عطفى ، آغاز برخى از پاراگرافها واقع شد و بعضى از بيتها و مصرعها و جمله‌ها از هم ممتاز نگرديد . لذا عذر مىخواهد و اميد دارد كه از راهنمايى فرزانگان بهره يافته تا در چاپ مجموعه‌هاى ديگر دقت بيشترى به كار بندد .\r\nپوشيده نيست كه هر دينى از اديان كه صورت ظهور يافت و آن را بنياد و بنيانى صحيح در كار بود ، باعث بسى معارف گرديد و فرهنگ و تمدنى تمهيد و تمديد نمود . از جمله دين اسلام است كه در اين ميان بيش از ديگر اديان\r\n\r\n","description":"","footnote":"","page_name":" مقدمهء كتاب 14 ","page_number":20},
  {"content":"\r\n\r\nرتبت وجودى يافت و فرهنگى از نوع ديگر آورد و اساس تمدنى ديگر نهاد .\r\nعرفان اسلامى چون ديگر معارف آن از منهل خاص حضرت ختمى محمدى بيرون آمده و از منبع وحى و الهام او سرچشمه گرفته است .\r\nاگر در بعضى از معارف اسلامى گونه‌اى از تأثير و تأثر نموده شده در عرفانش صورتى از آن نبسته است چه اين سير و سلوك از سيره‌اى گرفته شد كه حضرت محمد صلى اللّه عليه و آله بدان ملهم بود و آن را بيانى ديگر و تفصيلى بيرون از حد اين مختصر خواهد ، چه علم تصوف و عرفان اسلامى از پرتو حكمت حضرت رسالت پناه محمدى و السنهء سنت و شريعت ختمى صدور يافت و چندان چه دور ظهور آن به نقطهء ولايت حضرت امير عليه السّلام نزديكتر شد بنيان حقايق اين علوم بلندپايه‌تر گشت و علوى ديگر گرفت و بدست بزرگان و مشايخى چند از واقع‌بينان رسيد و دور تدوين و تسطير آن ظهور نمود و در صدرها و صحيفه‌ها جابجا گشت و در طور شعب منطوى گرديد چنانچه در مبسوطات آمده است .\r\nتقسيم عرفان به عملى و نظرى و هريك به وجوهى ديگر با ذكر تاريخ و مدارك و منابع آن از عرصهء نگارنده بيرون است ، و ليكن به تناست مقام ، تعريفى از علم حروف مأخوذ از تصانيف مؤلف مورد نظر و رسائل ديگران نقل مىگردد و سپس خلاصه‌اى از رسائل مذكور در اين مجموعه ، مىآيد .\r\nمكتب عرفان حروفى اسلامى بىشباهت به مكتب فلوطين و بعضى از مكتبهاى عرفانى پيش از اسلام نيست و از جهت شدت تأويل نمودن اشياء به حقايق باطنى مىتوان اهل اين مكتب را از متحققان طريقت باطنيان دانست كه تمام اشياء را تأويل به حقيقتى باطنى از حقيقت نبى يا حقيقتى ديگر مىنمايند . حروفيان حروف را از طريق وحى و الهام منزل مىدانند و اعتقادشان بر اينست كه : هر نبيّى از انبيا به فحواى « و ما ارسلنا من رسول الا بلسان قومه » مأمور به ابلاغ گرديد با اوضاعى خاص از حروف كه همان را از سماى اسماى الهى از طريق وحى ملهم آمد ، كه هركدام را وضعى و هيئتى جداگانه است : پس حرف\r\n\r\n","description":"","footnote":"","page_name":" مقدمهء كتاب 15 ","page_number":21},
  {"content":"\r\n\r\nعبارت از صورتى است فروفرستاده از آسمان قدس كه هرچه هست او پيدا مىكند و آشكارا مىگرداند . از ميان انبيا حضرت رسالت پناه ختمى محمدى با حروف مقطعهء قرآنى و موصلهء فرقانى به سوى كافهء امم فرستاده شد و در طى بيان ، آن فنون حكم و معارف جليله ظاهر فرمود و اصول علوم عظيمه آشكارا كرد و اوضاعى از حروف كه از او به ظهور رسيد به حكم « اوتيت جوامع الكلم » بر صدر جميع معارف نشست و علم حروف كه سرچشمهء نفايس آن معارف است عبارت از علمى شد محيط بر كل معلومات جزئى و كلى كه مستنبط از اوضاع صور منزلهء سماوى و احوال هيئت آن ، و اين نوع از عرفان از منطق الطير ختمى سليمانى اكتساب مىتوان نمود كه مكتب تربيتى « انسان جاويد » را همو تأسيس كرد . مبادى علم حروف مشتمل بر اوليات اشكال محسوسه و بينات اوضاع مبصره و مسموعه و مسائل آن مشتمل بر اقترانات قضاياى فطرى و علوم است و غرض از آن يافتن مرتبه بلوغ و كمال انسانى است كه وراى كمال متعارف جمهور است ، چه اين كمال است كه از ممرّ آن انسانى پيدا شود كه حىّ باشد به حيوة ابدى ، پس در حقيقت حيوة ابدى سود اين سود است .\r\nاين سخنان از آن جهت ياد گرديد تا هرگاه گفته شود كه صاين الدين از حروفيان بوده - و در آن ترديدى نيست - خواننده را بطور اجمال از مشرب او آگاهى حاصل شود و در بررسى خود ، قدم نخستين از كجا بردارد . البته پى بردن به دقايق مشرب او بسطى ديگر خواهد كه به فرصت مناسبترى موكول گرديده است .\r\nدانشمند بزرگوار جناب آقاى دكتر سيد حسين نصر كه لواى تعريف فلسفه و معارف اسلامى و ايرانى را در مشرق قوابل جهان غرب برافراشت چندى از خصايص مشرب صاين الدين را در « پيشترين سخن » به زيور بيان آراست و چون وجههء ترغيب و تشويق بر اين بنده نمودند كه باز از آن خصايص چيزى گفته شود ، از جهت ادب امتثال به نكته‌اى اشاره مىشود :\r\n\r\n","description":"","footnote":"","page_name":" مقدمهء كتاب 16 ","page_number":22},
  {"content":"\r\n\r\nآيات وافى هدايات و اخبار و احاديث و كلمات شافى دلالات چنين مىنمايند كه وقت و ظهور آن بايستى هميشه وجههء نظر سالك باشد تا مشمول فحواى « الصوفى ابن الوقت » گردد . و از آنجا كه آيت « و لكل امة اجل . . . » و كلمات :\r\n« لى مع الله وقت . . . » ، « الوقت سيف . . . » ، « فلان به حكم وقته » ، « من ادرك وقته . . . » ، « الامور مرهونة باوقاتها » و غيره توجه به شأن وقت دارد ، عارفان بوادى وصول ، منتظر ظهور وقت و دريافتن فرصت شدند و بزرگانى چون ابن عربى و قونوى و علاء الدوله سمنانى و گروه كثيرى ديگر ، ظهور آن را به ايما و رمز ، بيان كردند . صاين الدين كه خود از شامخان مكتب ابن عربى و بزرگان طريقت حروفى است اعتنا و توجه شديد به وقت و ظهور آن دارد و با بياناتى دلپذير ، پديدارى بسيارى از صور اكوان را در اشارت و بشارت وقت مىداند و انتظار آن را دارد كه فرصت معهود جهت رياست طبقهء اولو الايدى و الابصار كه خادمان خاص ختمى و اميرى است دررسد و با اين عبارات وقت را مىنماياند : « اشارت سعادت بشارت ، از صوب صواب انجام وقت ، بدين خاكسار . . . » ، « امتثال دولت بشارت وقت . . . » ، « هوشمند كسى است كه از نقد وقت بهره‌ور تواند شد . . . » و مضمونهاى ديگر كه تمامى دلالت دارد بر اعتناى او به شأن وقت و شايد همين ظهور وقت و يافتن فرصت بود كه اقطاب و مشايخ گاهى اعلام و اعلان دعوت مىكردند و اعتقادى بدين‌گونه پديد آمد كه روزى تمام كارها به دست درويشان افتد و زمينهء نهضتهاى درويشانى چون صفويه و غيره شد كه در اينجا گنجايى بيانش نيست و چون موضوع وقت در آثار اين عارف بزرگ بيش از حد وجههء دقت قرار گرفته ، بر محقق هوشمند است كه آن را بررسى كند و سير سريان وقت را دريابد . اينك به گوشهء رسائل اين مجموعه نظر مىكنيم تا نكاتى را كه مؤلف در زواياى آنها نهاده است فهرست كنيم و چنانچه از آن رويى ديگر نموديم غير صورت واقعى آن و اهل نظر آن را دريافت ، آن را از روى كمال\r\n\r\n","description":"","footnote":"","page_name":" مقدمهء كتاب 17 ","page_number":23},
  {"content":"\r\n\r\nو بر آن هر حقيقتى را تأويل مىكند .\r\n\r\n2 - اسرار الصلاة\r\nترتيب عناوين اين رساله چنين است :\r\n1 - پيشترين سخن و سپس مقدمه .\r\n2 - باب اول داراى دو صحيفه .\r\n3 - باب دوم داراى يك مقدمه و پنج صحيفه و يك تذنيب .\r\nصحيفهء سوم اين باب چهار گفتار دارد و هريك از گفتار دوم و سوم آن در دو وصل آمده است .\r\nكتبى كه در بيان آيات الاحكام و اسرار الآيات و اسرار الاحكام نوشته شده بسيار است و در آنها از وجوه مناسبات نقلى دربارهء اوضاع حقايق شرعيه و اسرار هريك بحث شده و با اصول عقلى فلسفى و كلامى تأييد گرديده است و ليكن در رسالهء اسرار الصلاة صاين الدين مسلكى ديگر نمودار شده و آن تأويل اركان و شروط و مقدمات و مقارنات و تعقيبات نماز است با قواعد و اصول صاحب‌نظران و اهل باطن از حكمت و عرفان ذوقى كشفى و وارثان علوم و معارف ختمى محمدى و اينك براى آشنايى به مندرجات عناوين مذكور بيش از پيش به تفصيل مىپردازم :\r\n1 - پيشترين سخن كتاب ، سپاسگزارى و درود است و اينكه در هر زمانى پيغمبرى كه زبان اهالى آن زمان داند مبعوث گرديده تا آنكه زمان حضرت محمد صلى اللّه عليه و آله رسيد و به حكم « اوتيت جوامع الكلم » تمام معنى حق و مراد مطلق را در افعال و اقوال خود درج فرمود كه از آن جمله نماز است كه چندى از معانى صور شرعيهء آن به زبان معارف نشان درويشان در اين رساله مىآيد .\r\n2 - مقدمه در بيان اصول اربعه بر مبناى علم حرف و تقسيم عبادت به فرض و نفل و اينكه ترقى به مدارج كمال ، موقوف انجام هر دو گونه عبادت است .\r\n\r\n","description":"","footnote":"","page_name":" مقدمهء كتاب 18 ","page_number":24},
  {"content":"\r\n\r\n3 - باب اول در معنى طهارت و تحقيق اركان معنوى آن و در آن دو صحيفه است :\r\nالف - صحيفهء اول در بيان حقيقت طهارت و تقسيم آن و معنى اقسامش و اينكه طهارت دو گونه است وضو و غسل و اشاره به اختلاف‌نظر ابو حنيفه و شافعى و تأويل نظر هريك در پاره‌اى از فروع .\r\nب - صحيفه دوم در معنى اركان وضو و بيان حكمت هريك از اركان و نكاتى دربارهء صلاة ظاهر و نماز معنوى و مقام توبت و تفريد و در پايان اين صحيفه تذنيبى است در بيان معنى سنن وضو و تحقيق هريك از آن سنن . مؤلف در اين تذنيب بر مشرب خود از سطح ظاهر وجه آدمى و تأويل آن به لوح صور كتابى حروف و از سطح باطن وجه كه جامع و مظهر حروف كلامى است ، بحث نموده و چندى از اعمال واجب و مستحب وضو را تأويل بدانها كرده است .\r\n4 - باب دوم در تحقيق معنى نماز و آن داراى يك مقدمه و پنج صحيفه و تذنيبى است :\r\nالف - مقدمه در تحقيق معنى عبادت و اينكه بندگى دو گونه است :\r\nيكى بندگى تسخيرى كه تمام موجودات مشمول حكم آن مىباشند و آن در برابر رحمت رحمانى است و موقوف هيچ فعلى اختيارى نيست و در آن اهل سعادت و شقاوت از همديگر ممتاز نيستند . و ديگرى بندگى اختيارى كه خاص انسان بالغ و عاقل است و موقوف اراده و اختيار مىباشد و آن در برابر رحمت رحيمى قرار گرفته و در آن اهل سعادت و شقاوت از هم جدا مىگردند . در پايان اين مقدمه تلويحى است درباره عدد پنج و شش و هفت بر مبناى اصول احصايى حروفى كه مشرب مؤلف كتاب است .\r\nب - صحيفهء اول در بيان معنى نماز در عرف شريعت و بيان اينكه نماز اگرچه يك نوع است از عبادت ليكن چون نيك تأمل شود ، آن جامع همهء اركان اسلام و صور عبادات است .\r\n\r\n","description":"","footnote":"","page_name":" مقدمهء كتاب 19 ","page_number":25},
  {"content":"\r\n\r\nج - صحيفهء دوم در تحقيق معنى ماهيت نماز بر عرف خاص اهل كمال كه عبارتند از وارثان حضرت رسالت پناه ختمى محمدى و در پايان اين صحيفه تلويحى است در بيان حقيقت نماز بر عرف خاص الخاص كه آنان نيز وارثان حضرت رسالت پناه ختمىاند و هم در اين تلويح وجه مناسبت ميان قلب و صلاة آمده و به چندى از نشانه‌هاى اصول احصايى اشاره شده است . با اندك دقتى معلوم مىشود كه در صحيفهء اول و دوم وضع صلاة بر مبناى سه عرف از مشارب اهل تحقيق مورد بررسى قرار گرفته است .\r\nد - صحيفه سوم در بيان اركان و اجزاى وجودى نماز و در آن چهار گفتار است :\r\nاول - در معنى ركن وجودى باطنى و اينكه وجود از روى ظهور دو طرف دارد : يكى وجودى وجوبى بطونى و ديگرى كونى امكانى ظهورى و صلاة مطابق طرف دوم است كه طرف ظهورى مىباشد و مؤلف بر طبق قواعد حكمى ركن نيت و ركن تكبير احرام را بررسى نموده و دقايقى پيرامون نماز اظهار داشته است .\r\nدوم - در بيان اركان كمى نماز و تحقيق اعداد آن و اين گفتار مشتمل بر دو وصل است :\r\nالف در بيان كميت اركان نماز بطور اجمال و در آن عقد عدد هفت و چهارده را از روى اصول احصايى بيان كرده و بر آن عقود اركان نماز را تأويل مىكند و اشاره به اختلاف ابو حنيفه و شافعى در عدد اركان نماز مىنمايد .\r\nب - در بيان كميت اعداد نماز بطور اجمال و در آن از اعداد هفده‌گانه نماز و يازده‌گانهء آن در سفر و نماز روز جمعه و تأويل هريك بر مبناى اصول احصايى بحث كرده است .\r\nسوم - در بيان اركان وضعى نماز و در آن دو وصل است :\r\nالف : در بيان معنى اوضاع نماز و آن را در هفت وضع بدين ترتيب\r\n\r\n","description":"","footnote":"","page_name":" مقدمهء كتاب 20 ","page_number":26},
  {"content":"\r\n\r\nنهاده است :\r\n1 - وضع قيام كه آن مشتمل بر وضع دوم است كه نيت باشد و صورت كلامى آن تكبير احرام است .\r\n2 - نيت كه گذشت .\r\n3 - هيئت ركوع .\r\n4 - هيئت اعتدال است كه قيام بعد از ركوع باشد .\r\n5 - تنزل است كه مراد سجده باشد .\r\n6 - جلوس ميان دو سجده است .\r\n7 - سلام . سپس هريك از اين اوضاع را به زبان اهل فن توجيه و تعبير نموده است .\r\nب - در بيان حقيقت اركان وضعى نماز بر وجه مفروض و در اين وصل است كه تمام اركان نماز بر صور مختلف حرفى و حكمى تأويل مىگردد و وجوهى به زبان اهل كتاب و اهل ذكر و واقفان مواقف انزال و مواطن تنزيل و زبان اولو الالباب و اهالى صدق و صواب ذكر مىشود .\r\nچهارم - در بيان اركان قولى نماز و در آن پنج ركن عنوان دارد و از اشاراتى كه در آن آمده اينست كه تشهد اشاره به عالم شهادت است كه آن نهايت عالم كون و ظهور مىباشد و صلوات اشاره به ظهور قرآن جمعى است كه محمد مظهر آن شده و سلام اشاره به خاتم الولاية است .\r\nه - صحيفه چهارم در بيان اوقات نماز است و در آن تعريف زمان و مراتب آن از « آن دايم » و « سنهء سرمديه » و « دهر » شده و دربارهء وقت هريك از نمازها تأويل و توجيهى خاص نموده است .\r\nو - صحيفه پنجم در بيان شرائط نماز و تحقيق معانى آن و بيان مقتضى و مانع و به مناسبت كلام ، سخن به شرك جلى و خفى و مراتب هريك كشيده شده است .\r\n\r\n","description":"","footnote":"","page_name":" مقدمهء كتاب 21 ","page_number":27},
  {"content":"\r\n\r\nز - تذنيب در بيان سنن نماز است و در آن سه وصل عنوان شده است :\r\n1 - در بيان سنن سابق بر نماز .\r\n2 - در بيان سنن نماز .\r\n3 - در بيان سنن لاحق بر نماز و در آن اشاره‌اى به نماز وتر و سنن رواتب نيز نموده است .\r\n\r\n3 - رسالهء شق قمر\r\nگويا نخستين بار آقاى پروفسور هانرى كربن اين رساله را ضمن مقالهء خود كه تحت عنوان « ژرف‌بينى معنى از تأويلات صوفيان ايرانى » است ، تحليل نموده و در مقالهء آقاى دكتر موسوى كه ضمن مجموعهء سخنرانىها و مقاله‌هاى مؤسسهء مطالعات اسلامى دانشگاه مك‌گيل كانادا شعبهء تهران منتشر شده ، از آن ياد گرديده است . همان‌طور كه در مقالهء پروفسور مذكور آمده ، صاين الدين در اين رسالهء آيه « اقتربت الساعة و انشق القمر » را تفسير مىكند و معنى شق قمر و ساعت را به هفت طريق و از نظر هفت گروه توضيح مىدهد اين هفت طبقه بر مبناى نسخهء ما عبارت است از :\r\n1 - طبقهء فقها و محدثان كلام نبوى و حافظان صور آن از اهل ظاهر .\r\n2 - طبقهء حكما و متكلمان اسلام از اهل عقل و فكر كه از مرتبهء تقليد گذشته‌اند .\r\n3 - طبقه مشاييان از حكما كه اهل ظاهر هستند .\r\n4 - طبقه اشراقيان كه حكماى قديم‌اند .\r\n5 - طبقه محققان صوفيّه و اهل شهود .\r\n6 - طبقه حروفيان يعنى علماى علم حروف كه رمزخوانان حروف قرآنى مىباشند .\r\n7 - طبقه اولو الايدى و الابصار است كه خادمان خاص حضرت ختمى و وارثان كمال او مىباشند . مؤلف اين طبقه را برترين و والاترين طبقات دانسته و در\r\n\r\n","description":"","footnote":"","page_name":" مقدمهء كتاب 22 ","page_number":28},
  {"content":"\r\n\r\nبخش بيان « شق قمر » گويد : ظهور اين‌طور مخصوص همين زمان سعادت قران است . و در بخش بيان « ساعت » آورده كه خاص اين زمان است كه سيد ما - سلام اللّه على آبائه الكرام و عليه - ظاهر كردهء آن است .\r\nآقاى پروفسور كربن طبقه هفتم را شيعيان يا اساطين و علماى اهل بيت نوشته است . چنانچه در نسخه‌اى كه مشهود ايشان افتاده چنين بوده اشكالى نيست و ليكن هرگاه طبقهء شيعه را خود ايشان از مطاوى كلام مؤلف استنباط نموده و مقصودش از شيعه همين مذهب رايج و معمول باشد ، خالى از نظر نيست چه آنكه در مواضعى از آثار مؤلف خلاف آن ثابت شده و در اين رساله هم تصريحى بدان ندارد و مقصود از خادمان خاص ختمى و خانواده او و حضرت امير و اولاد امجادش به زبان مؤلف گروهى خاص هستند كه بر شيعه منطبق نمىشوند . نكتهء قابل توجه اينست كه از خادمان خاص ختمى كه در همين زمان ( روزگار مؤلف ) ظهور كرده‌اند چه كسانى منظور است و اينكه مقصود او از سيد ما و اين زمان در عبارت « خاص اين زمان است كه سيد ما ظاهر كردهء آن است » چيست و كيست ؟\r\nبعيد نيست كه او زمينه‌اى فراهم مىساخته و شايد برخى مخالفان او از هوشمندان زمانش آن را دريافته بودند كه پيش حكام و اميران به سعايتش برخاستند چنانچه بعد از اين روشن خواهد شد و در عبارت « سلام اللّه على آبائه الكرام و عليه ظاهر كردهء آنست » رمز دقيقى است كه همه كس آن را در نيابد و نگارنده بدان پى برد .\r\n\r\n4 - تحفه علائيه\r\nبه‌طورىكه در بررسى نسخه‌ها ياد گرديد اين رساله هم ناقص است و هم آنكه يك نسخه است و براى تكميل و مقابله و تصحيح آن بر نسخهء ديگرى آگاهى نيافتم . آنچه موجود است يك مقدمه و يك مدرج مىباشد ، با اينكه كتاب در يك مقدمه و دو مدرج ترتيب يافته است .\r\nدر مقدمهء كتاب از علاء الدين كه گويا ميرزا ركن الدوله ، علاء الدين فرزند ميرزا بايسنغر باشد ياد شده و كتاب بدين مناسبت به تحفه علائيه موسوم\r\n\r\n","description":"","footnote":"","page_name":" مقدمهء كتاب 23 ","page_number":29},
  {"content":"\r\n\r\nگرديده است . مؤلف از علاء الدين يارى فراوان ديده و در دستگاه او بهره‌ها يافته و در گرفتاريها به دو پناه آورده و هرگاه از او كمك خواسته پاسخ گرفته است .\r\nپس از سپاس و ستايشگرى از امير مذكور حديثى از احاديث نبوى را كه مشتمل است بر تمام مراتب عبادت از احسان و اسلام و ايمان و در بسيارى از آثار مؤلف مورد توجه و تفسير قرار گرفته ، اختيار نموده و در دو مدرج كه يكى بيان معنى ظاهر حديث را مىنمايد و همين مدرج موجود است و ديگرى جهات باطنى آن را هويدا مىكند ، بدان پرداخته است .\r\nمدرج اول كه در طى شش باب و مقدماتى بحث آن پايان مىيابد پيرامون همان حديثى است كه در مقدمه توصيفش مسطور افتاد . پس از ترجمه و شرح حديث دربارهء هيئت و هيكل عبادت تحقيقاتى نموده و در آن از اركان اسلام كه در طهارت و صلاة و حج و زكات و صوم ، صورت ترتيب يافته ، بحث مىكند .\r\nاهميت اين رساله در اين است كه در اين مدرج محل اتفاق و اختلاف نظر مذاهب اربعه اسلامى را در فروع با حروف اختصارى نام رئيس هر مذهب نشان مىدهد ، بدين ترتيب :\r\nق . عبارت از محل اتفاق . ف : شافعى . ح : ابو حنيفه . م : امام مالك . صد : مخصوص امام احمد حنبل است ( د ) حرف اختصارى احمد و ( ص ) حرف اختصارى كلمهء مخصوص مىباشد ، بنابراين هرگاه نظر خاص رئيسى مورد توجه قرار گرفته حرف اختصارى او به حرف ( ص ) مىپيوندد و نظر مخصوص آن امام را نشان مىدهد ، مانند : صف . مخصوص شافعى و صح . مخصوص ابو حنيفه . و . . . و چنانچه دو يا سه نفر از ائمه مذاهب در فرعى اتفاق داشتند پس از بيان فروع متفق عليه ، حروف اختصارى اهل اتفاق بهم پيوسته و نظر ايشان را بر صدر ظهور مىنشاند ، مانند : حد : ابو حنيفه - احمد . فح : شافعى - ابو حنيفه . و . . . نتيجه اينكه فقيه متفطن فتاواى رؤساى مذاهب اربعه اسلامى\r\n\r\n","description":"","footnote":"","page_name":" مقدمهء كتاب 24 ","page_number":30},
  {"content":"\r\n\r\nرا از اين رساله بيابد درصورتىكه مؤلف به طريق صواب از منابع خاص هريك نقل نموده باشد .\r\nمذكور افتاد كه در اين مدرج شش باب عنوان شده است بدين ترتيب :\r\n1 - در بيان اقسام طهارت .\r\n2 - در بيان نماز .\r\n3 - در بيان زكات .\r\n4 - در بيان روزه .\r\n5 - در بيان حج .\r\n6 - در بيان حكمت اركان و شرائط و ساير اوضاع و احوال كه در اين اعمال مذكوره مندرج است .\r\nچون ممدوح مؤلف كه در صدر ديباچه از او ياد كرده به مذهب امام حنبل گرايش داشته لذا مؤلف روى سخن بدان صوب نموده ، بيشتر اقوال را متفرع بر نظر او كرده است و ليكن در باب ششم وجه كلام بر مبانى اصول مذهب شافعى كه مختار مؤلف و اجدادش مىباشد نهاده شده است و از روى قواعد حكمت و عرفان و علم حروف تحقيق معنى عبادت آمده و در آن سخن به يگانگى خدا كه در عبارت نفى و اثبات ( لا إله الا اللّه ) مىباشد رسيده و بر اين دقايقى كه مذكور مىگردد توجيه يافته است :\r\n1 - واحد و چگونگى وضع آن و اينكه برخى آن را لفظ مشترك و گروهى لفظ مشكك مىدانند .\r\n2 - يگانگى حضرت عزت با واحد عددى كه به فهم عموم تبادر مىنمايد فاصله بسيار دارد .\r\n3 - وحدت حقيقى را جز به عبارت نفى و اثبات نمىتوان بيان نمود و لذا قانون حكمت و عقل چنين اقتضا دارد كه با همان عبارت نفى و اثبات دعوت\r\n\r\n","description":"","footnote":"","page_name":" مقدمهء كتاب 25 ","page_number":31},
  {"content":"\r\n\r\nبه حق نمايند ، مؤلف اين بيانات را به مناسبت شرح كلمهء ( لا إله الا اللّه ) آورده كه آغاز حديث مذكور بدان صورت شرف يافته است .\r\n\r\n5 - نفثة المصدور اول\r\nداراى يك مقدمه و دو وصل است :\r\n1 - مقدمه در بيان احوال و اوضاع اجتماعى كه مؤلف را در برگرفته و موجب نگرانى خاطر او شده و شرح اينكه تنى چند از صاحب غرضان و بدگويان ، آبرو و اعراض مؤلف را به دنس عيب آلوده و نزد شاهرخ از او سعايت نموده‌اند ، به‌طورىكه وى از غايلهء زبان ايشان بارها گرفتار گرديده است . فضل و دانش توأم با شهرت مقام و منصب ظاهرى موجب آن شده كه وجههء عرفانى و حروفى او را وسيله جرح و قدح نمايند و نزد آنكه بر اين مشرب و اهل آن خوش‌بين نبوده زبان به طعن و لعن گشايند و باز نمايند كه او را بدعتى و ادعايى است و شايد هم از اين نوع ، مقوله‌اى داشته چنانچه به دشوارى از تضاعيف برخى از رسايل او مانند رسالهء شق قمر و غيره بدست مىآيد ، اين است كه در پنجاه و نه سالگى ناچار شده نفثة المصدور اول را به شاهرخ عرض حال نوشته و آن را با بيان دو وصل پايان بخشيده است .\r\n2 - وصل اول . چون بر مبناى اصول احصايى عدد نه داراى خواصى از مباركى و ميمنت است پس نه حديث از احاديث نبوى كه متضمن مذمت بدعت است وجههء بيان مىكند و به ترجمه و شرح آن مىپردازد .\r\n3 - وصل دوم . نقل حديثى چند است در تأييد اهل عرفان و اينكه اين طايفه‌اند كه مىكوشند محمد را چنان كه هست بشناسند و علم او را بدانند و كتاب او را كه قرآن است فهم كنند . وى در پايان اين وصل سخن خواجه محمد پارسا و غيره را آورده و رساله را پايان داده است .\r\n\r\n","description":"","footnote":"","page_name":" مقدمهء كتاب 26 ","page_number":32},
  {"content":"\r\n\r\n\r\n6 - نفثة المصدور دوم\r\nاين رساله نيز مانند نفثهء اول ، نمودارى از اوضاع اجتماعى آن زمان و تقيه نمودن دانشمندان از اظهار عقايد خود ، مىباشد .\r\nمؤلف عرض حالى به بايسنغر نوشته و در آن آورده كه پس از اميرزاده پير محمد و اميرزاده اسكندر در پناه دولت او درآمده و رقيبان بارها انگيز بدگوئيش نموده و مؤثر واقع نيفتاده است . در اوانى كه نسبت به بايسنغر سوءقصدى واقع شد ، گروهى به حمله اتهام گرفتار آمدند . از جمله صائن الدين است . وى پس از رفع گرفتارى شرح حال خود به بايسنغر مىنويسد و در پايان آن اشاره به بيان دو سخن مىكند و در دومين سخن از صوفيان و درويشانى كه دكان مشيخت باز كرده مذمت بسيار مىكند و از بحث‌هايى كه خود با مشايخ اين طايفه نموده ، ياد مىكند . در مطاوى كلماتش دو اشاره دارد يكى راجع به ظهور خاتم الولايه است و ديگرى اشاره به اعتقاد درويشان در مورد اين ظهور و اينكه اختيار عالم در اين وقت بدست درويشان خواهد افتاد و اينكه از اغلب مردمى كه خود را نسبت به اهل عرفان مىكنند همين فهم مىشود كه انخلاع از تكاليف شرعى را شعار خود كرده‌اند و حال آنكه اين تكاليف از اهم شعاير سالك محسوب مىباشد .\r\n\r\n7 - اعتقادات\r\nعنوانها : بحث ، اصل ، فصل ، نكته ، خاتمه .\r\nباعث بر نوشتن اين رساله دو چيز بوده يكى استشهاد و ديگرى اينكه چون اهل دستار در پايه سرير شاهرخى نسبت به اعتقاد درويشان حكايتى از سعايت نموده‌اند و مؤلف را به درويشى و تصوف نسبت داده‌اند ازاين‌رو پس از بيان سبب اين انكار ، به بيان اعتقادات خود پرداخته و اميرزاده شاهرخ و حاضران زمين و زمان روزگار خود را بر عقايدش گواه گرفته است . در مسئله\r\n\r\n","description":"","footnote":"","page_name":" مقدمهء كتاب 27 ","page_number":33},
  {"content":"\r\n\r\nلطف ، بر شيعه كنايتى زده و دربارهء شفاعت و قضا و قدر بر معتزله تعريضى كرده است . وى گويد امامت از روى اتفاق و اجماع امت به ابو بكر آغاز گرديد و خاتم آن خلافت مثلى على ابو طالب شد به حكم وراثت كه مترتب بر قرابت است .\r\nو اتفاق و اجماع در اين مورد سريان خود را از دست داد . سپس همان حديثى كه در مدرج اول رساله تحفهء علايى نقل گرديد در اينجا نيز مورد شرح و توضيح قرار گرفته و دربارهء اشارات و لطائف آن چهار بحث ايراد مىكند .\r\nبحث اول ايمايى به عالم ارواح و عالم غيب .\r\nبحث دوم حقيقت و خصوصيت جبرئيل .\r\nبحث سوم بيان وصول جبرئيل به حضرت رسالت و تحقيق غايت آن حركت وجودى كه عبارت از نفس مبارك نبى مىباشد .\r\nبحث چهارم در بيان چگونگى ملاقات ميان جبرئيل و نبى است و آن را از دو وجه بيان كرده :\r\nوجه اول وضع ملاقات و هيئت آن مورد نظر است و دقايق آن از السنهء وجوه حرفى كه عرف خاص انبيا و رسل بر آن نهاده شده استكشاف مىگردد .\r\nوجه دوم چگونگى تعليم و تعلم ميان جبرئيل و نبى مورد بحث است و در آن عنايتى به لغت فخذ كه در عبارت حديث استعمال شده نموده و گويد اين عضو مخصوص گشت بدانكه موضوع اليه مصادر تصرف گردد در تعليم علوم و علاوه بر آن حرف « فا » اگر از ترتيب ظاهر كلمه جدا تصور شود خذ به صورت امرى درمىآيد و در آن ايمايى به موضوع است .\r\nبخش دوم حديث در پنج اصل تفسير مىگردد :\r\n1 - بيان راه تعليم و تعلم و اينكه ميان طالب و مرشد بايد كه قرب مرتبه باشد تا استرشاد صورت بندد . در مراتب علم سخنانى دارد و گويد آن علم هوشمندان را يقين افتد كه از مصدر اعلا صادر شود و مقصود از هوشمند كسى است كه از نقد وقت بهره‌ور تواند شد .\r\n\r\n","description":"","footnote":"","page_name":" مقدمهء كتاب 28 ","page_number":34},
  {"content":"\r\n\r\n2 - اشاره به چگونگى وضع اين راه و اينكه عبد مادام كه دست از افعال و اعمال اكتسابى خويش برنداشته به جايى نخواهد رسيد و بايد كه خود را از اين شوايب خالص دارد .\r\n3 - بيان مهمات دين كه طالب را ناگزير است .\r\n4 - بيان مراتب ايمان و در آن شش مرتبه آورده :\r\n1 - ايمان به حق .\r\n2 - مرتبهء عالم ارواح .\r\n3 - مرتبهء عالم اجساد .\r\n4 - مرتبه عالم اجسام .\r\n5 - مرتبهء يوم آخر است .\r\n6 - مرتبهء ايمان به قدر .\r\n5 - بيان مبدا اين طريق و اسرار راه سالكان و در آن دربارهء قدر و موت اختيارى و قيامت صغرى بحث شده و سپس به بخش سوم حديث مذكور پرداخته و آن را در سه اصل آورده است :\r\n1 - دربارهء مرتبهء اسلام و ايمان .\r\n2 - در بيان اينكه اسلام عبارت از ظهور علم كامل است و آن را پنج مجلى مىباشد .\r\n3 - دربارهء سالك و مدارج ترقى او و در آن از ختم ولايت و ختم نبوت نيز گفتگو نموده و پس از آن دربارهء صورت عقدى قلبى و صورت قولى و يا فعلى خارجى بحث كرده است . بخش ديگرى از حديث در يك اصل توضيح و تفسير شده و در آن پيرامون احسان و اينكه احسان جز در عالم مثال تحقق او صورت نبندد ، تحقيق كرده و دربارهء عالم ، دقيقه‌اى آورده است و از مرتبهء يقين علمى و فناى ذاتى دم زده و به بخش ديگرى از حديث كه مشتمل بر ذكر ساعت مىباشد رفته و خاتمهء كتاب را به چند حكايت كه دربارهء طعن و تشنيع بر بزرگان است آورده و فصلى را كه مشتمل است بر سخنان امام محمد غزالى در مجلس سلطان ملكشاه ، ختام رساله قرار داده است .\r\n\r\n8 - اعتقاديه\r\nتأكيد و تأييد آنچه در رساله اعتقادات است آورده مبنى بر اينكه\r\n\r\n","description":"","footnote":"","page_name":" مقدمهء كتاب 29 ","page_number":35},
  {"content":"\r\n\r\nهرچه در آن رساله ياد گرديد نه از روى مجرد تقليد باشد بلكه از روى حجج و براهين عقلى و نقلى به يقينى درست معلوم داشته است .\r\n\r\n9 - رساله قابليت\r\nدر اين رساله معنى قابليت را بر مبناى سخنان اساطين اوليا و سالكان مسالك كمال انسانى بنياد نهاده و چنين آورده كه ذات قابل از فيض اقدس پيدا شده چه آنكه فيض بر سه گونه است زيرا كه هرچه از مبدا فياض صادر شود يا بواسطهء اسباب است يا بدون واسطهء اسباب . هرگاه بواسطهء اسباب باشد آن را خلق و ايجاد و فعل گويند و كائنات بدين فيض موجود شده‌اند و آنكه بدون واسطهء اسباب است يا شايبهء تعدد و تكثر دارد يا ندارد . آنكه بىواسطهء اسباب است و شايبهء تعدد و تكثر دارد فيض مقدس است و اسماى حق و اعيان ثابته از اين فيض صورت تحقق يافته‌اند . و آنكه بىواسطه است و شايبه تعدد و تكثر ندارد آن را فيض اقدس خوانند و قابل از اين فيض پديد آمده است پس قابل با مبدأ خود در حريم اتحاد مىباشند . در اينجا نكته‌اى در مورد قبول و قابل با فاعل و جبر و قدر بيان داشته كه شايان توجه است .\r\n\r\n10 - رساله در بيان معنى عرفانى علم صرف\r\nنگارنده در يادداشتهاى خود نام ديگر اين رساله را « صرف القلوب صاينى » يافتم و بر من روشن نيست كه اين نام را از كجا گرفته‌ام گرچه محتمل است كه از جايى گرفته نشده و تركيبى باشد كه در گذشته خود جهت آن انتخاب كرده‌ام و اكنون بخاطر ندارم .\r\nمؤلف اصطلاحات علم صرف عربى را با معانى چندى تأويل مىكند بدين تقريب كه در مطلع علم صرف از يگانگى خبر داده آنجا كه در تعريف علم صرف گفته‌اند : « تصريف عبارت از گردانيدن اصل واحد است » كه منظور مصدر\r\n\r\n","description":"","footnote":"","page_name":" مقدمهء كتاب 30 ","page_number":36},
  {"content":"\r\n\r\nباشد كه محل صدور و مؤداى اسم « هو » است و از مصدر ، اول صورتى كه پيدا گرديد فعل ماضى است كه بر گذشته و از ليت دلالت دارد و مؤداى اسم الاول است و دوم صورتى كه از مصدر به ظهور رسيده فعل مضارع است كه بر طرف ابد دلالت دارد و مؤداى اسم الآخر است و صدور مرتبه سوم به امر موسوم شده كه مؤداى اسم الظاهر است چنانچه مرتبهء چهارم نهى شده كه مؤداى اسم الباطن است و بر اين تأويل ، مصدر دلالت بر معنى آيه « هو الاول و الآخر و الظاهر و الباطن » خواهد نمود .\r\nتأويل جالبى ديگر در كار است كه به حكم فحواى سبع المثانى كثرتى كه در صيغه‌هاى ماضى از معروف و مجهول به ظهور رسيده 28 مىگردد كه منطبق است با حروف بيست و هشتگانه ابجدى عربى كه نزد حروفيان از خصايص منهل ختمى و مشرب عذب حى كمالى مىباشد و بقيه نكات روشن است .\r\n\r\n11 - شرح حديث عماء\r\nدر اين رسالهء مختصر ، « حديث عماء » كه در آن وجه ابهامى آمده مورد شرح و تفسير قرار گرفته است .\r\n\r\n12 - شرح حديث ( ان لكل شيئى . . . )\r\nاز رسايل مختصرى است كه در آن حديث قلب عنوان شده است و مؤلف اين حديث را در ديگر رسايل بيشتر وجههء دقت قرار داده است .\r\n\r\n13 - نامه به فيروز شاه\r\nصاين الدين به فيروز شاه بن ارغون شاه كه از اميران آن روزگار بوده و مدتى ادارهء امور هرات مىنموده اين نامه را نوشته و از او يارى خواسته است .\r\n\r\n14 - شرح ده بيت از ابن عربى\r\nمؤلف گويد كه عرف عام اهل نظر لفظ وجود را اطلاق بر كون كنند\r\n\r\n","description":"","footnote":"","page_name":" مقدمهء كتاب 31 ","page_number":37},
  {"content":"\r\n\r\nو ميان كون و وجود فرق نگذارند و چون خواهند كه بر مبناى مذهب درويشان و اصطلاحات ايشان تفسير وجود كنند از منهج صواب دور افتند چه آنكه در عرف خاص اهل تحقيق ميان وجود و كون تفاوت بسيار است . سپس بر مشرب اهل ذوق و عرفان به تحقيق پيرامون وجود و كون و قلب و انسان كامل پرداخته و تحقيقات بسيار عميق آورده است . اين بود خلاصهء آنچه از رشحات معارف اين رسايل بر اين نوآموز رسيد .\r\nدر اينجا لازم است از همكارانى كه در تصحيح مطبعى مرا يارى كردند و نيز از اولياى محترم چاپخانه فردوسى و كارمندان آنكه در تسهيل و تسريع امور مساعدت نمودند تشكر و سپاسگزارى نمايم .\r\nسيد ابراهيم ديباجى\r\n\r\n","description":"","footnote":"","page_name":" مقدمهء كتاب 32 ","page_number":38},
  {"content":"\r\n\r\n\r\n1 رسالهء ضوء اللمعات يا شرح لمعات عراقى\r\n\r\n","description":"","footnote":"","page_name":" 1 ","page_number":39},
  {"content":"\r\n . \r\n","description":"","footnote":"","page_name":" 2 ","page_number":40},
  {"content":"\r\n\r\nبسم اللّه الرّحمن الرّحيم\r\nسپاس و ستايش پروردگارى را كه پرتوى از لمعات جلالش آفتاب جمال خاتمى را از مشرق آدمى تابان ساخت تا هر ذره‌اى از فروغ انوار كمالش به خورشيدى رسيد و از آن عالمى را روشن گردانيده راهنمايى كرد . « اللهم صل عليه و على آله كلما ذكره الذاكرون و سهى عن ذكره الغافلون » .\r\nپوشيده نماند كه پويندگان شاه راه كمال آفرينش و جويندگان گوهر دانش و بينش هريك از انجام روش خويش نشانى نموده‌اند و از نقد استعداد خود عيارى گذاشته ، تا نوخاستگان « 1 » زمان آخر را از دانش هريك نمودارى باشد ، و از همگى كمالات ايشان انموذجى هرآينه در روز بازار « 2 » جمعيت كه محك « 3 » تجربهء كمال ختمى در ميان آرند ، تفاوت مرتبهء هريك ازآنجا ظاهر شود « 4 » :\r\n نقدها را بود آيا كه عيارى گيرند * تا همه صومعه داران پى كارى گيرند \r\nو از جمله شيخ فخر الدين عراقى بعد از آنكه به شيخ صدر الدين قونوى رسيد و از او كتاب « فصوص الحكم » شنيد ، مختصرى نبشت و از پرتو انوار آن جواهر معارف و فصوص حكم لمعه‌اى چند به قدر استعداد خود و مساعدت زمان بيان كرد و آن را لمعات نام نهاد ، و بواسطهء آنكه چندى از اصول آن كتاب به عبارت فارسى در سلك بيان كشيده ، مقبول طبع بيشتر طالبان شده است ، و بىتكلف ، بسى لطائف حقايق « 5 » در او درج است « 6 » :\r\n\r\n\r\n","description":"","footnote":"\r\n( 1 ) - ن : برخاستگان .\r\n( 2 ) - ب : روز قيامت .\r\n( 3 ) - ب : كه بر محك .\r\n( 4 ) - ب : بيت .\r\n( 5 ) - ب : و حقايق .\r\n( 6 ) - ب : بيت .\r\n","page_name":" 3 ","page_number":41},
  {"content":"\r\n\r\n چو در سنبل چرد آهوى تاتار * نسيمش بوى مشك آرد به بازار \r\nو در اين وقت اشارت « 1 » چنين رسيد كه اين مختصر را شرحى نويسد و به دستيارى « 2 » بيان ، سرپوشيدگان خانوادهء توحيد را كه در آن مختصر مجال جلوهء آن نداشته ، به زيور بسط و هويدايى آراسته ، به عز ملاحظهء طالبان هوشمند رساند « 3 » . و چون مصنف در اين رساله اختيار آن كرده كه به اصطلاح « سوانح العشاق » شيخ احمد غزالى قدس سره سخن راند و به طريقهء پسنديدهء وى آن درها را در رشتهء نظم كشد ، هرآينه واجب باشد كه اولا مقدمه‌اى بيان كرده شود جهت تحقيق اين اصطلاح و تبيين مأخذ آن ، كه از كجا اين اصطلاحات گرفته شده ؟\r\nاز وجوه مناسبات عقلى « 4 » و دلايل اصول نقلى ، تا بعد از آن در ترجمهء ديباچه و تحقيق آن شروع رود .\r\n\r\n\r\n","description":"","footnote":"\r\n( 1 ) - ن : اشارت رسيد .\r\n( 2 ) - ب : و به دستيارى سرپوشيدگان .\r\n( 3 ) - ب : رسانيد .\r\n( 4 ) - ب : عقلى دلايل .\r\n","page_name":" 4 ","page_number":42},
  {"content":"\r\n\r\n\r\nمقدمه\r\nشك نيست كه هر علمى كه در صدر تأليف و ضبط مىآرند « 1 » ، او را از موضوعى « 2 » كه تحقيق احوال او كنند « 3 » در آن علم و از چگونگى او بحث و جست‌وجو « 4 » كنند ، ناگزير خواهد بود ، چنانچه « 5 » در اين علم كه از حقيقتى « 6 » واحده بحث مىكند « 7 » كه « 8 » : « منزه باشد از تعيين و تمييز » و ساير چيزها كه موجود شده ، در « 9 » هر عالم كه هست از پرتو نور او است « 10 » :\r\n هرچه از كائنات گيرد رنگ * جمله در خاك پاش مىبينم \r\nو اين حقيقت را هر طايفه‌اى از صوفيان به عبارتى و اشارتى از او نشان مىدهند و بعضى از متأخران آن را به عشق تعبير كنند چنانچه مصنف گويد « 11 » :\r\n عشقم كه در دو كون مكانم پديد نيست * عنقاى مغربم كه نشانم پديد نيست\r\nز ابرو و غمزه هر دو جهان صيد كرده‌ام * منگر بدان كه تير و كمانم پديد نيست \r\nو ديگر گفته « 12 » :\r\n عشق است كه هم مى است و هم جام * عشق است مى حريف‌آشام « 13 » \r\nو اين اصطلاح از اصول نقلى و وجوه مناسبات عقلى مؤيدات دارد ، چه در قرآن مجيد وارد شده معنى دوستى به وجهى كه شامل خدا و بنده است در آيهء كريمهء  « فَسَوْفَ يَأْتِي اللَّهُ بِقَوْمٍ يُحِبُّهُمْ وَ يُحِبُّونَهُ »  يعنى البته زود باشد كه\r\n\r\n\r\n","description":"","footnote":"\r\n( 1 ) - ن : مىآورند .\r\n( 2 ) - ب : موضعى .\r\n( 3 ) - ب : كند .\r\n( 4 ) - ب ، ن ، دم : جست‌وجو ناگزير .\r\n( 5 ) - ن : چنان كه .\r\n( 6 ) - ن : حقيقت .\r\n( 7 ) - ن ، دم : مىكنند .\r\n( 8 ) - ب : مصراع .\r\n( 9 ) - دم : در عالم .\r\n( 10 ) - ب : فرد .\r\n( 11 ) - ب : بيت .\r\n( 12 ) - ب : گفت .\r\n( 13 ) - ب : عشقست مى حريف‌آشام - عشقست كه هم مى است و هم جام .\r\n","page_name":" 5 ","page_number":43},
  {"content":"\r\n\r\nبيارد خداى تعالى قومى را كه خدا ايشان را دوست دارد و ايشان خدا را و در حديث صحيح آمده است كه : چون داود - عليه السلام - پرسيد از خداى تعالى كه خلق را از براى چه آفريدى ؟ گفت من گنج پنهان بودم ، دوست داشتم كه ظاهر شوم ، پس خلق را از براى آن آفريدم كه ظاهر گردم و شناخته شوم . و عبارت حديث اين است : « كنت كنزا مخفيا فاحببت ان اعرف فخلقت الخلق لاعرف » و پوشيده نماند كه در اين حديث مبارك اول نسبتى كه به خود كرده « 1 » جهت اظهار خود ، دوستى و عشق است .\r\nو اما مناسبت عقلى محتاج به ذكر مقدمه‌اى است از اصول حكمت كه حكما هر حركتى كه هست اثبات كرده‌اند كه او را از ميلى ناچار است كه پيشتر از آن حركت بوده باشد تا آن حركت در وجود تواند آمدن و آن ميلى « 2 » است كه سبب وجود حركت مىشود و او را به جهتى معين مخصوص مىگرداند و جنبنده‌اى آن حركت را به همان صوب « 3 » روانه مىكند - چنانچه آتش و هوا كه ايشان را ميل ذاتى به طرف بلندى كه جانب محيط است ، هست ، چنانچه « 4 » در خيگ پر از هوا ظاهر مىشود وقتى كه در زير آب آن را « 5 » نگاه دارند كه او را ميل به سوى بلندى هست ، و همچنين آب و زمين را نيز به سوى پستى و طرف مركز ، ميلى طبيعى ذاتى « 6 » هست چنانچه محسوس است . و آن ميل ذاتى طبيعى كه بىغلبهء « 7 » قاهرى قوى « 8 » ساكن نگردد ، اثر عشق است كه سرايت كرده « 9 » .\r\n طبايع جز كشش كارى ندانند « 10 » * حكيمان اين كشش را عشق خوانند \r\nاين‌قدر هست كه چون حكما به اصطلاحى كه ايشان بدان سخن مىگويند حركت را بيش از چهار نوع كه باليدن جسم است يا از رنگى به رنگى گشتن\r\n\r\n\r\n","description":"","footnote":"\r\n( 1 ) - ب : كرد .\r\n( 2 ) - ب : مثليت .\r\n( 3 ) - ب : صورت .\r\n( 4 ) - ن :\r\nچنان كه در خيگ پرهوا . ب : خيكه پرهوا .\r\n( 5 ) - دم : زير آب او را ميل به سوى بلندى هست .\r\n( 6 ) - ب : ذاتى چنانچه . ن : ذات .\r\n( 7 ) - ب : كه غلبه .\r\n( 8 ) - ب : قواى .\r\n( 9 ) - ب : بيت .\r\n( 10 ) - ب : ندارند .\r\n","page_name":" 6 ","page_number":44},
  {"content":"\r\n\r\nوى يا از وضعى معين به وضعى « 1 » ديگر « 2 » يا از جايى به جايى اثبات نمىكند « 3 » و در مراتب ديگر اگر درمىيابند به نامى ديگر مىخوانند و ليكن آن ميل و حركت از مبدأ آفرينش تا منتهاى عالم آلايش و آميزش موجود است و ثابت ، و اهل ذوق و يقين را اين معنى روشن و مبين است .\r\n گر عشق نبودى و غم عشق نبودى * چندين سخن نغز كه گفتى كه شنودى\r\nگر باد نبودى كه سر زلف ربودى * رخسارهء معشوق به عاشق كه نمودى \r\nهرگاه كه اين مقدمه روشن گشت ، معلوم شد كه آن ثوران سر وجودى و اقتضاى ذاتى كه همهء اعيان موجودات به غلبهء ميل او از قوت به فعل آمده‌اند به عشق كه عبارت از غلبهء محبت و ميل است خواندن مناسب قوانين عقل و نقل است ، و پوشيده نماند كه آن اقتضاى ذاتى و سريان اصلى كه اول اعتبارى است كه آن حقيقت منزه از تعيين « 4 » را شده ، دو گونه اثر در عالم اطوار و ادوار از او پيدا مىشود : يكى ظهور و اظهار ، يعنى پيدايى و پيداكنندگى چنانچه در محسوسات و انوار هويداست . و يك اثر ديگر از آن در سريان مذكور شعور و اشعار است ، يعنى دانستن و دانايانيدن « 5 » چنانچه در فهم « 6 » كردن و گفتن روشن و هويداست « 7 » .\r\nو اول طرف ظاهر آن اقتضاى مذكور است و دوم طرف باطن . و هرگاه كه اين تقسيم روشن شود معنى عاشق و معشوق و اشتقاق هر دو از عشق ظاهر شود و بيان مناسبت ميان اين هر دو معنى و ميان لفظ عاشق و معشوق روشن است نزد هوشمند زيرك .\r\nليكن اينجا نكته‌اى هست كه معنى چند كه به زبان اصطلاح در ديباچه بيان كرده موقوف آن است ، هرآينه آن را نيز مقدم داشته تحقيق « 8 » بايد كرد و آن\r\n\r\n\r\n","description":"","footnote":"\r\n( 1 ) - ب : نه وصفى .\r\n( 2 ) - ب : ديگر از .\r\n( 3 ) - ب ، ن ، دم : مىكند .\r\n( 4 ) - ب : تعيين را دو گونه .\r\n( 5 ) - ب : داناييدن .\r\n( 6 ) - دم : چنانچه فهم .\r\n( 7 ) - ب : و يك اثر ديگر از آن در سريان مذكور شعور و اشعار .\r\n( 8 ) - ب : بايد و آن .\r\n","page_name":" 7 ","page_number":45},
  {"content":"\r\n\r\nاين است كه هر دو چيز « 1 » كه ميانهء ايشان در عالم ظهور نزديكى نباشد بلكه دورى و تقابل بود چنانچه سپيدى و سياهى و مرگ و زندگى « 2 » و هستى و نيستى . البته ميانهء اين هر دو چيزى ديگر بالضرورة پيدا شود كه جامع صفات آن هر دو باشد ، چنان كه رنگ سبز و سرخ كه جامع است ميانهء سپيدى و سياهى ، و خواب كه جامع است ميانهء مرگ و زندگى ، و امكان كه جامع است ميانهء هستى و نيستى و آن را به زبان اصطلاح برزخ مىخوانند ، چنانچه ناظم به آن اشارت كرده در آنجا كه گفته « 3 » .\r\n از صفاى مى و لطافت جام * درهم آميخت رنگ جام و مدام\r\nهمه جام است و نيست گويى مى * يا مدام است و نيست گويى جام « 4 »\r\nتا هوا رنگ آفتاب گرفت * رخت بربست از ميانه ظلام\r\nروز و شب باهم آشتى كردند * كار عالم از آن گرفت نظام \r\nهرگاه كه اين نكته روشن گشت ، پس پوشيده نماند بر طالب فطن كه ميانهء اين دو طرف متقابل كه عبارت از عاشق و معشوق است البته جامعى باشد و آن اول برزخى است كه جامع است ميانهء باطن و ظاهر ، چنانچه در هيچ چيز از صورت و معنى فروگذاشت نكرده كه آن را در خود به خودى خود نموده . و آن حضرت را به زبان اصطلاح حقيقت محمدى خوانند و از وجه حبيب در اينجا همان خواسته و در اين حضرت چون هرچه هست همه عين خوداند و تفرقه و تمييز كه كارخانهء ظهور « 5 » و اظهار بىنفاد حكم ايشان صورت نمىبندد ، آنجا راه ندارد « 6 »\r\n انا انت فيه و نحن انت و انت هو * و الكل فى هو هو فسل عمن وصل\r\nچون به بىرنگى رسى كان داشتى * موسى و فرعون دارند آشتى \r\nهرآينه آن اقتضاى مذكور را از حضرتى ديگر كه در آنجا باطن از ظاهر\r\n\r\n\r\n","description":"","footnote":"\r\n( 1 ) - ب : هر دو چيز ميانهء .\r\n( 2 ) - ب : مرگ زندگى و هستى .\r\n( 3 ) - ب : ابيات\r\n( 4 ) - ب :\r\n يا مدام است و نيست گوئى جام * همه جام است و نيست گوئى مى \r\n( 5 ) - ب : كارخانه ظهور بىنفاد .\r\n( 6 ) - ب : شعر .\r\n","page_name":" 8 ","page_number":46},
  {"content":"\r\n\r\nجدا گردد ، و عين از غير متميز شود ناگزير خواهد بود و آن را نفس رحمانى خوانند و طرفين او را يكى قوس وجوب و ديگر قوس امكان و برزخ جامع ميانهء ايشان را قاب قوسين و حقيقت آدمى در اصطلاح عبارت از او است .\r\nهرگاه كه اصطلاحات « 1 » بر اين وجه روشن گشت ، هنگام آن شد كه شروع در ترجمهء ديباچه رود « 2 » . « الحمد للّه الذى نور وجه حبيبه بتجليات الجمال فتلالا نورا و ابصر فيه غايات الكمال ففرح به سرورا » . يعنى « سپاس خداى را كه روشن گردانيد ذات و حقيقت دوست خود را به پيدا كردن جمال خويش پس آن حقيقت درفشيدن گرفت از روى روشنى و غايت هويدايى و در آنجا بديد سرانجامهاى كمال هر چيز پس به دو منبسط گشت از روى شادمانى » . و تحقيقش آن است كه ستايش هركس عبارت از اظهار كمال او است ، پس چندان چه اظهار كمال بيشتر كند آن ستايش بلندتر باشد . از براى اين مصنف خداى را ستايش « 3 » به پيدا كردن حقيقت محمدى كرد كه اظهار همهء كمالات در او درج است . و ازاين‌رو معبر « 4 » به وجه شده تا ستايش او تمام باشد و همه ستايشها را جامع . و چون حقيقت محمدى را تمام جمعيت است كه هيچ « 5 » مرتبه بلكه هيچ چيز نيست كه در او پيدا نيست بىحجاب تفرقه « 6 » و تمييز پس غايت كمال هر ذره‌اى از ذرات كائنات صورة و معنى « 7 » بنمايد و نمودن كمالات كائنات باعث بر انبساطى و تجلىاى « 8 » ديگر مىشود تا همه را به خودى خودشان به كمال خاص به خودشان رساند تا هر يكى در مرتبهء خود به خاصيت كمالى خودش ممتاز گردد تا كمال ذاتى كه اثر حضرت اولى است به كمال اسمايى كه آن اثر مذكور است و معبر به تجلى ثانى « 9 » شده مكمل گردد و تمام اظهار كه غايت كار آفرينش است حاصل گردد . و اينكه گفته « ففرح به سرورا » اشارت\r\n\r\n\r\n","description":"","footnote":"\r\n( 1 ) - ن : اصطلاح .\r\n( 2 ) - ب : بود .\r\n( 3 ) - ن ، ب : ستايش پيدا كردن .\r\n( 4 ) - ب : معين .\r\n( 5 ) - ب : به هيچ .\r\n( 6 ) - ب : و تفرقه .\r\n( 7 ) - ب : ننمايد .\r\n( 8 ) - ن ، ب : تجلى .\r\n( 9 ) - ب : رسيده .\r\n","page_name":" 9 ","page_number":47},
  {"content":"\r\n\r\nبدين تجلى انبساطى كرده كه او را نفس رحمانى خوانند ، چنانچه بدان اشارتى رفته . اين است ترجمهء ظاهر اين سخن .\r\nفاما بيان تحقيق « 1 » اشارات آن و دقايق عباراتش آن است « 2 » كه بيشتر اصلهاى « 3 » اين علم در اين ديباچه ذكر كرده به طريق رمز و ايما ، چنانچه اهل آن فهم توانند كرد چه رسم « 4 » اين طايفه همين است كه معانى را به طريقهء رمز خفى و اشارات لطيف ادا كنند تا دست تصور هر بلهوسى به دامن ادراك آن نرسد « 5 » :\r\n پيام اهل دل است اين سخن كه سعدى گفت * نه هركه گوش كند معنى سخن داند \r\nاما بيان بعضى از وجوه اشارات كه فقرات ديباچه بر آن منطوى است .\r\nاولا از حمدى كه بر اين وجه كرده اشارت به تعين اول و تجلىاى كه در آن مرتبه واقع شده مىتوان گرفت ، يعنى برزخ جامع ميان احديت و واحديت كه حقيقت محمدى عبارتى است از آن . و چون اين حقيقت را دو صفت لازم است ، يكى كمال ذاتى كه غناى مطلق تابع دارد . دوم « 6 » كمال اسمايى كه ظهور در مراتب الهى و عوالم كيانى « 7 » بر او مترتب است ، به هر دو اشارت كرده . چه آنجا كه گفته « فتلالا نورا » اشارت به صفت اول است ، چه معنى درفشيدن او آن است كه همهء مراتب را در خود بنمود بىآنكه محتاج به تنزل مراتب الهى و عالمهاى امكانى گردد . اين است مراد از كمال ذاتى و غناى « 8 » مطلق ، چنانچه گفته « 9 » .\r\n گر بنگرم در آينه عكس جمال خويش * گردد همه جهان به حقيقت تصورم \r\nو آنجا كه گفته « و ابصر فيه غايات الكمال « 10 » » اشارت به صفت دوم است « 11 »\r\n\r\n\r\n","description":"","footnote":"\r\n( 1 ) - ب : تحقيق و دقايق عباراتش . ن : اشارت .\r\n( 2 ) - ب : اين است .\r\n( 3 ) - ب : اصلحاء .\r\n( 4 ) - ب : اسم .\r\n( 5 ) - ب : فرد .\r\n( 6 ) - دم : و دوم .\r\n( 7 ) - ب : كتابى .\r\n( 8 ) - ن : و كمال مطلق .\r\n( 9 ) - ب : بيت .\r\n( 10 ) - در حاشيه نسخه ب اين بيت حافظ نوشته شده .\r\n ستاره‌اى بدرخشيد و ماه مجلس شد * دل رميدهء ما را انيس و مونس شد \r\n( 11 ) - ب : دوام است .\r\n","page_name":" 10 ","page_number":48},
  {"content":"\r\n\r\nكه ذكر آن رفته چه معنى ديدن حق غايتهاى كمال را ، شعور بر ظهور خودش است در همهء اسما و اعيان عالم بر خودش چنانچه اقتضاى نهايت استعدادات هريك است و مآل قابليت و كمال آمادگى ايشان .\r\nو چون تجلى اول را بدين صفتها بيان كرد به طريق رمز و اشارت به تجلى دوم نيز اشارت مىكند ، آنجا كه مىگويد « ففرح به سرورا » و تحقيقش آن است كه در تجلى اول چون حكم اجمال وجودى و بود غالب بود بر تفصيل علمى و نمود و شعور او به كمال « 1 » اسمايى اقتضاى تفصيل علمى « 2 » و نمود كرد ، هرآينه آن شعور مذكور مستتبع تجلى ديگر شد كه حكم تفصيل و نمود بر اجمال و بود غالب باشد بر مثال نفسى كه از اندرون متنفس بيرون آيد و در هر مخرجى صورتى خاص بگيرد و بدان حرفى كامل شود كه او را معنىاى « 3 » مستقل باشد و آثار مترتب و بواسطهء بيرون آمدن اين نفس آن معنى كه در باطن نفس زننده مىبود و او را اندهگن « 4 » مىداشت به صورت حروف ظاهر و منبسط گردد و متنفس از آن « 5 » كربت و انده « 6 » خلاص شود و ازين‌رو او را نفس رحمانى خوانند . پس معلوم شد كه « فرح به سرورا » اشارت بدين مرتبه است « 7 » .\r\n آفتاب رخش چو كرد ظهور * عالم اندر نفس هويدا شد \r\nو چنانچه در تجلى اول حقيقت محمدى ظاهر شد در اين تجلى حقيقت آدمى و ساير انبياى ديگر ظاهر گشت . پس از اينجا روشن و مبين گشت كه حقيقت محمدى را رتبت پيشى و تقدم است بر آدم و غيره ، چنانچه فرموده « كنت نبيا و آدم بين الماء و الطين » يعنى من در منصب نبوت متمكن بودم و حال آنكه آدم ميان آب وجوب و طين امكان بود « 8 » . از فحواى اين بيان روشن گشت كه صدارت صفهء « 9 » ظهور و پيشواى دست جمعيت وجود « 10 » از آن حضرت ختمى محمدى است و از اينجاست كه مىگويد « 11 » :\r\n\r\n\r\n","description":"","footnote":"\r\n( 1 ) - ب : به كمالى .\r\n( 2 ) - ب : علمى نمود .\r\n( 3 ) - ب : متعى .\r\n( 4 ) - ب : اندوهگين .\r\n( 5 ) - ب : آن را از .\r\n( 6 ) - ب : و اندوه .\r\n( 7 ) - ب : فرد .\r\n( 8 ) - ب : امكان از . دم : متبين .\r\n( 9 ) - ب : صفت .\r\n( 10 ) - ب : وجوه .\r\n( 11 ) - ب : مىگويند .\r\n","page_name":" 11 ","page_number":49},
  {"content":"\r\n\r\n« فصدره على يده و صافاه و آدم لم يكن شيئا مذكورا و لا القلم كاتبا و لا اللوح مسطورا فهو مفتاح خزاين الجود و قبلة الواجد « 1 » و الموجود الذى لسان مرتبته لبيان منقبته يقول « 2 » :\r\n انى « 3 » و ان كنت ابن آدم صورة * فلى فيه معنى شاهد بابوتى » \r\nيعنى حضرت « 4 » محمد را بر دست كمال اين جمعيت كه ميان علم و قدرت است و ديوان تمام نبوت آنجاست ، صدر ساخت و در حرم‌سراى محبت و دوستى درآورد و هنوز آدم قدم در دايرهء وجود ننهاده بود و نام او در جريدهء اعتبار در نيامده ، بلكه نه قلم نويسنده بود و نه لوح نوشته كه هرچه در عالمهاى الهى و كيانى هست بىثبت ايشان نيست « 5 » :\r\n هنوز آدم ميان آب و گل بود * كه او شاهنشه اقليم دل بود \r\nهرآينه جواهر حقايق وجود را خزانهء جامع او باشد و درهاى گنج كشف و شهود را كليد كامل او « صلوات اللّه و سلامه عليه و عليهم اجمعين » بلكه قبلهء توجه مقصد مسافران جهان وجود و سالكان مقامات وجد و شهود همو « 6 » تواند بود ، چه او است كه زبان مرتبهء عرش پايه‌اش از براى بيان منقبت و بزرگى او مىگويد كه : من اگرچه در عالم صورت پسر مىشوم آدم را ولى مرا در آدم گواهى هست از عالم معنى كه بر پدرى من گواهى مىدهد . و بيان اين از آن اصل « 7 » است كه پيشتر گفته شده كه حقيقت محمد مقدم بر عالم و آدم بود . و اينكه در اين « 8 » بيت گفته كه در آدم گواهى هست بر پدرى محمد آن معنى آدميت است ، چه هر ماهيتى كه موجود مىشود البته او را از غايت كمالى ناگزير است كه آن غايت محرك و باعث فاعل مىشود كه آن ماهيت را به وجود موصوف گرداند . و شك نيست كه غايت كمالى آدمى و صورت تمامى او وجود حضرت ختمى محمدى\r\n\r\n\r\n","description":"","footnote":"\r\n( 1 ) - ن : الواحد .\r\n( 2 ) - ب : شعر .\r\n( 3 ) - ب : انى ان .\r\n( 4 ) - ن :\r\nحضرت را .\r\n( 5 ) - ب : بيت .\r\n( 6 ) - ب : همه .\r\n( 7 ) - ب : از اين اصل است .\r\n( 8 ) - ن : كه در بيت .\r\n","page_name":" 12 ","page_number":50},
  {"content":"\r\n\r\nخواهد بودن كه تمام مراد حق از او ظاهر شده پس او بوده باشد در اصل حقيقت هستى كه سبب وجود عالم و آدم شده كه « لولاك لما خلقت الافلاك » و چون غايت است كه فاعل را بر فعل گماشته و آمادهء آن كرده كه مقدمات وجود او را يعنى ماهيت نوعى و جنسى كه بنياد « 1 » و اساس آن حقيقت كمالىاند موجود گرداند هرآينه نسبت پدرى به او كردن از جهت جامعه خالى نباشد « 2 » .\r\n « هرچند پدر مىشودم آدم ليك * در اصل منم پدر كه پيشى دارم « 3 » » \r\n « تعالى العشق عن همم الرجال * و عن وصف التفرق و الوصال » \r\nيعنى مرتبهء عشق از آن بلندتر است كه به كمند همت مردان كه بالغان مرتبهء فتوت و جوانمردىاند در حوصلهء ادراك آيد « 4 » .\r\n درخت ميوهء مقصود از آن بلندتر است * كه دست همت كوتاه مادر « 5 » او يازد \r\nو اينكه از وصف فراق و وصال در مدارك ذوق هركس درآمده از آن هم منزه و مبراست و دامن عزش از اين دورنگى پاك و معلا است .\r\nقوله « 6 » :\r\n يحدثنى فى صامت ثم ناطق * و غمز عيون ثم كسر الحواجب \r\nيعنى سخن مىگويد با من اولا در هر خاموشى و بعد از آن در هر گويايى كه هست به غمزه‌هاى چشمان و ديگر به شكستن ابروان « 7 » . مىتواند بود كه اين سخن بر ظاهر « 8 » محمول باشد يعنى سخنى كه بيان توحيد مىكند مخصوص ايشان و زبان او نيست ، بلكه به زبان « انطقنا اللّه الذى انطق كل شيئى » . هرچه هست از جماد و غيره همه با من در اين سخن سابق‌اند چرا كه در مرتبهء خود تقدم و پيشى دارند و سخن ايشان اولا به نقوش « 9 » صور كونى و حروف كثرت امكانى است كه بر لوح عيون وجودى و جواهر اصلى ايشان كشيده‌اند . و بعد از آن به نقوش افعال و\r\n\r\n\r\n","description":"","footnote":"\r\n( 1 ) - دم : بنياد اساس .\r\n( 2 ) - ب : فرد .\r\n( 3 ) - ب : شعر .\r\n( 4 ) - ب : بيت .\r\n( 5 ) - ن : در آن .\r\n( 6 ) - ب : شعر .\r\n( 7 ) - ن : ابرويان .\r\n( 8 ) - ب : ظاهر خود .\r\n( 9 ) - ب : به نوش .\r\n","page_name":" 13 ","page_number":51},
  {"content":"\r\n\r\nاحوال كه بر صحايف ملابس حاجبه « 1 » صورت بسته « 2 » كه در طى كسر هريك و ضم آن به ديگرى فتح ابواب « 3 » آن بيان مىشود و مىتواند بود كه حمل اين سخن بر مراتب اصلى وجود كنند چه مرتبهء صامت حمل « 4 » بر تعين اول مىتوان كرد و ناطق بر تعين دوم كه قايل « 5 » قول « كن » همان‌جا ثابت شده و « غمز عيون » اشارت به مرتبهء ارواح كه اعيان موجودات در آنجا ظاهر شده و كسر حواجب اشارت به ديگر مراتب كه صور « 6 » حاجبه دارند و تا كسر سورت « 7 » آن صور حاجبه نمىشود فتح باب معنى صورت نبندد .\r\nو اينكه گفته « 8 » « دانى چه حديث مىكند در گوشم » تفصيل آن سخن است ، چه در اصول تحقيق ، روشن شده كه بيان تمام توحيد آن است كه مشتمل بر تنزيه و تشبيه باشد چنانچه ذوق كمال ختمى از آن تعبير نموده و فحواى  « لَيْسَ كَمِثْلِهِ شَيْءٌ وَ هُوَ السَّمِيعُ الْبَصِيرُ »  از آن نشان مىدهد . و تمام تحقيق اين سخن در شرح فصوص الحكم مبين گشته ، از آنجا بطلبند و چون اين ابيات مشعر به طرف جمعيت بيشتر است از براى اين ، تخصيص حديث به اين‌ها كرد .\r\nقوله : « لا مشاحة فى الالفاظ » هرچند در تعبير معانى به الفاظى كه دلالت بدان مىكند جاى مناقشه و مضايقه نمىباشد در قانون توجيه وليك شك نيست كه هر عبارتى « 9 » كه مطابق صور « 10 » منزله آسمانى و عبارات معربه قرآنى باشد و منطبق بر اقوال و احوال ختمى محمدى - عليه الصلاة و السلام - و موافق كتاب و سنت او بود دلالت آن بر اصل معنى توحيد راست‌تر آيد و فهم تمام معنى از آن عبارت معربه « 11 » روشن‌تر باشد و وجه تطبيق حب بر اين معنى و بيان اصل آن\r\n\r\n\r\n","description":"","footnote":"\r\n( 1 ) - ب : حاجيه .\r\n( 2 ) - ب : بست .\r\n( 3 ) - ب : ابواب چه مرتبه آن .\r\n( 4 ) - ب : حمل و بر تعيين .\r\n( 5 ) - ب ، ن : قابل .\r\n( 6 ) - ب : صورة .\r\n( 7 ) - ب : سوره آن صورة .\r\n( 8 ) - ن : گفت . ب : مصراع .\r\n( 9 ) - ب : عبادتى .\r\n( 10 ) - ب : صورت .\r\n( 11 ) - ب : و روشن‌تر .\r\n","page_name":" 14 ","page_number":52},
  {"content":"\r\n\r\nدر عبارات كاشفهء ختمى در مطلع كتاب روشن شده ، حاجت به تكرار بيان نمىداند « 1 » :\r\n هر زر كه نه سكهء قبولش دارد * در دار عيار معرفت نستانند \r\nقوله : و بيان سير او در اطوار و ادوار همانا معلوم شده باشد تو را كه تا بيان تنزيه « 2 » حق و طرف وحدت ذاتى به تحقيق « 3 » و تشبيه و كثرت اسمايى به وجهى كه مشعر به مبدأ و معاد تواند بود منضم نگردد آن بيان مشعر به تمام معنى توحيد نباشد . هرآينه اين حقيقت مذكوره را واجب باشد كه به ساير مراتب جلايى و استجلايى كه اطوار و ادوار بدان اشارت كرده و عوالم كونى و الهى كه به عبارت استيداعى و استقرارى آن خواسته روشن گرداند ، چه اصل حقيقت وجود در ساير مراتب و تنزلات به طريقهء استيداع ظاهر شده ازآن‌رو كه احكام خاصهء وجود چنانچه او است ظاهر نتوانست شدن و نشده تا در انسان و كون جامع او كه در آنجا آن حقيقت به احكام خاصهء خود در ساير مراتب كمالات و مراقى تقلبات « 4 » قلبش چنانچه هست به جمعيت خود نموده « 5 » :\r\n هربار به رنگى بت من روى نمودى * وين بار به رنگ همه اطوار برآمد \r\nو ازاين‌رو « 6 » آن قلب محل استقرار و استواى او شد « 7 » و آنچه بيشتر از اين واقع گشته از مراتب همه محل استيداع باشد . و چون انزل و اتم اين مراتب اول معانى و حقايق است و بعد از آن كمال ظهور و اظهار و كمال شعور و اشعار كه او به عبارت معشوقى و عاشقى از آن تعبير نموده ، هرآينه بيان « 8 » بناى كمال بر آن نهاد . چنانچه « 9 » پيشتر معلوم شد كه نهايت طرف ظهور اول است كه به معشوق معبر شده و نهايت « 10 » طرف بطون شعور و اشعار است كه عاشقى از آن عبارت است\r\n\r\n\r\n","description":"","footnote":"\r\n( 1 ) - ب : فرد .\r\n( 2 ) - دم : حق تنزيه حق .\r\n( 3 ) - دم : به تحقيق تشبيه .\r\n( 4 ) - م 2 : تطلبات .\r\n( 5 ) - ب : فرد .\r\n( 6 ) - ب : و اين رو .\r\n( 7 ) - ن : استوا شده .\r\n( 8 ) - ب : هرآينه بيان كمال .\r\n( 9 ) - ب : و چنانچه .\r\n( 10 ) - ب :\r\nو به‌غايت .\r\n","page_name":" 15 ","page_number":53},
  {"content":"\r\n\r\nو شك نيست كه صاحب كمال ظهور و اظهار جامع ساير مراتب مدارك شعورى و اشعارى است از روى وجود عينى و تعين خارجى . پس عاشق بر اين تقدير مندرج باشد در معشوق عينا و چون « 1 » كمال ظهور و اظهار متحقق نمىشود الا در مدارك شعورى و اشعارى و شك نيست كه تحقيق در مدارك « 2 » وجود علمى است و تعين حكمى ، پس اندراج معشوق در عاشق حكمى باشد و بيان اندراج هر دو در سطوت قهرمان عشق مكررا روشن گشت حاجت به بيان نمىداند . پس حاصل سخن او در هر لمعه‌اى بيان آن حقيقت واحده است به وحدت حقيقى و كيفيت مبدئيت و معاديت او ، چنانچه مقتضاى بيان توحيد است كه وارثان حضرت ختمى بدان راه يافته به ميامن اشارات حقايق دلالات او - صلوات اللّه و سلامه عليه و عليهم اجمعين - .\r\n\r\nلمعهء اول\r\nاشتقاق عاشق و معشوق از عشق است الى اخره .\r\nهر آفريده را به حسب روش خويش از خزانهء بخشش ايزدى او را بخشى معين هست ، و به همان قدر كه نصيب او مىشود از مبدأ خود آگاه مىگردد و تسبيح مىكند كه  « إِنْ مِنْ شَيْءٍ إِلَّا يُسَبِّحُ بِحَمْدِهِ »  و ليكن تفاوت ميانهء ايشان در افزونى آن بخش است و كمى آن . و هر بخش از آن معرفت و آگاهى كه مانند معرفت و آگاهى خاتم كه عبارت از محمد - صلوات اللّه و سلام عليه و على آله - « 3 » است كه كمال انسانى به دو تمام گشته و ختم شده او لايق افزونى تواند بود . پس هركدام از آنها كه مطابق و مناسب كمال خاصه خاتمى و موافق كتاب و سنت او ، هرآينه به نام كمال سزاوار « 4 » باشد و به كوشش در طلبش ارجمند « 5 » .\r\n قدر مجموعهء گل مرغ سحر داند و بس * نه هر آن كو ورقى خواند معانى دانست \r\n\r\n\r\n","description":"","footnote":"\r\n( 1 ) - ب : چون .\r\n( 2 ) - ب : مدارج .\r\n( 3 ) - ن : و آله .\r\n( 4 ) - ب :\r\nسزاوار و بكوسش . ب .\r\n( 5 ) - ب : فرد .\r\n","page_name":" 16 ","page_number":54},
  {"content":"\r\n\r\nو چون اصل كتابى كه به خاتم فرود آمده « 1 » صورت آن بيست و هشت عدد است و وجوه صور اصلى تنوعات علوم خاصهء او بيش از اين نيست ، هرآينه فصول اين كتاب كه صور وجوه و تنوعات معرفت صاحبش است هم بر آن عدد « 2 » نهاده شد تا موافقت و مطابقت متحقق گردد . و چون كمال معرفت بر وجه مطابقت مذكور آگاهى است از يگانگى حق تعالى به وجهى كه از تفرقهء آغاز و انجام و چگونگى مبدأ و معاد خالى نماند ، از براى آن مصنف بعد از تبيين معنى عشق چنانچه « 3 » در ديباچه بروجه مشروح آن را روشن گردانيده مىخواهد كه بيان مبدئيت او و جهت « 4 » تقدمش بر عاشق و معشوق ذاتا و حكما و عينا روشن گرداند .\r\n\r\nلمعهء اول\r\nدر بيان مبدئيت عشق و وجه تقدم او بر عاشق و معشوق ذاتا و آن در تعيّن اول صورت بندد ، چنانچه تحقيق آن در بيان « 5 » ديباچه روشن گشته « 6 » .\r\nقوله : « و ما الوجه الا واحد » الى اخره . يعنى بر مجالى نفس الامر و به منصات « 7 » واقع غير از يك رو نيست اين‌قدر هست كه چون تو در مطمورهء « 8 » كثرت آينه‌هاى « 9 » مدارك و مشاعر متعدد گردانى و آماده دارى هرآينه در هر يكى « 10 » رويى نمايد و رويهاى بسيار در عالم نمايش كونى هويدا گردد .\r\n\r\nلمعهء « 11 » دوم\r\n« سلطان عشق » الى اخره . در بيان ظهور عاشق و معشوق از عشق وجودا « 12 » و تقدم او بر ايشان حكما ، و موطن آن تعيّن دوم است چنانچه تحقيق آن نموده شده « 13 » در طى بيان ديباچه .\r\n\r\n\r\n","description":"","footnote":"\r\n( 1 ) - ب : آمده و .\r\n( 2 ) - ب : عده شده است .\r\n( 3 ) - ب : چنان كه .\r\n( 4 ) - ب : و وجه .\r\n( 5 ) - ب : در ديباچه .\r\n( 6 ) - ب : گشت .\r\n( 7 ) - به منصات .\r\n( 8 ) - دم : چون در مطمورهء كثرت .\r\n( 9 ) - ب : آينتها . دم : آئين‌هاى .\r\n( 10 ) - ب : هريك .\r\n( 11 ) - ن : لمعه .\r\n( 12 ) - ب : وجود از تقدم .\r\n( 13 ) - ب : شد .\r\n","page_name":" 17 ","page_number":55},
  {"content":"\r\n\r\n\r\nلمعه سوم\r\n« عشق هرچند دايم خود را » الى اخره . تا غايت بيان ظهور عاشق و معشوق از عشق در تعينات جلايى « 1 » كه آن را حضرات « 2 » خوانند ازآن‌رو كه ظاهر از مظهر جدا نيست ، كرده و از اينجا باز بيان آن ظهور مذكور در تعينات استجلايى كه عالم خوانند او را كه ظاهر از مظهر متميز است و جدا خواهد كردن به ترتيبى كه در آن تعينات واقع است و آينه كنايت از عالم است .\r\nقوله : « ا انت ام انا ؟ » الى اخره . يعنى آيا تويى با من اين عين جامع كه عالم به يك بار عبارت از آن است و عين عاشق نيز همان‌كه در عين من پيدا شده عند تقابل القابل حاشا از من كه اثبات دو كنم يا در نظر همه « 3 » بين من حول دو بينى باشد . و چون اين مشهد وحدت حقيقى خواهد بود كه مسلك خاصهء ورثهء ختمى است و هر طايفه از طالبان كمال كه متوجه صوب تحقيق آن شده‌اند تا غايت از سرحد حقيقت آدميت كه قاب قوسين وجوب و امكان است و محل تمايز ظاهر از مظهر نگذشته‌اند و قوت سلوك ايشان بيشتر از آن نبوده و لهذا تارة قايل به نور و ظل شده‌اند و تارة به وجوب و امكان ؛ در مصرع دومين ، نوع تعريضى بدان طايفه مىكند . و چون ايشان على اختلاف طبقاتهم دو صنف‌اند « 4 » بعضى اهل انظار « 5 » برهانىاند و بعضى اهل اذواق عيانى ، مىتواند بود كه تكرار حاشاى تنبيه بدان باشد .\r\nقوله فيه « فالبحر بحر » الى آخر البيتين . يعنى درياى وحدت اصلى و بود بر همان قرار دريايى خود است كه بود « 6 » .\r\n آسمان همچنان به جاى خود است * بر همان قطب و بر همان محور \r\nو اينكه مىنمايد بر روى دريا از حوادث گوناگون اكوان و الوان\r\n\r\n\r\n","description":"","footnote":"\r\n( 1 ) - ب : جدائى .\r\n( 2 ) - ب : حضرت .\r\n( 3 ) - ب : در زمرهء همه بين .\r\nدم : در نظر همين .\r\n( 4 ) - ب : صفت‌اند .\r\n( 5 ) - ن : نظاير .\r\n( 6 ) - ب : فرد .\r\n","page_name":" 18 ","page_number":56},
  {"content":"\r\n\r\nموجهاى او است از روى اسماى الهى و جويهاى او است از روى حقايق امكانى .\r\nپس بايد كه تو را محجوب نگرداند اين شكلها كه تو هم « 1 » يكى از آنهايى و مشاكل و مماثل آنها از آن حقيقت واحده كه در اين شكلها ظاهر گشته و بدين شكلها برآمده ، چه به درستى كه اين‌ها پوشش آن حقيقت‌اند . بايد كه بر تو پوشيده نماند و از نظر تو پوشيده نگرداند حقيقت را « 2 » .\r\n\r\nلمعهء چهارم\r\n« غيرت « 3 » معشوقى آن اقتضا كرد » الى اخره . در بيان خصوصيت تعيّن معشوقى و ظهور سطوت جلال اوليت وحدت عزت آثارش .\r\nقوله : « ظهرت شمسها فغيبت فيها » الى اخره . يعنى چون آفتاب وحدت و بود از افق عين من كه عاشقم ظاهر شد من غايب كرده شدم در او « 4 » .\r\n روى صحرا چو همه پرتو خورشيد گرفت * كى تواند نفسى سايه بدان صحرا شد \r\nو چون آن آفتاب تابيدن گرفت و پرتو انداخت آن خود تابيدن من بود و آن پرتو من بودم .\r\nقوله : « تبارك اللّه و ارت » الى اخره . يعنى بزرگوار خدايى كه پوشانيد عين خود را به پوششهاى عوالم امكانى ، پس نداند خداى را مگر خداى « 5 » . هر طرف كه خواهى گير كه به درستى كه خدا به حكم فرموده  « فَأَيْنَما تُوَلُّوا فَثَمَّ وَجْهُ اللَّهِ »  همان‌جاست . و هرچه خواهى گو كه به حكم فرموده  « إِنَّ اللَّهَ واسِعٌ عَلِيمٌ »  هرچه گويندگان مىگويند گنجايى آن دارد .\r\n\r\n\r\n","description":"","footnote":"\r\n( 1 ) - ن : كه تو يكى آنهايى .\r\n( 2 ) - ب : نگرداند لمعه چهارم .\r\n( 3 ) - ب : غيرت معشوقى و ظهور سطوت .\r\n( 4 ) - ب : بيت .\r\n( 5 ) - ب : خدايى را مگر خداى .\r\n","page_name":" 19 ","page_number":57},
  {"content":"\r\n\r\n\r\nلمعهء پنجم\r\n« محبوب در آينه » الى اخره . در بيان خصوصيت تعيين عاشقى و ظهور قابليت و فروتنى او از طرف كثرت احتياج اطوارش .\r\nقوله : « لا يتجلى فى صورة مرتين » الى اخره . يعنى خداى تعالى به حكم  « كُلَّ يَوْمٍ هُوَ فِي شَأْنٍ »  دو بار در يك صورت ننمايد خود را و بر دو كس به يك صورت ظاهر نشود « 1 » . « هريك از باده نسبتى ديدند » .\r\nقوله : « عباراتنا شتى » الى اخره . يعنى عبارات دقايق اشارات عاشقان در بيان حسن معشوق بىشمار و پراكنده است و ليكن حسن در آن پراكندگى جمع است و در عين آن كثرت صاحب وحدت است . پس همه را مقصد اشارت و مقصود دلالت همان جمال با كمال حضرت ذو الجلالى باشد .\r\nقوله : « مثل القلب كريشة فى فلاة الارض » الى اخره . يعنى مثل قلب انسانى در صحراى اطلاق « 2 » به پركى مىماند كه در بيابان بىپايان ، باد آن را به دست تصرف خود گرفته از رو به پشت و از پشت به رو مىگرداند .\r\nقوله : « رق الزجاج » الى اخره . ترجمهء آن مصنف به نظم گفته « 3 » .\r\n از صفاى مى و لطافت جام * در هم آميخت رنگ جام و مدام\r\nهمه جام است و نيست گويى مى * يا مدام است و نيست گويى جام \r\n\r\nلمعهء ششم\r\n« نهايت اين كار » الى اخره . در بيان ظهور كل واحد از عاشق و معشوق بطور يكديگر و عدم تقيد هريك به خصوصيت مذكورهء خودش .\r\nقوله : « رايت ربى به عين ربى » الى اخره . يعنى ديدم رب خود را هم به چشم خودش . بعد از آن پرسيدم از او كه كيستى « 4 » تو ؟ گفت تو . چه اين صورت\r\n\r\n\r\n","description":"","footnote":"\r\n( 1 ) - ب : ع . [ منظور مصراع است 
  ]\r\n( 2 ) - ب : اخلاق .\r\n( 3 ) - ب : بيت .\r\n( 4 ) - ب : تو كيستى .\r\n","page_name":" 20 ","page_number":58},
  {"content":"\r\n\r\nدر مقام قرب نوافل است « 1 » كه حق آلت ادراك عبد باشد و مدرك آنجا عبد است ، چنانچه فحواى حديث « كنت سمعه الذى يسمع به » مشعر بدان است . چه « 2 » ضمير فاعل يسمع به عبد مىرود . با وجود آنكه سمعش عين حق است شنونده عبد است .\r\nو فحواى فرمودهء « اجره « 3 » حتى يسمع كلام اللّه » هم از مقام اين قرب مذكور است ، چه به سمع او كلام او توان شنوده . و سامع حق است اگر مثال « سمع اللّه لمن حمده » . كه عبد آلت باشد و حق سامع كه صورت قرب فرائض است بدين امثله ضم مىكرد هرآينه سخن جامع‌تر مىآمد . فاما در مصرعى كه ختم لمعه بدان كرده عذر آن خواسته .\r\n\r\nلمعهء هفتم\r\n« عشق در همه جا سارى است » الى اخره . در بيان ظهور عشق باطلاقه « 4 » در ساير مظاهر و بروز او به كسوت معشوقى بر ساير مشاعر .\r\nقوله : « كيف ينكر العشق » الى اخره . يعنى چگونه عشق درصدد انكار درآيد و انكار كرده شود و حال آنكه در وجود نيست الا عشق . اگر عشق نبودى ظاهر نشدى آنچه ظاهر شده است . در هرچه ظاهر شده است از عشق ظاهر شده « 5 » است و او در همه ساير است « 6 » ، بلكه خود همه است :\r\n عشق با ماست وين سخن ز نهفت * من برون آورم چو موى « 7 » از ماست\r\nنيست بىزبده شير اشارت كن * كه كدام است شير و زبده كجاست \r\nقوله : « فيه نقل فؤادك » الى اخره . يعنى دل خود را به هرجا كه خواهى نقل كن و جا بگردان كه دوستى و عشق تعلق به همان محبوب اولين دارد « 8 » .\r\n« دلبر اگر هزار بود دل‌بر آن يكى است » .\r\nقوله : « منه و كل معزى بمحبوب » الى اخره . يعنى هركه فريفته شده\r\n\r\n\r\n","description":"","footnote":"\r\n( 1 ) - ب : نوافل كه .\r\n( 2 ) - ب : كه .\r\n( 3 ) - ن : فاجره .\r\n( 4 ) - ب . ن :\r\nو باطلاقه در .\r\n( 5 ) - ن : ظاهر شده و به عشق .\r\n( 6 ) - ن : سارى است .\r\n( 7 ) - ن :\r\nمو .\r\n( 8 ) - ب : ع .\r\n","page_name":" 21 ","page_number":59},
  {"content":"\r\n\r\nاست به محبوبى و فرمان‌بردارى او مىكند « 1 » يكسر به حكم فرمودهء  « قَضى رَبُّكَ أَلَّا تَعْبُدُوا إِلَّا إِيَّاهُ »  فرمان‌بردارى تو مىكنند « 2 » و بندگى تو بجا مىآرند ولى نمىدانند « 3 » .\r\n اگر كافر ز بت آگاه گشتى * كجا در دين خود گمراه گشتى \r\nقوله « 4 » : فيه « فكل مليح حسنة » الى اخره . يعنى هر خوب‌رويى كه پيرايهء حسن « 5 » را سرمايهء بازار دلربايى كرده اين پيرايه از خزانهء بىكرانهء « 6 » جمال مطلق پيش او عاريت است ، خواه كه بر سر بازار ظهور و ذكورت باشد و خواه در كنج بيغولهء خفا و انوثت . و تمام تحقيق اين سخن در شرح قصيدهء نظم الدر بطلبند كه هم به فارسى اتفاق تحرير آن شده .\r\nقوله : « من عشق و عف و كتم و مات » الى اخره . يعنى هر كس كه رابطهء محبت را با محبوبى محكم كرد و به مرتبهء عشق رسانيد و جناب محبوب از آن بلندتر دانست كه تعلقات اسباب صورى و تلوثات آلايش غايات او گرد سرادق جلالش تواند گشت ، و اين نسبت مذكور را به كتمان و پوشش از هر نظر نگاه داشت ، از تعلق اغيار و نسبت ايشان . و بعد از آن به معنى موت كه تمامى كارزار عشق در استيصال تعين عاشق و افناى « 7 » ما به الامتياز بدان صورت مىبندد متحقق شد « 8 » . هرآينه آن موت او در حالت شهادت و كمال مشاهدت واقع گردد ، چه در اصول اين طايفه مقرر است كه سه شمشير است عشق را در قطع ما به الامتياز عاشق و افناى او : يكى آن است كه نسبت او را از متعلقات نفس خودش كه مقتضاى شهوات و امنيات او است قطع كند ، و عفت كنايت از او است .\r\nدوم آن است كه نسبت او را از معشوق هم قطع كند ، و كتمان اشارت بدانست .\r\nسيم نسبت او را از خودى خودش هم قطع كند ، و موت عبارت از آن است .\r\n\r\n\r\n","description":"","footnote":"\r\n( 1 ) - ب : كند . دم : فرمان‌بردارى تو مىكنند و بندگى تو بجا مىآرند ولى نمىدانند -\r\n( 2 ) - ب : مىكند .\r\n( 3 ) - ب : بيت .\r\n( 4 ) - ن : قوله فكل .\r\n( 5 ) - ب : حسن از .\r\n( 6 ) - ب : شكرانه .\r\n( 7 ) - ب : و انشاء .\r\n( 8 ) - ب : شده .\r\n","page_name":" 22 ","page_number":60},
  {"content":"\r\n\r\nچنانچه تحقيق آن در شرح قصيده مبسوط گشته از آنجا فهم تفاصيل آن طلبند « 1 » .\r\n\r\nلمعهء هشتم\r\n« محبوب تا در آينهء صورت » الى اخره . در بيان مجالى معشوق و تحقيق ظهور او تارة در صورت جزئيهء محسوسه و تارة در معانى كليهء معقوله و تارة در جمعيهء احاطيهء مشهوده كه مخصوص به قلب انسانى است .\r\nقوله : « ظهرت لمن ابقيت » الى اخره . يعنى پيدا شدى هر آن‌كس را كه باقى گردانيده‌اى او را بعد از فناى خودش . پس او معرى و مجرد باشد از صورت « 2 » كونى عدمى كه نمود هر چيز بدانست ، چرا كه صورت نمايش او تويى « 3 » « چو آمد روى مهرويم كه باشم من كه من باشم » .\r\nقوله : « اذ جاء نهر اللّه « 4 » » الى اخره . مثلى است . نهر عيسى جويى است در بغداد كه بناى زراعت بيشتر « 5 » مواضع آنجا بر آن است . هرگاه كه باران بسيار شود و سيل از هر طرف در دجله و فرات جمع گردد و مزارع ايشان از آن سيراب گردد اين مثل گويند .\r\n\r\nلمعهء نهم\r\n« محبوب آينهء محبت است » الى اخره . در بيان اثر « 6 » شهود كل واحد از عاشق و معشوق در يكديگر و تميز ميانهء آنچه كل واحد را « 7 » از مطالعهء ديگرى حاصل مىگردد و غايت آن مطالعه و مشاهده .\r\nقوله : « شهدت نفسك » الى اخره يعنى مشاهده كردى تو كه محبوبى خود را در اعيان ما كه عاشقان‌ام ، و حال آنكه ذات تو واحد است بالذات و كثير است از روى اوصافى كه در مرايى عاشقان ظاهر شده و اسمايى\r\n\r\n\r\n","description":"","footnote":"\r\n( 1 ) - ن : بطلبند .\r\n( 2 ) - دم : صور .\r\n( 3 ) - ب : ع .\r\n( 4 ) - ب : نصر اللّه .\r\n( 5 ) - ب : هر طرف بيشتر .\r\n( 6 ) - ب : از شهود .\r\n( 7 ) - ب : كل واحد را از مطالعه و مشاهده قوله .\r\n","page_name":" 23 ","page_number":61},
  {"content":"\r\n\r\nكه صورت آن شده و ما هم در تو كه محبوبى خود را مشاهده كرديم بعد از كثرت اسمايى اعتبارى « 1 » عينى واحده كه بدان مرئى ورايى يگانه شود . و در اينجا نكته‌اى نازك هست كه تحقيق آن در مبسوطات كرده شده .\r\nقوله : « انما يتبين الحق عند اضمحلال الرسوم » . يعنى حق به وحدت حقيقى خود گاهى ظاهر و مبين گردد كه رسوم عادى و اضافات جعلى كه مبادى كثرت است متلاشى و مضمحل گردد « 2 » .\r\n تا تو باشى و او جدا باشد * آسمان از زمين و نور از فى\r\nنقش خود برتراش و او را باش * تا شود جملهء جهان يك شىء \r\n\r\nلمعهء دهم\r\n« ظهور دايم صفت محبوب است » الى اخره . در بيان تمييز « 3 » ميان آثار خصوصيت معشوقى و عاشقى كه ظاهر مىشود در عين عاشق كه عالمش خوانند بدين عرف و تحقيق مبدا هريك .\r\nقوله : « 4 »\r\n ولدت امى اباها ان ذا من اعجبات * اننى طفل صغير فى حجور المرضعات \r\nيعنى مادر قابليت اولى كه هرچه هست در ولادت وجودى از بطن او بدر آمده پدر خود را يعنى آنكه هرچه هست حتى « 5 » قابل در ولادت ظهور در عالم از ظهر او پيدا شده ، بزاد و آن عبارت از فاعل است . چرا كه قابل در ظهور به صور مقبولهء خودش در عالم كه ولادت ظهورش آن است محتاج به فعل « 6 » فاعل و ظهور اثر او است ، و حال آنكه فاعل مذكور يكى از فرزندان قابل اول است كه ما در وجودى همه است . و اين سخن از آن منصور است « 7 » ليكن به تقريب\r\n\r\n\r\n","description":"","footnote":"\r\n( 1 ) - ب : اعسارى .\r\n( 2 ) - ب : قطعه .\r\n( 3 ) - ب : ميان خصوصيت .\r\n( 4 ) - ب : شعر .\r\n( 5 ) - ب : حتمى .\r\n( 6 ) - ن : به فعل و فاعل و اثر ظهور است .\r\n( 7 ) - ب : منصور است چرا كه عين .\r\n","page_name":" 24 ","page_number":62},
  {"content":"\r\n\r\nبحث او راست است ، چرا كه عين عاشق كه قابل و آينه است حكم را كه مبدأ و اصل اسم است كه ولادت ظهور هركس بدانست ظاهر گردانيد و بزاد ، چنان كه بر زيرك پوشيده نماند .\r\nقوله « 1 » فيه : « اذا طلع الصباح » الى اخره . يعنى هرگاه كه صباح نير راح از مطلع كئوس « 2 » و اقداح دميدن گيرد هوشمندان عالم هشيارى با بىخبران كوى مستى در اثر نور آن صباح يكسان گردند « 3 » .\r\n چو آفتاب مى از مشرق پياله برآيد * فسانه‌هاى نمايش كه هست جمله سرآيد \r\nقوله : « انما الصباح و المساء لمن يتقيد » الى اخره . يعنى در عالم تقابل . و دورنگى صباح و مسا « 4 » نباشد ، الا كسى كه مقيد به صفت شود كه مبدأ تفرقه و تمييز است . الا كسى كه همت دريا نوالش سر به مطمورهء صفات فرود نيارد ، در مسارح ادراكش دورنگى متقابلين ننمايد « 5 » :\r\n چون به بىرنگى رسى كان داشتى * موسى و فرعون دارند آشتى \r\n\r\nلمعهء يازدهم\r\n« بدان كه ميان صورت و آينه » الى اخره . در رفع شبهه‌اى چند كه سالكان الى اللّه را روى مىنمايد و بدان در ورطات حلول و زندقه و الحاد مىافتند .\r\nقوله « 6 » فيه : « فالعين واحدة و الحكم مختلف » الى اخره . يعنى هر چه در عوالم امكانيه بر مشاعر حسى ظاهر مىگردد البته او را از « 7 » عينى و حقيقتى كه بود آن چيز از آن است « 8 » و حكمى و تعينى كه نمود او از آن است ناگزير خواهد بود ، هرگاه كه آن مفهوم گشت ، مبين گردد زيرك را كه عين هر چيز ازآن‌رو كه عين است يكى است و حكم او است كه مختلف مىشود و متكثر\r\n\r\n\r\n","description":"","footnote":"\r\n( 1 ) - ن : قوله اذا .\r\n( 2 ) - ب : كووس\r\n( 3 ) - ب : بيت .\r\n( 4 ) - ب :\r\nنباشند الا كسى كه سر به مطهوره .\r\n( 5 ) - ب : بيت .\r\n( 6 ) - ن : قوله فالعين .\r\n( 7 ) - ب ، ن : او را عينى .\r\n( 8 ) - ن : از آن است ناگزير خواهد بود .\r\n","page_name":" 25 ","page_number":63},
  {"content":"\r\n\r\nمىنمايد ، چنانچه در اين مثال ظاهر است « 1 » :\r\n آفتابى در هزاران آبگينه تافته * پس به رنگ هر يكى تابى عيان انداخته\r\nجمله يك نور است ليكن رنگهاى مختلف * اختلافى در ميان اين و آن انداخته \r\nقوله : « لا لون فى النور » الى اخره . يعنى نور را كه عين است در اين مثال مذكور هيچ رنگى نيست ليكن زجاج را رنگى هست و چون شعاع او را پيدا مىكند نموده مىشود كه آن نور رنگين شده است و يقين كه نور قابل و پذيراى رنگ نيست .\r\n\r\nلمعهء دوازدهم\r\n« بر هركه به حقيقت » الى اخره . در بيان وصول سالكان در تمامى سير الى اللّه و شروع ايشان در سير فى اللّه و تحقيق آن .\r\nقوله فيه : « خلوت به من اهوى » الى اخره . يعنى خلوت كردم با آنكه دوست مىداشتم . پس چون در آنكه هرگونه مدارك و مشاعر حول احوال را باز « 2 » نبود او را يافتم غير خودم نبود . چه در ديدهء همه بين من ، روشن است كه اگر غير من بودى ، وجود او صحيح نبودى « 3 » .\r\n غير از او هرچه هست بازى بود * ما و من قصهء مجازى بود \r\nقوله تعالى :  « يَوْمَ نَحْشُرُ الْمُتَّقِينَ إِلَى الرَّحْمنِ وَفْداً »  . يعنى روز قيامت كه متقيان را گروه گروه به سوى رحمان حشر كنم .\r\n\r\nلمعهء سيزدهم\r\n« محبوب هفتاد هزار » الى اخره . در بيان حجب نورانى و ظلمانى كه مداخل سفر مذكوراند و تمييز ميانهء آنها به حسب مشارب .\r\nقوله « 4 » فيه : « لقد بطنت فلم تظهر » الى اخره . يعنى پنهان شدى از\r\n\r\n\r\n","description":"","footnote":"\r\n( 1 ) - ب : ابيات .\r\n( 2 ) - ن : يار نبود . دم : بار نبود .\r\n( 3 ) - ب : بيت .\r\n( 4 ) - ن : قوله لقد .\r\n","page_name":" 26 ","page_number":64},
  {"content":"\r\n\r\nچشم ظاهربينان و ظاهر نمىشوى مر خداوند بينايى را و چگونه دريافته شود كسى كه به عين بيننده پنهان شود .\r\n\r\nلمعهء چهاردهم\r\n« محب و محبوب يك دايره فرض كن » الى اخره . در بيان تمايز قوس وجوب و امكان از يكديگر و تحقيق معنى قاب قوسين « 1 » و او ادنى و تمييز ميانهء ايشان .\r\nقوله : « و من بعد هذا ما تذق صفاته » الى اخره . يعنى بعد از اين مرتبه مقامى است كه صفات آن در غايت « 2 » دقت و نهايت خفاست و آن چيزى است كه پوشيدن آن نكوهيده « 3 » تر است در حماى جلال او و نكوتر « 4 » . « كسى را دل دهد كين راز گويد » « فدعه مصونا بالجلال محجبا »\r\n\r\nلمعهء پانزدهم\r\n« محب سايه محبوب است » الى اخره . در بيان فعل محب و چگونگى اضافت هر چيز به دو و تحقيق سعادت و شقاوت .\r\nقوله : « فلا عبث » الى اخره . در شرح قصيده تحقيق آن رفته « 5 » .\r\nقوله : « و غنى « 6 » لى منى قلبى و غنيت » الى اخره . يعنى سرود گفت از براى من محبوب من و آرزوى دل « 7 » من و من هم سرود را چنان كه او مىگفت مىگفتم و ما در آن مقام بوديم كه ايشان بودند و ايشان هم در آنجا كه ما بوديم .\r\n\r\nلمعهء شانزدهم\r\n« يك استاد » الى اخره . در بيان مثالى كه بدان روشن گردد كه چگونه\r\n\r\n\r\n","description":"","footnote":"\r\n( 1 ) - ب : قوسين او ادنى .\r\n( 2 ) - ب : رقت .\r\n( 3 ) - سودمند ، ظ ( اين كلمه در حاشيهء نسخهء « ن » نوشته شده است ) .\r\n( 4 ) - ب : مصراع .\r\n( 5 ) - ب : برفته .\r\n( 6 ) - ب : و غنى لى قلبى و عنيت .\r\n( 7 ) - ن : و آرزوى دل و من هم .\r\n","page_name":" 27 ","page_number":65},
  {"content":"\r\n\r\nكثرت اشكال . مختلفه « 1 » در وحدت واحد حقيقى اثر نكند و در عين كثرت واحد به همان وحدت حقيقى خود باشد كه بود چنانچه مؤداى « كان اللّه و لم يكن معه شيئى و الآن كما كان » « 2 » است .\r\nقوله : « 3 » « و كل الذى » الى اخره . هم در شرح قصيده تحقيق آن به طلب‌اند .\r\nقوله تعالى « 4 » :  « إِنَّ رَبَّكَ واسِعُ الْمَغْفِرَةِ »  . يعنى پروردگار تو فراخ پوشش است .\r\nقوله تعالى :  « وَ اللَّهُ خَلَقَكُمْ وَ ما تَعْمَلُونَ »  . يعنى خدا شما را آفريده است و آنچه كردهء شماست ، پس همه به يك بار آفريدهء او باشد .\r\nقوله تعالى :  « يُسْقى بِماءٍ واحِدٍ »  الى اخره . يعنى پرورش كائنات به يك آب مىشود و ليكن زيادتى و تفاوت در خوردنهاى « 5 » ايشان است كه بعضى صلاحيت غذاى اشرف دارند و بعضى نه ، و تحقيق اين سخن را مجالى بايد .\r\n\r\nلمعهء هفدهم\r\n« معشوق هر لحظه از دريچهء » الى اخره . در بيان تنوع وجوه جمال معشوق و عروج عاشق در آن بر مراقى كمال خود و تحقيق استعداد او مر آن را و بيان تفاوت مراتب هركس در شهود اصل آن استعداد .\r\nقوله : « ما يرجع الطرف عنه » الى اخره . يعنى ديدهء همه ديده از ديدار محبوب در وقت آنكه رحيق ديدن و ادراك او در قدح حدق گردان باشد ، باز نمىآيد به من ، تا به سوى او باز گردد از سر اشتياق « 6 » .\r\n ديده را كار همين است كه دلبر بيند * گر نبيند چه بود فايده بينايى را \r\n\r\n\r\n","description":"","footnote":"\r\n( 1 ) - ب : مختلف .\r\n( 2 ) - ب : كما كان قوله .\r\n( 3 ) - دم : قوله تعالى ان ربك واسع المغفرة .\r\n( 4 ) - ب : و ان .\r\n( 5 ) - ب : نهايت .\r\n( 6 ) - ب : فرد .\r\n","page_name":" 28 ","page_number":66},
  {"content":"\r\n\r\nقوله : « شربت الحب » الى اخره . يعنى شراب عشق را در كئوس « 1 » مراقى جمال با كمال معشوق آشاميدم كاسه‌اى بعد از كاسه‌اى ، پس نه شراب سرآمد و نه تشنگى من .\r\nقوله : « ليس بينى و بين ربى فرق الا انى تقدمت بالعبودية » . شك نيست كه تا قابل به لسان استعداد « 2 » طلب ظهور نكند بدان ملابس كه در خم صبغة اللّه يافته ابواب خزاين ظهور گشاده نگردد . پس عبد به عبوديت خود يعنى صفت ذاتى او كه بدان عبد را عبد خوانند مقدم باشد بر رب كه پرورش عبد مىدهد بر آن وجه كه علم حكم مىكند . و علم تابع معلوم است يعنى عبد « 3 » و او حاكم است بر او « 4 » .\r\n غلامم خواجه را آزاد كردم * منم كاستاد را استاد كردم \r\nقوله : « من اعدك الاول » . يعنى آمادگى آن صفت اول كه بدان پيشى و تقدم دارى از كه بشد « 5 » .\r\nقوله تعالى :  « وَ عِنْدَهُ مَفاتِحُ الْغَيْبِ »  . يعنى كليدهاى در غيب كه بدان مراتب ظهور و اظهار از مكامن خفا بر مجالى شعور و اشعار هويدا مىگردند همه پيش هويت مطلقه است . پس عبوديت عبد را تقدم نتواند بود . و آنكه شيخ ابو الحسن گفت : « انا اقل من ربى بسنتين » . هم آشكاراكننده و هويدا گرداننده آن « 6 » سخن است . يعنى من كه عبدم از رب خود به دو سال يا به دو چيز كمترام . و آن معنى به دو وجه معين مىشود « 7 » كه يكى آنكه : منشاء سو « 8 » او غير در تعين دوم سمت ثبوت مىيابد و آن مبدأ ظهور عبد است پس به دو مرتبه « 9 » كامله كه منطوى بر جزئيات و اجزاى مترتبه « 10 » باشد مقدم باشد و سنه عبارت از آن است .\r\n\r\n\r\n","description":"","footnote":"\r\n( 1 ) - ب : كووس .\r\n( 2 ) - ب : استعداد طلب ظهور گشاده نگردد .\r\n( 3 ) - ب : عابد .\r\n( 4 ) - ب : بيت .\r\n( 5 ) - ب ، ن : شد .\r\n( 6 ) - ب : اين .\r\n( 7 ) - ن : شود .\r\n( 8 ) - ب ، دم : سوى و غيره .\r\n( 9 ) - ن : به دو مرتبه كه منطوى .\r\n( 10 ) - ن : او باشد .\r\n","page_name":" 29 ","page_number":67},
  {"content":"\r\n\r\nو ديگر آنكه ساير صفات ميان عبد و رب صورت اشتراك مىپذيرد الا دو صفت و آن وجوب ذاتى و استغناست و نسخه‌اى كه شيئين است مطابق اين است و چون عبد در اين مرتبه اگرچه وجود ندارد اما ثبوت دارد بر اصول تحقيق در مرتبهء دوم ثبوت حقيقى و در اول اعتبارى . دفع « 1 » آن سخن را سخن شيخ ابو الحسن : مىآرد كه :\r\n« هو خالق العدم كما هو خالق الوجود » . يعنى تقدم ذاتى و فاعليت « 2 » رب موقوف بر وجود نيست ، چه همچنانچه « 3 » وجود يك پرتو است از آثار جلالش عدم نيز ازآن‌رو كه مقابل وجود واقع شده ضرورة « 4 » چنين خواهد بود . پس هر دو در مخلوقيت مشترك باشند و شك نيست كه خالق به‌هرحال مقدم بر مخلوق خواهد بود .\r\nغرض كه هريك از اين بزرگان از نهايت بينش خويش نشانى داده‌اند و از مبدأ آفرينش عبد خبرى . و آنچه مصنف تحقيق مىكند كه حق‌تعالى در عالم غيب در عين بنده استعدادى ظاهر كرد تا بدان تجلى عينى قبول كند و آن عين هم استعداد تجلى ديگر است الى غير النهاية ، هم از اجمالى و ابهامى خالى نيست ، چه به مجرد « 5 » اينكه « 6 » عالم غيب گفت از اين لفظ تحقيق مبدأ نمىشود .\r\nيا عثور بر تحقيقى كه در فصوص الحكم در اين معنى شده نيافته بوده است يا حكم وقت مقتضى اظهار آن معنى هنوز نبوده . چه در فص اول كه تحقيق معنى قابل مىكند روشن مىگرداند كه استعداد عبد و قابليت او از فيض اقدس است و بيان اين سخن آن است كه هر اثرى و نشانى كه از مبدأ قدس در صدد ظهور و صدور مىآيد خواه آن را تجلى نام كن و خواه فيض ، اولا از دو قبيل است : يكى آنكه حكم وحدت و قهرمان او غالب باشد ، چنانچه تمييز و مغايرت ميانهء مفيض و مفاض عليه و فيض ، صورت نبندد و اين را فيض اقدس خوانند يعنى پاك‌تر از آنكه آميزش مغايرت و تمييز پيرامون جلال او تواند گشت و قابليت بنده\r\n\r\n\r\n","description":"","footnote":"\r\n( 1 ) - ن ، ب : رفع\r\n( 2 ) - ب : بر فاعليت .\r\n( 3 ) - ن : همچنان‌كه .\r\n( 4 ) - ن : ضرورت .\r\n( 5 ) - ب : چنانچه .\r\n( 6 ) - ن : اين عالم .\r\n","page_name":" 30 ","page_number":68},
  {"content":"\r\n\r\nو استعداد او از اين فيض است . دوم آنكه حكم وحدت بدين غلبه نباشد ، چنانچه مغايرت صورت بندد ولى در تعين و تميز نه در وجود و اين را فيض مقدس مىخوانند يعنى پاك از آنكه واسطه ميانهء مفيض و او باشد در وجود و عين ثابتهء بنده و وجود او از اين فيض است . و تمام « 1 » تحقيق اين سخن را بسطى بيشترك در كار است در شرح فصوص الحكم بطلب‌اند . چون امر تحقيق مبدأ از مطالب مهمه بود ، حكم وقت آن شد كه سخن پاره‌اى بلند ترك از آنچه در متن است روشن گردد و اگرنه معهود اين تعليقات غير اين است .\r\nقوله : « شهدت و لم الحظ » الى اخره . يعنى ديدم و نگرستم « 2 » محبوب را و ننگرستم نگرستنى كه يك‌بار نگرسته بودم . چون جمال را تجليات غير متناهى هست و آن نگرستن بس است عاشق را كه دايم شاهد « 3 » بود و هرگز مشهود او ، مشهود نبوده « 4 » چه دايم مشهود متجدد مىگردد از روى مشهودى « 5 » . « هربار به رنگى بت من روى نمايد » .\r\n\r\nلمعهء هژدهم\r\n« عاشق يا بود و تا « 6 » بود » الى اخره . در بيان سبب حركت عاشق و طلب او و تحقيق دوام آن حركت و ترقى او الى ابد الآبدين .\r\nقوله : « و الاذن » الى اخره . يعنى گوش گاه باشد كه عاشق ديدار گفتار احوال معشوق شود پيشتر از آنكه چشم از ديدار لطائف نثار او بهره‌ور گردد « 7 » . « دل عاشق تست و ديده ناديده تو را » .\r\nقوله : « ان المحب » الى اخره . يعنى عاشق سرگشته دايم گرد كوى\r\n\r\n\r\n","description":"","footnote":"\r\n( 1 ) - ب : و تمام اين سخن را .\r\n( 2 ) - ب : نگرستم نگرستنى .\r\n( 3 ) - ب :\r\nمشاهد .\r\n( 4 ) - ن : نبوده است .\r\n( 5 ) - ب : مصراع .\r\n( 6 ) - ن : بابوده نابود ، دم : بابود نابود .\r\n( 7 ) - ب : مصراع .\r\n","page_name":" 31 ","page_number":69},
  {"content":"\r\n\r\nمحبوب گردد و خاك مشك بوى او را بويد « 1 » .\r\n طواف حاجيان در كعبه باشد * طواف عاشقان در كوى جانان \r\n\r\nلمعهء نوزدهم\r\n« عاشق را دلى است » الى اخره . در بيان فراخى حوصلهء عاشق و كمال قابليت او و تمامى سعت و گنجايى او و تحقيق معنى قلب و بيان وحدت حقيقى او .\r\nقوله : « المحدث اذا قورن » الى اخره . يعنى نوباوهء درخت حدوث هرگاه كه مقارن مستقر اصلى و ارض قدم گردد او را اثر نماند « 2 » . « سايه با آفتاب نايد راست » .\r\nقوله : « و وسعنى » الى اخره . معنى اين حديث مبارك آن است كه نگنجانيد مرا زمين امكان حوادث قرين من و نه آسمان وجوب قدم قران‌ام و گنجانيد مرا دل جمعيت نشان بندهء من كه مجمع البحرين وجوب و امكان است و ازاين‌رو فرموده كه ميان دو انگشت واقع شده از انگشتان تنوعات رحمانى و تقلبات اطوار « 3 » زمانى كه هر چنانچه مىخواهد او را مىگرداند . « 4 » « دلم قرار در آن زلف بىقرار گرفت » .\r\n\r\nلمعهء بيستم\r\n« عشق سلطنت و استغنا » الى اخره . در بيان تقسيم عشق صفات وجودى را به معشوق و صفات عدمى را به عاشق و تحقيق معنى فقر و مراتب فقرا و بيان « الفقر سواد الوجه فى الدارين » .\r\nقوله : « الفقر احتياج ذاتى » الى اخره . يعنى فقر عبارت از احتياج ذاتى « 5 » است . هرآينه متعلق « 6 » آن متعين نباشد بلكه به ساير اشيا احتياج او باشد\r\n\r\n\r\n","description":"","footnote":"\r\n( 1 ) - ب : فرد .\r\n( 2 ) - ب : ع .\r\n( 3 ) - ن : ربانى .\r\n( 4 ) - ب : مصراع .\r\n( 5 ) - ب : ذات است .\r\n( 6 ) - دم : متعلق متعين نباشد .\r\n","page_name":" 32 ","page_number":70},
  {"content":"\r\n\r\nاز براى آنكه فقر كمال بندگى است و بندگى بىاحتياج صورت نبندد . و تمام تحقيق اين سخن آن است كه بنده بودن شخص عبارت از بىاختيارى او است و چون بنده ترقى نمايد در مراقى كمال بندگى ، آن بىاختيارى احتياج شود . و اين احتياج ذاتى او شود ، چنانچه حيوانيت كه ذاتى ديگر اشخاص است .\r\nو اين كمال بندگى را فقر خوانند و اين را نيز بدايتى هست و نهايتى بدايتش احتياج مطلق است كه ذاتى او باشد . و اين معنى وقتى صورت بندد كه شخصى دربند آن باشد كه اضافت چيزى به خود كند تا در آن چيز احتياج او ثابت گردد . و چون هيچ چيز ندارد در همه محتاج باشد . و معنى احتياج مطلق اين است . و ليكن اين شخص چون به كمال خود متحقق گردد و بداند كه چون هيچ ندارد آن نسبت و همى نيز كه مبدأ احتياج او شده هم نبايد كه باشدش پس چون بدين مقام رسيد « 1 » به كمال نيستى خود متحقق گشت احتياج نماند ، استغنا لازم آيد « 2 » « همه باشى چو هيچ گردى تو » . آن كمال فقر است و از اين حرف روشن مىشود معنى : « اذا تم الفقر فهو اللّه و كاد الفقران يكون كفرا » . و ديگر اشارات كه در اين باب صادر شده تحقيق بسط آن را مجالى بيش از اين بايستى .\r\nقوله : « متى عصفت » الى اخره . در شرح قصيده مبين گشته .\r\n\r\nلمعهء بيست و يكم\r\nعاشق بايد كه بىغرض الى اخره . در بيان سلوك عاشق و تمييزى « 3 » كه او را گزير نيست از آن در سلوك يعنى تفرقهء ميان بعضى اعمال كه مرضى « 4 » است شرعا و بعضى كه نامرضى است و تحقيق آن به حسب مشارب .\r\n\r\nلمعهء بيست و دوم\r\nشرط عاشق آن است الى اخره . در بيان معنى تكليف عاشق سالك\r\n\r\n\r\n","description":"","footnote":"\r\n( 1 ) - ب : رسد .\r\n( 2 ) - ب : ع .\r\n( 3 ) - ب : و تمييز .\r\n( 4 ) - ب :\r\nموضييست .\r\n","page_name":" 33 ","page_number":71},
  {"content":"\r\n\r\nدر افعال و اعمال و احتجاب معشوق از او به وعده و وعيد و تحقيق معنى قرب در عين بعد كه بر او مترتب است .\r\nقوله : « النار سوط » الى اخره . يعنى آتش حرمان و سوزش هجران تازيانه‌اى است از آن عشق كه مادهء استعداد عاشق را در حركت آرد تا رهنورد مراقى « 1 » قربش تيز كام گردد و به سوى معشوق بشتابد « 2 » . « در عشق زنده بايد كز مرده هيچ نايد .\r\nقوله : « اريد وصاله » الى اخره يعنى من كه عاشق‌ام وصال او مىخواهم كه معشوق است و او دورى من مىخواهد پس حكم قهرمان عشق بر من اين شد كه من ترك مراد خود كنم از براى آنچه او خواسته يعنى آن خواهم كه او خواهد « 3 » .\r\n اگر مراد تو اى دوست نامرادى ماست * دگر مراد دل خويشتن نخواهم خواست \r\nقوله : « لانى فى الوصال » الى اخره . يعنى من از براى آن فراق را دوست مىدارم و آن را بهتر از وصال مىدانم كه در وصال من بندگكىام از بندگان « 4 » نفس خود چرا كه در خدمت او استادگى نموده‌ام و مراد او به دو رسانيده‌ام .\r\nو در دورى و هجران بندهء مخدوم و محبوب خودم كه مراد « 5 » او را استادگى مىنمايم ؛ و شك نيست كه به محبوب « 6 » مشغول شدن و در بندگى او استادگى نمودن به‌هرحال كه باشد بهتر از مشغول به نفس خود شدن است و مراد او دادن . و اگر چه اين حال گران است بر نفس و ليكن حكم عشق اين است « 7 » .\r\n مگس قند و پروانه آتش گزيد * هوس ديگر و عاشقى ديگر است \r\n\r\nلمعهء بيست و سوم\r\nعشق را آتشى است الى اخره . در بيان كمال تجريد و تفريد عاشق و\r\n\r\n\r\n","description":"","footnote":"\r\n( 1 ) - ب : مراقى تير كام .\r\n( 2 ) - ب : مصراع .\r\n( 3 ) - ب : فرد .\r\n( 4 ) - ب : از بندگان نموده‌ام و مراد .\r\n( 5 ) - ب : كه او را .\r\n( 6 ) - دم : و شك نيست به محبوب مشغول .\r\n( 7 ) - ب : فرد .\r\n","page_name":" 34 ","page_number":72},
  {"content":"\r\n\r\nانقطاع او از همه حتى از معشوق نيز و تحقيق وحدت ذاتى عشق .\r\nقوله : « فنسيهم » با تو نمايد معنى آيت :  « نَسُوا اللَّهَ فَنَسِيَهُمْ »  اين است كه خدا را فراموش كردند « 1 » و خدا نيز ايشان را فراموش كرد و اين اشارت است به هر دو شمشير عشق كه قطع ما به الامتياز مىكند : اول از معشوقى و بعد از آن از عاشقى .\r\n\r\nلمعهء بيست و چهارم\r\nطلب بر جست‌وجوى الى اخره . در بيان آنكه صفات وجودى كه عاشق راست از معشوق به امانت است پيش او و تحقيق آنكه تبادل ميانهء ايشان در صفات و اسما واقع است .\r\n\r\nلمعهء بيست و پنجم\r\nمحب خواست كه به عين اليقين الى اخره . در بيان تفرقهء ميان علم اليقين و عين اليقين و حق اليقين و بيان مراتب عاشق در آن اطوار .\r\nقوله تعالى :  « وَ لكِنْ لِيَطْمَئِنَّ قَلْبِي »  الى اخره . حال آنكه ساير اشيا به حكم فرمودهء  « وَ إِنْ مِنْ شَيْءٍ إِلَّا يُسَبِّحُ بِحَمْدِهِ »  شعور به مبدأ خود دارند و از مظهريت خود او را « 2 » و پاكى او از آلايش آن مظهريت آگاه‌اند و ليكن بر اين شعور خود آگاهى ندارند و نمىدانند كه مىدانند چنانچه فحواى  « وَ لكِنْ لا تَفْقَهُونَ تَسْبِيحَهُمْ »  مفصح بدان است و خصوصيت آدمى آن است كه بداند و دانايى خود نيز بداند و يقين عبارت از اين است و كمال اين مرتبه حق اليقين است چنانچه در غير اين مجال تحقيق آن شده « 3 » .\r\n\r\n\r\n","description":"","footnote":"\r\n( 1 ) - ب : كرد و اين اشاره به هر دو شمشير .\r\n( 2 ) - ب : خود را او را .\r\n( 3 ) - ب : شد .\r\n","page_name":" 35 ","page_number":73},
  {"content":"\r\n\r\n\r\nلمعهء بيست و ششم\r\nمحب چون خواهد الى اخره . در بيان كمال شهود عاشق و خلوت او در عين جلوت و هستى او در عين نيستى .\r\nقوله : « ان لربوبيته « 1 » . » الى اخره . يعنى ربوبيت حق را سرى است و آن سر آن است كه موقوف بر عبوديتى است و محتاج به دو كه اگر آن سر ظاهر شود ربوبيت باطل گردد چرا كه عبوديت صفت عبد است و عبد برقرار بر عدم اصلى خود است . پس هرچه موقوف بر او « 2 » و صفت او باشد به طريق اولى كه معدوم و باطل باشد .\r\nقوله : « نحن فى اكمل السرور » الى اخره . يعنى مادر كامل‌ترين انبساطى و سرورىايم « 3 » و ليكن به شما تمام مىشود سرور و انبساط مطلق « 4 » .\r\n عروس حسن تو را هيچ درنمىبايد * به گاه جلوه مگر ديدهء تماشايى \r\n\r\nلمعهء بيست و هفتم\r\nعاشق را طلب شهود وجود بهر فناست الى اخره . در بيان مبدأ شهود عاشق و تحقيق آنكه چگونه شاهد و مشهود مىتواند شد .\r\nقوله : « بدى لك سر » الى اخره . يعنى ظاهر شد بر تو « 5 » سرى كه دراز كشيد پنهانى او و روشن برآمد صباحى كه تو بودى تاريكى او پس تويى پردهء دل كه او را از غيب خودش در حجاب كردى و اگرنه تو بودى اين مهر تعيّن و هستى كه حجاب شده بر او منطبع نشدى .\r\n\r\n\r\n","description":"","footnote":"\r\n( 1 ) - ب : ان الربوبية .\r\n( 2 ) - ب : برو صفت .\r\n( 3 ) - ب : آنيم .\r\n( 4 ) - ب : فرد .\r\n( 5 ) - ب : پرتوى .\r\n","page_name":" 36 ","page_number":74},
  {"content":"\r\n\r\n\r\nلمعهء بيست و هشتم\r\nمعشوق چون خواهد كه عاشق را بركشد الى اخره . در بيان تبدل صفات عاشق و بقاء بعد الفناء « 1 » و وصول او به مقام فرق بعد الجمع و موطن تكميل و ارشاد و تحقيق معنى خرابات و خراباتيان كه « 2 » آن عبارت از عالم « 3 » وحدت حقيقت است :\r\n خراباتى است بىحد و نهايت * نه آغازش كسى ديد و نه غايت\r\nاگر صد سال در وى مىشتابى * نه كس را و نه خود را بازيابى \r\nقوله : « انا من اهوى الى اخره » يعنى من آن كسم كه دوست مىدارم و آن كس كه دوست مىدارم هم من است هرچند هريك اقتضايى داريم و ليكن در يك بدن ظاهر شده‌ايم . و اين سخن تمام‌تر از عكس است پيش متفطن ، چنانچه در جايش تحقيق شده .\r\nقوله : « من كل معنى لطيف » الى اخره . يعنى اسباب بزم جمعيت عاشقان رهيده مهيا و آماده است ، چه از هر معنىيى لطيف كه در خمخانهء قابليت به جوش ادراك رسيده به گوش قدحى مىگيرم ، پس در عالم معنى كه عبارت از خرابات است خمهاى حقايق و معارف همه پرشراب اين بزم‌خانهء من است .\r\nو هر گوينده كه در عالم كون به نغمات حركات متنوعه در زمزمهء اظهاراند ، همه مطربان اين بزم جمعيت هستند و مرا در طرب مىآرند .\r\nقوله :  « الْحَمْدُ لِلَّهِ »  الى اخره . يعنى سپاس خداى را بر آن نعمت كه مرا ضفدع‌سان در بحر معرفت خود جاى داده است كه اگر دهان اظهار باز مىكند پر مىگردد از آب حقايق آن و همه عالم از آن خبر مىيابد و اگر دهان بر هم مىنهد و در اندرون مىگيرد از كربت و اندوه هلاك مىگردد « 4 » .\r\n\r\n\r\n","description":"","footnote":"\r\n( 1 ) - دم : بعد از فنا .\r\n( 2 ) - ب : كه عبارت .\r\n( 3 ) - ب : عالم حقيقى است .\r\nبيت .\r\n( 4 ) - ب : فرد .\r\n","page_name":" 37 ","page_number":75},
  {"content":"\r\n\r\n مشكل همه اين است كه ما مشكل خود را * گفتن نتوانيم و نهفتن نتوانيم \r\nتم ضوء اللمعات بالتماس الطلبة و غير ذلك من الاشارات بتوفيق اللّه مفيض الكمالات فى شهور سنة 815 و الصلاة على محمد منبع السعادات و على آله و اصحابه اجمعين .\r\nتم « 1 » فى 8 ذى القعدة سنه 828 م .\r\n\r\n\r\n","description":"","footnote":"\r\n( 1 ) - ب ، دم : تم الكتابة فى 2 م جمادى الاول سنه 851 به ابرقوه .\r\n","page_name":" 38 ","page_number":76},
  {"content":"\r\n\r\n\r\n2 كتاب اسرار الصلاة\r\n\r\n","description":"","footnote":"","page_name":" 39 ","page_number":77},
  {"content":"\r\n . \r\n","description":"","footnote":"","page_name":" 40 ","page_number":78},
  {"content":"\r\n\r\nبسم اللّه الرّحمن الرّحيم شكر و سپاس پروردگارى را كه شاهراه بندگى بارگاه جلالش كه به سرحد هدايت ابدى و سعادت سرمدى مىرود ، به فرستادن پيغمبران مرسل و افعال و اقوال غوايت‌زداشان « 1 » پى سپر و روشن گردانيد « 2 » .\r\n به جان گفت بايد نفس بر نفس * كه شكرش نه كار زبان است و بس \r\nو درود بر مهتر اين زمرهء صدق و صفا ، يعنى محمد مصطفى - صلى اللّه عليه و سلم « 3 » - :\r\n كه جمله آفرينش هست خاكش * هزاران آفرين بر جان پاكش \r\nو بر آل با كمال و اصحاب با صوابش كه با آنكه فرع اين شجرهء نبوت افنان‌اند ، اصل ثمرهء ولايت حقايق هدايت ، در آفرينش ايشان‌اند .\r\nاما بعد ، بر رهروان راست راه « 4 » بصيرت پوشيده نماند كه : از آنگاه باز كه شاهنشاه ممالك « تؤتى الملك من تشاء » سراپردهء سلطنت از شهرستان ازل بر فضاى صحراى آفرينش زد ، هميشه در بارگاه جلالش از بندگان صاحب كمال كه فرمان قضا مثالش به خلايق رسانند ، خالى نبود و همواره در هر زمانى « 5 » پيغمبرى كه زبان استعداد اهالى آن زمان داند و اصلاح احوال ايشان تواند بر طبق فرمودهء  « وَ ما أَرْسَلْنا مِنْ رَسُولٍ إِلَّا بِلِسانِ قَوْمِهِ »  برانگيزانيد . و آنچه از كلام حق جل و علا به دو فرود آمده بود ، ايشان را شنوانيد « 6 » « هريك از يكدگر گرامىتر » تا زمان هدايت نشان محمد مصطفى - صلوات اللّه و سلامه عليه - كه\r\n\r\n\r\n","description":"","footnote":"\r\n( 1 ) - ب : زدايشان .\r\n( 2 ) - ب : بيت .\r\n( 3 ) - ب : بيت .\r\n( 4 ) - ب :\r\nراه راست .\r\n( 5 ) - ب : هر زمان .\r\n( 6 ) - ب : مصراع .\r\n","page_name":" 41 ","page_number":79},
  {"content":"\r\n\r\nسرخيل آن زمرهء برگزيده است در رسيد ، هرآينه تمام كلام « 1 » به حكم « اوتيت جوامع الحكم » بر دل پاك منقبت لولاك او فرود آمد و تمام معنى حق و مراد مطلق را در افعال و اقوال حقايق « 2 » احوالش به حكم  « وَ ما أَرْسَلْناكَ إِلَّا رَحْمَةً لِلْعالَمِينَ »  درج فرموده ، امت كمالى خود را بدان رهنمايى كرد . هرآينه ساير اوضاعى كه از حضرت رسالت مآب ختمى و برگزيدگان خانوادهء جلال و ملازمان آستان كمالش مانده ، يكسر مشتمل بر علوم ارجمند و حقايق « 3 » و معانى بلند است ، چنانچه هر آفريده‌اى كه سعادت آن يافت كه تيز گام افهام را در اين ميدان لطائف جولان برانگيزاند « 4 » ، هر دم به قدر قوت سير عالمهاى حقايق و معارف كه در ضمن آن صور شرعيه است دريابد و درياباند « 5 » :\r\n به هيچ صورتى اندر نباشد اين همه معنى * به هيچ سورتى اندر نيايد اين همه آيت \r\nلاجرم اشارت ملهم وقت چنان شد كه چندى از معانى آن صور شرعيهء حقايق ترجمان كه هيئت جمعى كمالى صلاة به حكم فرموده :  « إِنَّ الصَّلاةَ كانَتْ عَلَى الْمُؤْمِنِينَ كِتاباً مَوْقُوتاً »  بر آن منطوى است به زبان معارف نشان درويشان به قدر قوت فهم و مساعدت زمان در سلك بيان كشد . و بدين‌وسيله خود را عرضهء التفات سعادت پرتو طلاب كمال و خدام ورثهء ختمى كند . و اين رساله اولا مشتمل بر مقدمه و دو باب است .\r\n\r\nمقدمه\r\nببايد دانست كه در اصول احصايى و علم حرف مقرر است كه هرچه در عالم آميزش و آلايش صورت مىگيرد - خواه « 6 » صورت ظهورى كونى كه بر\r\n\r\n\r\n","description":"","footnote":"\r\n( 1 ) - ب : هرآينه كلام .\r\n( 2 ) - ب : حقايق و احوالش .\r\n( 3 ) - ن : و حقايق معانى .\r\n( 4 ) - برانگيزانيد .\r\n( 5 ) - ب : و درناماند ، بيت .\r\n( 6 ) - ب : خواه ظهورى كونى .\r\n","page_name":" 42 ","page_number":80},
  {"content":"\r\n\r\nصفايح طبايع و عناصر هويدا مىگردد و خواه صورت اظهارى وجودى كه بر صحايف احكام و شرايع در صدد « 1 » پيدايى و پيداكنندگى مىآيد - البته از اصول اربعه ظاهر مىتواند شد و تا اركان آن پذيراى صورت تربيع كه هويدايى وحدت جمعى و وجود كمالى بدان است نمىشود ، بنياد ظهور هيچ صورت بر آن تحقق نيابد ، چنانچه طبايع اربعه به نسبت با مزاج « 2 » و اخلاط چهارگانه به نسبت با بدن انسان و فصول چهارگانه به نسبت با زمان ، و پنجم اين‌ها صورت جمعيت كل است كه هريك در او طرف خفا دارند ولى كل به وحدت جمعى ظاهر شده ، چنانچه در مطولات تحقيق آن مبسوط گشته ، هرگاه كه اين مقدمه مقرر شد روشن گشت كه در احكام « 3 » شرعى اظهارى نيز آنچه تعلق به عالم آميزش و آلايش داشته باشد ظاهر شدن او را از اين اركان « 4 » چهارگانه ناگزير خواهد بودن .\r\nو از اينجاست كه پيشوايان راه دين كه بنياد كارخانهء احكام شرعى بر مساعى افكار و اقلام ايشان است ، ظاهر همين چهار واقع شده « 5 » :\r\n مىسرشت اين چهار چيز بهم * مدتى چون تمام شد معجون « 6 »\r\nدردها را در او نهاد دوا * رنجها را از او نوشت افسون \r\nديگر معلوم مىبايد كردن كه عبادات « 7 » از دو گونه است : يكى فرائض كه نجات و رستگارى بنده جز به گزاردن آن صورت نبندد و آن به مثابت « 8 » مايه است و رأس المال ، مسافران صوب طلب را و تاجران حلقهء كسب ادب . و يكى ديگر نوافل كه درجات بلند و مراتب ارجمند از گزاردن آن حاصل مىشود و آن به منزلهء سود مىشود در آن بازار .\r\nپس هر بنده‌اى « 9 » كه متوجهء راه عبادت شود و طالب ترقى به مدارج\r\n\r\n\r\n","description":"","footnote":"\r\n( 1 ) - ب : مدد پيدايى .\r\n( 2 ) - ب : به نسبت به افواج .\r\n( 3 ) - ب : كه در احكام شرعى بر مساعى افكار و اقلام ايشان است ظاهر همين چهار واقع شده . قطعه .\r\n( 4 ) - ن : از اين چهارگانه .\r\n( 5 ) - ن : ش .\r\n( 6 ) - ب : تمام معجون شد .\r\n( 7 ) - ب : كه عبادت .\r\n( 8 ) - ب : به مثابت است .\r\n( 9 ) - ن : بنده .\r\n","page_name":" 43 ","page_number":81},
  {"content":"\r\n\r\nكمال باشد ، بايد كه هر دو را به واجبى بجاى آرد . ليكن به شرط آنكه نيت كه به منزلهء روح مىشود جسد اعمال و عبادات را ، از مرض عجب و ريا و رعونت و مرا و ساير مهلكات ، چنانچه حجة الاسلام در كتاب « احيا » تحقيق « 1 » آن نموده ، سالم داشته باشد ، تا تقويم آن عمل تواند نمود ، كه اثرى بر آن مترتب گردد « 2 » .\r\n تا نيايى برون چو مار از پوست * نتوانى ربود گنج ز مار « 3 » \r\n\r\nباب اول\r\nدر معنى طهارت و تحقيق اركان معنوى آن و آن دو صحيفه است و يك تذنيب :\r\n\r\nصحيفهء اول\r\nدر بيان حقيقت طهارت و تقسيم آن و معنى اقسامش .\r\nطهارت عبارت از پاك شدن است از حدث آميزش عالم كون و سزاوارى نماز و عبادت حق يافتن و آن دو گونه است : وضو و غسل .\r\nوضو در لغت عرب عبارت از خوبى و نظافت است و در شرع عبارت از پاك شدن از حدث بشرى است و شستن اندامى چند مخصوص كه از براى نماز شستن آنها واجب شده اولا بر مقتضاى فرمودهء  « إِذا قُمْتُمْ إِلَى الصَّلاةِ فَاغْسِلُوا وُجُوهَكُمْ »  الى آخر الآية . و ثانيا « 4 » به فعل رسول - صلى اللّه عليه و سلم « 5 » - و تعليم كردن و آموزانيدن ايشان امت خود را .\r\nو ببايد دانست كه شستن اين اندامهاى مخصوص وقتى كافى مىباشد در پاكى نماز كه آدمى بر طهارت اصلى خود باقى باشد و به عالم آلايش او را از آن « 6 » آميزشى نشده باشد كه بدان حدث جنابت طارى شود « 7 » و بدن او را پليد\r\n\r\n\r\n","description":"","footnote":"\r\n( 1 ) - ن : تحقيق نموده .\r\n( 2 ) - ب : بيت . ن : ش .\r\n( 3 ) - ب : گنج از مار .\r\n( 4 ) - ب : به نقل رسول .\r\n( 5 ) - ب ، ن : و آل و سلم .\r\n( 6 ) - ب : آميزش .\r\n( 7 ) - ب : طارى شود از آن .\r\n","page_name":" 44 ","page_number":82},
  {"content":"\r\n\r\nگرداند ، چه اگر از اين‌گونه آميزشى او را دست داده باشد و بدين حدث بزرگ هيكل او « 1 » آلوده شده باشد هرآينه آن‌قدر شستن او را بسنده نخواهد بودن در پاكى نماز ، بلكه « 2 » اولا پاك كردن همهء بدن از آن « 3 » حدث واجب آيد و بعد از آن ، آن شستنها كه در وضو واجب شده فايده كند و بدان نماز تواند گزارد ، چنانچه هم در آن آيهء كريمه اشارت بدين معنى فرموده كه  « وَ إِنْ كُنْتُمْ جُنُباً فَاطَّهَّرُوا »  چه اول پاك كردن بدن است از آنچه كسب كرده است از اين آميزش و بعد از آن شستن اعضاى مخصوص از براى نماز و متوجهء عالم عبوديت حق شدن و مقام نيستى خود را دريافتن « 4 » .\r\n شست‌وشويى كن و آنگاه به مسجد فرماى * تا نگردد ز تو اين خانهء پاك آلوده \r\nو در آيت كريمه اشارت بدين فرموده آنجا كه از براى غسل  « فَاطَّهَّرُوا »  فرموده و از براى وضو  « فَاغْسِلُوا »  و آن آلايش كه سبب اين پليدى بزرگ مىشود شش گونه است :\r\nسه مخصوص به زنان است و آن حيض است و نفاس و زاييدن ، و سه مشترك است و آن مباشرت است و انزال منى و مردن . و حكمت در آنكه اين‌ها موجب آن حدث بزرگ مىشوند آن است كه نهايت جمعيت اين نشأت عنصرى انسان است كه « 5 » همهء آميزشها در او جمع است و صورت كاملهء فطرت اصلى الهى است كه بر مقتضاى فرمودهء  « فِطْرَتَ اللَّهِ الَّتِي فَطَرَ النَّاسَ عَلَيْها »  هيچ چيز از آن خارج نمانده « 6 » :\r\n اى نسخهء نامهء الهى كه تويى * وى آينهء جمال شاهى كه تويى\r\nبيرون ز تو نيست هرچه در عالم هست * در خود بطلب هرآنچه خواهى كه تويى \r\n\r\n\r\n","description":"","footnote":"\r\n( 1 ) - ب : هيكل و آلوده .\r\n( 2 ) - ب : بلكه او پاك كردن .\r\n( 3 ) - ن :\r\nاز آن حدث واجب شده فايده كند .\r\n( 4 ) - ب : بيت .\r\n( 5 ) - ب : كه آميزشها در او جمع است .\r\n( 6 ) - ن ، ب : رباعى .\r\n","page_name":" 45 ","page_number":83},
  {"content":"\r\n\r\nپس هر آميزشى كه به دو ، آن فطرت اصلى و جمعيت ذاتى خلل‌پذير « 1 » مىشود و اثبات خارجى كه قابليت شركت و مثليت دارد مىكند هرآينه سبب آن نوع پليدى شود كه آن را حدث بزرگ خوانند و آن خلل از سه گونه صورت بندد ، كه آن : يا به جدا شدن چيزى است از آن جمعيت كه صورت « 2 » كمالى حيوة بدان قائم است يعنى روح از بدن و آن يكى از سببهاى مشترك است . يا به جدا شدن چيزى كه مادهء چنان جمعيتى تواند شد يعنى منى . يا حركتى كه موجب جدا شدن چنان ماده‌اى باشد يعنى مباشرت . يا به جدا شدن ماده‌اى كه صورت‌پذير شده باشد يعنى زاييدن « 3 » . و اين يك مخصوص زنان است و چون ايشان را اسباب مادهء آن جمعيت بيشتر است كه طرف ام واقع شده و تحصيل ماده كار او است هرآينه دو سبب ديگر مخصوص ايشان باشد كه آن حيض است و نفاس چه اين « 4 » هر دو مادهء غذاى جنين مىشود و سبب بقاى مثل ، چنانچه در حكمت مبين گشته پس سبب اين حدث بزرگ كه اثبات مثل مىكند هم از اين جمعيت شده ، چنانچه تحقيق آن خواهد آمد « 5 » :\r\n حدث از تو است ورنه پيش از تو * همه روى زمين نمازى بود \r\nو پاك كردن آن پليدى بزرگ ، به رسانيدن آب پاك باشد به همهء اندام ، چنانچه هر بن مويى را برسد ، چه همهء اجزاى بدن در خلل يافتن آن جمعيت از فقدان چنان جزئى ، مشترك‌اند و آب است كه آن پليدى را پاك مىكند و سبب كسب جمعيتى ديگر مىشود « 6 » :\r\n آب ناداده « 7 » زمين را چه بهارى باشد * كشت ناكرده چرا دانه طمع مىدارى ! \r\nپس آنچه واجب است در پاك گردانيدن بدن از اين حدث بزرگ نزد « 8 » امام ابو حنيفه - رضى اللّه عنه - رسانيدن آب است به همه اجزاى بدن و مضمضه\r\n\r\n\r\n","description":"","footnote":"\r\n( 1 ) - ب : ذاتى كه خلل‌پذير مىشود .\r\n( 2 ) - ب : صورت حياة .\r\n( 3 ) - ب : آن يك .\r\n( 4 ) - ب : چه آن .\r\n( 5 ) - ب : بيت .\r\n( 6 ) - ب : بيت .\r\n( 7 ) - ن : ناديده .\r\n( 8 ) - ن : نزد ابو حنيفه رسانيدن .\r\n","page_name":" 46 ","page_number":84},
  {"content":"\r\n\r\nو استنشاق . و نزد « 1 » امام شافعى - رضى اللّه عنه - نيت است و رسانيدن آب بر وجه مذكور . و چون اندرون دهان و بينى از اجزاى ظاهر بدن آدمى نيست ، داخل نكرده ، چنانچه در بحث وضو تحقيق اين سخن خواهد آمدن .\r\nبعد از آن چون آدمى بدن خود را از اين حدث بزرگ پاك گردانيد و به طهارت فطرت اصلى خود بازگشت ، هرآينه در وقت نماز او را همين شستن اعضاى وضو بسنده « 2 » بود و به همين مستعد و آمادهء نماز شود . و آنچه واجب است در وضو نزد « 3 » امام ابو حنيفه - رضى اللّه عنه - چهار چيز است بنا بر آنكه اصل بدن آدمى از چهار ركن است : ثقيلين يعنى آب و خاك كه بيشتر اجزاى بدن مذكور از ايشان « 4 » است و لهذا در قرآن مجيد آمده كه  « هُوَ الَّذِي خَلَقَكُمْ مِنْ طِينٍ »  .\r\nو بعد از آن هوا است كه قوام روح بدان است و مادهء ترويح دل از آن . و بعد از آن آتش ؛ و او اگرچه مبناى حرارت غريزى است كه قوام حيوة بدان است و ليكن در تقويم ظاهر بدن كه اعضاى وضواند عين آن ركن را سهل دخلى هست بلكه مجرد مس حرارت كافى است ، و ركن مسح در وضو اشارت بدين ركن است و تلويح بدين نكته و به ديگر نكات كه تبيين آن تعسرى دارد ، و باقى اركان چون همه باعيانها « 5 » جزء « 6 » ظاهر بدن واقع شده‌اند به ازاى هريك شستن عضوى « 7 » واجب ديد .\r\nو چون « 8 » امام شافعى را بعد از اين معلوم شد كه هم چنانچه اين چهار ركن جزء بدن است مزاج نيز كه عبارت از كيفيت وحدانى است كه بعد از تفاعل اجزاى آن اركان و ترتيبى كه ميان افعال هريك است حاصل شده ، هم « 9 » جزء بدن آدمى است و همچنين روح كه مبناى قوام همه به دو است هم جزئى ديگر\r\n\r\n\r\n","description":"","footnote":"\r\n( 1 ) - ن : نزد شافعى نيت .\r\n( 2 ) - ب : پسنديده بود . ن : بسنده بود .\r\n( 3 ) - ن : نزد ابو حنيفه چهار .\r\n( 4 ) - ب : مذكور ايشان است .\r\n( 5 ) - ب : اعيانها .\r\n( 6 ) - ن : جز بدن .\r\n( 7 ) - ب : واهب ديد .\r\n( 8 ) - ن : و چون شافعى .\r\n( 9 ) - ب : همه جزء بدن .\r\n","page_name":" 47 ","page_number":85},
  {"content":"\r\n\r\nاست . ازاين‌رو دو چيز ديگر واجب گردانيد : يكى ترتيب كه به ازاى مزاج واقع شده و يكى نيت كه به ازاى روح است . فىالجمله ائمهء اجتهاد كه پيشوايان شارع صواب‌اند هريك بر مقتضاى فرمودهء « اصحابى كالنجوم بايهم اقتديتم اهتديتم » نيرى از برج كمال نبوت‌اند ، و ستاره‌اى از سپهر هدايت خاتم‌النبيين‌اند در طى هر خلافى كه كرده‌اند بسى حكمت درج است ، چنانچه فحواى فرمودهء « اختلاف امتى رحمة » « 1 » اشارتى بدان است « 2 » .\r\n در غباراند شاه و لشكر ، باش * تا برون آيد آن علم ز غبار\r\nجز يكى نيست صورت خواجه * كثرت از آينه است و آينه‌دار « 3 » \r\n\r\nصحيفهء دوم\r\nدر معنى اركان وضو و بيان حكمت هريك .\r\nپوشيده نماند كه هم چنانچه صلاة ظاهر كه همهء اهل اسلام « 4 » به گزاردن آن مكلف‌اند بىآنكه پيشتر ، شرائط طهارت چنانچه ائمهء دين - رضوان اللّه عليهم اجمعين - روشن كرده‌اند ، بجاى آورد ، درست نيايد . همچنين صلاة باطن كه به حكم فرمودهء  « الَّذِينَ هُمْ عَلى صَلاتِهِمْ دائِمُونَ »  مخصوص « 5 » به برگزيدگان بندگان او است كه هم ظاهر و هم باطن بجا مىآرند و هر دو بر خود واجب مىدانند و ايشان متحققان به كمال ايمان‌اند كه در عرف سنت آن را به احسان تعبير فرموده ، در آن حديث مبارك كه به واسطهء سؤال جبرئيل ، دين خاصهء خود را « 6 » تعليم امت بزرگوارش مىكند و مىگويد كه : « الاحسان ان تعبد اللّه كانك تراه فان لم تكن تراه فانه يراك » آن نماز نيز بىآنكه پيشتر طهارت اندرونى كه لايق آن تواند بود تقويم يافته باشد صورت نبندد « 7 » .\r\n\r\n\r\n","description":"","footnote":"\r\n( 1 ) - ب : اشارت بدان است .\r\n( 2 ) - ب : بيت .\r\n( 3 ) - ب : آينه راز .\r\n( 4 ) - ن : همه اسلام .\r\n( 5 ) - ن : مخصوص برگزيدگان .\r\n( 6 ) - ب : تعليم است .\r\n( 7 ) - ب : قطعه .\r\n","page_name":" 48 ","page_number":86},
  {"content":"\r\n\r\n رو به ميقاتگاه معنى نه * اربعينى به آب ديده برآر\r\nتا بگويد مسيح روح سخن * تا ببيند « 1 » كليم دل ديدار \r\nو هم چنانچه طهارت ظاهر ، اولا دور كردن خبث است يعنى « 2 » زائل گردانيدن نجاست محسوس كه بر اعضا و جامه و جاى نماز باشد و بعد از آن اگر خللى در جمعيت « 3 » اصلى واقع شده باشد و فطرت سليمه را آلوده كرده باشد احتياج به زايل كردن حدث بزرگ شود ، يعنى امرى « 4 » معنوى كه همهء اعضا را فروگرفته باشد و آن به رسانيدن آب صورت بندد بر وجهى كه تحقيق آن كرده شد و اگر آن خلل طارى نشده و فطرت اصلى برقرار خود به سلامت « 5 » باشد احتياج بدور كردن حدث كوچك « 6 » باشد وى را و بس و آن عبارت از امرى « 7 » معنوى است غير محسوس بر اعضاى وضو كه مانع است از اداى نماز و گزاردن آن بر وجه « 8 » مقبول ؛ همچنين طهارت معنوى كه نماز اهل خصوص و برگزيدگان حضرت عزت موقوف آن است ، اولا دور كردن خبث دنياست كه عبارت از تعلقات اعيان خارجى محسوس خواهد بود و تملكات عارضى « 9 » سريعة الزوال و آن را به زبان ايشان تجريد خوانند ، چنانچه فحواى فرمودهء « من حسن اسلام المرء تركه ما لا يعنيه » از آن مفصح است ، و ثانيا دور گردانيدن حدث بزرگ است اگر فطرت سليمه خلل پذيرفته و صاحب استغراق و انهماك در لذات و شهوات و عادات شده و او را از طريق مقصد حقيقى مشغول كرده و آن به رسانيدن « 10 » آب انابت و پشيمانى تواند بود كه به طاسات خشوع و خضوع بر سر استكانت ريزد به وجهى كه همه اجزاى هيكل « 11 » جسمانى و قواى روحانى را فروگيرد ، چنانچه گفته‌اند « 12 » .\r\n\r\n\r\n","description":"","footnote":"\r\n( 1 ) - دم : نايد .\r\n( 2 ) - دم : پاك گردانيدن .\r\n( 3 ) - ب : دون جمعيت .\r\n( 4 ) - ن : امر معنوى .\r\n( 5 ) - ن ، ب : خود سلامت .\r\n( 6 ) - ن : كوچك وى را .\r\n( 7 ) - ن : امر معنوى .\r\n( 8 ) - ب : وجهى .\r\n( 9 ) - ب : عارض .\r\n( 10 ) - ن :\r\nبه رسانيدن انابت .\r\n( 11 ) - ب : هيكلة .\r\n( 12 ) - ب : بيت .\r\n","page_name":" 49 ","page_number":87},
  {"content":"\r\n\r\n غسل در اشك زدم كاهل طريقت گويند * پاك شو اول و پس ديده بر آن پاك انداز \r\nو اين را مقام توبت خوانند و تحقيق مراتب آن و بيان آدابش در اين رساله نگنجد .\r\nشيخ عبد اللّه انصارى در كتاب منازل « 1 » السائرين بيان آن به واجبى كرده ازآنجا طلب‌اند ، و اگر سالك از اهل انهماك و استغراق نباشد و فطرت اصليش به سلامت باشد او را احتياج به دور كردن حدث كوچك باشد و بس ، و آن دور كردن تعلقات معنوى است كه تحقيق آن در بيان معنى اركان وضو مىآيد ، و اين دور كردن حدث را به زبان ايشان تفريد خوانند ، چنانچه فحواى « سيروا سبق « 2 » المفردون » بدان دلالت مىكند « 3 » .\r\n تو يكى و او يكى دو باشد دو * اين يكى زان يكى « 4 » ببايد كاست \r\nو اركان دور كردن اين حدث مذكور كه وضوى خواص است ، اولا آن است كه روى اميد « 5 » را از غير پروردگار خود ، پاك بشويد و بعد از آن دست تصرف و تعمل را از كار و بار دنيا يكسر تا آنجا كه محل رفق و نفع است فروشويد ، خواه يمين تصرفات محموده و خواه يسار تصرفات مذمومه « 6 » ، چنانچه گفته باشند « 7 » :\r\n باز غوغاى او علم برداشت * عشق او خنجر ستم برداشت\r\nهرچه بيراه بود غارت كرد * و آنچه بر راه بود هم برداشت \r\nو از اين حرف متفطن زيرك را معلوم مىشود كه دست تصرف از دنيا تا آنجا شستنى است كه ضرورى سالك نباشد و به ترك آن متضرر نگردد ، چنانچه « 8 » فحواى فرموده :  « وَ أَيْدِيَكُمْ إِلَى الْمَرافِقِ »  بدان اشارت كرده ، و حديث\r\n\r\n\r\n","description":"","footnote":"\r\n( 1 ) - ب : منازل السالكين .\r\n( 2 ) - ب : سيق .\r\n( 3 ) - ب : بيت .\r\n( 4 ) - ب : نبايد .\r\n( 5 ) - ن : اميد از .\r\n( 6 ) - ب : مذكوره .\r\n( 7 ) - ب : باشد ، بيت .\r\n( 8 ) - ن : چنانچه فرموده .\r\n","page_name":" 50 ","page_number":88},
  {"content":"\r\n\r\n« من حسن اسلام المرء » نيز مؤيد آن است . فاما بايد كه از بنياد كارش ، دل به نيت خلوص توجه ، متحقق كرده باشد و گرد سرادق همت او ، به گرد تعلقات مرتبهء دنيوى و اخروى ، آلوده نباشد ، چنانچه گفته‌اند « 1 » :\r\n گر دنيى و آخرت بيارند * كين هر دو بگير و دوست بگذار\r\nما يوسف خود نمىفروشيم * تو سيم سياه خود نگهدار \r\nو بعد از اين‌ها ركنى ديگر آن است كه سر جاه و سربلندى را به انگشتان نمايش ، مسح ملامت بكشد و از اينجاست كه چون گوش را در اين باب نوع شركتى هست كه ملامت و ملاحات بيشتر از رهگذر « 2 » او به سالك « 3 » مىرسد ، چنانچه گفته‌اند « 4 » :\r\n ادر ذكر من اهوى و لو بملامى * فان احاديث الحبيب مدامى \r\nهرآينه شركت « 5 » او با سر در مسح ، مسنون آمده چنانچه در تحقيق سنن بيان آن خواهد آمدن . و بعد از آن ركنى ديگر آن است كه پاى سعى و تكاپوى را از غير مقصود حقيقى تمام فروشويد و به سوى مقصد اصلى  « فَفِرُّوا إِلَى اللَّهِ »  پويد و همو را جويد « 6 » :\r\n در كوى او عماد « 7 » اگرت راه مىدهند * تا سر رود به سر رو ، تا پا رود بپو \r\nبعد از آن چون سالك اين اركان را تمام بجاى آورده باشد هرآينه از آن پليدى كه مانع گزاردن نماز معنوى باشد ، پاك گشته و خلاص شده و صلاحيت آن پيدا كرده كه به اقامت نماز خواص ، قيام تواند نمود ، و ليكن بعد از آن « 8 » كه فاتحهء ختمى كه عبارت از سبع المثانى است ، ياد گيرد . اين است تحقيق اركان طهارت معنوى و شرائط آن « 9 » .\r\n\r\n\r\n","description":"","footnote":"\r\n( 1 ) - ب : قطعه .\r\n( 2 ) - ب : رهگذار .\r\n( 3 ) - ب : هالك .\r\n( 4 ) - ب :\r\nقطعه .\r\n( 5 ) - دم : شركت باسر .\r\n( 6 ) - ب : بيت . دم : خويد .\r\n( 7 ) - ن :\r\nتوما .\r\n( 8 ) - ن : بعد از آن فاتحه .\r\n( 9 ) - ب : قطعه .\r\n","page_name":" 51 ","page_number":89},
  {"content":"\r\n\r\n اگر دارى سر اين ، پاى درنه * به ترك جان بگو ، چه جاى جان است\r\nو گرنه در سلامت رو كه با تو * سخن گفتن ز دلق و طيلسان است \r\nپس هوشمندان شاهراه طلب را بايد كه به مجرد آنكه شخصى اطراف و جوارح خود را به ظاهر آن عبارات و طاعات بيارايد و دكان افعال را به اشكال فريبندهء مقبولات اعمال ، كه متاع رايج بازار عادت‌پرستان شهرستان طبيعت است ، زينت دهد ، مغرور نشود « 1 » .\r\n اگر طريق هدايت روى تو شرط آن « 2 » است * كه هر حديث كه خواهى ، ز اهل آن شنوى\r\nو گرنه نان به بهاى كليچه بايد خورد * چو وصف آن تو هم ، از صاحب دكان شنوى\r\nتو « 3 » خود به باغ رو و گوش كن كه سهل بود * اگر فضيلت بلبل ، ز باغبان شنوى \r\nتذنيب در بيان « 4 » معنى سنن وضو و تحقيق هريك از سنتهاى آن :\r\nاولا ببايد دانست كه آدمى را هم « 5 » چنانچه در مرتبهء ظهور رويى آماده شده كه آدم بدان متحقق است و تمام آن در يوسف - عليه السلام - روى نموده چنانچه فحواى فرمودهء « 6 » :  « أَحْسَنَ الْقَصَصِ »  بدان مشعر است ، همچنين در مرتبهء كمال اظهار نيز « 7 » رويى دارد و تمام آن در محمد عربى - صلوات اللّه و سلامه « 8 » عليه و على آله اجمعين - پيدا شده ، چنانچه فحواى فرمودهء : انا افصح از آن افصاح نموده « 9 » ،\r\n\r\n\r\n","description":"","footnote":"\r\n( 1 ) - ب : بيت .\r\n( 2 ) - ن : اين است .\r\n( 3 ) - ن : تو هم به باغ .\r\n( 4 ) - ن : در بيان سنن .\r\n( 5 ) - ب : آدمى را چنانچه .\r\n( 6 ) - دم : يوسف عليه السلام روى نموده چنانچه فحواى فرمودهء انا افصح ( بنابراين نسخه دم فاقد چند جمله است ) .\r\n( 7 ) - ب : روى .\r\n( 8 ) - ن : عليه و آله .\r\n( 9 ) - ب : بيت .\r\n","page_name":" 52 ","page_number":90},
  {"content":"\r\n\r\n انا افصح كه حديث تو در افواه انداخت * قصهء يوسف مصرى همه در چاه انداخت \r\nو هم چنانچه روى اول كه عبارت از سطح ظاهر وجه است و لوح صور كتابى حروف است ، جامع و مظهر همهء مشاعر و اكثر قواى انسانى است كه هريك را در آنجا صورتى خاص ظاهر شده و همه را در خود مىنمايد چنانچه در مفاحص تحقيق آن شده ؛ همچنين روى دوم كه عبارت از سطح باطن وجه است و زبان و دهان ، صورت آن است ، جامع و مظهر حروف كلامى است كه هرچه هست همه را به صورتى خاص به دو مىنمايد . از براى اين است كه سنت سنيّهء محمد مصطفى - صلى اللّه « 1 » عليه و سلم - ساير اركان وضو را بعد از بسمله و غسل كفين كه اشارت به توجه « 2 » است ، به روى وجودى سوى سماى اسماى حق و شستن يمين و يسار تصرف از غير او و كف دست اختيار و اقتدار ، مصدّر به مضمضه و استنشاق گردانيد ، تا تطهير شامل هر دورو باشد . و چون مورد استنشاق را درآمدن و رفتن هواى متنفس كه حامل « 3 » صور حروف و كلام‌اند با دهان شركت ثابت است ، هرآينه در اين تطهير رديف او گشت ، چنانچه گوش شنوايى و گردن انقياد ، كه در كشيدن مسح ملامت رديف سر شدند و در پيشترك ايمايى بدان كرده شده .\r\nو چون در اصول احصايى مقرر گشته كه ساير مقاصد و نتايج از عدد ثلاثه متولد مىگردد كه يكى از آن به منزلهء پدر شود و دوم به منزلهء مادر و سوم به منزلهء امتزاج و ازدواج ، هرآينه در ساير اركان وضو كه غايت آن تولد تطهير است بعد از تقديم طرف يمين روحانيات كه اشارت به اهتمام در تطهير باطن است اولا چنانچه گفته‌اند « 4 » :\r\n شستنى اندرون تو است اول * ز آنكه بيرون ، خود آب مىشويد \r\n\r\n\r\n","description":"","footnote":"\r\n( 1 ) - ن : عليه و آله و سلم . ب : و آله .\r\n( 2 ) - ن : به توجه به روى .\r\n( 3 ) - ب : حاصل .\r\n( 4 ) - ب : بيت .\r\n","page_name":" 53 ","page_number":91},
  {"content":"\r\n\r\nآن تثليث را رعايت فرمودند تا نتيجهء طهارت بروجه اكمل بر او مترتب گردد « 1 » .\r\n آتش و بوتهء به مى « 2 » بايد * تا پديد آورد زر تو عيار « 3 » \r\n\r\nباب دوم\r\nدر تحقيق معنى نماز و آن مشتمل است بر مقدمه‌اى و پنج صحيفه و تذنيبى ، چه پيشتر از بيان معنى نماز لا بد است از ذكر مقدمه‌اى كه تحقيق معنى عبادت بدان كرده شود كه تمام حقيقت نماز بدان هويدا مىتواند شد .\r\nمقدمه - ببايد دانست كه بندگى خدا از دو گونه است : يكى بندگى تسخيرى كه سرشت آفرينش كائنات بر آنست و همهء موجودات بدين بندگى استادگى مىنمايند ، خواه آگاهان شاهراه يافت و هوشمندى و خواه بىخبران كنج غفلت و بىهوشى ، چنانچه فحواى فرمودهء :  « إِنْ كُلُّ مَنْ فِي السَّماواتِ وَ الْأَرْضِ إِلَّا آتِي الرَّحْمنِ عَبْداً »  از آن خبر مىدهد . و اين نوع بندگى تابع رحمت وجودى است و همهء آفرينش « 4 » را شامل است . اهل سعادت و شقاوت در آن ممتاز نيستند .\r\nو دوم بندگى اختيارى كه ثقلين بدان ممتازاند و از براى همان آفريده شده ، چنانچه مؤداى فرمودهء :  « وَ ما خَلَقْتُ الْجِنَّ وَ الْإِنْسَ إِلَّا لِيَعْبُدُونِ »  بدان مفصح است .\r\nو آن است كه به اسم عبادت موسوم است و اهل سعادت بدان جدا مىشوند از اهل شقاوت و مستحق ثواب و عقاب مىگردند .\r\nو تمام تحقيق اين سخن آن است كه : فيض رحمت حق كه از پرتو نور او هرچه هست ، پيدا شده دو گونه است : يكى آنكه متوجه پيدا كردن كائنات است و غايت آن فيض رحمت ، پيدايى و هويدايى هر چيز است ، كمال آن « 5 » گونه\r\n\r\n\r\n","description":"","footnote":"\r\n( 1 ) - ب : بيت .\r\n( 2 ) - ب : همى .\r\n( 3 ) - ن : و اللّه اعلم .\r\n( 4 ) - ب :\r\nآفرينش شامل است .\r\n( 5 ) - ب : آن دو گونه .\r\n","page_name":" 54 ","page_number":92},
  {"content":"\r\n\r\nرحمت و غايت تماميش آن است كه هرچه باشد چنانچه هست « 1 » بنمايد ، و آن اثر رحمت رحمانى است « 2 » . و دوم آنكه متوجه يافت ايشان است ، و غايت آن رحمت ، يافت « 3 » و يابندگى هر چيز است خود را و ديگرى را ، و كمال اين نوع آن است كه هرچه باشد چنانچه هست دريابد ، تا نيك را كار بندد و از ميامن آن به درجات سعادت پيوندد و از بد بپرهيزد تا از دركات شقاوت خلاص يابد ، و اين اثر رحمت رحيمى است .\r\nپس چون اين مقدمه مقرر شد ، ببايد دانست كه خلق را در برابر هر رحمتى نوعى از بندگى هست كه بدان استادگى نمايد و شكر آن گزارد ، در « 4 » برابر اثر رحمت رحمانى كه عام است ، عبوديت تسخيرى دارد كه موقوف هيچ فعلى اختيارى و قصدى « 5 » ارادى تكليفى نيست . و در برابر رحمت رحيمى كه خاص است ، عبادت اختيارى دارد كه موقوف حركت ارادى است كه از بنده به اختيار صادر گردد . و از براى اين است كه محل اين نوع عبادت ، انسان عاقل بالغ است كه متصف به اختيار و تميز تواند شد .\r\nو آنچه محل بحث ماست اين نوع عبادت است نه مطلقا « 6 » ، بلكه آن صنف از او كه خاتم الرسالة محمد عربى - صلوات اللّه و سلامه عليه - « 7 » بدان فرستاده شده است بر كافه امم و بر ذمت « 8 » امت كمالى او « 9 » ، همان است كه واجب شده الحالة هذه ، چه هر نبيّى از انبيا كه آمده‌اند و آنچه مراد حق است در هر زمانى به قوم آن زمان رسانيده‌اند و هم به زبان ايشان آنچه « 10 » مطلوبشان بوده و به زبان استعداد خواسته‌اند ، با ايشان در ميان نهاده‌اند ، يكسر رهنمايان راست راه دارالسلام « 11 » سعادت‌اند و پيشوايان شاهراه بيت المعمور رشد و هدايت .\r\n\r\n\r\n","description":"","footnote":"\r\n( 1 ) - دم : دريابد .\r\n( 2 ) - ب : دوم .\r\n( 3 ) - ن : و يافت . ب : يافت و بندگى .\r\n( 4 ) - ن : در برابر رحمت رحمانى .\r\n( 5 ) - ن : و تصدى .\r\n( 6 ) - ب : مطلقا است .\r\n( 7 ) - ن : عليه و آله .\r\n( 8 ) - ب : بر ذمت كمالى .\r\n( 9 ) - ن : اوست كه واجب .\r\n( 10 ) - ب : ايشان مطلوبشان .\r\n( 11 ) - ن : سعادت‌اند .\r\n","page_name":" 55 ","page_number":93},
  {"content":"\r\n\r\nو ليكن هريك از آن مراد رويى نموده‌اند و از اظهار قصر جمعيتش بنيادى نهاده‌اند ، هرچند همه در بناى آن قصر انبازاند و هريك صورت جزئى از اجزاى هيكل گرامى پيكر اويند . و ليكن تفاوت بسيار واقع است در ميان آن اجزا از روى پايه‌ورى و بلند مرتبه‌اى و از روى نزديكى ايشان با آن جزء پسين كه تمامى آن پيكر به او پيدا شده و هر دو در وجود كونى و عالم نمود كه زمان هويدايى او است ، يك صورت دارند ، چه هركدام از اين اجزا كه بدان جزء نزديكتر باشند او بلندپايه‌تر خواهد بود ضرورتا . و آن جزء پسين در اين مثال مفروض ، صورت حضرت رسالت پناه ختمى محمدى است - صلوات اللّه و سلامه عليه - چنانچه فحواى فرمودهء همگى نموده‌اش در حديث : « مثلى و مثل الانبياء من قبلى » الى اخره به تفاصيل آن گويا گشته « 1 » .\r\n چل روز از آن سبب گل آدم « 2 » سرشته بود * تا قصر دين به خشت وجودت شود تمام \r\nچه آن جزء پسين ازآن‌رو كه با كل در آن « 3 » رو يكىاند ، هرآينه از جمعيت امر كل ، تمام با خبر « 4 » باشد و از آنچه هر جزئى از اجزاى كل خواسته به زبان استعداد آگاه ، پس او را صلاحيت آن باشد كه جوامع الكلم به دو فرود آيد و مبعوث بر كافهء امم گردد و تمام مراد حق از اوضاع شرعيهء او و سنن مرضيه‌اش بر مجالى صورت و پيدايى ، هويدا گردد . و اين است معنى ختم رسالت كه محمد عربى - صلوات اللّه و سلامه عليه « 5 » و على آله اجمعين - بدان متحقق و مخصوص گشته كه صورتى كه او بدان فرستاده شده و به امت خود رسانيده تمام باشد در اداى مراد حق . و چون زمان دررسد و آن صور مذكوره در حجلهء قبول طالبان به جلوه در آيند و ابكار بيت العزة نبوت بر مقتضاى فرمودهء : « ان للقرآن سبعة ابطن » هر هفت كرده بر منصهء ظهور « 6 » خراميدن گيرند ، هرآينه بالغان مرتبهء نوعى انسانى\r\n\r\n\r\n","description":"","footnote":"\r\n( 1 ) - ب : بيت .\r\n( 2 ) - ب : سرشت .\r\n( 3 ) - ب : آن دو .\r\n( 4 ) - ب :\r\nناچيز . ن : باخبر باشند .\r\n( 5 ) - ن : عليه و آله .\r\n( 6 ) - ن ، ب : خراشيد .\r\n","page_name":" 56 ","page_number":94},
  {"content":"\r\n\r\nو نوخاستگان مرتبهء فتوت و مردى به خواهندگى ايشان بر پاى طلب ، استادگى نمايند و به قدر نقد استعدادى كه در دست قوت فعلى ايشان و مناسبتى وصفى يا ذاتى جوهرى كه با ملازمان آستان ولايت آشيان ختمى داشته باشند ، از ايشان بهره‌ور گردند .\r\n« * » تلويح - از خصايص آيات كلامى و اشارات رموز حرفى در اين بحث شريف يكى آن است كه : در بودآباد حضرات « 1 » الهى كه جواد مطلق به اشارت ديگر ائمه و رسانيدن پروانچه امام اكمل « 2 » به او ، مباشر ديوان وهب و ايجاد گشت « 3 » و متصدى آن شد كه اعيان نمود را به خلعت اوصاف وجودى و صورتهاى گوناگون آن پوشيدن گيرد ، اول صورتى كه از آن ديوان بر صحايف عالم تدوين و تسطير هويدا شد ، آن بود كه صورت نمايش پنج كه عبارت از برزخ البرازخ است و هرچه پذيراى صورت است از او پيدا مىگردد چنانچه در اصول احصايى مبين گشته ، با دوگانگى متقابلين كه پيدايى بىآن صورت نبندد ، هم در مرتبه نمايش درآميخت و بدين آميزش صورت هفت كه آسمان و زمين و هرچه در او « 4 » است به دو هويدا گشته ، پيدا شد .\r\nچون اين مقدمه روشن گشت ببايد دانست كه آنچه بدين هفت ظاهر مىشود كه عبارت از ذات پيدا شونده است كه مقوم حقيقت آن مرتبهء عددى شده آن صورت عقد شش است ، و آن عقد هرگاه كه به صورت وجودى خود در طى آن تركيب سبعى مذكور پيدا شود ، آن را به اعتبارى كون خوانند و به اعتبارى عبد ، چه اگر آن عقد وجودى كه در آن تركيب امرى سبعى ، پيدا شده و دلالت بر ذات مىكند هم به صورت اجمالى « 5 » خود ظاهر شده در ميان آن تركيب چنانچه صورت نمودى مظهرى بر آن بود كه ذات ظاهر است ، محيط باشد ، آن را به همان\r\n\r\n\r\n","description":"","footnote":"\r\n( 1 ) - ب : حضرت .\r\n( 2 ) - ب : اكمل ماو .\r\n( 3 ) - ب : گشته .\r\n( 4 ) - ب : و هرچه هست .\r\n( 5 ) - ب : جمالى .\r\n* در حاشيهء نسخهء اصل توضيحى درباره اين تلويح داده و آن اينست ( ن . ك . كن . 70 . و . 6 .\r\nكن . واو . )\r\n","page_name":" 57 ","page_number":95},
  {"content":"\r\n\r\nاعتبار كون خوانند . و اگر آن عقد « * » داله بر ذات كه ظاهر گشته به صورت وجودى خود « 1 » ، محاط حكم مرتبه نگردد بلكه به تفاصيل « 2 » احكام دالهء وجود و بيان كاشف او هويدا گردد و حكم اجمال « 3 » كه در صورت اول او را بود در اين صورت مرتبه نمايش را بود ، آن را « 4 » عبد خوانند . ولى كسى را قوت فهم اين معانى « 5 » تواند بود كه از لوح هر حرفى كه پيغمبر ما بدان فرستاده شده ، راه به معنى تواند برد بىآنكه واسطهء « 6 » وضع و وسيلهء جعل را در آن دخل دهد و اين زبانى « 7 » است كه جز وارثان حضرت ختمى و نزديكان ايشان كسى راه « 8 » نبرد .\r\n تو چه دانى زبان مرغان را * كه « 9 » نديدى شبى سليمان را « 10 »\r\nما خاك رهيم همچو خسرو * وز كوى كسى به يادگاريم \r\n\r\nصحيفهء اول\r\nدر بيان معنى نماز به عرف عام\r\nببايد دانست كه نماز در اصل لغت عبارت از دعا بوده و در عرف شريعت « 11 » به نوعى از عبادت اختيارى اختصاص يافته كه آن را هيئت مخصوص و اركان معين باشد كه بنده در همهء اوقات به آن بندگى خدا بجاى آورد و بر مقتضاى « 12 » فرمودهء : « الصلاة عماد الدين » بنياد و اساس ديگر اركان اسلام بر آن است . و از براى اين است كه در هيچ وقت به هيچ عذر از هيچ بنده‌اى كه به كمال عقل و رجوليت باشد ، گزاردن آن نمىافتد ، به خلاف ديگر اركان اسلام كه هريك را وقتى معين و شرائط مخصوص هست كه به عذرها ساقط مىشود ، و از براى همين است كه در همهء دين‌هاى پيغمبران گذشته گزاردن نماز بر گروندگان\r\n\r\n\r\n","description":"","footnote":"\r\n( 1 ) - ب : محاط مرتبه .\r\n( 2 ) - ب : تفاصيل .\r\n( 3 ) - ب : احوال .\r\n( 4 ) - ب : كه آن را .\r\n( 5 ) - ب : معنى .\r\n( 6 ) - دم : واسطهء و وسيله جعل .\r\n( 7 ) - ب : زمانى .\r\n( 8 ) - ب : بيت .\r\n( 9 ) - ب : چون نديدى .\r\n( 10 ) - ب : فرد .\r\n( 11 ) - ن : شريعت نبوى .\r\n( 12 ) - ب : و فرمودهء .\r\n* - اين توضيحات مانند صفحهء قبل مربوط به تلويح است : ( كن . و . عين . د . ب . واو . كن . )\r\n","page_name":" 58 ","page_number":96},
  {"content":"\r\n\r\nو امتان ايشان واجب و لازم بوده بر « 1 » مقتضاى فرمودهء :  « إِنَّ الصَّلاةَ كانَتْ عَلَى الْمُؤْمِنِينَ كِتاباً مَوْقُوتاً »  .\r\nو تحقيق اين « 2 » آن است كه : نماز اگرچه يك نوع است از عبادت ، و ليكن چون نيك تأمل كنند جامع همهء اركان اسلام و صور عبادات است ؛ چه بندگى خدا ، يا مبتنى بر اركان عدمى است ، يا اركان وجودى . و معنى اين سخن آن است كه صورت بندگى خدايا « 3 » ترك فعلى چند است كه طبيعت بنده از آن فعلها لذت يابد ، مانند : خوردن و آشاميدن ، چنانچه در عبادت روزه ، يا كردن فعلى چند است كه طبيعت را اقتضاى آن فعلها نباشد و لذت از آن به طبع خود نيابد ، مانند : التزام جهاد و حج و زكات و اركان صلاة . و اين قسم وجودى منقسم به دو قسم مىشود : چه اين عبادت « 4 » وجودى اثر او تجاوز مىكند از عابد « 5 » و به غير او مىرسد ، يا نه . اگر مىرسد حال او از دو بيرون نيست : چه آن اثر يا نفع است كه به مؤمنان مىرسد و آن زكات است ، يا دفع است كه به مخالفان دين مىرسد و آن جهاد است . و قسم اول از وجودى كه تجاوز نمىكند اثر آن از عابد ، هم از دو حال بيرون نيست : چه اين عبادت يا بناى او بر حركت « 6 » مكانى است و آن حج است ، يا بر سكون او و آن نماز است .\r\nو پوشيده نيست كه نماز مشتمل است بر همهء اركان اسلام عند الامعان . اما قسم اول كه روزه است ظاهر است اشتمال نماز بر آن . و قسم دوم كه جهاد است هم در او مندرج است چه مادام كه بنده ترتيب مقدمات جهاد بر مقتضاى فرمودهء : « رجعنا من الجهاد الاصغر الى الجهاد الاكبر » نكند « 7 » و به همهء عساكر جوارح و قواى روحانى و جسمانى در قهر و قلع قواى شهوانى و مقتضيات نفسانى بر فحواى فرمودهء : « اعدى عدوك نفسك التى « 8 » هى بين جنبيك « 9 » » . نكوشد\r\n\r\n\r\n","description":"","footnote":"\r\n( 1 ) - ب : و به مقتضاى .\r\n( 2 ) - ب : اين بر آن است .\r\n( 3 ) - ب : خدايى .\r\n( 4 ) - ب : عبارت .\r\n( 5 ) - ب : از ما به دو و به غير او .\r\n( 6 ) - دم : حركات .\r\n( 7 ) - دم : بكند .\r\n( 8 ) - ب : التى بين .\r\n( 9 ) - ن : جنبتيك .\r\n","page_name":" 59 ","page_number":97},
  {"content":"\r\n\r\nو كارزار نكند و غالب نگردد در طهارت و التزام مقدمات اركان ، صلاة شروع نتواند كرد « 1 » .\r\n تو را با ديگران جنگ است و دشمن در بن خانه * بگرد نفس خود برگرد اگر دربند پرخاشى \r\nو ركن سوم از اركان اسلام كه اثر آن به غير عابد مىرسد يعنى زكات ، هم مندرج است در نماز ، چنانچه فحواى فرمودهء :  « اهْدِنَا الصِّراطَ الْمُسْتَقِيمَ »  و وجوب قرائت آن ، مشعر است بدين . و اما ركن چهارم يعنى حج كه عبارت از توجه است به صوب مسجد الحرام اشتمال « 2 » نماز بر آن هم ظاهر است ، چنانچه اشتمال آن بر شهادتين و تحقيق آن حاجت بيان نيست .\r\nهرگاه كه اين مقدمه روشن گشت ، معلوم شد كه : نماز عبارت از صورت جمعيت همهء اركان اسلام است . و اين است سبب وجوب نماز مطلقا در ساير ازمنه بر جملهء اشخاص ، چه مناسبت متحقق است ميان آدمى كه صورت جمعيت كل است و ميان اين ركن مخصوص كه صورت جمعيت همهء اركان است و حاصل سخن آن است كه : همچنانچه عبد را در عروج بر مراقى دولت وجود مراتب متفاوت هست كه نهايت آن و تمام جمعيتش « 3 » به انسان مىخوانند ، همچنين عبادت را نيز در مرتبهء تمام جمعيت خود حقيقتى وحدانى هست كه آن را صلاة خوانند . و چون معلوم و مبين است كه اين صورت وحدانى كه جمعيت انسانى بدان « 4 » مرتبهء تمامى يافته قلب « * » است ، هرآينه صورت مقدمه او صلاة « 5 » آمد ، چنانچه صورت احصايى « 6 » هر دو اولا شاهدند « 7 » بر اين معنى . و تمام تحقيق اين سخن را مجالى « 8 » بايد .\r\n شعر حسن چو ديد فلك با زمانه گفت * رخت غريب مىنگرم كز دكان كيست \r\n\r\n\r\n","description":"","footnote":"\r\n( 1 ) - ب : بيت .\r\n( 2 ) - ب : مسجد الحرام اشتمال آن به شهادتين و تحقيق آن .\r\n( 3 ) - ب : به ايشان .\r\n( 4 ) - ب : بر آن .\r\n( 5 ) - ب : قلطا است .\r\n( 6 ) - ب :\r\nاجسامى .\r\n( 7 ) - ب : شاهد معنى .\r\n( 8 ) - ب : محالى مجالى يا بد فرد .\r\n* ( 1 - قلب - 132 . 2 - صلاة - 132 . )\r\n","page_name":" 60 ","page_number":98},
  {"content":"\r\n\r\n\r\nصحيفهء دوم\r\nدر تحقيق ماهيت نماز بر عرف خاص اهل كمال كه وارثان و نزديكان حضرت رسالت پناه ختمىاند .\r\nو پوشيده نماند كه حقيقت نماز چون عبارت از هيئتى شرعى عرشى است كه مركب باشد از تصورات عقلى « 1 » و اوضاع « 2 » فعلى و صور قولى كه مفرغ « 3 » باشد در قوالب عقود عددى و ملون « 4 » به رنگهاى تشخصات و اقترانات زمانى و مكانى و هويدا گردانيده شده باشد من عند اللّه تعالى به ميامن رسالت و بلاغ كمل « 5 » انبيا و رسل - صلوات اللّه عليهم اجمعين - هرآينه دانستن معنى مركب جز به تبيين اجزاى او ، تحقيق لوازم و ظواهر آن ، صورت نبندد . و دانستن آن اجزا موقوف بر ذكر مقدمه‌اى است منبه .\r\nتنبيه - چون بر گماشتن قوت دانشورى بر دانستن صور دينى و شعاير شرعى - على مشارعها افضل الصلوات - بىوقوف « 6 » بر علومى كه از خصايص آن حضرت باشد ، صورت نمىبندد ، و تحصيل اين نوع علوم در مدرسه كمال مقاربت با آن حضرت ، ميسر « 7 » شود . و آن مرتبه از مقاربت مشتمل است بر پنج گونه « 8 » نسبت :\r\nاول حسن متابعت در افعال و تمييز آن و اين به منزلهء علوم ادبى « 9 » است و ضبط مقدمات ، و دوم مناسبت در اخلاق و تهذيب آن و اين به منزلهء ديگر علوم آلى است ، و سوم موافقت در نيت و مطابقت در علو همت و صدق توجه به آن و اين به منزلهء علم اصول و حكميات است و اين « 10 » انواع مناسبات اهل غيبت را\r\n\r\n\r\n","description":"","footnote":"\r\n( 1 ) - ب : عقل .\r\n( 2 ) - ب : اوضاع و صور .\r\n( 3 ) - ب : كه مركب باشد .\r\nن : كه مفرع .\r\n( 4 ) - ن : به ركن‌هاى .\r\n( 5 ) - ب : كل .\r\n( 6 ) - ب : بىوقوفى .\r\n( 7 ) - ب : مىشود .\r\n( 8 ) - ب : پنج گونه اول .\r\n( 9 ) - ب : ادب .\r\n( 10 ) - ب :\r\nنوع .\r\n","page_name":" 61 ","page_number":99},
  {"content":"\r\n\r\nنيز صورت بندد ، و چهارم مقاربت در مكان ، و پنجم مواصلت در زمان .\r\nو اين هر دو نسبت از روى كمال احاطت و تمام جمعيت كه دارند جز اهل حضور را نمىباشد ، از براى آنكه « 1 » جامع‌اند ميان صورت ظاهر و باطن و ثمرهء اين دو شاخ از شجرهء مقاربت بالغان مرتبهء كمال انسانى ، توان چيدن ، اهالى خانقاه « 2 » رسوم و مدرسهء معهودات علوم از اين‌ها دوراند « 3 » « چه جاى زرگرى آن را كه كيميا آموخت » ؛ و قرب « 4 » اول مفضى « 5 » به طريق حكمت است و ثانى به طريق كتاب چنانچه فحواى فرمودهء :  « وَ يُعَلِّمُهُمُ الْكِتابَ وَ الْحِكْمَةَ »  بدان اشارت كرد و لهذا اشرف اين انواع و اتم ، از روى مقاربت قرب زمانى است كه موجب مواصلت است و به قوت ايادى اكتساب و فنون احتيال تحصيل آن ميسر نگردد و به بذل نقود استعداد و سعى ذهن و قاد به دست نتوان آورد « 6 » . « كيميا در حلقه غيب است در بازار نيست » .\r\nو از اينجاست كه چندان چه اين نوع مقاربت بيشتر مىگردد و زمان حضرت ولايت پناه ختمى نزديك مىشود ، آثار ظهور علم حرف و طريق معنى كتاب كه « 7 » از امهات خصايص شريفهء آن حضرت است ، بر صحايف روزگار واضح‌تر مىگردد و لوح هر استعدادى از ديگر نقوش شسته شده پذيرايى تسطير اصول آن ، پيدا مىكند « 8 » .\r\n اى نور ديده دور ظهور ولايت است * دفتر در آب شوى چه جاى حكايت است \r\nو هم از اينجاست كه در اين روزگار مبارك چندى از حقايق اوضاع شرعيه به تخصيص صلاة به قدر مساعدت زمان و مطالبت عزايز اخوان صورت « 9 » تبيين مىيابد . و اين ابكار حرم‌سراى نبوت كه دست استعداد علماى حقايق شعار از دامن ادراك ايشان قاصر بوده چنانچه تصانيف انصاف نشانشان بدان گويا\r\n\r\n\r\n","description":"","footnote":"\r\n( 1 ) - ب : جامعيت .\r\n( 2 ) - ب : و رسوم .\r\n( 3 ) - ب : ع .\r\n( 4 ) - ب :\r\nقربت .\r\n( 5 ) - دم : مفصى .\r\n( 6 ) - ب : ع .\r\n( 7 ) - ن : معنى كه .\r\n( 8 ) - ب : بيت .\r\n( 9 ) - ن : به تبيين .\r\n","page_name":" 62 ","page_number":100},
  {"content":"\r\n\r\nاست در حجله‌گاه بيان به قوت مشاطگى اصول مذكوره بر بالغان « 1 » مرتبهء مردى و فتوت كه عبارت از بلوغيت « 2 » نوعى انسانى است كه بعد از بلوغيت جنسى حيوانى متعارف ، صورت مىبندد ، در جلوه مىآرد و قبول آن را « 3 » از طالبان ، اميد مىدارد « 4 » و « اين كار به‌اندازهء مردى است كه مرد است » .\r\nو از جملهء صورتهاى اصول مذكوره يكى عقود عددى است كه لبّ هر صورتى است از صور حرفى كه در صحايف اكوان و صفايح « 5 » الوان نقش تكوين و تسطير مىيابد ، چنانچه در غير اين مجال تحقيق آن شده ، هرآينه بنيان بيان بيشتر اين علوم بر قواعد آن نهاده مىشود . پس اولا واجب آمد چندى از اصول آن را روشن گردانيدن بر سبيل تنبيه « در خانه اگر كس است تنبيه « 6 » بس است » .\r\nبر حرف‌دانان زبان فطرت اللّه و نقش‌خوانان لوح اصلى صبغة اللّه پوشيده نماند كه ناگزير است « 7 » اينجا از تلويحى كه كاشف باشد از حقيقت نماز بر عرف « 8 » خاص الخاص كه وارثان حضرت « 9 » رسالت پناه ختمىاند :\r\nتلويح - و چون ادب اين زبان و دأب پسنديدهء ايشان آن است كه حقايق را در طى اشارات خفيه ادا كنند « 10 » و در تبيين مقاصد به تمهيد اصول آن اكتفا نمايند تا مسترشد لبيب را در استخراج آن نوع ارتياضى « 11 » بر استنباط حقايق « 12 » انشراحى علمى از صور وجودى حرفى كه بدان فرستاده شده‌اند انبياى مرسل به سوى امتان خاص خود و مأمور به ابلاغ همان شده مر ايشان را ، پيدا شدن گيرد و غذاى حقيقت خود را مقصور و محصور بر مستحصلات نظرى و\r\n\r\n\r\n","description":"","footnote":"\r\n( 1 ) - ب : بر آن .\r\n( 2 ) - ن ، دم : نوع . ب : كه عبارت از بلوغيت جنسى صورى متعارف .\r\n( 3 ) - ب : آن را كه .\r\n( 4 ) - ب : مصراع .\r\n( 5 ) - ب :\r\nالوان تكوين .\r\n( 6 ) - ب : يك حرف .\r\n( 7 ) - ب : از اينجا .\r\n( 8 ) - ب : در عرف .\r\n( 9 ) - ب : عارف پناه .\r\n( 10 ) - ن : ادا كنند در تبيين .\r\n( 11 ) - ب : ارتباطى .\r\n( 12 ) - ب : و انشراحى .\r\n","page_name":" 63 ","page_number":101},
  {"content":"\r\n\r\nمستحسنات خيالى و وجدانيات حالى نگردانند ، هرآينه « 1 » در تحقيق معنى صلاة اكتفا بر صور آن رقوم و بعضى اشارات كاشفهء ختمى نمود ، آنجا كه فرموده :\r\n« لكل شيئى قلب و قلب القرآن يس ( 131 - ياسين ) . » و وجه مناسبت ميانهء قلب و صلاة « 2 » از پيش رفته .\r\nو از جملهء اصول احصايى كه اينجا در كار است يكى ديگر آن است كه مرتبهء پنج در ميان عقود عددى صورت وحدت جمعى و مركز اعتدال كمالى واقع شده و ازاين‌رو او را برزخ البرازخ خوانند ، چنانچه در دايرهء « 3 » طهويّه برهان آن روشن گشته . و از اينجاست كه مبناى مجالى و عوالم بر قواعد آن عقد كريم نهاده شده و همچنين ساير كثرات « 4 » امكانى و مصادر فعلى كه اقصى غايات كثرت است به همين عقد شريف ظاهر گشته . و ازاين‌رو است كه كاشف از كنه كل مىتواند شد كه عبارت از واحد به وحدت جمعى است ، چه او است كه در او از هرچه در واحد كل است رقيقهء « 5 » اعتدالى يكسان متحقق است كه در آن « 6 » رقيقه به هيچ نوع عوج و انحراف صورت نبندد ، و ازاين‌رو مظهر و كاشف كل مىتواند شد ، چه وقتى كه نوعى « 7 » از اين انحراف و عوج در آن « 8 » رقايق صورت « 9 » بندد هرآينه نسبت بعضى غالب تواند بود از روى قرب ، و سبب خفاى « 10 » غير آن گردد ضرورتا . و اين معنى در اين صورت نمىتواند بود چنانچه در مفاحص تحقيق آن كرده شده .\r\nدقيقه « 11 » - و چون « * » زمان و مكان صورت اول و آخراند كه نسبت احاطت\r\n\r\n\r\n","description":"","footnote":"\r\n( 1 ) - ب : و هرآينه .\r\n( 2 ) - ب : ميانه قلب ياسين و صلاة .\r\n( 3 ) - ب :\r\nطهويريه .\r\n( 4 ) - ب : كثرت .\r\n( 5 ) - ب : دقيقه .\r\n( 6 ) - ب : دقيقه .\r\n( 7 ) - ن : چه وقتىكه در آن رقايق .\r\n( 8 ) - ب : اين دقايق .\r\n( 9 ) - ب : نبندد .\r\n( 10 ) - ب : اخفاء .\r\n( 11 ) - ب : مقدمه .\r\n* 1 - مكان . 2 - ص . 3 - ش . 4 - ظ ع ع . 5 - زمان ( اين حروف و ارقام بطور عمودى در متن و حاشيه نسخه اصل آمده است ) .\r\n","page_name":" 64 ","page_number":102},
  {"content":"\r\n\r\nدارند ازاين‌رو تشخص ايشان در نماز به دو عدد شده كه محيط است بر ساير اعداد نماز و آن يكى و پنج است چه باقى اعدادى كه اين صورت مظهره به دو ظاهر شده در ميان اين هر دو واقع گشته و اين محيط بر ايشان « احاطة الزمان و المكان بالمتمكن » .\r\n\r\nصحيفهء سوم\r\nدر بيان اركان و اجزاى وجودى آن :\r\nپوشيده نماند كه اركان نماز از چهار گونه است : يا وجودى باطنى روحانى است ، يا كونى ظاهرى جسمانى . و اول يكى بيش نيست و آن نيت است . و دوم سه‌گونه است : چه اين ركن جسمانى يا از مقولهء اندازه است يا از مقولهء وضع يا از مقولهء كيف و قول . پس اين صحيفه منطوى بر چهار گفتار شد :\r\nگفتار اول - در معنى ركن وجودى باطنى .\r\nدر اصول حكمى مقرر است كه وجود از روى ظهور دو طرف دارد :\r\nيكى وجودى وجوبى بطونى كه صوب مبدأ است ، و ديگر كونى امكانى ظهورى كه صوب غايت است . و غالب بر اول حكم وحدت است و اجمال و تأثير ، چنانچه بر ثانى غالب كثرت است و تفصيل و تأثر . و چون نماز حقيقتى شرعى است و از « 1 » شعاير اشعارى اظهارى است و صورت جمعيت كل واقع شده چنانچه معلوم شد ، لا بد است كه بجميع اطرافه و احكامه و اوصافه مطابق صورت ظهورى باشد ، هرآينه او را نيز همين دو طرف مفروض آمد : يكى طرف بطون كه حكم آن وحدت است و اجمال و تأثير « 2 » و ديگر طرف ظهور كه حكم آن كثرت است و تفصيل و تأثر .\r\nاما اول از براى آنكه در ركن نيت حكم وحدت غلبه دارد به « 3 » غايتى\r\n\r\n\r\n","description":"","footnote":"\r\n( 1 ) - ب : شعار .\r\n( 2 ) - ب : تأثير و طرف ظهور .\r\n( 3 ) - ب : به عنايتى .\r\n","page_name":" 65 ","page_number":103},
  {"content":"\r\n\r\nكه ممتاز از مصلى « 1 » نيست در ظهور و از اينجاست كه « اللّه اكبر » كه اول ركنى است از اركان قولى اظهارى و ازاين‌رو صورت او واقع شده حكم وحدت در او سرايت نموده ، و هر دو را در عقدى واحد جمع كرده است ، چنانچه تحقيق آن بيايد . و اما حكم « 2 » اجمال از براى آنكه صورت شخصى نماز در نيت به اجمالها هست . و اما تأثير از جهت آنكه نماز حركتى اختيارى است و در صناعت حكمت مقرر شده كه باعث بر آن حركت ، صورتى « 3 » است از او عقلى و خيالى كه در باطن متحرك باشد و آن حركت بىآن صورت اندرونى نتواند بست . و اما بيان اشتمال طرف كثرت بر « 4 » مقابلات اين احكام مذكوره ظاهر است . و از جملهء وجوه تطابق يكى ديگر آنكه از اجتماع آن دوطرف و امتزاج ايشان ، نماز كه صورت تمام اظهار است ، صاحب وحدت جمعى كمالى مىگردد و مطابق صورت تمام ظهور كه واحد به وحدت حقيقى است مىشود . « 5 »\r\n وحدتى نى كه در شمار آيد * يا به عقل و خيال « 6 » يار آيد\r\nبلكه آن وحدتى كه او داند * ذات خود را بدان « 7 » همو خواند \r\nگفتار دوم - در بيان اركان كمّى « 8 » نماز و تحقيق اعداد آن و اين مشتمل بر دو وصل آمد .\r\nوصل اول - در بيان كميت اركان و اعداد آن « 9 » اجمالا :\r\nدر مقدمه همانا معلوم شده باشد كه عقد هفت است كه اعيان و اكوان « 10 » عالم بتمامه اولا بر صحايف ظهور و اظهار بر مقتضاى فرمودهء :  « اللَّهُ الَّذِي خَلَقَ \r\n\r\n\r\n","description":"","footnote":"\r\n( 1 ) - ب : مصلحت .\r\n( 2 ) - ب : اما اجمال .\r\n( 3 ) - ب : بى آن صورت اندرونى صورت اندرونى نتواند بست .\r\n( 4 ) - ب : و معاملات .\r\n( 5 ) - ب : بيت .\r\n( 6 ) - ب : ياد .\r\n( 7 ) - ب : همون .\r\n( 8 ) - ب : يكى .\r\n( 9 ) - دم : مجملا .\r\n( 10 ) - ب : اولا بتمامه .\r\n","page_name":" 66 ","page_number":104},
  {"content":"\r\n\r\n سَبْعَ سَماواتٍ وَ مِنَ الْأَرْضِ مِثْلَهُنَّ »  بدان پذيراى صورت وجودى گشته و بدان كمال آدمى تحقيق يافته ، چنانچه « 1 » مفهوم گشته كه ثانيا بر صحايف شعور و اشعار تمام حقايق و بواطن ايشان در عقد چهارده پذيراى صورت شهودى شده و بدان كمال خاتمى « 2 » ظهور يافته ، چنانچه فحواى فرمودهء :  « وَ لَقَدْ آتَيْناكَ سَبْعاً مِنَ الْمَثانِي وَ الْقُرْآنَ الْعَظِيمَ »  بدان اشارت است . پس « 3 » متفطن لبيب را هرگاه كه اين مقدمه روشن گردد و آنچه در اصول « 4 » احصايى « 5 » مبيّن گشته هم معلوم شود كه هر عددى كه هست صورت مقومه او كه « 6 » محقق ذات او است آن عدد است كه به يك مرتبهء عددى از او پيشتر واقع شده ، هرآينه او را آسان باشد دريافتن و فهم كردن آنچه امامين اعظمين بر آن رفته‌اند در تعيين اركان نماز و تبيين امر « 7 » آنكه امام ابو حنيفه - رضى اللّه عنه - بر آن رفته است كه شش است ؛ و امام « 8 » شافعى - رضى اللّه عنه - بر آن رفته كه سيزده است ، چنانچه در كتب فقه بيان هريك « 9 » كرده شده .\r\nو حاصل اين سخن آن است كه از تحقيق سابق معلوم گشت كه صورتى كه مقوم حقيقت عبد واقع گشته در كمال وجودى و شهوديش عبارت از نماز است . هرآينه يكى از آن دو عقد عددى كه مقوم صورت عبد واقع شده بايد كه در آن معتبر باشد . و چون امام سابق مقدم بوده اجتهاد او بر صورت وجودى واقع گشته كه شش است ، و چون امام دوم لاحق و خاتم واقع شده اجتهاد او بر « 10 » مقوم صورت مشهودى واقع شده « 11 » كه سيزده است « 12 » ،\r\n\r\n\r\n","description":"","footnote":"\r\n( 1 ) - ب : چنان كه .\r\n( 2 ) - ب : ختمى .\r\n( 3 ) - ب : اشارت است متفطن .\r\n( 4 ) - ب : وصول .\r\n( 5 ) - دم : احصايى هم مبين گشته معلوم شود .\r\n( 6 ) - ن : كه تحقق .\r\n( 7 ) - ب : امر آن امام ابو حنيفه . ن : امر آنكه ابو حنيفه بر آن .\r\n( 8 ) - ن : و شافعى بر آن رفته .\r\n( 9 ) - ن : هريك شده .\r\n( 10 ) - دم : اجتهاد او مقوم صورت . ب : او بر صورت شهودى .\r\n( 11 ) - ن : گشته .\r\n( 12 ) - ب : فرد يكى تحير يكى به داس كوه كمر بسته و در كوه كهربا جسته .\r\n","page_name":" 67 ","page_number":105},
  {"content":"\r\n\r\n يكى به بحر تحير يكى به دامن كوه * كمر به بسته و در كوه كهربا جسته \r\nو چون طور او اجمع آمده در عبادات ، هرآينه در اين رساله بيشتر احكام خاصهء او تحقيق كرده شده « 1 » .\r\nوصل دوم - در بيان كميت اعداد نماز اجمالا .\r\nپوشيده نماند كه نماز « 2 » عبادتى است مرتبط به رقيقهء حيوة . و چون بنيهء لطائف حيطان حيوة منطوى بر هفده قوّت است و اركان قوام مدينه حقايق دفينه‌اش « 3 » را از اين « 4 » عمّال معدود كه معدّ صورت نظم آن تواند شد ، ناگزير است هرآينه به ازاى هر يكى از عمال ديوان آن مدينهء معارف « 5 » خزينه يك ركعت مفروض گشته . و ديگر آنكه در اصول حكمى مقرر شده كه زمام حل و عقد هر صورتى از صور « 6 » كه بر مجالى اظهار هويدا مىگردند منوط به حضرت « 7 » اسمايى است و نسب آن . و « 8 » چون اقدام اسما از روى مرتبه و اتمّ آن « 9 » از روى احكام اسم حىّ ( 18 ) است هرآينه « 10 » صورت مقومهء او را در اعداد نماز ( 17 ) اعتبار فرمودند ، اين گاهى است كه اسم در مستقر حكم خود كه موطن نسب و ظهور حكم اوصاف است اعتبار كنند ، چه اگر اسم را منزه از اين ملاحظه كنند كه در حضرات « 11 » اسمايى باشند و اعتبار مطلق « 12 » اسماى داله كنند كه در ساير تنوعات تعينات سارى و سافر است ، مقدم ايشان هو ( 11 ) باشد . و ازاين‌رو در صلاة قصر عدد او معتبر گشته « 13 » و جامع ميان اين هر دو طرف عدد تمام مراتب ( 17 ) است كه حروف ( 28 ) صورت آن واقع گشته « 14 » ، و واسطهء ميان هر دو عدد نماز روز جمعه ( 15 ) است ، چنانچه فحواى فرمودهء :  « حافِظُوا عَلَى الصَّلَواتِ وَ الصَّلاةِ الْوُسْطى »  اشارتى\r\n\r\n\r\n","description":"","footnote":"\r\n( 1 ) - ب : شد .\r\n( 2 ) - ب : عبارت است .\r\n( 3 ) - ب : دقيقه .\r\n( 4 ) - ب : اعمال .\r\n( 5 ) - ب : جزئيه .\r\n( 6 ) - ب : صورت .\r\n( 7 ) - دم : به حضرات .\r\n( 8 ) - ب : آن چون .\r\n( 9 ) - ب : و آن از .\r\n( 10 ) - ب : صورتى .\r\n( 11 ) - ب :\r\nحضرت .\r\n( 12 ) - ب : مطابق .\r\n( 13 ) - ن : گشت .\r\n( 14 ) - ن ، ب : شده .\r\n","page_name":" 68 ","page_number":106},
  {"content":"\r\n\r\nبدان است و مفصح به انضمام در آن . اما اولا از براى آنكه صورت جمعيت كل است چنانچه در جايش مبيّن گشته ، و اما ثانيا از براى آنكه بسى از اصول علوم حقيقى مبتنى بر آن مرتبه است كه صورت تثليث برزخ البرازخ است ، چنانچه « 1 » هم ايشان فرموده باشند :\r\n فاشخاصنا « 2 » خمس و خمس و خمسة * عليهم ترى امر الوجود يقوم \r\nاين است تحقيق اعداد نماز و بيان كميت آن بر سبيل اجمال .\r\nو اما بيان تفصيل آن و تحقيق اختصاص هريك از اوقات « 3 » به عددى معين چون موقوف بيان معنى اوقات و ديگر اركان است بعد از اين خواهد آمدن . در اينجا بيان آن متصور نمىشود .\r\nگفتار سوم - در بيان اركان وضعى نماز ، و آن عبارت از هيئتى است كه پيكر مصلى را پيدا مىشود ، بعضى اجزاى آن پيكر بر بعضى ديگر ؛ و اول آن وضع « 4 » قيام است عند الاستقبال و آخر آن سلام به يمين و شمال ؛ و اين گفتار مشتمل بر دو وصل است :\r\nوصل اول - در بيان معنى آن اوضاع مطلقا .\r\nحال آنكه در صناعت حكمت مبيّن گشته كه جهت حقيقى در ميانهء اين جهات شش‌گانه دو است : اول طرف بلندى محيط كه مستنزه اطلاق و ما منه حركت انزالى كتابى « 5 » است ، و دوم پستى مركز كه مضيق قيود و ما اليه آن حركت مذكور است . و هم چنانچه اول محل فيضان آثار وجودى شده و مصدر احكام آن ، چون علم و مبدئيّت و قدمت و ساير اوصاف ثبوتى كه مترتب بر آن\r\n\r\n\r\n","description":"","footnote":"\r\n( 1 ) - ن : هم چنانچه .\r\n( 2 ) - ن : و اشخاصنا .\r\n( 3 ) - ن : از اوقات و ديگر اركان به عددى معين چون .\r\n( 4 ) - دم : وضع و قيام است .\r\n( 5 ) - ن : كتاب است .\r\n","page_name":" 69 ","page_number":107},
  {"content":"\r\n\r\nاست ، همچنين ثانى منبع ثوران استعداد ظهور آن آثار و احكام واقع شده ، چنانچه اصول آن در جايش مبيّن گشته .\r\nچون اين مقدمه محقق گشت ببايد دانست كه : اركان وضعى نماز بنا بر سريان حكم اصل مذكور هم هفت واقع شده : اول آن اوضاع ، هيئت استادن « 1 » است و گشودن دهان به لفظ تكبير ، و آن صورت اشارتى است بدانكه وجه جمعى انسانى در مستنزه اطلاق خود به اقتضاى تمام اظهار و رفع احكام مصادر و اوضاع آن متحقق است ، پس آن هيئت مشتمل بر دو وضع باشد و تمام تحقيقش مىآيد . و چون اينجاست كه موطن احكام وجودى است هرآينه ركن باطنى وجودى هم اينجا مفروض گشته . و وضع سوم هيئت ركوع است و دو تو گشتن .\r\nو آن عبارتى است از آنكه وجه مذكور از مستنزه اطلاق و بود خود متوجه ضيق مركز و نمود خودش گردد و قامت الف نشانش دال نمايش احوال شود . و وضع چهارم هيئت اعتدال است ، و آن عبارتى است از بازگشت وجه مذكور به سوى بلندى اطلاق بعد از تنزل و آن صورت حكم جمعيت برزخيّت است كه اعتدال را واقع است چنانچه تحقيق آن خواهد آمدن . و وضع پنجم تنزل وجه مذكور است به مستقر خودش و توجه او به سوى قرب مركز اصلى و صوب محاذات آن و ملاقات ارض استعداد و كسب مواد ازدياد در آن . و وضع ششم جلوس است . و آن عبارتى است از تمامى قرار بر ارض مذكور و وقوع وجه بر وضع وجودى اطلاق خودش . و وضع هفتم سلام است ، و آن عبارتى است از وصول وجه مذكور بعد از طى اسفار تنوعات و پى سپر كردن مراحل محصورهء فعل و كلام به اقدام جد و اجتهاد و رسيدن به مقصد انبساط انجام ، سلام .\r\nوصل دوم - در بيان حقيقت اركان وضعى نماز بر وجه مفروض .\r\nهمانا در آنجا كه تحقيق معنى نماز كرده شد ، روشن گشته باشد كه نماز\r\n\r\n\r\n","description":"","footnote":"\r\n( 1 ) - ن : ايستادن است .\r\n","page_name":" 70 ","page_number":108},
  {"content":"\r\n\r\nعبادتى است جامع ساير خصوصيات عبادات كه بندگان حق بدان پرستش مىكنند او را ، چنانچه انسان كه عبدى است جامع ساير خصوصيات عبدى . پس نماز در ميان اوضاع نبويه و شعاير شرعيه صورت جمعيت كل باشد و دلالت او بر ساير مراتب متحقق و لازم ، خواه حضرات الهى و خواه عوالم كيانى ، هم از روى ظهور و غايت شعوريش و هم از روى اظهار و غايت اشعاريش .\r\nو دلالت صورت صلاة بر جمعيت از روى اين اركان وضعى هم متحقق است ، ولى به زبان اشارت ، نه از فحواى عبارت .\r\n به اشارت حديث خواهم كرد * كه غريبم زبان نمىدانم \r\nچه بر هوشمندان عالم آزادى كه دل را از نقوش پراكندهء اهل عادت و رسوم معهودهء ايشان تمام شسته باشند ، پوشيده نماند كه چون محمد - صلى اللّه عليه « 1 » و سلم - خاتم الرسل است و مبعوث بر كافهء امم ، بايد كه صورتى كه او بدان فرستاده شده باشد مخصوص به معهودات و موضوعات طايفه‌اى معين نباشد . و چنانچه مدلولات وضعى آن صور كه وسايط خارجى جعلى در آن دخل دارد و مخصوص افهام جمعى معين تواند شد معتبر است ، همچنين مدلولات عقلى آن صور كه هيچ واسطهء خارجى در آن دخل نداشته باشد ، بلكه آن صور بنفسه به همان اوضاع قدسى نشان خودش كه حضرت رسالت پناه ختمى به ما رسانيده بدان دلالت كند . و فهم آن مخصوص طايفه‌اى معين نباشد و همهء اهل تمييز و اصحاب عقل تكليفى كه توجه بلاغ رسالت به سوى ايشان است در فهم آن مشترك باشند ، بايد كه از درجهء اعتبار ساقط نكنند ، چه ديده‌وران عالم بينش كه از لوح آفرينش تمييز نقوش  « قَدْ جاءَكُمْ بَصائِرُ مِنْ رَبِّكُمْ فَمَنْ أَبْصَرَ فَلِنَفْسِهِ وَ مَنْ عَمِيَ فَعَلَيْها »  از ميان اشكال و نقوش عالم كرده باشند همان نوع دلالت را در نظر اعتبار آورند و بناى فهم معنى را بدان لغت نهند .\r\n\r\n\r\n","description":"","footnote":"\r\n( 1 ) - ن : عليه و آله و سلم .\r\n","page_name":" 71 ","page_number":109},
  {"content":"\r\n\r\n يحدثنى فى صامت ثم ناطق * و غمز عيون ثم كسر الحواجب\r\nهر لغتى كان به زبان دل است * ترجمه‌اش هم به بيان دل است \r\nو دلالت اركان وضعى نماز بر معانى ايشان هم از اين لغت فهم توان كرد . و از اينجاست كه وضع اول از اين اوضاع مذكوره كه آن عبارت از هيئت قيام است اشارت به حضرت جلايى و تعيّن اطلاقى مىتواند بود ، ازآن‌رو كه آن وضع مشتمل بر دور كن است : يكى غيبى باطنى كه نيت است و صورت كلامى آن  « اللَّهِ أَكْبَرُ »  واقع شده ، و دوم عينى ظاهرى و آن راست « 1 » استادن است كه قامت اصلى بود به عوج و كجى نمود نيالايد . و ابتداى آن از رفع يدين است و تمايز متقابلين و تطابق قوسين . و بعد از آن ظهور نفس است و بروز آن از باطن متنفس به تعينات و تنوعات مراتب و مخارج و متشكل به صور حروف و كلمات متماثل و متباين تا به كلام كامل قرآنى و فاتحهء سبع المثانى ختمى بتمامه اتيان نمايد ، هرآينه اين ركن به ظهور آن جمعيت مكمل گردد و از اين « 2 » رو انگيزش ركنى ديگر يعنى ركوع كه متضمن نمود وجه است به ساير مراتب و نمود ايشان . و اين اشارت به اول مراتب تعينات استجلايى است كه معبر به عالم ارواح است و چون قهرمان حكم نمود در اين مرتبه ، ظهور پذيرفته به‌صورت دال هويدا شد . و چون آن حكم مذكور را دو حيثيت لازم است يكى از براى نمايش مظهرى و يكى ديگر از روى بود ظاهرى و روى اول را زبان مرتبه‌اش به تسبيح گوياست چنانچه روى دوم به عظمت و جلال و لهذا از يك طرف آن عالم مذكور آوازهء  « نَحْنُ  « 3 »  نُسَبِّحُ »  برآمد و از طرفى ديگر دعوى  « أَنَا خَيْرٌ »  هرآينه صورت كلامى اظهارى اين ركن « سبحان ربى العظيم » آمد .\r\nدر اينجا نكته‌اى است كه لا بد است اولا فهم آن كردن چه در اصول\r\n\r\n\r\n","description":"","footnote":"\r\n( 1 ) - ن : ايستادن است .\r\n( 2 ) - ن : از اين دو .\r\n( 3 ) - ن : نسبح بحمدك .\r\nب : سخن .\r\n","page_name":" 72 ","page_number":110},
  {"content":"\r\n\r\nحكمى روشن گشته كه منع شركت بر آن « 1 » وجهى كه لازم « 2 » جزئيات شخصى است پرتو و « 3 » ظل وحدت اطلاقى ذاتى است ، و اين جزئيات را از مراتب استجلايى دو مجلى هست : يكى عالم مثال مطلق كه محيط بر ساير صور جزئيه است ، و ديگر عالم شهادت كه در آنجا صورت تمام انجام مىشود و پذيراى پيكر هيولانى مىگردد و مبدا آثار و احكام خاصهء شخصى مىتواند شد ، و ازاين‌رو « 4 » محل تمانع و تزاحم واقع شده . فىالجمله عالم حس است كه موطن استواى صورت مىشود بر عرش ظهورش و مستقر سرير ايالت و حكومتش « 5 » .\r\n خيالش گرچه دارد حكم نافذ * ولى سلطان ملك دل وصال است \r\nهرگاه كه اين نكته فرا خاطر آمد ، روشن گشت كه : ركن اعتدال كه عبارت از بازگشت وجه است بعد از تنزل به عالم نمود و به سوى جمعيت‌آباد اطلاق خودش ، اشارت به عالم مثال مطلق مىتواند بود از روى برزخيّت « 6 » و جمعيت استواى « 7 » وجه بر افق ظهور و مطلع شعور . و چون همين ركن است كه به اعتبارى ديگر مطلع شمس اظهار واقع شده از روى آنكه حكم قهرمان صورت اينجا نافذ گشته ، هرآينه موطن ظهور حمد آنجا « 8 » خواهد بود ، هم به هياكل برزخى كه مجلاى اصلى صور كلامى است ، صورت اظهارى كلامى او « سمع اللّه لمن حمده » شد .\r\nو ركن سجود كه عبارت از نهايت سير است به سوى مستقر نمود و خفاى وجه جمعى به ساير مصادر وجودى خود در مقاربت مركز اصلى و ملاقات ارض استعداد جهت كسب مواد ازدياد ، اشارت به عالم محسوس است .\r\nو چون اين مرتبه دو « 9 » چيز لازم دارد : يكى كمال نمايش و ديگر نهايت تنزل ، ازاين‌رو « سبحان ربى الاعلى » صورت كلاميش آمد . و پوشيده نخواهد\r\n\r\n\r\n","description":"","footnote":"\r\n( 1 ) - ب : بر اين .\r\n( 2 ) - ب : كه لازم است جزئيات را شخصى است .\r\n( 3 ) - ب : پرتو ظل .\r\n( 4 ) - ب : دو محل .\r\n( 5 ) - ب : بيت .\r\n( 6 ) - ب : وجهيت .\r\n( 7 ) - ب : بر وجه .\r\n( 8 ) - ن : اينجا .\r\n( 9 ) - ب : اين دو چيز .\r\n","page_name":" 73 ","page_number":111},
  {"content":"\r\n\r\nبود كه عالم شهادت را مراتب است : اول اجرام نيره است و « 1 » اجسام كثيفه كه مركز اصلى محفوف « 2 » بديشان است . و سجدهء اول بدان اشارت است . و در اصول حكمى همانا روشن گشته باشد كه نهايت حركت وجودى ، نه مطلقا بلكه آن نوع از او كه متوجه غايت ظهورى است ، به همين مرتبهء اجرام و اجسام انجام‌پذير مىشود و به كمال ظهورى مىرسد . و « 3 » ديگرباره متحرك از مركز اصلى كه معدن استعداد است و منبع مواد ازدياد از نوبنياد حركتى ديگر مىكند ، و متوجه سير در مراتب شهادى كه مراقى عروج « 4 » او است در اطوار ، اظهار مىگردد ، تا به غايت آن حركت هم برسد و مرتبهء ظهور مذكور به درجهء شعور كمالى بلندپايه گردد و از آنجا استعداد كمال ، اظهار پيدا كند .\r\nو ركن جلوس بين السجدتين كه عبارت از استواى وجه است بر مستقر اطلاق اصلى خودش ، چنانچه روشن گشت ، اشارت بدان مرتبهء كمالى ظهورى خواهد بود كه ملحق به شعور است . و چون جمعيت اصلى در اين موطن مضاعف شده ، يكى از روى ظهور و ديگر از روى شعور ، چنانچه در صورت « 5 » احصايى جلوس « * » تلويحى بيّن بر اين معنى هست ، و از اين جهت است كه صورت پيكر انسانى در اين ركن منثنى و منعطف است . و چون بر اين مرتبه بنياد اطوار اظهار خواهد شد و آن بىصورتى كه پوشاننده و ساتر باشد صورت نمىبندد ، هرآينه  « رَبِّ اغْفِرْ وَ ارْحَمْ »  صورت كلامى او آمد . و اين غايت مراتب ظهور است كه متحقق به شعور مىباشد . و اين مرتبهء حيوان است و اكثر افراد انسانى كه « 6 » هم در آن مقام حيوانى مانده‌اند و از كمال انسانى بىخبراند و به پيغمبران خود ايمان نياورده « 7 » .\r\n\r\n\r\n","description":"","footnote":"\r\n( 1 ) - ب : اجرام .\r\n( 2 ) - ب : مجوف .\r\n( 3 ) - ب : و ديگرباره اصلى كه معدن استعداد است .\r\n( 4 ) - ب : عروج است .\r\n( 5 ) - ب : احصايى تلويحى .\r\n( 6 ) - ب : همه در اين مقام .\r\n( 7 ) - ب : بيت .\r\n* ( 99 )\r\n","page_name":" 74 ","page_number":112},
  {"content":"\r\n\r\n يا جانب تبريز رو وز شمس دين محظوظ شو * يا از زبان صادقان از صدق بنما باورى \r\nو اركانى كه بعد از اين است اشارت به كمال اظهار و اشعار خواهد بود كه خاصهء انسانى است . چنانچه فحواى فرمودهء :  « إِنَّ فِي ذلِكَ لَذِكْرى لِمَنْ كانَ لَهُ قَلْبٌ أَوْ أَلْقَى السَّمْعَ وَ هُوَ شَهِيدٌ »  بدان مفصح است . چه بر واقفان اصول حكمى پوشيده نماند كه تطور به مراتب اظهار « 1 » بىتلبس به ملابس « 2 » جعلى صورت نبندد . يعنى اظهار حقايق و معارف كه انبياى مرسل در صدد آنند بىآنكه « 3 » وضع صور حسى كنند « 4 » و در طى هر يكى « 5 » از آن « 6 » اوضاع قولى و فعلى چندى از آن « 7 » حقايق درج فرمايند « 8 » متمشى نتواند گشت ، هرآينه غيبتى « 9 » ديگر « 10 » آن وجه مذكور را لازم باشد در « 11 » مستجنّ محسوسات و مكامن صور شرعيه « 12 » .\r\n اختفائى ضرورت است اينجا * تا برون آيد آن « 13 » لباب از پوست \r\nپس سجدهء دوم اشارت به اختفاى وجه « 14 » است در اين صور محسوسهء وضعى اظهارى ، چنانچه اول در صور محسوسهء طبيعى ظهورى . و چون مقرر است كه ملاقات ارض استعداد كه ركن سجده منطوى بر آن است و اشارت به همان موجب كسب مواد ازدياد مىشود ، هرآينه اين سجدهء اخير « 15 » يكى از دوگونه كمال به زبان اشارت لازم باشد او را : يا مثمر كمال اظهار خواهد بود يا « 16 » مفيد كمال اشعار ، چه اگر اين سجدهء مذكور از آنهاست كه باز منتهى به فاتحهء كلامى مىشود و بنياد دور ظهور و اظهار از سر مىگيرد ، چنانچه مؤداى فرمودهء :\r\n« ان الزمان قد استدار كهيئته يوم خلق « 17 » اللّه السماوات و الارض » است « 18 »\r\n\r\n\r\n","description":"","footnote":"\r\n( 1 ) - ب : اظهارى .\r\n( 2 ) - ب : جعل .\r\n( 3 ) - ب : بىاول آنكه .\r\n( 4 ) - ب : كند .\r\n( 5 ) - دم : هريك .\r\n( 6 ) - ب : از اين .\r\n( 7 ) - ب : از اين .\r\n( 8 ) - ب : فرمايد .\r\n( 9 ) - ن : هرآينه خيبتى .\r\n( 10 ) - ب : نيز آن وجه .\r\n( 11 ) - ب : در مستعسن به محسوسات .\r\n( 12 ) - ب : بيت .\r\n( 13 ) - ب : اين .\r\n( 14 ) - ب : جهت .\r\n( 15 ) - ب : آخر .\r\n( 16 ) - ب : مقيد .\r\n( 17 ) - ن : خلق السموات .\r\n( 18 ) - ب : و الارض ، اشاره ،\r\n","page_name":" 75 ","page_number":113},
  {"content":"\r\n\r\nاشارت به كمال اظهار باشد كه منصب خاص خاتم النبوة خواهد بود . و اگر منتهى به تحيات سلامى مىشود و مستتبع انبساط وجه مذكور و انكشاف سرّ مكنون كه تمام مراد است ، اشارت به كمال اشعار باشد كه منصب خاتم الولايه است .\r\nاين است تحقيق معنى اركان نماز بر وجهى كه زبان حكمت مفصح از آن باشد در اين وقت ، چه اين اركان مذكوره را به حسب هر اصلى از اصول كتابى و حكمى كه مترقيان مراتب شأن انسانى بدان متحقق‌اند زبانى « 1 » خاص هست كه بيان از حقايق آن مىكند به حسب بلندى و پستى آن مرتبه ، و ليكن چون اين وجه حكمى باوجود آنكه محتوى بر بسى دقايق است از مدارك اهل فطنت و واقفان اصول حكمت دور نبود ، آن را مقدم داشت « 2 » .\r\n حديث با تو به‌اندازهء تو بايد گفت * كه گر بلند كنم اندكى گران شنوى \r\nهرآينه واجب شد كه وجهى چند ديگر كه زبان وقت بدان مسامحت نموده بيان كرده شود تا هر طالبى از اين « 3 » مايدهء لذايذ حقايق آنچه ذائقهء ادراكش را خوش آيد ، خوراى « 4 » غاذيهء استعداد خود سازد « 5 » .\r\n هرچه مرا ذوق گفت با تو بگويم * تا تو كدامين به ذوق خويش بفهمى \r\nاز آن جمله وجهى است حكمى از آن هويداتر كه زبان مناسبات عقلى بدان گوياست ، چه در پيشترك بيان كرده شد كه نماز صورت جمعيت هر عبادتى است كه عابدان صوامع قدس و مجامع انس بدان بندگى مىكنند « كل كلى بكل كلك مشغول » « 6 » .\r\n روى جمله بندگيهاى جهان آمد نماز * هركه آن را پايدارى كرد آمد سرفراز \r\nو اول صورتى كه سابقان ميدان عبادت بدان راه بندگى مىسپرند تسبيح و تقديس ملاء اعلى و ملائكهء مقربين است ، و ركن قيام اشارت بدان نوع\r\n\r\n\r\n","description":"","footnote":"\r\n( 1 ) - ب : متحقق‌اند زمانى .\r\n( 2 ) - ب : بيت .\r\n( 3 ) - ب : مادهء .\r\n( 4 ) - ب : خورائى .\r\n( 5 ) - ب : بيت .\r\n( 6 ) - ب : بيت .\r\n","page_name":" 76 ","page_number":114},
  {"content":"\r\n\r\nعبادت است ، اولا از آن روى كه ابسط اوضاع واقع شده ، چه « 1 » صورت خطى اقدم و ابسط صورتى است كه صحايف اكوان ، پذيراى آن مىشود . ديگر از روى علو كه اعلاى اوضاع بشرى آن است ، ديگر از روى « 2 » طهارت و دورى از عالم آلايش . و از اين جهت آن ركن « 3 » موطن ظهور كلام قرآنى شده و منطوى بر ركن روحانى معنوى گشته .\r\nو صورتى ديگر كه سالكان مسالك عبادت را مطيهء راهنورد مقصود « 4 » است ، صورت احتواى احاطت است كه روشنان عالم صفا و بسائط اجسام نيره و شفافه بدان متحقق‌اند ، و ركن ركوع را اشارتى بدان هست از روى برزخيت ميانهء بلندى اوضاع و پستى آن و از روى گردآورى و احاطت . و چون اين عالم معمور به روحانيات « 5 » است و عمال ملايك كه صور « 6 » عبادات ايشان از نوع اول مىباشد ، هرآينه بايد كه در طى اين ركن صورتى دال بدان باشد ، و ركن اعتدال اشارت بدان خواهد بود .\r\nو بعد از اين‌ها صورتى كه مجاوران صومعهء عبادت بدان سعادت بندگى درمىيابند ، صورت اعمال و اقوال ثقلين است ، كه انزل مراتب كون واقع گشته و ايشان در اداى « 7 » عبادت به اتيان آن مكلف‌اند ، و صورت سجدتين اشارت بدان است . و چون اين هر دو نوع از عباد از نوع اول خالى نمىباشند « 8 » كه ملايكهء عمال‌اند ، چنانچه السنهء سنت بدان گويا شده ، هرآينه جلوسين اشارت بدان است . و ديگر دقايق كه اركان بر اين وجه ، منطوى بر آن است ، بر متفطن است كه به قوت فهم و كمال ذوق خود استخراج نمايد . « 9 »\r\n گشاده كن به صفا دست عقل را كه يقين * كليد گنج الهى گشايش است و گشاد \r\n\r\n\r\n","description":"","footnote":"\r\n( 1 ) - ب : به صورتى خطى .\r\n( 2 ) - ب : ظهارت .\r\n( 3 ) - ب : مواطن .\r\n( 4 ) - ب : و مقصود است .\r\n( 5 ) - ب : اين علم معمور بر روحانيات است .\r\n( 6 ) - ب : صورت .\r\n( 7 ) - ب : مر اداى .\r\n( 8 ) - ب : نمىباشد .\r\n( 9 ) - ب : بيت .\r\n","page_name":" 77 ","page_number":115},
  {"content":"\r\n\r\nو اينجا وجهى ديگر حكمى « 1 » از اين هويداتر است كه هم زبان مناسبت عقلى بدان گوياست ، كه هرچند ساير موجودات كه در هر « 2 » عالمى از عوالم هويدا گشته‌اند ، هيچ‌يك از نوعى عبادت خالى نيستند ، چنانچه تحقيق آن گذشت فاما جمعى كه در جوامع مظاهر حسى و مجامع آثار فعلى عبادت ايشان « 3 » صورت‌پذير مىشود چهار « 4 » نوع‌اند : مواليد ثلاثه و خلف صدق همه كه عبارت از نوع انسان است و چون در اصول مقرر شده كه اين نوع بذاته جامع « 5 » همه است بايد كه عبادت مخصوص به دو نيز جامع همهء عبادات باشد .\r\n بيا تا هر دم از دستى برآييم * مگر نقاش او آيد به دستى\r\nكه گر پا بستهء يك نقش گرديم * چه فرق از مؤمنى تا بت‌پرستى \r\nپس هريك از اين اركان صورت تنوعى از تنوعات عبادات است كه از اين انواع صورت صدور مىيابد ، چه قيام عبارت از صورت عبادت خاصهء انسانى است ، و ركوع با ديگر حركات متقابله كه ملحق بدان است اشارت به عبادت نوع حيوان است « 6 » از روى تنوع حركات متخالف كه او راست ، و سجود اشارت به عبادت نباتى است از روى ثنويت « 7 » كه هريك از نباتات دو صورت دارند متطابق : يكى در باطن ارض و يكى بر ظاهر ، و جلوس به عبادت جمادى كه حركات بدان منقطع گشته . اين است غايت مدارج تنزل در بيان « 8 » تحقيق اركان از زبان مناسبات عقلى كه در « 9 » وجوه حكمى گويا شده « 10 » .\r\n به پيشگاه بزرگان گرت رها نكنند « 11 » * فقير باش و زمين بوس آستان درياب \r\nو ليكن ببايد دانست كه اينجا وجهى چند ديگر هست از وجوه « 12 » كتابى\r\n\r\n\r\n","description":"","footnote":"\r\n( 1 ) - ب : حكمى هويداتر .\r\n( 2 ) - ب : در عالمى از عوالم .\r\n( 3 ) - ب :\r\nايشان پذير مىشود .\r\n( 4 ) - ب : جهان .\r\n( 5 ) - ب : كه اين نوع بذاته جامع همه عبادات باشد .\r\n( 6 ) - ب : حيوانى است .\r\n( 7 ) - ب : ثبوت .\r\n( 8 ) - ب : ميان .\r\n( 9 ) - ب : در وجود حكمى .\r\n( 10 ) - ب : بيت .\r\n( 11 ) - ب : نكند .\r\n( 12 ) - ن : كه از وجوه .\r\n","page_name":" 78 ","page_number":116},
  {"content":"\r\n\r\nكه زبان مناسبات حرفى بدان گوياست . چنانچه عرف « 1 » تخاطب و تكلم خانوادهء نبوت و ولايت است ، هرآينه واجب است كه تحقيق معنى اركان را بدان ختم كند بر طريق ايما و اشارت ، چنانچه ادب اين زبان است و دأب ايشان « 2 » .\r\n بكوش تا سخن از روى رمز فهم كنى * تو خواهى از همدان بشنو آن و خواه از رى \r\nوجه اول آن است كه زبان اهل كتاب و مناسبات رقوم كتابى از آن گوياست كه چون عبادت « 3 » صورتى است از عرايس مجالى اظهار و سورتى است از آيات كتاب اشعار ، هرآينه بايد كه عبادت هر شخصى از اشخاص مطابق صورت اسم او باشد كه صورت وجودى او است ، چنانچه مقتضاى قانون حرف و تحقيق اهل ذكر است . و چون نماز عبادت خاص به آدمى « 4 » است ، اركان او مطابق صور حروف آدم واقع شده ظاهرا و باطنا « 5 » . چه « 6 » ركن قيام مطابق الف است ، چنانچه ركوع مطابق دال ، و سجود مطابق ميم . و چون اركان مكرره و مشتركه در وجود صورت خفا دارند ، هرآينه در عبادت كه صورت وجود واقع گشته ركن اعتدال و جلوس به بينات دال مشار اليه گردد . و همچنين سجدهء اخير و جلوسش « 7 » به بينات ميم . و اما بينات الف اشارت به نيت و فاتحه است . و باقى دقايق را حاجت به زيادتى افصاح و تبيين نمىداند « 8 » ، « كه تو خود دانى اگر زيرك و عاقل باشى » .\r\nوجه دوم آن است كه زبان اهل ذكر و واقفان مواقف انزال و مواطن تنزيلش از آن خبر مىدهد . چه از « 9 » آن اصول هويداست كه از قلم اعلى باز كه شقين ظهور و اظهار از هم متميز گشته‌اند ، و نهايت شق اظهارى انزال كلام قرآنى آمده ، سلسلهء تنوعات اظهارى و اشعارى و نظم مجموعى ايشان مطابق\r\n\r\n\r\n","description":"","footnote":"\r\n( 1 ) - ب : در عرف .\r\n( 2 ) - ن ، ب : بيت .\r\n( 3 ) - ب : چون عبادت هر شخصى .\r\n( 4 ) - ب : آدمى است .\r\n( 5 ) - ب : و باطنا ركن .\r\n( 6 ) - ب : حد ركن قيام .\r\n( 7 ) - ب : جلوسش را .\r\n( 8 ) - ب : مصراع .\r\n( 9 ) - ن : چه از اصول .\r\n","page_name":" 79 ","page_number":117},
  {"content":"\r\n\r\nاركان نماز واقع شده كه از امهات آيات كتاب اظهارى و سور اشعارى است ، ازآن‌رو كه تر ميوهء آن گرامى شجره او است ، هرآينه ركن اول او يعنى قيام اشارت به قلم « 1 » است و رفع يدين به تمايز شقين . و ركن دوم اشارت به جبرئيل و سفرهء وىاند .\r\nو در ركوع تلويحى بيّن هست بر « 2 » آنكه صورت روح است . و ركن اعتدال اشارت به حقيقت محمدى است كه صاحب مقام محمود است . و تنزل سجودى اشارت به تنزلى « 3 » است كه آن حضرت مىفرمودند در حين ابلاغ آن صورت وجودى بر افتادگان عالم آميزش و آلايش . و چون اين « 4 » ابلاغ را دو صورت هست ، و هريك را ظهور صورتى برش « 5 » مترتب : يكى صورت « 6 » كلامى ، و آن مخصوص امتان زمان خودش است كه او را پايندگى متصور نيست ، و يكى ديگر كتابى ، و حكم آن شامل ديگر امم هست و پاينده‌تر از آن است و زيادتى ظهور محمد - صلى اللّه عليه « 7 » و سلم - و شيوع اسمش از صورت دوم شد ، اين است آنچه مشار اليه به سجدتين و جلوسين و تشهد است . در اين وجه كتابى متفطن را حاجت زيادت نباشد .\r\nو وجه سوم ، كه زبان اولو الالباب و اهالى خانوادهء صدق و صواب بدان گوياست ، آنست كه همانا پيشتر معلوم گشت كه اول صورتى كه از ديوان اعلى بر صحايف اكوان و جرايد ادنى پذيرفتار تسطير شد و عوالم عليا و سفلى به آن پذيراى صورت گشتند ، هفت است . و صورت اركان هفتگانه نماز هم از اثر آن اصل است كه در « 8 » نهايت مراتب خود و اقصاى « 9 » اغصان و فروع نمودش رو نموده‌اند . چه ركن قيام از روى بساطت اشارت به واحد است . و ركن نيت كه تكبير و رفع يدين صورت آن شده اشارت به اثنين ، ازآن‌رو كه\r\n\r\n\r\n","description":"","footnote":"\r\n( 1 ) - ب : به جبرئيل و سفره و در ركوع .\r\n( 2 ) - ب : بر آن صورت .\r\n( 3 ) - ب : به تنزل است .\r\n( 4 ) - ب : چون ابلاغ .\r\n( 5 ) - دم : مبرش .\r\n( 6 ) - ب : يكى صورت و آن .\r\n( 7 ) - ب ، ن : و آله و سلم .\r\n( 8 ) - ب : و در نهايت .\r\n( 9 ) - ب : اقتضاى .\r\n","page_name":" 80 ","page_number":118},
  {"content":"\r\n\r\nصورت كثرت مطلقه است بىآنكه تنزل از مقام اطلاق كرده چنانچه در اصول تحقيق آن كرده شده . و چون حكم كثرت مندمج و مختفى است در اين مقام ازاين‌رو نيت در او مختفى گشته و رفع يدين كه صورت او آمده ركن نشده . و ركن ركوع اشارت به ثلاثه است از روى تنزل و ظهور نسبت كه صورت برزخيت است ميان وحدت « 1 » اصلى و وحدت كمالى . و اعتدال اشارت به اربعه است ، كه در او وحدت باز به صورت اطلاقى خود ظاهر گشته بعد از آنكه تنزل از علو وحدت به اسافل كثرت نموده بود . و سجود اشارت به خمسه است كه نهايت تنزل واحد است تارة از روى ظهور و تارة از روى اظهار . و جلوس اشارت به سته است ازآن‌رو كه صورت تمامى اوضاع « 2 » و حركات واقع گشته . و وضع سلام اشارت به سبعه است كه صورت ختم است ، چنانچه تحقيق آن گذشته .\r\nو هم بدين زبان وجهى ديگر هست از اين اعلى و اتم و بيان آن مشتمل بر تقسيمى است ، اولا از « 3 » آن اركان كه بعضى از آن اعالى واقع شده كه ظهور آن قبل از تنزل وجه مىباشد و بعضى اسافل كه بعد از تنزل ظاهر شوند . و چون صلاة حقيقتى اظهارى و كلمه‌اى اشعارى است ، اقتضاى تكرر كند باصولها و اركانها . چه اين مرتبه موطن تعاكس اشعه است و ظهور مقتضيات آن . و از براى اين است كه تكرار لازم او است و ساير اركانش اين‌قدر هست كه چون اسافل موطن نمود و كثرت كونى واقع گشته هرآينه آن تكرر در او بهتر مىنمايد « 4 » كه در اعالى ، چنانچه بر متيقظ پوشيده نماند .\r\nچون اين مقدمه روشن گشت ، ببايد دانست كه نماز ازآن‌رو كه آخر صور كونى واقع شده بايد كه مطابق كلمهء اولى باشد در سبعيت ؛ هم بر « 5 » آن\r\n\r\n\r\n","description":"","footnote":"\r\n( 1 ) - ب : ميان وحدت كمالى .\r\n( 2 ) - ب : و حركت .\r\n( 3 ) - ب : از اين .\r\n( 4 ) - ب : مىنمايد چون اين مقدمه .\r\n( 5 ) - ب : بر اين .\r\n","page_name":" 81 ","page_number":119},
  {"content":"\r\n\r\nوجه معين كه كلمه بر آن است ، يعنى خمسه كه در طى ثنويت متقابلين « * » ظاهر شده چنانچه مشاهد است ، و ازاين‌رو آن سبعيت در اركان وضعى به حكم سريان اصل ، هويدا گشته بر وجه اتم ؛ و هم از اين اصل است كه عقد 53 در تشهد داخل آن اوضاع شده ، چه هرگاه كه آن را با عدد غالب نماز « 1 » ضم مىكنند يعنى 17 صورت ، همان كلمه مىشود بعينه . و اين وجه هرچند به زبان اجمال گوياست و ليكن منطوى بر بسى دقايق تفاصيل است ، ازاين‌رو خاتم وجوه آمد . و چون نوباوهء شجرهء زمان ، اين زبان است ، هرآينه اهالى شهرستان اهليت و هوشمندى را بايد كه اين اصول مذكوره نشانى دانند ، هنجار آن راه را و از هزّ « 2 » اين شجرهء برومند به حكم فرمودهء :  « وَ هُزِّي إِلَيْكِ بِجِذْعِ النَّخْلَةِ تُساقِطْ عَلَيْكِ رُطَباً جَنِيًّا »  غافل و ذاهل نگردند تا از ثمار معارف نثار او بىبهره نمانند « 3 » .\r\n ميوه پخته است ريزشى مىكن * ابر تند است قطره‌اى مىبار\r\nنكته‌اى بازران « 4 » از آن دفتر * اندكى بازگو از آن بسيار \r\nگفتار چهارم - در بيان اركان قولى « 5 » نماز و تحقيق معانى آن .\r\nو آن نيز بنا بر اصل مذكور هم پنج واقع شده در طى تقابل اسافل و اعالى . اين است وجه اجماليش و بيان وجه تفصيلى آن موقوف مقدمه‌اى است كه در اصول كتابى مقرر شده كه احاطت مرتبهء كلام از ساير مراتب وجود بيشتر است و ازاين‌رو دلالت او بر اطور اظهار و اشعار كه غاية الغايات حركت وجودى است روشن‌تر است و آنها مد « 6 » لولات خاصهء او واقع ، از اين جهت\r\n\r\n\r\n","description":"","footnote":"\r\n* منظور از ثنويت متقابلين حروف كلمهء كن است كه به حساب ابجد 20 - ك و 50 - ن ، مىباشد .\r\n( 1 ) - ن : ختم .\r\n( 2 ) - ب : آن هنر .\r\n( 3 ) - ب : قطعه .\r\n( 4 ) - ب :\r\nبادزان .\r\n( 5 ) - اركان قولى صلاة . به‌طورىكه در حاشيهء نسخه اصل آمده : [ 1 - تكبيرة الاحرام 2 - فاتحه . 3 - تشهد . 4 - صلوات 5 - سلام 
  ]\r\n( 6 ) - ب : و آنها كه .\r\n","page_name":" 82 ","page_number":120},
  {"content":"\r\n\r\nتنزيل اركان قولى بر آن « 1 » مراتب انسب و اعلى خواهد بود . چه اول آن تكبير است كه مقارن ركن روحانى واقع شده در وضع قيام و اين وضع چون معلوم شد كه اشارت به حضرت اطلاق است كه حكم وحدت اجمالى و بود غالب « 2 » مىباشد در آن « 3 » برنمود ، جهات مناسبت روشن گردد از چند رو . چه هم در اصول حكمى روشن گشته كه آن حضرت را دو تعيّن هست : يكى آنكه حكم وحدت در او غالب است بر كثرت ، چنانچه متقابلين عين يكديگراند « 4 » و تكبير صورت آن تعيّن واقع گشته ، و ازاين‌رو كلمتين او از روى بينات عين يكديگراند چنانچه ، اين ارقام بدان گويا است : اللّه ( لف ام ام ا - 193 ) اكبر « 5 » ( لف اف 11 - 193 ) . و ديگر آنكه كثرت را در او « 6 » نوع ظهورى شده . چنانچه متقابلين ممتازاند از يكديگر و فاتحه ، صورت آن شده . اين هر دو صورت وجودى قبل از تنزل « 7 » « وجه است ، و بعد از تنزل وجه » ، سه صورت ديگر دارد : يكى عوالم كونى ظهورى است كه نهايت آن عالم شهادت خواهد بود « 8 » « و تشهد اشارت بدان است و آن نهايت مراتب ظهور است . و ديگر مراتب وجودى اظهارى است كه صور حروف و كلمات از آن خواهد بود » و نهايت آن ظهور قرآن جمعى است كه محمد - صلى اللّه عليه و سلم - مظهر آن شده ، و صلوات بدان اشارت است « 9 » و آن نهايت اظهار است . و ديگر مرتبهء شهودى اشعارى است كه كشف معانى و حقايق از آن است ، و نهايت آن هويدا گشتن تمام مراد است كه خاتم الولايه مظهر آن شده و سلام بدان اشارت است و نهايت مراتب اشعارى است .\r\n\r\n\r\n","description":"","footnote":"\r\n( 1 ) - ب : بر اين مراتب انسب و اعلى است .\r\n( 2 ) - ب : و بود عالى .\r\n( 3 ) - ب : در اين برمىنمود .\r\n( 4 ) - ب : عين يكديگراند چنانچه اين ارقام .\r\n( 5 ) - اعدادى كه در پهلوى كلمهء تكبير نوشته شده در نسخهء ب نيست .\r\n( 6 ) - ب : دو نوع .\r\n( 7 ) - ب : قبل از تنزل وجه سه صورت ديگر دارد . عبارت بين گيومه از نسخه « ب » ساقط شده است .\r\n( 8 ) - ب : خواهد بود و نهايت آن ظهور قرآن جمعى است . بنابراين نسخه ( ب ) عبارت بين گيومه را ندارد .\r\n( 9 ) - ب : و صلوات اشارت است بدان و آن .\r\n","page_name":" 83 ","page_number":121},
  {"content":"\r\n\r\nاين است بيان يكى از معانى اركان قولى كه زبان مناسبات عقلى از وجوه حكمى حكايت كرد . و از وجوه كتابى نيز يك معنى ظاهر دارد كه زبان مناسبات حرفى بدان گوياست ، بر آن هم تنبيه مىكند چه صلاة بنا بر تمهيد مقدمات گذشته صورت اظهارى تمام جمعيت اسمايى حق است . پس بايد كه اركان قولى او مطابق اسم « اللّه » باشد كه او است اسم جامع . و حروف قولى « اللّه » پنج است : حرف اول كه اكبر حروف است دلالت بر تكبير مىكند .\r\nو لام اول اشارت به فاتحه است ، چه محل ظهور آن وضع قيام است ، و صورت و صلى لام دلالت بر آن مىكند . و لام دوم اشارت به تشهد است كه صورت فصلى « 1 » لام بدان دال است . و الف كه همين صورت كلامى دارد اشارت به صلوات است . و « 2 » ها اشارت به سلام است كه بعد از تمام صورت اشارت به طرف « 3 » يمين و شمال در او واقع است . و اين هر دو وجه كافى باشد متفطن را در بيان اركان قولى ، چه او راست كه بنا بر اصول مذكوره بر مقتضاى ذوق خود ديگر معانى استنباط نمايد « 4 » .\r\n نقطه‌اى را هزار دايره هست * گر قدم پيشتر نهد پرگار \r\n\r\nصحيفهء چهارم\r\nدر بيان اوقات نماز و خصوصيت هريك از آن به عددى معين .\r\nو بيان آن هم محتاج به ذكر مقدمه‌اى است از اصول حكمى كه كاشف از معنى وقت و زمان باشد به زبان حقايق عقلى . و بيانش آن است كه زمان عبارت از صورت امتداد حركت اولى است كه وجود را در هر مرتبه‌اى واقع است . و آن صورت امتدادى مذكور در هر مرتبه‌اى از مراتب وجود نامى دارد\r\n\r\n\r\n","description":"","footnote":"\r\n( 1 ) - ب : كه صورت مصلى لام بدان دلالت است .\r\n( 2 ) - دم : واها .\r\n( 3 ) - دم : به طرفين .\r\n( 4 ) - ب : فرد .\r\n","page_name":" 84 ","page_number":122},
  {"content":"\r\n\r\nجدا به اعتبار به معنىيى كه مناسب « 1 » آن مرتبه است ، چنانچه « آن دايم » و « سنهء سرمديه » و « دهر » كه نام او است در حضرات اطلاقى و عالم معنى . و ليكن چون آن حركت است كه شمس « 2 » ظهور و اظهار در ساير مراتب بدان متحرك است هر جزئى « 3 » از اعيان وجودى و كونى كه در هر « 4 » مرتبه‌اى پيدا شده ، همه از شمس ظهور آن مرتبه و پرتو پيدايى او هويدا گشته ، هرآينه تمايز اجزاى آن حركت « 5 » و تحقق اعيان ظهورى آن از تطورات شمسى آن مرتبه خواهد بود ، چنانچه صور محسوسات در اين مرتبهء اخير كه به طلوع شمس حسى ظاهر « 6 » و متحقق مىگردد كه از افق محسوس برآيد . و امهات تطورات شمسى سه طور است : طلوع و استوا و غروب .\r\nو چون اين مقدمه روشن گشت ، هرآينه هويدا شد كه اعيان عبد را احوال متخالفه « 7 » طارى مىشود به قياس با شمس وجود در حضرات جلايى اولا ثبوت آن اعيان در عدم خودش كه هنوز طلوع شمس وجود بر او نشده باشد و دوران يوم ظهورش نرسيده ، و بعد از آنكه طلوع كرد ، اعيان متفاوت مىباشند ، در قبول نور وجودى . چندى مواجه شمس وجود واقع شده‌اند و ملاحظ آن ، و ايشانند اصحاب تمييز و ارباب « 8 » عقلى كه مناط تكليف است ، و چندى مواجه واقع شده‌اند ولى ملاحظ نه ، چنان كه اطفال و بله ، و چندى معرض شمس‌اند بالكل و « 9 » مواجه محل خفاى آن يعنى مركز و اجرامى كه محاذى آن واقع شده « 10 » و آن جمادات‌اند ، و جمعى متوسطاند در آن معنى و آن نبات و حيوان است .\r\nهرگاه كه اين معنى مقرر شد پس آنها كه مواجه « 11 » واقع گشته‌اند محل بحث‌اند اينجا . و وجوب نماز به نسبت « 12 » با ايشان است ، و ليكن وقتى كه\r\n\r\n\r\n","description":"","footnote":"\r\n( 1 ) - ب : مناسبت .\r\n( 2 ) - ب : كه شمس در ظهور و اظهار .\r\n( 3 ) - ب :\r\nدهر حرضى .\r\n( 4 ) - ب : در دهر مرتبهء .\r\n( 5 ) - ب : تحقيق .\r\n( 6 ) - ب : ظاهرى .\r\n( 7 ) - ب : اعيان متخالف .\r\n( 8 ) - ب : عقل .\r\n( 9 ) - ن ، ب : بالكل مواجه .\r\n( 10 ) - ن ، ب : شده‌اند .\r\n( 11 ) - ن ، ب : مواقع گشته‌اند .\r\n( 12 ) - ب : وجوب نماز چه نسبت .\r\n","page_name":" 85 ","page_number":123},
  {"content":"\r\n\r\nصورت كونى وجودشان نيز در معرض مواجهه و ملاحظه افتد و از عروض نوم و نسيان و اغما ، مصون مانند . صورت كونى عبارت از ظل شخصى است و از براى اين است كه شخصى كه مواجه « 1 » شمس است تا ظل او مواجه او نشود هيچ نماز بر او واجب نمىشود ، پس سببى كه توقيت نماز واجب از « 2 » آن شده يكى احوال عبد است به حسب نمايش صورت كونيش وجودا او شعورا او شهودا ، و اين سه وقت است : اول وقت پيشين است كه صورت وجودى كونى مواجه عبد باشد و بس ، « 3 » و آن اول « 4 » مراتب ظل است كه در مواجههء به شخص « 5 » پيدا شود . و دوم وقت عصر است كه صورت وجودى با شعورى مواجه او شود و ازاين‌رو است كه ظل شخص بايد كه مثلين شود كه صورت وجودى ، مضاعف به شعورى شده است . و چون در اين هر دو وقت احكام كون غالب است و از اينجاست كه صورت نمايش اجرام « 6 » تيرهء سفلى در صدد ظهوراند در اين اوقات و صور وجودى اجرام « 7 » نيرهء علوى در صدد خفا و از اينجاست كه ظل شخص در اين وقتها صورت امتيازى دارد و احكام خاصه هرآينه كلام كه صورت وجودى است ، به خفيه صورت صدور مىيابد . و سوم وقت خفتن است كه صورت « 8 » وجودى شهودى مواجه او شود و صور كونى را آثار نماند . چه عدميت اكوان مطلقا در آن وقت و وجه ظليتش بعمومه محسوس و مشهود است . و چون در اين هر سه وقت صورت وجودى به وحدت جمعى كمالى خود ظاهر مىباشد ، ازآن‌رو كه صورت كونى ظلى شخص به ظلمت « 9 » عدميت خود از آن صورت وجودى ممتاز گشته و روشن شده ، هرآينه اعداد نماز به صورت وحدت جمعى كمالى ظاهر گشته مفروض « 10 » آمد .\r\n\r\n\r\n","description":"","footnote":"\r\n( 1 ) - ب : مواجهه .\r\n( 2 ) - ب : از اين .\r\n( 3 ) - ب : و پس آن .\r\n( 4 ) - ب : مراتبه .\r\n( 5 ) - ب : مواجههء شخص بايد مثلين شود .\r\n( 6 ) - ب : نيره .\r\n( 7 ) - ن : وجودى نيره علوى .\r\n( 8 ) - ب : كه وقت .\r\n( 9 ) - ب : ظلمت خود .\r\n( 10 ) - ب : آمده .\r\n","page_name":" 86 ","page_number":124},
  {"content":"\r\n\r\nو يك موجبى ديگر از آن توقيت صلاة هم ، صورت مقابله و مواجههء ظلمت كونى است با نور وجودى در نظر مصلى ، و ليكن به اعتبار با اصل و مبدأ نور وجود و ظلمت عدم كه هنوز وحدت جمعى نيافته باشند « 1 » . و اين دو وقت است : يكى مواجههء ظلمت با نور در وقت طلوع آفتاب ظهور و آن وقت صبح است ، و دوم مواجههء مذكوره در وقت غروب « 2 » آن آفتاب و آن وقت شام است . و چون حكم مبدئيت پستى و كثرت عدمى بر توقيت آن دو وقت غالب آمده ، هرآينه آن دو كثرت « 3 » عددى كه مبدأ وحدت جمعى آمده به ترتيب صورت اعداد ركعات آن نماز آمد « 4 » . و اگر به ديدهء استبصار در اين آيهء كريمه تأمل نمايد كه :   « فَسُبْحانَ اللَّهِ حِينَ تُمْسُونَ وَ حِينَ تُصْبِحُونَ وَ لَهُ الْحَمْدُ فِي السَّماواتِ وَ الْأَرْضِ وَ عَشِيًّا وَ حِينَ تُظْهِرُونَ »   مؤداى شريفش را به ساير اصول مذكوره مفصح و مشير يابند . « 5 » و چون در اين سه وقت اخير كه ظل شخص صورت امتيازى ندارد و حكم كون مغلوب آمده ، و از اينجاست كه اعيان نيرهء علوى درصدد ظهوراند و اكوان تيرهء سفلى درصدد خفا ، احكام وجود ، صورت ظهور گرفته ، هرآينه كلام به جهر صورت صدور مىيابد « 6 » .\r\n نكته نگهدار و ببين چون بود * نكتهء سنجيده كه موزون بود \r\nو للّه المنة على آلائه .\r\n\r\nصحيفهء پنجم\r\nدر بيان شرائط نماز و تحقيق معانى آن .\r\nو آن هم بنا بر اصل مذكور پنج واقع شده در طى تقابل زمان و مكان .\r\nو تحقيقش آن است از روى قواعد حكمى كه : هر حقيقتى كه بر صفحات عوالم « 7 »\r\n\r\n\r\n","description":"","footnote":"\r\n( 1 ) - ب : باشد .\r\n( 2 ) - ب : غروب آفتاب شام هست .\r\n( 3 ) - ب : كثرت عديمى .\r\n( 4 ) - ب : آمده .\r\n( 5 ) - پ : تابند .\r\n( 6 ) - ب : بيت .\r\n( 7 ) - ب :\r\nعالم كون .\r\n","page_name":" 87 ","page_number":125},
  {"content":"\r\n\r\nكون در صدد ظهور مىآيد ، بعد از آنكه حصول اجزا و اركانش از داخل ممهد گشت ، موقوف رفع موانع است از خارج و وجود مقتضى ، و اين هر دو است كه معبر به شرط گشته .\r\nو قسم اول كه رفع موانع است در نماز ظاهر منحصر در سه صورت است : اول رفع نجاست است از هرچه ملاقىگذارندهء نماز بود ، و دوم رفع حدث است چنانچه تحقيق آنها « 1 » در بحث طهارت گذشت ، و سوم ستر مبدأ اينهاست يعنى سوئتين « 2 » ، چنانچه تحقيقش مىآيد . و قسم دوم كه وجود مقتضى است ، در اين نماز منحصر در دو صورت است : يكى از روى احكام زمانى است و آن تحقيق وقت است ، و دوم از روى احكام مكانى و آن استقبال قبله است . و اما تمام تفصيل اين سخن و بيان معنى هريك از روى حقايق ذوقى ، به وجهى كه زبان اشارت بدان گوياست ، آن است كه اول چيزى كه شرط است متوجهان گزاردن نماز حقيقت كه آن را اولا بجاى آرند ، آن است كه جاى نماز را يعنى دل و آنچه ملاقى و ملابس او است از قواى ادراكى او ، چنانچه فرمودهء :\r\n« المصلى يناجى ربه » بدان اشارت كرده ، از نجاست شرك و خاطرى كه شرك آرنده باشد پاك دارد ، و بر مقتضاى فرمودهء :  « يا أَيُّهَا الَّذِينَ آمَنُوا إِنَّمَا الْمُشْرِكُونَ نَجَسٌ فَلا يَقْرَبُوا الْمَسْجِدَ الْحَرامَ بَعْدَ عامِهِمْ هذا »  نگذارند كه درآيد و پيرامون آن گردد . و بعد از آن به آب انابت اعضا و جوارح را از آثار آن شرك بشويند : اولا « 3 » از آثار شرك جلى كه موجب حدث بزرگ است ، و بعد از آن از آثار شرك خفى كه حدث كوچك بر « 4 » آن مترتب مىشود . و بعد از اين‌ها شرطى ديگر آن است كه آن عضوى كه اين شرك از او زاييده مىشود ، يعنى\r\n\r\n\r\n","description":"","footnote":"\r\n( 1 ) - ب : اين‌ها .\r\n( 2 ) - ب : سوستين .\r\n( 3 ) - ب : و الا از آثار .\r\n( 4 ) - ب : بدان .\r\n","page_name":" 88 ","page_number":126},
  {"content":"\r\n\r\nسوئتين ، به ساترى كه روى نمايش او را پوشيده دارد و احكام اظهارى او را مغلوب گرداند بپوشاند .\r\nو تمام تحقيق اين سخن موقوف نكته‌اى است حكمى كه بدان تمام هويدا گردد . و بيانش آن است كه هرچه از اندرون مملكت انسانى « 1 » بيرون مىآيد و اثبات كثرت و دويى مىكند از دو گونه است : يكى آن است كه به اختيار عقل از جوارح عليا بيرون مىآيد ، و آن حقايق وجودى حرفى است كه مظهر كمالات او است و مثبت توحيد حقيقى است « 2 » و مبناى گزاردن نماز بر آن است و نوعى ديگر آن است كه نه به « 3 » اختيار بلكه از سر طبيعت و اضطرار از جوارح سفلى بيرون مىآيد ، و آن اعيان و صور كونى است كه اثبات شرك و دويى « 4 » مىكنند و موجب حدث مىشوند كه مانع نماز است . و اين هم دو نوع است : يكى آن است كه آن عين خارجى كه جدا شده ، مادهء مثل مىتواند « 5 » شد و بيرون آمدن او موجب حدث بزرگ است و اثبات مثل مىكند كه شرك جلى است ، يعنى منى . و نوعى ديگر آن است كه آن عين خارجى صلاحيت آن ندارد كه مادهء مثل گردد ، چون « 6 » بول و غايط ، و ليكن چون « 7 » ابراز خارجى از آن جمعيت وجودى كرده ازاين‌رو اثبات شرك خفى مىكند و موجب حدث كوچك مىشود . پس هركس را تا كدام طرف غالب آمده « 8 » .\r\n كارى عجب اوفتاد « 9 » ما را * پيمانهء زهر و انگبينيم \r\nو صورت اين « 10 » سوئتين به زبان اشارت به حسب اذواق طالبان مىگردد « 11 » از شهوت و غضب و وهم و خيال و مقدمتين و قوتين نظرى و عملى و فكر و حدس و كونين و مدركين الى غير ذلك « 12 » .\r\n\r\n\r\n","description":"","footnote":"\r\n( 1 ) - ب : ايشان .\r\n( 2 ) - ب : حقيقى و .\r\n( 3 ) - ب : نه اختيار .\r\n( 4 ) - ب : دويى مىكند .\r\n( 5 ) - ب : تواند .\r\n( 6 ) - ب : و چون .\r\n( 7 ) - ب : از خارجى .\r\n( 8 ) - ب : فرد .\r\n( 9 ) - ن : اوفتا .\r\n( 10 ) - دم ، ب : و صورت سوئتين .\r\n( 11 ) - ب : مىكرد .\r\n( 12 ) - ب : فرد .\r\n","page_name":" 89 ","page_number":127},
  {"content":"\r\n\r\n هريك از باده نسبتى ديدند * جمله بين كس نشد ، ز « 1 » راه صواب \r\nو بعد از آن چون رفع موانع كرد و شرائط آن را به واجبى قيام نمود ، در تحقيق مقتضى شروع نمايد « 2 » و اولا شناساى وقت خود گردد و بداند كه چون شمس حقيقت از علو اطلاق خود به سوى تنزل ميلان نمايد و سايهء نمايش او بر بسيط اراضى ظهور و اظهار افتد امتثال فرمودهء :  « أَقِمِ الصَّلاةَ لِدُلُوكِ الشَّمْسِ إِلى غَسَقِ اللَّيْلِ »  را « 3 » استادگى بايد نمود ، هرآينه بر مقتضاى فحواى : « ان لربكم فى ايام دهركم نفحات الا فتعرضوا لها » از خصايص دقايق آن داخل نشود ، و متعرض نفحات حقايق آن گشته مستعد و آمادهء نماز باشد « 4 » .\r\n شكفته شد گل سورى و بلبل آمد مست * صلاى سرخوشى اى صوفيان وقت‌پرست \r\nو بعد از آن در هرجا كه باشد و هر « 5 » مقامى كه مستقر سكون و اقامت او شود بايد كه وجوه تفرقه شكوه خود را از شغل كثرت يكسو كند و به سوى « 6 » جمعيت‌آباد مسجد الحرام بر مقتضاى « 7 » :  « وَ حَيْثُ ما كُنْتُمْ فَوَلُّوا وُجُوهَكُمْ شَطْرَهُ »  به روى دل متوجه شود و شروع در نماز كند .\r\nاين است بيان شرائط نماز و تحقيق معانى آن ، آنچه وقت از سر استعجال و توزع بال بدان مسامحت نمود . و هريك را از اين اركان و شرائط بسى علوم و حقايق در ضمن است . ان شاء اللّه تعالى مهلت اظهار آن باشد از وقت بحرمة محمد و آله - صلى اللّه « 8 » عليه و على آله اجمعين - . حاليا آنچه « 9 » استدعاى زبان استعداد ابناى زمان بود ثبت افتاد ، و ليكن « 10 » ،\r\n سرخ گلى غنچه مثالم هنوز * منتظر باد شمالم هنوز \r\n\r\n\r\n","description":"","footnote":"\r\n( 1 ) - ب : به راه .\r\n( 2 ) - ب : و اول .\r\n( 3 ) - ن : ايستادگى .\r\n( 4 ) - ب : بيت .\r\n( 5 ) - ب : در هر .\r\n( 6 ) - ب : به سوئى .\r\n( 7 ) - ب : فرمودهء .\r\n( 8 ) - ب : عليه و سلم .\r\n( 9 ) - ب : حاليا استدعاى .\r\n( 10 ) - ب : بيت .\r\n","page_name":" 90 ","page_number":128},
  {"content":"\r\n\r\n\r\nتذنيب\r\nدر بيان سنن نماز سابقا و لاحقا و آن چند وصل است .\r\nوصل اول - در بيان سنن سابق بر نماز .\r\nو آن اولا اذان « 1 » است و معنى اجمالى او آن است كه ناطقهء اظهار آيين انسانى بر اعالى قلل اعراض حسى و اعيان خارجى بر مقتضاى فحواى :  « اللَّهُ يَدْعُوا إِلى دارِ السَّلامِ »  هوشمندان راه عبادت را از درآمدن وقت خبر دهد و به سماط سلامت نوالش دعوت كند . و تفصيلش آن است كه بشنواند ايشان را اولا كه حضرت الهيت از آن بزرگتر است كه حشمت كبرياى بارگاه جلال او را به بندگى بندگانش نسبت ارتباطى يا شايبهء احتياجى تصور توان كرد ، چنانچه از دعوت پادشاهان رسمى فهم مىشود « 2 » .\r\n ما كييم از ما چه آيد تا نپندارى كه ما * روى او را آينه يا زلف او را شانه‌ايم \r\nو بعد از آن تلقين شهادتين كند كه مبناى قواعد ايمان و اركان اسلام بر آن است ، چه از شنوانيدن شهادت اولى و تصديق شنوندگان آن را ، گرويدن ايشان به وحدانيت خداى تعالى لازم مىآيد ، چنانچه از شنوانيدن شهادت دوم و تصديق شنوندگان آن را « 3 » ، گرويدن ايشان به همگى آنچه حضرت رسالت پناه بدان آمده است ، كه ايمان پيش بيشتر محققان عبارت از همان خواهد بود ، فهم مىشود . پس چون بندگان و ساير شنوندگان اذان بدين دو گرويدن متحقق شدند ، ايشان را به شتابيدن سوى نماز كه نجات ابدى ثمرهء آن است تحريك و تفهيم مىكند ، چنانچه « 4 » مؤداى حيعلتين است . و چون غايت اين حركت\r\n\r\n\r\n","description":"","footnote":"\r\n( 1 ) - ب : ذات است .\r\n( 2 ) - ن : ش ، ب : فرد .\r\n( 3 ) - ب : گردند .\r\n( 4 ) - ب : مؤداى جعلتين . ن : فرمودهء .\r\n","page_name":" 91 ","page_number":129},
  {"content":"\r\n\r\nاختيارى به غير از نجات بندگان از دركات شقاوت و فائز شدن به درجات سعادت نخواهد بود و دامن سرادق كبريا و عصمت « 1 » جلال الوهيت دور از گرد آلايش عبادت اكوان و آميزش نسبت ايشان است ، هرآينه افصاح به مقصود اول و مطلوب « 2 » اهم نموده به تكبير مختوم گردانيد « 3 » .\r\n خاك « 4 » را با خداى پاك چه كار * پشك را با نسيم مشك چه انس \r\nاين است معنى ظاهر اذان « 5 » به زبان اشارت و آن را به حسب هرطور ، معانى ارجمند هست ولى بيش از اين در وقت نمىگنجد . و چون موطن اذان بلندترين مرتبه‌اى است از مدارج اظهار و مراقى كمال اشعار و آن معنى بىتعاكس صور حسى حرفى از سطوح جوارح قولى ، صورت نمىبندد ، هرآينه تكرار آن و تتبع شنوندگان . مؤذن را مسنون آمده و از اينجاست كه اظهار آن به بلندترين آوازى « 6 » بر بلندترين جايى سنت شده و هم از اين است كه در وقت استادگى « 7 » نمودن به « 8 » نماز ، اقامت كه عبارت از تكرار همين اركان است با اخبار « 9 » به همان استادگى « 10 » ، سنت مؤكد « 11 » آمده و مبالغت در تكرار اين سخنان حقايق ترجمان مستحب « 12 » .\r\n صبح سخن چون عدم افروز شد * كحلى شب قرمزى روز شد\r\nسايه سخن كو به لب آفتاب * زنده شده « 13 » ريگ به تسبيح آب \r\nو بعد از اين‌ها به سواك « 14 » اراك اندرون دهان كه عبارت از صورت وجه وجودى است از درن شرك خفى و سوائيت كونى پاك كردن و بن دندان\r\n\r\n\r\n","description":"","footnote":"\r\n( 1 ) - ب : عظمت .\r\n( 2 ) - ب : هم .\r\n( 3 ) - ب فرد . ن : ش .\r\n( 4 ) - ب : پشك را با نسيم مشك چه انس خاك را با خداى پاك چه كار .\r\n( 5 ) - ب :\r\nانس از آن .\r\n( 6 ) - ب : آوازى جائى . ن : آوازى به .\r\n( 7 ) - ن : ايستادگى .\r\n( 8 ) - ب : نمودن نماز .\r\n( 9 ) - ب : با اخيار .\r\n( 10 ) - ن : ايستادگى .\r\n( 11 ) - ب :\r\nمؤكده .\r\n( 12 ) - ب : بيت . ن : ش .\r\n( 13 ) - ب : زنگ يا رنگ .\r\n( 14 ) - ب : به سؤال .\r\n","page_name":" 92 ","page_number":130},
  {"content":"\r\n\r\nدانش را بدين سنون شستن ، مسنون آمده ، چنانچه فحواى فرمودهء : « صلاة بسواك خير من سبعين صلاة بلا سواك » افصاح از آن نموده « 1 » .\r\n تو تويى تو از ميان برگير * كز تويى تو رشته تو « 2 » بر تو است\r\nآنكه « 3 » او را در آب مىجويى * همچو آئينه با تو رودررو است \r\nوصل دوم - در سنن نماز .\r\nو آن اولا برداشتن مصادر يمين روحانى و يسار جسمانى است به سوى سماى وهب « 4 » و دست تعمل را در عبادت حق از مطلق اسباب كه عالم سفل است دور كردن كه « الرجل من يأكل من فوقه لا من تحت ارجله » « 5 » .\r\n ز دست ما چه برآيد تو ره به خويشتنم « 6 » ده * كه چشم سعى ضعيف است بىچراغ « 7 » هدايت \r\nو بعد از آن هر دو را در صدر پيشگاه دل بهم جمع كردن و ديوان صدور افعال را به پروانچهء او مقصور كردن « 8 » و يمين روحانيت را ظاهر و غالب بر يسار جسمانيت گردانيدن و او را مغلوب و مأخوذ داشتن ، يعنى « 9 » :\r\n دور شو از راهزنان حواس * راه تو دل داند دل را شناس\r\nآنكه عنان از دو جهان تافته * قوت ز دريوزهء « 10 » دل يافته \r\nو بعد از آن زبان گويايى را به استعاذهء از شيطان كه منبع هر دورى و پراكندگى است گشودن و ديدهء بينائى « 11 » را از سر خشوع و خضوع بر سجده‌گاه فروتنى و نيستى نگران كردن ، يعنى « 12 » :\r\n بگذر ز وجود و با عدم ساز * زان‌رو كه همو عدم پناه است \r\n\r\n\r\n","description":"","footnote":"\r\n( 1 ) - ب : قطعه .\r\n( 2 ) - ن : دو تو است .\r\n( 3 ) - ن : اى كه .\r\n( 4 ) - ب : و هست .\r\n( 5 ) - ب : بيت .\r\n( 6 ) - ب : به خويشم .\r\n( 7 ) - ب : ابى چراغ هوا .\r\n( 8 ) - ب : مقصود كرد .\r\n( 9 ) - ب : بيت .\r\n( 10 ) - ب : در ويزهء .\r\n( 11 ) - ب : بينائى از .\r\n( 12 ) - ب : فرد .\r\n","page_name":" 93 ","page_number":131},
  {"content":"\r\n\r\nو فاتحهء سبع المثانى ختمى را به ديگر آيات انابت غايات ، ملحق گردانيدن .\r\nو چون دو ركعت اول در هر نماز صورت قوس وجودى واقع گشته ، چنانچه اصول آن در مفاحص مبين و مبرهن است ، هرآينه احكام وجود كه صورت كلامى يكى از آنهاست دوران ظهورش در آن دو ركعت بيشتر مىباشد چنانچه پيشترك بدان « 1 » اشارتى رفت ، هرآينه الحاق آيات مخصوص بدين دو ركعت شد . و در « 2 » ركعت اولى كه غلبهء آن حكم بيشتر است تطويل آن « 3 » مسنون آمد . و در هر ركنى تكبير فناى عبد را تجديدى دادن و آنچه مقتضاى آن ركن باشد از صور وجودى كلامى او را بدان متحقق كردن . چه اگر اركان « 4 » تنزلى هبوطى است آن را به تسبيح آراسته داشتن ، و اگر اركان علوى صعودى است آن را به حمد و سؤال مغفرت و رحمت و ما يجرى مجراه معمور گردانيدن ، چنانچه بيان خصوصيات هريك در تحقيق اركان گذشت . و چون در اركان سفلى غلبهء مشاعر حسى و تفرقهء ايشان مستولى مىباشد و انامل عشره اشارت بدان است ، هرآينه همه را در « 5 » مطمورهء آرامش و سكون متمكن گردانيدن به غير از سبابهء يمنى ، كه اشارت به دل است ، يعنى « 6 » :\r\n جمع كن اين تفرقه‌هاى حواس * راه تو قلب است همان را شناس \r\nو در لفظ « 7 » سبابه تلويحى هست اگر لبيب فهم كند « 8 » .\r\n جهان شش جهت را گر درى نيست * چو در دل آمدى در مىتوان يافت \r\nو در خصوصيت اين عقد عددى يعنى 53 بسى اشارات ارجمند منطوى\r\n\r\n\r\n","description":"","footnote":"\r\n( 1 ) - ن : اشارت .\r\n( 2 ) - ب : و دو ركعت .\r\n( 3 ) - ب : آن آمد .\r\n( 4 ) - ب : اركانى . ن : اركان تنزيلى .\r\n( 5 ) - ب : را مظهوره .\r\n( 6 ) - ب : بيت .\r\n( 7 ) - عبارت زير در حاشيه نسخه اصل و نسخه‌هاى ن و دم آمده : اشار قدس سره بذلك اللفظ الى اعتبار الحرف المدغم المسموع من اللفظ الموضوع من الكتابة فى السبابة فتكون 72 دل ه ف . ( ال ام . 72 . )\r\n( 8 ) - ب : فرد .\r\n","page_name":" 94 ","page_number":132},
  {"content":"\r\n\r\nاست هركه فهم تواند كرد . از آن جمله اشارت به صورت ختمى است كه سلام بدان دال است ، چنانچه معلوم شد و در تحريك آن عند التشهد اشارتى است بدانكه مادهء « 1 » حمد چگونه اصل امهات اسماى حضرت ختمى واقع شده « 2 » .\r\n به اشارت حديث خواهم گفت * كه غريبم زبان نمىدانم \r\nو در ساير اركان ، اطمينان در عبوديت اظهار كردن و از سر جدّ تمام ، آداب آن بجاى آوردن و بعد از اتمام نماز « 3 » باركانه و شرائطه آن را به دعوات مأثوره مختوم گردانيدن ، تا اشارت به همان اصل مذكور باشد . كه غايت اين عبادت فايده‌اى است كه عايد به عبد باشد ، نه امرى كه تعلق به حق داشته باشد ، تعالى عن ذلك .\r\nوصل سوم - در بيان سنن لواحق نماز .\r\nو در آن اختلاف بسيار است . آنچه اتفاق بر آن واقع شده صورت تبيين مىيابد و مخدرات معانى آن را به دستيارى اصول حكمى و كتابى و مناسبات عقلى و خطابى بر منصّهء اجمال و مجالى تفصيل در صدد بيان مىآرد .\r\nاما وجه اجمالى آن . ببايد دانست كه هر كمالى كه حضرت رسالت پناه ختمى - صلوات اللّه و سلامه عليه - بدان متحقق شده و مأمور به ابلاغ آن مرامم « 4 » معارف همم خود گشته ، از سه مقوله است : اول آن است كه معنى با صورت اصلى خود از مدارج انزالى بدان حضرت فرود آيد و يك شق قلم اعلى مخصوص به تسطير آن صورت است ، چنانچه تحقيق آن در رسالهء انزاليه « 5 » كرده شده . و هر چه بدين‌طريق فرود آيد اگر از صور قولى است آن كلام قرآنى خواهد بود ، و اگر از صور « 6 » فعلى است آن اركان مفروضه . و دوم آن است كه معنى فرود آيد\r\n\r\n\r\n","description":"","footnote":"\r\n( 1 ) - در حاشيه نسخه اصل و نسخه ن اين عبارت آمده است : فان مادة الحمد مع الالف يصير احمد و التحريك المذكور يشعر به كتابا و احصاء . ه ف .\r\n( 2 ) - ب : فرد .\r\n( 3 ) - ب : با دوگانه .\r\n( 4 ) - ب : از مراحم معارف هم .\r\n( 5 ) - اين رساله بكوشش آقاى دكتر موسوى بهبهانى ضمن مجموعه مقالات دانشگاه مكيل كانادا در اسفندماه 1349 در تهران بچاپ رسيد .\r\n( 6 ) - ب : آن صور .\r\n","page_name":" 95 ","page_number":133},
  {"content":"\r\n\r\nبىواسطهء مدارج ، معرا از صور لابسه و حجب مشعرهء مظهره ، و صور آن از پيش آن حضرت پوشانيده شود . پس اگر اين معنى مذكور ، مزيد اختصاصى به حضرت الوهيت دارد و تحقيق معنى آن خصوصيت را مجالى بيش از اين در كار است در مبسوطات مبين گشته ، هرآينه آن حقيقت منزله در مرتبهء قول حديث قدسى خواهد بود ، و در مرتبهء فعل نماز وتر و ديگر شرائط واجبه و اوضاع لازمه و از اين اصل ، رجحان قول « 1 » امام ابو حنيفه - رضى اللّه عنه - كه فرق فرض و واجب كرده و واسطه ميان فرض و سنت اثبات كرده ، ظاهر مىشود . و اگر از آن جهت اختصاصى ، عارى است در مرتبهء قول حديث نبوى است ، و در مرتبهء فعل ديگر سنن و نوافل ، و آن را هم مراتب است : بعضى رواتب « 2 » موقته‌اند و بعضى غير رواتب « 3 » و بعضى غير موقت . آنچه در اينجا گنجايى تحقيق آن هست ، بحث وتر و رواتب « 4 » موقته است .\r\nاما بيان معنى وتر : از سياق اين سخن چنان مفهوم گشت كه وتر برزخ واقع شده است ميانهء فرائض و نوافل و او را مزيد اختصاصى به مبدأ اطلاقى هست ، و از اينجاست كه از جملهء خصايص ختمى آمده كه خاص ، بر او واجب شده در بيشتر مذاهب ، چه در مذهب « 5 » امام ابى حنيفه - رضى اللّه عنه - خود بر همه واجب آمده . اولا حكم اختصاص ، اقتضاى آن مىكند كه بر مؤداى فحواى : « ان اللّه وتر يحب الوتر » عدد او وتر باشد و مقصور و محصور بر يك شخص از آن « 6 » نه .\r\nو پوشيده نيست كه برزخ را صفت جمعيت و احاطت به طرفين لازم مىباشد .\r\nپس حكم برزخيت ثانيا اقتضاى آن مىكند كه وقت آن بين العشاء و الصبح باشد كه برزخ است بين الجملتين المفروضتين « 7 » . و از براى همان خصوصيت امتيازى است كه اين عبادت را با مبدأ ثابت است كه دعاى قنوت در آن مسنون آمده « 8 »\r\n\r\n\r\n","description":"","footnote":"\r\n( 1 ) - ن : قول ابو حنيفه كه .\r\n( 2 ) - ب : روايت .\r\n( 3 ) - ب : روايت .\r\n( 4 ) - ب : روايت .\r\n( 5 ) - ن : مذهب ابو حنيفه خود .\r\n( 6 ) - ب : اين .\r\n( 7 ) - ب : المعروضتين .\r\n( 8 ) - عبارات بين گيومه در نسخه « ب » نيست .\r\n","page_name":" 96 ","page_number":134},
  {"content":"\r\n\r\n« و « 1 » از براى همان خصوصيت است كه نماز صبح را متحقق است به مبدأ ، هم از روى وقت و هم از روى عدد كه قنوت در آن هم مسنون آمده » « 2 » .\r\n ابروى دوست گوشهء محراب دولت است * اينجا به مال چهره و حاجت بخواه از او \r\nو اما بيان سنن رواتب « 3 » و تحقيق وجه تفصيلى آن پوشيده نيست كه هم از سياق سخن مقدمه معلوم مىشود كه سنن رواتب در مقابلهء فرائض واقع شده است از روى احكام . چه همچنان‌كه بر آن « 4 » حكم مبدأ وجودى و بطون غلبه دارد و ازاين‌رو اعداد آن بر هر سه تقدير فرد واقع گشته ، بر سنن مذكور حكم جمعيت كونى و ظهور بايد كه غالب باشد . و ازاين‌رو است كه باوجود اختلافى كه در رواتب واقع شده ، همه در عدد زوج متفق‌اند ، چه آنچه بيشتر شافعيه « 5 » برآنند ، ده است ، و از آن حنفيه دوازده ، و بر قول بعضى از شافعيه چهارده ، و چون عدد ده ما به الاتفاق همه بود ، بناى تحقيق معنى بر آن نهاده شد . حال آنكه در صحيفهء تحقيق اوقات همانا روشن گشته باشد كه صورت كون در خارج سايهء شخص محسوس است ، و اوقات و اعداد رواتب مرتبط به اوضاع و احكام آن است ، و از اينجاست كه وقت سنت صبح مقدم بر فرض آمده كه حكم ظليت در آن بيشتر است و از آن شام برعكس .\r\nهرگاه كه اين مقدمه روشن گشته ، ببايد دانست كه چون حضرت رسالت پناه ختمى - صلى اللّه عليه و سلم - مبعوث از براى تمام اظهار شده ، هرآينه اوضاع خاصهء او بايد كه كاشف باشد از خصوصيات هر چيز . و از اينجاست كه سنن رواتب بر وجهى منضم فرموده با فرائض كه مشعر به خصوصيات هريك مىتواند شد . چه وضع هيچ‌يك مكرر واقع نشده است . يكى را به عرّ و از آن سنن تنبيه بر خصوصيتش فرموده و يكى را به احاطت آن سنن بر او . و اين هر دو\r\n\r\n\r\n","description":"","footnote":"\r\n( 1 ) - عبارت ميان گيومه در نسخهء « ب » نيست .\r\n( 2 ) - ب : فرد .\r\n( 3 ) - ب : روايت .\r\n( 4 ) - ب : بر اين .\r\n( 5 ) - ب : شافعيه ده است .\r\n","page_name":" 97 ","page_number":135},
  {"content":"\r\n\r\nابين علامات و اظهر اوضاع كاشفه است . از اين مناسبت است كه مخصوص به عصر و ظهر شدند . و يكى را به تقدم آن سنن بر او مخصوص گردانيده ، چنانچه صبح « 1 » ؛ و يكى را به تأخر مجردا ، چنانچه شام ؛ و يكى را به تأخر آن سنن با ضميمهء وتر ، چنانچه عشا . و تحقيق بيان هريك آن است كه وجه ارتباط سنن مذكوره به صور كونى كه ظل اشخاص حسى صورت آن واقع شده ، معلوم شد ، هرآينه چون در هنگام صبح حكم ظليت مذكور لحظة فلحظة در صدد زوال است و انصرام وقت آن مقدم بر فرض واقع شده ، و چون نماز صبح صورت مبدأ نظام سلسلهء ظهور و اظهار است و در مبدأ امر صورت كون موافق و مطابق صورت وجود واقع گشته ، ازاين‌رو سنت او در عدد موافق فرض واقع شده . و چون هنگام ظهر محفوف به وقوع ظلين است ، سنت او بنا بر ارتباط مذكور بر همين سبيل واقع است . و چون آفتاب ظهور و اظهار در اين هنگام در اوج ارتفاع مىباشد ازاين‌رو صورت كونى مظهر محيط بر صورت وجودى واقع شده و مطابق او .\r\nو چون ظل مذكور در هنگام عصر مضاعف شده و صورت ظهورى به شعورى ملحق گشته به حكم : « الشيء اذا جاوز حدّه انعكس ضدّه » حكم كون و آنچه تابع آن مىباشد ، يعنى سنن رواتب ، در اين وقت منطوى شد . « بدت باحتجاب و اختفت بمظاهر » كه در چو بسته شود استوار بگشايد . و هم از اين اصل است كه عدم علامت خصوصيت در او ، دال بر خصوصيت او شده . و چون حكم ظليت در هنگام شام لحظة فلحظة در صدد ازدياد مىباشد و مبدأ غلبهء احكام وجودى بر كونى است ، هرآينه سنت در او مؤخر واقع گشته از فرض و ناقص از او . و چون در هنگام عشا احكام كون به‌يك‌بار منطوى است ، هرآينه آن صورت مذكوره در او متأخر و به دو مرتبه از او ناقص آمده . از اينجا است كه بعضى اصحاب شافعيه برآنند كه آن را رواتب نيست . همين است\r\n\r\n\r\n","description":"","footnote":"\r\n( 1 ) - ب : صبح يكى .\r\n","page_name":" 98 ","page_number":136},
  {"content":"\r\n\r\nتحقيق معنى رواتب و بيان اوقات و اعدادشان به حسب مقتضاى وقت ، و آنچه در اين رساله ثبت شود .\r\nو ديگر نمازها كه در اوقات معين گزاردن آن مسنون آمده ، چون تحقيق آن موقوف ديگر مقدمات است در اين رساله به همين اكتفا نمود . و ليكن ببايد دانست كه اين نوع سخن چون مألوف طباع نشده و تا غايت اذواق اهل مدارس و خوانق از اين‌گونه حقايق نچشيده‌اند ، هرآينه مأنوس ايشان نخواهد بود .\r\n و مسك حديثى فى هواه لاهله * يضوع « 1 » و فى سمع الخليين ضايع\r\nنكته و رمز سنائى پيش غافل « 2 » دان چنانك * پيش كر بربط سراى و پيش كور آئينه‌دار « 3 » \r\nپس اگر قوهء فهم جماعتى وفا به ادراك اين معانى ننمايد ، شرط انصاف آن است كه بر مقتضاى فرمودهء : « رحم اللّه امرا عرف قدره و لم يتعد طوره » پاى جسارت را در دامن ادب كشيده خاموش نشيند كه علم خداى را نهايت نيست و بخشش فيض او لايزال ريزان ؛ و هركس را از مقسم جاى  « قَدْ عَلِمَ كُلُّ أُناسٍ مَشْرَبَهُمْ »  نصيبى مقدر فرموده و از كارخانهء « كل ميسر لما خلق له » آلتى چند معين بخشيده . اگر كسى را توفيق ربانى دستگيرى كند و اكتساب علوم الهى را به مجرد اين آلات ادراكى عقلى متعرض نگردد و بناى استحصال آن را بر حسن متابعت حضرت رسالت پناه ختمى نهد و از ميامن مقاربت او و اشراق آفتاب معارف مآب ختمى توقع امداد كند ، از فهم امثال اين حقايق دور نخواهد بود .\r\n آفتابى ببايد انجم سوز * به چراغ تو شب نگردد روز \r\nچه تعلم اين نوع علوم از مكتب  « وَ عَلَّمَكَ ما لَمْ تَكُنْ تَعْلَمُ »  صورت تواند\r\n\r\n\r\n","description":"","footnote":"\r\n( 1 ) - ن : يصوغ .\r\n( 2 ) - ن : عاقل .\r\n( 3 ) - ن : آئينه‌وار .\r\n","page_name":" 99 ","page_number":137},
  {"content":"\r\n\r\nبست و تحقيق اصول آن از لوح لطائف روح  « وَ اذْكُرِ اسْمَ رَبِّكَ وَ تَبَتَّلْ إِلَيْهِ تَبْتِيلًا »  توان دانست « 1 » .\r\n چنگ « 2 » در گفتهء يزدان و پيمبر زن و رو * كآنچه قران و خبر نيست فسون است و هوس\r\nاول و آخر قران ز چه با آمد و سين * يعنى اندر ره دين رهبرتان قرآن بس \r\nو صلى اللّه على من انزل عليه القرآن و ختم به كمال الانسان محمد و آله و صحبه متممى « 3 » بنيان الايمان . اللهم صل عليه و على آله كلما ذكره الذاكرون و سهى عنه الغافلون . و قد وقع الفراغ فى يوم الخميس 21 من جمادى الآخر لسنة . 82 ببلدة هراة ، صانها اللّه عن الآفات « 4 » . تم فى 26 رمضان سنه 828 ببلد طيب يزد ، صانه اللّه تعالى من الزلل م .\r\n\r\n\r\n","description":"","footnote":"\r\n( 1 ) - ب : بيت .\r\n( 2 ) - در نسخهء ب بيت دوم مقدم است .\r\n( 3 ) - ب :\r\nمتهى .\r\n( 4 ) - ب : و قد تم هذه الرسالة فى يوم الاثنين فى سنة 1088 . ن : و قد تم تسويده فى جمادى الاول سنه 1048 من الهجرة و الحمد للّه وحده . دم : تم الكتابة فى 27 ربيع الآخر سنة 851 به ابرقوه .\r\n","page_name":" 100 ","page_number":138},
  {"content":"\r\n\r\n\r\n3 رسالهء شق قمر و ساعت يا شرح آيه : « اقْتَرَبَتِ السَّاعَةُ وَ انْشَقَّ الْقَمَرُ »\r\n\r\n","description":"","footnote":"","page_name":" 101 ","page_number":139},
  {"content":"\r\n . \r\n","description":"","footnote":"","page_name":" 102 ","page_number":140},
  {"content":"\r\n\r\nبسم اللّه الرّحمن الرّحيم الحمد للّه وليه « 1 » و الصلاة على محمد نبيه . روزى از روزها كه به يارى دولت و اقبال و همراهى ايشان به حكم فرمودهء :  « قُلْ سِيرُوا فِي الْأَرْضِ »  عصاى سياحت به دست قبول گرفته « 2 » ، گرد سراپاى عالم كون مىگشت و به ديدهء اعتبار در هر بازار مىنگرست و حاصل معاملهء هر طايفه بر محك عيار مىزد ، يك « 3 » ناگاه ، گذار بر مدارس علوم رسوم كه ميدان تسابق و تجارب فهوم است افتاد .\r\nديد كه در بحث شق قمر و تحقيق بيان آن ، بساط مناظره گستريده به زبان اهل ظاهر و متكلمان ، اثبات معانى آن مىكردند . و اين بكر دولت‌خانهء نبوت و اعجاز را كه از نظر بيگانگان شهرستان عقل و كوى فكر پوشيده است و دست ادراك نابالغان مرتبهء فتوت و مردى به دامن عصمت « 4 » ايشان نرسيده ، به لباس مصطلحات علوم رسمى ، در جلوه مىآوردند . زبان وقت را به گفتهء « 5 » :\r\n جايى كه سرو بوستان با پاى چوبين مىچمد * ما نيز در رقص آوريم « 6 » اين سر و سيم‌اندام را \r\nمترنم ديد . هرآينه بر خاطر شكسته گذشت كه از جامه خانهء « اوتيت جوامع الكلم » كه كليد وراثت آن ، به ميامن مقاربت و متابعت حضرت ختمى به دست خاكساران كوى فقر افتاده ، خلعتى در خور اقتضاى وقت و مساعدت زمان ، در او پوشاند .\r\nو به زبان هر طايفه‌اى از رهروان شاهراه كمال از اين سرپوشيدهء سرادق ختمى ، نشانى\r\n\r\n\r\n","description":"","footnote":"\r\n( 1 ) - ب : الحمد لوليه و الصلاة .\r\n( 2 ) - م 4 : گرفته سراپاى .\r\n( 3 ) - م 4 :\r\nمىزد ناگاه .\r\n( 4 ) - م 4 : عصمت‌اش نرسيده .\r\n( 5 ) - ب ، م 4 : بيت .\r\n( 6 ) - دم : آوريم سر و سيم‌اندام .\r\n","page_name":" 103 ","page_number":141},
  {"content":"\r\n\r\nنمايد و از قباى عزت و عصمتش بندى چند بگشايد و به حكم فرمودهء : « ان للقرآن سبعة ابطن » آن نوعروس خلوتخانهء معنى را هر هفت « 1 » كرده ، بر حجلهء قبول طالبان در جلوه آرد « 2 » .\r\n صورتى از طبع خود انگيخته * هيكلى از قالب نو ريخته\r\nخوان تو را اين دو نواله سخن * دست نديد است به او دست كن \r\nو آن را از تقديم مقدمه‌اى ناگزير است و بيانش آن است كه از معنى « اوتيت جوامع الكلم » كه از نشانهاى خاصهء حضرت رسالت پناه ختمى است ، چنان روشن مىشود كه سخنان حقايق ترجمان او ، جامع همهء اطوار باشد .\r\nيعنى همچنان‌كه سياحان جهان معنى ، از سماط لطائف او ، هر لحظه نوالى باكمال مىيابند ، محصوران شهرستان صورت هم بىنصيب نمىمانند « 3 » . و اگرچه درياكشان « 4 » خرابات تحقيق ، هردم از خمخانهء فيضش سيراب شراب لطائف جمال مىگردند ، جرعه‌نوشان صوامع تقليد نيز از رشحات جام كمال انجامش ، سرمستىها مىكنند « 5 » .\r\n اى تو را با هر دلى كارى « 6 » دگر * بر سر هر كوى ، بازارى « 7 » دگر \r\nچه هر آفريده به قدر حوصلهء خويش و قوت استعداد اصليش « 8 » از خوان بخشش عام او ، نوالى دارد ، و از رحمت بىامتنانش نصيب كمالى « 9 » .\r\n اگر جامى به دست آرى ز خم جامى برى پرمى « 10 » * و گر پيمانه‌اى دارى به تو پيمانه پيمايد « 11 » \r\nهرآينه اين پرده‌نشين سرادق نبوت و رسالت نيز بر اين تقدير بايد كه در مدارك هر طايفه به صورتى كه مناسب قواى ادراكى او باشد ، بر او جلوه كند « 12 » و برحسب\r\n\r\n\r\n","description":"","footnote":"\r\n( 1 ) - هر هفت بر وزن زربفت : آرايش . به نقل از برهان قاطع .\r\n( 2 ) - ب : بيت .\r\n( 3 ) - ب : نمانند .\r\n( 4 ) - م 4 : دردكشان .\r\n( 5 ) - ب : بيت .\r\n( 6 ) - م 4 : كار دگر .\r\n( 7 ) - م 4 : بازار دگر .\r\n( 8 ) - ب : اصلىاش .\r\n( 9 ) - ب : فرد . م 4 : بيت .\r\n( 10 ) - ب : زان .\r\n( 11 ) - ب : بنمايد .\r\n( 12 ) - م 4 :\r\nكنند و به حسب .\r\n","page_name":" 104 ","page_number":142},
  {"content":"\r\n\r\nبينش و ديد هر قومى ، او را نمودى خاص مقرر و معين باشد « 1 » .\r\n هركسى روى تو را برحسب بينش خويش * نسبتى كرد به چيزى و تو چيز دگرى \r\nو چون طبقات مراتب هر طايفه برطبق عقايد و علومشان بر مدارج متفاوت واقع گشته ، هرآينه طبقات كلام و اصول هريك در اين مبحث شريف در رشتهء انتظام كشيده شد ، تا مستبصران مناهج ادب و مسترشدان منازل طلب را در ديگر مباحث انموذجى شود شافى و فيصلى « 2 » كافى . و آن هفت طبقه است :\r\nطبقهء اول اهل ظاهراند ، يعنى محدثان كلام نبوى و حافظان صور آن كه پشت اطمينان بر متكاى تقليد زده ، از تكاپوى كوى طلب آرميده ، و خرسند گشته‌اند . و اعتقاد ايشان در اين مسئله و امثال اين آن است كه : جزم كنند ، مثلا برشكافتن قمر ظاهرا و سؤال از چگونگى آن بدعت دانند و بد شناسند ، و منحصر دانند معنى شق قمر در اين . و چون فكر بيشتر عوام از اين نگذرد و ايشان « 3 » جهت پيشوايى اين طايفه ظاهر شده‌اند ، هرآينه حكمت تامهء حكيم عليم چنان اقتضا كرد كه فكر ايشان نيز از اين مرتبه نگذرد « 4 » .\r\n در گلشن جمالش خارى است علم ظاهر * مسكين كسى كزان « 5 » گل قانع شود به خارى \r\nو « 6 » طبقهء دوم هم اهل ظاهراند و ليكن از مرتبهء تقليد گذشته و به پايمردى فكر و نظر به سرحد تحقيق و يقين راه برده ؛ و ايشان را حكماى اسلام و متكلمان خوانند . اعتقاد بيشتر ايشان در اين مسئله و امثال اين همان « 7 » اعتقاد طايفهء اول است . و ليكن ايشان منع سؤال نمىكنند ، بلكه دليل مىگويند بر امكان\r\n\r\n\r\n","description":"","footnote":"\r\n( 1 ) - م 4 : شعر . ب : قرد .\r\n( 2 ) - م 4 : فصلى .\r\n( 3 ) - م 4 : و ايشان به جهت . در نسخه ب از كلمه ( و ايشان ) تا ( از اين مرتبه نگذرد ) را ندارد .\r\n( 4 ) - م 4 :\r\nبيت . ب : فرد .\r\n( 5 ) - م 4 : كز اين .\r\n( 6 ) - م 4 : طبقه دوم .\r\n( 7 ) - ب :\r\nهمين .\r\n","page_name":" 105 ","page_number":143},
  {"content":"\r\n\r\nو چگونگى آن ، چه ايشان در اصول خود اثبات كرده‌اند كه خداى تعالى فاعل مختار است ، يعنى كننده كه به اختيار خود هرچه خواهد تواند كرد . و مقرر كرده‌اند كه جرم فلك همچو ديگر اجسام عنصرى محسوس است كه قبول دريدن و شكافتن و امثال آن كند .\r\nو چون اين دو مقدمه مقرر شد ، تواند بود كه از براى معجز « 1 » نبيّى از انبيا - عليهم « 2 » السلام - آن صورت به اشارت او ظاهر شود . و هر دليلى كه حكيمان مىگويند بر اينكه جرم آسمان قبول دريدن و شكافتن نمىكند ، آنها را همه جواب مىگويند و باطل مىكنند « 3 » . و چون اصول اعتقاد طايفهء اول به سخنان اين طايفه منوط و پيوسته است ، حكمت حكيم عليم چنان اقتضا كرد كه قوت فكرت ايشان از اين برنگذرد ، چه بناى علم ايشان بر حكم عقل است وقتى كه از كتاب و سنت دليلى موافق آن باشد . و چنانچه در اين صورت كه چون به‌دليل عقل ثابت « 4 » شد كه ممكن است شكافتن « 5 » قمر ، و در قرآن مجيد آمده كه :\r\n  « اقْتَرَبَتِ السَّاعَةُ وَ انْشَقَّ الْقَمَرُ »   ، و در حديث مؤيد آن مروى است ، هرآينه حكم مىكنند « 6 » بر آنكه اين نموده شده است به اشارت سعادت بشارت نبوى بر منكران « 7 » كه طلب معجزه « 8 » كرده‌اند « 9 » .\r\n قرص قمر به كاسهء گردون فروشكست * از خوان معجزش « 10 » چو خسيسى نواله خواست \r\nو طبقهء سوم حكماى ظاهر و متأخران ايشان‌اند كه به دليل چنان روشن شده است بر خاطر ايشان كه اين قمر محسوس به واسطهء آنكه جزوى از فلك است شكافته نتواند شد ، و استيلاى قدرت بر محالات « 11 » ، صورت نمىبندد .\r\n\r\n\r\n","description":"","footnote":"\r\n( 1 ) - م 4 : نبى از .\r\n( 2 ) - م 2 : 4 ( نشانه عليهم السلام ) .\r\n( 3 ) - ب :\r\nمىكند .\r\n( 4 ) - دم : شده .\r\n( 5 ) - ب : بشكافتن .\r\n( 6 ) - ب : مىكند .\r\n( 7 ) - ب : بر منكران طلب .\r\n( 8 ) - ب : معجز .\r\n( 9 ) - ب ، م 4 : فرد .\r\n( 10 ) - ب ، دم : معجزت .\r\n( 11 ) - ب : محاكات .\r\n","page_name":" 106 ","page_number":144},
  {"content":"\r\n\r\nپس شكافتن قمر كه در قرآن آمده معنىيى « 1 » ديگر داشته باشد . و آن معنى به زبان ايشان گفتن ، موقوف ذكر « 2 » مقدمه‌اى است از اصول ايشان كه تحقيق كرده شود . و آن اين است كه : هر كوكبى و هر فلكى كه هست آن را باطنى اثبات مىكنند و عقل مىخوانند . و باطن قمر را از آن « 3 » جمله عقل فعّال خوانند . و هم در اصول ايشان مقرر شده كه غايت مرتبهء كمال آدمى ، كه مرتبهء ختمى است ، آن است كه به عقل فعّال پيوندد يا با او يكى شود . در آنجا خلاف « 4 » كرده‌اند .\r\nو اين مرتبه را عقل مستفاد خوانند ، و هركه بدين مرتبه برسد هرچه را متوجه شود در حال معلوم كند ، بىآنكه در آن فكرى از نو بكند . و هيچ مرتبه‌اى در كمال آدمى و راى اين « 5 » نيست پيش ايشان .\r\nهرگاه كه اين مقدمه مقرر شد ، پس شكافتن قمر كنايت باشد از گذشتن ظاهر او ، و به باطن او كه عقل فعّال است پيوستن « 6 » . و چون هيچ مرتبه در كمال آدمى نزد ايشان و راى آن نيست ، و مرتبهء ختمى عبارت از نهايت كمال نوع آدمى است ، از براى اين شكافتن قمر ، خاصهء حضرت ختمى شد . اين است تحقيق شق قمر به زبان حكماى ظاهر كه ايشان را مشاييان خوانند كه ارسطوطاليس « 7 » معلم ايشان است و ابن سينا رئيس و شيخ « 8 » .\r\n چو يونان آب بگرفته است خاك راه يثرب شو * كه يك چشمان اين راه‌اند ، ره‌بينان يونانى \r\nطبقهء چهارم حكماى قديم كه به عرف زمان ، ايشان را اشراقيان خوانند . و بر اصول ايشان نيز شكافتن قمر محسوس ، محال است . و معنى اين به طريق ايشان « 9 » هم موقوف مقدمه‌اى است كه از اصول ايشان بيان كرده شود .\r\n\r\n\r\n","description":"","footnote":"\r\n( 1 ) - ب ، دم : معنى .\r\n( 2 ) - م 4 : بر ذكر .\r\n( 3 ) - ب : از جمله فعال .\r\n( 4 ) - ب : به خلاف .\r\n( 5 ) - ب : ورى اين است . در نسخهء م 4 : از كلمه ( اين نيست ) تا ( عبارت از نهايت ) را ندارد .\r\n( 6 ) - ب : پيوسته .\r\n( 7 ) - م 2 : ارسطاطاليس .\r\n( 8 ) - ب : بيت . م 4 : شعر .\r\n( 9 ) - م 2 : ايشان موقوف .\r\n","page_name":" 107 ","page_number":145},
  {"content":"\r\n\r\nحال آنكه « 1 » ايشان نور ، كه عبارت از اصل پيدايى عالم است و هرچه در او است ، آن را به دو قسم نهاده‌اند : يكى نورى كه به هيچ‌گونه ظلمت و تاريكى جسم « 2 » با او نباشد ، و دوم نورى كه به تاريكى جسم ممتزج تواند شد . و نور اول را علم « 3 » به كليات و حقايق مجرده از ماده حاصل است و نمودن ايشان « 4 » ، و از جزئيات مطلقا خالى افتاده است . و اما قسم دوم از نور كه به ظلمت آميخته شده و پرتو به هر طرف انداخته ، علم او به كليات و جزئيات محيط تواند شد ، بعد از آنكه از قوت به فعل آيد . و هم در اصول ايشان مقرر شده كه نهايت سلسلهء موجودات و غايت تماميش آن است كه علم بتمامه ظاهر شود به كليات « 5 » و جزئيات ، چنانچه هيچ « 6 » در مرتبهء قوت بنماند « 7 » .\r\nهرگاه كه اين مقدمه مقرر شد ، پس شكافتن قمر به زبان ايشان عبارت از آن باشد كه نور ممتزج كه قابليت آن دارد كه همه علمها كه در او بالقوة پنهان است به فعل آيد « 8 » ، و به واسطهء تعاكس اشعهء كمال پيدايى و پيداكنندگى در او متحقق شده ، علمها چنانچه هست از او بيرون آيد . پس قمر كنايت از آن نور ممتزج باشد . و شكافتن آن عبارت از بروز علوم و كمال پيدايى و پيداكنندگى است كه در باطن او بوده ، و شق صورت كرده بيرون آمد « 9 » و بر عالميان ظاهر گشت . و روابط مناسبات هريك ظاهر است ؛ حاجت به بيان نمىداند « 10 » . و چون نهايت سلسلهء موجودات و غايت مرتبهء كائنات كه مرتبهء ختمى « 11 » است آن است كه علمها چنانچه هست ظاهر شود ، پس شق قمر بدين معنى نيز خاصهء مرتبهء ختمى باشد كه در او هرچه هست هويدا مىشود و هويدا مىگرداند « 12 » .\r\n\r\n\r\n","description":"","footnote":"\r\n( 1 ) - ب : حال ايشان نور .\r\n( 2 ) - ب : بر جسم او . م 4 : جسم او .\r\n( 3 ) - ب : را به كليات .\r\n( 4 ) - م 4 : ايشان از جزئيات .\r\n( 5 ) - ب : و به كليات .\r\n( 6 ) - ب : هيچ قوة در مرتبه نماند .\r\n( 7 ) - م 2 : بنمايد . م 4 : نماند .\r\n( 8 ) - م 4 :\r\nبه فعل آيد به‌واسطه .\r\n( 9 ) - ب : آمده .\r\n( 10 ) - م 4 : ندارد .\r\n( 11 ) - م 4 :\r\nختمى است كه .\r\n( 12 ) - ب : فرد .\r\n","page_name":" 108 ","page_number":146},
  {"content":"\r\n\r\n فىالجمله مظهر همه اشياست ذات من * بل اسم اعظمم به حقيقت « 1 » چو بنگرم \r\nطبقهء پنجم محققان صوفيه‌اند و اهل شهود . و بيان اين معنى به زبان ايشان هم موقوف مقدمه‌اى است كه چندى از اصول ايشان را روشن گرداند .\r\nو بيان آن اين است كه : سبب تنزل اصل وجود در مراتب الهى و عالمهاى كيانى و برآمدن او بهر صورتى « 2 » ، ظهور كمال او است . و آن كمال از دو گونه است ، و او را دو مرتبه « 3 » : اولا « 4 » مرتبهء ظهور و پيدايى است كه « 5 » هرچه هست چنانچه هست ، به تمام ظاهر شود « 6 » و آن در تمام ، صورت تواند بود كه آدم به عرف ايشان عبارت از آن است . يعنى حقيقتى « 7 » كه جامع همهء مراتب موجودات باشد به غايتى كه هيچ چيز از كليات و جزئيات بر مقتضاى فرمودهء :  « وَ لا رَطْبٍ وَ لا يابِسٍ إِلَّا فِي كِتابٍ مُبِينٍ »  از او فوت نباشد . و همه به او در حيّز صورت و پيدايى در آيند « 8 » .\r\n بيرون ز تو نيست هرچه در عالم هست * از خود بطلب هرآنچه خواهى كه تويى « 9 »\r\nمن كل شيئى لبه و لطيفه * مستودع فى هذه المجموعة \r\nو مرتبهء دوم از كمال « 10 » وجود ، پيداكنندگى و اظهار است كه هرچه هست ، چنانچه هست ، تمام هويدا گرداند . و خاتم به عرف ايشان شخصى است كه اين منصب او تواند بود ، و اين كار بزرگ از او بيايد . و آن « 11 » در بيرون آمدن معنى باشد از صورتى كه تمام باشد در مرتبهء خود ، و نمودن « 12 » اين صورت در عالم .\r\nهرگاه كه اين مقدمه مقرر شد پس قمر در عبارت مذكور كنايت از آن\r\n\r\n\r\n","description":"","footnote":"\r\n( 1 ) - م 4 : چه .\r\n( 2 ) - ب : صورت كمال ظهور .\r\n( 3 ) - م 4 : دو مرتبه است .\r\n( 4 ) - ب : اول .\r\n( 5 ) - ب : و هرچه . م 4 : كه هرچه هست به تمام ظاهر\r\n( 6 ) - م 4 : شود و در تمام .\r\n( 7 ) - م 4 : حقيقى .\r\n( 8 ) - ب : م 4 : بيت .\r\n( 9 ) - ب : شعر .\r\n( 10 ) - م 4 : كمال پيداكنندگى .\r\n( 11 ) - م 4 : واو .\r\n( 12 ) - نسخه ب از كلمه ( و نمودن اين صورت ) تا ( چه در عرف سخن ) را ندارد .\r\n","page_name":" 109 ","page_number":147},
  {"content":"\r\n\r\nصورت تامّه « 1 » است . چه در عرف سخنوران صورت كامل « 2 » را به قمر تعبير كردن متداول « 3 » جمهور امم است ، چنانچه شاعر گفته « 4 » :\r\n روى بپوش اى قمر خانگى * تا نكشد عقل به ديوانگى \r\nو شق « 5 » او كنايت از بيرون آمدن تمام معنى است از آن صورت كامله بىتأمّل آلات جعلى و ترتيب مقدمات كسبى ، چنانچه موعود حضرت ختمى است « 6 » .\r\n اى نور ديده دور ظهور ولايت است * دفتر در آب شوى چه جاى حكايت است \r\nطبقهء ششم رمزخوانان حروف قرآنىاند كه علم اين طايفه بىوسيلهء فكر و عمل و واسطهء كسب و نظر ايشان از همان صورتها بيرون آيد كه به انبيا فروآمده است از آسمان قدس و محيط تنزيه ، و بيان « 7 » اين معنى بدين‌طريق هم از مقدمه‌اى ناگزير خواهد بود . و تحقيقش آن است كه : وجود را مراتب بسيار هست كه متفاوت‌اند در قبول وجود ، چنانچه بعضى مستقل‌اند در آنكه به ذات خود موجود توانند بود ، چون : مرتبهء ارواح « 8 » و اجساد و اجسام . و بعضى تابع و غير مستقل‌اند ، چون : افعال و اقوال و امثال آن . و از امهات مراتب ، يكى مرتبهء كلام است كه هرچه در ساير مراتب الهى و كيانى است ، از جزئيات حقايق و كليات آن ، همه در او موجودند ، بلكه ساير ممتنعات و محالات نيز كه در آن مراتب موجود نيستند ، همه در اين مرتبه موجود « 9 » مىتوانند « 10 » شد . و از خصايص اين مرتبهء جامعه آن است كه معنىها همه از اين مرتبه ، ظاهر گشتند ، و جملهء حقايق و معارف بدين مرتبه هويدا و روشن شدند ، و بر عالميان آشكارا گشت . و تمام معنى كه كنه مراد حق است و محبوب مطلق « 11 » « هم بر اين تخت جلوه خواهد كرد « 12 » » .\r\n باش تا سرّ او شود پيدا * باش تا كار او رسد به ظهور \r\n\r\n\r\n","description":"","footnote":"\r\n( 1 ) - ب : ثابته .\r\n( 2 ) - ب : كامله .\r\n( 3 ) - ب : و متداول .\r\n( 4 ) - م 4 : بيت .\r\n( 5 ) - ب : انشقاق قمر ،\r\n( 6 ) - ب . م 4 : بيت .\r\n( 7 ) - م 4 : و در بيان .\r\n( 8 ) - م 2 : ارواح و اجسام .\r\n( 9 ) - ب : وجود .\r\n( 10 ) - ب : مىتواند .\r\n( 11 ) - ب : بيت . م 4 : و محبوب هم بر اين .\r\n( 12 ) - م 4 : شعر .\r\n","page_name":" 110 ","page_number":148},
  {"content":"\r\n\r\nو ليكن وجود اين مرتبه مستقل نيست ، بلكه اقتباس نور ظهور از متكلم مىكند و وجود او تابع وجودش .\r\nهرگاه كه اين مقدمه مبين گشت ، پس قمر كنايت از اين مرتبه تواند بود . اولا از جهت تبعيت پيدايى ، كه كلام به نور ظهور متكلم ظاهر است ، چنانچه قمر « 1 » به نور ظهور نير اعظم ، و بىاو در تاريكى عدم است . و ثانيا آنكه صورتى كه از اين مرتبه ثابت و باقى است ، و آثار و احكام وجود بر او ظاهرتر است ، از ديگر صورتها صورت رقمى است ، چه صورت نطقى او يك لحظه در وجود قرار « 2 » ندارد و ثابت نمىتواند « 3 » بود . و به غير از اين هر دو ، صورتى « 4 » ديگر در وجود خارجى ندارد . و پوشيده نيست كه رقم همان قمر است به اصل « 5 » حروف . و شكافتن قمر در اين باب كنايت از بيرون آمدن معنى اصلى است از صورت رقمى « 6 » كتابى ، بىواسطهء فكر بيرون‌آرنده « 7 » و وسيلهء سعى او ، چنانچه معهود معانى وضعى و علوم رسمى است كه آنها به واسطهء جعل جاعل و ترتيب او بيرون مىآرند ، به خلاف حقايق كشفى اين طايفه كه خود از مكامن رقم مىشكافد و بيرون مىآرند « 8 »\r\n « بر بسته دگر باشد و بر رسته « 9 » دگر « 10 » » \r\n.\r\n رايت سعودا من شعوب كثيرة * و لم أر سعدا مثل سعد بن مالك \r\nطبقهء هفتم مرتبه اولو الايدى و الابصار است كه خادمان خاص حضرت ختمى و وارثان كمال ارجمند اويند . و ظهور اين‌طور مخصوص همين زمان سعادت قران است « 11 » « بك اعتذرت ايامنا عن ذنوبها » و مقدمهء بيان اين رمز آن است كه : كلام « 12 » كامل خاتم النبوة - عليه من الصلوات افضلها و من\r\n\r\n\r\n","description":"","footnote":"\r\n( 1 ) - ب : قمر ظهور .\r\n( 2 ) - ب : قمرارند .\r\n( 3 ) - ب : نمىتوانند .\r\n( 4 ) - ب : صورت .\r\n( 5 ) - ب : پس اصل .\r\n( 6 ) - م 4 . رقمى بىواسطه .\r\n( 7 ) - ب : آرند .\r\n( 8 ) - م 4 : مىآرد ، مصرع .\r\n( 9 ) - ب : رشته .\r\n( 10 ) - ب ، م 4 : شعر .\r\n( 11 ) - ب : ع ، م 4 : مصرع .\r\n( 12 ) - م 4 : كلام خاتم النبوة .\r\n","page_name":" 111 ","page_number":149},
  {"content":"\r\n\r\nالتحيات « 1 » اتمها و اكملها - كه كمال صورت « 2 » عبارتى از آن است ، بىشك متضمن تمام معنى است « 3 » ، و معنى هرچه بود و هست و خواهد بود ، همه با غايت كمالى هريك در او درج است . و ليكن تا غايت ، كسى راه بيرون شد آن ندانسته و به غير از اساطين اهل بيت روى دلجوى او را كسى نديده ، اگرچه بسى كاملان حقايق مآب به جلايل اذواق كشف آثار و معارف تحقيق شعار ، متوجه صوب صواب آن گشته‌اند . و معنىهاى بزرگ بر ايشان ظاهر شده و ليكن تمام معنى و كنه مراد از آن كلام بر هيچ‌يك از ايشان روشن نگشته « 4 » .\r\n روى تو كس نديده و هزارت رقيب هست * در غنچه‌اى هنوز و صدت عندليب هست \r\nبلى هم از خانوادهء حضرت ختمى - عليه الصلاة و السلام - يعنى امير و اولاد امجادش - عليهم السلام - وضعى مانده جفر نام كه راه بيرون شد معنى تمام « 5 » نموده .\r\nهرگاه كه اين مقدمه مبين گشت معلوم مىبايد كرد كه شكافتن قمر به عبارتى كه در كلام كامل قرآنى كه بر حضرت ختمى - عليه الصلاة و السلام - فرود آمده در آنجا كه فرموده :   اقْتَرَبَتِ   « 6 »   السَّاعَةُ ( 92 ) وَ انْشَقَّ الْقَمَرُ   ( لف ام اف يم ا - 283 ) .\r\nآن راه نموده و نشان آن داده ، به طريقى كه هم ايشان و خادمانشان دانند « 7 » .\r\n « يك نكته از اين دفتر گفتيم و همين باشد « 8 » » \r\n. بيش از اين در اين رساله گنجايى ندارد .\r\nاگر طالبى را حوصلهء ذوقش طلب بيشتر كند در مبسوطات مطالعه نمايد « 9 » .\r\nو السلام ، تم .\r\n\r\n\r\n","description":"","footnote":"\r\n( 1 ) - ب : من التحيات و اكملها .\r\n( 2 ) - م 2 : صورت . م 4 : صورت عبارت .\r\n( 3 ) - م 4 : معين است .\r\n( 4 ) - ب ، م 4 : بيت .\r\n( 5 ) - م 2 : نبوده .\r\n( 6 ) - [   اقْتَرَبَتِ السَّاعَةُ ( 92 ) وَ انْشَقَّ الْقَمَرُ   ( لف ام اف يم ا - 283 
  ] ( جفر - 283 . ، ع ه . ، محه - 92 . الرا - 92 . ) . نسخه ب اعداد زير كلمهء ( الساعة ) و ( القمر ) را ندارد .\r\n( 7 ) - ب : ع . م 4 : مصرع .\r\n( 8 ) - م 4 : 92 لف ام او ام ا - 283 .\r\n( 9 ) - م 4 :\r\nنمايد گفتار در بيان معنى ساعت .\r\n","page_name":" 112 ","page_number":150},
  {"content":"\r\n\r\n\r\nگفتار در بيان معنى ساعت\r\nو چون در آيت « 1 » كريم ، ساعت باشق « 2 » قمر ذكر فرموده ، مناسب آمد بيان معنى ساعت به همين مراتب و طبقات هفتگانه ، نمودن تا معنى آيت ، تمام باشد . چه آيت چنين است كه    « اقْتَرَبَتِ السَّاعَةُ وَ انْشَقَّ الْقَمَرُ    « 3 »    وَ إِنْ يَرَوْا آيَةً يُعْرِضُوا وَ يَقُولُوا سِحْرٌ مُسْتَمِرٌّ »    يعنى قيامت نزديك شد و قمر شكافت ، و اگر منافقان و كافران نشانى مىبينند اعراض مىكنند و مىگويند اين سحرى است محكم . اين است ترجمهء آيت . و بيان معنى ساعت آن است كه : هركه در اول ازل بوده ، با آنكه در آخر « 4 » ابد خواهد بود ، همه با فعلهايى كه كردهء ايشان است ظاهر گرداينده حاضر گردانند ؛ « 5 » و جمله را به ميزان عدل حقيقى سنجيده ، اهل شقاوت جدا گردد ، و هريك به مقام خود قرار گيرد . منه بدا و اليه يعود .\r\nطبقهء اول ، كه فقها و محدثان‌اند از اهل ظاهر ، برآنند كه هر ذره‌اى از اجزاى بدن آدمى كه متفرق گشته ، در مردن همه را جمع كرده زنده مىگرداند در آن ساعت . و سؤال از چگونگى آن كردن نمىبايد ، بلكه تقليد آنچه به ما رسيده است از انبيا و كاملان بر ما واجب است ، چنانچه « 6 » در نص قرآن مجيد ، چندين موضع آن ، بيان مىكند .\r\nطبقهء دوم ، كه متكلمان و اهل عقل و فكراند ، و در امثال اين مسائل به تقليد قناعت نمىكنند . ايشان برآنند كه خداى تعالى فاعل به اختيار است .\r\nهرچه خواهد تواند كه بكند . و اجزاى بدن آدمى كه متفرق شده است در زمان مردن ، تواند كه جمع گرداند ، و همان شخص بعينه از آن بيافريند ، همچنانچه\r\n\r\n\r\n","description":"","footnote":"\r\n( 1 ) - م : آيه . م 4 : آيه كريمه .\r\n( 2 ) - م 4 : با شق ذكر .\r\n( 3 ) - در نسخه م 4 در عنوان ( گفتار ساعت ) تنها طبقه هفتم را نوشته و ديگر طبقات را ندارد .\r\n( 4 ) - ب : آخر بد .\r\n( 5 ) - م 2 : گردانند جمله را .\r\n( 6 ) - ب : چنان كه .\r\n","page_name":" 113 ","page_number":151},
  {"content":"\r\n\r\nدر اول كه هيچ نبوده ، آفريد « 1 » . و دليلى كه فلاسفه مىگويند كه هرچه معدوم شد محال است كه همان موجود شود ، جواب آن مىگويند . و بعضى از محققان « 2 » متكلمان بر اين‌اند كه اجزاى اصلى آدمى كه قوام بدن بدان است ، همان بس است كه همان شخص بعينه بدان آفريده شود .\r\nطبقهء سوم كه حكماى مشايىاند ، برآنند كه ارواح آدمى است كه در روز حساب بازپس مىآيد . و آن جوهرى « 3 » مجرد است ، يعنى وجود او را احتياج به ماده‌اى نيست كه قابل مقدارى يا رنگى يا شكلى يا جايى باشد ؛ بلكه از اين‌ها همه مجرد آفريده شده است ، و ازاين‌رو محل علوم و دانستن همهء چيزها شده ، و نهايت كمال او آن است كه همهء چيزها از اول ازل تا آخر ابد در او ظاهر گردد ، و او بداند . و هرگاه كه بدين مرتبه برسد به معاد اصلى خود بازگشته باشد . و آن عالم مجردات است كه از آلايش و آميزش جسمانى دور است ، و هرچه در آنجاست همه داننده و يابنده « 4 » است . نادانى و كم و كاست در آنجا نمىتواند بود « 5 » .\r\n گر به كوى نگار ما برسى * در و ديوار جمله جان بينى \r\nطبقهء چهارم حكماى اشراقيان‌اند . و نزد ايشان نيز بازگشت از آن روح است كه زندهء جاويد است . و آن روح پيش ايشان عبارت از نورى است كه به تاريكى عالم جسم پيوسته باشد . و از شان نور آن است كه هرگاه كه به چيزى رسيد كه تاريك است و از او نمىتواند گذشتن ، و سايه مىاندازد ، آن نور باز مىگردد و روشنايى او « 6 » افزاينده مىشود از تعاكس . پس آن نور وجودى كه به عالم جسم پيوسته است ، و آن را روح آدمى ، نفس ناطقه ، مىخوانند البته بايد كه متعاكس و افزاينده « 7 » گردد . و فزايندگى او آن است كه اول به كليات\r\n\r\n\r\n","description":"","footnote":"\r\n( 1 ) - ب : آفريده .\r\n( 2 ) - ب : متحققان .\r\n( 3 ) - ب : گوهر .\r\n( 4 ) - ب ، م 2 : پاينده .\r\n( 5 ) - ب : فرد .\r\n( 6 ) - ب : و افزائنده .\r\n( 7 ) - ب : افزائيده .\r\n","page_name":" 114 ","page_number":152},
  {"content":"\r\n\r\nمحيط مىتوانست بود و بس . و بعد از آنكه پيوست ، جزئيات عالم نيز درمىيابد و به دو محيط مىگردد . و هرگاه كه در اين مرتبه به كمال خويش برسد ، چنان شود كه هيچ موجودى نماند كه از او غايب باشد ، نه از كليات عالم علوى و نه از جزئيات عالم سفلى ، چنانچه فحواى  « يَوْمَ تُبْلَى السَّرائِرُ »  صورت مرتبهء او گردد « 1 » .\r\n آنچه او بود و هست « 2 » و خواهد بود * جمله در خويشتن بياب كه هست \r\nطبقهء پنجم صوفيه‌اند . و ايشان برآنند كه همهء چيزها را بازگشت به اصل خود ، كه از آنجا « 3 » آمد ، البته خواهد بودن . و تحقيق اين آن است كه صورت حق هرگاه كه تمام ظاهر گردد به حيثيتى كه هرچه در قوت و امكان باشد همه هويدا و آشكارا شود ، چنانچه از زمان آدم - عليه السلام - تا محمد عربى - عليه الصلاة و السلام - كه خاتم النبوة بود زمان اظهار آن بود . چه نبى عبارت از كسى است كه وضع صورت حق تواند كرد و محمد - صلوات اللّه « 4 » و سلامه عليه - از آن ختم انبيا « 5 » شده كه وضعى كه او نهاده و صورتى كه به دو فرود آمده تمام واقع شده ، و آن صورت كامله است كه اگر صورتى فرضا از او اكمل بودى ، هركه آن به دو « 6 » فروآمدى ، او خاتم بودى . و كمال صورت بدانست كه هيچ معنى كه در كنه بىنهايتى و پوشيدگى پنهان بوده نگذاشته ، بلكه همه را به صورتى كه نمايندهء آن معانى باشد نموده و آشكارا كرده .\r\nهرگاه كه اين مقدمه مقرر شد ، پس هركه او اين صورت كامله را چنانچه هست دريابد و در او تمام معنى ظاهر گردد ، هرچه از اول ازل تا آخر ابد باشد همه در او باشد « 7 » .\r\n امروز و پرير و دى و فردا * هر چار يكى شود « 8 » تو فرد آ \r\n\r\n\r\n","description":"","footnote":"\r\n( 1 ) - ب : فرد .\r\n( 2 ) - ب : هست خواهد .\r\n( 3 ) - م 2 : از آنجا آمد خواهد بودن و تحقيق .\r\n( 4 ) - ب : صلوات اللّه عليه .\r\n( 5 ) - ب : واقع شده .\r\n( 6 ) - ب : به دو آمدى .\r\n( 7 ) - ب : بيت .\r\n( 8 ) - ب : بود .\r\n","page_name":" 115 ","page_number":153},
  {"content":"\r\n\r\nطبقهء ششم كه ارباب علم حروف‌اند پيش ايشان نيز همين است كه بازگشت همه به سوى اصل خود است . و ليكن صورتى كه بدان بازگشت خواهد كرد آن صورت مقدسهء آسمانى است كه از آلايش عالم جسم و آميزش تصرفات خلق منزه « 1 » و مبرا افتاده و آن بيست و نه حرف است كه به خاتم انبيا فرود آمده « 2 » . هرگاه كه معانى آن « 3 » حروف خالى از تصرفات وضع و دخلها كه « 4 » در خارج از نفس ايشان بر ايشان بسته‌اند ، خود بيرون آيد ، چنانچه « 5 » از فحواى « انشق القمر » كه نشان ساعت است روشن مىگردد ، هرآينه تمام معنى از او ظاهر گردد ، چنانچه هرچه از اول « 6 » ازل است تا آخر ابد همه آشكارا گردد و هيچ پنهان بنماند « 7 » .\r\n گر بدى گوهرى وراى حروف * آن « 8 » فرود آمدى به جاى حروف \r\nطبقهء هفتم كه مرتبه اولى الايدى و الابصار است و خاص اين زمان است كه سيد ما - سلام اللّه على آبائه الكرام و عليه - ظاهر كرده آن است كه كاملان و محققان اجمالا معلوم كرده‌اند كه خروج تمام معانى از اين صورت كامله مىشود . و ليكن بر تفصيل استنباط آن قادر نبودند « 9 » و از تحقيق احوال و اوضاع آن عاجز بوده ، اگرچه از معنى بازگشت و معاد چيزى نموده‌اند . اما از روز حساب و ميزان و تحقيق اعمال و حوض عاجزاند . اين‌ها مخصوص است به امير - عليه السلام - و راه بيرون آمدن معنى از حروف بىكسب و تعمل شخص كه اصل همه است نيز بر ايشان روشن نگشته « 10 » .\r\n هزار نكتهء باريكتر ز مو اينجاست * نه هركه سر بتراشد قلندرى داند \r\n\r\n\r\n","description":"","footnote":"\r\n( 1 ) - ب : منزه است و .\r\n( 2 ) - ب : آمده است .\r\n( 3 ) - ب : از حروف\r\n( 4 ) - ب : كه خارج .\r\n( 5 ) - ب : چنانچه فحواى .\r\n( 6 ) - ب : اول است تا آخر .\r\n( 7 ) - ب : ننمايد ، بيت . دم : نماند . م 4 : نماند بيت .\r\n( 8 ) - ب : او .\r\n( 9 ) - م 2 :\r\nنبوده‌اند .\r\n( 10 ) - ب : بيت .\r\n","page_name":" 116 ","page_number":154},
  {"content":"\r\n\r\nتفاصيل اين‌ها همه از اين راه هدايت‌نما ، معلوم مىشود و در لفظ ساعت اشعار به اين‌ها « 1 » كه گفتم هست به طريقى كه خدام ايشان را معلوم است .\r\nو الصلاة و السلام على محمد و آله الطيبين و عترته الطاهرين . و الحمد للّه رب العالمين « 2 » . تم فى 18 ربيع الاول سنه 829 . و السلام .\r\n\r\n\r\n","description":"","footnote":"\r\n( 1 ) - ب - م 2 : به بيشتر اين‌ها .\r\n( 2 ) - م 2 : تم الكتابة فى سادس و العشرين شهر ذى الحجة لسنة 903 بمسعوديّة يزد و السلام . دم : تم الكتابه فى 18 جمادى الاولى بابرقو .\r\n","page_name":" 117 ","page_number":155},
  {"content":"\r\n . \r\n","description":"","footnote":"","page_name":" 118 ","page_number":156},
  {"content":"\r\n\r\n\r\n4 تحفهء علائيه\r\n\r\n","description":"","footnote":"","page_name":" 119 ","page_number":157},
  {"content":"\r\n . \r\n","description":"","footnote":"","page_name":" 120 ","page_number":158},
  {"content":"\r\n\r\nبسم اللّه الرّحمن الرّحيم\r\nبعد از حمد و سپاس بىحد و قياس حضرت پروردگارى را كه شاهراه پرستش و بندگى خود را روشن گردانيده به فرستادن پيغمبران بزرگ و فرود آوردن كلام قديم خويش بديشان . و درود بىكران نثار خاك پاك برگزيده و سرور همه‌شان :\r\n محمد كآفرينش هست خاكش * هزاران آفرين بر جان پاكش \r\nپوشيده نماند بر زيركان دكان آفرينش و مبصّران روز بازار دانش و بينش ، كه هر سخن كه از اين كان گوهر كمال و منبع زلال فضل و افضال بيرون آمده ، يكسر اكسير سعادت صورى و معنوى است كه هر خسيسى كه يك قطره از آن به دو رسيد و در اندرون او سرايت كرد ، قلب روىاندود او در كونين ، شرف و پايهء نقدين يافت و سبب اين معنى آنست كه زبان هدايت بيانش كام از الهام  « وَ ما يَنْطِقُ عَنِ الْهَوى »  گرفته و سخن جز به تلقين  « إِنْ هُوَ إِلَّا وَحْيٌ يُوحى »  نگفته و در زمان طفوليت صورى جز از استاد  « عَلَّمَهُ شَدِيدُ الْقُوى »  تختهء تعليم نگرفته به مكتب مخلوق محتاج نگشت . صحيفهء سينهء مباركش شرح مشكلات غيب از سورهء   « أَ لَمْ نَشْرَحْ »   نسخه باز گرفت و دل روشنش حقايق ملكوت از كتاب   « نَزَلَ بِهِ الرُّوحُ الْأَمِينُ عَلى قَلْبِكَ »   مطالعه نمود .\r\n ما خود كييم تا ز ثناى تو دم زنيم * در معرض لعمرك و لولاك و الضحى \r\nاللهم صل عليه و على آله كلما ذكره الذاكرون و سهى عن ذكره الغافلون .\r\n\r\n","description":"","footnote":"","page_name":" 121 ","page_number":159},
  {"content":"\r\n\r\nبنابراين مقدمات در اين وقت كه به حكم فرمودهء :  « عَسى أَنْ تَكْرَهُوا شَيْئاً وَ هُوَ خَيْرٌ لَكُمْ »  عوادى زمان چنانچه عادت او مىباشد ، دست بردى نمود و سراپاى احوال و اوضاع اين فقير را به مكاره ناملايم آلوده گردانيد آفتاب مواصلت اصحاب و احباب به حد كسوف پيوست و روز بازار مراد روى كساد آورده و رياض باغ انس ، آسيب صرصر خزان يافت و لشكر غم به سرحد اندرون تاختن گرفت :\r\n دلم ز گيتى چندان حساب كج برداشت * كه راه يافت به دو صد هزار گونه كسور \r\nو هرچند راى مشكل‌گشايى كه سالها در نوايب حدثان راه مصابرت سپرده بود و در گرداب دهر ، گوى تدبر از اقران ربوده ، به فحواى گفتهء :\r\n اگر سپهر بگردد ز حال خود تو مگرد * و گر زمانه نسازد تو با زمانه بساز \r\nآب تثبت و سكون بر آتش اضطراب مىزد و لواعج آن را مىنشاند و ليكن لشكر شوق مصاحبت احباب باز تاختن مىآورد و قواعد صبر و سكون را متزلزل مىگردانيد\r\n آن را كه شبى چون شب من نيست چه داند * كز هجر توام ديده چه شب مىگذراند \r\nفىالجمله روزگارى در زاويهء خمول و هاويهء غربت در كشاكش هموم و شدايد كربت به روز مىآورد « كه شب آبستن است تا خود چه زايد ؟ » ،\r\n تنها همه شب من و چراغى * مونس شده تا به گاه روزم\r\nگاهى بكشم به آه سردش * گاه از تف سينه برفروزم \r\nكه يك ناگاه از مهب الطاف ربانى نسيم عنايتى وزيدن گرفت و از افق اقبال يزدانى برق بخششى جستن نموده ابواب فيروزى و فتح گشوده گشت و فيجى درآمد مكتوبى در دست .\r\n\r\n","description":"","footnote":"","page_name":" 122 ","page_number":160},
  {"content":"\r\n\r\n سوادى ديد و دل دادش گواهى * كه خواهد ديد از آنجا روشنائى\r\nخطى عنبرين خال و مشكين رقم * مركب شده مشك و گوهر بهم\r\nنوشته حروفش به سوداى دل * شكنهاى خطش همه جاى دل\r\nز بويش همه بوى جان يافتم * دواى دل و جان در آن يافتم\r\nچو آورد قاصد روانى به من * تو گوئى رسانيد جانى به من \r\nمستقبلان مدارك به تقديم وظايف تعظيم و استفسار پيش آمدند . روشن گشت كه منشيان براعت شعار كه ملازم آستان خسرو روزگاراند به حكم گفتهء :\r\n سليمان ذو ملك تفقد هدهدا * و ان اخس الطائرات الهدائد \r\nهدهدآسا اين فقير را چشم التفات ملحوظ گردانيده‌اند . اعنى منشيان بارگاه گيتى پناه پادشاه كامكار ، مستخدم سلاطين رفيع مقدار ، بانى مبانى جهانبانى ، نگين خاتم دولت و صاحبقرانى ، قهرمان ممالك مردى و مردمى ، واضع قوانين دادگسترى ، مزين افسر و كلاه جمشيد و كسرى ، ناسخ مآثر معن و يحيى .\r\n بلند حمت بسيار دان خوش‌گفتار * جهانگشاى ممالك‌ستان گيتىدار\r\nدرشت باطشهء نرم‌خوى سخت كمان * گران عطاى سبك حملهء لطيف آثار \r\nعلاء الحق و الدولة و الدنيا و الدين - بلغه اللّه تعالى فى السلطنة ، الرتبة العليا و حرس جمال اقباله عن اصابة عين الكمال ، ببركة اسمائه الحسنى - .\r\nفى القصه آن صحيفهء سعادت و اقبال را بعد از تمهيد مراسم تعظيم و استقبال .\r\n بر فرق نهاد و بر دو ديده * بلكش زد و ديده فرق ننهاد \r\nچون به سرانگشت ادب عنوان آن را گشود ، طغراى سعادت و كامرانى و منشور ميسور آمال و امانى ، يافت . هر حرفى ظرفى از طرف عاطفت و دلجويى و هر كلمه‌اى بابى از غرف عنايت و تربيت ، سواد سطورش از ظلمات خضر\r\n\r\n","description":"","footnote":"","page_name":" 123 ","page_number":161},
  {"content":"\r\n\r\nنشانى و زلال معنيش از آب حيوان بيانى .\r\n آنچه اسكندر ميان تيرگى جست و نيافت * در سواد نظم آن مكتوب روشن يافتم \r\nو از جملهء لطائف عاطفت كه در طى آن عنايت‌نامه درج بود ، طلب حضور اين شكستهء بىخاصيت بود كه زبان قلم منشيان ، بدان جارى فرموده بودند .\r\nالحق نه چندان مواد ابتهاج و شادمانى از اين معنى صورت پذيرفت كه زبان تحرير از اداى شمه‌اى تفصى تواند نمود ، ناطقهء وقت بدين گفته مترنم گشت :\r\n هر آن كو مهيا بود دولتى را * اگر او نجويد بجويدش دولت \r\nو ذاكرهء ذوق بدين نغمه گويا كه :\r\n جان من مستمند محنت فرسود * اقبال تو دريافت و گرنى شده بود \r\nهرآينه قايد شوق كه زمام اختيار سالكان مسالك محبت به دست او مىباشد ، حكم جزم كرد كه : « سحبا على الهام لا مشيا على القدم » امتثال امر مىبايد نمود . در حال به مساعدت بخت كه از خواب گران بيدار شده ، به موافقت دولت و اقبال كه خواجه‌تاشان آن آستان‌اند تهيهء اندراج در سلك موكب همايون پيش نهاد ضمير ساخت ، به راهى كه از صعوبت صعود بر شواهق تلال جبال جز ادهم خيال آنجا نتواند رسيد و از تشابك اشجار و اغصان و تراكم انهار و غيطان به غايتى كه مسافران صبا را گذر به دشوارى است ، چون طى اين مسافت كرده به طلوع آفتاب غرهء خسروى ديدهء مراد روشنايى يافت ، جهانى به صورت سلطانى در نظر آمد .\r\nو جمشيدى درزى خورشيدى معاين گشت . پاكيزه گوهرى درخشنده از بحر نوال و آفتابى در سايهء چتر اقبال معنى ، الطاف نامتناهى در صورت ظل الهى از لطف و بايستگى با جان عزيز برابرى مضاهات نموده و از مهر و شايستگى در صميم دل قرار گزيده ، از غايت عاطفت چون عنان مرحمت به جانب اين شكسته منعطف گشت ، صورتى چند غريب روى نمود و هيئتى چند بس عجيب در نظر\r\n\r\n","description":"","footnote":"","page_name":" 124 ","page_number":162},
  {"content":"\r\n\r\nآمد . بحرى در كنارهء قلزم مكرمت ولى يك قطره از شورى و تندى در مزاج مباركش نه ، بلكه در عذوبت الفاظ و فنون لطافت ، با آب حيوة همعنانى مىكرد و شيرى در ميان بيشهء شجاعت ولى يك سر مو كبر و وحشت پيرامون صفات او نمىگردد ، بلكه در كمال شفقت و مهربانى به غايتى كه زبان تقرير از وصف آن عاجز آيد ، « اگر ديگران كاصلشان آدمى است « 1 » » .\r\nو از جملهء غرايب كه مشاهده رفت يكى ديگر آنكه دلى كه بحر با عظمت و بىكرانى نزد او قطره‌اى باشد ، چگونه با خاكساران كوى درويشى قرار دارد و ذاتى كه هرگز هيچ نگه نداشته در نگاهداشت اين فقير باقصى الغاية چگونه مىكوشد .\r\nو از آن جمله يكى ديگر آنكه اقران ملك و پادشاهان زمان چون بنياد دولت ايشان بر مراسم جور و اعتساف نهاده هركس كه بديشان قدمى نزديكتر شد ، آتش تفرقه در خان‌ومان برگ و سامان او مىافتد ، بر مقتضاى فرمودهء :\r\n « وَ لا تَرْكَنُوا إِلَى الَّذِينَ ظَلَمُوا فَتَمَسَّكُمُ النَّارُ »  . و چون مبانى اين دولت پايدار بر قواعد معدلت نهاده برعكس آنها واقع شده ، كه چندان چه كسى نزديكتر به بارگاه سلطنت او مىشود امن و آسايش و انواع سربلندى و فزايش مىيابد .\r\n من بنده چنان كوفتهء حادثه بودم * گويى كه عظامم ز لگدكوب رفات است « 2 »\r\nبوسيدن دست تو درآورد به ما جان * در قلزم دست تو مگر آب حيات است \r\nازاين‌رو عقل رهنما را انگشت حيرت به دندان مانده گفت :\r\n به لب غنچهء گل دست همايونش ببوس * به سر زلف صبا گرد ركابش بزدا \r\n\r\n\r\n","description":"","footnote":"\r\n( 1 ) - مصرعى است از بيتى از قصيدهء امير مرتضى عينابى و در پايان رساله « مدارج افواج » مؤلف ، تمام آن قصيده نقل شده است .\r\n( 2 ) - رفات : پوسيده .\r\n","page_name":" 125 ","page_number":163},
  {"content":"\r\n\r\nفىالجمله چون فنون تعطف و مراحم پادشاهانه ضميمهء التفات خسروانه و درويش‌نوازى مىفرمودند ، چنان معلوم مىشد كه ذات ملكى صفات را ميل بسيار به ادخار جواهر علوم و معارف مىباشد ، چه در حلقهء مجلس گردون رفعتش هيچ گوهر ، بهاى عقد عرفان نمىآرد و در راست بازار طبع قويمش هيچ متاع ، برواج فضل و هنر نيست . درست گفتهء كمال اسماعيل بر قامت احوال اين خسرو جوانبخت راست مىآيد :\r\n تويى كه بلبل طبع تو بر بساط نشاط * هزار دست فزون از هزار دستان برد \r\nچون ميلان طبع همايون بيشتر به طرف نقدى از علوم مىباشد كه سكهء شرع شريف بر آن باشد و در روز بازار يوم الدين رايج و روان باشد ، هرآينه حديثى از احاديث عظام سيد الانام - عليه و على آله الصلاة و السلام - كه مشتمل بر تمام مراتب عبادت باشد از ايمان و اسلام و احسان ، اختيار كرد كه مؤداى آن را و بعضى از طبقات معانى ارجمندش به زبان فارسى در سلك بيان كشيده بدين عبارت شكسته‌بسته\r\n « چو زلف يار پريشان چو كار من درهم » \r\nبه عز عرض رساند اميد كه به نظر قبول ملحوظ كرده .\r\n گر بسمع تو دلپسند شود * چون سرير تو سربلند شود \r\nعن عمر بن خطاب - رضى اللّه عنه - : قال بينما نحن عند رسول اللّه ذات يوم اذ طلع علينا رجل شديد بياض الثياب ، شديد سواد الشعر ، لا يرى عليه اثر السفر و لا يعرفه منا احد ، حتى جلس الى النبى - صلى اللّه عليه و سلم - فاسند ركبتيه الى ركبتيه و وضع يديه الى فخذيه فقال يا محمد اخبرنى عن الاسلام . . . » .\r\nببايد دانست كه اين حديثى به غايت شريف و بزرگ است ، چه همهء ائمهء حديث بر صحت اين ، اتفاق نموده‌اند و زمان صدور آن وقتى بود كه سلطان شرع بر مستقر سرير عرش متمكن گشته و پيشروان ناسخ و منسوخ را مجال دخل نمانده ، در سال دهم از هجرت بود ، نزديك زمان حجة الوداع چه جمله\r\n\r\n","description":"","footnote":"","page_name":" 126 ","page_number":164},
  {"content":"\r\n\r\nاحاديث اگرچه ثمرهء اين گلبن كمال‌اند و هر روشنى كه در اين عالم ظلمانى واقع گشته ، از پرتو انوار اين صبح صادق ختمى است كه از مشرق نبوت تابان شده و ليكن تفاوت ميانهء ايشان بسيار است ، در اظهار احكام و ابانت قواعد اسلام ، چه هر حديثى كه زمان او پس‌تر است ، در انفاذ احكام ، امضاى بيشتر دارد پيش ائمهء اسلام ، و در نمايندگى مراتب حقايق پرتو آن روشن‌تر است .\r\n اندر اين مرغزار كون و مكان * هرچه پس‌تر است خوب‌تر است \r\nهرآينه چون اين مخدره از خانوادهء ختمى كه ظاهر شده بود به انواع ملابس عزت آراسته و به اصناف زيورهاى گوناگون مزين و پيراسته ، بيرون آمده چنانچه بيان تفاصيل آن خواهد آمد ، ازاين‌رو واجب نمود چند طبقه از طبقات معنى او هويدا گردانيدن و بندى چند از وطاى عصمت و قباى عظمتش گشودن تا هوشمندان كوى دردمندى از رنگ و بوى حلى و ملابس اين مخدرهء حسنا باشد كه بهره‌ور گردند ، چه لطائف حسن و جمال و دقايق غنج و دلال اين نازنينان كسى در تواند يافت كه قوت مردى او به مرتبهء فتوت و بلوغ انسانى كه وراى بلوغ متعارف حيوانى است رسيده باشد ، و قليل ما هم .\r\n روى تو كس نديد و هزارت رقيب هست * در غنچه‌اى هنوز و صدت عندليب هست \r\nپوشيده نماند كه حماى « 1 » قرب ايشان را چاووشان بسياراند و بارگاه عزتشان چنان نيست كه هر بيگانه‌اى گرد حريم آن تواند گشت ، و از اينجاست كه علمى چند كه پرتو انوار آن فرسودگان دركات دورى راه مىيابند و به درجات نزديكى فيروز مىگردند خال كفر و نيل زندقه بر چهرهء نمايش آن نهاده‌اند تا هر سست قدمى پيرامون حرم‌سراى قرب نتواند گشت .\r\n هر دست به دامن وصالش نرسد * هر ديده به خلعت خيالش نرسد \r\n\r\n\r\n","description":"","footnote":"\r\n( 1 ) - حماء : خويشان شوى چون پدر و برادر .\r\n","page_name":" 127 ","page_number":165},
  {"content":"\r\n\r\n آن خال از آن روى بدان روى زدند * تا چشم بدان بدان جمالش نرسد \r\nپس سخن در معنى اين حديث مبارك مشتمل بر دو مدرج آمد : يكى در بيان معنى ظاهر آن و دوم در طبقات معنىيى كه تعلق به باطن دارد .\r\n\r\nمدرج اول\r\nدر بيان معنى ظاهر آن .\r\nعمر خطاب - رضى اللّه عنه - روايت مىكند و مىگويد كه : در بيان آنكه ما پيش حضرت رسالت - صلى اللّه عليه و سلم - بوديم ، يك روز ناگاه مردى از حجاب غيب بيرون آمد جامه‌هاى آن به غايت سپيد و مويها به غايت سياه ، نه از مدينه بود كه هيچ‌كس از مردم آنجا او را نمىشناختند و نه از جايى ديگر آمده بود هيچ اثر سفر بر هيئت او پيدا نبود ، بلكه هم در آن مجلس از افق غيب و حجاب كمون سر برزد و بيرون آمد و ظاهر شدن گرفت تا به حدى كه نزديك حضرت رسالت بنشست ، هر دو زانو بر زانوى مباركش نهاده ، هر دو دست بر رانش و گفت : اى محمد خبر كن مرا از اسلام . همين است ترجمهء اين سخن كه گذشته از حديث .\r\nو ليكن در بيان معنى آن ضرورت است كه مقدمه‌اى معلوم كنند تا روشن شود ، چنانچه بايد و بيانش آن است كه آدمى به جوهر عقل و دانايى از ديگر حيوانات تمييز يافته كه به ديگر صفتها با ايشان انباز است و جدايى ندارد ، مثل :\r\nخوردن و خفتن و آشاميدن ، جفت گرفتن و ديدن و شنيدن و بازى كردن با يكديگر ، در اين فعلها همهء حيوانات با همديگر انبازاند ، و هيچ فزونى ندارند ، مگر عقل ، كه آدمى را بدان شريف گردانيده ، و او بدان فزونى دارد بر همه ، و از براى اين ، همه مسخر فرمان او كرده . پس عقل نورى است كه در اندرون\r\n\r\n","description":"","footnote":"","page_name":" 128 ","page_number":166},
  {"content":"\r\n\r\nاو پيدا مىشود كه تمييز هر چيزى مىكند ، همچنان‌كه بينايى كه آن نورى است كه در بيرون پيدا مىشود ، كه بدان تمييز رنگها مىكند تنها و همچنان‌كه اين نور بينايى بىآنكه نور آفتاب يا نورى كه قايم‌مقام آفتاب تواند شد با او يار شود ، اين كار از او نيايد ، كه در تاريكى ، تمييز رنگها نتواند كرد ، همچنين نور عقل نيز بىآنكه نور آفتاب نبوت با او يار شود يا نورى كه قايم‌مقام نور نبوت باشد اين كار تمييز ، از او نيايد ، چه همچنانچه خورشيد ، آفتاب عالم كون است حقيقت محمد ، آفتاب عالم وجود و مراتب آن است كه بىاستعانت و يارى او هيچ دانايى و تمييز ، تمام نشود .\r\n آفتابى ببايد انجم سوز * به چراغ تو شب نگردد روز \r\nپس هوشمندان زيرك را از سياق اين سخن روشن گشت كه : عقل انسانى بىپرتو آفتاب نبوت يا نورى كه قايم‌مقام او باشد و مساعدت او نمايد ، كاردانايى و تمييز از او نمىآيد چنانچه مىبايد ، از اينجاست كه اطفال چون از مرتبهء حيوانى درگذشتند و آثار ظهور عقل و تمييز در ايشان پيدا شد ، شرع كه صورت نبوت است بر او واجب مىگرداند كه ظاهر و باطن خود را به صورت عبادت منوّر گرداند ، تا عقل از كار خود بىكار نماند . پس عبادت عبارت از هيئتى فعلى است كه مشتمل بر صور منزلهء قدسى و كلام قديم باشد كه حق تعالى آن را به انبياى خود وحى كرده كه به امتان هر زمان برسانند ، تا در وقت غيبت نبى ايشان به نور آن مهتدى توانند شد و در تاريكى عالم آلايش و آميزش گمراه نگردند .\r\nو ليكن ببايد دانست كه اين صورت عبادت كه محمد - صلوات اللّه و سلامه عليه - به امتان خود آورده از ديگر صورتهاى عبادت كه پيغمبران پيشين - عليهم السلام - به امتان خود رسانيده بودند ، كامل‌تر است و نور او در رهنمايى ايشان تمام‌تر و روشن‌تر ، و از اينجاست كه او - صلوات اللّه و سلامه عليه - خاتم الرسل شده ، كه ديگر پيغمبران همه پيشروان و چاووشان بارگاه حشمت اويند .\r\n\r\n","description":"","footnote":"","page_name":" 129 ","page_number":167},
  {"content":"\r\n\r\n اى گل تو كجا و روى خوبش * او مشك و تو خار بار دارى\r\nنرگس تو كجا و چشم مستش * او سرخوش و تو خمار دارى \r\nچون اين مقدمه روشن گشت ببايد دانست كه اين حديث مبارك حكايت از جمعيتى مىكند كه حضرت رسالت - صلوات اللّه و سلامه عليه - با صحابهء كبار - رضوان اللّه عليهم اجمعين - نشسته بودند ، در آخر زمان مباركش كه شرع شريفش تمام ظاهر شده بر عرش استقرار و استواى خود متمكن گشته بود . خداى تعالى جبرئيل را در آن وقت به صورت محسوس بر هيئت مذكور در ميان ايشان از مكمن غيب بيرون آورد ، تا اين عبادت خاص محمد - صلوات اللّه و سلامه عليه - به صحابه تعليم كند بر وجه كامل ، تا ايشان به ديگر امتان برسانند .\r\n همه از بهر تو در كار و تو از خود بيكار * مگذر از كار كه با او است تو را اين سروكار \r\nو مىبايد كه بدانند كه هر هيئتى از اين اوضاع مذكوره كه جبرئيل در اين جمعيت مبارك بدان ظاهر شده از صورت شخصى و لباس حسى و اوضاع نشستن و عبارت سؤال كردن ، هريك اشارت به ادبى از آداب سالكان مسالك رشد و هدايت است كه به زبان فعل و قول تعليم كرده ، چنانچه تحقيق آن در « مدرج دوم » خواهد آمد - ان شاء اللّه تعالى - .\r\nغرض كه هوشمندان كوى طلب بايد كه هرچه در اين جمعيت ختمى كمالى واقع گشته به ديدهء دل در آن نگاه كنند و به نور هوشمندى و فطانت ، حكمت آن را دريابند ، كه هر حركتى كه در اين حضرت واقع شده و هرچه در مجلس مباركش روى نموده از صور شخصى و هيئت وضعى و حركات فعلى و كلمات قولى از هركه صادر شده هريك درى از شاهراه هدايت است كه گشوده است و صد رخنه از مداخل بدعت و غوايت كه بسته و مسدود گردانيده ، و از اينجاست كه ائمهء حديث و علماى سلف صالح بر اين رفته‌اند كه هرچه در آن حضرت گذشته و اصحاب او گفته همه داخل سنت است و دليل راه دين ، پس نگويند\r\n\r\n","description":"","footnote":"","page_name":" 130 ","page_number":168},
  {"content":"\r\n\r\nكه اين‌ها سخن عمر است - رضى اللّه عنه - نه حديث حضرت رسالت - صلوات اللّه و سلامه عليه - چه :\r\n هر بوى كه از مشك و قرنفل شنوى * از دولت آن زلف چو سنبل شنوى\r\nچون گفتن بلبل ز پى گل شنوى * گل گفته بود ، گرچه ز بلبل شنوى \r\nهرگاه كه اين معانى بر لوح حافظه صورت تصوير پذيرفت ، معلوم گشت كه حقيقت عبادت كه عقد اين جمعيت جهت روشن گردانيدن او شده ، او را جمعيتى احاطى هست كه اندرون و بيرون عبد را فرومىگيرد ، پس ضرورت است كه عبادت را ظاهرى باشد كه به منزلهء جسد مىشود شخص او را و باطنى كه به منزلهء روح مىشود آن شخص را . آن ظاهر را به زبان شريعت ، اسلام مىخوانند و باطن را ايمان ، و در بعضى از روايات سؤال ايمان مقدم آمده و در بيشتر روايات سؤال اسلام مقدم است ، مثل : صحيح مسلم و شرح سنة و غير ذلك ، و هريك را وجهى هست كه موجب تقديم مىشود ، چه اگر نظر بر نفس عبادت و روشن گردانيدن حقيقت او كنند چنانچه هست ، تقديم ايمان اولى باشد كه اصل آن حقيقت و روح او ايمان است ، و از اينجاست كه در قرآن مقدم آمده :  « الَّذِينَ آمَنُوا وَ عَمِلُوا الصَّالِحاتِ »  و اما اگر نظر بر حال تعليم و تعلم مىكنند تقديم اسلام اولى مىشود ، چه قانون تدريج تعليمى ، اقتضاى آن مىكند كه از طرف روشن ترقى كنند و پنهان را دريابند و شك نيست كه طرف روشن در حقيقت عبادت ، اسلام است كه عبارت از اقوال و افعال جوارح است و آن اعمالى است كه محسوس مىگردد و چشم آن را ادراك مىتواند كرد يا گوش مىتواند شنيدن ، به خلاف ايمان كه تصديق قلبى را به حس ، ادراك نتوان كرد ، پس قانون تعليم و تفهيم اقتضاى تقديم اسلام مىكند از اين جهت آن روايت را در اين رساله آورده .\r\nفقال : يا محمد اخبرنى عن الاسلام . قال : الاسلام أن تشهدان ان لا إله الا اللّه و ان محمدا رسول اللّه و تقيم الصلاة و تؤتى الزكاة و تصوم\r\n\r\n","description":"","footnote":"","page_name":" 131 ","page_number":169},
  {"content":"\r\n\r\nرمضان و تحج البيت ان استطعت اليه سبيلا . قال صدقت فعجبنا له يسأله و يصدقه .\r\nترجمهء ظاهر آن است كه مرد بعد از آنكه نشست ، گفت : اى محمد مرا خبر كن از اسلام كه آن چيست ؟ گفت : اسلام آن است كه گواهى دهى كه هيچ سزاوار پرستيدنى نيست جز خداى سزاى پرستش كه نام بزرگش اللّه است و گواهى دهى كه محمد ، فرستادهء خداى سزاى پرستش است .\r\nو گواهى عبارت از آن است كه چيزى در دل كسى و اندرون او ، يقين باشد ، به زبان آن را بگويد ، كه هرچه يقين نباشد كسى را گواهى بدان نتواند داد . پس هركس كه يقين به يگانگى خداى داشته و آنكه محمد فرستادهء او است و آن را به زبان بگويد يك ركن بزرگ از اركان اسلام را ادا كرده باشد .\r\nو ركن دوم آن است كه نماز را به‌پاى دارند و در قرآن مجيد چنين فرموده است :\r\n « إِذا قُمْتُمْ إِلَى الصَّلاةِ فَاغْسِلُوا وُجُوهَكُمْ »  الى آخر الآية .\r\nيعنى چون از براى نماز برخيزيد و توجه شما به سوى نماز باشد اولا طهارت كنيد ، هرآينه واجب نمود بيان شرائط و اركان طهارت كردن تا معنى به‌پاى داشتن نماز بيان توان كرد .\r\n شستشوئى كن و آنگاه به مسجد فرماى * تا نگردد ز تو اين خانهء پاك آلوده \r\nببايد دانست كه طهارت را اقسام است و هريك را شرائط و اركان جدا ، پس واجب نمود از براى هريك بسطى نمودن و بيان كردن تا دانستن آن مبتدى را آسان باشد و ليكن مقدمه‌اى اينجا در كار است كه بيان كرده شود :\r\nببايد دانست كه اركان اسلام پنج واقع شده و حكمت در اين عدد معين آن است كه پيشتر معلوم شده است كه اسلام طرف ظاهر عبادت است كه به منزلهء بدن جسمانى مىشود شخص عبادت را . و پوشيده نيست كه هر بدنى جسمانى كه در خارج موجود است او را پنج ركن ضرورت است كه باشد چهار اركان عنصرى و پنجم مزاج و اين چهار ظاهراند و آن يكى مخفى ، ازاين‌رو اركان اسلام\r\n\r\n","description":"","footnote":"","page_name":" 132 ","page_number":170},
  {"content":"\r\n\r\nپنج آمد : چهار وجودى ظاهر و يكى عدمى كه طرف خفا داشته باشد و آن روزه است ، او هم از اين اصل است كه ائمهء سنت و جماعت كه اركان ظاهر دين بر ايشان نهاده است . چهاراند ، پس واجب شد تبيين اركان بر وجهى كردن كه مذهب هريك معلوم شود و ليكن چون مذهب امام ربانى احمد بن محمد بن حنبل الشيبانى بر ظاهر حديث نهاده و اعلى جناب معدلت پناهى بر همين مذهب‌اند آن را به ظاهر بيان مىكند و باقى به رموز حروف اكتفا مىنمايد تا به تطويل نينجامد و از مقصود دور نشود :\r\nق اتفاق و ف شافعى و ح ابو حنيفه و م مالك و صد مخصوص احمد و همچنين ص به هركدام كه جمع شده معنيش اختصاص به دو است .\r\n\r\nباب اول\r\n- در بيان اقسام طهارت و تحقيق اركان و شرائط هريك از آن :\r\nببايد دانست كه طهارتى كه در شريعت واجب مىشود سه نوع بيش نيست غسل و وضو و تيمم .\r\nاما غسل سبب آن هفت صورت است و در بعضى روايات شش :\r\nچهار مشترك ميان زن و مرد و آن يكى التقاى ختانين ( ق ) يعنى موضع ختنه كردن مرد و زن كه بهم رسد . و دوم بيرون آمدن منى ( ق ) سوم مسلمان شدن كافر ( صد ) در بيشتر روايات از احمد . چهارم موت است ( ق ) و سه مخصوص زنان است :\r\nبيرون آمدن خون حيض ( ق ) و نفاس ( ق ) و بچه اگرچه خون با او نباشد ( فحم ) و اركان و شرائط آن پنج است : نيت كردن ( ق ) بسم اللّه گفتن ( صد ) و مضمضه ( صد ) و استنشاق ( صد ) و آب به همهء اعضا رسانيدن ( ق ) .\r\nو اما وضو ، سبب حدثى كه وضو لازم مىشود هم هفت چيز است و در بعضى روايات هشت است : يكى بيرون آمدن چيزى است از دو راه معهود ( ق ) . دوم بيرون آمدن هرچه پليد باشد از باقى اعضا مانند خون و ريم و قى\r\n\r\n","description":"","footnote":"","page_name":" 133 ","page_number":171},
  {"content":"\r\n\r\nو آنچه بدان مىماند ( صدح ) . سوم شستن مرده ( صد ) . چهارم زائل شدن عقل به خواب ( ق ) يا به مستى ( صح ) يا به خستگى مگر خوابى باشد اندك كه از احوال نماز بيرون نبرد او را . پنجم دست رسانيدن به آلت مباشرت ( فمد ) خواه پشت دست ( صد ) يا كفش . ششم ملاقات جسم مرد و زن بالغ كه نامحرم باشند ( فمد ) .\r\nهفتم خوردن گوشت شتر و شير او ( صد ) در اصح روايات ، و هشتم كلمه رده گفتن و آن در بعضى روايات است . و اركان و فرائض آن ده است در بيشتر روايات و هشت است پيش اكثر اصحاب : اول نيت است ( فمد ) بدل كردن ، كه اعتقاد آن كند كه اين وضو از براى برداشتن پليدى است و نماز بر خود روا كردن ، و دوم بسم اللّه الرحمن الرحيم گفتن است ( صد ) بعد از نيت در اكثر روايات از احمد . بعد از آن سر دست شستن ( صد ) در بيشتر روايات . سوم آب در دهن گردانيدن ( دح ) است . چهارم آب به اندرون بينى رسانيدن است پنجم روى شستن است ( ق ) از رستن جاى موى سر تا زنخ به درازى و از ما بين هر دو گوش به پهنا . ششم دست تا بازوگاه شستن ( ق ) . هفتم همهء سر را مسح كردن ( صد ) چنانچه بيشتر روايات است يا پيش سر تنها ( ق ) چنانچه در روايت احمد است . هشتم پاى را تا كعب شستن است ( ق ) نهم ترتيب رعايت كردن است ( فمد ) بر اين موجب كه گفته شد . دهم موالات ( مد ) يعنى در پى يكديگر شستن چنانچه پيشتر از آنكه عضو سابق خشك شدن گيرد لاحق بشويد . اين‌ها همه فرائض وضو است بر مذهب احمد و ديگر مذاهب از رقم معلوم مىشود و سنن وضو غير از اينهاست و آن هم ده شمرده‌اند در كتب و چون اينجا سخن در ما لا بد است بدين اكتفا نمود و ليكن دو بحث ديگر مانده است كه ناگزير است دانستن آن ، اولا مسح بر موزه و آنچه جارى مجراى آن تواند بود از جورب و جرموق مسحى و غيره هرگاه كه به وضو موزه پوشيده باشند و نقض وضو كنند . در وضو كردن مسح كافى مىباشد كه بر ظاهر موزه بكشند و آن عبارت از كشيدن سر انگشتان است كه تر باشد از سر موزه تا ساق و مدت روا بودن\r\n\r\n","description":"","footnote":"","page_name":" 134 ","page_number":172},
  {"content":"\r\n\r\nمسح مقيم را ، يك شبانروز است ( ق ) و مسافر را سه شبانروز ( ق ) . و يكى ديگر آداب خلاف و استنجاست كه آن نيز داخل است در طهارت و آداب مستحبهء آن اينهاست : بايد كه در وقت قضاى حاجت نه پشت به قبله كنند نه روى و اگر چيزى در دست باشد كه نام خداى بر آن باشد دور كنند و در درون رفتن ، پاى چپ پيش نهند و در بيرون آمدن ، پاى راست و بگويند . « اعوذ باللّه من الخبث و الخبائث » و سه كلوخ بمالند و بعد از كلوخ با آب بشويند و اگر به آب اكتفا نمايند ، شايد و در بيرون آمدن بگويند :  « الْحَمْدُ لِلَّهِ الَّذِي أَذْهَبَ عَنَّا الْحَزَنَ »  .\r\nو اما تيمم و آن وقتى جائز مىشود كه وقت نماز دررسد و شخص آب نيابد يا خستگى داشته باشد و جراحتى كه آب رسانيدن زيان دارد . در اين صورت جائز داشته است كه به خاك تيمم كند و آن را نيز شرائط و اركان است .\r\nاما شرط آن چهار چيز است : اولا درآمدن وقت نماز است ( ق ) و دوم طلب آب است ( فمد ) و سوم وجود عذر است ( ق ) مثل مرض يا نايافتن آب و چهارم خاك پاك ( فحد ) كه غبار از آن برخيزد . و اركان آن هفت است به قول اصح :\r\nاول نيت است ( ق ) و دوم بسم اللّه گفتن ( صد ) و سوم دست بر خاك پاك زدن يك‌بار ، گشوده انگشتان ( صد ) . چهارم رو را ( ق ) به انگشتان مسح كردن .\r\nپنجم پشت دست را به كف مسح كردن ( صد ) و سودن . و به روايتى ديگر بايد دو ضربه ( ق ) بر خاك زند يكى بر روى بمالد و يكى دست تا مرفق بمالد و ششم ترتيب ( صفد ) و هفتم موالات ( صمد ) . و در بعضى روايات ترتيب و موالات واجب نداشته‌اند .\r\n\r\nباب دوم\r\n- در بيان نماز .\r\nببايد دانست كه در هر شبانروزى پنج وقت نماز واجب مىشود : اول نماز صبح و وقت آن از ابتداى برآمدن صبح صادق است يعنى روشنى كه در مشرق منتشر مىشود و بعد از آن تاريك نشود تا برآمدن آفتاب . و آن دو ركعت\r\n\r\n","description":"","footnote":"","page_name":" 135 ","page_number":173},
  {"content":"\r\n\r\nاست . و بعد از آن نماز پيشين و آن چهار ركعت است ، و وقت آن از وقت زوال آفتاب است كه از خط نصف النهار بگذرد تا آن وقت كه سايهء هر چيز يكسان شود با او بىسايهء زوال . و بعد از آن وقت پسين است ، و آن چهار ركعت است و وقت آن از ابتداى آنكه وقت پيشين آخر شود تا آفتاب فرو رفتن است .\r\nو ليكن وقت مختار ، تا آن وقت است كه سايهء هر چيزى دو چند او شود .\r\nو بعد از آن نماز شام است و آن سه ركعت است ، و وقت آن از فرو رفتن آفتاب است تا فرو رفتن شفق سرخ كه در مغرب بعد از فرو رفتن آفتاب پيدا شود . بعد از آن نماز خفتن است و آن چهار ركعت است ، و وقت آن از آخر شدن وقت شام است تا برآمدن صبح و ليكن وقت مختارش تا دو دانك از شب بگذرد . اين‌ها نماز فرض است كه در هر شبانروزى هفده ركعت فرض شده است كه بگزارند ، و هريك را سنتى راتبه هست : صبح را دو ركعت است كه پيش از فرض بگزارند . و پيشين را دو ركعت پيش از فرض و دو ركعت بعد از آن . و چهار ركعت پيش از پسين ( صد ) و دو ركعت پس از شام و پنج ركعت پس از خفتن : دو سنت راتبه و سه وتر ، و در وتر دعاى قنوت بخوانند ( صحد ) نه در صبح ( فم ) .\r\nاين زمان ببايد دانست كه نماز مشتمل بر پنج چيز است : اول شرائط و دوم اركان و سوم واجبات و چهارم هيئت و پنجم مسنونات .\r\nاما شرائط آن پنج است : اول ، آب پاك‌كننده است ، كه طهارت كامل بدان كرده باشد يا خاك كه تيمم كند وقتى كه عذر باشد ، چنانچه معلوم شد . دوم پوشيدن عورت است به جامهء پاك . سوم پاكى جاى نماز . چهارم دانستن آنكه وقت نماز درآمده است . پنجم استقبال قبله .\r\nو اما اركان و آن عبارت از چيزى است كه اگر ترك كند نماز باطل شود ، خواه كه به سهو ترك كند يا به قصد ، و همچنين شرائط نيز همين سبيل است\r\n\r\n","description":"","footnote":"","page_name":" 136 ","page_number":174},
  {"content":"\r\n\r\nو فرق ميانهء شرط و ركن آن است كه شرط خارج از نماز است و ركن داخل نماز است و جزو او است و از اينجاست كه بعضى نيت داخل شرط گرفته‌اند ( ح ) و آن شانزده است : اول برخاستن است ( ق ) در نماز فرض ، و دوم نيت است ( فمد ) ، و سوم تكبير احرام است ( ق ) ، يعنى در حال نيت اللّه اكبر گفتن ، و چهارم خواندن فاتحة الكتاب است ( ق فمد ) . پنجم ركوع است ( ق ) ، ششم قرار گرفتن ( فد ) در ركوع و طمأنينت است ، هفتم استادن است از ركوع ( فمد ) ، و هشتم قرار گرفتن ( فد ) در آن استادن ، نهم سجود است ( ق ) ، دهم قرار در آن ( فد ) يازدهم برآمدن از سجود است ( ق يا فد ) و نشستن درست ( فد ) ، و دوازدهم قرار در آن ( فد ) ، و سيزدهم تشهد آخر است ( فمد ) ، چهاردهم صلوات بر نبى ( فمد ) - صلوات اللّه و سلامه عليه و على آله اجمعين - ، پانزدهم نشستن ( ق ) در آن ، شانزدهم سلام است ( فمد ) .\r\nو اما واجبات و آن چيزى چند است كه اگر به قصد ترك كنند نماز باطل شود ، اما اگر به سهو ترك كنند باطل نشود بلكه تدارك آن به سجدهء سهو كنند و آن هشت است : اول تكبير است در حالت رفتن به ركوع و برآمدن و غير آن چون از ركنى به ركنى ديگر روند مىگويند . دوم تسبيح در ركوع كردن ، يعنى سبحان ربى العظيم گفتن . سوم تسبيح در سجود كردن ، يعنى سبحان ربى الاعلى گفتن ، و چهارم گفتن سمع اللّه لمن حمده در برآمدن از ركوع ، و مأموم ، ربنا لك الحمد گفتن در آن وقت . پنجم گفتن رب اغفر لي در ميان دو سجده .\r\nششم تشهد اول . هفتم نشستن در آن . هشتم نيت بيرون آمدن از نماز وقت سلام دادن .\r\nو اما هيئت و آن چيزى چند است كه اگر به قصد ترك كنند نماز باطل نشود ، و ليكن اگر نكنند بهتر باشد . و در سهو ، سجدهء سهو بايد كرد ، دو قول است ، و آن ده است : اول برداشتن هر دو دست است در وقت تكبيرها . دوم دست راست به زبر دست چپ نهادن . سوم جاى دست نهادن و آن زبر ناف\r\n\r\n","description":"","footnote":"","page_name":" 137 ","page_number":175},
  {"content":"\r\n\r\nاست تا سينه . چهارم خواندن قرآن در نماز به آواز در صبح و در شام و خفتن ، دو ركعت اولشان و آهسته خواندن در باقى نمازها . پنجم دور كردن بازو ( ى ) دست از پهلو . ششم راست به داشتن پشت يا سر . هفتم نهادن زانو بر زمين پيش از دستها و برداشتن دست پيش از زانوها . هشتم دست راست را بر ران راست نهادن ، انگشتان بر هم نهاده و حلقه كرده ، و اشارت به سبابه . و دست چپ بر ران چپ نهادن به انگشتان گشوده . نهم جلسهء استراحت بعد از سجود . دهم التفات به يمين و شمال در سلام .\r\nفصل - نماز جماعت در مذهب احمد واجب است ( صد ) بر مرد ، نه سنت است ( ف ) و نه فرض كفايه ( ح ) ، ولى نماز بىجماعت هم درست است به شرطى چند ديگر غير از آنچه در نماز گذشت ، هست كه اگر رعايت آنها نكند درست نباشد نماز جماعت . از آن جمله بايد كه هم امام و هم مأموم هر دو نيت حال خود كرده باشند ( مد ) و بايد كه مأموم پيش از امام نباشد ( ق ) و بر دست چپ او نباشد ( د ) ، اگر بر دست راست امام كسى نباشد و بايد كه فعل مأموم تابع فعل امام باشد ( ق ) و بايد كه هر ركنى كه ادا كند بعد از امام واقع شود ، يا با امام كه اگر پيش از امام واقع شود درست نباشد . و بايد كه مأموم تنها در صف نايستد ( صد ) .\r\nفصل - نماز جمعه واجب است به اجماع ائمهء سنت و جماعت و ليكن بر كسى واجب مىشود كه جامع هفت خصلت باشد : اسلام و بلوغ و عقل كه شرط همهء اركان اسلام است . ديگر ذكورت و آزادى و اقامت و صحت بدن .\r\nنماز جمعه را چهار شرط هست يكى وقت است و وقت وجوب آن وقت نماز پيشين است . بعضى ( صد ) جائز داشته‌اند كه آن را قبل از زوال گزارند .\r\nدوم آنكه در معموره‌اى باشد كه بناى خانه‌ها باشد ، پس در حشمها و مانند آن روا نباشد . سوم اجتماع چهل كس از آنها كه انعقاد جمعه به ايشان درست باشد .\r\nچهارم آنكه پيشتر از نماز دو خطبه كه مستجمع شرائط باشد بخوانند و فرائض\r\n\r\n","description":"","footnote":"","page_name":" 138 ","page_number":176},
  {"content":"\r\n\r\nخطبه هم چهار است : حمد خداست و صلاة بر رسول و موعظه است و آيتى از قرآن خواندن و بعضى ( ف ) از ائمه دعاى مؤمنان نيز داخل ركن گرفته‌اند ، پس پنج باشد . و در خطبهء آن چهار ركن مىبايد كه باشد و نماز فرض آن دو ركعت است و سنت آن چهار ركعت است كه بعد از نماز بگزارند ( صد ) . پيش از نماز سنت ندارد .\r\nفصل - در نماز ، عيد فرض كفايه است ( د ) و آن دو ركعت است در وقت ارتفاع شمس ، قبل از زوال . گاه در ركعت اول شش تكبير بعد از تكبيرهء احرام بگويد و بعد از آن فاتحه بخواند ، و در ركعت ثانى پنج تكبير بگويد و بعد از آن فاتحه بخواند و باقى اركان و سنن او همچون همهء نمازهاست ، و كلمهء تكبير اينست : اللّه اكبر ، اللّه اكبر ، لا إله الا اللّه و اللّه اكبر ، اللّه اكبر و للّه الحمد .\r\nو سنت است در عيد فطر ، تكبير گفتن از شب عيد تا آن وقت كه خطبه تمام كنند ، و در اضحى از صبح عيد تا آخر ايام تشريق و آن سه روز بعد از عيد است .\r\nفصل - صلاة مسافر ، هركس كه عزيمت سفرى مباح كند كه ميان آن شانزده فرسخ شرعى باشد ، او را روا باشد كه نماز چهار ركعتى را دو ركعت گزارد ( ق ) . به شرط آنكه در وقت عزيمت نيت كرده باشد ( د ) ، نه در وقت نيت كردن نماز ( فمح ) و همچنين جائز باشد آن كس را كه جمع كند ميانهء نماز پيشين و پسين و ميانهء شام و خفتن ( فمد ) و در مذهب احمد - رضى اللّه عنه - كسى را كه خستگى باشد ، و در مشقت باشد ، يا زنى كه شير دهد ، شايد كه جمع كند .\r\nو ليكن اگر جمع تأخير مىكند ، شرط است ( فد ) كه در وقت نماز اول نيت بكند كه نماز را به وقت اخير مىبرم و همچنين اگر جمع تقديم كند ، بايد كه در وقت افتتاح نماز اول ، نيت بكند جمع را و ترتيب شرط است و اگر در شب باشد ، جمع جائز داشته‌اند ( فد ) .\r\nفصل - هركس كه مرض داشته باشد كه برخاستن نتواند ، نشسته بگزارد\r\n\r\n","description":"","footnote":"","page_name":" 139 ","page_number":177},
  {"content":"\r\n\r\n( ق ) كه فرض كه روا باشد و سنت ، همه وقت نشسته ( ق ) رواست ، پس اگر هم نشستن نتواند ، بر پهلوى راست روى به قبله بگزارد به اشارت . بدانكه در سجود سر از ركوع بيشتر پيش آورد ، پس اگر آن نيز عاجز باشد ، بايد كه بدل بگذراند و يك‌يك فعلهاى نماز را به ترتيب در دل خود ، حاضر گرداند .\r\nغرض كه در هيچ حال نماز از بنده نمىافتد تا عقلش به سلامت است ، مگر وقتى كه بىهوش شود .\r\nصورت بندگيهاى خداى تعالى بسيار است و ليكن هيچ‌يك بزرگتر از نماز نيست و او صورت جمعيت همهء عبادتهاست از اين جهت است كه در همه وقت بر او واجب است و هيچ جزء از اجزاى زمان نيست از اوقات عمر بنده الا آنكه مشغول به نوعى از نماز است و در همهء دينها بوده نه تنها در دين محمد - صلى اللّه عليه و سلم - چنانچه فحواى فرمودهء :  « إِنَّ الصَّلاةَ كانَتْ عَلَى الْمُؤْمِنِينَ كِتاباً مَوْقُوتاً »  بدان دلالت مىكند ، غرض كه همواره بايد كه روى دل به سوى اين بندگى كه صورت جمعيت است گمارند ، تا سبب جمعيت صورى و معنوى گردد .\r\n روى جمله بندگيهاى جهان آمد نماز * هركه آن را پايدارى كرد آمد سرفراز \r\nو ازاين‌رو كه نماز صورت جمعيت كل عبادات است در حديث مبارك بعد از او زكات آورد و همچنين در اكثر آيات قرآنى همين ترتيب واقع شده چه هركس كه صاحب جمعيت باشد ، بايد كه نفع متعدى بر او مترتب گردد ، يعنى ديگرى از صورت جمعيت او منتفع گردد و نفع متعدى در ميان اركان اسلام زكات است ، هرآينه قانون حكمت اقتضاى آن كند كه او در عقب نماز باشد و بيان تحقيق حكمت اركان عبادات و هيئت و اوضاع هريك در باب دوم - ان شاء اللّه - خواهد آمدن .\r\n\r\n","description":"","footnote":"","page_name":" 140 ","page_number":178},
  {"content":"\r\n\r\n\r\nباب سوم\r\n- در بيان زكات و اين ركن سوم است از اركان اسلام و آن دو نوع است :\r\nيكى زكات فطر است كه وقتى معين دارد هر سال كه بر همه كس واجب است كه آن را ادا كنند ، خواه كه بزرگ باشند يا طفل و خواه كه آزاد باشند يا بنده و خواه فقير باشند يا غنى ، اين‌قدر مىبايد كه بر نفقهء عيد قادر باشند .\r\nو شرط وجوب دو چيز است : يكى آنكه از نفقهء خود و عيال او در عيد چيزى بماند ، و ديگر دخول وقت است و آن فرو رفتن ( فد ) آفتاب روز آخر رمضان است ، به برآمدن آن روز عيد ( حم ) و آنچه واجب مىشود هركس را يك صاع است ( صد ) از گندم يا جو يا خرما يا مويز يا كشك به غالب ( فحم ) قوت بلد .\r\nو نوع دوم زكات مال است و آن در هر سال كه تمام شود واجب مىشود ، و در پنج نوع از مال است كه زكات واجب مىشود ( فمد ) نه شش ( ح ) :\r\nاول چهارپاست و آن در سه جنس زكات مىبايد داد ( فمد ) نه چهار : اشتر و گاو و گوسفند كه مجرد است به ماديان ( ح ) . و اشتر وقتى واجب مىشود كه عدد آن به پنج رسد و آن يك سر گوسفند باشد ( ق ) و همچنين هر پنج كه زياده شود يك سر گوسفند واجب مىشود تا بيست و پنج كه آن وقت اشتر يك‌ساله واجب شود ، و چون به سى رسد اشتر دوساله و چون به چهل ، اشتر سه‌ساله و آن را به عربى « حقه » خوانند و چون به شصت و يك رسد اشتر كه چهار سال تمام كرده باشد ، و آن را « جذعه » خوانند و چون به هفتاد و شش رسد دو اشتر دوساله كه « بنت لبون » خوانند و در نود و يك ، دو حقه واجب شود و در صد و بيست و يك ، سه اشتر دوساله واجب شود ، پس چون به صد و سى رسد ، هر چهل اشتر را يك بنت لبون بايد داد . و اما گاو ، تا به سى سر نرسد ، زكات نيست و چون به سى رسد ، يك گاو مىبايد كه يك‌ساله باشد . و در چهل ، دوساله و چون به شصت برسد ، دو گاو يك‌ساله ، پس هر سى گاو حساب كنند ، و يك گاو يك‌ساله بدهند . و اما گوسفند\r\n\r\n","description":"","footnote":"","page_name":" 141 ","page_number":179},
  {"content":"\r\n\r\nچون به چهل برسد زكات بايد داد و آن يك گوسفند باشد تا به صد و بيست و در صد و بيست و يك ، دو گوسفند بايد داد تا به دويست و چون به دويست و يك رسد واجب آن ، سه گوسفند شود و همچنين باشد تا به چهارصد رسد ، آنگاه چهار گوسفند واجب مىشود ، بعد از آن حساب مىكنند و هر صد ، يكى مىدهند .\r\nنوع دوم از مال كه زكات آن واجب مىشود نقدين است : يعنى زر و نقره ، و آن وقتى باشد كه به نصاب خود برسند و آن در زر بيست مثقال و در نقره دويست درم ، و چون بدين مرتبه برسند ربع عشر ، واجب شود يعنى هر چهل ، يكى .\r\nو نوع سوم از مال كه زكات آن واجب مىشود آن هر جنسى است كه كسى جهت تجارت بخرد و قيمت آن به نصاب رسيده باشد ، هرآينه در آن قيمت زكات واجب مىشود ، پس چون سالى تمام بگذرد قيمت بايد كردن جنس را و هر چهل دينار يك دينار بايد داد .\r\nو نوع چهارم از مال كه زكات آن واجب است ، حاصل و زراعت است از هر جنسى كه به كيل درآيد و آن را ذخيره توان كرد از حبه‌ها و مغزه‌ها و گياهها . پس هرگاه كه پاك كنند و خشك شود و به نصاب خود برسد ، ده يك آن بايد داد ، اگر به آب باران يا جوى روييده باشد و اگر به آب دولاب و سعى زارع حاصل شده باشد نيمهء آن واجب شود و نصاب حبوب ده وسق است . كه هر وسقى شصت صاع مىشود و هر صاعى پنج رطل و ثلث بغدادى .\r\nو نوع پنجم از اين مال معدن است و آن چيزى است كه از زمين يا كوه يا دريا بيرون آورند ، كه ملك آن كس باشد . پس هرگاه كه آن چيز زر باشد يا نقره زكات آن بر وجه مذكور بايد داد و اگر ديگر فلزات و جواهر باشد چون آهن و مس و زبرجد و ياقوت و مرواريد آن را قيمت بايد كرد ، و ربع عشر ، بايد داد . اينست بيان ظاهر ركن سوم از اركان اسلام . و اما بيان حكمت آن اعداد و مقادير هريك - ان شاء اللّه تعالى - در باب دوم چندى روشن گردد .\r\n\r\n","description":"","footnote":"","page_name":" 142 ","page_number":180},
  {"content":"\r\n\r\n\r\nباب چهارم\r\n- در بيان ركن چهارم از اركان اسلام و آن روزه است و آن به شش شرط واجب مىشود :\r\n[ اول 
  ] دخول وقت ، يعنى رسيدن ماه رمضان . دوم عقل است كه بر ديوانه واجب نيست . سوم اسلام است كه بر كافر واجب نيست . چهارم بلوغ است . پنجم توانايى است كه بر مريض و پيران ضعيف واجب نمىشود .\r\nو ششم پاكى است از حيض و نفاس كه در حالت حيض و نفاس روزه درست نباشد . و فرائض آن سه است : اول نيت است كه بايد در شب نيت كرده باشد ، اگر روزهء فرض است و اگر نافله باشد شايد كه در اثناى روز نيت كند . و دوم امساك از طعام و شراب و همهء مفطرات از برآمدن صبح صادق تا فرو رفتن آفتاب . سوم قابليت وقت است كه در روز عيد و ايام تشريق نشايد روزه داشتن .\r\n\r\nباب پنجم\r\n- در بيان حج و آن ركن پنجم است از اركان اسلام ، و اين ركن هم دو صورت دارد : يكى حج و يكى عمره و آن پنج شرط دارد :\r\nاسلام و بلوغ و عقل عموما و حريت و استطاعت خصوصا ، و هركس كه دور باشد از مكه ، استطاعت و توانايى است بر زاد و راحله . پس اگر وراى آنچه ما لا بد معاش شخص باشد و مئونات عيال و اداى قرض ، چندان چيزى بايد كه زاد و راحلهء رفتن و آمدن كند و راه ايمن باشد و غالب السلامة ، واجب باشد بر او حج همان زمان ( صحد ) ، به تأخير عاصى ( ص ) شود ، و آن را دو ميقات است : مكانى و زمانى .\r\nاما مكانى ، پنج است . از براى هر قطرى از اقطار جايى معين فرموده شرع ، چنانچه : « ذو الحليفه » مدنيان را و « جحفه » شاميان را و « قرن » نجديان را و « يلملم » يمنيان را و « ذات عرق » عراقيان را .\r\nو زمانى عبارت از شوال است و ذىقعده و ده روز از ذىالحجة ، پس\r\n\r\n","description":"","footnote":"","page_name":" 143 ","page_number":181},
  {"content":"\r\n\r\nزمان حج از غرهء شوال باشد تا غروب روز عيد ( حد ) نه تا طلوع صبح ( ف ) و نه تا أخر ذىالحجه ( م ) ، اين مواقيت حج است . و اما عمره را مواقيت زمانى نيست و مكانى خواهد آمد .\r\nو اركان حج چهار است ( حمد ) نه شش ( ف ) : اول احرام است و آن به نيت منعقد مىشود . دوم وقوف به عرفه در روز عرفه . سوم طواف زيارت است . چهارم سعى ميان صفا و مروه و همين بيش نيست اركان حج نزد احمد و ليكن پيش شافعى حلق و ترتيب نيز روا داشته است . و هريك را شرائط است و واجبات :\r\nاما احرام شرائط آن نه چيز است : اول ترك مباشرت است مطلقا . دوم ترك مقدمات آن مثل لمس و تقبيل و غيره . سوم نكاح است و زن خواستن .\r\nچهارم بريدن موى است كه هر مويى يك مد از طعام واجب مىشود كه فدا بدهد .\r\nپنجم ناخن چيدن است مگر آنكه بشكند كه آن حكم موى دارد . ششم پوشانيدن سر است . هفتم پوشيدن چيزى كه دوخته باشد . هشتم ماليدن بوى خوش است در بدن يا در جامه . و نهم صيد زدن است .\r\nو اما وقوف عرفه شرطش وقت است كه آن اول روز عرفه است تا آخر شب عيد .\r\nو اما طواف زيارت شرط آن هم دخول وقت است و آن از نيم‌شب عيد ( فد ) است نه صبح ( ح ) تا آخر ايام منا .\r\nو طواف به ده چيز تمام مىشود : يكى نيت ( صح ) است كه تعيين كند كه طواف قدوم است يا زيارت يا وداع . و دوم ستر ( ق ) عورت است . سوم [ و 
  ] چهارم طهارت از حدث و خبث است . پنجم هفت بار تمام كردن ( ق ) . ششم به دست راست گرديدن ( ق ) چنانچه خانه از دست چپ باشد . هفتم آنكه داخل خانه قدم ننهد ( ق ) همه از بيرون گردد و بيرون مسجد نرود . هشتم آنكه طواف را قطع نكند ( ق ) مگر از براى نماز جنازه يا وقت نماز فرض . نهم آنكه ابتدا\r\n\r\n","description":"","footnote":"","page_name":" 144 ","page_number":182},
  {"content":"\r\n\r\nاز حجر الاسود كند ( ق ) . دهم آنكه محاذى شود به همهء بدن ( صح ) .\r\nو اما سعى خلاف است كه ركن است يا واجب كه خونى جزاى آن مىشود و آن نيز به چند چيز تمام مىشود : يكى نيت است . دوم ابتدا از صفا كردن و آنكه پيشتر از فرضهاى حج واقع نشود و بايد كه پيش از او طواف واجب يا مسنون گذشته باشد .\r\nو اما واجبات حج و آن عبارت از نسكى است كه اگر ترك كنند يك خون واجب شود و آن هفت چيز است : يكى آن است كه احرام از ميقات معين كه ذكر آن رخت بندند . دوم استادن در عرفات است تا وقت فرو رفتن آفتاب .\r\nسوم بيتوته در مزدلفه كردن شب عيد تا نيمهء شب . چهارم انداختن جمرات سه‌گانه است ، هر جمره‌اى هفت سنگ‌ريزه . پنجم سر تراشيدن يا مو بريدن . ششم شب بودن در منا ، همهء شبهاى منا . هفتم طواف وداع است .\r\nو اما عمره ، اركان او احرام است و طواف و سعى ، و واجبات او احرام است از محل ، و تراشيدن سر است يا بريدن موى .\r\nو ببايد دانست كه صورت اداى اين دو ركن سه‌گونه واقع شده چه گاهى هر دو را در نيت درج كرده ، به اركانشان قيام مىنمايند و آن را « قران » مىگويند و گاهى هريك را جدا ادا مىكنند و « افراد » مىگويند . و گاهى عمره را ، اول نيت مىكنند ، و بعد از آن حج را مندرج مىگردانند و « تمتع » مىخوانند و از سرايت حكم خمسه است كه در اين حكم ظاهر گشته ، چنانچه تحقيقش خواهى دانست . اين است بيان ظاهر اركان اسلام بر وجه اجمال و تفاصيل آن در اين رساله مجال گنجايى ندارد ، در كتب فقه طلب‌اند .\r\nباب ششم - در بيان حكمت اركان و شرائط و ساير اوضاع و احوال كه در اين اعمال مذكوره مندرج است .\r\nپوشيده نماند بر متيقظان كوى طلب و زيركان دكان هوشمندى و ادب\r\n\r\n","description":"","footnote":"","page_name":" 145 ","page_number":183},
  {"content":"\r\n\r\nكه ، همچنان‌كه هر حرفى از حروف منزلهء قديم كه به حضرت رسالت پناهى ختمى محمدى - صلوات اللّه و سلامه عليه و على آله كلما ذكره الذاكرون و سهى عن ذكره الغافلون - فرود آمده ، هريك بحرى است مملو از لئالى حكم الهى و معارف صمدانى ، همچنين هر حركتى از فنون افعال و صنوف اوضاع و اقوال كه در اين اركان درج فرموده ، هريك كانىانداز نفايس جواهر علوم و حقايق كه به لسان اشارت كه محاورهء محرمان خلوت‌سراى قرب ، بدان زبان مىباشد ، ادا كرده ، چنانچه فحواى گفتهء :\r\n حواجبنا تقضى الحوائج بيننا * فنحن سكوت و الهوى يتكلم \r\nاز آن تعبير مىنمايد . غرض كه دردمندان بيابان شوق بايد كه بدين سرحدها توقف نمايند و نظر تأمل و تدبّر كار فرمايند ، باشد كه از ينابيع حكم [ كه 
  ] در مطاوى هريك روان است بهره‌ور گردند و محروم نگذرند و از درد گران جهالت بلكه ساير آلام و اسقام ظاهر و باطن به حكم فرمودهء :  « وَ نُنَزِّلُ مِنَ الْقُرْآنِ ما هُوَ شِفاءٌ وَ رَحْمَةٌ لِلْمُؤْمِنِينَ »  بدين شربت ، خلاصى اميد دارند ، نه از جامى ديگر ، كه هركس كه قانون اشارات اين رموز دانست ، نجات ابدى و شفاى سرمدى يافت ، كه هرچه هست در اين اشارات درج است ، نه جايى ديگر .\r\n نگار من كه به مكتب نرفت و خط ننوشت * به غمزه مسئله‌آموز صد مدرس شد \r\nو چون هريك از اين بزرگان و مجتهدان كه به سعى جد و قدم اجتهاد اين راه مبارك شرع محمدى را - صلوات اللّه و سلامه عليه - پى سپر و روشن گردانيده‌اند به حكم فرمودهء : « اصحابى كالنجوم بايهم اقتديتم اهتديتم » همه پيشوايان شاهراه هدايت‌اند ، هرآينه هر وقتى كه ايشان نموده‌اند خالى از حكمتى نخواهد بود ، واجب شد سخنان همه را در اين اركان اسلام گردآورى كردن و وجه هريك را به زبان حكمت و كتاب نمودن ، تا يك طبقه از مدارج\r\n\r\n","description":"","footnote":"","page_name":" 146 ","page_number":184},
  {"content":"\r\n\r\nعلو اين حديث چنانچه موعود بود ، بر سالكان راه يقين روشن كرده باشد و سبب زيادتى نور بصيرت ايشان شود ، ان‌شاءالله تعالى .\r\n گردى كه خيزد از ره او ، نور ديده‌هاست * بس ديده خاك شد كه مگر آن شود ، نشد \r\nو ليكن چون مواطى اقدام اين فقير و اجداد در اين راه مبارك سمت تقوى سمت شافعى ، واقع گشته و نيز آوازهء حكمت و كتاب در اين چارگاه مذاهب بر قول او ، راست مىآيد ، اولا تطبيق آن اصول بر مستقر اين مذهب نهاده شد و بعد از آن دقت نظر هريك بدان ملحق شده ، و فقنا اللّه تعالى لتحقيق الحق .\r\nببايد دانست كه سبب ظاهر شدن اين عقد جمعيت كلى كمالى جهت روشن گردانيدن شاهراه عبادت است كه مخصوص امت ختمى محمدى است بر ايشان - صلوات اللّه عليه و رضوانه عليهم اجمعين - پس واجب شد كه اولا تحقيق معنى عبادت كرده شود :\r\nببايد دانست كه عبادت مطيع بودن عبد ، رب خود را در افعال از دو گونه است : يكى عبادت تسخيرى كه ساير كائنات و موجودات بدان عبادت حق مىكنند ، چنانچه فحواى فرمودهء :  « إِنْ كُلُّ مَنْ فِي السَّماواتِ وَ الْأَرْضِ إِلَّا آتِي الرَّحْمنِ عَبْداً »  . بدان دلالت مىكند . پس معلوم شد كه هيچ ذره‌اى از ذرات كائنات بىعبادت نيست .\r\n زان طره باد نيست كه نگرفت بوى مشك * زان زلف خاك نيست كه عنبر نمىشود \r\nو يكى ديگر عبادت اختيارى است كه مخصوص عقلا و اهل تمييز است و پيغمبران مبعوث ، جهت اين نوع عبادت شده‌اند ، امتان هر زمانى را . و اين است كه موجب قرب مىشود به درجات سعادت و اهمال آن سبب بعد و انهماك در دركات شقاوت ، و آن در هر زمانى به حسب استعداد اهالى آن مختلف مىشود\r\n\r\n","description":"","footnote":"","page_name":" 147 ","page_number":185},
  {"content":"\r\n\r\nو هر پيغمبرى وضعى چند ، خاص نهاده جهت اظهار آن عبادت و صورت تمامى آن همين است كه حضرت رسالت پناه ختمى محمدى بدان مبعوث گشته .\r\n هزار نقد به بازار كائنات آرند * يكى به سكهء صاحب عيار ما نرسد \r\nو عقد اين جمعيت كمالى كه معلم اول درصدد سؤال درآمده براى تعليم ، حقيقت اين عبادت است و بيان مدارج كمال او امتان حضرت ختمى را چنانچه بر تفاصيل آن واقف خواهى شد ، ان شاء اللّه تعالى .\r\nپوشيده نماند كه هر حقيقتى كه در خارج موجود مىشود ، صورت تشخص دارد كه بدان محسوس و هويدا است و آن صورت است در عبادت كه مسمّى به اسلام است . و تحقيق اين سخن آن است كه اين حقيقت عبادت ختمى را ، ظاهرى است كه آن به منزلهء جسد مىشود ، و باطنى كه به مثابهء روح است ، هرچه افعال جوارح است كه مشاعر حسى آن را درمىيابد ، آن است كه جسد مىشود او را . اما تصديق قلب كه مبناى تقوم اين حقيقت بدان است و مشاعر حسى از ادراك آن عاجز است مگر بوسيلهء اقوال و افعال جوارح و دلالت اين‌ها بر آن ، او است كه روح اين حقيقت است . و تمام تبيين اين سخن آن است كه كمالات وجود دوگونه است : يكى ظهور است كه آدم صورت تمامى آن واقع شده ، و دوم شعور كه تمامى مبانى قصرش مقصور بر خشت وجود خاتم است . چنانچه در حديث « مثلى و مثل الانبياء من قبلى كقصر احسن بنيانه و بقى منه موضع لبنة واحدة » اشارت بدين معنى است .\r\n چل روز از آن سبب گل آدم سرشته بود * تا قصر دين به خشت وجودت شود تمام \r\nهرگاه كه اين معنى بر لوح حافظه نقش بست ، ببايد دانست كه همچنانچه آدم كه صورت تمامى ظهور است او را جزئيات اشخاص هست كه از او متولد شده‌اند كه چون به مرتبهء كمال بلوغ رسند ، انسان باشند ، اين صورت تمامى شعورى نيز همين سبيل ، او را جزئيات اشخاص در مرتبهء خود هستند كه از او\r\n\r\n","description":"","footnote":"","page_name":" 148 ","page_number":186},
  {"content":"\r\n\r\nزاييده شده‌اند ، چون به مرتبهء بلوغ خود رسند ، احسان باشند ، چنانچه تحقيق آن مىآيد . و اين جمعيت كلى كه ميانهء شديد القوى و قوابل واقع گشته ، از براى توليد اين اشخاص است . چه آدمى اگرچه كل است و هرچه هست در او است ، مادام كه نداند و مشاهدهء اين معنى در خود نكند ، همچو ديگر حيوانات باشد و مشاهدهء اين معنى بر اين وجه وقتى صورت بندد كه اين شخص عبادت ظاهر و باطن او را فروگيرد و روشن گرداند هرآينه به پرتو اشعهء او مشاهده نمودن همه را .\r\n نورى از روزن اسلام در افتاد مرا * كه از او خانهء دل شد طرب‌آباد مرا\r\nظلمت‌آباد دلم گشت چنان نورانى * كآفتاب فلكى خود بشد از ياد مرا \r\nچون اين مقدمه روشن گشت وقت آن شد كه تحقيق معنى عبادت كرده شود بر وجهى كه در اين جمعيت روشن شده . اولا ببايد دانست كه اين شخص مذكور را ظاهرى است كه جسد او است و باطنى كه روح است و اين سؤال اول ، در تحقيق ظاهر او است . و تحقيق باطن او و مراتب كمالاتش در سؤالهاى ديگر خواهد آمد . و اين ظاهر او از دوگونه است : لطيف است كه آن ركن قولى است و كثيف است كه آن ركن فعلى است و لطف از روى قوت سريان و مبدئيت تقوم ديگر اركان به منزلهء روح حيوانى مىشود ، جسد شخص انسانى را همچنان‌كه هر ركنى فعلى ، به منزلهء عضوى از اعضاى كثيفهء جسمانى است چنانچه بر تفاصيل آن واقف خواهى گشت . و آن ركن قولى به واسطهء تقدس اصلى و مبدئيت ، رتبت صدارت دارد بر اركان اسلام مطلقا ، كه تا او صادر نشود ، هيچ ركن معتد به ، نباشد و لهذا وجوب او نه مقيد زمان است و نه مكان ، به خلاف ساير اركان ، و در اين ترتيب اشعارى تعليمى هم صدر واقع شده و بيان تحقيقش آن است كه ركن مشتمل بر دو كلمه است كه مبنى باشد از دو نسبت يكى نسبت اصلى وجودى كه منبع بود و ظهور است ، و دوم نسبت فرعى شهودى كه مصدر شهود و شعور است . و همچنان‌كه نسبت اول است اين شجرهء وحدت\r\n\r\n","description":"","footnote":"","page_name":" 149 ","page_number":187},
  {"content":"\r\n\r\nحقيقى را كه سبب اظهار ازهار و انوار او است ، نسبت ثانى است كه موجب بروز ثمار اشعار مىشود . و تمام تفصيل اين سخن آن است كه : تصديق قلبى كه روح اين شخص عبادت واقع شده تا او را دو رو در اين جمعيت قلبى ظاهر نشود ، صلاحيت روحيت آن شخص نداشته باشد . از براى آنكه معلوم شده است كه اين شخص عبادت عبارت از هيكلى است نورانى احاطى كه باطن و ظاهر عبد را فرومىگيرد و مدارك او را نورى مىبخشد كه ادراك چيزها چنانچه هست تواند كرد . پس تا روى جمعيت شهودى شعورى ، ضميمهء روى وجودى او نشود ، از او نيايد كه روح آن هيكل نورانى گردد . چه در ميان اعضاى جسمانى بشرى ، روح حيوانى گاهى صلاحيت آن مىيابد كه روح انسانى گردد كه مرتبهء شعور به نفسانيت ضميمهء حيوانيت و طبيعت گرداند . پس چون تصديق قلبى را دو رو پيدا شد بايد كه در كلمهء شهادت كه صورت او است ، همين دو طرف باشد تا مضايقه ميانهء دال و مدلول متحقق گردد . اين وجهى بود حكمى در بيان ثنويت كلمهء شهادت كه گويا در آن زبان ، اصولى چند بود كه سياق سخن گذشته مبتنى بر آن بود و ليكن چون تحقيق معنى كلمه از مهمات كلى اين مقام است كه اساس اركان اسلام و ايمان همه بر اين است ، هرآينه دو وجه ديگر در بيان اين سخن نموده شد : يكى حكمى و يكى كتابى . اما وجه حكمى گويا در آن زبان اهل توحيد است و اصول ايشان ، چون اين كلمهء توحيد است بايد كه بر اصول اين طايفه اولا منطبق و راست آيد .\r\nببايد دانست كه انبيا - سلام اللّه عليهم اجمعين - راهى كه نمودند جهت شناسايى خداى تعالى ، اقرار به وحدانيت و فهم يگانگى او است ، چه راهى در شناسايى حق نزديكتر از اين نيست ، اگرچه جمعى از اهل نظر و بعضى از محققان متأخران كه خواسته‌اند كه تنزل به مقام ايشان كرده سخن گويند ، وجود را قايم وحدت گردانيده‌اند در اين معنى ، و ليكن از كار دور بوده است و از راه دور افتاده‌اند و از اين جهت بسى فساد در عقايد مردم راه يافته .\r\n\r\n","description":"","footnote":"","page_name":" 150 ","page_number":188},
  {"content":"\r\n\r\n مصطفى اندر جهان ، آنگه كسى گويد كه عقل * آفتابى بر سما ، آنگه كسى جويد سها \r\nو تصديق قلب كه گذشت عبارت از باور داشتن يگانگى خداست و فرستادن او محمد را و ليكن آن يگانگى را در كلمهء مذكوره نه در لباس مفهوم وحدت آشكارا كرد ، بلكه در عبارت نفى و اثبات بيان فرمود از چند جهت :\r\nاولا آنكه مفهوم وحدت به واسطهء توارد اوضاع و تخالف استعمالات هر طايفه معانى گوناگون پيدا شده او را كه موجب تحير طبايع و اذهان است و از اينجاست كه بعضى از فضلا بر آن رفته‌اند كه واحد لفظ مشترك است و بعضى بر آنكه لفظ مشكك ، پس احتراز از استعمال چنين الفاظ در كلمه‌اى كه دعوت عامّه و خاصّه بدان كنند ، واجب آيد از ادب حكمت و رعايت قانون دعوت . و ثانيا آنكه آنچه متبادر به فهم همگنان است از لفظ واحد ، همين واحد عددى است و اين معنى از يگانگى حضرت عزت كه مطلوب است بسى دور افتاده ،\r\n احد است و شمار از او معزول * صمد است و نياز از او مشغول \r\nثالثا آنكه وحدت حقيقى و اطلاقى ذاتى كه تصديق و باورى داشتن بدان متعلق است . اينجا عقل كه سرآمدهء زيركان مملكت انسانى است ، باز بلند پرواز اين معنى بىجناحين نفى و اثبات در جنگل ادراك او نمىگنجد ، مگر كسى به جذبات مفنيه و تجليات كاشفه به راهى ديگر تواند يافتن اين معنى را و آن به غايت نادر و اندك باشد . پس قانون حكمت در اداى كلمهء دعوت آن اقتضا كند كه به عبارتى بيان كرده شود كه عقل را در مداخل حريمش راه تواند بود و آن در صيغهء نفى و اثبات صورت مىبندد چنانچه تحقيق آن مىآيد . پس چون اين‌ها معلوم كردى ببايد دانست كه يگانگى كه خدا را بدان يگانگى شناسند و گواهى بدان يگانگى ، روح عبادت ختمى واقع شده ، يگانگى حقيقى است نه يگانگى عددى و رسمى كه در مدارك عامّه همان مىباشد و آن يگانگى حقيقى عبارت از معنىيى است كه دوى و كثرت پيرامون فهم آن نتواند گشت ، بلكه\r\n\r\n","description":"","footnote":"","page_name":" 151 ","page_number":189},
  {"content":"\r\n\r\nمجرد تصرف نفس تصور آن معنى ، منع كند او را انباز تواند بود و اين معنى در وحدت احاطى كه فحواى فرمودهء :  « أَلا إِنَّهُمْ فِي مِرْيَةٍ مِنْ لِقاءِ رَبِّهِمْ أَلا إِنَّهُ بِكُلِّ شَيْءٍ مُحِيطٌ »  بدان نص كرده . پس روشن و هويداست و ليكن چون مردم ، غواشى عقايد تقليدى و رسوم عادى را ضميمهء حجب جسمانى و ظلمت هيولانى كرده‌اند از اين معنى غافل و ذاهل مانده‌اند و از براى همين است كه حرف تنبيه را مىبينى كه در اين آيهء كريمه دو بار نازل شده و باوجود اين ايشان را از آن خواب گران و غفلات بىسامان به هوش نياورده « لقد اسمعت لو ناديت حيا » .\r\n اگر چيزى رسيدى زان به گوشش * درآوردى به هر حالى به هوشش \r\nچون اين سخن معلوم كردى كه يگانگى حقيقى خيمهء كبريا و علو بر تلال جلال و عزت جايى زده كه پرتو دوى و كثرت پيرامون حريمش نتواند گشت ، هرآينه آن يگانگى نه آن وحدت باشد كه رديف كثرت است و در موطن تقابل هم زانوى او ، تعالى عن ذلك علوا كبيرا ،\r\n هرچه آلايش دوى دارد * دور دان از حريم درگاهش \r\nپس چون اين يگانگى حقيقت نشان ، از موطن تقابل كثرت بالاتر افتاده بايد كه او نيز يكى از جزئيات مظاهر او باشد . هرگاه كه اين مقدمه روشن گشت اين نكته ببايد دانست كه چون كثرت در مدارك عامّه صورت مقابله دارد هرآينه او در ميان جزئيات مظاهر ، مخصوص به زيادتى ابانت و اظهار گردد .\r\n كثرت نفسى براى آن بود * تا وحدت از او شود پديدار \r\nو فحوى كل شيء در آيه كريمه به همين معنى اشعار فرموده « هركه را فهم بدانجا برسد » .\r\nهرگاه كه اين سخن بر لوح حافظه صورت پذيرفت ، پوشيده نماند كه عقل صاحب‌نظر به سرحد فهم اين يگانگى بىتحريك قدمين نفى و اثبات نتواند رسيد « آن را كه جاى نيست همه شهر جاى او است » ، « برده ز فلك خرقه و آورده كه من عورم » غرض كه به استعانت معنى نفى و اثبات و استعمال اين\r\n\r\n","description":"","footnote":"","page_name":" 152 ","page_number":190},
  {"content":"\r\n\r\nمقدمتين صورت مىبندد كه عقل نظر پرورد ، تصور معنى يگانگى حقيقى تواند كرد ازاين‌رو كلمهء توحيد را در لباس نفى و اثبات پيچيد .\r\n طبيب مشفق ما شربت شفا آميخت * كسى بذوق چشيد و كسى به خود برريخت\r\nشرم ز ديده نايدم كوى تو ديده وانگهى * خاك درت گذاشته منت توتيا كشم \r\n« 1 » ثم قال : فاخبرنى عن الايمان . قال : ان تؤمن باللّه و ملائكته و كتبه و رسله و اليوم الآخر و تؤمن بالقدر خيره و شره قال صدقت .\r\nيعنى چون از ظاهر عبادت كه به منزلهء جسد مىشود او را خبر كردى يعنى اسلام پس از باطن او كه به منزلهء روح مىشود آن شخص مذكور را خبر كنى ، يعنى ايمان . چه اسلام عمل جوارح است و آن محسوس مىشود و ايمان عمل دل است و مشاعر حسى را به حريم ادراك آن راه نيست و ازاين‌رو آن به منزلهء روح مىشود آن جسد گرامى پيكر عبادت ختمى را ، از براى همين چون از تحقيق جسد فارغ گشت از روح سؤال مىكند كه ايمان است ، و در جوابش گفت كه ايمان آنست كه باورى به يارى به خداى سزاى پرستش چنانچه در تحقيق كلمه معلوم كردى و باورى به يارى به ملايكهء مقربهء او و به كتابهاى او و به فرستادگان او و به روز آخر و باورى به يارى به قدر كه هرچه هست به تقدير او است خواه نيك و خواه بد . اين است معنى ظاهرش .\r\nو اما تحقيق حكمت آن . پوشيده نماند كه باورى به خداى سزاى پرستش و تصديق به وحدانيت او چنانچه معلوم كردى يعنى وحدت حقيقى ، وقتى صورت تواند بست كه ساير حضرات و عوالم او را كه طرف كثرت است داشته\r\n\r\n\r\n","description":"","footnote":"\r\n( 1 ) - در مقدمه ياد گرديد كه از اين رساله نسخهء ديگرى نيافتيم كه مقابله كنيم و به‌طورىكه از نسخهء اصل استفاده مىشود شرح آغاز اين حديث در رساله « سلم دارالسلام » مؤلف آمده و لذا شرح آغاز حديث را محتاج به تكرار نمىداند .\r\n","page_name":" 153 ","page_number":191},
  {"content":"\r\n\r\nباورى بدارى . و چون لفظ اللّه مشعر به همهء حضرات الهى است چنانچه بر واقفان زبان حرف پوشيده نماند در باورى داشتن حضرات جلايى به همان اكتفا نموده و ديگر مراتب و عوالم را به تفاصيل اسما و اوصاف ذكر فرمود تا تنبيه شود متفطن را كه راه دانستن حضرات مذكوره همين جواهر حروف منزله مىتواند بود و ليكن عوالم را طريق اسما و اوصاف هم يكى از راههاى دانستن مىشود و اگرچه نه به تفاصيل احوال و احكام باشد . و اول عوالم مرتبهء ارواح و عالم مجردات است و ملايكه اشارت بدانست چه در هر مرتبه از اين مراتب عوالم آنچه [ به 
  ] اوصاف وحدت مذكوره اقرب‌اند همان را صلاحيت تصديق و باورى داشتن تواند بود و در اين مرتبه اين درجه مخصوص ملك است چنانچه تحقيق آن در جايش روشن گشته باشد . و صاحب آن درجه در مرتبهء دوم يعنى عالم اجساد و مثال مطلق ، كتاب است چه هيچ فردى از افراد عالم مثال به كمال جمعيت كتاب نيست . و در مرتبهء سوم يعنى عالم اجسام و جهان هويدايى و مرتبهء شهادت رسولان‌اند كه هيچ فرد از اين عالم به كمال تحقق ايشان به وحدت مذكوره نمىتواند بود . و چون اين سه مرتبه از امهات عوالم وجودى بر وجه مذكوره داخل تصديق و باورى داشتن ايمانى گردانيد ، دو مرتبهء ديگر از آن جمعيت وحدت مذكوره مانده است كه از همه به وحدت احاطى اقرب است : يكى آن است كه همه افراد عوالم در آن مرتبه با صورت افعال و آثار افعال مشخص و ممتاز جمع‌اند و معاد عبارت از آن است ، و آن است كه تعبير از آن به يوم آخر نمود كه تمام ظهور و اظهار در آن مرتبه صورت بسته ، و مرتبهء دوم آنكه همهء آن‌ها از روى نمايش شعورى و امتياز فرقى ، جدا گردند از هم و آنست كه به قدر تعبير فرموده و چون اين مرتبه از حضرات علمى است كه رتبت بدئى دارد از براى همين معنى به تكرار تؤمن اشارت فرموده چه صورت هر تمامى كه هست پيكر دورى دارد و در آن صورت نقطهء آخر به اول متصل خواهد بود .\r\n\r\n","description":"","footnote":"","page_name":" 154 ","page_number":192},
  {"content":"\r\n\r\n اين آن سر كوى بد كه اول * زانجا به همه جهان سفر كرد \r\nثم قال : فاخبرنى عن الاحسان . قال : الاحسان ان تعبد اللّه كانك تراه فان لم تكن تراه فانه يراك . اين درجهء سوم است از مدارج عبادت ختمى كه مبين مىشود . و در درجهء اول و دوم بدن و روح اين شخص عبادت روشن گشت و اجزاى تقوم حقيقت شخص همين دو خواهد بود . در اين مرتبه اركان مدارج كمال او بيان مىكند يعنى نيكو گشتن آن شخص عبادت كه سبب رواج و رونق شخص ، در بازار قبولش ، حسن او مىباشد . و ترجمهء ظاهر اين سخن آن است كه : چون حقيقت اين شخص عبادت روشن گردانيدى . پس مرتبهء نيكو گشتن او ، مرا بيان كن و خبر ده . گفت حضرت رسالت در جوابش كه : نيكو گشتن شخص عبادت آن است كه تو بندگى پروردگار خود چنان كنى كه گويا او را مىبينى كه اگر تو او را نمىبينى او تو را مىبيند .\r\nو اما تحقيق حكم و دقايق اين سخن آن است كه پوشيده نماند بر هوشمندان كوى آزادى كه آن نوع عبادت كه اين جمعيت مذكور در تحقيق بيان آن است فعلى اختيارى است از عبد كه بدان فعل به درجات قرب و سعادت فايز گردد و از دركات بعد و شقاوت خلاص باشد و اين فعل مذكور را در اين بيان ختمى هيئتى شخصى روشن گشت كه روح او تصديق قبلى است و جسدش اعمال و جوارح . و پوشيده نخواهد بود كه آنچه متصف به قرب گردد از عبد همين قلب خواهد بود ، كه اين قرب نه قرب مكانى است كه جسمانيات را در آن دخل تواند بود .\r\nهرگاه كه اين مقدمه روشن شد پوشيده نماند كه : كمال آن شخص عبادت و مرتبهء حسن او منوط به قوت تصديق مذكور تواند بود و وثوق رقيقهء مرابطت ميانهء قلب عابد و ميان واحد حقيقى كه مصدّق به او است . و اين وجه از مرابطت ، وقتى صورت بندد كه واحد را مواجه و مقابل خود داند ، چنان مواجهه‌اى كه در وقت ديدن مبصرات حسى مىباشد و اين مرتبه گاهى ظاهر\r\n\r\n","description":"","footnote":"","page_name":" 155 ","page_number":193},
  {"content":"\r\n\r\nگردد كه واحد حقيقى را در باطن ، مجلايى صورى پيدا شود و خيمهء خاص خود را در آن فضاى خيال او بزند و اين فضاى عام را خلوت خاص خود سازد ، هرآينه آن مرابطهء مذكور ترقى كند و به درجهء محبت رسد ، چه محبوب را هيچ مجلايى برابر خيال نيست كه در آنجا قوت تصرف او در محب ظاهر مىگردد و به مرتبهء تسلط و استيلا مىرسد و همگى او را فرومىگيرد چنانچه گفته باشند :\r\n ما لمجنون عامر من هواها * غير شكوى البعاد و الاغتراب\r\nو انا ضده فان حبيبى * فى فؤادى فلم ازل فى اقترابى\r\nمجنون ز حى كرده برون را چه تفاوت * ليليش درون رگ جان است نه در حى \r\nو اين مرتبه از مقاربت عزيز است و هركه را از ورث نبوت بهره‌اى باشد تواند يافت .\r\n هزار نكتهء باريك‌تر ز مو اينجاست * نه هركه سر بتراشد قلندرى داند \r\nو ببايد دانست كه اين سخن به وجازت لفظى كه دارد دلالت بر امهات مقامات صوفيه مىكند چه ابتداى تصرف صورت مذكوره در عبد آن است كه او را از خود ، فانى گرداند .\r\n تا تو از هستى خود خود را نگردانى جدا * هودج جان چون برى در بارگاه كبريا \r\n« فلم تهونى ما لم تكن ثم فانيا » و لفظ فان لم تكن اشارت بدين مقام است بعد از آن چون بنيهء حقيقت عبد از خاشاك نسب كونى و اضافات امكانى كه به عرف عام ، نام وجود خاص عبد بر آن افتاده ، پاك رفته شد ، هرآينه او را استعداد آن پيدا شود كه پرتو آفتاب محبت در آنجا افتد و او را منور گرداند .\r\n اميد شد چو عشق مرا كرد دل خراب * كاندر خرابهء دل من تابد آفتاب \r\nو پرتو آن آفتاب را دو گونه اثر پيدا مىشود : يكى آن است كه جوارح\r\n\r\n","description":"","footnote":"","page_name":" 156 ","page_number":194},
  {"content":"\r\n\r\nعبد را منور گرداند و عين آن نور گردد كه عبد بدان ادراك مىكند و اين را قرب نوافل خوانند ، بنابرآن حديث كه در صحاح وارد شده كه : « لا يزال العبد يتقرب الى بالنوافل حتى احببته فاذا احببته كنت سمعه الذى يسمع به و بصره الذى يبصر به » و در اين حديث مبارك لفظ تراه اشارت بدين مقام است چه اگرچه نور محبوب است كه مشاعر بدان نور ، ادراك او مىتواند كرد و ليكن ادراك‌كننده عبد است ، چنانچه فحواى كنت سمعه الذى يسمع به بدان مفصح و گوياست .\r\nو اثر دوم از كمال قوت و تابش نور مذكور آن است كه ، عين ، ادراك‌كننده شود و عبد اينجا آلت ادراك باشد نه مدرك و اين را مقام قرب فرائض خوانند . بنا بر آن حديث كه هم در صحاح وارد گشته كه : « ما يتقرب العبد الى به مثل ما افترضت عليه » . و ديگر در آنجا كه وارد گشته كه : « ان اللّه قال على لسان نبيه : سمع اللّه لمن حمده » . و هركس كه آشناى اين مقام شده باشد از فحواى فرمودهء :  « وَ ما رَمَيْتَ إِذْ رَمَيْتَ وَ لكِنَّ اللَّهَ رَمى »  اين مقام را به مصاعد و مهابطش فهم تواند كرد و در اين حديث مبارك لفظ فانه يراك اشارت بدين مقام است و چون مستقر كمال عبد ازآن‌رو كه آدمى است اين مقام است از اين جهت آن مقامات سابق در صورت مقدمات و شروط در اين تركيب نموده شده و اين مقام جزا و غايت آن و مصد [ ر 
  ] به انّ . يك نكتهء ديگر مانده است كه بيان آن ناگزير است كه در اينجا كرده شود حال آنكه در دو سؤال اول سايل در جواب تصديق مىكرد چنانچه لفظ صدقت مشعر است بدان و در اين سؤال و سؤالهاى آينده ساكت است سايل در جواب . و بيان تحقيق اين موقوف مقدمه‌اى است .\r\nبر واقفان اصول حكمى پوشيده نخواهد بود كه بلندى مرتبهء ملاء اعلى بر ساير موجودات روشن است و ليكن در بساط مقاربت به حكم فرمودهء :\r\n « ما مِنَّا إِلَّا لَهُ مَقامٌ مَعْلُومٌ »  پايهء ايشان از آنچه مقتضاى نشئهء تقديس نشان حقيقت شان است متجاوز نمىتواند بود و آدمى از روى جمعيت بنيهء حقيقت دفينهء او قوت عروج به مراقى قرب و بساط مباسطت بيشتر دارد چنانچه فحواى\r\n\r\n","description":"","footnote":"","page_name":" 157 ","page_number":195},
  {"content":"\r\n\r\nفرمودهء :  « إِنِّي أَعْلَمُ ما لا تَعْلَمُونَ »  كه ختم قضيهء مقابله و مكاوحهء ايشان بدان شده ، معلوم مىشود .\r\nچون اين مقدمهء بر لوح ذاكره متبين گشت سرّ اين نكته بر متيقظ روشن باشد چه در اجوبهء دو سؤال اول چون تأسيس بنيان عبادت مىنهاد و قواعد آن بر اصول تنزيه محكم مىتواند بود ازاين‌رو موافق نشئهء قدسى شعار سايل مىآمد ، هرآينه مقام تصديق مىبود او را و ليكن چون مرتبهء سوم حقيقت عبادت به اتمام رسيده است و بيان عروج بر مراقى كمال آن مىكند و اساس اين نوع سخن بر اصول محبت راست مىآيد كه مبادى و مقدمات او است منتج اين است چنانچه فحواى كانك تراه بدان مشعر است هرآينه از سلك تقديس نشان سايل دور افتاده است ازاين‌رو به تصديق افصاح ننموده .\r\n فرشته عشق نداند كه چيست قصه مخوان * بخواه جام و گلابى به خاك آدم ريز \r\nقال : فاخبرنى عن الساعة . قال : ما المسئول عنها با علم من السائل قال : فاخبرنى عن اماراتها . قال : ان تلد الامة ربتها و ان ترى الحفاة العراة رعاء الشاء يتطاولون فى البنيان ثم انطلق فلبثت مليا . قال لى يا عمر :\r\nأ تدري من السائل ؟ قال : اللّه و رسوله اعلم . قال : فانه جبرئيل اتاكم يعلمكم دينكم .\r\nترجمهء ظاهر اين سخن آنكه جبرئيل گفت : چون مراتب عبادت بيان كردى پس از ساعت كه نتيجه و ثمرهء عبادت است مرا خبر كن . حضرت رسالت فرمود : آن كس كه سؤال كرده شد از ساعت داناتر از سؤال‌كننده نيست . گفت :\r\nپس از نشان‌هاى او مرا خبر كن . گفت : آن است كه كنيز خداوند خود را بزايد و آنكه تو بينى پاى برهنهء عريان درويش كه چرانندهء گوسفندان باشد ، اين‌ها را بينى كه بلند كنند عمارت را . اين است ظاهر اين سخن .\r\nاما تحقيق معنى آن و بيان مرموزات و حكم آن . اولا بايد كه پوشيده\r\n\r\n","description":"","footnote":"","page_name":" 158 ","page_number":196},
  {"content":"\r\n\r\nنماند بر هوشمند كه مرتبهء احسان كه خاصهء انسان است عبارت از وصول به مرتبهء جمعيت است ، يعنى تنزيه كامل كه در عين تشبيه باشد چنانچه فحواى فرمودهء :\r\n « لَيْسَ كَمِثْلِهِ شَيْءٌ وَ هُوَ السَّمِيعُ الْبَصِيرُ »  از همگى بيانش افصاح نموده ، آن جمعيت مذكوره را دو طرف هست : يكى كه نزديك‌تر است . مورد كاملان افراد انسان كه به تمام كمال رسيده باشد آنجا است . و دوم مخصوص خاتم و اهل ختم است و تمام تبيين اين سخن آن است كه عبادت پروردگار ، همه آفريده را عام است و ليكن هر صنفى را به حسب مدارج قرب كه ترقى نموده‌اند مزيد خصوصيتى در آن عبادت او را شده چنانچه در آدمى عاقل مكلف معلوم كردى به نسبت با ديگر كائنات كه او مخصوص به عبادت اختيارى شده كه التزام اعمال شرعى مىنمايد وراى آنچه كائنات مسخر آن شده‌اند و بدان عبادت خداى مىكنند .\r\nاين زمان در آدمى مكلف نيز مراتب است طايفه‌اى كه ايشان به همين تمييز ظاهرى از كائنات ممتازاند و در مراقى كمال معنوى دخلى ندارند همين مرتبهء اول كه عبارت از اسلام است ايشان را بسنده است كه خون و مال ايشان را در حرز امان مصون و محفوظ دارد و اگر چنانچه از آن مرتبه تجاوز نموده و از محسوس گذشته باشد هرآينه او را به مرتبهء دوم كه ايمان عبارت از آن است احتياج خواهد بود ، تا تفصى از عبادت واجب نموده باشد و عامهء امت به همين دو مرتبه قانع مىباشند و جمعى از خواص كه آواز طبل باز انيبوا به گوش جان شنيده مىباشند مرغ همت ايشان سر به ايشان فرونمىآرد و ايشان دو طايفه‌اند كه در معارج كمال آدمى به مدارج ترقى رسيده‌اند و از آدميت و انسانيت بهره‌مند گشته‌اند : اول آنكه از مرتبهء مدارك عقل و انظار تنزيه افتكار آنكه موطن اصلى ملايكه همان‌جاست چنانچه معلوم باشد ، گذشته چراگاه همت را در مجمع البحرين تسبيح و حمد كند و نون كنان انسانى به حاء وحدت اين جمعيت و رحمت احاطت‌نشانش بدل شده به مرتبهء احسان رسد و اين مرتبهء اول است از آن خواص ، و مرتبهء دوم خلص خواص راست كه به قوت مراتب كه انسان\r\n\r\n","description":"","footnote":"","page_name":" 159 ","page_number":197},
  {"content":"\r\n\r\nرا به حضرت ختمى شده رتبت وراثت كمال او را يافته باشند و از خصايص علوم او بهره‌ور شده و اين جمعيت را در عين تفرقه يافته و اين مرتبهء رابع از عبادت كه غايت عبادت همان است و به ساعت موسوم شده ، آن مىخواهد و بيان معنى اين لفظ و جهت مناسبت او بدين مرتبه آن است كه همانا مكررا معلوم گشته باشد كه روشن‌تر وجهى كه مرتبهء كمال ختمى بدان در نظر عقل مىآيد از دو گونه هويداست : اول به نظر عامه و آن حقيقت امر معاد است كه ساعت نام آن است و بىشك عقل بىآنكه آشناى اهل خاتم گردد زبان ايشان آن را در نمىيابد چنانچه هست . و دوم منظر خاصه و آن همين صورت تعانق ضدين است و در اطلاق اسم ساعت بر آن مرتبه اين صورت متحقق است چه اين ساعت در عرف مشهور عبارت جزوى قصير از زمان است كه از آن اقصر نباشد و بعد از آن روز است و بعد از آن هفته است و بعد از آن ماه است و بعد از آن سال است و پوشيده نخواهد بود كه زمان معادى كه هر روزى از او هم چند پنجاه هزار سال معروف است باشد در غايت سعت و نهايت گشاد واقع شده پس تسميهء آن به ساعت از قبيل اطلاق احد القصدين بر آن ضدى ديگر تواند بود مانند اطلاق مفازه بر بيابان و بصير بر اعمى و ديگر آن كه به حسب اشتقاق كبير و صغير دلالت ساعت بر سعت روشن است غرض كه معنى تعانق طرفين در صورت اين تسميه واضح و متبين گشت و همچنين در آنچه جواب از سؤال ساعت واقع شده همين جمعيت بعينه صورت بسته چه مفهوم ظاهر جواب به زبان متعارف وضعى همين است كه آن كس را كه سؤال كرده‌اى از ساعت ، داناتر از سؤال‌كننده نيست ، يعنى ساعت چنين حقيقتى است كه سايل و مسئول عنه در معرفت آن متساوىاند و اين معنى هم چنانك در غايت خفا متحقق مىتواند بود يعنى چنان غامض است اين معنى كه هر دو در جهل متساوىاند در غايت ظهور نيز صادق مىآيد . چه در محسوسات و بديهيات همين معنى صادق است كه مسئول عنه اعلم از سايل نيست يعنى در علم به مسئول عنه برابراند . پس اين جواب را\r\n\r\n","description":"","footnote":"","page_name":" 160 ","page_number":198},
  {"content":"\r\n\r\nدلالت بر طرفين روشن است و مطابق تسميه به ساعت شد در جمعيت طرفين و تعانق ضدين و در عرف رسيدگان و آشنايان اين موطن اطلاق اين‌گونه جمعيت بدين وجه كردن شايع و ذايع است ، چنانچه گفته باشند .\r\n بدت باحتجاب و اختفت بمظاهر * على صبغ التكوين فى كل برزة \r\nو ديگرى گفته :\r\n جوروا و صدّوا و اهجروا مضفاكم * و تباعدوا ما شئتم و تجنبوا\r\nفالجور عدل منكم و صدودكم * طلب بعدوكم لدى تقرّب \r\nو ظرفاى عجم را هم باشد كه :\r\n بشكسته سر خلقى و سر بسته كه رنجورم * برده ز فلك خرقه و آورده كه من عورم\r\nزان باده كه هرگز نچشيدم مستم * و ان توبهء نادرست هم بشكستم\r\nوان دل كه نداشتم برفت از دستم * فىالجمله چنانچه كس نباشد هستم \r\nو ليكن زنهار كه معنى اين جواب و غيره بر اين گفته مقصور نگرداند كه نه چندان لطائف حكم در طى اين عبارات سحرآفرين درج است كه در طى تواليف شطرى مؤدى گردد چه غرض همين بود كه شمه‌اى از اين بوستان حقايق و معارف به مشام طالبان متشوق رساند .\r\n تا به يكى نم كه بر اين گل زنى * لاف ولىنعمتى دل زنى \r\nچون بارگير خوشخرام سخن بدين سرحد رسيد مقتضاى وقت چنانچه\r\n\r\n","description":"","footnote":"","page_name":" 161 ","page_number":199},
  {"content":"\r\n\r\nپوشيده نخواهد بود آن شد كه عنان كلام را به صوب استعلام امارات ساعت و وقت آن معطوف گرداند .\r\n به پيشگاه حريمت اگر رها نكنند * به هوش باش و زمين بوس و آستان درياب \r\nو از اينجاست كه آنچه در جواب سؤال امارت واقع گشته كه مرتبهء خامس اسئلهء اين جمعيت آن است ، دخيل را در حريم معنى او راه نيست و مدلولات وضعى آن بر وجهى نيامده كه نظر نامحرمان كوى آزادى و محبت بر آن تواند افتاد ، چنانچه ديگر جوابها و اگرچه در همهء جواب‌ها آن وجه كه معنى بر آن است از ديدهء ايشان محجوب افتاده و ليكن به دلالت وضعى كه متعاور ايشان مىباشد ، رويى از آن نموده مىشود به خلاف اين جواب كه زيركان كوى انصاف را معلوم باشد كه هرچه آن طايفه در بيان معنى اين جواب نبشته‌اند به خاطر هوشمندان فرونيايد مگر جمعى كه به كمند تقليد هركس گرفتاراند ، گاهى خود را به سخن ايشان راضى كنند و ليكن در اين زمان عجب باشد كه آن‌ها نيز طلب معنىيى ديگر نكنند .\r\n شكفته شد گل سورى و بلبل آمد مست * صلاى سرخوشى اى صوفيان وقت‌پرست \r\nو بيان اين معنى به وجهى كه در نظر طالبان آيد و قوت ادراك ايشان بدان تواند رسيد ، موقوف مقدمه‌يى است . حال آنكه رهروان شاهراه تحقيق و پىبران شهسواران اين طريق از دو گونه‌اند : اول و اقدم گروهىاند كه به بلوغ مرتبهء انسانى رسيده‌اند ، يعنى رجوليت و مردى ايشان ، نه به بلوغ متعارف بود كه مرتبهء حيوانيت را مىباشد و انسان با ساير حيوانات در آن انبازاند و آن عبارت از مرتبه‌اى از مردى است كه چون قابلى در مقابلهء او درآيد كه قوت قابليتش از مكامن امكان بيرون آمده بر صحن صحارى ظهور در جلوهء غنج و دلال درآيد و شيوه‌هاى كمال قابليت را مهيج فعل مردى او گرداند ، در او قوت\r\n\r\n","description":"","footnote":"","page_name":" 162 ","page_number":200},
  {"content":"\r\n\r\nتصرف در آن قابل مذكور تواند بود كه به دو مشغول شود و آن قوت را به مرتبهء مباشرت رساند تا آن مباشرت مذكور سبب آن شود كه مثل كمال انسانى كه فاعل بدان رسيده ، در او متولد گردد و از او ظاهر شود و بزاياند . « يك بار زايد آدمى من بارها زاييده‌ام » و آن راه بندگان خاص حق است كه وارثان انبيا ايشان‌اند و بنياد كسب كمال بر تصفيهء مشرب قابليت و فزونى نهاده‌اند و مستعد فيض افتاده‌اند ، تا از مرتبة علو فاعل حقيقى صورتى مناسب بر ايشان ظاهر شود و ايشان را بر تخت بخت نشاند .\r\n چو خاك افتاده‌ام حيران كه تا ناگه كجا فيضى * فرود آيد بدين خاك و روان بر من بروياند \r\nو گروه دوم آنند كه به دستيارى فكر و پايمردى عمل اين راه مىسپرند و كار ايشان همين است كه قواى مدركه و مشاعر صورى و معنوى خود را به حكم « كلكم راع و كلكم مسئول عن رعيته » در چراگاه جزئيات و كليات عالم مىچرانند و غذا مىدهند ايشان را تا معلومات عالمين حاصل كرده از تركيب طرفين و ترتيب مقدمتين ، علوم و حقايق ارجمند بيندوزند ، و بواسطهء قوت مناسبت مستعد و آمادهء كمالات حقيقى گردند . فىالجمله محصول كارخانهء ايجاد آفرينش اين دو گروه‌اند .\r\n گهى به قلهء قدرت گهى به دامن كوه * كمر ببسته و در كوه كهربا جسته \r\nچون اين مقدمه بر لوح حافظه صورت پذيرفت ، پوشيده نماند كه مخدرهء اين جواب در اين عبارت سحرآفرين به دو مرتبه جلوه كرده . اولا جمال اجمال را در ملابس خفا و وطاى عزت كه بر جمال لطائف حركات و افعال و بارگير غنج و دلال مىباشد ، بر نظارگيان دور كه قوت قرب حريم جلال ندارند ، آشكارا كرده . و دوم نوال وصال را در كام نزديكان بساط قرب كه قوت ادراك آن دارند كه دقايق حسن اين سرپوشيدهء خانوادهء نبوت ، بىحجاب دريابند و ذايقهء\r\n\r\n","description":"","footnote":"","page_name":" 163 ","page_number":201},
  {"content":"\r\n\r\nمردى ايشان بدين مرتبه وفا نمايد مىنهد .\r\nاما اول آن است كه تحقيق آن نموده در اين جواب كه مراتب گذشته در عبادت ، همهء منازل و مراحل طريق اين موطن شريف‌اند و موقف عبد كامل اين مرتبهء اخير است كه معبر به ساعت شده و از براى همين معنى دو صورت كه مبناى سخن در اين جواب بر آن نهاده هر دو نشان وطن و جاى اقامت است .\r\nچه صورت اول كه مرتبهء اقدام است بناى عبارت بر توالد و تناسل نهاده و صورت دوم را بناى استعاره و تمثيل بر رفع بنيان و ترتيب مكان . و پوشيده نيست كه اين هر دو نشان موقف اقامت و موطن قرار و استراحت است .\r\nو اما مرتبهء دوم از اين سخن كه جمال آن اجمال به تحصيل تفصيل و حال رسانيده آن است كه آن دو طايفه كه محصول كارخانهء تكوين و ايجاد ايشان‌اند چنانچه مبين گشت ، نموده است كه در اين زمان مبارك سبحه وضع ظاهر شده باشند و خصوصيت زمان هريك را به چه لباس بر صدر ظهور جلوه دهد ؟\r\nطايفهء اول كه مرتبهء ايشان اقدم و اعلى واقع شده است نشانهء خصوصيت زمان در ايشان آن نموده كه امت ربت خود را بزايد يعنى قابل كه سبب حليت مباشرت با او عقد استيلا و تملك باشد و او در غايت خضوع مذلت و فاعل در استغنا و عزت ، چه سبب حليت مذكور گاه مىباشد كه عقد مناكحت مىباشد كه كفايت بين القابل و الفاعل آنجا اعتبار دارد و لفظ امت مشعر به صورت اول است . يعنى اين‌چنين قابلى مالك خود را بزايد و اين زاييدن مترتب بر بلوغ خاص انسانى است همچنانچه زاييدن متعارف مترتب بر بلوغ عام حيوانى مىباشد . و معنى اين آن است كه اين مباشرت با قابل مذكور و تصرف در او بر وجهى باشد كه مستتبع آن شود كه مثل او در كمال خاص انسانى چنانچه معلوم كردى از او بزايد و ظاهر گردد و اين فرزند اگرچه مثل او باشد در نوعيت آن كمال و ليكن بايد كه او را رتبت علو و استيلاى حقيقى باشد و اين بنابرآن\r\n\r\n","description":"","footnote":"","page_name":" 164 ","page_number":202},
  {"content":"\r\n\r\nاصل است كه هر كمالى كه ظهور آن به زمان خاتم الولاية نزديكتر است آن بايد كه اعلى و اتم بود .\r\n چون صبح وصال او دميدن گيرد * انوار جمال برفزايد هر دم \r\nاما طايفهء دوم كه بناى سير و سلوك بر اعمال و افعال گزيده نهاده‌اند و استعداد كسب فيض از آن ممر حاصل كرده چنان نموده كه خصوصيت زمان در ايشان بسى اثر كند . اولا آنكه مقدمتين با قوتين را كه پاى سعى ايشان بىدستيارى آنها به جايى نمىرسد ، دور كند و مؤداى فرمودهء : « فاخلع نعليك » كاربند شوند . و دوم آنكه اين اعمال و افعال را شعار و دثار خود نگردانند كه بدانها بر صدر ظهور خرام‌اند بلكه عارى از اين ملابس گشته در كنج فقر و استكانت باشند . و سوم به چرانيدن مشاعر ظاهرى و باطنى مشغول باشند و استنباط حكم عليّه از مدركات حسى كه صور منزلهء قدسى از آن قبيل است مىنمايند .\r\nهرآينه رفع بنيان قواعد علوم و اصول حكم شريفه را متصدى گردند و بدان سخنان بلند و تصانيف ارجمند تطاول و تفاخر بر امم گذشته و اقران و اماثل بزرگ گشته ، نمايند چنانچه از مؤلفات بزرگانى كه از خمسمائة باز بر صدر ظهور نشسته‌اند روشن و هويداست « هركه را ديدهء ادراك سليم است و صحيح » .\r\nبه دستيارى مناسبات حكمى و وجوه عقلى بين از اين مخدرات خانوادهء نبوت را در جلوه نتوان آورد . اگر كسى را ذايقهء شوقش از اين بيشتر خواهد از كتاب اصباح جويد . حاليا در اينجا بيش از اين نمىگنجد .\r\n عاريت كس نپذيرفته‌ام * آنچه زبان گفت بگو گفته‌ام \r\nحامدا للّه و مصليا على نبيه الامى ، محمد العربى - صلوات اللّه و سلامه عليه و على آله اجمعين - فى غرة جمادى الاولى لسنة احدى و ثلاثين و ثمانمائة ، و السلام .\r\nتمام شد كتابت در روز 24 رمضان سنه 838 به شيراز ، قم .\r\n\r\n","description":"","footnote":"","page_name":" 165 ","page_number":203},
  {"content":"\r\n . \r\n","description":"","footnote":"","page_name":" 166 ","page_number":204},
  {"content":"\r\n\r\n\r\n5 نفثة المصدور اول\r\n\r\n","description":"","footnote":"","page_name":" 167 ","page_number":205},
  {"content":"\r\n . \r\n","description":"","footnote":"","page_name":" 168 ","page_number":206},
  {"content":"\r\n\r\nبسم اللّه الرّحمن الرّحيم « 1 » سپاس شايسته و ستايش بايسته ، سزاوار نثار پروردگارى كه بندگان خود را بعد از نعمت حيوة به دريافتن پيغمبران صاحب آيات ، از سرگردانى بيابان حيرت و ضلالات برهانيد و تحف تحيات ناميات و صلوات زاكيات در خور توسل و وسيلهء تقرب به بارگاه رسالت‌پناه ، بزرگ همه‌شان ، محمد عربى - صلوات اللّه و سلامه عليه و على آله اجمعين - كه شاهراه هدايت را به نيرات « اصحابى كالنجوم » منور و روشن گردانيده از خاشاك بدعت و شوك شبهات به بركات بيّنات آيات و احاديث صحاح روايات پاك و باصفا ساخت .\r\nاما بعد چون جمعى بدگويان صاحب غرض ، سخنى چند به عرض مقربان بارگاه فلك اشتباه ، پادشاه تقوى پناه ، اعنى : خسرو سليمان سيرت و جمشيد نوشروان معدلت و سريرت ، آفتاب فلك سرورى و دين‌پرورى ، شاه عرصهء عاطفت و دادگسترى ، المؤيد بتأييد الملك المنان ، معين الخلافة و التقوى و الدين ، شاهرخ سلطان - خلد اللّه فى مراضيه مآثر خلافته و سلطانه - در باب مذهب اين فقير و پيروى او سنّت و جماعت را ، رسانيده بودند و ايشان از براى امتثال فرمودهء :  « يا أَيُّهَا الَّذِينَ آمَنُوا إِنْ جاءَكُمْ فاسِقٌ بِنَبَإٍ فَتَبَيَّنُوا »  ، نشان جهان مطاع ، به احضار اين فقير فرستادند ، هرآينه واجب شد صورت حال را به عزّ عرض رسانيدن ، و چون اوقات همايون بيشتر صرف عبادت مىشود و هيچ عبادتى پادشاه را بعد از اداى فريضه ، فاضل‌تر از سخن شكستگان و درد دل مظلومان شنيدن و داد آن « 2 » گستريدن ، نيست ، اميدوار است كه يك\r\n\r\n\r\n","description":"","footnote":"\r\n( 1 ) - م 2 : و به نستعين .\r\n( 2 ) - م 2 : و دادگستريدن .\r\n","page_name":" 169 ","page_number":207},
  {"content":"\r\n\r\nلحظه لحاظهء التفات مصروف شنيدن اين حكايت فرمايند داشتن :\r\n پادشاهان ز سر مرحمت ار درويشى * سخنى عرضه كند بهر خدا گوش كنند \r\nحال آن است كه اين فقير را پنجاه و نه سال از عمر گذشته ، بيست و پنج سال در خدمت برادر بزرگ كه يگانهء عصر خود بودند به تحصيل علوم دينى مشغول شد ، كه پدر بر پدر از دويست سال باز كه تصانيف ايشان در ميان است بدين علمها مشغول بوده‌اند ، از سر تقوى و ورع يعنى : حديث و تفسير و فقه و اصول دين . بعد از آن از براى زيادتى علم بر مقتضاى فرمودهء حديث :\r\n« اطلبوا العلم و لو بالصين » به سفر رفت و پانزده سال ديگر در خدمت بزرگان دين كه نشان يافته بود ، به رياضت و مجاهدت ، مشغول شد و از آن علمها كه پيش ايشان بود بهره يافت و باز به خانه پيش برادران مراجعت نمود ، كه اشارت آن بزرگان چنين بود . فى القصه اين زمان پانزده سال باشد كه به امر برادر بزرگ و ديگر بزرگان دين به رعايت ناموس خاندان مشغول است و به غير از علم تفسير و حديث و اصول دين و فقه ، هيچ علمى ديگر به درس نگفته و يك سر مو از ظاهر شرع تجاوز ننموده و چون قضا در اول زمان امير بزرگ - نور اللّه ضريحه - كه بزرگان مملكت را فرمود كوچانيدن ، تفويض به برادر فرمودند و بعد از آن بدين فقير مفوض شد به عنايت بندگى حضرت ، و در شرع چنين است كه هركس كه اين منصب شريف به دو تعلق گرفت ، واجب شد كه بكوشد و نگذارد كه رخنه‌اى در آن شود كه بزرگ‌كارى است ، هم خدمت محمد است - صلوات اللّه و سلامه عليه - و هم خدمت پادشاه اسلام و هم دفع ظلم از مظلومان و اگر جمعى بدنفسان اين كار را بد كنند ، چه نقصان او را .\r\n اگر در پليدى فتد جوهرى * بر جوهرى قيمتش نشكند \r\nچگونه عاقل عيب فعلى كند كه سنت محمد و خلفاى راشدين باشد و از اينجاست كه در « هدايهء » فقه امام ابو حنيفه است « 1 » - رضى اللّه عنه - كه : قضا افضل عبادات\r\n\r\n\r\n","description":"","footnote":"\r\n( 1 ) - م 2 : است كه .\r\n","page_name":" 170 ","page_number":208},
  {"content":"\r\n\r\nاست . بلى در زمان پادشاهان پيشتر كه حكم شرع نفادى نداشت ، مصلحت نبود مباشر شدن ، به خلاف اين مبارك زمان پادشاه اسلام - خلد اللّه تعالى ملكه و سلطانه - كه به حمد اللّه و منه رونقى در اين وقت ، شرعيات محمدى را پيدا شده كه در هيچ قرن نبوده ، چه مطلقا هركس را كه قضيه‌اى واقع شد ، پرسيدن آن به شرع رجوع فرموده‌اند و ديوان « يرغو » كه عياذا باللّه از مدتى مديد باز ظلمت در خاطر ملوك نشانده بودند و بلاد اسلام بدان ملوث بود ، به يمن عاطفت اين پادشاه دين‌پرور در هيچ جا نام و نشان او نمانده و هيچ « 1 » آفريده ياراى اين نوع پرسيدن ندارد « 2 » مگر پنهان . لاغر « 3 » و . از چنين زندگانى پاك اين اثرها ظاهر گردد .\r\n عدلت ستم از زمانه آواره كند * لطفت به كرم چارهء بيچاره كند\r\nاز هيبت حكم تو صبا را نبود * آن ياره كه پيراهن گل پاره كند \r\nپس در زمان پادشاهى چنين دين‌پرور جمعى كه ايشان را قوت آن داده باشد خداى تعالى كه احكام شرع محمدى به مردم رسانند و از عوانان و متغلبان نترسند و روى ايشان نبينند ، اگر اين خدمت بجاى نيارند و جهت استراحت نفس به لذتهاى دنيا مشغول شوند ، هم در اين دنيا از بزرگان دين شرمندگى كشند و هم در عقبى از حضرت رسالت كه شرط خدمت بجاى نياورده شرمسارى ،\r\n هركه امروز به خدمت ره خود پيش نبرد * نكند فايده زارى و ندامت پس از اين \r\nو خداى « 4 » آگاه است كه دو نوبت كه اين فقير باوجود پيرى و شكستگى از عراق به خراسان آمد و شرف بساطبوس دريافت و شمه‌اى از اين معنى به عزّ عرض رسانيد ، باعث او همين خدمت بود و هوادارى پادشاه دين‌پرور\r\n\r\n\r\n","description":"","footnote":"\r\n( 1 ) - م 2 : بر هيچ .\r\n( 2 ) - دم : ندارند .\r\n( 3 ) - لاغر و شگفتى ندارد .\r\n( 4 ) - م 2 : و خدا آگاه است .\r\n","page_name":" 171 ","page_number":209},
  {"content":"\r\n\r\nو در نوبت دوم دو صورت به عرض همايون رسانيد جهت محكمى اين كار بزرگ :\r\nيكى عقيدهء سنت و جماعت در حضور بزرگان دين و همه را گواه گرفت بر آن عقيده تا مجال سخن دشمنان در باب مذهب نباشد كه مردم اين شهر شناخته بود .\r\nو يكى ديگر در « باغ مختار » بعرض رسانيد كه چون رجوع كارها همه به شرع مىفرمايند « 1 » ، حكم شرع بايد كه در غايت احكام از سر جد تمام و كمال اهتمام پرسيده شود . در جواب مرحمت بسيار و عنايت بىشمار ارزانى داشتند و به زبان مبارك عراق را ، رجوع فرمودند . اين فقير همين حكم يزد استد و در اين مدت به نفس خود مشغول شد و پرسيد و به قدر وسع كوشيد و نگذاشت كه متغلبان حيفى بر درويشى توانند كرد . و ليكن چون متغلبان بسياراند و هريك در حمايت كسى گريخته‌اند و عادت بدان كرده‌اند كه قاضى به مراد بزرگان ايشان برسد ، دشمن شدند و فكرها انديشيدند و مكرها كردند و محضرها فرستادند به حمد اللّه و منه پادشاه اسلام نشنيد ، بيشتر آنها نااميد گشته سر به شرع نهادند ، جمعى ديگر حيلتى كردند از آن نوع و آمده‌اند ، حاكم حضرت پادشاه است . به حمد اللّه به غير از اين تشنيع نمىتوانند كرد كه چيزى از سخن مشايخ نبشته است فلان‌كس ، در بيست سال پيش از اين ، حال « 2 » آنكه اولا در شرع بر نبشتهء كسى هيچ نمىآيد كه اگر كسى اقرار مالى در حق كسى بنويسد به مجرد نبشتن ، شرع حكم نمىكند باوجود آنكه حق آدميان است و اين مسئله حق اللّه است و در حق آدميان شرع مضايقه بيشتر مىفرمايد . و ديگر آنكه سخن كسى ديگر كه شخصى نقل كند در شرع هيچ گرفت بر نقل‌كننده نيست . پوشيده نماند بر هوشمند كه اگر نبشتن اين سخنان عيب بودى در دين همانا پيشوايان اسلام كه ممالك روى زمين معتقد مسلمانى و ديندارى ايشان‌اند « 3 » ننبشتندى مانند : خواجه محمد پارسا و خواجه عبد اللّه انصارى و خواجه محمد على حكيم ترمذى و شيخ سعد الدين حموى و غيرهم - قدس اللّه سرهم اجمعين - چه جاى نبشتن كه در مملكت روم كه قوت\r\n\r\n\r\n","description":"","footnote":"\r\n( 1 ) - دم : مىفرماييد .\r\n( 2 ) - دم : حال اولا آنكه .\r\n( 3 ) - دم : ايشانند مانند .\r\n","page_name":" 172 ","page_number":210},
  {"content":"\r\n\r\nاسلام به غايتى است كه دايم به بلاد شام و مصر مىفرستند و عيب ايشان مىكنند كه احكام شرع در بلاد ما قوت بيشتر دارد كه تمغانيست اينجا و نمىستانند ، همه اين علم به درس مىگويند و مولا شمس الدين فنارى كه قاضى قضاة همهء روم او است ، اين زمان بيست سال باشد كه اين كتابها كه طعن مىكنند در محكمه بدرس مىگويد و در اين شهر گواهان هستند بر اين سخن و در اين نزديكى او به حجاز مىرفت به اعزاز تمام او را از شام به مصر طلبيد پادشاه مصر و بر همهء دانشمندان آنجا مقدم داشت و تعظيم كرد . اگر اين علم عيب بودى آن دانشمندان مصر كه هريك را چندان حديث و فقه بر خاطر باشد كه اگر دانشمندان اينجا بشنوند باور ندارند ، او را بر خود تقديم نكردندى و عظمت او را مسلم نداشتندى حال آنكه در هيچ زمان نبوده است كه اين طايفهء صاحب غرضان مثل اين سخنان براى بزرگان سنت و جماعت كه در آن زمان بوده‌اند نگفته ، چنانچه در سيرت شيخ عبد اللّه انصارى هست و در رسايل امام غزالى و غيره ، و ليكن سلاطين آن عصر تمكين ايشان نكرده‌اند و مجال اين سخنان نداده‌اند از دو جهت : اولا از روى ظاهر شرع ، در نص قرآن است كه : اى آنانى كه ايمان آورده‌ايد دورى كنيد از بيشتر گمانها كه چندى از آن گناه است و تجسس منماييد و غيبت « 1 » يكديگر مكنيد ، در آن آيت كه مىفرمايد :  « يا أَيُّهَا الَّذِينَ آمَنُوا اجْتَنِبُوا كَثِيراً مِنَ الظَّنِّ إِنَّ بَعْضَ الظَّنِّ إِثْمٌ وَ لا تَجَسَّسُوا وَ لا يَغْتَبْ بَعْضُكُمْ بَعْضاً »  ، و از براى اين است كه سلف صالح اين‌ها نكرده‌اند و اجتناب نموده‌اند و منع فرموده . و ثانيا از روى حشمت پادشاهى چه اگر مجال اين سخنان بدهند اولا علم هيئت كفر است چرا كه مبناى آن بر اصول طبيعى نهاده است كه آسمان از هم نرود و به هم نيايد و در قرآن خلاف اين اصل چند جا منصوص است و چون هيئت كفر باشد ، نجوم نيز كه بنيادش بر آن است هم كفر باشد و در مجالس سلاطين بيشتر بحث نجوم مىباشد ، به تخصيص در اين زمان كه احياى اين علم از نو شده\r\n\r\n\r\n","description":"","footnote":"\r\n( 1 ) - دم : و عيب يكديگر .\r\n","page_name":" 173 ","page_number":211},
  {"content":"\r\n\r\nو بنياد رصد فرموده‌اند نهادن كه قرنها گذشت كه سلاطين را ميسر نگشت . و ثانيا كتاب « كشاف » كه همهء مدرسها ، دانشمندان بدان مشغول مىباشند و مفاخرت به دانستن و گفتن آن مىكنند ، هم از اين مقوله است ، از براى آنكه ائمهء حنفيه و شافعيه متفق‌اند در اينكه هركس كه قرآن را گويد كه آفريده و مخلوق است كافر باشد و معتزله بدين رفته‌اند كه قرآن مخلوق است و دليل بدين گفته ، و مصرّ و مستبداند در اين ، و در كتاب كشاف چندين جا تصريح بدين معنى باشد با تشنيع و دشنام به اهل سنت . اگر اين طايفه كه تكفير مردم مىكنند نه صاحب غرض بودندى بايستى كه در اين دو علم سخن كردندى چرا كه اين كفر را هيچ توجيهى نيست و تعلق به سنت و جماعت ندارد بلكه دشمنان اين مذهب‌اند كه آن را ساخته‌اند و هرچه سخنان مشايخ صوفيه است اولا قابل توجيه و تأويل است و ائمهء فقه بر اين‌اند كه اگر در سخنى چند وجه باشد كه همه كفر باشد و يك وجه باشد كه آن كفر نباشد مفتى را ميل بدان وجه مىبايد كرد و حكم بر كفر نكرد .\r\nبلعجب قصه‌اى است حال آنكه همه مشايخ كه اين سخنان گفته‌اند فرموده‌اند كه مراد ما ظاهر نيست و اين دو طايفه يعنى معتزله و فلاسفه دليل بر آن كفرها مىگويند و مصر و مستبداند بدان ، ايشان را هيچ نمىگويند و در پى مشايخ سنت افتاده ، حافظ شيرازى در اين باب نيكك گفته باشد :\r\n لاله ساغرگير و نرگس مست و بر من نام فسق * داورى دارم بسى ، يا رب كرا داور كنم \r\nو ليكن اين را سببى ظاهر هست كه بيان آن كردن فايده‌ها دارد از براى دين ، حال آنكه بسيار مذهبها غير از مذهب سنت در بلاد اسلام بوده و الحالة « 1 » هذه هستند ، و ليكن « 2 » سه طايفه بيشتراند : معتزله و شيعه و فلاسفه و هرچه معتزله است در اول زمان خلفاى عباسى غلبه كردند و بسيارى از ائمهء اهل سنت هلاك\r\n\r\n\r\n","description":"","footnote":"\r\n( 1 ) - م 2 : و الحالة هستند .\r\n( 2 ) - در نسخه م 2 جمله‌هاى اين بخش نارسا بوده و تكرار شده است .\r\n","page_name":" 174 ","page_number":212},
  {"content":"\r\n\r\nكردند و امام احمد حنبل را چوب زدند و امام شافعى گريخت و به مصر رفت و اين تعصب ميان اهل سنت و مخالفان قديم است و اين‌ها هم از اثر آن است چه در ميان سنت و جماعت بسيار مردم مىباشند كه از براى مصلحت روزگار گويند ما از سنت و جماعتيم و همانا بر همان مذهب آبا و اجداد خوداند كه ايشان در اصل يا شيعه بوده‌اند يا معتزله يا فلسفى ، شيعه و معتزله در اصول بهم متفق‌اند و با فلسفى نيز در بيشتر متفق‌اند و اين‌ها همه دشمنان سنت و جماعت‌اند و مشايخ صوفيه همه سنت و جماعت مىباشند كه غير از طايفهء اهل سنت اين علم را ادراك نمىكنند و هركه نزد مرشد مىآيد به طلب اين علم تا او را به سنت و جماعت نمىآرد به ارشاد او مشغول نمىشود يعنى « پاك شو اول و پس ديده بر آن پاك انداز » و اصل اين فتنه همانا از آن است كه اين طايفه كه به دروغ مىگويند از اهل سنتيم بهم اتفاق مىكنند و آنگه جمعى از فقهاى سنت و جماعت را از ساده‌دلى و حسدى كه با بزرگان خود دارند فريب مىدهند و طعن بر بزرگان سنت و جماعت مىزنند و در خلوت با يكديگر مىرسند و استهزا مىكنند - عياذا باللّه - و از براى اين است كه حمايت مذهب خود مىكنند و طعن بر آن دو كفر ظاهر نمىزنند « 1 » كه اگر همهء طاعنان اهل سنت بودندى اول بر دشمنان خود زدندى و كفر ايشان روشن كردندى غرض كه از براى همين پادشاهان ، سخن كفر مسلمانان و بحث اعتقاد ايشان گوش نكرده‌اند و نشنيده ، خاصه پادشاهى كه بر جادهء سنت و جماعت باشد و لا يزال به عبادت مشغول - بارك اللّه فيه - « قل هو اللّه احد چشم بد از كار تو دور » .\r\nيك سخن ديگر هست كه آن را نيز به عرض رسانيدن واجب مىداند :\r\nحال آنكه اگرچه اين طايفهء صوفيه بزرگان سنت و جماعت‌اند چه هر سنى كه در علم و عمل به كمال خود برسد او را صوفى مىگويند و ليكن دو عيب شنيع از كلمات و اوضاع اين طايفه ناشى شده « 2 » : يكى آنكه چون ايشان از سر ذوق و\r\n\r\n\r\n","description":"","footnote":"\r\n( 1 ) - م 2 : مىزنند .\r\n( 2 ) - دم : باشى شده .\r\n","page_name":" 175 ","page_number":213},
  {"content":"\r\n\r\nمستى حال خود ، سخنى چند بلند گفته‌اند كه ظاهر آن كفر مىنمايد ، جماعتى از اهل بطالت كه از طبيعت حيوانى نگذشته‌اند آن سخنان را دست‌آويز مىكنند و مىگويند همه چيز خداست - عياذا باللّه - و ملحد و زنديق مىشوند . مىپندارند اشعار و ابيات بزرگان مثل : شيخ احمد جام و مولاناى روم و عراقى و غيرهم اين معنى دارد و اظهار چنان مىكنند كه ايشان نيز اين مذهب داشته‌اند . و جمعى از امرا و ملوك گمان مىبرند كه مگر راست ، چرا كه از فقها تكفير ايشان مىشنوند و از اين طايفه حركتهاى بد مىبينند ، هرآينه منكر مىشوند و حق به طرف ايشان است كه سخن مشايخ به غايت مشكل است و احوال « 1 » و افعال اين طايفه كه خود را به ايشان مىبندند به غايت قبيح و شنيع .\r\n عيب ما نيست گر نمىبينيم * گوهرى در ميان چندين خس \r\nپوشيده نيست كه اين سخنان مشايخ كسى فهم تواند كرد كه سالها به پايمردى علم و عمل پيروى سنت محمدى - صلوات اللّه و سلامه عليه - كرده باشد ، بعد از آن توفيق رهبر او شده به نظر كاملى كه مقامهاى اين راه رسيده باشد و دانسته ، بهره‌ور گرداند و سالها در خدمت او گذرانيده ، شايد كه « 2 » بعد از اين‌ها همه چيزى از اين سخنان ، فهم كند و شايد كه نكند . پليدى چند كه ظاهر ايشان به معصيت آلوده باشد و باطن به انواع بغض و حسد و خبث آكنده و هرگز يك قدم از شهوت نفسانى نگذشته باشند ، كجا فهم آن توانند كرد .\r\n مردى بايد بلند همت مردى * زين تجربه ديدهء خرد پروردى\r\nكور از تجرد اندر اين عالم خاك * بر دامن همت ننشيند گردى \r\nو يك فساد ديگر آن است كه جمعى صورت اين بزرگان بر خود راست مىكنند و در گوشه‌اى مىنشينند و با ايشان جماعتى از اهل جربزه و محيلان دنياپرست ، اتفاق مىكنند و از او سخنان به امرا و اعيان دولت مىرسانند كه چندين رياضت كشيد چنين كرامات گفت و چون در مجالس متعدد از اشخاص مختلف\r\n\r\n\r\n","description":"","footnote":"\r\n( 1 ) - م 2 : و افعال و احوال .\r\n( 2 ) - م 2 : شايد كه از اين‌ها .\r\n","page_name":" 176 ","page_number":214},
  {"content":"\r\n\r\nاين سخنان شنيدند البته در خاطر ايشان اعتقاد آن شخص پيدا شد ، بعد از آن در خاطر او نشاندند كه بمىبايد ديد او را و چون يك كس از امرا او را ديدند « 1 » عوام رو كردند و او روز به روز با جماعتى عهد مىكند و بيعت از ايشان مىستاند و در مرور ايام غلبه مىشوند و فساد در دماغ ايشان پيدا مىشود و فتنهء بسيار از اين ممر در مملكتها پيدا شده چنانچه مشهور است . اين زمان از حشمت اين دولت بزرگ است كه مثل اين فتنه‌ها فرونشسته . غرض كه اين فسادها را واجب است كه پادشاه وقت بر آن واقف باشد و شرط احتياط بجاى آرند و معلوم فرمايند از سر يقين درست كه اين دو طايفه از آن بزرگان دوراند و دامن قدر ايشان از اين عيبها مبرا چه اين دو طايفه‌اند كه سبب بدنامى بزرگان دين‌اند .\r\nزنهار كه ايشان را بشناسند و بشناسانند .\r\n پوشيده‌مرقع‌اند از اين خامى چند * بر بسته ز طامات الف لامى چند\r\nنارفته ره صدق و صفا گامى چند * بدنام‌كنندهء نكونامى چند \r\nو سبب اين همه فسادها آن است كه سخنان حضرت رسالت - صلوات اللّه و سلامه عليه - گوش نمىكنند كه او در بسيارى از احاديث مىفرمايد كه دور باشيد از بدعت كه « كل بدعة ضلالة » يعنى هر بدعتى كه كسى نهاد گمراهىيى است كه آشكارا كرده و منبع اين فسادها همه بدعت است و آن حضرت در هيچ باب اين مبالغه نفرموده كه در باب بدعت ، چنانچه در وصل آينده چندى از آن احاديث جمع كرده و ترجمهء آن روشن گردانيده به اميد آنكه پادشاه اسلام بر آن واقف گردد ، باشد كه در خاطر مبارك و رأى بزرگوارش آيد كه مثل اين بدعتها از روى روزگار دور گرداند كه يمن بسيار به بركت رفع بدعت در اوضاع و احوال همايون پيدا شود ان شاء اللّه تعالى .\r\nدو وصل سخن مىآرد : يكى در ترجمهء حديثى چند كه حضرت رسالت فرموده است در چيزى كه پادشاه را دانستن آنها فايده . دارد و دوم در باب طريقهء\r\n\r\n\r\n","description":"","footnote":"\r\n( 1 ) - دم : ديد .\r\n","page_name":" 177 ","page_number":215},
  {"content":"\r\n\r\nمشايخ سنت و علماى ايشان و آنكه همه بزرگان از زمان حضرت رسالت الى يومنا ، بدان اشارت كرده‌اند :\r\n\r\nوصل اول\r\nدر بيان ترجمهء احاديث .\r\nچون رسم چنين است كه جهت يمنى كه عدد نه دارد رعايت آن عدد كنند نزد سلاطين . نه در يتيم كه از آن بحرين ولايت و نبوت يعنى از زبان حضرت رسالت پناه محمدى به ما رسيده در رشتهء انتظام كشيده به عز عرض مىرساند و يقين مىداند كه اگر به سمع اصغا اين حديثها را گوش فرمايند كردن بسى فايده‌هاى دينى و دنيوى از آن به روزگار همايون ظاهر گردد :\r\nحديث اول : « عن جابر - رضى اللّه عنه - قال ، قال رسول اللّه - صلى اللّه عليه و سلم - أما بعد ، فان خير الحديث كتاب اللّه و خير الهدى هدى محمد و شر الامور محدثاتها و كل بدعة ضلالة » .\r\nاين حديث در صحيح ، مسلم آورده و در بخارى نيز به عبارتى ديگر هست . غرض كه اين حديث مبارك معنيهاى ارجمند دارد و حكمتهاى بسيار در آن درج است ، از براى اين حضرت رسالت در خطبه‌ها كه فرموده در ميان آن درآورده و ترجمهء ظاهر حديث آن است كه : هرچه شود از شدنيها بعد از حمد خدا بهترين سخنان ، كتاب خداست و بهترين راهها و سيرتها ، سيرت محمد است و بدترين كارها آن است كه نو پيدا كرده‌اند كه در زمان مبارك او نبوده و هر بدعتى كه هست همه گمراهى است . چهار چيز در اين حديث مبارك بيان فرموده :\r\nيكى منبع همهء « 1 » خيرها و سعادتها كه قرآن است و دوم راه آنكه سنت محمد است و سوم منبع همه شرها و بديها كه آن چيزهاست كه مردم از نو پيدا كرده‌اند كه در زمان مبارك او نبوده و چهارم راه آن بديها كه بدعت است و تمام حكمت\r\n\r\n\r\n","description":"","footnote":"\r\n( 1 ) - م 2 : همه چيزها .\r\n","page_name":" 178 ","page_number":216},
  {"content":"\r\n\r\nدر اين چهار چيز درج است كه فرموده ، هركه او فهم آن تواند كرد .\r\nحديث دوم : « عن عايشه - رضى اللّه « 1 » عنها - قالت ، قال رسول اللّه - صلى اللّه عليه و سلم - من أحدث فى أمرنا هذا ما ليس منه فهو رد » .\r\nاين حديث هم در صحيح بخارى و هم در صحيح مسلم هست كه روايت از عايشهء صديقه مىكنند « 2 » - رضى اللّه عنها - كه حضرت رسالت مىفرمايد كه :\r\nهركس كه چيزى نو درآورد در ميان كار ما و دين اسلام كه نه از آنها باشد كه ما گفته باشيم ، آن چيز بد است يا آن كس مردود است يعنى دور كرده شده است و از راه گشته ، هر دو توجيه كرده‌اند علما .\r\nحديث سوم : « عن العرباض بن سارية ، قال : صلى بنا رسول اللّه - صلى اللّه عليه و سلم - ذات يوم ثم أقبل علينا بوجهه ، فوعظنا موعظة بليغة ذرفت منها العيون و وجلت منها القلوب ، فقال رجل : يا رسول اللّه كان هذه موعظة مودع « 3 » فأوصينا . فقال : اوصيكم بتقوى اللّه و السمع و الطاعة و ان كان عبدا حبشيا فانه من يعش منكم بعدى ، فسيرى اختلافا كثيرا « 4 » فعليكم بسنتى و سنة الخلفاء الراشدين المهديين ، تمسكوا بها و عضوا عليها بالنواجد و اياكم و محدثات الامور فان كل محدث بدعة و كل بدعة ضلالة » .\r\nاين حديث امام احمد حنبل روايت مىكند و ترمذى و ابن ماجه و ابو داود . و ترجمه‌اش اين است كه : حضرت رسالت امامت كرد و نماز با ما گزارد و بعد ازآن‌رو بما كرد و وعظ فرمود ما را و پند داد پندهاى سخت چنانچه چشمها از آن پند گريان شد و دلها همه ترسان و لرزان پس مردى از آن ميان گفت كه اى رسول خداى گوييا كه اين پند دادن كسى است كه وداع كند ، چون چنين است وصيتى كن ما را ، بعد از آن فرمود وصيت مىكنم شما را به تقواى خدا و پرهيزكارى او و شنودن كلام او و فرمان‌بردارى گماشتهء او و اگرچه بندهء\r\n\r\n\r\n","description":"","footnote":"\r\n( 1 ) - م 2 : عايشه رضيها .\r\n( 2 ) - م 2 : مىكنند كه .\r\n( 3 ) - دم : هذه مودع .\r\n( 4 ) - دم : كثيرة .\r\n","page_name":" 179 ","page_number":217},
  {"content":"\r\n\r\nحبشى باشد . به درستى و راستى كه « 1 » هركس از شما بماند بعد از من زود باشد كه اختلاف بسيار ببيند ، پس بر شما باد كه در آن وقت بگيريد سنت مرا و سنت خلفاى راهنماى راه يافته و به دست و دندان نگاه داريد آن سنتها ، و مىپرهيزانم شما را از چيزها كه نو پيدا كرده باشند مردم كه آن چيزها بدعت است و هر بدعتى كه هست ضلالت و گمراهى است .\r\nحديث چهارم : « عن ابراهيم بن ميسرة قال ، قال رسول اللّه - صلى اللّه عليه و سلم - : من وقر صاحب بدعة فقد أعان على هدم الاسلام » .\r\nاين حديث بيهقى در كتاب « 2 » « شعب ايمان » آورده است و ترجمهء ظاهرش اين است كه : هركس كه صاحب بدعت را تعظيم نمايد و در نظر مردم او را موقر و محترم دارد يارى داده باشد بر خرابى اسلام :\r\nحديث پنجم : « عن انس « 3 » - رضى اللّه عنه - : ان رسول اللّه - صلى اللّه عليه و سلم - كان يقول : لا تشددوا على انفسكم فيشدد اللّه عليكم ، فان قوما شددوا على انفسهم فشدد اللّه عليهم فتلك بقايا هم فى الصوامع و الديار ، رهبانية ابتدعوها ما كتبناها عليهم » .\r\nاين حديث در سنن ابى داود است و معنيش اين است كه انس روايت مىكند كه حضرت رسالت مىگفت كه : سخت مىگيريد بر نفس خود كه اگر شما بر خود سخت بگيريد خدا نيز بر شما سخت بگيرد چه به درستى و راستى كه قوم پيش از شما سخت گرفتند بر نفس خود بعد از آن خدا نيز « 4 » سخت گرفت بر ايشان و اين‌ها بقيهء آن قوم‌اند كه در صومعه‌ها و خانه‌ها نشسته‌اند و رياضت مىكشند بعد از آن اين آيت خواندند « 5 » :  « رَهْبانِيَّةً ابْتَدَعُوها ما كَتَبْناها عَلَيْهِمْ »  يعنى رهبانيتى است كه خود پيدا كرده‌اند ، ما بر ايشان ننبشتيم كه چنين كنى « 6 » .\r\n\r\n\r\n","description":"","footnote":"\r\n( 1 ) - م 2 : و راستى هركس .\r\n( 2 ) - م 2 : كتاب ايمان .\r\n( 3 ) - م 2 :\r\nعن انس ، رض .\r\n( 4 ) - م 2 : خدا سخت .\r\n( 5 ) - م 2 : خواند .\r\n( 6 ) - م 2 :\r\nكنند .\r\n","page_name":" 180 ","page_number":218},
  {"content":"\r\n\r\nغرض كه در اين حديث نهى فرموده است از اين وضع كه جمعى پيدا كرده‌اند كه كه در خانه نشينند و خود را بزرگ كنند و آن نهى را به آيت « 1 » قرآن مؤكد فرموده تا مردمان از راه نروند و اين قوم را تعظيم نكنند كه تعظيم اهل بدعت كردن اسلام خراب كردن است چنانچه در حديث چهارم بدان تصريح فرموده و حال آنكه اين نهى بر آن كسان وارد است كه از براى خدا كنند و پندارند كه بندگى خدا اين‌چنين بهتر كه نفس را در مجاهده كشند و اين‌ها كه در زمان ما مىنشينند به خلوت از اين طايفه هم بدتراند چرا كه غالبا نيت ايشان جذب عوام است و جمع ايشان بر خود ، و بزرگى ايشان نه عبادت خدا ، چنانچه گفته باشند :\r\n صوفى نهاد دام و سر دانه باز كرد * بنياد مكر با فلك حقّه‌باز كرد \r\nحديث ششم : « عن اسامة بن زيد قال : بعثنا رسول اللّه - صلى اللّه عليه و سلم - الى اناس من جهينة ، فاتيت على رجل منهم فذهبت اطعنه . فقال :\r\nلا إله الا اللّه فطعنته فجئت الى النبى فاخبرته . فقال : أ قتلته و قد شهد ان لا إله الا اللّه . قلت : يا رسول اللّه انما فعل ذلك تعوذا . قال فهلا شققت عن قلبه « 2 » » .\r\nاين حديث در صحيح بخارى و صحيح مسلم هست و همهء محدثان بر درستى آن متفق‌اند ترجمه‌اش به زبان فارسى اين است كه : اسامه پسر زيد كه از مقربان صحابه بوده است و مير لشكرها مىبود مىگويد كه ما را حضرت رسالت فرستاد به سوى مردى چند از قبيلهء جهينة ، من بر سر مردى از ايشان تاختم و نيزه كشيدم كه بزنم او گفت : « لا إله الا اللّه » و من بزدم بعد از آن بيامدم و اين حكايت به حضرت رسالت كردم ، گفت تو او را كشتى و حال آنكه او گواهى داد كه : « لا إله الا اللّه » . گفتم يا رسول اللّه چنان كرد تا از تيغ خلاص شود و بپرهيزد نه از دل گفت . فرمود پس چرا نشكافتى دلش را يعنى ما را چه‌كار\r\n\r\n\r\n","description":"","footnote":"\r\n( 1 ) - دم : به آيات .\r\n( 2 ) - م 2 : على قلبه ترجمه‌اش به زبان فارسى .\r\n","page_name":" 181 ","page_number":219},
  {"content":"\r\n\r\nبه اندرون مردم است ، چون به زبان گفته بود خلاص بود « 1 » و اين سخن سرزنش بود كه اسامه را فرمود .\r\nحديث هفتم : « عن ابى سعيد ، قال : قال رسول اللّه - صلى اللّه عليه و سلم - : ان احب الناس الى اللّه يوم القيمة و اقربهم منه مجلسا ، امام ، عادل .\r\nو ان ابغض الناس الى اللّه يوم القيمة و اشدهم عذابا و ابعدهم مجلسا امام ، جائر » .\r\nاين حديث ترمذى در كتاب خود آورده است و مىگويد حديثى نيك است و معنيش اين است كه : در روز قيامت خداى تعالى هيچ‌كس را دوست‌تر از پادشاه عادل نمىدارد و هيچ‌كس نزديكتر از او نخواهد بود و همچنين در روز قيامت به هيچ‌كس اين خشم و غضب نداشته باشد كه به پادشاه جوركننده و هيچ‌كس را اين عذاب نباشد كه او را و هيچ‌كس دور تر از او نباشد .\r\nحديث هشتم : « عن عايشه ، قالت : قال رسول اللّه - صلى اللّه عليه و سلم - : اذا اراد اللّه بالامير خيرا جعل له وزير صدق ان نسى ذكره « 2 » و ان ذكر اعانه و اذا اراد به غير ذلك جعل له وزير سوء ان نسى لم يذكره و ان ذكر لم يعنه » .\r\nاين حديث در سخن ابى داود و نسايى هر دو هست و معنيش آن است كه : عايشهء صديقه روايت مىكند كه حضرت رسالت « 3 » فرمود هرگاه كه خداى تعالى به پادشاهى خير خواسته باشد وزيرى راستى وزير او گرداند كه اگر نيكى را فراموش كند آن وزير به ياد او دهد و اگر ياد نيكى كند آن وزير او را يارى دهد در تمام كردن و هرگاه كه غير آن به پادشاهى خواسته باشد ، او را وزيرى بد وزير گرداند كه اگر فراموش كند نيكى به يادش ندهد و اگر به يادش آيد نيكى كند يارى پادشاه نكند در آنكه تمام كند و به مردم رساند .\r\n\r\n\r\n","description":"","footnote":"\r\n( 1 ) - م 2 : شود .\r\n( 2 ) - م 2 : وزير صدق ان نسى ذكره و ان لم ذكر لم يعنه اين حديث در سنن ابى داود .\r\n( 3 ) - م 2 : كه حضرت فرمود .\r\n","page_name":" 182 ","page_number":220},
  {"content":"\r\n\r\nحديث نهم : « عن ابى امامة الباهلى قال : ذكر لرسول اللّه - صلى اللّه عليه و سلم - رجلان احدهما عابد و الآخر عالم فقال رسول اللّه - صلى اللّه عليه و سلم - : فضل العالم على العابد كفضلى على ادناكم ، ثم قال : ان اللّه و ملائكته و اهل السموات و الارض حتى النملة فى حجرها و حتى الحوت ليصلون على معلم الناس الخير » .\r\nاين حديث ترمذى روايت مىكند از اين كس و دارمى از مكحول روايت مىكند به عبارتى ديگر و معنيش آن است كه : دو كس را نزد حضرت رسالت - صلى اللّه عليه و سلم - ياد كردند ، يكى عابد كه به عبادت خدا مشغول بود و يكى ديگر عالم كه به علم مشغول بود بعد از آن حضرت رسالت فرمود كه فضيلت و بزرگى عالم بر عابد همچنان است كه بزرگى و فضيلت من بر كمترين شما پس از اين گفت « 1 » - صلى اللّه عليه و سلم - كه به درستى و راستى كه خداى تعالى و ملايكهء او و اهل آسمانها و اهل زمين حتى مور كه در سوراخ است و ماهى همه صلاة مىفرستند بر آن كس كه تعليم نيكى مىكند مردم را و ببايد دانست اينجا كه صلاة از خدا رحمت باشد و از ملايكه استغفار و از بندگان ديگر دعا پس بر مقتضاى اين حديث همه موجودات مدد اهل علم مىكنند و در حديثى ديگر مىفرمايد كه : « ان العلماء ورثة الانبياء و ان الانبياء لم يورثوا دينار اولا درهما و انما ورثوا العلم فمن اخذه اخذ بحظ وافر » .\r\nيعنى به درستى كه علما ميراث‌بران انبيااند و ميراث انبيا نه دينار و در هم است ؛ ايشان نگذاشتند ميراثى ديگر غير از علم پس هركس كه به قرابت ايشان آن ميراث استد بسيار حظى يافت . اين زمان پيش زيركان جهان پوشيده نماند كه آن علم [ كه 
  ] مدح او بدين غايت مىفرمايد نه همين علمها است كه مردم در مدرسه‌ها بدان مشغول‌اند و سبب جاه دنيا و مال مىشود ايشان را بلكه علم انبيا بسيار است و علمى كه پيش ايشان عزيز است آن علم است كه خدا را بدان شناسند\r\n\r\n\r\n","description":"","footnote":"\r\n( 1 ) - م 2 : صلعم .\r\n","page_name":" 183 ","page_number":221},
  {"content":"\r\n\r\nو آن پيش اولياى خدا مىباشد و آن است كه ميراث خاص انبياست و آن علم را جمعى انكار كنند جهت آنكه بزرگى ايشان را در ميان عوام زيان دارد اگر گويند علمى هست كه ما نمىدانيم هرآينه واجب شد كه يك وصل ديگر بدين منضم گردد كه در آنجا احاديث و اخبار صحابه و تابعين و مشايخ باشد كه دلالت كند بر آنكه ايشان غير از اين علمهاى ظاهر ، اثبات علمى ديگر كرده‌اند كه از ادراك اهل ظاهر غايب است و ايشان در نمىيابند .\r\n\r\nوصل دوم\r\nعن ابن مسعود - رضى اللّه عنه - قال : قال رسول اللّه - صلى اللّه عليه و سلم - : انزل القرآن على سبعة احرف لكل آية منها ظهر و بطن و لكل حد مطلع .\r\nاين حديث محيى السنة در كتاب « شرح السنة » آورده است و در « مصباح و مشكات » نيز هست و معنيش اينست كه : قرآن بر هفت حرف فرود آمده هر آيتى از آن پشتى دارد كه ظاهر است و اندرونى دارد . و هر حدى از آن حدها مطلعى دارد يعنى جاى آگاه شدن و دريافتن و آن طرف بلندى مىباشد . پس اگر اندك تأملى كند زيرك هر هفت طرف آيت را به تفصيل نمود چرا كه ظهر « 1 » را دو حد خواهد بود و بطن نيز دو ، چهار باشد و ليكن حد اول كه طرف پستى است به نسبت به اطراف ديگر او را مطلع صورت نبندد ، پس مطلع سه باشد و چهار حد هفت طرف باشد به نسبت به اطراف .\r\nعن ابى هريرة « 2 » - رضى اللّه عنه - قال : حفظت عن رسول اللّه - صلى اللّه عليه و سلم - وعاءين : فاما احدهما فبثثته فيكم و اما الآخر فلو بثثته قطع هذا البلعوم .\r\nيعنى مجرى الطعام اين حديث در صحيح بخارى آورده است كه\r\n\r\n\r\n","description":"","footnote":"\r\n( 1 ) - م 2 : اظهر .\r\n( 2 ) - م 2 : ابى هريرة قال .\r\n","page_name":" 184 ","page_number":222},
  {"content":"\r\n\r\nابو هريره گفت كه ياد گرفته‌ام از حضرت رسالت دو وعا : يكى بر شما آشكارا كردم و آن يكى ديگر اگر آشكارا كنم بريده شود راه طعام از من يعنى يكى را آشكارا نمىبايد كرد از غايت نفاست جوهر آن علم .\r\nو امام غزالى « 1 » - قدس سره - در احياء علوم آورده است كه : قال رسول اللّه - صلى اللّه عليه و سلم - : ما فضلكم ابو بكر بكثرة صلاة و لا صيام و لكن بسر وقر فى صدره .\r\nيعنى حضرت رسالت فرمود كه ابو بكر بزرگ شما به بسيارى نماز و روزه نشد ، بزرگى او بدان شد كه سرى در سينهء او است كه او را سنگين كرده است كه شما را نيست آن و هرچه در سينه جا گيرد ، علم تواند بود و يقين . و همچنين آورده است كه : قال على - رضى اللّه « 2 » عنه : لو شئت لاوقرت سبعين بعيرا من تفسير فاتحة الكتاب . يعنى اگر خواستمى هفتاد شتر بار كردمى از تفسير سورهء فاتحة الكتاب و شك نيست كه اگر به همين علوم ظاهر نويسند يك كتاب بيش نتوان نبشتن « 3 » .\r\nو قال ابن مسعود : من اراد علم الاولين و الآخرين فليثور « 4 » القرآن .\r\nيعنى ابن مسعود كه يكى از بزرگان صحابه است كه قرآن نيكو دانستندى گفته است كه : هركه علم اولين و آخرين خواهد كه معلوم كند بايد كه بحث كند در قرآن و انگيز معنى كند از آن .\r\nو ابن عباس كه سر مفسران او است در اين آيت كه :  « مَنْ يُؤْتَ الْحِكْمَةَ فَقَدْ أُوتِيَ خَيْراً كَثِيراً »  مىگويد معنيش اين است كه : هركس كه خداى فهم معنى قرآن به دو ارزانى داشت خير بسيار به دو ارزانى داشت يعنى حكمت همه در معنى قرآن درج است و همچنين در خبر است كه كسى از حسين على -\r\n\r\n\r\n","description":"","footnote":"\r\n( 1 ) - م 2 : غزالى در احياء .\r\n( 2 ) - م 2 : عليه السلام .\r\n( 3 ) - م 2 :\r\nنوشتن .\r\n( 4 ) - م 2 : فليورث .\r\n","page_name":" 185 ","page_number":223},
  {"content":"\r\n\r\nرضى اللّه عنهما - سؤال كرد كه : معنى كهيعص چيست ؟ فرموده است كه اگر معنى اين حروف از براى تو بگويم تو بر روى آب به روى . اين‌ها همه سخن صحابه و تابعين است كه دلالت مىكند بدانكه علم پسنديدهء ايشان ، پنهان است از ادراك مردم .\r\nو اما هرچه سخن مشايخ سنت و جماعت كه در اين باب گفته‌اند مثل حكيم محمد على ترمذى و امام غزالى و شيخ عبد اللّه انصارى و شيخ سعد الدين حموى - قدس اللّه تعالى ارواحهم اجمعين - هريك از ايشان در اين علم كتب ساخته‌اند و مشهور آفاق گشته . از آن جمله حكيم محمد على ترمذى - قدس اللّه سره - سؤالى چند نبشته است كه هركس كه جواب اين سؤالها بگويد او از كمال خاتم يعنى محمد - صلوات اللّه و سلامه عليه - با خبر باشد و او را شناخته و هركس كه جواب آن نتواند گفت معلوم باشد او را كه او نشناخته است خاتم را چنانچه او است . و اين سؤالها دو كس جواب نبشته‌اند : يكى در خراسان شيخ سعد الدين حموى و يكى در مغرب شيخ محى الدين طايى اندلسى . پس معلوم شد كه اين طايفه در آن مىكوشند كه محمد را چنانچه او است بشناسند و علم او را بدانند و كتاب او كه قرآن است فهم كنند غير از اين هيچ قصدى ديگر ندارند چنانچه عطار گويد :\r\n هركه امروز معايينه محمد نشناخت * طفل راه است اگر منتظر فردا شد \r\nاين‌ها سخنان بزرگان پيشين است و هرچه بزرگان زمان مااند ، هم مشغول شده‌اند بدين و نبشته‌اند . اولا خواجهء پارسا - قدس سره - رسايل در اين باب نبشته و قصيدهء ابن فارض در زمان كمال علم ، از براى پسر خود بدرس گفته و رساله‌اى در آن باب نوشته و تعظيم ابن فارض در آن رساله بسيار كرده ، چنانچه ذكر آن خواهد آمد و سيد شريف نيز - قدس سره - در اين علم رساله‌اى\r\n\r\n","description":"","footnote":"","page_name":" 186 ","page_number":224},
  {"content":"\r\n\r\nدارد و در همه جا مشهور است و مولانا شمس الدين فنارى كه در اين « 1 » زمان هيچ‌كس بزرگتر از او در روم نيست و همهء روم به حكم او قضا مىكنند ، به غير از اين علم هيچ علمى ديگر بدرس نمىگويد و در وقتى كه اين فقير به مصر بود شيخ سراج الدين بو القينى - قدس سره - در حيوة بودند به درس او حاضر مىشد و حديث از ايشان مىشنيد كه اسناد عالى داشتند ، در مجالس متعدد تعظيم اين علم مىفرمودند و هركس از فقها كه طعن كردندى ، سخت گفتى ايشان را و از خود ابيات در اين طور « 2 » انشاد فرموده بود در مجلس او خواندندى و او ذوقها فرمودى . غرض كه باوجود اين‌ها چون اين فقير بدين مملكت آمد به سخن برادر بزرگ ترك گفتن اين علم بكرد و نه خود گفت و نه ياران را گذاشت كه گويند ، نه ازآن‌رو كه بد است از آن جهت كه مردمان بىمايه كه علوم بسيار نكرده‌اند و غرض بسيار دارند ، سخن ايشان معتبر است اينجا ، و بزرگان اگر هستند به واسطهء صيانت عرض از ايشان خود را كشيده مىدارند .\r\nاز جمله كرامات ، خواجه محمد پارسا - قدس اللّه سره - كه سر جريدهء بزرگان زمان ما او بود كه در حالت نبشتن اين سخنان ، رساله‌اى يافت كه در اين باب نبشته خواست كه به حكم ختامه مسك اين رساله را بدان سخنان تمام گرداند و تغيير در عبارت آن بزرگ نكرده مگر در اختصار كه آن بزرگ ، عبارات عربى بسيار درج فرموده و جهت خوف ملال مجلس همايون آنها را طى كردن انسب دانست :\r\nسخنان خواجه محمد پارسا - قدس سره - بعد از آنكه تعظيم قصيدهء ابن فارض فرمودند و بيان مرتبهء او در ولايت كردند و فارغ شدند مىفرمايند كه : شريعت را ظاهرى است و باطنى ، ظاهر آن اعمال بدنى است و باطن شريعت اعمال قلبى و سرى و روحى است كه آن را علم طريقت خوانند و همچنانك علم ظاهر را انواع بسيار است ، علم باطن را زياده از آن است و\r\n\r\n\r\n","description":"","footnote":"\r\n( 1 ) - م 2 : كه در زمان .\r\n( 2 ) - م 2 : اطوار .\r\n","page_name":" 187 ","page_number":225},
  {"content":"\r\n\r\nهمهء علماى دين و كبراى اهل يقين - روح اللّه تعالى ارواحهم اجمعين - بر سيرت و اعتقاد سلف صالح - رحمهم اللّه - بوده‌اند و مذهب اهل سنت و جماعت را ظاهرا و باطنا نگاه داشته و از بدعتها محترز بوده و ثبات قدم نموده و در زمرهء الراسخون فى العلم منخرط گشته و چون نجات و درجات در جمع ميان علم ظاهر و باطن است صاحب « مرصاد » - رحمه اللّه - براى ترغيب در اين معنى فرموده است ، علما سه طايفه‌اند : يكى آنكه علم ظاهر داند . دوم آنكه علم باطن داند . سوم آنكه هم علم ظاهر و هم علم باطن داند . و بركت يكى از اين طايفهء سوم ، شرق و غرب عالم را فرارسد و قطب وقت بود و عالميان در پناه دولت و سايهء همت او باشند . و حضرت شيخ شيوخ الاسلام صاحب الهداية - قدس اللّه روحه - جامع بوده‌اند ميان علوم ظاهر و باطن و كتاب « نوادر الاصول » به اسانيد متعدده در كتاب المشيخه روايت فرموده‌اند . و يكى از بركات ، اشتغال به علوم اهل حقيقت - قدس اللّه تعالى ارواحهم اجمعين - آن است كه خواجه ، امام ، عالم ، عارف ربانى ، ابو يعقوب يوسف الهمدانى - قدس اللّه روحه - فرموده‌اند در علوم اهل معرفت حقايق مذاهب اهل سنت و جماعت - ايدهم اللّه سبحانه بفضله و نصرهم و آواهم - منجلى مىگردد و بطلان مذاهب مبتدعان از قدريان و جبريان و مشبهه و معطله و فلسفيان و مباحيان و سوفسطائيان و غيرهم تمامى معاينه مىشود و ديگر آنكه تصنيف كتاب « التعرف لمذهب التصوف » و تصنيف « الرسالة القشيرية » براى تبيين مذاهب اهل حقيقت و كبراى دين است كه جامع‌اند بين علوم الدراسة و علوم الوراثة .\r\nشيخ بزرگوار ، سلطان الطريقة ، شيخ ابو سعيد ابو الخير - قدس اللّه روحه - فرموده است : طالب صادق بايد كه هر روز به قدر يك جزو قرآن از حديث اهل عرفان بگويد و بشنود و مانند اين نيز از خواجه امام عالم ربانى ، خواجه ابو - يوسف همدانى منقول است . ديگر هر مؤمنى بايد كه از مشارب و اذواق اولياى حق - سبحانه و تعالى - بىچاشنىيى نباشد كه آن ذوق حقيقى سبب بقاى ايمان\r\n\r\n","description":"","footnote":"","page_name":" 188 ","page_number":226},
  {"content":"\r\n\r\nاست و حقيقت ايمان بالغيب ذوق عالم غيب است به حسب فطرت سليمه و نور عنايت « فمن اصابه من ذلك النور اهتدى » ذوق اشارات انبيا - عليهم الصلاة و السلام - و اذواق متابعان ايشان كه اوليااند جز به قوت ذايقهء باطن كه لفظ ايمان بالغيب اشارت به آن حقيقت است ، در نتوان ، يافت . واسطهء سعادت ايمان بالغيب كه اصل همهء سعادات حقيقيهء ابديه است ، اولا وجود انبياست و ثانيا متابعان ايشان كه اوليااند . به استعانت متابعت اوليا به حقيقت متابعت انبيا توان رسيد .\r\nخواجه امام محمد على حكيم ترمذى - قدس اللّه روحه - فرموده است استعن بطاعة الرسول - صلى اللّه عليه و سلم - على طاعة اللّه - عز و جلّ - و استعن بطاعة العلماء و المشايخ على طاعة رسول اللّه - صلى اللّه عليه و سلم - و لا تسقط عن هذه الدرجة فتهلك . و در كلمات اهل بصيرت و عرفان متشابهات بود كما فى القرآن و الحديث و متشابه مفسر است به آنكه گفته‌اند :\r\nهو ما لا سبيل الى معرفته للعقل بل فهمه الحقيقى موقوف على طور « 1 » وراء العقل . و بالايمان بهذا الطور يصح ايمان جميع المؤمنين و متشابه كلمات مشايخ .\r\n گر به عقل ادراك آن ممكن بدى * قهر نفس از به هرچه واجب شدى \r\nو با اين همه شنودن سخنان اين طايفه اگرچه افسانه‌وار بود ، بركات بسيار دارد . خواجه امام عالم ربانى ، خواجه يوسف همدانى - قدس اللّه روحه - در اين معنى فرموده‌اند : جوانمردا اين افسانه مىشنو كه خوش‌تر همهء افسانه‌هاست اگر روزى ترا اين دولت از آسمان سعادت در هواى همت روزى نمايد ، بدانى كه سلاطين كسرى و ملوك عالم از آن بحر اعظم به كم از قطره‌اى قناعت كرده‌اند .\r\nفتح موصلى - قدس اللّه روحه - كه از كبار مشايخ است مىفرمايد :\r\n\r\n\r\n","description":"","footnote":"\r\n( 1 ) - م 2 : ظهوره .\r\n","page_name":" 189 ","page_number":227},
  {"content":"\r\n\r\nأ ليس الرجل اذا منع عنه الطعام و الشراب يموت ؟ قالوا : بلى . قال : كذلك القلوب اذا منع عنها الحكمة الايمانية و العلم باللّه - عز و جلّ - ثلاثة ايام تموت . علم باللّه - عز و جلّ - مدد حيوة دل است و انقطاع او از دل سبب ممات او و چون طالب صادق به حكم : « حدث عن البحر و لا حرج » ، سخنان اين طايفه را گويد يا اشنود ، شرط او آن است كه حضرت خواجه يوسف همدانى گفته‌اند : بىديده در اسرار ديده‌وران تصرف نكند و به نظر استفاده و استرشاد نگرد و به حرمت و تعظيم پيش آيد و تحكم نفسانى و تصرف هوايى از خود دور دارد ، هرچه موافق فهم او بود قبول كند و هرچه بيرون فهم او بود بنده‌وار به تسليم پيش آيد تا از درجهء ايمان به اوليا نيفتد كه ايمان به اوليا ، مؤكد ايمان به انبياست و نيز تا به بدعت مبتلا نشود .\r\nو قد « 1 » قال بعض الكبراء : من انكر هذا العلم و لم يكن له نصيب منه يخشى عليه سوء الخاتمة .\r\nيعنى هركس منكر اين علم باشد و او را نصيبى از آن نه ، بر او ببايد ترسيد كه عاقبت آن كس بد باشد و در « فصول عماديه » مذكور است و كذا فى « خلاصة الفتاوى » : اذا كان فى المسألة وجوه توجب التكفير و وجه واحد يمنع التكفير فعلى المفتى ان يميل الى الوجه الذى يمنع التكفير تحسينا للظن بالمسلم . و اين حكم علما - رحمهم اللّه عليهم اجمعين - در حق عامهء مؤمنان است فكيف در حق خواص اولياء اللّه - عز و جلّ - و احتياجى كه علما در اين مسئله فرموده‌اند و توقى و تورع در اين باب نموده ، مستنبط از حديث صحيح است . قال رسول اللّه - صلى « 2 » اللّه عليه و سلم - : ايما امرؤ قال لاخيه : يا كافر فقد باء بها احدهما ، ان كان كما قال ، و الا رجعت عليه . رواه ابن عمر - رضى اللّه عنهما - و اخرجه البخارى و مسلم و الموطا و ابو داود و الترمذى - رحمهم اللّه - . پس انكار اولياء اللّه نشايد فكيف اكفار\r\n\r\n\r\n","description":"","footnote":"\r\n( 1 ) - م 2 : و قال .\r\n( 2 ) - م 2 : صلعم .\r\n","page_name":" 190 ","page_number":228},
  {"content":"\r\n\r\nايشان و خواجه امام ابو يعقوب يوسف بن ايوب همدانى - قدس اللّه روحه - « 1 » در اين معنى فرموده است : « حقا اقول : لا خصومة و لا عصبية » . دشواريى در دو جهان عظيم‌تر و شگرف‌تر از آن نبود كه كسى به قوت عربيت يا به قوت مناظره و مجادله يا به استعداد كياست و فطنت در نزديكان حضرت ذوالجلال‌والاكرام كه پروردگان رياض رضوان و باريافتگان حدائق بساتين و عيان‌اند و مكاشفان اسرار الوهيت‌اند تصرف كند ، كمينه آن است كه اگر به ديدهء تعظيم و توقير در ايشان ننگرد تا از درجات ايشان بهره‌ور گردد بارى زبان خود را از طعن در اين پادشاهان حقيقى كه ملوك تحت اطمار و غيب حضار و بركشيدگان پادشاه اكبراند - جل ذكره - نگاه دارد تا به معاندت اولياء اللّه - سبحانه - مبتلا نشود .\r\nقال اللّه - تعالى - : من آذى لى وليا فقد بارزنى بالمحاربة . و هذا الحديث اخرجه الامام ابو محمد البغوى - رحمه اللّه - فى شرح السنة باسناده عن انس - رضى اللّه عنه - عن النبى - صلى اللّه « 2 » عليه و سلم - عن جبرئيل - عليه السلام - عن اللّه - تبارك و تعالى - انه قال : من اهان لى وليا فقد بارزنى بالمحاربة و انى لا غضب لاوليائى كما يغضب الليث الجرد .\r\nو همچنان‌كه وعيد شديد است در انكار اين طايفه و قبول آن انكار از سامعان و خطر عظيم در گفت و شنيد انكار و اهانت ايشان ، همچنين وعدهء بزرگ است در اكرام و توقير ايشان چنان كه آمده است از سيد الطايفة جنيد - قدس روحه - كه فرمود : من نظر « 3 » الى ولى من اولياء اللّه - عز و جلّ - فقبله و اكرمه اكرمه اللّه - سبحانه - على رءوس الاشهاد . و ديگر : العلم باللّه - عز و جلّ مطلوب لذاته است و هو اشرف العلوم و اغمضها و ما سواه من العلوم مطلوب لاجله است و از جملهء باقيات صالحات در روز معاد و اعمال صالحه براى تكميل استعداد اين علم است و علم نافع است و رافع است و حجة الاسلام\r\n\r\n\r\n","description":"","footnote":"\r\n( 1 ) - م 2 : رض .\r\n( 2 ) - م 2 : صلعم .\r\n( 3 ) - دم : من نظر لى وليا .\r\n","page_name":" 191 ","page_number":229},
  {"content":"\r\n\r\nامام محمد غزالى و غير او از كبراى اهل يقين - قدس اللّه تعالى ارواحهم اجمعين - گفته‌اند كه كشف اوليا چون كيمياست و علم علما چون زر است و هر كس را كه از احوال سنيهء صوفيان خبرى پديد آيد ، اندك وى را بر هر عالمى فضل باشد . و اهل اين علم ساكنان قباب غيرت‌اند . غيرت حق - سبحانه و تعالى - بر اولياى خويش بيش از غيرت خلق است .\r\nاز حضرت رسول - صلى اللّه عليه و سلم - منقول است : انى اغير من سعد ، و اللّه - سبحانه - اغير منا . پس بنابراين حكمت الهى بهر دفع چشم زخم اغيار ، نيل انكار منكران بر رخسار اسرار حقايق اهل حقيقت كشيده است پس اشتغال بعد تفريغ البال بگفت « 1 » و شنود اين علم مبارك كه مقصود لذاته است ، اهم اشياست همهء مؤمنان را على الخصوص علماى امت را - ايدهم اللّه سبحانه بفضله - و در همهء اوقات على الخصوص در آخر حيوة .\r\n آنها كه خوانده‌ام همه از ياد من برفت * الا حديث دوست كه تكرار مىكنم \r\nو اين بيت اشارت به آنكه يكى از شرائط طلب اين علم آن است كه اين را اصل و اهم داند و جمله اوقات بر او وقف كند و اشتغال « 2 » او به ساير علوم به قدر حاجت بود و به آن مقدار كه او را از اهم وقت مانع نيايد و اين علم را لابدى حال خود شناسد . شيخ عطار - رحمه اللّه - در اين معنى فرموده‌اند :\r\n ترا از چاشنىيى نيست چاره * كه تا اين وادى آرى با كناره\r\nز دو چيزت كمال است اندرين راه * فناى محض يا بى « 3 » جان آگاه\r\nاگر خواهى كه آن چشمت شود باز * برو جان در كمال دانش انداز\r\nكه بعد از مرگ جان مرد دانا * بود بر هرچه راى آرد توانا\r\nاگر بىدانش از دنيا شوى دور * بماند چشم جان جاويد بىنور \r\n\r\n\r\n","description":"","footnote":"\r\n( 1 ) - م 2 : بعد تفريغ البال بگفت و امت را ايدهم اللّه سبحانه بفضله و در همه اوقات .\r\n( 2 ) - م 2 : اشغال .\r\n( 3 ) - دم : يانى .\r\n","page_name":" 192 ","page_number":230},
  {"content":"\r\n\r\n برو دل جمع كن اى دوست امروز * كه تا فردا نمانى در تف و سوز\r\nچو زير خاك دل پرخون كنى تو * گرت انسى نباشد چون كنى تو\r\nترا نقدى ببايد در ره دور * كه جان را ذوق باشد ديده را نور\r\nتو دايم در حضور خويش مىكوش * ولى خاطر به دو گيتى به مفروش\r\nحضورى چون ترا همراه باشد * دلت شايستهء درگاه باشد \r\nو مقصود از اين كلمات تنبيه و تشويقى بيش نيست و الا فالاعراب عن هذا العلم لغير ذايقه ستر سخن دراز كشيد ختم كنيم بر آن دو بيت كه بر زبان مبارك خواجهء ما - قدس اللّه روحه - بسيار مىگذشت و تحسين مىفرمود و فذلكهء سخنان ديگر مىداشتند .\r\n ترا با حق آن آشنايى دهد * كه از بند خويشت رهايى دهد\r\nتو تا با خودى پيش او راه نيست * در اين نكته جز بىخودآگاه نيست \r\nو ديگر ملتمس آن است كه در وقت فراغ بال و عدم مزاحمات اشغال « 1 » در اطراف و جوانب اين سخنان تكرار و تأمل شافى فرمايند به حكم استماع كلام الملهوفين صدقه و به اميد آنكه گوينده و شنونده را از زمرهء محبان اولياء اللّه - عز و جلّ - شمرند . حديث صحيح است : المرء مع من احب . نفعنا اللّه سبحانه و اياكم بمحبتهم « 2 » و رزقنا جميعا بفضله الاقتداء بسيرتهم و السلام و الاكرام .\r\nتا اينجا يكسر سخنان خواجه محمد پارسا بود - قدس اللّه سره العزيز - كه بعينه نقل كرد بىتغيير . عبارت چندى از آن اختصار كرده رساله را بدان ختم كرد كه بيشتر اهل مملكت معتقد آن بزرگ‌اند و سخن او نزد ايشان مقبول و الحق جاى صد چندان اعتقاد است چه آن بزرگ در همين كلام كه بحث شده مثل اين سخنان جمع فرموده بود هرآينه واجب نمود كه آن را در اين سلك كشند تا مردم از اين رساله منتفع گردند و پادشاه اسلام - خلد اللّه تعالى فى مراضيه مآثر ملكه و سلطانه - از سر اعتقاد مطالعه نمايد - ان شاء اللّه وحده العزيز - تا ميامن آن\r\n\r\n\r\n","description":"","footnote":"\r\n( 1 ) - م 2 اشتغال .\r\n( 2 ) - و رزقنا ، م - دم .\r\n","page_name":" 193 ","page_number":231},
  {"content":"\r\n\r\nبه روزگار همايون ظاهرا و باطنا و اصل و متواصل گردد .\r\n خداوند گيتى ، پناه تو باد * زمين و زمان ، نيكخواه تو باد\r\nبه ديدار شاهان ، دلت شاد باد * روانت ز انديشه آزاد باد \r\nبه حق محمد و آله الطيبين صلوات اللّه و سلامه عليه و عليهم اجمعين . تم « 1 » فى يوم الخميس 8 رجب سنه 829 بهراة حميت عن الآفات و السلام .\r\n\r\n\r\n","description":"","footnote":"\r\n( 1 ) - تم الكتابة فى 3 محرم سنه 904 هجرية بمسعوديّة .\r\n","page_name":" 194 ","page_number":232},
  {"content":"\r\n\r\n\r\n6 نفثة المصدور دوم\r\n\r\n","description":"","footnote":"","page_name":" 195 ","page_number":233},
  {"content":"\r\n . \r\n","description":"","footnote":"","page_name":" 196 ","page_number":234},
  {"content":"\r\n\r\nبسم اللّه الرّحمن الرّحيم بعد از تقديم اساس سپاس بر « 1 » يزدان پاك و تمهيد صلات صلوات بر صاحب خطاب « لولاك » محمد عربى و بر آل باكمال و اصحاب با صوابش .\r\nانها « 2 » مىكند كه دوش هنگام آنكه نداى فالق الاصباح صداى كوس شهريار صيام به مسامع منتظران بشارت « للصائم فرحتان » رسانيد ، و روايح نسيم صبحى به فرايح تراويح رمضانى مشام معتكفان مساجد قدس كه نور مراد را در ظلمت شب قدر يافته ، به تجرع قداح راح روحانيات و تناول مايدهء نعم ذوقيات فراغت از كشيدن كوزهء زلال صافى و تناول لوتهاى « 3 » لذيذ ، وافى داشتند ، معطر گردانيد .\r\nدر زمانى كه مريم درخت در بكرى ، آبستن به روح قدس بنات نبات مىشد و عيسى غنچه در مهد اكمام ، زبان بشارت بيان را به افصاح كلام تام مىگشود و گل در ميان تاريكى خار كثافت از سر شاخسار لطافت زبانهء آتش موسى مىافروخت ،\r\n يعنى بيا كه آتش موسى نمود رو * تا از درخت نكتهء توحيد بشنوى \r\nو صباى محمدى كه همه به ميامن مقدم او بود ، از مشرق نفس رحمانى به سوى عالم جسمانى وزيدن مىگرفت و حجاب از رخسار مخدرات بهار مىگشود ، يك ناگاه از نسيم آن صبا كه آب حيات از جويبار لطافتش نمى است آتش اضطراب در نهاد اين خاكسار افتاد و دوست ديرينه درد كه ساكن خرابهء دل سوختگان او مىباشد سر از جيب ملامت برآورده آغاز خطاب نهاد ، كه چندگاه بر بام تجرد و آزادى طبل استغنا مىزدى و كنگرهء قدر خود را از آن\r\n\r\n\r\n","description":"","footnote":"\r\n( 1 ) - م 2 : سپاس يزدان .\r\n( 2 ) - انها مىكند : خبر مىدهد .\r\n( 3 ) - لوت :\r\nاقسام طعامهاى لذيذ .\r\n","page_name":" 197 ","page_number":235},
  {"content":"\r\n\r\nبلندتر مىداشتى كه گرد حطام دنيا گرد آن تواند برآمد ، كنون چه پيش آمد كه باوجود استجماع اسباب عزت از طهارت اذيال اعمال و حوايت فنون علوم و جلايل احوال در سن شيخوخت .\r\n بر در ارباب بىمروت دنيا « 1 » * مىبنشينى كه مير ، كى بدر آيد \r\n« مكن مكن كه نكومحضران چنين نكنند » . همتى كه در اوايل احوال سر آرزو به نعيم كونين فرونياوردى ، چه دست داده كه پايمال كشاكش حدثان بر اين‌گونه شود .\r\n باوجود خاكسارى شرم باد از همتت * گر به آب چشمهء خورشيد دامن تر كنى \r\nدر اين بود كه حاكم فرمانرواى عقل كه در اين چندگاه زمان حل و عقد شهرستان وجود اين فقير به دست اختيار و استبصار خدمتش مىباشد درآمد و از مؤداى نص فرمودهء :   « يا أَيُّهَا الَّذِينَ آمَنُوا أَوْفُوا بِالْعُقُودِ »   . نكته‌اى آشكاره كرد كه به نسيم لطفش اشواك اين شكوك و مثل آن از پيش راه دور شود و ملخص تحقيقش آنكه رابطهء روانبخش ايمان به حضرت ختمى محمدى - صلوات اللّه عليه - وقتى صورت استحكام پذيرد كه مؤمن با هريك از كائنات كه در مراتب عوالم و حضرات مقابله يا مماثله « 2 » بسته باشد ، در اين جمعيت‌آباد نشئهء انسانى بدان عهد ، وفا فرمايد و به مقتضاى هريك قيام نمايد تا امتثال فرمودهء همگى نمودهء قرآن عظيم كرده باشد .\r\n عهدها دارى دلا با خاك كوش * در وفا خالى مكن از حلقه گوش \r\nو اين معنى جز به اختلاط با اهل زمان خود صورت نبندد . بلى در ابتداى حال كه شخص از تفرقهء بيرونى روى به جمعيت خانهء درون نياورده باشد و در عالم هواى نفسانى از كارخانهء بود و نمود خرد ، بىخبر مىگردد ، ضرورت « 3 » باشد\r\n\r\n\r\n","description":"","footnote":"\r\n( 1 ) - م 2 : مىنشينى .\r\n( 2 ) - م 2 با مماثله .\r\n( 3 ) - م 2 : مىگردد و ضرورت .\r\n","page_name":" 198 ","page_number":236},
  {"content":"\r\n\r\nكه بر مقتضاى فرمودهء : « من حسن اسلام المرء تركه ما لا يعنيه » . شاهراه جادهء ترك سپرد و به حكم مؤداى : « نجى المخففون » به سر منزل تجريد نيز گذار كند تا به حسن متابعت اين پيشواى رهنمايان دين ، به سر منزل يقين برسد .\r\n اين ره نتوان به خود بريدن * اندر پى پيشواى ما باش \r\nو ليكن چون به مقام فتوت و مردى رسيده باشد و در رياض لطائف حياض « زهرة الدنيا بركات الارض » اجازهء باريافته از خوانچهء نعم « نعم المال الصالح للرجل الصالح » به رخصت تناول لقمه‌اى چند گرفته هرآينه اجتناب از سنگلاخ شماتت اعدا به حكم : « تعوذوا « 1 » من شماتة الأعداء » كه شيمهء پسنديدهء انبياى عظام بود چنانچه نص فرمودهء : « لا تشمت بى الاعداء » بدان افصاح نموده واجب و لازم گردد .\r\n زيان دنيا چندان تفاوتى نكند * ولى شماتت اعدا هلاهلا نبود \r\nعجب از تو كه در اين حال باوجود جمعيت اصلى به سخن شوريدگان كوى طلب از جادهء استقامت خود مىگردى .\r\n هزار نكتهء باريكتر ز مو اينجاست * نه هركه سر بتراشد قلندرى داند\r\nوفاى عهد نكو باشد ار به دست ارى * و گرنه هركه تو بينى ستمگرى داند \r\nمعلوم شد كه سبب گوش كردن تو اين سخن از او چيست مگر به واسطهء آنكه در بازار آميزش و اختلاط پاى سيرت به سنگ حادثه برآمد و هردم نايبه‌اى از نوايب گوناگون دهر بر سرت « 2 » آمد و زمان آن نيز بسى دركشيد . پنج سال است اين وقت كه در چارسوى تحير و تردد سرگردانى ، همانا از امتداد زمان ملال « 3 » و سآمت اين تنزل نموده باشى .\r\n اى دردمند خسته مينداز دل ز دست * كاينك طبيب آمد و درمان رسيدنى است \r\nتا غايت ، پاى تحمل در دامن اصطبار كشيدى تزلزل به خود راه مده وظيفهء\r\n\r\n\r\n","description":"","footnote":"\r\n( 1 ) - ب : تعودوا\r\n( 2 ) - م 2 : بر سرت درآمد .\r\n( 3 ) - م 2 : و ملال .\r\n","page_name":" 199 ","page_number":237},
  {"content":"\r\n\r\nوقت تو آن است كه چون در سايهء درخت دولتى افتاده‌اى كه باوجود كمال عظمت و وفور حشمت كه اقطار خافقين را در زير اغصان معدلت افنان گرفته ، فغصن بشرق و غصن بالعراق ، و غصن بهند و غصن بالخراسان هرگز يك سر مو از قانون صلاح و تقوى و شعار شرع مصطفوى تجاوز نمىفرمايند و الحق مقتضاى فحواى : « الملك و الدين توأمان » . از شمايل اين دولت پايدار ، معاين و مشاهد است كه استقرار قواعد ملك به استمرار مراسم دين منوط فرموده و اطراد امور ملت به اتساق اعمال دولت شريك العنان ساخته .\r\n الدين و الملك داما فى ضيافتكم * مؤبدا من نعيم غير منبتك\r\nفالدين الابكم لحم على وضم * و الملك الا لكم عظم بلا ودك \r\nو از اينجاست كه استقامت احوال مملكت و استيصال اعداى دولت بىسفارت گرز و تير و وساطت رمح و شمشير به وجهى منتظم است كه مزيدى بر آن متصور نباشد .\r\n تفرقه در ملك نيست جز شكن زلف يار * فتنه در آفاق نيست جز خم ابروى دوست \r\nو تو در ميان همه دست توسل و اخلاص از ابتداى اين دولت مبارك باز در غصنى زده‌اى كه به اصل اين درخت از همه نزديكتر است و از شايبهء فساد و ستمگرى از همه دور تر . بار او در هنگام بار همه مرحمت و دادگسترى مىباشد . و بر او در بر ديگران همه لطف و دلجويى .\r\n عبارتى است ز لفظش حديث چشمهء حيوان * كنايتى است ز خلقش نسيم مشك ختن \r\nچرا صورت حال خود را مفصل به زبان قلم كه ترجمان كار افتادگان و بيچارگان است به عز عرض نمىرسانى و به التفات همايونش مستظهر نباشى كه او در چمن اين دولت و قهرمانى حكمش يگانه افتاده است .\r\n\r\n","description":"","footnote":"","page_name":" 200 ","page_number":238},
  {"content":"\r\n\r\n به يك كرشمه تواند كه كار تو سازد * اگر به چارهء بيچارگان « 1 » بپردازد \r\nهرآينه واجب شد حكم عقل شنيدن و قلم‌وار كمر كفايت اين مهم بسته ، استادگى نمودن و صورت تفصيل حال را به عرض پايهء سرير رسانيدن اعنى درگاه گيتىپناه سلطان كامكار ، مستعبد سلاطين گردون اقتدار ، برازندهء تاج و تخت كيانى ، طرازندهء چتر شاهى و علم جهانبانى ، خورشيد جمشيد رتبت ، مشترى برج سعادت و سلطنت ، فريدون گردون اشتباه ، ماه ستاره سپاه ، المخصوص بتأييد الملك المنان « 2 » ، معز الدنيا و الدين بايسنغر بهادر سلطان - خلد اللّه تعالى فى مراضيه ، مآثر ملكه و سلطانه و افاض على العالمين سيما العالمين مراحم لطفه و احسانه - كه بىشايبهء تكلف و تصلف ، مجمع فضائل خسروى و مظهر كمالات صورى و معنوى است . مكارم اخلاق ملكى با پايهء قدر ملكى در ساحهء ذات همايونش دست ايتلاف بهم داده و محاسن جمال صورت با لطايف « 3 » كمال سيرت در مقام موافقت آمده .\r\n اگر ديگران كاصلشان آدمى است * همه مردم‌اند او همه مردمى است \r\nجواد خاطر خطيرش به سوى لطائف معانى چنان تيز كام كه برق را به كودنى نسبت دهد و طبع زلال مثالش به جانب دقايق سحر كلام چنان صاحب اقتدار كه مصاقع فصحا در مجلس فضل‌گسترى به ابكمى موسوم گردند .\r\n تويى كه بلبل طبع تو بر بساط سخن * هزار دست فزون از هزار دستان برد \r\nو در ميدان اقدام گوى شجاعت و بهادرى از اكاسرهء روزگار ربوده و تيغ بسالت و پردلى را به صيقل راى زدوده ، هنگام گيرودار كه دل دليران چون ذره در اضطراب‌اند حلم گران سنگش كشتى وقار شود و كوه ثبات پايدارش قاعدهء طمأنينت و قرار ، استوار گرداند .\r\n رابط الجاش فى مجر العوالى * صادق الوعد سابغ الانعام \r\n\r\n\r\n","description":"","footnote":"\r\n( 1 ) - م 2 : نپردازد .\r\n( 2 ) - م 2 : المنان خلد اللّه تم .\r\n( 3 ) - م 2 : به الطاف .\r\n","page_name":" 201 ","page_number":239},
  {"content":"\r\n\r\n ز هر طرف كه روان شد عنان او دولت * ز پى سه اسپه رود بر طريق استعجال\r\nبه هركجا كه گران شد ركاب او نصرت * پذيره بازرود بر سبيل استقبال \r\nو هنگام افاضت ادرار احسان وجود بىامتنان روزنامه سخاوت طايى ترانه خواند و حكايت كرمهاى معن و يحيى افسانه داند . ابر اگر پيش دست در پا شش ، لاف از ادرار و جوانمردى زند ، بادپيمايى بىحياست . و مشك اگر با خلق كريمش ، دم از خوش‌نفسى زند ، در اصل خطاست . لطائف لطفش در ديجور هموم همان اثر دارد كه نور آفتاب در شب تار . عواطف كرمش در جان حاجتمندان همان عمل كند كه شراب رنگين در جان غمگين .\r\n با ادب دلپسند با سخن جان‌فروز * با خرد بيكران با هنر بىشمار\r\nبا همه عالم جواد و ز همه گيتى فزون * در همه ميدان تمام بر همه دانش سوار\r\nالعقل عن احصاء وصفك عاجز * و الوهم عن ادراك قدرك قاصر\r\nوقف الكلام وراء مدحك حائرا * انى يفى بالمدح ذاك الحائر \r\nو چون اين فقير را نسبت اخلاص و هوادارى با خاك اين آستان اصلى و ذاتى افتاده ، نه تعملى و كسبى چنانچه همواره در سريرت سر كه حرم‌سراى خلوص هوادارى آنجا مىباشد با خيال با كمال آن حضرت به مضمون گفتهء نظامى در مساره بوده و هست كه :\r\n از ملكانى كه صفا ديده‌ام * بستن خود بر تو پسنديده‌ام\r\nهمتم آخر به وفايى كشد * هم سر اين رشته به جايى كشد \r\n\r\n","description":"","footnote":"","page_name":" 202 ","page_number":240},
  {"content":"\r\n\r\nو همانا ضمير منير خداوندى بر اين معنى گواه خواهد بود .\r\n القلب منزلكم فهل من منزل * يخفى سرائره على السكان \r\nپس حكم عشق در اين قضيه موافق آمد به آن معنى كه عقل بدان اشارت كرده بود ، از براى همين از دراز نفسى و ملال مجلس همايون انديشه نكرده به عرض صورت حال و تفصيل حكايت آن جسارت نمود .\r\n تو قصهء بيدلان همى كم شنوى * بشنو بشنو كه قصه‌شان خوش باشد \r\nحال آن است كه قوم اين فقير همواره در عراق به علم و تقوى ممتاز بودندى و به گوشه‌نشينى و صلاح مخصوص ، هرگز دامن عزت و عزلت ايشان به گرد تردد آلوده نبودى ، چون امير بزرگ - انار اللّه برهانه - سايهء چتر تسخير بدان ديار انداخت وجوه و اعيان آن را فرمود كوچانيدن ، برادرانم در حيوة بودند ، ايشان را به تربيت مخصوص گردانيد ، به واسطهء قدمت نسبتى كه معلوم فرموده بودند كه اجداد بندگان از خجند بوده‌اند و لقب تركه از آنجاست و تكليف اسم قضا بر ايشان فرمودند كردن و اين فقير در اثناى اين حالت جهت تحصيل علم و كمال عزم سفر قبله كرد چنانچه وصيت پدر پدر رسيده بود ، كه قناعت در دانستن علوم دينى بدانچه مشهور و مذكور اين بلاد است مكن و سفر دور جهت مايهء دانشورى و تهذيب اخلاق اختيار كنى كه :\r\n نه در غنچه كامل شود قوت گل * نه در بوته حاصل شود سكهء زر\r\nز احداث دهر است تهذيب مردم * چو از زخم خايسك تيزى خنجر \r\nپانزده سال در مواطن بلاد گشت و دريوزهء علم و كمال از بواطن عباد كرد . هرجا كه بزرگى به انگشت اشارت نشان دادند كه نوعى از علم و كمال پيش او هست « سحبا على الهام لا مشيا على القدم » رفت و به قدر مايهء استعداد بهره يافت .\r\n ما قدم از سر كنيم در طلب يار خويش * راه به جايى نبرد هركه به اقدام رفت \r\n\r\n","description":"","footnote":"","page_name":" 203 ","page_number":241},
  {"content":"\r\n\r\nچون مراجعت نمود به عراق زمان اميرزاده پير محمد بود - روح اللّه روحه - به كناره‌اى قرار گرفت به اميد آنكه وضع گوشه‌نشينى قديم بدست آرد يعنى :\r\n منت رضوان نيرزد كوثر و باغ بهشت * ما و آب روى خويش و بوستان خويشتن « 1 » \r\nنگذاشتند مرا طلبيدند و از سر اشفاق و مهربانى به نصايح تطميع‌آميز از وضع گوشه‌نشينى دور كردند و به شيراز بردند و انواع تربيت فرمودند و بعد از او اميرزاده اسكندر « 2 » نيز كه : « به مينو روانش « 3 » پر از نور باد » نسبت قديم رعايت فرمودند و مزيد تربيت دريغ نداشتند تا از افق توفيق ربانى و مطلع تأييد صمدانى صبح اين دولت بزرگ سر برزد و عراق مركز رايات معدلت آيات حضرت خلافت پناهى - خلد اللّه تعالى ملكه و سلطانه - گشت .\r\n نورى از روزن اقبال در افتاد آنجا * كآفتاب فلكى را همه از ياد برفت \r\nباز اين فقير ميل گوشه‌نشينى كرده ، ترك مناصب و وظايف كرد به آرزوى آنكه روزى به قناعت و فراغت توان گذرانيد كه از روى تحقيق :\r\n هر آنكه كنج قناعت به گنج دنيا داد * فروخت يوسف مصرى به كمترين ثمنى \r\nباز ميسر نشد ، جهت تشويش اعدا و انگيز ايشان ضرورت شد به پايهء سرير آمدن و آن نوبت بود كه به سعادت بساطبوس حضرت سلطنت‌پناهى سرافراز گشت « سود سفر آن بود كه آن بار مرا شد » .\r\n به سوداى آن سود سرمايه را * به شكرانه بايد به درويش داد \r\nفىالجمله بندگى حضرت خلافت پناهى عنايت فرموده اسمى كه پيشتر بود ارزانى فرمودند و از حضرت سلطنت پناهى نيز نوازش و انعام يافته مراجعت نمود باز اعدا ، انگيز تشويشى كردند و ايلچى به طلب اين بيچاره فرستادند و\r\n\r\n\r\n","description":"","footnote":"\r\n( 1 ) - م 2 : خويش .\r\n( 2 ) - دم : اميرزاده اسكندر كه .\r\n( 3 ) - م 2 : به مينو ز دانش .\r\n","page_name":" 204 ","page_number":242},
  {"content":"\r\n\r\nبسى ملال و كلال به احوال راه يافت و ليكن چون عنايت حضرت سلطنت پناهى بود و تربيت دريغ نفرمودند حضرت خلافت پناهى التفات پادشاهانه ارزانى داشتند و مزيد تربيتى ضميمهء نوازشها فرمودند كه صيت عزتش به دور و نزديك رسيد و دماغ آرزو از نشئهء جاهش سرخوش گشته ، به گفتهء خسرو مترنم راه عراق پيش گرفت :\r\n از در او مست بيرون آيم و در پيش خلق * چون گدائى نو توانگر خودنماييها كنم \r\nو اين را الحق از اثر تربيت و نوازش آن حضرت دانست و در اين معنى راسخ بود كه رقيقهء اخلاص و هوادارى به وجهى پرورش دهد كه اگر بار ديگر اين سعادت روى نمايد « هرچه بايد خواهد و بخت‌آزماييها كند » .\r\nناگاه يك روز در اثناى اين حال نشسته آوازهء موحش به گوش رسيد مشعر بدانكه ذات مبارك خسروى را از نوايب حدثان تشويشى رسيده ، راستى\r\n « دل كين خبر شنيد كسش باخبر نديد » \r\nو ليكن طريق تبتل و دعا و تصدق بىرعونت و ريا چنانچه وظيفهء مخلصان باشد پيش نهاد خاطر ساخت آرى « در دست ما همين دعوات است و السلام » .\r\nيك صباح جمعى صلحا و عزيزان را طلبيد و نسخهء صحيح بخارى در ميان نهاده و در كيفيت ختم آن جهت سلامتى از اين واقعه مشورت مىكند كه شخصى از قلعه رسيد كه ايلچى آمده است و به حضور شما احتياج دارند جهت مشورتى ، ضرورت شد روان شدن همان بود ديگر نه خانه را ديد و نه ياران و نه فرزندان و عيال مگر به بدترين اوضاع و احوال .\r\n باريد به باغ ما تگرگى * وز گلبن ما نماند برگى \r\nهركس كه روزى سلامى بدين فقير كرده بود روى سلامت نديد . همه را به تعذيب گرفتند و خانه را مهر كرده بنده را در قلعه به جايى محبوس داشتند و هيچ آفريده را نمىگذاشتند كه پيش اين فقير آيد مگر جمعى محصلان متشدد كه چيزى مىطلبيدند\r\n\r\n","description":"","footnote":"","page_name":" 205 ","page_number":243},
  {"content":"\r\n\r\nتا كاغذهاى املاك همه ستدند بعد از آنكه چند روز تعذيب كردند با جمعى روانه گردانيدند كه - عياذا باللّه - از تشويش و تعذيب كه كردند ، سبع ضار پيش ايشان ملكى باشد .\r\n دل پر ز خون و با تو نزنم دمى كه نتوان * به حضور نازنينان غم دل دراز گفتن \r\nو تفرقهء بسيار از آن ممر به خاطر مىرسيد كه اين فقير را ده طفل و عورتى چند ملازم بودند و هيچ خدمتكار را زهره نبود كه پيدا شوند تا به خدمت چه رسد .\r\nذخيرهء خاطرى كه داروغكان را در سالها جمع شده بود از آن ممر كه مال ايتام و غريبان را نمىگذاشتند « 1 » كه تصرف كنند به انتقام استادند ، فى القصه :\r\n از جور و بىحفاظى و از ظلم و بيخودى * زيشان چها نديدم و بر من چها نرفت \r\nچون به همدان رسيد آن مادهء حاده رو به انحطاط نهاد و شربت پيرى و دانش و همه‌دانى فايده كرد . بزرگان همدان وضع اين فقير به داروغا گفتند او نيز ترحيبى كرد و ليكن به طرف كردستان فرستاد و ايشان را به اقلاع تركمان آمد و شد و دوستى بود . در حال شخصى همراه كرده بر سبيل سوغات پيش تركمانان فرستادند و ايشان نيز طمعها كردند و تشويشها رسانيدند تا به هزار حيله از دست ايشان خلاص كرده خود را جمعى همراه كردند و به تبريز سپردند ، شكر كه آنجا از ملوك تركمان خالى بود به غير از ميرى دُرسُن‌نام كه اصلش همانا عرب است ، در آنجا نبود . به گوشهء مسجدى معتكف گشت و به درس حديث و تفسير مشغول شد چندان چه مبالغت به خواندن علمهاى ديگر كردند مجال نداد ، چون چند روز برآمد از اطراف مكاتيب « 2 » فرستادند و صلا زدند و ليكن چون گيلان نزديكتر بود و امير علاء الدين را سابقه ارادت بيشتر ، سخن او را اجابت كرد و زمستان بدانجا كشيد و او تقصير نكرد . رمقى از آنجا باز به حال اين مسكينان راه يافت . آن\r\n\r\n\r\n","description":"","footnote":"\r\n( 1 ) - م 2 : نمىگذاشت .\r\n( 2 ) - م 2 : مكاتبت .\r\n","page_name":" 206 ","page_number":244},
  {"content":"\r\n\r\nبود كه پياده‌اى به درگاه گيتى پناه دوانيد و عرضه داشتى بدين حضرت فرستاد همانا به خاطر مبارك باشد مرحمت فرموده كسى را سفارش به امرا فرستادند و ايشان استمالت‌نامه نبشتند و اين فقير در سمنان به اردوى همايون پيوست و ليكن كوكب بخت هنوز از و بال خلاص نشده بود از آن نتوانست به سعادت بساطبوس فايز گشتن و اسباب توقف در اردو نداشت ، به حكم گفته :\r\n و من مذهبى حب الديار لربها * و الناس مما يعشقون مذاهب \r\nبه گوشهء نطنز كشيد و عيالان را بدانجا طلبيد و زمستان همان‌جا بود تا در زمان مراجعت رايات نصرت آيات باز عزيمت بساطبوس كرده در مرحلهء ساين قلعه بدين آرزو رسيد چه گويم از مباركى آن روز و نعمتى كه خدا ارزانى داشت .\r\n بوسيدن دست تو درآورد به ما جان * در قلزم دست تو مگر آب حيات است \r\nاز آنكه باز انتعاشى به حال بيچارهء بىمعاش رسيد و چون در طى گفتار گهر نثار در هنگام مرحمت و نوازش بىدريغ كه مىفرمودند لفظ تدارك به گوش اميد نيوش رسيده بود و مشاطهء خيال چنانچه صورت نگارى او باشد هر دم اين معنى را به ملابس عرايس آمال و امانى ، مىآراست و انگيز نشاط به سوى استلام اين آستانه و بساط مىكرد ، باعث و محرك سفر هرات شد و صداى همين لفظ بود كه در گنبد صماخ جا گرفته و استحكام يافته كه سبب جسارت اظهار اختصاص و هوادارى قديم نيز شد و گرنه :\r\n كدامين مور باشم من كه روزى * سخن پيش سليمانم برآيد\r\nمن آن ايام دولت را چه گويم * كه گوى او به چوگانم برآيد \r\nملخص احوال آنكه اين زمان نه ماه است كه شكم اميد را به چنين نوازش و تدارك پادشاهانه پر كرده هر هفته يك و دو نوبت شرف بساطبوسى حضرت خلافت پناهى درمىيابد ، و گفتهء كمال صورت حال مىآيد ، يعنى :\r\n شاها روا مدار ز احسان خود مرا * محروم مانده دايم و آن را بهانه هيچ \r\n\r\n","description":"","footnote":"","page_name":" 207 ","page_number":245},
  {"content":"\r\n\r\n هر روز بامداد كنم رخ به درگهت * يك دل پر از اميد و پس آنگه شبانه هيچ\r\nاز طالع است اينكه من و آفتاب چرخ * مشهور عالميم و بر اين آستانه هيچ \r\nپوشيده نماند كه همواره پيش ارباب ملك و ملت سه چيز را به نظر استبصار اعتبار فرموده‌اند يكى قدمت نسبت يعنى هركه پيشتر دست اخلاص در دامن دولت ايشان زده راه او بيشتر بوده و دوم يك جهتى و ملازمت كه هركه بيشتر به درگاه پناه آورده و تردد كرده عزت او زيادت بوده . سوم علم و هنرورى اين زمان از روى تمييز و صاحب عيارى بازار دولت و درگاه حشمت روا باشد كه جمعى كه در ابتداى اين دولت ، به خانه كوچ موسوم بوده باشند و هرگز به درگاه عالم‌پناه نيامده و در علم و هنر كم‌مايه ، بر كسى كه به نظر تربيت مخصوص بوده باشد و شش نوبت باوجود پيرى به درگاه عالم‌پناه يك‌ماهه راه آمده و از مايهء علوم بهره‌مند ، مقدم دارند و اسم و رسمى كه در ميان مردم ، اين بيچاره را بوده باشد بر ايشان نهند و او را خوار و بىاعتبار بگذارند . او در آن مملكت تواند بودن .\r\n گر چنين نيك است تا باشد بمان * ور از اين بهتر همى بايد بكن \r\nو سبب اين معنى آن است كه ايشان از غايت جربزه و دنيادارى دست توسل به شاخهاى محكم زده كه كار ايشان مىسازند و اين فقير به هركس التجا كردن نمىتواند .\r\n جز آستان توام در جهان پناهى نيست * مرا به جز در لطفت حواله گاهى نيست \r\nهمواره عقل پيش‌انديش به حكم گفتهء : « ما اضيق العيش لو لا فسحة الامل » . در زمان تفرقه و شدت حال نويد عروج تراقى امانى و آمال مىداد به دليل آنكه همواره دولتمندان هوشمند و پادشاهان بختيار اگر قهرى بر ابناى\r\n\r\n","description":"","footnote":"","page_name":" 208 ","page_number":246},
  {"content":"\r\n\r\nجنس اين طايفه كرده باشند ، چون سر از چنبر اخلاص و هوادارى نپيچيده باز به درگاه عالم‌پناه آمده و مدتى مديد بر اين گذشته اعيان پايهء سرير شفيع ساخته اگر گناهى نيز كرده رقم عفو بر آن كشيده‌اند و به قدر مرتبهء قهر نوازش ارزانى داشته باشند چنانچه در رشتهء نظم كشيده باشند درر اين ادب شاهوار را آنجا كه گفته‌اند :\r\n خسروا نكته‌اى ز من بشنو * تا تو باشى ز ملك برخوردار\r\nمملكت راست چون ترازويى است * دايم از عقل « 1 » خود معير دار\r\nيك سرش آهن است و يك سر زر * هر دو بر جاى خود مقرر دار\r\nلطف و عنف است آهن و زر او * هر دو با يكدگر برابر دار \r\nهرچند بىادبى و جسارت در دراز نفسى از اندازه گذرانيده و ليكن چون اين نوع سخن به عبارت نفثة المصدور مؤدى گشته هرآينه از صورت بىادبى خالى نخواهد بود كه صورت اين فعل بىادبانه مىباشد و اگر نه خلاصهء عقيدهء اين فقير آن است كه :\r\n بر من جفا ز بخت خود آمد و گرنه شاه * حاشا كه راه لطف و طريق كرم نداشت \r\nدو سخن ديگر در اندرون آرزوانه شده به عرض مىرساند و اختتام كلام بدان مىكند : پوشيده نماند كه هركس در دهى يا شهرى به صنعتى يا حرفتى مشهور و مذكور گشت البته ارباب آن صنعت به زبان طعن و لعن هر قدر كه توانند ملابس اعراض و اوضاع او را در نظر اعيان ملك به دنس عيب و قذرخوارى آلايند فكيف طالب علمى كه نبشته‌هاى او همراه صبا و شمال به جناح دلپذيرى و قبول ، اقطار و اكناف جهان را فروگرفته باشد و قصاد از هندوستان\r\n\r\n\r\n","description":"","footnote":"\r\n( 1 ) - در حاشيه نسخهء اصل و حاشيه نسخه‌هاى : م 2 و دم به جاى كلمهء « عقل » كلمهء « عدل » آمده است .\r\n","page_name":" 209 ","page_number":247},
  {"content":"\r\n\r\nو روم جهت نسخهء رسايل و تؤاليف « 1 » او فرستند و طلبند و شاگردان او در اطراف ممالك مثل : شيراز و سمرقند و روم و هند ، ميان دانشوران مشاراليه‌اند .\r\n مرا به چشم قياس كسان مبين كه ز علم * دلم به گيسوى حوران همىكند بازى \r\nو حال آنكه اين طايفه از همهء اهل حرف به حسد و خباثت نفس و غيبت يكديگر ممتازاند .\r\nآورده‌اند كه سبب اين معنى را از افلاطون پرسيدند جواب چنين داد كه غذا تقويم بدن اصحا كند هركس كه به نوعى از مرض مبتلا گردد و اگر چه شمه‌اى از انحراف مزاجى باشد چون به غذا مشغول شود مفضى به امراض موحش گردد و حال آنكه جوهر علم غذاى روحانى است بايد كه اولا تهذيب ذات خود از هواجس جسمانى و امراض روحانى بكنند و بعد از آن متعرض غذا شوند . چون طايفهء طلبه بيشتر به امراض روحانى مثل حسد و بغض و بخل و غيره مبتلا مىباشند و بىتنقيه و تهذيب نفس مشغول به تناول غذا كه عبارت از علم است مىشوند ، هرآينه به تراكم آن امراض مبتلا شوند .\r\n شست‌وشويى بكن و آنگه به خرابات خرام * تا نگردد ز تو اين خانهء پاك آلوده \r\nغرض كه هيچ‌كس را از اعيان مشهوران جهان طمع اين نبوده كه از غايلهء زبان اقران زمان خود سالم باشد .\r\n و من ذا الذى من السن الناس سالم * و لو « 2 » انه ذاك النبى المؤيد \r\nحضرت رسالت پناه ختمى محمدى - صلوات اللّه و سلامه عليه - با وجود معجزات باهره و حجج ساطعه كه به دست قدرت و قوت نبوت او :\r\n\r\n\r\n","description":"","footnote":"\r\n( 1 ) - م 2 : توليف\r\n( 2 ) - دم : و لو لا انه .\r\n","page_name":" 210 ","page_number":248},
  {"content":"\r\n\r\n قرص قمر به كاسهء گردون فروشكست * از خوان معجزش چو خسيسى نواله خواست \r\nجمعى از اقران زمانش كه در معرض جاه و شهرت بوده ذات مبارك او را به هرگونه عيب - تعالى عن ذلك ، - موسوم كردند ، چنانچه نصوص آيات تنزيل ، افصاح بدان نموده چندين موضع .\r\n گرنه معيوب بداختر عيب گويد ، چون كند * چون به غير از عيب چيزى ديگرش در جيب نيست \r\nدر زمان غيبت بندگى حضرت ، جمعى انگيز آن كردند كه از علماى اين « 1 » شهر وضع اين فقير را استفسار كنند و همانا يك‌دويى از ايشان به هرگونه سخن ، مشغول شده باشند و اين فقير چون شنيد خود به عرض پايهء سرير خلافت پناهى رسانيد كه چيزى كه در غيبت گفته‌اند بايد كه در حضور آيند و بگويند و ليكن چون ايشان استناد آن سخن را به شيخ محمد جزرى كرده بودند ، ايشان را معذور داشت چه او مردى بزرگ بود و ليكن از مايهء دانشورى به غير علم قرائت و حفظ قران و شطرى از متن احاديث ، چيزى ديگر نداشت و چون به عراق آمد و طيلسان شيدى بسر كشيد و در مجالس ملوك همين عربى گفتى ، رتبت تقدمى يافت و جمعى از مشايخ كه معتقد فيه ملوك بودند ، مصلحت وقت خود چنان ديدند كه در مناصب آنجا او را دخل دهند لا لحب على « 2 » و چون صاحب منصب شد در مجالس از شاگردان اين فقير دايم متأذى شدى و شكايت كردى و يك‌بار حكايت وضع او در مصر يكى از ملوك پرسيد از اين فقير و از آنچه آنجا بود شمه‌اى گفته شد و او را نوع تنزلى از آن وضع كردند ، مايهء عداوت را از آن‌گاه باز مخمر خاطر داشت و ليكن چون در عراق اظهار آن نتوانست ، چون بدينجا آمد وسعت دستگاه ، ضميمهء جاه داشت ريزه مرغوبات و تبركات به اعيان و اعوان ملك ريخته كوى چند بر سر راه اين فقير كند و باوجود آن\r\n\r\n\r\n","description":"","footnote":"\r\n( 1 ) - دم : علماى اين وضع .\r\n( 2 ) - م 2 : علمى .\r\n","page_name":" 211 ","page_number":249},
  {"content":"\r\n\r\nكه در زمان اميرزاده اسكندر كه اولا باعث بر تمكين او در عراق و تربيت منصب اين فقير شد و بعد از آن اعدا او را در شش‌در تشويق مىداشتند ، اين فقير طرف او گرفت و هميشه ممنون منت بودى و اظهار عهد محبت كردى كه بسته‌ام چنانچه در نبشته‌هاى او ظاهر است ، اين‌ها امر دستيارى او است .\r\n من عاشر الناس لاقى منهم نصبا * لان سوسهم بغى و عدوان\r\nتا جهان هست از جهان اهل وفايى برنخاست * نيك عهدى برنيامد آشنايى برنخاست\r\nاز مزاج اهل عالم مردمى كم « 1 » جوى از آنك * هرگز از كاشانهء كركس همايى برنخاست \r\nو سخن دوم آن است كه اين فقير هرگز معتقد جمعى كه به سرمايهء علوم و حقايق درويشان و جلايل احوال ايشان دكان مشيخت واكنند و كمند رغايب هركس را به عبارت رايقهء شايقه راست كرده در گردن طوايف عالم اندازند و ايشان را در دايره مريدى در آورند چنانچه حافظ گفته باشد :\r\n صوفى نهاد دام و سر حقه باز كرد * بنياد مكر با فلك حقه باز كرد \r\nنبود . در اثناى مسافرت هرجا كه بدين طايفه رسيده به مقارع « 2 » تعريض و توبيخ متعرض ايشان شده و دو ركن از جملهء آن رغايب كه آلت كمند ساخته و مىسازند يكى ظهور خاتم الولايه است كه گويند نزديك شده است و در اين دو سال خواهد بود و اختيار عالم پيش درويشان خواهد بود . و يكى ديگر ارخاى عنان طبيعت و خلع عذار تكاليف شرعى كه اين دو چيز مرغوب « 3 » بيشتر طباع عامه است و هركه را يكى از اين در گردن همت انداختند و اشراب كردند منقاد و اسير گشت ؛ در اين هر دو باب با ايشان بحثها كرده در خلوت و به سرحد الزام و\r\n\r\n\r\n","description":"","footnote":"\r\n( 1 ) - م 2 : كم جواز آنكه .\r\n( 2 ) - مقارع جمع مقرع : پناهگاه .\r\n( 3 ) - دم : مرغوب طباع بيشتر .\r\n","page_name":" 212 ","page_number":250},
  {"content":"\r\n\r\nاعتراف رسانيده حتى كه يكى از بزرگان عصر كه پيشتر از آنكه اين فقير عازم سفر شود بديشان رسيده بود و ايشان خرقهء تبرك آوردند و اين فقير گردن اعتقاد پيش داشته بر سر اين فقير انداخته بودند در زمانى كه از سفر مراجعت نمود و جمعى ديد كه منسوب بدان بزرگ‌اند و التزام تكاليف شرعيه كما ينبغى نمىكنند چون در بعضى مراحل كه با ملوك مىبود اتفاق صحبت بدان بزرگ افتاد آن سوابق مذكور حجاب راه نشد و فى الحال طلب خلوت كرده اظهار شناعت وضع ايشان در اين معنى كرد و مكالمه به حدى ممتد شد كه به مباحثه و مكاوحه انجاميد و آخرالامر در قلعهء اعتذار گريخت كه واقع چنين است ولى جمعى از يك‌ساله و ششماهه و يك‌ماهه راه‌هاى طلب و دردمندى در خاك نياز نهاده به اميد يك انگشت كاغذ كه از ما بستانند مىآيند ، انصاف نباشد از ايشان دريغ داشتن .\r\n بيا كه رفعت اين كارخانه كم نشود * به زهد همچو تويى يا به فسق همچو منى \r\nگفتم بلى رفعت كنگرهء كارخانهء شما خود كم نخواهد شد و ليكن اين طايفهء طالبان دردمند از اين وضع ، تصور چنان مىكنند كه التزام تكاليف شرعى ضرورى نيست در اين راه و باوجود آنكه غير واقع است اين موجب « 1 » افسردگى ايشان مىشود .\r\nفرمودند كه آن را طالب نگويد كه بدين قدر افسرده گردد .\r\nگفتم كه تنزل به مقام طالبان ضعيف بايد كردن كه حضرت رسالت فرموده است : « سيروا سير اضعفكم » اگر سوار براند پياده واماند .\r\nهيچ نگفتند . و در نوبت اول كه بدين شهر رسيد بزرگى بود كه هم در اينجا به صحبت او رسيده بسيار اظهار محبت و دوستى مىكردند بدين فقير و از درويشان او نيز چيزها مشاهده مىشد كه محل سخن بود ، با او نيز خلوت كرد و گفت كه : حاشا از شما كه گمان برند كه موطن ترقى شما ، مقام جمع\r\n\r\n\r\n","description":"","footnote":"\r\n( 1 ) - م 2 : فسردگى .\r\n","page_name":" 213 ","page_number":251},
  {"content":"\r\n\r\nرسمى باشد يا درويشان شما را هم آنجا پيش منتهاى منازل سير نباشد از اوضاع مردم كه نسبت خود به شما مىكنند همين فهم مىشود كه انخلاع از تكاليف شرعى شعار خود كرده ، به هركس صحبتهاى مشوش « 1 » مىدارند و هرگونه سخن مىگويند ، حقا كه او در مقام قصور و انصاف درآمد كه ضبط مردم كردن در اين روزگار به غايت مشكل افتاده است و استعدادها قاصر و مردم ميل به اباحت بسيار كرده‌اند .\r\nگفتم هرگاه كه چنين است شما را نشايد كه همه كس به خود راه دهيد ، جمعى كه همت ترقى داشته باشند و قوت آنكه از فرق بعد الجمع كه آن است موطن كمال بزرگان ، بهره‌مند تواند بود ، راه دهيد و باقى را دور كنيد كه فساد بسيار از اين وضع پيدا شود - نعوذ باللّه - چه اين مقام جمع اقتضاى آن مىكند كه هر عينى و صفتى و فعلى به جاى خويش بشناسد : خوب به وجه خوبى و زشت از روى زشتى و به همان دستور كه شناخته باشد به مرتبهء هريك قيام نموده ، به خوب متلبس شوند و از غير او اجتناب نمايند به وجهى كه انبياى عظام بدان مبعوث گشته پيغمبر ما - صلوات اللّه عليه و عليهم اجمعين - آن را تمام انجام فرموده .\r\nالحق شنيد « 2 » اين سخنان را به سمع تلقى و جمعى را دور كرد و آنچه در باب خاتم الولايه نيز فهم كرده بودند با ايشان بحث كرد و روشن گردانيد كه صورتى كه ايشان در اين باب نقش بسته‌اند غير آن است كه بزرگان نشان داده‌اند و از مطاوى قرآن و حديث بيرون آورده و هنوز تا آن زمان خيلى مانده . و غير اين دو كس ، به بسى مشايخ رسيد و اين معنى با ايشان تمام كرد .\r\nاز آن جمله قبل از آنكه به سفر رود به سر دفتر فساد و آشوب كه اين فتنه در جهان از راهگذر مردم او پيدا شد « 3 » رسيد در اصفهان و توجيه سخنان\r\n\r\n\r\n","description":"","footnote":"\r\n( 1 ) - م 2 : مىدارد .\r\n( 2 ) - دم : الحق شنيدن اين سخنان .\r\n( 3 ) - دم : پيدا شده .\r\n","page_name":" 214 ","page_number":252},
  {"content":"\r\n\r\nمذكور با خدمتش به حوالى تفضيح « 1 » رسيد و به وقاحت انجاميد چنانچه اين معنى شهرتى داشته باشد .\r\n من آنچه شرط بلاغ است با همه گفتم * اگرچه فايده‌اش بد قبول و گاه ملال \r\nاين زمان آنچه در معدهء « 2 » نامأنوس گره شده و هضم نمىشود و درد سر مىكند آن است كه آن جماعت را اثارهء تهمتى پيدا شد و متهم گشتند . اين طالب علم پير بيچاره كه همواره در آن معنى با ايشان در مقام مقابله و معانده و نصيحت مىبود و همه كس را اين معنى معلوم در سلك ايشان كشيدند و عجيب‌تر آنكه ايشان را از اين تهمت ضررى چندان نرسيد و اين بيچاره وراى آنچه عرضه داشت كرد دامن عرض خانهء هفتصدساله آلودهء شناعت اين تهمت گشت و مضغهء جهانيان شده حالى بس غريب « لاله ساغرگير و نرگس مست و بر من نام فسق » .\r\nجهان‌پناها اگر مجرد منصب دنيوى بودى باللّه العظيم كه هرگز به گوشهء چشم هوس در نياوردى و ليكن اين كار « 3 » بدين صورت كه افتاده تعلق به عرض خاندان قديم گرفته كه نشان شناعت آن سالها بماند بر فرزندان - عياذا باللّه - و عقوبت آن مخصوص دار دنيا نخواهد بود . چنانچه فتواى معاندان در دست دارد كه واجب است بر اين فقير كه بكوشد در اين باب ، خداى آگاه است كه دو نوبت كه در اردو به درگاه عالم‌پناه آمد و تفرس اوضاع نمود بدين جازم گشت كه اطفال را نقل به مملكت ديگر كند و به همين فكر مراجعت نمود .\r\n عروس خاك خراسان چو نيست سازنده * چه وصل او به نكاح و چه هجر او به طلاق \r\n\r\n\r\n","description":"","footnote":"\r\n( 1 ) - م 2 : تفصح .\r\n( 2 ) - دم : ناموس . م 2 : نامأنوس كرده شده .\r\n( 3 ) - دم : بدين صورت افتاده .\r\n","page_name":" 215 ","page_number":253},
  {"content":"\r\n\r\nو ليكن چند چيز سد راه آمد يكى آنكه به عرض حضرت سلطنت پناهى نرسانيده بود و مجال آن نشده و ديگر آنكه جمعى از بزرگان مخفى هستند كه به حكم : « اوليائى تحت قبابى لا يعرفهم غيرى » .\r\n للّه تحت قباب العز طايفة * اخفاهم فى رداء اللطف اجلالا \r\nاز نظر اعيان جهان مطلقا مخفى مىباشند و اگرچه اين فقير بدين وضع كه دارد اين زمان ، ايشان نمىتواند يافت و ليكن جماعتى كه راه ملاقات آن بزرگان دارند گاهى تنبيه اين فقير در مهمات كه افتد مىكنند . چنان فهم شد كه نقل موافق مزاج بزرگان نيست و تحريك به احرام اين حرم هم از آن ممر بود فى القصه اين زمان ، سلوك جادهء اصطبار نيز به سر منزل اضطرار رسيده به وجهى كه اگر در تفصيل آن شروع كند موجب سآمت مجلس همايون گردد .\r\n هركس در اضطرار به جايى كند پناه * ما را پناه سايهء گيتى پناه تو است \r\nافاضل ملاذا ، چون شكستگى و افتادگى اين پير پرعيال كه همواره از مخصوصان آستان سعادت آشيان بود بر راى مظالم‌زداى ، روشن و هويداست اميدوار است كه يك لحظه لحاظهء التفات خسروانه مشغول همين فرمايند كردن و بر دامن عنايت و عاطفت قديم نهادن ، باشد كه از ملامت دوستان و شماتت دشمنان خلاص گردد :\r\n چون غير آستانت در همتم نيايد * هرگز كه بهر كارى بر سوى آن بپويم\r\nشرح خرابى من گر بشنوى ز كلكم * هم خود اشارتى كن اين قصه با كه گويم \r\nبيشتر از اين بسط بساط جسارت نتوان نمود و نشايد :\r\n تا رمضان متصل به عيد بود * دولت از درگهت بعيد مباد \r\n\r\n","description":"","footnote":"","page_name":" 216 ","page_number":254},
  {"content":"\r\n\r\n هميشه تا گل انجم چنان بود كه صبا * فرونريزد از اين سبز و تر گلستانش\r\nز خرمى چمن ملك تو چنان بادا * كزو زياده بود بارور گلستانش \r\nبمحمد و آله صلوات اللّه و سلامه عليه و عليهم اجمعين . تم « 1 » الكتابة فى 17 رمضان سنه 838 به شيراز . م .\r\n\r\n\r\n","description":"","footnote":"\r\n( 1 ) - م 2 : تم الكتابة فى يوم الأربعاء چهارم محرم سنه 904 هجرية بمسعوديّة يزد . دم : تم الكتابة فى جمادى الآخر به ابرقوه .\r\n","page_name":" 217 ","page_number":255},
  {"content":"\r\n . \r\n","description":"","footnote":"","page_name":" 218 ","page_number":256},
  {"content":"\r\n\r\n\r\n7 رسالهء اعتقادات\r\n\r\n","description":"","footnote":"","page_name":" 219 ","page_number":257},
  {"content":"\r\n . \r\n","description":"","footnote":"","page_name":" 220 ","page_number":258},
  {"content":"\r\n\r\n\r\n[ مقدمه 
  ]\r\nب س م / ا ل ل ه / ا ل ر ح م ن / ا ل ر ح ى م 102 66 329 289 حمد بىحد و سپاس بىقياس مالك الملكى را كه پويندگان جهان نمايش يكسر بر در بارگاه جلالش دست نياز بر سينهء فروتنى نهاده به پاى بندگى ايستاده‌اند . « 1 » و جويندگان گوهر دانش كه سرآمدهء اين گروه‌اند و يا بندهء شاهراه آگاهى در بر خاكساران آستان حرم‌سراى جمالش « 2 » هم به تكاپوى پرسش و پرستش‌اند . « 3 »\r\n چه تارى و روشن چه بالا و پست * گواه است بر هستيش هرچه هست « 4 »\r\nدور و نزديك در رهش پويان * وحده لا شريك له گويان \r\nو صلات صلوات نثار خاك پاك نمايندگان آن راه كه برگزيدگان بارگاه كبريااند ، على الخصوص سرخيل آن زمرهء صفا اعنى محمد مصطفى و آل باكمالش ، كه هرچند در سلك زمان شخص گران‌مايه‌اش جوهر باز پسين شده ، و ليكن در گزين گاه تميّز ذاتى او است كه اولا برداشتهء دست قبول آمده و ديگران براى بنياد قصر كمالش پيشتر از او در عالم نمايش پيدا شده‌اند و هويدا گشته . « 5 »\r\n گرچه پيشند انبيا چه غم است * پيشى صفر بيشى رقم است \r\nاما بعد ، باعث بر نبشتن اين رساله دو چيز شد : يكى آنكه در قرآن مجيد كه آيينهء مقصودنماى هر صادقى است كه قاصد سرحد مراد باشد ، چنان يافت كه حق تعالى حكايت فرمود از زبان هود - عليه السلام - كه او گواه گرفت\r\n\r\n\r\n","description":"","footnote":"\r\n( 1 ) - ب : ايستاده‌اند جويندگان .\r\n( 2 ) - ب : جمالش به تكاپوى .\r\n( 3 ) - ب : بيت .\r\n( 4 ) - ب : بيت .\r\n( 5 ) - ب : بيت .\r\n","page_name":" 221 ","page_number":259},
  {"content":"\r\n\r\nمردم زمان خود را بر اعتقادى كه داشت ، باوجود كفر ايشان در آن آيت كه مىفرمايد  « إِنِّي أُشْهِدُ اللَّهَ وَ اشْهَدُوا أَنِّي بَرِيءٌ مِمَّا تُشْرِكُونَ . »  چه هود - عليه السلام - از « 1 » نور نبوت و صفاى « 2 » ولايت معلوم داشت كه عالميان در موقف عرصات باز خواهند « 3 » داشتن و از ايشان هر گواهى كه دارند شنيدن . و همچنين در حديث صحيح آمده است و مشايخ سنت مثل بخارى و مسلم در صحاح خود آورده‌اند كه : ابو هريره - رضى اللّه عنه - روايت مىكند از رسول - صلى اللّه عليه و سلم - كه فرمود : « المؤذن يشهد له من يسمع اذانه ، » يعنى هركس كه بانگ اذان مىشنود فردا از براى مؤذن گواهى خواهد داد . و همچنين در حديثى مطول آمده است به روايت ابو سعيد خدرى كه شيطان از براى دشمنىيى كه با بنىآدم دارد در وقت اداى « 4 » كلمهء شهادت و استعاذت مىگريزد و صوت ضراط را عايق شنيدن آن كلمه مىكند تا فردا اداى كلمهء شهادت كه سبب رستگارى ايشان شود او را نبايد كرد . « 5 »\r\n به غفلت برمياور يك‌نفس را * مدان غافل ز كار خويش كس را\r\nكه يكسر واقفند احوال ما را * نهان خواهند كردن آشكارا \r\nهرآينه بر ما واجب‌تر آمد آشكارا كردن اعتقاد خود بر نزد حاضران زمان و زمين خويشتن كه عبارت از امت ختمى محمدىاند كه خلعت وجود ايشان به طراز  « كُنْتُمْ خَيْرَ أُمَّةٍ أُخْرِجَتْ لِلنَّاسِ »  مزين و محلى است تا فردا سبب رستگارى گردد . ان‌شاءالله « 6 » وحده العزيز .\r\n پيداست حال مردم صادق چنانچه هست * خرم كسى كه فاش كند هر نهان كه هست \r\nو باعث دوم بر نبشتن اين رساله آن شد كه ابناى روزگار به تخصيص\r\n\r\n\r\n","description":"","footnote":"\r\n( 1 ) - دم : به نوره .\r\n( 2 ) - ب : صفائى .\r\n( 3 ) - ب : باز خواهد .\r\n( 4 ) - ب : اداى شهادت .\r\n( 5 ) - ب : بيت\r\n( 6 ) - ب : ان‌شاءالله العزيزه بيت .\r\n","page_name":" 222 ","page_number":260},
  {"content":"\r\n\r\nاهل دستار ، چنانچه شيمهء شريفهء ايشان است كه به « 1 » مقراض اغراض همواره ملابس اعراض يكديگر را عرضهء تخريق و تمزيق مىسازند ، چنان استماع افتاد كه در پايهء سرير اعلى در باب اعتقاد درويشان از اين جنس حكايتى كرده‌اند « 2 » .\r\n تا چه مورم كم‌سخن نزد سليمان گفته‌اند * يا چه مرغم كم حكايت پيش عنقا كرده‌اند \r\nهرآينه اولا سبب اين معنى عرضه داشت كردن و بعد از آن اعتقاد خود را آشكارا گردانيدن واجب ديد .\r\nاما سبب آنكه اين طايفه منكر « 3 » مىباشند درويشان را آن است كه علمى چند مشكل از آثار انبيا و رموز اوليا بر روى روزگار مانده كه دست فهم هركس به دامن ادراك آن نمىرسد ، و به غير از زيركان هوشمند كه به حسن متابعت و پيران طريقت اين راه را سپرده به پايمردى رفيق توفيق بعد از رياضت‌هاى بىشمار و علوم بسيار كه حاصل كرده تيزكام فكر را در اين ميدان توانند دوانيد ديگرى را مجال ادراك آن نمىباشد « 4 » .\r\n هزار نكتهء باريك‌تر ز مو اينجاست * نه هركه سر بتراشد قلندرى داند \r\nو از اينجاست كه همواره در زمان پيشين ، كه روى روزگار به آثار سلف صالح آراسته‌تر از اين بود ، بيشتر علماى عالىجناب و اولياى ارشاد مآب را ، مثل امام محمد غزالى و شيخ عبد اللّه انصارى و غيرهم كه گوى سبقت در ميدان دوران از اشباه و اقران خود به فنون علم و عمل ربوده‌اند ، بدين عيب موسوم گردانيده‌اند و تصانيف بلند پايهء ايشان را به نامها مطعون كرده « 5 » .\r\n عشق‌بازى نه من آخر به جهان آوردم * يا گناهى است كه اول من مسكين كردم \r\n\r\n\r\n","description":"","footnote":"\r\n( 1 ) - ب : كه بر .\r\n( 2 ) - ب : بيت .\r\n( 3 ) - ب : منكر باشند .\r\n( 4 ) - ب : بيت .\r\n( 5 ) - ب : بيت .\r\n","page_name":" 223 ","page_number":261},
  {"content":"\r\n\r\n« للّه الحمد و المنة » كه چون زبان طعن عيب‌جويان هركسى را نامى مىنهند و جامهء نام و ناموس هركه مىشناسند به رنگهاى گوناگون مىرزند « 1 » ، يكى را به رفض نسبت مىكنند ، و يكى را بدانكه خارجى است ، و يكى را بدانكه معتزلى است ، اين فقير را بارى در سلك طايفهء صوفيه مىكشند ، مثل جنيد و شبلى و بايزيد و خواجه محمد على حكيم ترمذى ، و شيخ سعد الدين حموى كه نور و صفاى مرقد هريك قطرى از اقطار عالم منور و معطر گردانيده « 2 » .\r\n سر سوداى وصالش نه من مفلس راست * مايه‌داران جهانم همه انبازان‌اند \r\nهرآينه چون وضع روزگار بدين هنجار بود ، ملهم وقت را فرمان چنين شد كه صورت حال را با مشهود اعتقادى كه دارد در رشتهء انتظام كشد « 3 » و به عز عرض پايهء سرير معدلت صرير رساند « 4 » ؛ اعنى عليا حضرت گردون رفعت ، پادشاه گردون پناه ، خسرو ستاره سپاه ، فروزندهء گوهر تاج دولت و بختيارى برازندهء چتر عظمت و ديهيم جهاندارى ، زنده‌كننده شعار شرعى و نواميس الهى ، محوكنندهء رسوم بدعت و آثار تباهى « 5 » ، داراى تخت آراى و فريدون پىفرخ ، معين الدولة « 6 » و الدنيا و الدين ، اميرزاده شاهرخ كه در اوج دولت و عدل‌پرورى آفتابى است تابنده و بر سپهر سلطنت و دادگسترى خورشيدى درخشنده « 7 » .\r\n در اوج عز و دولتى اى آفتاب ملك * يا رب مباد تا به قيامت زوال تو \r\nدولتمندى كه رياض اسلام را كه مدتى مديد بود كه خار بدعت و خاشاك ظلم و شنعت چنان مستولى شده بود كه چمن شرايع و احكام هدايت انجام نبوى را از نشو و نما باز داشته ، به ميامن فرمان جهان مطاع و تيغ عالم اقطاعش يكسر از بيخ كنده شد و پاك گشت . كنون در هيچ گوشه ، آوازهء ظلم نيست و نام و نشان\r\n\r\n\r\n","description":"","footnote":"\r\n( 1 ) - ب : مىزند .\r\n( 2 ) - ب : فرد .\r\n( 3 ) - ب : كشيد .\r\n( 4 ) - ب :\r\nرسانيد .\r\n( 5 ) - دم : تباهى .\r\n( 6 ) - ب : معين الدين الدولة و الدين .\r\n( 7 ) - ب :\r\nفرد .\r\n","page_name":" 224 ","page_number":262},
  {"content":"\r\n\r\nبدعت و سياست نمانده « 1 » .\r\n ظلم در آفاق نيست جز شكن زلف يار * فتنه در ايام نيست جز خم ابروى دوست \r\nجوانبختى كه باوجود اسباب دولت و كامكارى « 2 » و سرمايهء جوانى و بختيارى يك لحظهء اوقات قدسى ساعاتش به شيوهء ملاعب و ملاهى كه شيمهء سرخوشان شراب دولت و مغروران نشئهء جاه باشد آلوده نگردد ، بلكه همواره عمر گرانمايه را صرف تلاوت آيات قرآنى و التزام نوافل عبادات صمدانى مىفرمايد ، چنانچه اكثر ساعات شبانروزى مستغرق اداى اوراد كه دأب پسنديدهء عباد و عباد است دارد « 3 » .\r\n هم عبادت در حسب هم پادشاهى در نسب * كو سليمان تا در انگشتش كند انگشترى \r\nازاين‌رو واجب نمود كه اين پادشاه عادل ديندار ، كه باد از عمر و ملك برخوردار ، بر عقيدهء خود گواه گيرد ، تا فردا « 4 » در روز رستخيز كه هر چيز گواهىيى كه داشته باشند در حق يكديگر دهند . اين سبب رستگارى و سربلندى گردد ، ان‌شاءالله وحده العزيز .\r\nهرآينه مىگويد و گواه مىگيرد كمترين خاكساران « 5 » كوى افتقار و انكسار مؤلف اين رساله صاين تركه بعد از خداى تعالى اين پادشاه دين پناه را و همچنين هركه در اين زمان و زمين حاضراند و سخن اين فقير مىشنوند ، خواه جسمانيان عالم صورت كه همگنان درمىيابند ايشان را ، و خواه روحانيان عالم معنى كه ديدهء صورت‌بينان به ادراك ايشان وفا نكند ، يكسر را گواه بر اين عقيده مىگيرد و بر اين سخن كه در اين رساله ثبت است : اولا در آنكه خداى تعالى يگانه است به يگانگى حقيقى ، بىنياز از شريك و انباز . يعنى در الوهيت و آفريدن\r\n\r\n\r\n","description":"","footnote":"\r\n( 1 ) - ب : فرد .\r\n( 2 ) - ب : كامرانى .\r\n( 3 ) - ب : فرد .\r\n( 4 ) - ب :\r\nتا فرداى قيامت كه هر چيز .\r\n( 5 ) - م 2 : خاكسار كوى .\r\n","page_name":" 225 ","page_number":263},
  {"content":"\r\n\r\nعالميان هيچ احتياج به غير ندارد كه واسطه باشد ، چنانچه در اعتقاد بعضى از فلاسفه است ، بلكه به خودى خود آفريد « 1 » و آفريند هر آفريده‌اى كه هست و باشد .\r\n از هيچ لعبتى به طرازد كه هيئت است * بر آب صورتى بنگارد كه پيكر است\r\nگر مهره‌اى ز گوهر آبى كند درست * ور گونه‌اى به جوهر « 2 » خاكى دهد ، زر است \r\nنه جوهرى است كه او را جايى باشد يا جسمى كه او را جهتى معين صورت بندد ، چنانچه مجسمه برآنند ، تعالى عن ذلك ، كه منزه است از هرچه صورت پذيرد يا جاى گيرد ، دور از آنها كه ملاحده گويند و جمعى صورت‌پوشان بىمعنى كه اهل زمان ايشان را وجودى نام نهاده‌اند ، چه جاى آنكه مقدس و منزه است از هرچه در خيال آيد يا در عقل گنجد و به فكر اهل دانش يار آيد « 3 » .\r\n پاك از آنها كه غافلان گفتند * پاك‌تر ز آنكه عاقلان گفتند \r\nپاكا ذاتى « 4 » كه حيوة كامل او از اين روح بخارى كه از امتزاج اركان مىبندد منزه است ، چنانچه علم شاملش از انطباع صور معلوم مقدس و معرا است . و سمع او از آلات اصمخه و آذان مستغنى است ، چنانچه بصر « 5 » كه از عضلات « 6 » حدقه و اجفان بىنياز و معرا . و همچنين كلام تمامش را حاجت به حنجره و لسان نيست . پادشاهى كه ميدان ارادتش به سرحد ايجاد « 7 » منتهى نيست ، چنانچه فلاسفه گويند ، بلكه ممالك ايجاد و اعدام و اعادهء اعدام همه در زير حكم و فرمان او است و قدرت فرمان مطاعش در ايجاد و اعدام به ماده و مدت موقوف نه « 8 » .\r\n\r\n\r\n","description":"","footnote":"\r\n( 1 ) - ب : آفريده .\r\n( 2 ) - ب : گوهر .\r\n( 3 ) - ب : بازآيد .\r\n( 4 ) - ب : پاك .\r\n( 5 ) - ب : بصر از .\r\n( 6 ) - دم : كه از آلات .\r\n( 7 ) - ب : الحاد .\r\n( 8 ) - ب : مصراع .\r\n","page_name":" 226 ","page_number":264},
  {"content":"\r\n\r\n« مقدرى نه به آلت ، به قدرت مطلق » ؛ ذو الجلالى كه باوجود اين عظمت و عزت ديدار همهء انوار را در روز قيامت از ديدهء اهل ايمان دريغ ندارد ؛ دور از آن سخن كه معتزله گويند كه او را هرگز نتوان ديد ، حاشاه عن ذلك ، چه ديده‌وران « 1 » كوى ايمان و ايقان در آن روز ديدار او را مانندهء « 2 » ماه چهارده تابنده « 3 » بينند ، چنانچه در حديث نبوى آمده : « سترون ربكم كما ترون القمر ليلة البدر « 4 » » .\r\n گفته‌اى در قيامتم بينند * اين گروهى محب شيدايى\r\nآن‌چنان روى دل‌ستان كه تراست * خود قيامت بود كه بنمايى \r\nلطيفى كه هرچه خواهد كند ، بر او هيچ واجب و لازم نيايد . اگر خواهد اهل طاعت و ثواب را به ديوان عدل فرستد « 5 » و در كشاكش پرستش دارد . و اگر خواهد عاصيان و اهل عقاب بر در بارگاه فضل بدارد « 6 » و نامهء گناه ايشان را رقم عفو كشد ، دور از آن سخن كه شيعه گويند « 7 » كه بر او واجب است كه لطف كند بر اهل طاعت و غضب بر اهل معصيت « 8 » .\r\n اى به درماندگى پناه همه * كرم تو است عذر خواه همه\r\nقطرهء ابر رحمت تو بس است * شستن نامهء گناه همه \r\nكريمى كه عاصيان امت محمد را - صلى اللّه عليه و سلم - اگرچه گناه بزرگ كرده باشند و به كبائر جرأت نموده در عذاب ابد نگذارد و به ميامن شفاعت اين مهتر از همه بهتر خلاص شده پروانچهء بهشت جاويد ارزانى دارد خلاف معتزله « 9 » :\r\n شرط شفاعت تو ز ما گر كبائر است * ما را بسى متاع از اين جنس حاضر است \r\n\r\n\r\n","description":"","footnote":"\r\n( 1 ) - ب : ديده‌وران روز ديدار او را .\r\n( 2 ) - ب : مانند .\r\n( 3 ) - ب :\r\nتا بينند و بندد .\r\n( 4 ) - ب : قطعه ، گفتيم .\r\n( 5 ) - ب : برد .\r\n( 6 ) - ب : ندارد .\r\n( 7 ) - م 2 : گويند بر او .\r\n( 8 ) - ب : ابيات .\r\n( 9 ) - ب : بيت .\r\n","page_name":" 227 ","page_number":265},
  {"content":"\r\n\r\nحكيمى كه نيك و بد هر چيز را به زبان شرع و پروانچهء مطاع او موقوف كرده ، نه عقل « 1 » را قوت آن داده كه به خودى خود اين حكم تواند كرد چنانچه معتزله گويند . و نه در ذات « 2 » هر چيز صفتى نهاده كه سبب نيكى و بدى او تواند شد « 3 » .\r\n حكم « 4 » او ميزان عدل آمد كه در بازار ملك * زشت و خوب از هم جدا و خير و شر موزون كند\r\nعقل را انگشت حيرت در دهان است دايما * كو به تنها اين همه ترتيب عالم چون كند ! \r\nقادرى كه كلام قديم خود را كه نوباوهء عالم قدس است و ترميوهء جهان صفا و انس تحفه فرستادى سوى بندگان خود جهت هدايت ايشان در صورت اصوات و اشكال حادثه به وجهى كه هيچ‌گونه گرد آميزش حدوث گرد دامن قدم زمان‌نوردش نيالود ، چنانچه مخالفان برآنند « 5 » .\r\n آلوده نشد هيچ‌گهى دامن عزش * زين گرد حوادث كه برآمد ز ظهورش \r\nو همچنين گواه مىگيرد حاضران زمين و زمان را بر خود كه باورى دارد به رسالت محمد - صلى اللّه عليه و سلم - و به هرچه او بدان فرستاده شده و به بندگان خود رسانيده ، چنانچه در سال وداع در وقت حج كه اصحاب را جمع فرمود « 6 » و بعد از آنكه مبالغه در اين باب كرد سؤال فرمود كه رسانيدم به شما پيغام را ، گفتند رسانيدى به همه آن پيغامها ، باورى دارد ، مثل عذاب قبر ، خلاف مر جماعتى از معتزله . و همچنين برانگيختن اجساد از قبور و عرض اعمال\r\n\r\n\r\n","description":"","footnote":"\r\n( 1 ) - ب : نه عقل قوهء آن دارد .\r\n( 2 ) - م 2 : ذات او .\r\n( 3 ) - ب : قطعه .\r\n( 4 ) - ب : حكم او ميزان عدل آمد كه در بازار ملك - كوى به تنها اين همه ترتيب عالم چون كند .\r\nعقل را انگشت حيرت در دهان است دايما - زشت و خوب از هم جدا و خير و شر موزون كند\r\n( 5 ) - ب : فرد .\r\n( 6 ) - فرموده .\r\n","page_name":" 228 ","page_number":266},
  {"content":"\r\n\r\nو احوال هريك در روز نشور همه حق است . و دوزخ و بهشت ، بر آنكه در قرآن و حديث آمده ، واقع و حق است . و آنكه گروهى در عذاب باشند و گروهى در نعيم ، حق است . و شفاعت محمد در خلاص عاصيان ، حق است . فىالجمله هرچه محمد مصطفى بدان فرستاده شده و اخبار فرموده ، جمله حق است .\r\nو همچنين هرچه اصحاب با صوابش بدان اتفاق نموده و اجماع كرده همين سبيل ، چنانچه در مسألهء امامت كه اول ايشان به زمان ابو بكر « 1 » صديق آمده و بعد از آن عمر خطاب و بعد از آن عثمان عفان و خاتم اين سلسله خلافت مثلى على ابو طالب شده ، به حكم وراثت كه مترتب بر قرابت مىباشد ، همهء آن سخنان بر اين وجه ، حق است . و هيچ شكى در اين نيست . بر اين همه گواه گرفت امتان محمد كه در اين زمان موجوداند و حاضر ، خواه آنانى كه به حس همگنان در من آيند « 2 » و ايشان درمىيابند ، و خواه پاكانى كه به ديدهء ظاهربينان درنمىآيند « 3 » يكسر گواه مىگيرد بر اين اعتقاد و بر رجوع از هرچه خلاف اين اعتقاد باشد كه صادر شده باشد از روى احتياط قولا و فعلا ، خاطرا « 4 » و ضميرا تا وديعت باشد نزد ايشان و در روز محشر اداى شهادت كنند بر اين تا سبب رستگارى گردد ، با آنكه اعتماد كلى بر كرم و عفو است كه وعده فرموده نه بر عمل « 5 » .\r\n خوانى كه اندر مطبخش پر ملايك هيزم است * آنجا نشايد سوختن خاشاك دودانگيز را \r\nاين است سر جملهء اعتقاد « 6 » اين درويش و هركس كه تابع او است در مذهب سنت و جماعت . و ليكن ببايد دانستن « 7 » كه اين جمله كه اعتقاد كرده نه همچون ابناى زمان از سر گمان و تقليد ديگران كرده ، بلكه از سر يقين صادق و علم كامل او را روشن گشته كه به ميامن متابعت « 8 » محمد و پيروى سخنان حكمت\r\n\r\n\r\n","description":"","footnote":"\r\n( 1 ) - ب : رضى اللّه عنه .\r\n( 2 ) - ب : در مىآيند و خواه پاكانى .\r\n( 3 ) - دم :\r\nمىآيند گواه مىگيرد .\r\n( 4 ) - ب : و حاضرا و ظهيرا .\r\n( 5 ) - ب : فرد .\r\n( 6 ) - ب : اعتقاد كرد نه همچون ابناء .\r\n( 7 ) - م 2 : دانست .\r\n( 8 ) - دم : متابعت و پيروان .\r\n","page_name":" 229 ","page_number":267},
  {"content":"\r\n\r\nنشانش راه برده « 1 » .\r\n رهروان را شب تاريك دليلى بايد * ما به بوى خوش آن زلف سياه آمده‌ايم \r\nنه به دليل نظر و راه فكر ، كه اين راه پر از شوك شكوك و خاشاك شبه مىباشد « 2 » « وين راه نه راه رهروان است » ، بلكه از پرتو انوار سخنان حقايق ترجمان خاتم الرسل و تتبع اضوا و اشعهء حكمت لمعاتش كه سالها به حكم فرمودهء :  « وَ اتَّبَعُوا النُّورَ الَّذِي أُنْزِلَ مَعَهُ »  به دل و جان كوشيده اين عقيده را يقين « 3 » نموده .\r\n سالها در بلاش مىسوزم * تا نگويى بلاش مىبينم \r\nچون سياق سخن ، رهنورد بيان را بدين سرحد رسانيد ، جاى آن شد كه شمه‌اى از آن انوار « 4 » حقايق كه مقتبس از « 5 » فحاوى كلمات جامعهء حضرت رسالت پناه محمدى است بدين عقايد منضم گردد ، و اشعهء تحقيقش كه مرتبهء يقين از پرتو اضواى او ظاهر است بر همگنان هويدا شود ، تا حمل اين كلمات بر طامات و لاف و سخنان گزاف ، چنانچه شيمهء بيشتر سخنوران روزگار از شعرا و خطبا باشد ، نكنند « 6 » .\r\n به سوى من تو به بازى « 7 » نگه مكن كه ز علم * دلم به گيسوى حوران همىكند بازى \r\nهرآينه واجب شد كه حديثى كه از امهات صحاح احاديث است ، كه مبناى عقايد دينى بر آن است ، در اين سلك « 8 » درآورد و جواهر الفاظ دررنشان را با اين عبارت خزفسان در رشتهء انتظام كشد ، و لطائف حكم و فنون دقايق كه به زبان اشارت در طى اين كلمات سحرآفرين مدرج فرموده به قدر « 9 » فهم و اقتضاى زمان آن را در صدد بيان آرد . و اين حديثى « 10 » است كه در آخر زمان حضرت\r\n\r\n\r\n","description":"","footnote":"\r\n( 1 ) - ب : بيت .\r\n( 2 ) - ب : مصراع .\r\n( 3 ) - ب : تعين نموده ، بيت .\r\n( 4 ) - ب : نور .\r\n( 5 ) - ب : مقتبس را فحاوى .\r\n( 6 ) - ب : فرد .\r\n( 7 ) - ب :\r\nز بازى .\r\n( 8 ) - ب : سلك آورد .\r\n( 9 ) - ب : بقدم .\r\n( 10 ) - ب : حديث است .\r\n","page_name":" 230 ","page_number":268},
  {"content":"\r\n\r\nرسالت ، كه شجرهء برومند « 1 » دولتش را هنگام بارورى شده بود و عموم مردم را در سراپردهء جلالش زمان بار در رسيده . عمر خطاب - رضى اللّه عنه - روايت مىكند كه : « بينما نحن عند رسول اللّه - صلى اللّه عليه و سلم « 2 » - اذ طلع علينا رجل شديد بياض الثياب ، شديد « 3 » سواد الشعر ، لا يعرفه منا احد و لا يرى عليه اثر السفر حتى جلس الى النبى و اسند ركبتيه « 4 » الى ركبتيه و وضع يديه الى فخذيه » . يعنى در ميان آنكه ما پيش رسول خدا بوديم كه ناگاه ظاهر شد بر ما مردى كه جامه‌هاى او به غايت سپيد بود و موهاى او به غايت سياه بود و هيچ‌كس از مردم ما او را نمىشناخت و بر او « 5 » هيچ اثر سفر نبود ، و هويدا شدن آن مرد تا به غايتى رسيد كه به سوى نبى نشستن كرد و هر دو زانوى خود را به زانوى آن حضرت پيوست و هر دو دست را بر ران مباركش نهاد . اين است فحواى لفظ حديث . و اما لطائف و اشارات كه در ميان اين عبارت مبارك درج فرموده ، و اينجا گنجايش اظهار آن دارد ، چهار بحث است كه زبان رمز به تحقيق آن گويا گشته :\r\n\r\nبحث اول\r\nآن است كه به زبان رمز جلى بيان عالم غيب « 6 » فرموده كه بناى بسى « 7 » از اركان ايمان بر آن است ، چنانچه خواهد آمد . و بسى از علماى مشهور در فهم اين عالم متوقف و متحيراند ، چنانچه دو كس از ائمهء اهل سنت كه اثبات آن كرده‌اند ، يعنى امام راغب و امام محمد غزالى كه مطلع بر اين « 8 » عالم گشته‌اند ، و طايفهء صوفيه و محققان اصول دين ، به زبان تشنيع ، مذكور مىشوند در السنهء فقها . و بيان آن عالم از چند جا روشن فرموده . اول در آنجا كه لفظ « طلع » فرمود - يعنى برآمد و ظاهر گشت . و بىشك اين معنى وقتى\r\n\r\n\r\n","description":"","footnote":"\r\n( 1 ) - ب : برو شد .\r\n( 2 ) - م 2 : صلعم .\r\n( 3 ) - ب : كثير .\r\n( 4 ) - ب : اسند ركبتيه وضع .\r\n( 5 ) - م 2 : وى را .\r\n( 6 ) - دم : طلم غيب .\r\n( 7 ) - ب :\r\nبسى اركان .\r\n( 8 ) - ب : بر اين گشته‌اند .\r\n","page_name":" 231 ","page_number":269},
  {"content":"\r\n\r\nصورت بندد كه هم اينجا شخصى پيدا شود كه نه از جايى آمده باشد ، چنانچه عبارت « لا يعرفه منا احد و لا يرى عليه اثر السفر » مؤيد آن است . يعنى هيچ‌كس از ما كه حاضر بوديم او را نمىشناخت ، پس نه از مدينه بوده باشد ؛ و بر او اثر سفر نبود ، كه نه از جايى آمده بود . پس اين‌ها همه دليل است بر آنكه هم از آنجا ظاهر شده . و اين وقتى « 1 » تواند بود كه در طى اين عالم عالمى ديگر درج باشد يعنى عالم ارواح كه آن را عالم غيب خوانند « 2 » . « در درون مغزى « 3 » ببايد تا برون آيد ز پوست » . فىالجمله جوهرى نورانى در زير « 4 » اين اجرام ظلمانى ضرورت است كه موجود باشد تا در هرجا كه ماده و صورت و زمان مساعدت نمايد ظاهر شود ، چنانچه در اين عبارت اشعار به هر چهار فرموده كه « بينما نحن عند رسول اللّه اذ طلع » . و تحقيق اين عالم غيب از مهمات دين است .\r\n\r\nبحث دوم\r\nكه هم به زبان رمز « 5 » بيان حقيقت جبرئيل ، كه جملهء متقدمان و متأخران از حكما و محققان از آن قاصراند ، فرموده و خصوصيت حقيقت او از اين چهار صفت روشن مىشود : دو تا وجودى كه يكى مبين « 6 » ظاهر او است و يكى مبين باطنش « 7 » ، يعنى شديد بياض الثياب ، شديد سواد الشعر ؛ و دو صفت عدمى كه همچنين هريك كاشف از صفتى از آن دو صفت باشند « 8 » ، يعنى « لا يرى عليه اثر السفر و لا يعرفه منا احد » . و تمام تحقيق اين سخن را بسطى بيش از اين در كار باشد . همانا در كتاب اصباح الانوار چيزى از آن روشن شده ، همان‌جا طلبند .\r\nو چون حقيقت عالم ارواح و خصوصيت جبرئيل روشن گشت ، آنچه\r\n\r\n\r\n","description":"","footnote":"\r\n( 1 ) - ب : صورت تواند .\r\n( 2 ) - ب : مصراع .\r\n( 3 ) - ب : مغز ببايد .\r\n( 4 ) - ب : زير اجرام .\r\n( 5 ) - ب : رمز حقيقت .\r\n( 6 ) - ب : باطن او .\r\n( 7 ) - ب :\r\nايشان .\r\n( 8 ) - ب : باشد .\r\n","page_name":" 232 ","page_number":270},
  {"content":"\r\n\r\nضرورت است كه بعد از آن در مرايى سخن بر طالبان روشن گردد دو چيز است :\r\nيكى كيفيت وصول جبرئيل به « 1 » نبى ، و دوم چگونگى ملاقات و امتزاج ايشان به يكديگر .\r\n\r\nبحث سوم\r\nدر بيان وصول جبرئيل به حضرت رسالت و تحقيق غايت آن حركت وجودى كه در اينجا معبر به طلوع شده . و اين محتاج تمهيد مقدمه‌اى است كه اولا روشن شود .\r\nببايد دانست كه پيكر تمام گوهر شخص انسانى كه تمام صورت در طى آن مدرج است اوضاع و هيئت اين هريك مشعر به اصلى از اصول معانى است و كاشف از كنه حقيقتى از حقايق كه متفرع بر آن اصل مىشود ، چنانچه در كتاب « اسرار الصلاة » چيزى از آنها نموده شده « 2 » . و دو « 3 » وضع از ميان اين اوضاع كه اول و آخر « 4 » واقع شده‌اند مخصوص به مزيد كليت و احاطت‌اند : يكى هيئت قيام است كه طرف اوليت و مبدئيت دارد ، و لهذا در صلاة فاتحهء ختميه شعار شرعيهء او آمده ؛ و دوم جلوس « 5 » ( - 99 ) كه طرف آخريت و معاديت دارد ، و ازاين‌رو شهادت و سلام شعار شرعيهء او شده ، و صورت اولى احصايى او شاهد است بدين معنى .\r\nهرگاه كه اين مقدمه بر لوح ذاكره ثبت گشت ، آسان شود فهم آنكه چرا جلوس ، غايت حركت طلوعى جبرئيل آمده . و ببايد دانست كه همچنانچه هيئت جلوس غايت حركت طلوعى او است ، همچنين آن غايت را مآلى و نهايتى كه در حقيقت او است ما اليه آن حركت ضرورت است كه متحقق باشد . و در عبارت « 6 » حديث اشارت به تفصيل هر دو فرموده ، آنجا كه گفته « حتى جلس الى\r\n\r\n\r\n","description":"","footnote":"\r\n( 1 ) - ب : به بنىآدم .\r\n( 2 ) - ب : شد .\r\n( 3 ) - ب : و در .\r\n( 4 ) - ب :\r\nو آخر حرف .\r\n( 5 ) - عدد 99 كه در كنار كلمه ( جلوس ) نوشته شده در نسخه ب نيست .\r\n( 6 ) - ب : عبارت اشارت .\r\n","page_name":" 233 ","page_number":271},
  {"content":"\r\n\r\nالنبى » . و از اين سخن اذكيا « 1 » را روشن شود كه نهايت و مآل آن حركت جبرئيل كه معبر به طلوع گشته نفس مبارك نبى مىباشد ، نه مكانى كه نزديك او باشد . و لهذا نگفت « لديه و عنده » چنانچه متعارف مثل اين سياق مىباشد . و از اين نكته هركه دريابد بسى حكمت فهم تواند نمود حاجت به زيادتى اظهار نيست « 2 » « كه تو خود دانى اگر زيرك و عاقل باشى » .\r\n\r\nبحث چهارم\r\nدر بيان چگونگى ملاقات ميان جبرئيل و نبى و امتزاج ايشان . و آن را از دو وجه ناگزير است كه نموده شود : يكى آنكه گويا « 3 » باشد به بيان وضع ملاقات و هيئت آن ، و دوم آنكه گويا باشد به وضع تعليم جبرئيل و اخذ نبى از او .\r\nاما وجه اول بيانش آن است كه همانا معلوم شده باشد اين سخن كه هيئت جلوس صورت آخريت و معاديت است كه همان‌جا موعد تمام اشعار و مجلاى صور علوم و اظهار آن خواهد بود . و شك نيست كه عضوى كه در آن هيئت صاحب خصوصيت امتيازى است و سرآمدهء اقران و اشباه خود مىشود ، در دولت ظهور همين ركبتين است كه وسط رجل و طرف جامعيت او واقع گشته .\r\nو شك نيست كه بناى سلوك « 4 » بر مراقى كمال ازاين‌رو بر آن عضو مقصور و محصور آمده ؛ چه پوشيده نماند كه در وضع جلوس اگرچه ساير اعضا را با وجه نسبت مقاربت پيدا مىشود و ذل دورى به مكانت نزديكى مبدل مىگردد ، و ليكن هيچ‌يك را قوهء اتصال با وجه و سهولت « 5 » ملاقات با او غير « 6 » از ركبتين صورت نمىبندد . هرآينه او در ميان اعضا مخصوص باشد بدانكه موطن تلاقى گردد ، چنانچه فرمودهء « فاسند ركبتيه « 7 » » بدان دلالت مىكند . آنچه بيان مناسبت ادا\r\n\r\n\r\n","description":"","footnote":"\r\n( 1 ) - ب : اذكيا روشن .\r\n( 2 ) - ب : مصراع .\r\n( 3 ) - ب : از كلمه « باشد » تا « به وضع » از نسخه « ب » ساقط شده است .\r\n( 4 ) - ب : سلوك و مراقى .\r\n( 5 ) - ب : و سولت .\r\n( 6 ) - ب : غير را .\r\n( 7 ) - ب : ركبتى .\r\n","page_name":" 234 ","page_number":272},
  {"content":"\r\n\r\nكند از وجوه حكمى همين تواند بود ، و ليكن اگر كسى را قوت آن كرامت شده باشد كه در مراقى بطون آن تعمق نمايد و از السنهء وجوه حرفى كه عرف خاص انبيا و رسل بر آن مبتنى است استكشاف معانى و لطائف نمايد به بسى « 1 » جواهر حكم و نفايس آن فايز گردد به تخصيص در اين تركيب « 2 » :\r\n ورقى باز كردم از سخنش * زير هر توى آن سخن تويى است \r\nاما وجه دوم از اين بحث تحقيقش آن است كه دست در ميان « 3 » اعضا مخصوص به مصدريت افعال و تصرف در فنون مقولات آن است كه تعليم يكى از صور « 4 » تنوعات آن خواهد بود . و پوشيده نماند كه در وضع جلوس كه آنجا موطن تمام اشعار است ، چنانچه معلوم شده باشد ، هيچ عضوى به كمال انبساط در مستقر تمكن خود مانند فخذ نيست . و لهذا در ميان اقران خود مخصوص گشت بدانكه موضوع اليه مصادر تصرف گردد در تعليم علوم . و در ظاهر لفظ او نيز اشعار به فرا گرفتن علم و امر بدان بعد از ترتب اين مقدمات هست ، و ليكن كسى را قوت فهم آن باشد كه از محصورهء عادات اهل رسوم خلاص شده باشد و قانون پسنديدهء لغات را ملغى دانسته ، از راه كوچهء نجات منصرف گشته باشد و سخن را مبرا از اين رسوم جعلى فهم كند « 5 » .\r\n در جهان هرچه كرده‌اند عوام * نزد خاصان رسوم و عادات است\r\nانقطاع از رسوم اين « 6 » حشرات * اتصال همه سعادات است\r\nراه تقليد محض را بستن * افتتاح همه مرادات است \r\n« فقال يا محمد ، اخبرنى عن الايمان . فقال : الايمان ان تؤمن باللّه و ملائكته و كتبه و رسله و اليوم الآخر ، و تؤمن بالقدر خيره و شره . قال\r\n\r\n\r\n","description":"","footnote":"\r\n( 1 ) - ب : بسى .\r\n( 2 ) - ب : فرد .\r\n( 3 ) - ب : در ميان مخصوص .\r\n( 4 ) - ب : صورت .\r\n( 5 ) - ب : قطعه .\r\n( 6 ) - ب : آن .\r\n","page_name":" 235 ","page_number":273},
  {"content":"\r\n\r\nصدقت » .\r\nيعنى چون آن جمعيت بزرگ در عالم حس ظاهر شد ، گفت آن مرد يعنى جبرئيل ، كه اى محمد « 1 » مرا خبر كن از ايمان . پس گفت محمد كه ايمان آن است كه تو باورى به خداى سزاى پرستش به يارى و به فريشتگان او و به كتابهاى او و به پيغمبران او و به روز آخر « 2 » ، و همچنين باورى به‌اندازهء هر چيزى به يارى هم نيكش و هم بدش ، كه همه در زير قدر و قدرت اويند . گفت آن مرد ، يعنى جبرئيل كه : راست گفتى . اين است فحواى ظاهر حديث . و اما بيان حكمتهاى بزرگ و اصول آنكه زبان اشارت در ميان اين عبارت بدان « 3 » گويا گشته پنج اصل است :\r\n\r\nاصل اول\r\n- بيان راه تعليم و تعلم فرموده و آداب و منازل آن را ، نموده ، كه راه برگزيدهء انبيا و رسل همان بوده ، و هر سالكى كه از اين راه گشته به قدر آن از وصول به سرحد مراد ايشان بازمانده و هر راهى كه از شارع قويم و راه راست اين برگزيدگان دور افتاده به غفلت‌آباد « كل بدعة ضلالة » مىرود . و هوشمند زيرك از « 4 » حاصل هر سالكى كه بر صحايف تأليفات خويش مرقوم كرده تفاوت راهها فهم تواند كرد و حقيقت اين سخن نيز بر او روشن گردد « 5 » .\r\n نقدها را بود آيا كه عيارى گيرند * تا همه صومعه‌داران پى كارى گيرند \r\nو تحقيق بيان اين راه مجالى بيش از اين مىخواهد ، در « مفاحص » چندى از مهمات آن مبين گشته ؛ از آنجا « 6 » فهم كنند .\r\nحاليا آنچه در اين حديث مبارك بدان اشارت فرموده يكى آن است كه خطاب كرده ، و دوم آنكه التماس آن نموده كه مرا خبر كن . و در ضمن هر يكى بسى لطائف درج است . اولا آنكه « 7 » خطاب فرموده كه « اى محمد »\r\n\r\n\r\n","description":"","footnote":"\r\n( 1 ) - عبارت : مرا خبر . . . تا آن است . از نسخه ب افتاده است .\r\n( 2 ) - ب : قيامت .\r\n( 3 ) - ب : بدانى .\r\n( 4 ) - ب : كه از .\r\n( 5 ) - ب : بيت .\r\n( 6 ) - ب : در آنجا .\r\n( 7 ) - ب : از خطاب .\r\n","page_name":" 236 ","page_number":274},
  {"content":"\r\n\r\nاشارت بر آن است كه ميان طالب و مرشد بايد كه قرب مرتبه باشد كه اگر مرتبهء طالب و متعلم « 1 » از مرشد و معلم دور افتاده باشد استفاده و استرشاد صورت نبندد « 2 » .\r\n اين راه به خود بريد نتوان * در پهلوى پهلوان ما باش \r\nو اما آنكه التماس اخبار نموده « 3 » تحقيقش آن است كه علم را مراتب است : اولا آن « 4 » است كه صورتى از معلوم پيش عالم هويدا گردد كه دلالت بر وجهى از وجوه معلوم كند ، بىآنكه چگونگى او روشن گردد . و اين مانند اساس و بنياد مىشود هيئت علم را . و دوم آن است كه اين صورت معلوم با چگونگى حالش هويدا گردد كه بر چه‌سان است در واقع . و اين هيئت تمامى « 5 » علم است . و او را نيز مراتب است . و كمال او در آن است كه حال معلوم و چگونگى آن عالم را به يقين روشن گردد . و اينكه مىگويد چنين است يا چنان است ، نه از سر گمان باشد و تخمين ، بلكه از روى تحقيق و يقين . و به عبارت « اخبرنى » اين نوع از علم قصد فرموده ، يعنى هيئت تمامى علم كه به كمال « 6 » يقين پيوسته باشد . چه پوشيده نماند كه هر حكمى و علمى كه از چنان حضرتى صادر گردد و شخصى از عالم غيب ظاهر گشته آن را تصديق نمايد . هركه متيقظ و هوشمند باشد از حاضران يقين كند و هيچ شك و شبهه وى را نماند . و مراد از هوشمند كسى است كه از نقد وقت بهره‌ور تواند شد ، نه آنكه « 7 » از وقت خود غافل است و مشغول وقتى ديگر مىشود كه گذشته يا آينده « 8 » .\r\n نصيب از عمر دنيا نقد وقت است * مباش اى هوشمند از بىنصيبان \r\nفىالجمله از نكته‌هاى شريف كه در ضمن اين سياق مبارك فهم شد\r\n\r\n\r\n","description":"","footnote":"\r\n( 1 ) - دم : و متكلم .\r\n( 2 ) - ب : فرد .\r\n( 3 ) - ب : نمودى .\r\n( 4 ) - ب :\r\nاولا آنكه .\r\n( 5 ) - ب : تمام .\r\n( 6 ) - ب : كه كمال .\r\n( 7 ) - دم : نه از آنكه .\r\n( 8 ) - ب : فرد .\r\n","page_name":" 237 ","page_number":275},
  {"content":"\r\n\r\nيكى آن است كه بىآنكه از عالم غيب واردى از افق اندرون برآيد كه گواهى بر راستى خواطر و صحت معلومات بدهد ، اين علم به مرتبهء يقين نرسد « 1 » . به قوت بازوى عقل و كمند فكر و مقدمات او بدين مرتبه نتوان « 2 » رسيد ، چنانچه دردمندى گفته باشد « 3 » :\r\n هر دل كه در آتش است آبش مدهيد * و آن ديده كه پرهواست خوابش مدهيد\r\nعقل از بر من برفت از بهر خدا * گر آيد و در زند جوابش مدهيد \r\n\r\nاصل دوم\r\n- آن است كه اشارت به چگونگى وضع اين راه و آداب وصول از اين ممر به سرحد مراد « 4 » نموده ، در آنجا كه خود را مخصوص گردانيد از جمع و گفت « اخبرنى » . يعنى « مرا خبر كن » . نگفت : « اخبرنا » و بيان اين سخن آن است كه طالب را نشايد كه به استدعاى مطلوب در مقابل شيخ آيد و خود را هدف اشارات « 5 » تفهيم آثار او گرداند ، چه در اين هنگام به واسطهء نهوض طالب از مقام نيستى و حركت به سوى سؤال هيجان قواى فاعلهء او هرچند زياده‌تر خواهد شد . و هرآينه اين معنى سبب ثوران مادهء شكوك و شبهات شود .\r\nو آن است كه موجب حرمان « 6 » اكثر اهالى شهرستان نظر و سالكان كوى فكر مىگردد . چه دأب پسنديدهء اين طايفه آن مىباشد كه مفيد در مقابلهء مستفيد آمده از روى مناظره و مجادله استكشاف حقايق كنند . و هرآينه اين معنى موجب تفرقه و تشويش خواهد بود « 7 » .\r\n تو يكى و او يكى دو باشد دو * اين يكى زان يكى ببايد كاست \r\nو تمام تلخيص اين سخن آن است كه عبد مادام كه در پى كسب اصلى\r\n\r\n\r\n","description":"","footnote":"\r\n( 1 ) - ب : رسد .\r\n( 2 ) - دم : نتوان چنانچه .\r\n( 3 ) - ب : رباعى .\r\n( 4 ) - ب : مواد .\r\n( 5 ) - ب : اشارت .\r\n( 6 ) - ب : حرمان اعالى .\r\n( 7 ) - ب :\r\nبيت .\r\n","page_name":" 238 ","page_number":276},
  {"content":"\r\n\r\nخود باشد و رقيقهء بندگى را از شوايب تعملات اكتسابى خالص دارد ، مستعد فيض اصلى تواند شد . و اگر خواهد كه افعال و اعمال اكتسابى خويش را سرمايهء اين راه كند ، كه فى الحقيقة آنها به حكم فرمودهء  « عَلَيْها مَا اكْتَسَبَتْ »  مادهء و بال و نكال او است ، به جايى نتواند رسانيد « 1 » .\r\n اقبل اليها و انحها مفلسا « 2 » فقد * وصيت لنصحى ان قبلت وصيتى \r\nغرض كه چون سبب عقد اين جمعيت گرامى ارشاد صحابه بود اولا كه حاضر بودند ، هرآينه ايشان را در كنج زاويهء خفا و خمول متمكن گردانيد « 3 » ، و داخل متعرضان « 4 » بازار سؤال و جواب نگردانيد . و از حاضران حلقهء سودپرستان اعمال و احوال نشمرد تا طالبان هوشمند كه زبان اشارت را فهم توانند كرد پندپذير گردند ، و از آنجا راه بيرون شد كوچهء مقصود بيابند . چه همواره عرف خاص كمل كه در ميان عالميان غيب واقع شده‌اند همين زبان اشارت مىباشد و بس « 5 » .\r\n به اشارت حديث خواهم كرد * كه غريبم زبان نمىدانم \r\n\r\nاصل سوم\r\n- بيان مهمات دين كه طالب را ناگزير است از آن فرموده .\r\nو آنكه از همه ضرورت‌تر است مقدم داشته تا اولا طالب در پى علمها « 6 » بىتفرقه نرود و سرمايهء عمر را در « لا يعنى » صرف « 7 » نكند . و ثانيا مهمات دين خود را آنچه ضرورت‌تر است پيش دارد تا اگر عمر وفا نمايد از درخت اميد بىبهره نماند « 8 » .\r\n سخنى مىرود به من كن گوش * پيش از آن كز سخن شوم خاموش\r\nجز يكى نيست نقد اين عالم * باز بين و به عالمش مفروش \r\nو چون طالبان راه دين دو طايفه‌اند : اولا آنانىاند كه ايشان را به\r\n\r\n\r\n","description":"","footnote":"\r\n( 1 ) - ب : شعر .\r\n( 2 ) - ب : مفاسياه .\r\n( 3 ) - ب : گردانيده .\r\n( 4 ) - ب : متعرضات .\r\n( 5 ) - ب : فرد .\r\n( 6 ) - م 2 ، ب : علم‌ها تفرقه .\r\n( 7 ) - ب :\r\nحرف و ثانيا .\r\n( 8 ) - ب : بيت .\r\n","page_name":" 239 ","page_number":277},
  {"content":"\r\n\r\nكوچهء معنى و سرحد يقين راهى هست و معتكف آستانهء صورت نيستند ، و دوم آنانىاند كه ايشان را قوت سير به سوى منازل تحقيق نيست و به تكاپوى اقدام علم و عمل « 1 » جز سراپاى صورت نمىتوانند فرا رسيدن « 2 » ،\r\n يكى به بحر تحير يكى به دامن كوه * كمر ببسته و در كوه كهربا جسته \r\nو شك نيست كه مهم راه هريك جدا خواهد بود ، از اين است كه اين حديث مبارك از زبان راويان راست گفتار به دو عبارت به ما رسيده . در صحيح مسلم و بيشتر كتب حديث ، اول اين سؤالها اسلام واقع شده ، و مهم راه گروه دوم را نموده كه بيشتر اهالى زمان بر آن راه‌اند . و ليكن در « مصابيح » سؤال از ايمان مقدم « 3 » است ، چنانچه مهم راه گروه اول است . و شك نيست كه حضرت رسالت پناه محمدى چون خاتم الرسل است ، و از شأن اين منصب شريف آن است « 4 » كه اتيان به جوامع الكلم نموده باشد ، صاحب آن هرآينه بايد كه اشارت به مهم وقت خاص و عام در عبارت همگى نموده‌اش « 5 » روشن و مبين باشد ، تا همه از سماط هدايت نوالش بهره‌ور توانند « 6 » بود . ازاين‌رو اين هر دو روايت از آن منبع رشد و هدايت هويدا گشت و اصحاب با صوابش اظهار فرمودند « 7 » .\r\n به هيچ صورتى اندر نباشد اين همه معنى * به هيچ سورتى اندر نيايد اين همه آيت \r\n\r\nاصل چهارم\r\n- بيان مراتب ايمان و تحقيق صور تنوعات كمالش نموده ، به وجهى كه از مبدأ ظهور آن شجرهء برومند كمالى تا نهايت در رسيدن ثمره‌اش در طى عبارات لطائف اشارات ، سخنان نامدارش هويدا گشته . و همچنين مدارج ترقى سالك « 8 » نيز نموده ، و معارج و منازل رهروان « 9 » شاهراه مراد به زبان اشارت\r\n\r\n\r\n","description":"","footnote":"\r\n( 1 ) - ب : و جزئيات خبر .\r\n( 2 ) - ب : بيت .\r\n( 3 ) - ب : مقدم داشت .\r\n( 4 ) - م 2 : اين است .\r\n( 5 ) - ب : نمودش .\r\n( 6 ) - ب : تواند .\r\n( 7 ) - ب :\r\nفرد .\r\n( 8 ) - ب : سالك نموده .\r\n( 9 ) - ب : رهروان راه .\r\n","page_name":" 240 ","page_number":278},
  {"content":"\r\n\r\nبيان فرموده « 1 » . « سخن چنين كند آن كس كه او به حق گوياست » .\r\nو چون در اصول احصايى كه عبارت هدايت بيان از آن اين نشان داده كه « من احصاها دخل الجنة » چنان روشن گشته كه صورت تفاصيل مراتب مطلقا در مرتبهء شش تمام انجام مىشود ، ايمان نيز بر طبق همان اصل بيان فرموده .\r\nاولا از براى تقديم اهم ، نهايت مراتب را مقدم فرموده كه « الايمان « 2 » ان تؤمن باللّه » يعنى ايمان آن است كه تو استوار گردى به خداى سزاى پرستش ، و علمى از سر وثوق و استوارى به دو حاصل كنى - چه ايمان در لغت عرب به معنى طمأنينت و وثوق است . و هوشمند زيرك را معلوم باشد كه هركه استوار شد در علم بدين اسم جامع كه الله « 3 » است ، او را معرفت به ساير حضرات الهى حاصل شده باشد چنانچه در مفاحص شمه‌اى از شمايم چمن تحقيقش ظاهر گشته . اينجا « 4 » مجال گنجايى آن نيست .\r\nدوم مرتبه‌اى كه يلى « 5 » آن حضرات است ، عالم ارواح است و مرتبهء ملايكهء مقربين ؛ ازآن‌رو كه مستند بدان حضرت‌اند ، و منصات و مجالى كمالش واقع شده‌اند ، چنانچه مدلول‌هاى « ملايكته » است .\r\nو مرتبهء سوم عالم اجساد است ، و مرتبهء صور حرفى كه كتب آسمانى پيكر تمامى آن را نموده هم از روى استناد مذكور .\r\nو مرتبهء چهارم عالم اجسام است كه غايت كمالى صور كونى است و هيئت تمامى آن در پيكر گرامى گوهر رسل ظاهر گشته از روى استناد مذكور .\r\nو مرتبهء پنجم ، كه عقد آن برزخ البرازخ است و صورت جمعيت كل آمده و دايرهء وجود بدان تمام انجام گشته ، يوم آخر است - يعنى روز بازپسين .\r\nچه نقطهء آخر در آن صورت تامّه ، عين اول خواهد بود . و از اين است كه اضافت ساقط گشته ، و نسبت كه در ساير مراتب اثبات فرموده اينجا منتفى شده .\r\n\r\n\r\n","description":"","footnote":"\r\n( 1 ) - ب : ع .\r\n( 2 ) - ب : الايمان تؤمن باللّه و ملائكته .\r\n( 3 ) - م 2 :\r\nا ل ل ه .\r\n( 4 ) - ب : اينجايى .\r\n( 5 ) - ب : كه يكى .\r\n","page_name":" 241 ","page_number":279},
  {"content":"\r\n\r\nو محل ظهور آن ، مرتبهء كلام مرسل است كه از آنجا ظاهر گشته بيان ساعت و ساير مقامات « 1 » و مواطن آن و احكام آن « 2 » . چه هر سعادتمندى كه توفيق آن يافته باشد كه از كلام آسمانى كه تحفهء انبيا و رسل است كه حكيم « 3 » عليم - جلت قدرته - به سوى بندگان خود فرستاده بهره‌ور گردد ، ساير احوال قيامت و مواطن « 4 » آن چنانچه در بيان عقيده بدان اشارتى شده او را روشن گردد ، بىارتكاب تأويل و التزام تعسفات آن . و چون در اين رساله جاى بيان آن نيست ، بيش از اين گنجايى نداشت . در غير « 5 » اين مجال آنچه بدان موفق باشد روشن گرداند « وفقنا اللّه و اياكم لفهم المراد من الكلام بمحمد و آله - عليه الصلاة و السلام - » و شك نيست كه « 6 » هرچه متفرع بر مرتبهء اجسام شود و از او هويدا گردد آن « 7 » آخر مراتب ظهور باشد بالضرورة . و ازاين‌رو اين صورت بازپسين معبر به يوم « 8 » آخر شده . و چون اين مرتبه صورت « 9 » ساير مراتب آمده و همهء جزئيات و كليات را با جميع « 10 » احكام و احوال نموده ، صورت وحدت مطلقه همين باشد . و هرآينه نسبت و اضافت را مجال گنجايى نماند اينجا مانند ديگر مراتب ، ازاين‌رو طى ضمير كرد « 11 » .\r\n روى صحرا چو همه پرتو خورشيد گرفت * كى تواند نفسى سايه بدان صحرا شد \r\nمرتبهء ششم ، كه صورت تمامى مراتب ايمان خواهد بود كه عبارت از علم كامل است ، آن است كه ايمان به قدر به يارى - چه در مرتبهء پنجم تنزلات وجودى و تنوعات ظهورى مبدئى تمام انجام شده ، چنانچه بر واقفان « دايرهء طهويه « 12 » » بيان آن روشن گشته . و در اين مرتبه فتح ابواب مراقى علمى و معارج\r\n\r\n\r\n","description":"","footnote":"\r\n( 1 ) - ب : مقدمات .\r\n( 2 ) - ب : آن جوهر چه .\r\n( 3 ) - ب : و عليم .\r\n( 4 ) - ب : و موطن .\r\n( 5 ) - دم : در غير مجال .\r\n( 6 ) - ب : كه متفرع .\r\n( 7 ) - ب : اين .\r\n( 8 ) - ب : سيوم .\r\n( 9 ) - ب : بر ساير .\r\n( 10 ) - م 2 : و احكام .\r\n( 11 ) - ب : گردد ، فرد .\r\n( 12 ) - ب : ظهوريت .\r\n","page_name":" 242 ","page_number":280},
  {"content":"\r\n\r\nشعورى معادى فرموده . و ازاين‌رو اعادهء لفظ تؤمن شده ، چه در اين موطن دنيا به غير از تعلق به صور علمى و مقر « 1 » شدن به مراتب تيقن آن به هيچ وجهى ديگر تحقق « 2 » به معارج معادى صورت نمىبندد . و در غير اين مجال روشن گشته « 3 » باشد زيرك متفطن را كه مبناى تحقق مراتب شعورى و تيقن آن ، كه ساير احكام معادى از مراقى عروج او هويدا مىگردد ، صورت احصايى لبابى است كه چون استكشاف از حقيقت آن كنند عبارت كميت و مقدار و آنچه نسبتى اشتقاقى داشته باشد بدين الفاظ مطابق‌ترين « 4 » صورتى بود از براى اداى اين معنى .\r\nو چون در اين « 5 » عالم تمييز و تفصيل « 6 » اشيا بكماله ظاهر گشته ، و خير از شر جدا مىشود ، و سعيد از شقى ممتاز مىگردد ، اشارت به تفصيل خير و شر فرمود « 7 » .\r\n\r\nاصل پنجم\r\nبيان مبدأ اين طريق آشكارا كرده و سر راه سالكان مسالك هدايت و طالبان منازل و مقامات دين كه خواهند كه به سرحد يقين برسند ، روشن فرموده . و آن در مرتبهء « 8 » ششم است كه ايمان را باز تكرار فرموده تا اشارت به مقام تيقظ سالك شود .\r\nو تحقيقش آن است كه « قدر » نزد اهل ظاهر عبارت از تعلق ارادت ازلى است به موجودات در وقت ايجاد ايشان . پس ساير موجودات خارجى از افعال « 9 » و احوال هركس كه موجود است همه متعلق « قدر » خواهد بود . و اول چيزى كه سالك را واجب است در وقتى كه شروع در مراقى ايمان و معارج يقين « 10 » مىكند آن است كه تمييز افعال خير از شر بكند ، و كردنى از ناكردنى جدا گرداند تا به ميامن التزام افعال خير و ترك شر به مرتبهء موت اختيارى برسد و مستعد ظهور احوال قيامت صغرى كه « من مات فقد قامت قيامته » . گردد ،\r\n\r\n\r\n","description":"","footnote":"\r\n( 1 ) - ب : و مقرر .\r\n( 2 ) - ب : تحقيق .\r\n( 3 ) - ب : گشته زيرا كه .\r\n( 4 ) - ب : مطابق صورتى .\r\n( 5 ) - ب : در عالم .\r\n( 6 ) - ب : عصيل .\r\n( 7 ) - ب :\r\nفرموده .\r\n( 8 ) - ب : و آن مرتبه .\r\n( 9 ) - ب : افضال .\r\n( 10 ) - ب : معين كند .\r\n","page_name":" 243 ","page_number":281},
  {"content":"\r\n\r\nو يوم آخر را متحقق شود ، و قابليت « 1 » تيقن به كلام رسل در او هويدا گردد ، و صحبت پيروان ايشان را راه برده ، و فهم نموده ، بديشان ملحق تواند گشت ، و از اينجا قوت عروج به عالم ارواح و ملايكهء « 2 » مقربين او را پيدا شود . و چون تمام جمعيت اين مراتب « 3 » ، سالك را حاصل شده و بدان متحقق گردد « 4 » ، هرآينه قابل آن تواند شد « 5 » كه ايمان به « 6 » يگانگى واحد حقيقى بداند ، و بدان مرتبهء ارجمند فايز گردد . كسى كه بدين راه نرفته باشد و اين منازل به پاى جد و اجتهاد و همراهى رفيق توفيق نسپرده « 7 » باشد ، از او « 8 » فهم توحيد انبيا و اوليا دور خواهد بود . به سخن هركس از راه نبايد رفتن ، كه « 9 » در ميان درويشان رسمى و صورت‌پوشان هرگونه سخنان و عقايد پيدا شده « 10 » .\r\n پوشيده‌مرقعند ازين خامى چند * بر بسته ز طامات الف لامى چند\r\nنارفته ره صدق و صفا گامى چند * بدنام‌كنندهء نكونامى چند \r\n« قال : فاخبرنى عن الاسلام . قال : الاسلام ان تشهد « 11 » ان لا إله الا اللّه و ان محمدا رسول اللّه ، و تقيم الصلاة ، و تؤتى الزكاة ، و تصوم « 12 » رمضان ، و تحج البيت ان استطعت اليه سبيلا . قال صدقت . » يعنى اسلام آن است كه گواهى از اندرون خود بدهى بدان كه هيچ معبودى به جز از خداى سزاى پرستش « 13 » نيست ، و بدانكه محمد فرستادهء او است ، و نماز را به‌پاى دارى ، و زكات را بدهى ، و رمضان را روزه‌دارى ، و زيارت كعبه بكنى ، اگر استطاعت و توانايى راه آن باشدت . اين است فحواى ظاهر حديث . فاما اصول تحقيق\r\n\r\n\r\n","description":"","footnote":"\r\n( 1 ) - ب : قابل .\r\n( 2 ) - ب : و مرتبه ملائكه .\r\n( 3 ) - ب : مرتبه .\r\n( 4 ) - ب : گردد كه .\r\n( 5 ) - ب : شود .\r\n( 6 ) - كلمه « به » از نسخهء ب افتاده است .\r\n( 7 ) - ب : بسپرده .\r\n( 8 ) - ب : از فهم .\r\n( 9 ) - ب : كه ميان .\r\n( 10 ) - ب : نظم .\r\n( 11 ) - ب : ان تشهدوا .\r\n( 12 ) - ب : شهر رمضان .\r\n( 13 ) - دم : پرستش و بدانكه .\r\n","page_name":" 244 ","page_number":282},
  {"content":"\r\n\r\nكه در طى اين عبارت مبارك هويدا فرموده و اينجا گنجايى اظهار آن هست سه اصل است و نكته‌اى :\r\n\r\nاصل اول\r\nآن است كه همانا پيشترك معلوم شده باشد كه در بعضى روايات تقديم مرتبهء اسلام آمده ، و در بعضى تقديم مرتبهء ايمان ؛ و نكتهء هريك روشن گشته . پس مقرر شد كه هر دو ، مهم راه سالك خواهد بود على اطلاقه . از اين است كه ائمه سنت و جماعت و ساير صحابى « 1 » و تابعان بر اين رفته‌اند كه ايمان عبارت از جمع است ميان اعتقاد قلبى ، كه مرتبهء ايمان در حديث بدان منطوى است ، و اعمال جوارح ، كه اسلام مشتمل بر آن است ، تا شرائط احتياط در دين نموده باشند و مهمات راه سالك را به واجبى بيان فرموده ، و از مقتضاى اتيان به جوامع الكلم كه منصب خاص خاتم الرسل - صلوات اللّه و سلامه « 2 » عليه - همان است تفصى نموده باشند در تحقيق اصول دين و بيان احكام شرع مبين - « رضى اللّه عنهم اجمعين و جزاهم عنا خيرا » .\r\n\r\nاصل دوم\r\nآن است كه اسلام عند التحقيق « 3 » عبارت از ظهور آثار علم كامل است ، كه در مرتبهء ايمان ، تحقيق آن روشن شده ، بر جوارح و اعضاى ظاهر « 4 » و افعال و احوال عبد . و آن بر مقتضاى اصل احصايى كه در دايرهء « طهويه « 5 » » مبين گشته همين پنج مجلى بيش نيست او را . اولا صورت قولى است كه عبارت از كلمهء شهادتين خواهد بود كه مفصح از تمام مدارج ايمان است . و دوم صورت هيئتى « 6 » است جامعه ميانهء اقوال و افعال و اوضاع ، يعنى نماز . و اين صورت هم مشتمل است بر تمام اركان اسلام . اشتمال اول بر تمام مراتب ايمان چنانچه در « رسالهء صلاة » مبين گشته . و حقيقت آن هفده ركعت است كه در پنج وقت زمانى متفرق فرموده ، و شمه‌اى از دقايق حكمت آن در رساله روشن گشته\r\n\r\n\r\n","description":"","footnote":"\r\n( 1 ) - دم : صحابه .\r\n( 2 ) - ب : سلامه تفصى .\r\n( 3 ) - از عند التحقيق تا آن روشن شده بر جوارح از نسخه ب افتاده است .\r\n( 4 ) - ب : ظاهر او .\r\n( 5 ) - ب :\r\nطهوريه .\r\n( 6 ) - م 2 : هيئت است .\r\n","page_name":" 245 ","page_number":283},
  {"content":"\r\n\r\nبه قدر مساعدت زمان . اينجا گنجايى بيان آن نخواهد بودن . بعد از آن ركنى وجودى است كه نفع آن به غير « 1 » متعدى تواند شد « 2 » . اين‌ها همه اركان وجودىاند كه متعلق صدور آنها زمان است كه مبدأ طرف محيط « 3 » و اطلاق خواهد بود .\r\nو بعد از اين دو ركن ديگر هست : يكى عدمى و آن صوم است ، و يكى وجودى كه متعلق صدور آن مكانى است كه طرف كثافت و تقييد « 4 » است و آن حج است و ازاين‌رو مشروط به استطاعت آمده .\r\n\r\nاصل سوم\r\nآن است كه در طى اين ترتيب ، مدارج ترقى سالك در مرتبهء افعال و بيان كليات منازل او كه در بيابان « 5 » طلب واقع گشته اولا عموم سالكان مسالك كمالات انسانى را ، و بعد از آن منازل خاصهء ختمين را روشن گردانيده چنانچه اولا بر رهروان شاهراه كمال واجب آمده ، آن است « 6 » كه دست توسل از ساير صور كونى كه مشوب به عوارض زمانى و مكانى باشد تمام فروشويد « 7 » ، و در عروهء وثقاى كلمتين وجوديتين زند ، و ظاهر و باطن خود را به آثار و خواص حروف آن متحلى و متحقق سازد . چنانچه بيست و چهار ساعت كه ادوار و اطوار اشخاص زمانى بدان مىگردد مطلقا زمام تصرفش به دست اعيان اين حروف باشد كه هر ساعتى قهرمان وقتش يكى از ايشان باشد ، هرآينه به ميامن تصرفات اعيان وجودى و تأثيرات اسماى ايشان صلاحيت اين معنى در او پيدا شود كه متحقق به حقيقت قلبى انسانى گردد و قاب قوسين وجوب و امكان را دريابد و بدان مرتبهء جليله رسيدن گيرد و سر فحواى : « منه بدا و اليه يعود » بر او هويدا شود و روشن گردد « 8 » .\r\n كين آن سر كوچه بود كه اول * ز آنجا « 9 » به همه جهان سفر كرد \r\nو چون بدين مرتبه فايز گشت ، او را استعداد آن پيدا شود كه در عين\r\n\r\n\r\n","description":"","footnote":"\r\n( 1 ) - ب : آن غير .\r\n( 2 ) - ب : مىشود .\r\n( 3 ) - ب : محيط او .\r\n( 4 ) - م 2 : تقيد است .\r\n( 5 ) - ب : در بيان .\r\n( 6 ) - ب : اين است .\r\n( 7 ) - ب : شدند .\r\n( 8 ) - ب : فرد .\r\n( 9 ) - ب : از آنجا همه .\r\n","page_name":" 246 ","page_number":284},
  {"content":"\r\n\r\nهمين مكان و زمان و متعلقات احوال كون و امكان اقامت « 1 » صلاة جمعى نمايد و اين معانى كه او را روشن گشته و بدان متحقق شده ، مصدر به فاتحهء سبع المثانى ختمى مؤدى گرداند و به اركان « 2 » تقلبات نزول و عروج آن فايز گردد ، تا منتهى به قعود در « مقعد صدق » گردد و به وصول « دارالسلام » سلام تمام انجام شود . و ليكن اين را به ميامن قرابت و وراثت حضرت ختمى توان يافت « 3 » . « اين راه به خود بريد نتوان » .\r\nو بعد از اين مرتبه سالك را سرمايهء آن پيدا شود كه ديگرى را از كمال بهره‌ور گرداند ، و نصيبى از نصاب علم و معرفت به اصناف طلبهء كمال از فقرا و مساكين و ابناى سبيل و اهل اعمال و غيرهم تفرقه گرداند . همين است نهايت معارج « 4 » عموم مردم از منتهجان طريق تحقيق كه به همراهى رفيق توفيق به سرحد كمال خاصهء خود راه برده باشند ؛ و نام انسان به حقيقت بر ايشان اطلاق شده نه به مجاز « 5 » .\r\n جهدى بكن ار پندپذيرى دو سه روز * تابو كه رسى به گوهر جان افروز \r\nچه همهء افراد انسانى را سرمايهء اين قابليت داده‌اند « 6 » .\r\n فريدون فرخ فرشته نبود * ز مشك و ز عنبر سرشته نبود \r\nو اما منازل خاصهء ختمين اولا ختم ولايت را مقدم داشته جهت قرب احتظاى « 7 » عموم كمل به ولايت . و صوم اشارت بدان است از روى اختفا « 8 » ميانهء اعمال بشرى . و همانا خاتم طريقة المشايخ ، شيخ سعد الدين حموى - قدس اللّه سره العزيز - رساله‌اى در اين باب نبشته « 9 » و بيان اختصاص محبوب بدان كرده از آنجا تحقيق اين سخن بجويند . و آخر همه ختم نبوت است و آن مشار اليه به\r\n\r\n\r\n","description":"","footnote":"\r\n( 1 ) - ب : افات .\r\n( 2 ) - ب : و اركان .\r\n( 3 ) - ب : ع .\r\n( 4 ) - ب :\r\nهموم .\r\n( 5 ) - ب : نه مجاز ، بيت .\r\n( 6 ) - ب : بيت .\r\n( 7 ) - ب : استنطاء .\r\n( 8 ) - ب : انتفا .\r\n( 9 ) - م 2 : نوشته .\r\n","page_name":" 247 ","page_number":285},
  {"content":"\r\n\r\nعملى كرده كه از دايرهء تعميم بنى نوع مفروز « 1 » آمده و به جمعى متميز و مستعدان مخصوص شده ، و آن حج بيت « 2 » است كه به حكم فرمودهء :  « وَ إِذْ يَرْفَعُ إِبْراهِيمُ الْقَواعِدَ مِنَ الْبَيْتِ وَ إِسْماعِيلُ »  تأسيس مبانى آن بدان خانوادهء نبوت اقطاع مقرر بوده .\r\nو اما نكته . چون تحقيق اين دو مرتبه كه اول عبارت از صورت عقدى قلبى است كه عبد را حاصل شود و بيان مدارج آن ، و دوم « 3 » صورت قولى يا فعلى خارجى و تحقيق تنوعات آن ، و شك نيست كه اين هر دو نوع از صور موجودات احتياج بدان دارد كه مطابقت واقع در او متحقق گردد تا به درجهء اعتبار و اعتداد « 4 » پيوندد ، هرآينه در اين هر دو مرتبه جبرئيل حضرت رسالت را تصديق نموده ، تا اشارت بدين نكته شود كه در اين هر دو مرتبه مجرد تحصيل صور كافى نخواهد بود ، بلكه لا بد است از مطابقت اين صور محصله « 5 » به واقع .\r\nو اين در مرتبهء اول معبر به صدق است ميان عامهء و در مرتبهء « 6 » ثانيه به اخلاص تعبير مىكنند « 7 » و به صدق هم « 8 » .\r\n نيست جز صدق دليل ره مؤمن به خداى * گر كسى را به از اين هست دليلى قل هات \r\n« قال : فأخبرنى عن الاحسان . قال : الاحسان ان تعبد اللّه كانك تراه ، فان لم تكن تراه ، فانه يراك » . يعنى بعد از آن سؤال كرد جبرئيل ، و گفت : مرا خبر ده از احسان كه چيست ؟ حضرت رسالت گفت : احسان آن است كه تو خداى را آن‌چنان پرستى كه گويا او را مىبينى ، كه اگر « 9 » تو از آن نيستى كه او را بينى ، او ترا مىبيند اين است معنى ظاهر حديث .\r\n\r\n\r\n","description":"","footnote":"\r\n( 1 ) - ب : مقرورنست .\r\n( 2 ) - ب : بيت كه .\r\n( 3 ) - ب : صورتى .\r\n( 4 ) - ب : اعتذار .\r\n( 5 ) - ب : محصل را .\r\n( 6 ) - ب : و در مرتبه به اخلاص .\r\n( 7 ) - ب : مىكند .\r\n( 8 ) - ب : بيت .\r\n( 9 ) - م 2 : كه اگر تو او را نمىبينى .\r\n","page_name":" 248 ","page_number":286},
  {"content":"\r\n\r\nو اما تحقيق اصول كه اينجا گنجايى آن دارد يك اصل است . و آن اين است كه چون ايمان و اسلام ، كه حقيقت عبادات اختيارى كه ثقلين براى آن آفريده شده مبتنى بر آن است ، بيان كرده شد ، هرآينه جاى آن است كه در معارج كمال آن شروع نمايد . و اول مدارج كمالش اين است كه معبر به احسان شده ، و بيان معنى احسان موقوف تحقيق مقدمه‌اى است .\r\nو بيانش آن است كه همچنانچه اشخاص كاملهء « 1 » حيوانى را بدنى و روحى ضرورت است كه دست ائتلاف به هم داده باشند « 2 » تا آن شخص به پاى تواند آمدن و در بسيط وجود ظاهر تواند شد ، همچنين اشخاص عبادت نيز بىآنكه اين هر دو ركن به هم پيوندد ظهور آن صورت نبندد . و در اين اشخاص آن عقد قلبى و وثوق علمى كه ايمان بدان مفسر « 3 » شده به منزلهء روح مىشود ، و اعيان اقوال و افعال شرعى كه اسلام از آن تعبير نموده به منزلهء بدن .\r\nچون اين مقدمه معين شد ببايد دانست كه همچنانچه تفاوت اشخاص حيوانى در مناسبت « 4 » اشكال و اوضاع موجب زيادتى قبول مىشود و عدم تناسب سبب بعد و تنفر « 5 » مىگردد ، اشخاص عبادات نيز همين سبيل دارد - چندان چه تناسب اشكال « 6 » بيشتر و ائتلاف روح و بدن به هم نزديكتر و سخت‌تر ، در بازار قبول رواج و رونق آن بيشتر خواهد بودن . و حال آنكه اين تناسب اشكال و توافق اركان و ائتلاف بنيان شخص معبر به حسن است . و احسان عبارت از زمان ظهور حسن است ، چه عرب مىگويد : « احصد الزرع اى حان ان يحصد » . پس احسان در حقيقت عبارت از هنگام ظهور محاسن اعمال و عبادات خواهد بود ، چنانچه فحواى فرمودهء :  « مَنْ أَسْلَمَ وَجْهَهُ لِلَّهِ وَ هُوَ مُحْسِنٌ »  بدان دلالت مىكند .\r\n\r\n\r\n","description":"","footnote":"\r\n( 1 ) - ب : كامل .\r\n( 2 ) - ب : باشد .\r\n( 3 ) - ب : منتشر .\r\n( 4 ) - ب :\r\nدر مناسبة به كمال و اوضاع .\r\n( 5 ) - ب : تنقير .\r\n( 6 ) - ب : استكمال .\r\n","page_name":" 249 ","page_number":287},
  {"content":"\r\n\r\nو اين مقدمه هم معلوم مىبايد كرد كه صورت مادام كه در طى كثايف اجرام و هياكل اجسام ظاهر شده بىآنكه غبار كدورتى بر صفايح صفاى او نشيند نتواند بود ، هرآينه حسن بصرافته « 1 » در اين عالم جسمانى صورت نبندد كه هويدا شود . و از اينجاست كه اساطين كمل از انبيا و اوليا - صلوات اللّه عليهم اجمعين - التفات زياده بدين مظاهر جسمانى ننموده‌اند ، و صورت جسدانى « 2 » مثالى را از محبوب اعتبار كرده‌اند و عشاق را بدان دلالت فرموده « 3 » .\r\n وصال يار اگر خواهى خيالش را ملازم شو * و گر در خاطرت نقشى دگر آيد خيال است آن « 4 »\r\nما لمجنون عامر من هواها * غير شكوى يعادها و اغتراب « 5 »\r\nو انا ضده فان حبيبى * فى فؤادى فلم ازل فى اقتراب \r\nو يكى از بزرگان متأخران در اين باب آورده است كه : الجار ذى القربى مقدم على الجار الجنب و هذا ذوق يعز واجده « 6 » و لو وجد القائلون بالسماع و الشاهد الذين هم « 7 » جثالة الصوفية ما طلبوا « 8 » شاهدا و لا سماعا ابدا لانه « 9 » مقام فرقة فلهذا لم تجئ بالشاهد كتاب و لا سنة و لا جعلوه طريقا و لا قربة « 10 » .\r\nهرگاه كه اين مقدمات زيرك متفطن را بر صحايف اذهان ثبت شد ، معلوم گشت او را كه احسان جز در عالم مثال تحقق « 11 » او صورت نبندد - چنانچه فحواى فرمودهء :  « نَبِّئْنا بِتَأْوِيلِهِ إِنَّا نَراكَ مِنَ الْمُحْسِنِينَ »  شاهدى است فصيح بر اين معنى . و چون اول « 12 » مرتبه كه متحققان مرتبهء عبادت و منتهجان مسالك عبوديت بدان مىرسند اين مرتبهء مثالى است كه فحواى « 13 » « كانك تراه » بدان\r\n\r\n\r\n","description":"","footnote":"\r\n( 1 ) - ب : بصرافيه .\r\n( 2 ) - ب : جسمانى .\r\n( 3 ) - ب : فرد .\r\n( 4 ) - ب : شعر .\r\n( 5 ) - ب : و اغتر .\r\n( 6 ) - ب : واحده .\r\n( 7 ) - م 2 - دم : حثالة .\r\n( 8 ) - ب : ما طلبوا هذا و لا سماعا .\r\n( 9 ) - م 2 : لا مقام .\r\n( 10 ) - ب : فرقه .\r\n( 11 ) - ب : تحقيق .\r\n( 12 ) - از اول مرتبه تا مرتبه مثالى است از نسخه ب حذف شده است .\r\n( 13 ) - م 2 : فحراه .\r\n","page_name":" 250 ","page_number":288},
  {"content":"\r\n\r\nاشارت فرموده . يعنى معبود در اين مقام مانند مرئى مشاهد گردد ، « 1 » چنانچه خاصهء عالم مثال است كه او مشابه محسوسات است در صورت . و اين مقام را سعتى عظيم است ؛ و بيشتر مشايخ متصوفه در اين مقام حط رحال طلب كرده مقيم مىشوند ، چنانچه صاحب فتوحات مكى يكى از بزرگان مشايخ « 2 » را گويد در اين مقام يافتيم « 3 » . ان‌شاءالله گذشته باشد .\r\nو مرتبه‌اى كه بعد از اين سالك را حاصل مىشود ، مرتبهء يقين علمى است و فناى ذاتى . و فحواى « فان لم تكن تراه » بدان دلالت مىكند . و اين مرتبه نيز ذو عرضى عريض « 4 » واقع گشته . مبادى بوادى سرحدش آن است كه اهالى براهين عقلى به دلالت رفيق توفيق و همراهى ذوق اصلى ، بدان رسيده‌اند . و نهايتش مقام قرب نوافل است كه از جلايل مقامات مشاهده است . و تحقيق اين سخنان از اصول شرحى حرفى فهم شود در كتاب « اصباح » . چندى از آن روشن شده ، « وفقنا اللّه لاتمامه » . و بعد از اين مرتبه قرب فرائض است كه فحواى فرمودهء « فانه يراك » بدان اشارت كرده . و ببايد دانست كه اين‌ها همه كه گفته مىشود شمه‌اى از شمايم بستان حكمت اين سخنان است و قطره‌اى از بحر معانى او ، چه اين‌قدر نيز حوصلهء ابناى زمان كمتر تحمل خواهد كرد « 5 » .\r\n اينكه مىگويم زبور فارسى است « 6 » * فهم آن نى حد مرد پارساست \r\n« قال : فاخبرنى عن الساعة . قال : ما المسئول عنها به اعلم من السائل » يعنى آن مرد كه ظاهر شده بود سؤال كرد و گفت : « بعد از اين مرا خبر كن از ساعت » . حضرت رسالت - صلى « 7 » اللّه عليه و سلم - جواب داد « 8 » و گفت : « آن\r\n\r\n\r\n","description":"","footnote":"\r\n( 1 ) - م 2 : كرد .\r\n( 2 ) - و هو الشيخ شهاب الدين عمر السهروردى ( حاشيه نسخه اصل و نسخه دم ) .\r\n( 3 ) - م 2 - دم : يافتم .\r\n( 4 ) - ب : ذو عوض عرض .\r\n( 5 ) - ب : بود .\r\n( 6 ) - م 2 : پارسى است .\r\n( 7 ) - م 2 : صلعم . - ب : حضرت رسالت جواب داد .\r\n( 8 ) - ب : داد گفت .\r\n","page_name":" 251 ","page_number":289},
  {"content":"\r\n\r\nكس كه سؤال ساعت از او مىكنى داناتر از سؤال‌كننده نيست » . اين است معنى ظاهر لغت و فحواى تركيب اين سخنان مبارك ، و هرچه لطائف اصول حكمتهاى الهى ارجمند كه در زير اين كلمات درج فرموده از آن نيست كه به مثل اين مختصرات شطرى از آن در حيز تسطير توان گنجانيد .\r\nو ليكن وجهى اجمالى هست از وجوه كمال اين سخن كه زبان حقايق بيانش دور از عرف زمان نيست ؛ بدان اكتفا مىنمايد . و بيانش آن است كه مدارج كمال ايمان دو قسم مىشود ؛ چه بعضى آن است كه عبد به قوت خاصهء خود و وراثت آدميت كه دارد مستأهل ادراك آن مىتواند شد ، و تا آخر مراتب احسان كه اشارت بدان شده از آن قبيل است ؛ و بعضى آن است كه عبد به قوت مراتب وراثت حضرت رسالت پناه محمدى به ادراك آن فايز تواند شد ، مانند ساعت « 1 » چه ادراك ساعت و مواطن و مقامات آن و امارات و آياتش همه از خصايص ختمى است ، و به ميامن قرابت و وراثت او بدان مىتوان رسيدن .\r\nو چون حقيقت ساعت از آن نيست كه اظهار آن صورت بندد مگر در عين اخفا ، چنانچه فحواى فرمودهء :  « أَكادُ أُخْفِيها »  بدان اشارت كرده ، هرآينه جوابى كه حضرت رسالت فرموده دلالت بر هر دو طرف علىالسويه مىكند .\r\nچه آنچه مسئول عنه اعلم از سايل نباشد « 2 » مىتواند بود كه از غايت ظهور باشد ، همچنانچه مىتواند بود كه از غايت خفا بود . پس اشارت به جمعيت طرفين نموده در جواب كه از خصايص بينه اين موطن است « 3 » « بدت باحتجاب و اختفت بمظاهر » و اين انزل مراتب سخن است كه در اين موطن جهت حل اين سخن توان « 4 » نمود . و آنچه تعلق به تحقيق اصول او و دقايق مرموزات اين موطن دارد چون بيان آن محتاج مقدمات بسيار است ، در اينجا مجال گنجايى آن نيست .\r\nاز كتاب « اصباح » طلب كنند .\r\n\r\n\r\n","description":"","footnote":"\r\n( 1 ) - ب : مانند ساعت و مواطن .\r\n( 2 ) - دم : باشد .\r\n( 3 ) - ب : ع .\r\n( 4 ) - ب : توانى .\r\n","page_name":" 252 ","page_number":290},
  {"content":"\r\n\r\nقال : فأخبرنى عن اماراتها .\r\nقال : أن تلد الامة ربتها و ان ترى الحفاة العراة رعاء الشاء يتطاولون فى البنيان ثم انطلق فلبثت مليئا . قال لى : يا عمر أ تدري من السائل . قلت : اللّه و رسوله اعلم . قال : انه جبرئيل آتاكم يعلمكم دينكم . » يعنى گفت آن مرد كه بعد از اين خبر كن مرا از نشانه‌هاى ساعت كه چيست . گفت حضرت رسالت كه نشانش آن است كه كنيزك خداوند خويش را بزايد . « 1 » و ديگر نشانش آن است كه تو بينى برهنه‌پايان و برهنه‌اندامان كه چرانندهء گوسفندان باشند كه ايشان عمارتهاى « 2 » بلند بنيان كنند . آن مرد چون آن سؤالها تمام كرد ، رها كرد و برفت .\r\nبعد از آن « 3 » عمر مىگويد كه من زمانى درنگ كردم . گفت مرا حضرت رسالت كه اى عمر هيچ مىدانى كه سؤال‌كننده « 4 » كه بود . من گفتم خدا و رسولش داناتر باشند « 5 » . گفت به درستى كه جبرئيل بود آمده بود كه دين شما بياموزاند شما را . اين است فحواى ظاهر حديث .\r\nفاما لطائف علوم و دقايق اشارات كه در ضمن اين سخنان مبارك درج فرموده بسيار است . آنچه در اين مختصر جاى گنجايى آن هست اين است كه به زبان رمز اشارت فرموده ، به علومى كه در آخر زمان ظاهر مىشود . و بيانش آن است كه امت در عالم عقل و ديدهء بصيرت كه حجاب حس پردهء بينايى آن نشده باشد عبارت از شخصى است كه در عالم حس نسبت رقيت و بندگى داشته باشد با شخصى ديگر ، و قابليت زاييدن كه از او شخصى « 6 » ديگر « 7 » متولد شود در او بود . و اين معنى در صورت كلامى حرف متحقق است ، ازآن‌رو كه او در ظهور خارجى و عالم حس به سر خود مستقل نيست ، بلكه تابع متكلم است . و او در\r\n\r\n\r\n","description":"","footnote":"\r\n( 1 ) - م 2 : برآيد .\r\n( 2 ) - ب : عادتهاى .\r\n( 3 ) - ب : آنچه .\r\n( 4 ) - م : سؤال كنند كه بود .\r\n( 5 ) - ب : باشد .\r\n( 6 ) - ب : با شخصى ديگر .\r\n( 7 ) - دم : ازو متولد .\r\n","page_name":" 253 ","page_number":291},
  {"content":"\r\n\r\nطفوليت به بذل نقد استعداد خريدارى آن كرده و ملك خويش گردانيده . و اين زمان قابليت آن دارد كه از او صورتى ديگر متولد شود ، يعنى حروف كتابى . و حال آنكه در زمان آخر مالك ازمهء « 1 » اختيار و تصرف به دست حروف كتابى خواهد بود كه صاحب دفتر « 2 » ديوان « اولو الايدى و الابصار » است . و تمامى بسط اين سخن را مجالى بيش از اين در كار است ؛ در « اصباح « 3 » » مبين شده « 4 » .\r\nو چون غايت اعتبار اين دو صورت تولد معنى است از ايشان ، هرآينه در « 5 » هر دو صورت تأنيث وارد شده تا دلالت بدين معنى كند . و نشان دومين هم بدين زبان اشارت به علمى ديگر مىشود از اين علوم ، چه اشخاصى چند كه عارى « 6 » باشند از ملابس رسوم عادى و تخصيصات عرفى و اقدام سعى ايشان از نعلين مقدمتين خالى باشد . و كار ايشان به غير از رعايت افراد متفرقهء گوسفندان كه غذاى ايشان است نباشد . ايشان را بينى كه بنيان علوم را بلند گردانند ، و كنگرهء قصر معارف را به عيوق « 7 » رسانند . روشن است نزد ديده‌وران عالم عقل كه از مطمورهء حس و ظلمات اكوان پاى ادراك بيرون نهاده باشند و در عالم الهى آشنا شده ، كه اين اشخاص مذكوره بدين اوصاف و افعال صورت « 8 » ثالثهء حرف است كه ابواب كتاب « اولو الالباب » معنون به اسماى ايشان است ، و فتح اقفالش موقف اعداد اعدادشان .\r\n« فتح اللّه علينا و عليكم ابواب الخيرات بمحمد عليه اتم الانواع من الصلوات و آله و اصحابه الطيبين و عترته الطاهرات « 9 » » .\r\n\r\nخاتمه\r\nو چون در هر زمان مثل اين صورت بر صفحات احوال و اوضاع\r\n\r\n\r\n","description":"","footnote":"\r\n( 1 ) - ب : از امه .\r\n( 2 ) - ب - دم : دفتر اولو الايدى .\r\n( 3 ) - م 2 : كتاب اصباح .\r\n( 4 ) - ب : گشته .\r\n( 5 ) - ب : در دو صورت .\r\n( 6 ) - ب : كه عارى و تخصيصات .\r\n( 7 ) - ب : بسيوق .\r\n( 8 ) - ب : صور ثالثه .\r\n( 9 ) - ب : الطاهرين .\r\n","page_name":" 254 ","page_number":292},
  {"content":"\r\n\r\nاهالى آن زمان ظاهر شده ، و جمعى كه هواى پيشوايى عوام در دماغ ايشان جا گير شده زبان طعن و تشنيع بر بزرگان متعين كشيده‌اند ، تا در ميان عامه ايشان را سبب سربلندى گردد و موجب ظهور شود ، مناسب آمد ختم اين رساله را به چندى از آن حكايات كردن ، تا معلوم شود كه همواره پيش سلاطين ، صاحب غرضان را اگر مجالى شد با درويشان زمان ، مثل اين حكايات كرده‌اند . و ليكن سلاطين از صفاى سريرت بزرگانه كه به حكم فرمودهء : « ارباب الدول ملهمون » همواره ارباب دولت از آن خالى نمىباشند ، گوش نكرده‌اند ؛ چنانچه هرگز نگذاشته‌اند كه به سخن بدگويان گرد تفرقه و تشويش بر دامن نام و ناموس ايشان نشيند ، كه به حسب تجربهء روزگار معلوم داشتند كه ميامن همت ايشان اثرى بسيار دارد « 1 » .\r\n قوى بازوانند كوتاه دست * بزرگند و درويش و هشيار و مست \r\nاز آن جمله در ايام شاه شجاع مظفرى در شيراز بزرگى بود شيخ على كلاه نام . جمعى از فقها و ظاهريان مثل شيخ نور الدين شبانكاره و اصحاب او به مجلس پادشاه رفتند و در فساد اعتقاد آن بزرگ خوض بسيار كردند ، و اثبات كردند كه بر پادشاه وقت واجب « 2 » است كه او را احضار كند تا مناظره و بحث كنيم . و حال آنكه شاه شجاع را با شيخ على همواره سوء العنايتى بودى ، از آن جهت كه شاه منصور و شاه يحيى دم از مريدى او زدندى و او را مراسلات با ايشان بودى : باوجود به سخن ايشان ملتفت نشد ، و در جواب ايشان چنين گفت كه شما مشايخ سنت و جماعتيد ؛ چيزى بايد كه از شما صادر شود كه در كتب حديث و سيرت مشايخ سنت باشد ، و حال آنكه از احاديث و كتب سنت چندان چه مطالعه رفت حضرت رسالت مبالغهء بسيار در اسلام كفار فرموده‌اند ، و در اسلام ايشان به همين گفتن كلمهء شهادت اكتفا فرموده‌اند . و در باب اعتقاد\r\n\r\n\r\n","description":"","footnote":"\r\n( 1 ) - ب : بيت .\r\n( 2 ) - از : واجب است تا كه شاه منصور از نسخهء ب حذف شده .\r\n","page_name":" 255 ","page_number":293},
  {"content":"\r\n\r\nهيچ مبالغت « 1 » نفرموده‌اند ، چنانچه در قضيهء اسامهء زيد كه يكى از كفار كه ايمان به ظاهر آورده بود و بعد از آن باز « 2 » سر كفر رفته اسامه شمشير « 3 » كشيده بود كه بكشد . او كلمهء شهادت بگفت و اسامه شمشير را باز نگرفت ، و بزد حضرت رسالت سرزنشهاى اسامه كردن گرفت . و چندان چه اسامه گفت كه او از ترس شمشير هربار « 4 » كلمه مىگويد و در دل او هيچ ايمان نيست ، فرمود كه « هلا شققت قلبه ، » يعنى دل او را « 5 » چرا نشكافتى كه بدانى در دل او چيست . و اين تهديدى « 6 » است بزرگ .\r\nو ديگر احاديث بسيار است در اينكه به غير از كلمهء شهادت كه مبالغه فرموده حضرت رسالت ، چنانچه در حديث « 7 » « امرت ان اقاتل الناس حتى يقولوا لا إله الا اللّه فاذا قالوا ذلك ، عصموا منى اموالهم « 8 » و دمائهم » و همچنين حديث « من استقبل قبلتنا و اكل ذبيحتنا » ، كه تمام افعال و اعمال را در اسلام به ظاهر رانده‌اند و بيشتر كاوش نكرده‌اند . چه اين‌ها دلالت بر آن مىكند كه حضرت رسالت و صحابهء كبار همواره دربند آن بوده‌اند كه از كفار كسى را در دايرهء اسلام درآرند ، حتى كه به همين گفتن ظاهر اكتفا فرموده‌اند ، و من شما را برعكس آن مىبينم . همواره بزرگان اسلام را مىآييد « 9 » و طعن در ايشان مىكنيد « 10 » و ايشان را مىخواهيد كه به كفر نسبت كنيد و بحث اعتقاد مىكنيد .\r\nاين‌ها هيچ مناسبتى به مذهب سنت و جماعت ندارد « 11 » ؛ چه چندانكه سلف صحابه مبالغه در اسلام كافران مىكردند ، شما در تكفير مسلمانان مىكوشيد .\r\nاز اين‌ها ترك كنيد .\r\n\r\n\r\n","description":"","footnote":"\r\n( 1 ) - ب : و در باب اعتقاد مبالغت‌اند و در باب هيچ مبالغت نفرموده‌اند .\r\n( 2 ) - ب : آن بر سر .\r\n( 3 ) - ب : اسامه شمشير باز بگرفت و نزد .\r\n( 4 ) - ب : هزار بار .\r\n( 5 ) - ب : دل ار . م 2 : دل او چرا .\r\n( 6 ) - ب : تحديدى است .\r\n( 7 ) - ب : در حديث فرموده .\r\n( 8 ) - ب : احوالهم .\r\n( 9 ) - ب - م 2 : مىآيند .\r\n( 10 ) - ب : مىكند .\r\n( 11 ) - ب : ندارند چندانكه .\r\n","page_name":" 256 ","page_number":294},
  {"content":"\r\n\r\nغرض كه چون اين سخنان بشنيدند سر خجالت در پيش انداخته بدر رفتند ، و ديگر هرگز اين حكايات نگفتند .\r\nو ديگر در ايام سلطان محمد ملكشاه ، همچنين فقها جمع شدند و به وى رسانيدند كه غزالى در امام ابو حنيفه طعن كرده . و وى را در اسلام هيچ عقيده نيست ، بلكه اعتقاد فلاسفه و ملحدان دارد . و جملهء كتابهاى وى به سخن ايشان ممزوج است ، و كفر و اباطيل با اسرار شرع به هم « 1 » آميخته است و خداى را نور حقيقى مىگويد . و اين مذهب مجوس است .\r\nغرض كه مزاج سلطان بدين سخنان بر « 2 » وى متغير گردانيدند ، چنانچه قصد رنجانيدن وى كرد ، و حجة الاسلام را طلب فرمود . و او عذرى آورد .\r\nسلطان فرمود كه چون به مشهد رضوى رسيم او را همان‌جا دريابيم « 3 » . در اين حالت كه به مشهد رسيدند ، جماعتى از متعصبان گفتند كه او را تكليف بايد كرد تا حاضر شود ، و با وى مناظره كنيم ، و سخن وى بشنويم ، و وى از عهدهء سخن‌هاى خود بيرون آيد . و البته وى را رها مكنيد « 4 » كه پيش سلطان رود .\r\nپس جماعتى از شاگردان حجة الاسلام حاضر شدند و گفتند كه اگر كسى را شبهتى افتاده « 5 » ما كه « 6 » شاگردان وىايم « 7 » آن را حل كنيم . و شما را حد آن نيست كه از وى مناظره خواهيد . و بعد از آن اگر ما عاجز آييم از حل آن ، به وى بنويسيم « 8 » تا حل بكند ؛ و شرح و تقرير آن درخواست كنيم ، تا آن اشكال برداشته شود .\r\nو معارضان باز پيش سلطان رفتند كه اگر او را قوى ناموسى هست ، وقتى ظاهر شود كه با ما مناظره كند . و در آخر سلطان معين الملك را گفت لا بد است كه او را الزام كنيم تا حاضر گردد « 9 » پيش تخت ، و ما سخن وى بشنويم\r\n\r\n\r\n","description":"","footnote":"\r\n( 1 ) - ب : به هم است آميخته است .\r\n( 2 ) - ب : از وى .\r\n( 3 ) - ب : دو باهم .\r\n( 4 ) - ب : مىكند .\r\n( 5 ) - دم : ما افتاده ما كه شاگردان .\r\n( 6 ) - ب :\r\nما شاگردان .\r\n( 7 ) - ب : و هم .\r\n( 8 ) - ب : نويسيم .\r\n( 9 ) - ب : شود .\r\n","page_name":" 257 ","page_number":295},
  {"content":"\r\n\r\nپس آن‌گاه اگر حاجت بود كه مناظره كند وى را مناظره فرماييم و به اعزاز و اكرام تمام بازگردانيم .\r\nپس معين الملك صورت حال « 1 » را به حجة الاسلام فرستاد . و او به لشكرگاه حاضر آمد . و معين الملك وى را به نزديك تخت برد چون سلطان وى را بديد ، برپاىخاست و در بر گرفت ، و بر كنار تخت بنشاند . مقرى كه با وى بود اشارت كرد كه قرآن بخوان . مقرى بخواند كه  « أَ لَيْسَ اللَّهُ بِكافٍ عَبْدَهُ »  .\r\nحجة الاسلام گفت : بلى ، و از خوف بيرون آمد . و اين فصل در پيش وى بگفت و چون سخنان عزيز است ختم رساله بدان كرده مىشود . و آن اين است .\r\n\r\nفصل\r\nبسم اللّه الرحمن الرحيم . الحمد للّه رب العالمين . و الصلاة على محمد و آله اجمعين ، و لا عدوان الا على الظالمين .\r\nبقاى ملك اسلام باد . عادت « 2 » علماى اسلام چون به مجلس ملوك اسلام رسند آن است كه فصلى گويند مشتمل « 3 » بر چهار چيز : دعا و ثنا و نصيحت و رفع حاجت .\r\nاما دعا . مذهب من آن است كه در شب تاريك در خلوت خالى دست برداشتن و با حق‌تعالى در سر مناجات كردن اولىتر زيرا كه هرچه برملا بود به ريا آميخته بود ، و در حضرت حق - سبحانه و تعالى - هرچه خالص نيست مقبول نيست .\r\nو اما ثنا در اين مجلس هم لحن است كه آفتاب سخت بىنياز است از آنكه وى را به بلندى و روشنى به انگشت اشارت كنند ، « لقد غنيت ذكائه عن التعرف » . چون جمال به غايت كمال رسد ، بازار مشاطه بشكند : و دست مشاطه بىكار شود .\r\n\r\n\r\n","description":"","footnote":"\r\n( 1 ) - ب : حال به حجة الاسلام .\r\n( 2 ) - ب : با دعاة اسلام .\r\n( 3 ) - ب :\r\nمشتمل چهار .\r\n","page_name":" 258 ","page_number":296},
  {"content":"\r\n\r\nاما نصيحت ولايتى است كه منشور آن جز از حضرت مصطفى - صلى « 1 » اللّه عليه و سلم - ننويسد ، و وى گفته است : « تركت فيكم واعظين صامتا و ناطقا الصامت الموت و الناطق القرآن » . نگاه كن تا اين نصيحتگر « 2 » خاموش به زبان حال چه مىگويد ، و آن نصيحتگر گويا به زبان گفتار « 3 » چه مىگويد . مرگ خاموش چنين مىگويد كه هركه آفريده‌ايد بدانيد كه من در كمين شمايم ، و كمين ناگاه گشايم . و از پيش ، هيچ رسول نفرستم . و اگر خواهيد كه دست عمل من ببينيد ، با همه گفته‌ام كه با همه چه خواهم « 4 » كرد . ملك بايد كه در ملوك گذشته نگرد ، و امرا در امراى گذشته . سلطان ملكشاه و الپ‌ارسلان و طغرل - رحمهم اللّه - كه از زير خاك به زبان حال منادى مىكنند ، كه « يا ملك ، يا قرة العين » ، يا فرزند عزيز ، زنهار ، زنهار كه اگر بدانى كه ما فرا چه سر كارى رسيده‌ايم ، و چه كارهاى ملوك بديديم ، هرگز يك شب بنخسبى و در رعيت تو يك « 5 » كس مظلوم و گرسنه ؛ و به كام خويش هيچ نپوشى ، و در رعيت تو يك تن برهنه ؛ و هيچ خزانه ننهى ، مگر آنكه در قيامت بر تو عرضه كنند . و كردار تو بر تو عرضه خواهند كرد . و خزانهء دنيا دشمنان بخواهند « 6 » برد . و دريغ باشد كه نصيب تو « 7 » از خزاين تو پاسبانى بيش نبود .\r\nاما نصيحت از قرآن چنين مىفرمايد :   « فَمَنْ يَعْمَلْ مِثْقالَ ذَرَّةٍ خَيْراً يَرَهُ ، وَ مَنْ يَعْمَلْ مِثْقالَ ذَرَّةٍ شَرًّا يَرَهُ »   . هرچه خواهى بكن ، كه همه در قيامت ذره‌ذره بازبينى . و در خبر است كه شبانروزى كه بيست و چهار ساعت است آن همه بر بنده عرض كنند در قيامت بر صورت بيست و چهار خزانه . يكى بيند از خزاين پرضيا و نور . و آن ساعتى « 8 » باشد كه به طاعتى مشغول شده « 9 » باشد .\r\n\r\n\r\n","description":"","footnote":"\r\n( 1 ) - م 2 : صلعم .\r\n( 2 ) - از : اين نصيحت تا و آن ، از نسخهء « ب » افتاده است .\r\n( 3 ) - دم : نصيحتگر گويا به زبان حال .\r\n( 4 ) - دم : با همه چه خواهم ، ملك بايد .\r\n( 5 ) - ب : يكى مظلوم .\r\n( 6 ) - ب : نخواهند و دريغ .\r\n( 7 ) - ب :\r\nتو جز پاسيبانى .\r\n( 8 ) - ب : و آن ساعتى كه بطاعتى .\r\n( 9 ) - ب : بوده .\r\n","page_name":" 259 ","page_number":297},
  {"content":"\r\n\r\nو چندان « 1 » شادى به دل وى درآيد كه بهشت در آن گم شود ، و به خشنودى حق‌تعالى مختص شود . و خزانهء « 2 » ديگر بيند خالى . و آن ساعتى بود كه به مزاج مشغول شده باشد . چندان حسرت و غبن « 3 » به دل اندر آيد كه آن را نهايت نباشد . و خزانهء ديگر بيند هر ظلمت و تاريكى . و آن ساعت معصيت باشد . چندان هول و فزع در دل وى آيد كه گويد : « 4 » « كاشكى هرگز مرا نيافريدندى » .\r\nاى ملك ، دنيا را بسيار خزانه و لشكر بساختى ، آخرت را نيز خزانهء بر مقام و مدت « 5 » آخرت بساز . مدت دنيا پيداست كه چند است ، بود كه روزى يا شبى يا نفسى بيش نمانده است . و مدت آخرت را نهايت نيست ، كه اگر هفت آسمان و زمين پرگاورس كنند و مرغى را فرمايند كه هر هزار سال يك‌دانه بيش نخورد ، آن همه به سرآيد و از ابد هيچ كمتر نشود . خزانه بر مقدار مدت بايد نهادن ، چنان كه نزل منزلى كه در وى « 6 » ده روز مقام بوده است سبكتر از آن منزلى بود كه در وى « 7 » يك ماه بود ، حتى مقامى كه مقيم آنجا مىبايد بود .\r\nو بدانكه هيچ بنده نيست كه نه وى را بر دوزخ گذارى است ، از ساعتى درگير تا هزار سال ، تا هفت هزار سال ، كه آخرتر كسى كه از دوزخ بيرون آيد از مؤمنان ، پس از هفت هزار سال بود . و اين كسى را بود كه ايمان به سلامت برد . و ايمان درختى است كه آب از طاعت خورد و بيخ وى از عدل بود و به دوام ذكر بارى « 8 » تعالى راسخ شود چون اين تربيت نيابد « 9 » در سكرات مرگ بيوفتد كه بيخ ندارد .\r\nو يك وصيت قبول كن . كلمهء  « لا إِلهَ إِلَّا اللَّهُ »  هميشه در زير زبان‌دار « 10 » ؛\r\n\r\n\r\n","description":"","footnote":"\r\n( 1 ) - ب : و چندان شادى بدل وى درآيد كه آن را نهايت نباشد .\r\n( 2 ) - ب :\r\nخزانه ديگر ببيند مخوف و خالى .\r\n( 3 ) - ب : اندر دل آيد .\r\n( 4 ) - ب : گويد ، مصراع .\r\n( 5 ) - از : خزانهء بر مقام تا و مدت آخرت را نهايت نيست ، از نسخه « ب » افتاده است .\r\n( 6 ) - ب : كه روزى ده روز مقام بوده است .\r\n( 7 ) - ب : كه روزى .\r\n( 8 ) - ب : به دوام ذكر راسخ .\r\n( 9 ) - م 2 : بيابد .\r\n( 10 ) - ب : دارد .\r\n","page_name":" 260 ","page_number":298},
  {"content":"\r\n\r\nچنان كه كس نشنود مىگوى . اگر شكارگاه باشى و اگر بر تخت بار باشى و اگر در خلوت باشى ، يك ساعت از اين خالى مباش كه ايمان راسخ به اين شود .\r\nو بدانكه اگر از عذاب آخرت خلاص‌يابى از سؤال قيامت خلاص نيابى ، « كلكم راع و كلكم مسئول عن رعيته » . اگر ترا در مقام سياست بدارند ، و گويند بندگان خويش را گويندگان « 1 »  « لا إِلهَ إِلَّا اللَّهُ »  رعيت تو كردم ، و ترا اسپى چند ، به ملكى بدادم . همه دل در استوران خويش بستى تا هركجا مرغزارى سبزتر است چراگاه ايشان بود . از بندگان ما غافل ماندى . چرا عزيزان حضرت ما را از استوران بازپس‌تر داشتى . و گفته بوديم كه حرمت مؤمن نزديك ما بيش است از حرمت كعبه نزديك شما . از اين سؤال چه جواب دارى ؟\r\nو عمر خطاب « 2 » را - رضى اللّه عنه - سيرت چنان بودى « 3 » كه هر شب به طوف گشتى يك شب اشتر درويشى گم شده بود . همه شب پاى برهنه در طلب آن شتر مىدويد ، و مىگفت : « لو كنت حرباء على ضفة « 4 » الفرات « 5 » لم يطلا بالهناء و لا بال المسئول عنها يوم القيمة . »\r\nوى را يكى از صحابه « 6 » به خواب ديد ، پس از دوازده سال كه غسل كرده بودى و جامهء نو پوشيده ، چون كسى كه از كارى فارغ شده باشد . آن « 7 » صحابه وى را سؤال كردى و گفتى يا امير المؤمنين خداى با تو چه كرد ؟ عمر گفتى چند سال است تا از دنيا برفته‌ام ؟ گفتى دوازده سال . عمر گفت « 8 » - رضى اللّه عنه - كه تا امروز در حساب بودم ، و كار « 9 » عمر پرخطر بود ، اگر نه آن بودى كه خداى كريم و رحيم بودى .\r\nاى ملك دنيا ، حال « 10 » عادل‌ترين خلق اين بود . حال خويشتن بر اين قياس\r\n\r\n\r\n","description":"","footnote":"\r\n( 1 ) - ب : لا إله را .\r\n( 2 ) - ب : خطاب رضى اللّه عنه . م 2 : خطاب را سيرت .\r\n( 3 ) - ب : بود .\r\n( 4 ) - ب - م 2 : صفة .\r\n( 5 ) - ب : الغراب .\r\n( 6 ) - ب : اصحاب .\r\n( 7 ) - ب : اين .\r\n( 8 ) - ب : عمر گفت كه .\r\n( 9 ) - م 2 : و كار پرخطر .\r\n( 10 ) - ب : شما عادل‌ترين .\r\n","page_name":" 261 ","page_number":299},
  {"content":"\r\n\r\nكن و در جمله راه نصيحت مىنگر . و حال و سيرت پدرت سلطان ملكشاه لوحى نبشته است ، هرچه وى كرده است ، تو هم آن مىكن . اگر ترا گويند پدرت ده درم از جايى بستده بود ، تو ده « 1 » و دانگى مستان . گو چرا پدرم از خداى مىترسيد ، من نمىترسم . و پدرم عاقل « 2 » بود . نام نيك خواست من نمىخواهم .\r\nاگر گويند در اطراف مملكت تو مثلا جهودى است ، وى را از ولايت بيرون كن ، جواب ده كه در روزگار پدرم كجا بود ؟ گويند در ولايت پدر تو بود . پس گوى كه من در پدر خويش عاق نشوم . و در خبر است كه همه خلق بوى بهشت « 3 » از پانصدساله راه بشنوند ، و عاق بوى بهشت بنشنود . هركه ترا به خلاف سيرت پدرت خواند ، دشمن تو است ، و ترا عاق مىگرداند .\r\nو خداى تعالى را بر تو نعمتهاست ، به شكر مشغول شو ، و نعمت تمام كن ، كه نعمت چهار است : ايمان درست ، و صورت تمام و نيكو ، و خلق خوش ، و فعل نيكو . و آن هر سه صنع خداى است . و آن باز پسين فعل بنده است . و خداى آن هر سه از تو دريغ نداشت ، تو نيز اين چهارم « 4 » از خويشتن دريغ مدار صورتت زيباست ، و اعتقاد [ ت 
  ] درست ، و خلقتت نيكو ، در كردار نيكو كوش ، اگر نه آن نعمتها به زيان « 5 » آيد ، و كردارت نيز نيكو است ، و نشان نداده‌اند كه در جوانى هيچ ملك را بر رعيت اين شفقت بوده است كه تراست ، ايزد تعالى تمام گرداناد .\r\nو اى اميران كه ايستاده‌ايد ، نودولتانيد . بايد كه دولت از بىدولتى بازشناسيد ، و گمان مبريد كه ملك شما يكى است كه ملك خراسان است ، كه شما را و او را ملكى است كه ملك زمين و آسمان است ، و شما را و او را در مقام سياست بدارند ، و با شما گويند چرا حق نعمت ما نگزارديد ، كه در خبر است كه « قلوب الملوك خزائن اللّه » ايزد تعالى در عالم خاك آنچه پيدا آورد\r\n\r\n\r\n","description":"","footnote":"\r\n( 1 ) - ب : توده و بدانكه مستان .\r\n( 2 ) - ب : بود و .\r\n( 3 ) - ب : بهشت بنشنود .\r\n( 4 ) - ب : چهارم را .\r\n( 5 ) - م 2 : به زبان .\r\n","page_name":" 262 ","page_number":300},
  {"content":"\r\n\r\nاز رحمت و عقوبت به واسطهء دل « 1 » ملوك پيدا آورد . گويد خزاين « 2 » خويش به شما سپردم ، و زبان شما كليد آن خزانه ساختم . در خزانهء من امانت نگاه داشتيد يا خيانت كرديد . هركه حال يك مظلوم بر اين ملك پوشيده دارد ، در خزانه خيانت كرد . همه گوش فرا خويشتن‌دارى كه دولت شده گير و خجلت خيانت در قيامت مانده گير .\r\nآمديم به عرض كردن حاجت . حاجت دو است : يكى عام است ، و يكى خاص . عام آن است كه رعايا سوخته و كنده ببوده‌اند در ظلم . و بيداد ايشان را خراب كرد . خود به حال ايشان رس ، و مظلومان از دست ظالمان خلاص ده . و چند دينار از خزانه گو كمتر باش . بر ايشان رحمتى كن تا خداى تعالى بر تو رحمت كند . پشت و گردن درويشان و مؤمنان از بلا و محنت گرسنگى بشكست ، چه باشد اگر گردن « 3 » استوران تو ، ساخت زر شكند .\r\nاما حاجت خاص آن است كه من دوازده سال در زاويه بنشستم و از خلق اعراض كردم ، پس فخر الملك - رحمه اللّه - مرا الزام كرد كه به نيشابور بايد شد . گفتم اين روزگار سخن من احتمال « 4 » نكند ، كه هركه در اين وقت كلمة الحق بگويد در و ديوار به معادات وى برخيزد . وى گفت كه ملكى است عادل ، و من در پيش وى به نصرت تو برخيزم . امروز كار به جايى رسيد كه سخن‌ها مىشنوم ، كه اگر در خواب ديد مىگفتمى اضغاث احلام است . اما آنچه به علوم عقل تعلق دارد ، اگر كسى را بر آن اعتراض است عجب نيست ، كه در سخن من مشكل و غريب كه فهم هركسى بدان نرسد بسيار است . ليكن « الحمد للّه » مثلىام به شرح آن هرچه گفته‌ام ، با هركه در جهان است ، درست مىكنم ، و از عهدهء آن بيرون مىآيم . اين سهل است . شما را بايد كه از عهدهء\r\n\r\n\r\n","description":"","footnote":"\r\n( 1 ) - ب : در ملكوك .\r\n( 2 ) - دم : خزانهء .\r\n( 3 ) - دم : از گردن استوم ران . م 2 : كردن استوم ران . ب : كردن استوارى تو ساخت .\r\n( 4 ) - ب : احمال سخن نكند .\r\n","page_name":" 263 ","page_number":301},
  {"content":"\r\n\r\nآنچه خداى به گردن شما كرده است ، كه خلق مملكتى چنين فراخ را گوسفند كرده و شما را شبان گردانيده ، و فردا از گرسنگى و تشنگى و كركنى ايشان و بار كردن ايشان و انواع ظلم و زيادتى از شما سؤال خواهند كرد ما رسانيديم خدا توفيق دهد « 1 » ما را و شما را . از كار مهم خويش غافل نشويم « 2 » .\r\nو السلام . « 3 » تم فى 16 جمادى الاولى سنه 829 بهراة حميت عن الآفات .\r\n\r\n\r\n","description":"","footnote":"\r\n( 1 ) - ب : و ما را .\r\n( 2 ) - در پايان نسخهء « ب » بخش زير پايان رسالهء اعتقادات مىباشد : اما آنچه حكايت مىكنند كه در امام ابو حنيفه طعن كرده است ، اين احتمال نتوانم كردن باللّه الطالب الغالب ، المدرك ، المهلك ، الذى لا إله الا هو ، كه اعتقاد من آن است كه امام ابو حنفيه خاص‌ترين امت مصطفى - صلى اللّه عليه و آله و سلم - است در حقايق معانى فقه و هركه جز اين از عقيدت من يا از لفظ من حكايت كند دروغ مىگويد مقصود آنست كه اين كلمه معلوم شود و حاجت آنست كه مرا از تدريس نيشابور و طوس و شهرها معاف دارد تا با زاويه سلامت خويش شوم كه اين روزگار سخن من احتمال نكند . جواب ملك اسلام آن بود كه : ما را چنان بايستى كه جملهء علماى عراق و خراسان حاضر بودندى تا سخن تو بشنيدندى اكنون التماس آنست كه اين فصل كه رفته است به خط خويش بنويس تا بر ما مىخوانند ، اما معاف كردن آن ، پس چاره نيست فخر الملك چاكر ما بود كه ترا به نيشابور برد ما ترا مدرسه‌ها كنيم و بفرمائيم تا جمله علماى اسلام هر سال يك‌بار پيش تو آيند و هرچه بر ايشان پوشيده است بياموزند از تو و اگر كسى را با تو خلاف است دندان‌كنان پيش تو آيد و بپرسد تا اشكال وى بردارى . و السلام و الحمد للّه اولا و آخرا و الصلاة و السلام على نبيه و حبيبه ظاهرا و باطنا .\r\n( 3 ) - م 2 : تم الكتابة فى يوم الخميس 14 ذىالحجة سنه 903 بمسعوديّة يزد .\r\nدم : تم الكتابة به ابرقوه فى 28 جمادى الاولى سنه 851 .\r\n","page_name":" 264 ","page_number":302},
  {"content":"\r\n\r\n\r\n8 اعتقاديه\r\n\r\n","description":"","footnote":"","page_name":" 265 ","page_number":303},
  {"content":"\r\n . \r\n","description":"","footnote":"","page_name":" 266 ","page_number":304},
  {"content":"\r\n\r\nبسم اللّه الرّحمن الرّحيم بعد حمد اللّه و الصلاة على نبيه محمد ، اعتقاد اين فقير به غير از آنچه از ائمهء سنّت و جماعت - رضوان اللّه عليهم اجمعين - برآن‌اند نبوده ، و الحالة هذه بر آن است ، چنانچه تفاصيل اصول آن را در ( « 1 » رسالهء عقيده ) كه مصدر به آيهء كريمه :  « إِنِّي أُشْهِدُ اللَّهَ وَ اشْهَدُوا أَنِّي بَرِيءٌ مِمَّا تُشْرِكُونَ ، »  گردانيده متعرض شده . و آن را نه به مجرد تقليد فرا گرفته ، بلكه به توفيق اللّه و تأييده ساير آن احوال را ابا عن جد بر مقتضاى فرمودهء : « عضوا عليها بالنواجد » به حجج و براهين عقلى و نقلى به يقينى درست معلوم دارد و بر آن مستحكم و راسخ است ، چنانچه كتب و رسايل هريك كه همراه شمال و صبا ارجا و انحاى بلاد اسلام را فراگرفته بدان گوياست : « و ذاك اوضح من نار على علم » . و هركه بر غير اين مذهب است او را ضال و گمراه مىداند .\r\n مركب اين باديه دين است و بس * چارهء اين كار همين است و بس \r\nو اگر در اثناى جوانى و حين طلب بر امتثال فرمودهء : « تعلموا حتى السحر » در علمى چند كه خلاف اين اصول باشد خوض كرده ، نه از سر اعتقاد كرده ، بلكه از جهت احتياز تفنّن و اكتساب فضائل ، كه دأب دانشوران و ادب ايشان است ، على الرسم اشتغال نموده ، اقتداء فى ذلك بالامامين - قدس اللّه سر هما - حجة الاسلام و فخر الانام .\r\n عشقبازى نه من آخر به جهان آوردم * يا گناهى است كه اول من مسكين كردم \r\n\r\n\r\n","description":"","footnote":"\r\n( 1 ) - منظور از رساله عقيده همان رسالهء اعتقادات است .\r\n","page_name":" 267 ","page_number":305},
  {"content":"\r\n\r\nو همچنين چيزى از سخنان مشايخ صوفيه كه به امر و التماس جمعى آن را نبشته همين سبيل ، نه ازآن‌رو نبشته كه معتقد آنهاست كه بيشتر آن سخنان اعتقادى نيست .\r\nهذا ما ذهبت اليه . و اللّه شاهد عليه . حرره على بن محمد المشتهر به تركه ، بيمينه حامدا للّه و مصليا على امينه .\r\n\r\n","description":"","footnote":"","page_name":" 268 ","page_number":306},
  {"content":"\r\n\r\n\r\n9 رساله در معنى قابليت\r\n\r\n","description":"","footnote":"","page_name":" 269 ","page_number":307},
  {"content":"\r\n . \r\n","description":"","footnote":"","page_name":" 270 ","page_number":308},
  {"content":"\r\n\r\n\r\nب س م ال له ر حم ن ال ر حى م\r\nبعد از سپاس بىحد و قياس ، پروردگارى را كه بىرنگ آمادگى و قابليت ، هر چيز را در كارگاه جمعيت‌پناه :  « صِبْغَةَ اللَّهِ وَ مَنْ أَحْسَنُ مِنَ اللَّهِ صِبْغَةً »  چنانچه بايست نقش بست ، و درود بىكران بر سرورى كه بنام حقيقت نشان او ، بنياد آن كار شده تمام انجام گشت .\r\nاشارت دولت بشارت از صوب صواب دلالت وقت چنين رسيد كه :\r\nدر بيان معنى قابليت و مصدر تحقق آن به زبان تحقيق ترجمان محرمان پرده سراى ختمى و اهالى آن ولايت ، چيزى مىبايد نوشت ، و چون اين مسئله از غوامض علوم ايشان است ، كه بسى از اصول حقايق مهمه بر آن مبتنى است ظاهرا و باطنا ، از آن جمله تحقيق معنى افعال و اعمال عباد و عبّاد و مناط اوضاع و احكام شرعى كه رهروان كريمه گفته‌اند ، بر منصهء اظهار در جلوه آوردن ، به منهج صواب اقرب ديد . ازآن‌رو كه خاصهء شريفهء ختمى آنكه روشن گردد و فحواى گفتهء :\r\n و انى و ان كنت الاخير زمانه * لآت بما لم تستطعه الاوائل \r\nبر ذايقهء مدارك هوشمندان هويدا شود ، كه با گفته‌هاى قدما در رشتهء انتظام كشيده آيد ، تا مبصّران بازار تميز و فاقدان دكان عقل و اختيار بلندى مرتبهء هريك را فهم نموده رابح از بهرج جدا كنند و تفاوت قدر همه بر صحايف اظهار آشكاره « 1 » گردد .\r\n نقدها را بود آيا كه عيارى گيرند * تا همه صومعه داران پى كارى گيرند \r\n\r\n\r\n","description":"","footnote":"\r\n( 1 ) - ن : آشكار گردد ، ش .\r\n","page_name":" 271 ","page_number":309},
  {"content":"\r\n\r\nشاهراه فكر و نظر ازبس‌كه در تكاپوى آن مقصود كوشيده‌اند و به سرحد آن راه نبرده ، چندى سر در بيابان فلسفه نهاده سرگردان مانده‌اند و چندى در كنج اعتزال گريخته و چندى در سر كوى توقف و تردد ايستاده كه « 1 » .\r\n جبر تند آمد و قدر ويران * مركب عدل در ميان ميران \r\nهرآينه واجب شد فصلى در اين باب كه گشايش امثال اين مقاصد و غيره از آن رهگذر مىشود ، نبشتن و بنياد از سخنان اساطين اوليا و سالكان مسالك كمالى انسانى كه در حل اين عقده كوشش نموده‌اند و به زبان رمز و اشارت از اين مخدره خانوادهء ولايت خبر داده ، كردن و بعد از آن آنچه فاتحان ابواب خصايص ختمى كه احياى علوم دين محمدى از قدم و قلم ايشان در ميان عالم و عالميان هويدا و روشن گشته ، بر مقتضاى حكم وقت ، در اجتلاى آن مخدره و ابتداى اين سخن از آن شد « 2 » كه روزى از فضيل عياض پرسيده‌اند كه بسى مردم به اعمال شاقه و عبادات نافله مشغول و مواظب‌اند و جمعى كه ايشان را آنها نيست ، مىبينم « 3 » كه در احوال و مقامات از آن عمّال و عبّاد در گذشته‌اند ، از كجاست اين ؟ گفت : از تفاوت استعداد . سائل ديگر گفت : من اعدك الاول ؟\r\nيعنى مفتاح جود نخستين كه استعداد است چه بود ؟ ديگرى بشنيد . گفت :\r\nانا اقل من ربى بسنتين . يعنى به دو صفت از رب خود كمترم ، باقى ، در همه اشتراك دارم و آن عبارت از وجوب وجود و استغناست . يا به دو مرتبه از رب در پس مانده‌ام ازآن‌رو كه منشا سوى و غير تعيّن دوم است و از آنجاست كه عبد را ظهور صورت مىبندد . بدين دو وجه اين سخن را تأويل كرده‌اند و ليكن دوم به منهج تحقيق اقرب مىآيد . ديگرى از اوليا بشيند . گفت : ليس بينى و بين ربى فرق ، سوى انى تقدمت بالعبودية ، يعنى تا عبد به صفت ذاتى خود كه عبوديت است ظاهر نگردد رب كه مالك است به ربوبيت او مخصوص نتواند شد ، چنانچه مولانا جلال الدين رومى در اين معنى گويد « 4 » :\r\n\r\n\r\n","description":"","footnote":"\r\n( 1 ) - ن : ش .\r\n( 2 ) - ن : آن شد .\r\n( 3 ) - ن : مىبينيم .\r\n( 4 ) - ن : ش .\r\n","page_name":" 272 ","page_number":310},
  {"content":"\r\n\r\n من آن مومم كه دعوى من آن است * كه من فولاد را فولاد كردم \r\nشيخ ابو طالب بشنيد . گفت : هو خالق العدم كما هو خالق الوجود . يعنى تقدم ذاتى و فاعليت رب موقوف بر وجود او نيست ، چه همچنانچه وجود يك پرتوى است از انوار كمالش عدم نيز « 1 » كه در مقابل او واقع گشته همين سبيل دارد ، پس هر دو در مخلوقيت مشترك‌اند و شك نيست كه خالق به‌هرحال مقدم خواهد بود و حسين منصور در اين باب گفته است « 2 » :\r\n ولدت امى اباها ان ذا من اعجبات * اننى طفل صغير فى حجور « 3 » المرضعات \r\nيعنى ما در قابليت كه هرچه در ولادت وجودى از بطن او به در آمده پدر خود را يعنى آنكه هرچه هست حتى قابل در ولادت ظهورى از ظهر او پيدا مىتواند شد ، بزاد و آن عبارت از فاعل است ، چرا كه قابل در ظهور به صورت مقبولهء خودش در عالم كه ولادت ظهورش آن است ، محتاج به فعل فاعل و ظهور اثر او است و حال آنكه فاعل مذكور يكى از فرزندان قابل اول است كه مادر وجودى همه او است و عطار هم نزديك اين قصد كرده « 4 » آنجا كه گفته :\r\n از آن مادر كه من زادم دگرباره شدم جفتش * از آنم گبر مىخوانند كه با مادر زنا كردم \r\nاين‌ها سخنان اولياى پيشين است در اين باب . فاما سخن آن بزرگ كه فاتح ابواب خصايص حضرت ختمى او است اين است كه : « من شأن الحكم الالهى : انه ما سوى محلا الا و لا بد أن يقبل الفيض التجلى الدائم ، الذى لم يزل و لا يزال روحا الهيا عبر بالنفخ فيه و ما هو الا حصول الاستعداد من تلك الصورة المسواة ، فما بقى الا قابل و القابل لا يكون الا من فيضه الاقدس » .\r\nمؤداى اين سخن آن است كه از شأن حكم الهى كه هرچه واقع شدنى\r\n\r\n\r\n","description":"","footnote":"\r\n( 1 ) - ن : نيز در .\r\n( 2 ) - ن : ش .\r\n( 3 ) - حجور جمع حجر : دامن .\r\n( 4 ) - ن : قصد كرده ، ش .\r\n","page_name":" 273 ","page_number":311},
  {"content":"\r\n\r\nاست از او مىتواند شد ، آن است كه هيچ محل به مرتبهء تعديل و تسويه نرسد الا آنكه قابل روح گردد و مخصوص به افاضت كرامت حيات شود به حسب آن مرتبه كه تسويه يافته باشد و اين قبول است كه در عبادت شريعت معبر به نفخ گشته در مرتبهء آدمى آنجا كه فرموده :  « وَ نَفَخْتُ فِيهِ مِنْ رُوحِي »  . پس هرگاه كه قبول قابل به نفخ فاعل در حرم اتحاد و يگانگى درآمدند در پس پرده به يگانگى نماند مگر ذات قابل و آن ذات از فيض اقدس پيدا شده يعنى موطن « 1 » آن منزه است از آنكه فايض از فيضش جدا باشد و در ميان ايشان اثنينيت و و دويى گنجد « 2 » . « چون وصل درنگنجد هجران چه‌كار دارد » .\r\nو تمام تحقيق اين سخن آن است كه فيض از سه گونه مىتواند بود ، و اين سه مرتبه مرتب واقع شده ازآن‌رو كه : هرچه از مبدأ فياض صادر مىشود يا بواسطهء اسباب و مواد است يا نه و اول را خلق و ايجاد و فعل گويند و ساير كائنات بدين فيض موجود گشته‌اند . و ثانى دو قسم مىشوند « 3 » چرا كه آنكه بىواسطهء اسباب است « 4 » يا شايبهء تعدد و تكثر دارد يا نه . اول كه بىواسطهء اسباب است و ليكن شايبهء تعدد و تكثر دارد آن را فيض مقدس خوانند و ساير اسماى حق و اعيان ثابته از اين فيض صورت تحقق پذيرفته‌اند . و مرتبهء ثالث كه خالى از واسطهء اسباب است و منزه از شايبه تعدد و تكثر آن را فيض اقدس خوانند و قابل از اين فيض هويدا گشته است . هرگاه كه اين تقسيم بر خاطر هوشمند قرار گرفت ، روشن شد كه قابل با مبدأ خود در حريم اتحاداند ، پردهء تعدد و تكثر حاجز نمىتواند بود . پس پوشيده نماند كه قبول كه اثر او است بايد كه عين نفخ باشد كه اثر مبدأ است و الا تعدد لازم آيد و اين خلاف فرض است و اين مرتبه كه احد المتقابلين يعنى قابل با آن مقابل ديگر يعنى فاعل در موطن اتحاد متعانق گشته‌اند ، از منهل خاص ختمى است و مشرب عذب حى كمالى آن حضرت\r\n\r\n\r\n","description":"","footnote":"\r\n( 1 ) - ن : مواطن .\r\n( 2 ) - ن : ص .\r\n( 3 ) - ن : مىشود .\r\n( 4 ) - ن :\r\nاسباب است و ليكن شائبهء .\r\n","page_name":" 274 ","page_number":312},
  {"content":"\r\n\r\nچنانچه فحواى گفتهء « 1 » :\r\n تعانقت الاطراف عندى و انطوى * بساط السوى عدلا به حكم السوية \r\nبدان مفصح و گويا « 2 » ست . ديگرى را حد آن نيست كه پيرامون آن تواند گشت « 3 » :\r\n هر سر زده‌اى ز كار ما آگه نيست * هر بىخبرى در خور اين درگه نيست\r\nگر با تب و دردى تو بر ما بنشين * ورنه سر خويش گير كاينجا ره نيست \r\nاينجا يك سخن ديگر مانده است ، بيان آنكه چگونه تحقيق مسئله جبر و قدر از اين اصل مىشود ؟ و آن محتاج ذكر مقدمه‌اى است كه معلوم كنى هرگاه كه قابليت قابل از فيض اقدس باشد لازم آيد كه عالميت عالم تابع اوصاف و خصايص معلومات باشد ، چنانچه مولانا گويد « 4 » :\r\n غلامم خواجه را آزاد كردم * منم كاستاد را استاد كردم \r\nيعنى هرچه قابل به لسان استعداد خواسته ، عالم كه استاد كارخانهء ظهور و اظهار است او را بر آن وجه دانسته و بر طبق همان ايجاد او فرموده و ظاهر گردانيده و شك نيست كه بنده در افعالى كه مىكند بر طبق علم مىتواند بود و علم حق تابع صورت استعدادى و خواستهء قابليت او است ، و از اين سخن فحواى فرمودهء : و للّه الحجة البالغة . بر صحايف اظهار و اشعار آشكاره مىگردد هركه را ديدهء هوشمندى به سبل تقليدات رسمى مبتلا نگشته باشد « 5 » .\r\n آن كس كه ز شهر آشنايى است * داند كه متاع ما كجايى است « 6 » \r\nبيش از اين حاجت نمىداند بيان .\r\nو السلام على من تم بوجوده الاتم كل تمام ، عليه و على آله السلام .\r\nتم الكتابة فى 4 محرم لسنة 904 بمسعوديّة يزد .\r\n\r\n\r\n","description":"","footnote":"\r\n( 1 ) - ن : ش .\r\n( 2 ) - ن : و گويا است ديگر .\r\n( 3 ) - ن : ش .\r\n( 4 ) - ن : ش .\r\n( 5 ) - ن : ص .\r\n( 6 ) - ن : ش .\r\n","page_name":" 275 ","page_number":313},
  {"content":"\r\n . \r\n","description":"","footnote":"","page_name":" 276 ","page_number":314},
  {"content":"\r\n\r\n\r\n10 رساله در بيان معنى عرفانى علم صرف يا صرف القلوب صاينى\r\n\r\n","description":"","footnote":"","page_name":" 277 ","page_number":315},
  {"content":"\r\n . \r\n","description":"","footnote":"","page_name":" 278 ","page_number":316},
  {"content":"\r\n\r\nبسم اللّه الرّحمن الرّحيم از فحواى فرمودهء :  إِنْ مِنْ شَيْءٍ إِلَّا يُسَبِّحُ بِحَمْدِهِ  فهم مىشود ديده‌وران شاهراه هوشمندى را كه هيچ آفريده سر از جيب حدوث و ظهور بيرون نكرده الا آنكه به حمد خداى تعالى تسبيح مىكند و به يگانگى او گوياست و گواهى مىدهد ، نه يگانگى عددى كه مردم چيزها را بدان شمار كنند بلكه يگانگى حقيقى كه شايبه‌اى از شوايب شركت و دويى پيرامون عزت و جلال او در نتواند آمد چنانچه تسبيح به حمد از آن يگانگى افصاح نموده « نزد آن كس كه فهم داند كرد » و از اينجاست كه هرچه ديدهء تأمل بر آن گمارند آن معنى را از زبان لطائف بيان او فهم كنند .\r\n و فى كل شيئى له آية * تدل على انه واحد\r\nسر او از زبان هر ذره * خود تو بشنو كه من نيم غماز \r\nمثلا در علم صرف كه اول دكانى است در بازار صرافان علم ادب كه سرمايهء كسب كمال همان است و از آنجا اندوزند .\r\n ادب نشان بزرگ است و پس بزرگش دان * كه او است برج سعادت از او شوى مسعود \r\nدر مطلع اين علم كه معنى تصريف مىگويند به فصيح‌ترين عبارتى از اين يگانگى خبر داده آنجا كه مىگويند : « تصريف عبارت از گردانيدن اصل واحد است به امثلهء مختلفه از براى معانىيى چند كه مقصود گرداننده است كه اين معانى حاصل نشود مگر به آن امثله » و اين اصل واحد مصدر است كه محل صدور خواهد بود و اول صورتى كه در حيز صدور و پيدايى مىآيد آن است كه\r\n\r\n","description":"","footnote":"","page_name":" 279 ","page_number":317},
  {"content":"\r\n\r\nفعل ماضى خوانند كه دلالت بر طرف گذشته و ازليت دارد و مؤداى اسم اول است چنانچه مصدر مؤداى اسم هو است و او نيز صور تنوعات دارد چه از آن حيثيت كه عربى مبين است به سبع المثانى كه خاصهء خلاصهء كائنات يعنى محمد عربى است - صلوات اللّه و سلامه عليه و على آله اجمعين - او را هويدا مىبايد شد ، تا از فحواى فرمودهء :  « وَ لَقَدْ آتَيْناكَ سَبْعاً مِنَ الْمَثانِي وَ الْقُرْآنَ الْعَظِيمَ »  تفصى نموده باشد و صورت عربيت كه عبارت از ابانت كل شيئى است آشكاره كرده باشد و آن چهارده صيغه است كه به اعتبار معروف و مجهول بيست و هشت مىشود . و مرتبهء دوم از صدور آن است كه به فعل مضارع معبر مىشود كه معنى او مشترك است ميان حال و استقبال و اگر در نكتهاى دقايق اين معنى شروع رود سخن دراز شود همانا در كتاب مفاحص چيزى از آنها بيان شده اگر كسى را ذايقهء شوقش در حركت باشد از آنجا طلبد .\r\nفىالجمله اين فعل را دلالت بر اسم آخر است كه طرف ابد خواهد بود چنانچه پوشيده نماند وجه آن و او را نيز به حكم عربيت و افصاح از سبع المثانى همان كثرت كه در ماضى بود بعينه دارد . و مرتبهء سوم آن است كه فعل امر گويند او را و دلالت او بر اسم ظاهر است چنانچه مرتبهء چهارم كه معبر به نهى است دلالت او بر اسم باطن و تفصيل سخن در اينكه صيغ هر دو از چه رو ناقص آمده مجال بسيار خواهد . و از اين سخنان روشن شده باشد كه تصريف مصدر به صيغ مذكوره دلالت بر معنى آيت  « هُوَ الْأَوَّلُ وَ الْآخِرُ وَ الظَّاهِرُ وَ الْباطِنُ وَ هُوَ بِكُلِّ شَيْءٍ عَلِيمٌ »  مىكند نزد هوشمند ، يعنى آنكه او گوش هوشش « 1 » آكنده به مقالات هركسى نبود .\r\nغرض از اين سخن آنكه معلوم بايد كرد كه چنانچه از بسيارى صيغه‌ها كه از آن مصدر ظاهر شده در وحدت مصدر و يگانگى او اثر نكرده و تغييرى\r\n\r\n\r\n","description":"","footnote":"\r\n( 1 ) - دم : هوش .\r\n","page_name":" 280 ","page_number":318},
  {"content":"\r\n\r\nنشده جز بيان موارد صدورش و كمال مجالى ظهورش در واحد حقيقى نيز همين سبيل دانند .\r\n سخنى مىرود به من كن گوش * پيش از آن كز سخن شوم خاموش\r\nجز يكى نيست نقد اين عالم * بازدان و به عالمش مفروش \r\nو يگانگى حقيقى همين است كه كثرت ، مانع آيات وحدت او نگردد و مقابله نكند بلكه مبين و محقق او باشد چنانچه تسبيح به حمد از آن افصاح مىنمايد و عزيزى در صورت تمثيل نموده اين معنى را :\r\n آفتابى در هزاران آبگينه تافته * پس به رنگ هر يكى تابى عيان انداخته\r\nجمله يك نور است ليكن رنگهاى مختلف * اختلافى در ميان اين و آن انداخته \r\nاينجا يك سخن مانده كه ضرورت وقت طالبان است دانستن آن . از فحواى اين سخنان چنان روشن شد كه چندان چه كثرت در مرايى ظهور بيشتر مىنمايد وحدت و يگانگى حقيقى در آن ميان آشكارتر مىشود و صاحب آن كثرت در مقام جمعيت راسخ‌تر مىاستد :\r\n زلف آشفتهء او موجب جمعيت ماست * چون چنين است پس آشفته‌ترش بايد كرد \r\nو در صورت مذكوره آنجا كه مىگويد : اين معانى مقصوده « 1 » حاصل نمىشود الا بدان « 2 » امثلهء مختلفه . همين سخن است « نزد آن كس كه او سخن دانست » .\r\nغرض كه آنچه انبيا وضع كرده‌اند از امثلهء عليه و صور مختلفهء شرعيه جهت هدايت امّت خود از اينجا دانند و بدين معنى گويا شمرند و از التزام احكام آن يكسر مو تجاوز « 3 » جائز نشمرند و به اوضاع انخلاع طايفه‌اى از اهل طبيعت كه نسبت خود به بزرگان مىكنند و سخنان ايشان را فهم ناكرده دليل\r\n\r\n\r\n","description":"","footnote":"\r\n( 1 ) - م 2 : مقصود .\r\n( 2 ) - م 2 : به آن .\r\n( 3 ) - دم : تجاوز نشمرند .\r\n","page_name":" 281 ","page_number":319},
  {"content":"\r\n\r\nاباحت و فساد مىكنند از شاهراه محمدى - صلوات اللّه و سلامه عليه - نگردند كه آنها همه نقصان و ضلال است .\r\n پوشيده‌مرقعند از اين خامى چند * بر بسته ز طامات الف لامى چند\r\nنارفته ره صدق و صفا گامى چند * بدنام‌كنندهء نكونامى چند \r\nراه جز آنكه محمد و پيروان او آشكاره كرده‌اند ، نيست .\r\nاللهم صل عليه و على آله كلما ذكره الذاكرون و سهى عنه الغافلون و الناقصون و سلم تسليما كثيرا ، تم .\r\n\r\n","description":"","footnote":"","page_name":" 282 ","page_number":320},
  {"content":"\r\n\r\n\r\n11 شرح حديث « عماء »\r\n\r\n","description":"","footnote":"","page_name":" 283 ","page_number":321},
  {"content":"\r\n . \r\n","description":"","footnote":"","page_name":" 284 ","page_number":322},
  {"content":"\r\n\r\nبسم اللّه الرحمن الرحيم و به نستعين « 1 » سئل رسول اللّه - صلى « 2 » اللّه عليه و سلم - : اين كان ربنا قبل ان يخلق الخلق ؟ فقال - صلى اللّه عليه و سلم - : فى عماء ما فوقه هواء و ما تحته هواء .\r\nظاهر اين حديث آن است كه سؤال از حضرت رسالت كردند كه پروردگار ما كجا بود پيشتر از آنكه خلق را بيافريند ؟ فرمود كه در ابر تنك بود كه نه بالاى آن هوا باشد و نه در زير آن . فحواى لفظ و ترجمهء پارسيش اين است و ليكن تحقيق معنى آن : اولا در سؤال اشكالى ظاهر هست كه اين سؤال از مكان مىباشد و او - تعالى - منزه از مكان است و بيانش آن است كه چون از فحواى فرمودهء :  وَ هُوَ مَعَكُمْ أَيْنَ ما كُنْتُمْ  و فرمودهء :  أَلا إِنَّهُ بِكُلِّ شَيْءٍ مُحِيطٌ  .\r\nچنين معلوم مىشود كه محل ظهور حق بر مدارك بشرى همين مخلوقات است . پس آنگاه كه مخلوقات نيافريده باشد مظهر وجود او چگونه تواند بود .\r\nپس سؤال از علو مكانت و مرتبت حق باشد ، نه از مكان . و همچنين در جواب نيز اشكالى هست كه ابر تنك از مخلوقات است و سايل پيشتر از آفريدن سؤال كرده ، و بيان آن موقوف مقدمه‌اى است كه پيشترك معلوم شده باشد ، چه از فحواى فرمودهء : « من عرف نفسه فقد عرف ربه » معلوم مىشود كه معرفت مراتب نفس سبب قرب و نزديكى مىشود به سوى معرفت رب و مدارج نفس در لطافت و كثافت بسيار است ، آنچه الطف است اعلى باشد از روى مكانت و رتبت\r\n\r\n\r\n","description":"","footnote":"\r\n( 1 ) - اين رساله در نسخه م 2 با اين عبارت شروع مىشود : در معنى حديثى نوشته‌اند .\r\nتنزل به مقام سائل كرده .\r\n( 2 ) - م 2 : صلعم ( نشان صلوات است ) .\r\n","page_name":" 285 ","page_number":323},
  {"content":"\r\n\r\nو لطيف‌ترين اين ، جوهر بخارى است كه از ممر نفس ظاهر مىشود و صورت حروف و كلمات مىپذيرد كه او جوهرى واحد است كه از باطن متنفس بيرون آيد و ليكن در وقت بيرون آمدن صورت كثيره مىگيرد و به حسب هر صورتى كه مىگيرد معنىيى مستقل دارد و خاصيتى جدا مىدهد ، و اين كثرت اشكال و صور كه پيدا شده هيچ در آن وحدت اصلى كه اين جوهر هوايى را بود ، خلل نمىآرد بلكه آن بخار نفسى به وحدت خود است و اگرچه اين همه كثرت حروف و كلمات متنوع صورت او است .\r\nهرگاه كه اين مقدمه روشن شد ببايد دانست كه : ابر تنك عبارت از آن بخار لطيف است كه مخلوقات يكسر صورت او مىشود همچنانچه در مرتبهء انفس بعينه معلوم كردى و اين مرتبه را به زبان اصطلاح محققان صوفيه نفس رحمانى مىخوانند . همچنانچه نفس انسان ، بخارى لطيف است كه مادهء اين همه حروف و كلمات مىشود و هريك معنىيى جدا مىدهد ، همچنين نفس رحمانى نيز بخارى لطيف است كه مادهء وجود كائنات مىشود و همچنانچه كثرت اين حروف در وحدت اين مادهء بخارى خلل نمىآرد ، كثرت اين كائنات نيز در وحدت اصلى اين نفس رحمانى خلل نتواند آورد و ليكن ببايد دانست كه اين مرتبه را بخار گفتن جهت تمثيل و تصوير معنى است نه آنكه در حقيقت بخار است كه بخار محيط بدان مىبايد كه هوا باشد تا صورت تحقق پذيرد و اين مرتبهء عمايى از اين كدورات جسمانى منزه است از براى همين فرموده كه : « ما فوقه هواء و ما تحته هواء » . اين بود معنى ظاهر اين حديث و آنچه به فهم همگنان نزديك تواند شد ، چه اين حديث مبارك را طبقات معانى ارجمند هست كه موقوف اصول بسيار است و ضيق وقت آبى است از بيان آن . « يك نكته از اين دفتر گفتيم و همين باشد » .\r\nو اللّه اعلم بالصواب و صلى اللّه على محمد و آله اجمعين تم .\r\n\r\n","description":"","footnote":"","page_name":" 286 ","page_number":324},
  {"content":"\r\n\r\n\r\n12 شرح حديث ان لكل شيئى قلبا و قلب القرآن يس\r\n\r\n","description":"","footnote":"","page_name":" 287 ","page_number":325},
  {"content":"\r\n . \r\n","description":"","footnote":"","page_name":" 288 ","page_number":326},
  {"content":"\r\n\r\nبسم اللّه الرحمن الرحيم ، رب سهل و تمم « 1 » قال النبى - صلى اللّه عليه و آله و سلم « 2 » - : « ان لكل شيئى قلبا و قلب القرآن يس » .\r\nديگر مىفرمايد : « انزل القرآن على سبعة احرف » .\r\nمعنى هر دو حديث خالى از غموضى نيست . اگر مراد به « سبعة احرف » قرائت سبعه است چنانچه مذهب مفسران است ، خود ظاهر است و اگر مراد همين حروف مصطلحه است بر اين تقدير مشكل مىشود چون قرآن مركب از هفت حرف نيست بلكه از مجموع حروف مركب است و آن هفت كدام است ؟\r\nو ديگر ، مدعاى اهل حروف آن است كه : كتاب قولى ، بلكه فعلى ، نيز به حكم :\r\n   « الم ذلِكَ الْكِتابُ »    . عبارت است از   « الم »   ، اين نيز محتاج توضيح و تبيين است . متوقع كه به عبارات رايقهء لايقه معرا از غواشى غريبه و مبرا از لواحق عجيبه ، اجوبهء اسئلهء مسطوره را چون غرر درر ، در سمط تحرير كشند . مأمول من عند اللّه آن است كه مثاب و مأجور گردند . و ما ذلك على اللّه بعزيز تم .\r\n\r\nجواب اسئلهء مذكوره\r\nبسم اللّه الرحمن الرحيم و به نستعين و عليه نتوكل .\r\nبعد از سپاس و ستايش و صلاة برگزيدهء عالم آميزش و آلايش ، ببايد دانست كه : رسيدن فهم به لطائف و اشارات انبيا و دقايق رموز ايشان - سلام\r\n\r\n\r\n","description":"","footnote":"\r\n( 1 ) - در نسخهء شماره 7387 فهرست نشده كتابخانهء مجلس شوراى ملى آغاز رساله با اين عبارت آمده است : شخصى در هرات از حضرت عليه اين سؤال كه نوشته خواهد شد كرده و جواب او را چند سطر نوشته‌اند .\r\n( 2 ) - صلوات در متن نسخه با حروف اختصارى [ صلعم 
  ] نوشته شده بود .\r\n","page_name":" 289 ","page_number":327},
  {"content":"\r\n\r\nاللّه عليهم اجمعين - موقوف بسى علوم است . بعد از آنكه شخصى به قوت ذهن و حدّت ذكا ، مخصوص باشد و از شواغل عادى و رسوم تقليدى فارغ و صافى ، تا اين مقدمات و علوم نزد او حاضر نباشد توقع ادراك آن لطائف از او نتوان داشت ، و ليكن حضرت رسالت پناهى ختمى - صلوات اللّه و سلامه عليه - به حكم فرمودهء : « اوتيت جوامع الكلم » . [ كه 
  ] در طى عبارات دقايق اشارات ايشان وجوه ظاهره هست ، اگر شخصى را قوت تنزل به مدارك مسترشدان زيرك باشد ، به فهم ايشان تواند رسانيد .\r\n ده پايه پست كرده‌ام ، آهنگ قول خويش * تابو كه لذتش به مذاق تو در شود \r\nغرض كه چندى از وجوه ظاهرهء اين سخنان كه بعد از تنزل بسيار ، مبين مىشود ، نپندارند كه بيان مقاصد آن سخنان كرده شد ، بلكه شمه‌اى از شمايم بوستان معانيش در مجلدات ، بيان آن صورت نبندد .\r\n ورقى باز كردم از نخلش « 1 » * زير هر توى آن سخن تويى است \r\nاما بيان سخن اول موقوف معنى قلب است و آن عبارت از جزوى از اجزاى شخص است كه مخصوص باشد در ميان اجزا به كمال اعتدال تا پرتوى از انظار به ميامن آن اعتدال كه عبارت از ظل وحدت حقيقى است از روزنهء آن جزء به ساير اجزاى شخص منعكس گردد و او مستعد تحقيق به ساير كمالات وجودى تواند شد . پس قلب عبارت از صورتى است كه مناسب معنى تواند بود بر وجه اتم يا مظهرى كه مطابق ظاهر باشد « حذو النعل بالنعل » چنانچه در اين سخن اشارتى بدان معنى باشد كه :\r\n رق الزجاج و رقت الخمر * فتشابها و تشاكل الامر\r\nفكانما خمر و لا قدح * و كانما قدح و لا خمر \r\nچون اين مقدمه مقرر گشت ببايد دانست كه قرآن عبارت از جمعيت\r\n\r\n\r\n","description":"","footnote":"\r\n( 1 ) - در رسايل ديگر سخنش ضبط شده است .\r\n","page_name":" 290 ","page_number":328},
  {"content":"\r\n\r\nكلام ختمى است همچنين اجزا دارد و در ميان آن « سين » مخصوص به سويت اعتدالى است كه مطابقهء باطن و ظاهر است چنانچه متأمل را كه متفطن باشد روشن و مبين خواهد بود . و آن جزو ديگر قلب ، قلب واقع شده پس در اين حديث مبارك اشارت به قلب و قلب قلب شد .\r\nو اما بيان سخن دوم ببايد دانست كه انزال قرآن عبارت است از حركت او از بلندى وحدت ذاتى و قدس اصلى به سوى كثرت فعلى و آميزش صورى فرعى . و پوشيده نماند كه مراتب صورت در حروف قرآن همين هفت مرتبه است و بيش از اين صورت نمىبندد چنانچه در رسالهء « 1 » مختصر بيان كرده شده اينجا مجالش تنگ است از آنجا تحقيق آن صورت بندد .\r\nو اما بيان سخن سوم ، حال آنكه هركس او شك آورد در اينكه قرآن را دلالت بر ساير عوالم و حضرات بما فيها ثابت و محقق است ، چه جاى عالم فعل ، او را داخل مؤمن بما انزل على محمد گرفتن ، محل بحث باشد چه در نص قرآن چند جا روشن گشته از آن جمله قوله تعالى :  وَ لا رَطْبٍ وَ لا يابِسٍ إِلَّا فِي كِتابٍ مُبِينٍ  . تم .\r\n\r\n\r\n","description":"","footnote":"\r\n( 1 ) - منظور رساله انزاليه است كه در صفحه 95 نيز از آن ياد گرديد .\r\n","page_name":" 291 ","page_number":329},
  {"content":"\r\n . \r\n","description":"","footnote":"","page_name":" 292 ","page_number":330},
  {"content":"\r\n\r\n\r\n13 نامه به فيروز شاه\r\n\r\n","description":"","footnote":"","page_name":" 293 ","page_number":331},
  {"content":"\r\n . \r\n","description":"","footnote":"","page_name":" 294 ","page_number":332},
  {"content":"\r\n\r\nبسم اللّه الرّحمن الرّحيم\r\nاللهم كما نورت الملك بظلال جلاله فاحرسه عن شر الاعداء فى جميع احواله .\r\nبعد از تقديم وظايف دعاگويى و دولتخواهى ، انهاى راى ممالك‌گشاى عالم‌آراى مىكند كه باعث بر اين ابرام تازه دو چيز شده : يكى آنكه سلوك جادهء اصطبار و انتظار به سرحد اضطرار رسيده ، و دوم آنكه چون در عرضه داشت سابق صورتى چند التماس رفته بود و همانا آنها به غير موقع افتاده ، واجب نمود قناعت كردن ، اين زمان التماس همين است كه حكمى كه مرحمت نموده فرستاده بودند كه چيزى كه از اين فقير هركس تصرف نموده باز دهند ، امضا يابد و خرده‌اى از آن وجوه در وصلهء قرض خواه نشيند و عيال و اطفال را خلاص نموده به جايى تواند قرار گرفت و دارايى ايشان كرد . چه موجب توقيف عيال اين فقير به غير از قرض‌خواهان و غرما چيزى ديگر نبود . ايشان مدد نمودند و الحالة هذه هم ايشان مانع‌اند ، و غرض كه چون جمعى عزيزان در وقتى چنان ، دستگيرى اين فقير كنند و از دست عوانان بىباك خلاص دهند . و اين فقير مال ايشان را فكر نكند . در اين مدت آن كس كه توانست آمدن تدارك كرده شده و ليكن جمعى عزيزان هستند كه اظهار كردن نيز مصلحت ندانند و اين فقير در حجاب ايشان است . توقع به مرحمت و كمال شفقت و درويش‌نوازى قديم چنان دارد كه چون حكم شده و دارنده از غايت دلسوزى خود آمده كه بيشتر مردم آدمى را به حال اين فقير و بىكسى او رحم مىآيد ، چنان فرمايند كردن كه زود مراجعت تواند نمود كه كه وقتى عجب است و عجز و انكسار اين اطفال بيچاره به غايت رسيده :\r\n كار درويش مستمند برآر * كه تو را نيز كارها باشد \r\n\r\n","description":"","footnote":"","page_name":" 295 ","page_number":333},
  {"content":"\r\n\r\nعرضه داشت خود همين بيش نيست و ليكن يك حديث و آيتى از قرآن مجيد به خاطر عاطر مىآورد كه دأب اين فقير چنين است كه به هركس كه رسيد معنى حديثى و آيتى به خاطر او آورد :\r\n تا به افسوس به پايان نرود عمر عزيز * در سخن‌هاى الهى نگهى بايد كرد \r\nاولا حديث اين است كه در صحيح آمده كه حضرت رسالت فرموده كه : « كل الناس يغدو فبايع نفسه فمعتقها او موبقها . » يعنى هركس كه بامداد ، كرد ، كارى پيش نهاد خود كرد و نفس خود را ملك آن كار گردانيد ، پس آن كار اثرهاى نيك داد و او آن كار را به اتمام رسانيد نفس خود را آزاد كرد از آتش دوزخ و سعادت يافت و اگر اثر بد داد و او دانست و بازگشت از آن كار ، هم از اهل سعادت است و اگر اثر بد را كه ديد بازنگشت از آن و هم در آن كار ماند ، او هلاك‌كنندهء نفس خود است و اهل شقاوت . اينست مؤداى حديث .\r\nو پوشيده نماند كه در اين مدت كه تشويش دانايان و رهروان راه صدق و صفا پيش نهاد ساخته‌اند از هر گوشه چه صدا آمدى .\r\n هزار قصه ز هر سويت آگهى دادند * ولى تو بر سر مضمون نمىشوى چكنم \r\nو اما آيت اين است كه مىفرمايد :  « وَ لَنُذِيقَنَّهُمْ مِنَ الْعَذابِ الْأَدْنى دُونَ الْعَذابِ الْأَكْبَرِ لَعَلَّهُمْ يَرْجِعُونَ »  . يعنى البته غافلان را بچشانيم از عذاب اندك نه عذاب بزرگ باشد كه بازگردند .\r\nبيش از اين دراز نفسى كردن ادب نمىداند . اسباب مراقى جاه و كشورگشايى منتظم باد . نوغنچه‌هاى گلستان دولت و دادگسترى - خلد اللّه فى ظلال جلال الوالد ايامهم - را به دعوات اخلاص آيات مخصوص گردانيده به همگى صحت متوجه است . ممتع باد . بمحمد و آله - صلوات اللّه و سلامه عليه و عليهم اجمعين - كمترين فقرا صاين تركه .\r\n\r\n","description":"","footnote":"","page_name":" 296 ","page_number":334},
  {"content":"\r\n\r\n\r\n14 شرح ده بيت از محى الدين ابن عربى\r\n\r\n","description":"","footnote":"","page_name":" 297 ","page_number":335},
  {"content":"\r\n . \r\n","description":"","footnote":"","page_name":" 298 ","page_number":336},
  {"content":"\r\n\r\nبسم اللّه الرحمن الرحيم بعد از حمد و سپاس خداى و درود بر مهتر رهنماى محمد مصطفى - صلوات اللّه و سلامه عليه و على آله اجمعين - .\r\nدر اين وقت عزيزى از طالبان كوى يقين و سالكان راه دين ، التماس نمود كه اين نظم سحرآفرين را ترجمه‌اى كرده شود . چنانچه صورتى از مقاصد ارجمندش در مدارك هوشمندان وقت ، از آن هويدا گردد . و الحق چون نظم نامدار مشتمل بر اصلى چند بود كه بنياد عقايد اهل تحقيق بر آن است و اهم مهمات طالبان اخلاص نشان همان ، هرآينه به حكم فرمودهء :\r\n« يا داود اذا وجدت لى طالبا فكن له خادما » . واجب نمود قلم‌سان كمر كفايت اين مهم بر ميان سعى و اجتهاد بستن . و به قدر مساعدت زمان در اجتلاى بنات اين ابيات كه كلّه‌نشينان خانوادهء ولايت‌اند و تا غايت دست ادراك هر كس به دامن عز ايشان نرسيده ، بر نوخاستگان زمان كه به مرتبهء بلوغ انسانى رسيده باشند و از غنج و دلال نوعروسان حقايق ختمى كه اين زمان سر از دريچهء غيب بيرون كرده بهره‌اى توانند يافت ، سخنى چند بر صحايف تحرير و تسطير نوشتن ، شايد كه ما خضروار در نظر رهروان شاهراه كمال انسانى درآيد و نويسنده به جايزهء قبول ارباب قلوب فايز و فيروز گردد ، آرى :\r\n تا به يكى نم كه بر اين گل زنم * لاف ولىنعمتى دل زنم \r\nحال آنكه لفظ « وجود » در عرف خاص اين بزرگ ناظم - قدس اللّه سره و افاض علينا من اسراره - صورت تداول و تعاور « 1 » گرفته بواسطهء آن كه تنزل به مدارك مستبصران راه فكر و نظر كرده و خواسته كه ايشان را از حقايق\r\n\r\n\r\n","description":"","footnote":"\r\n( 1 ) - م 2 : تعاول .\r\n","page_name":" 299 ","page_number":337},
  {"content":"\r\n\r\nختمى و خصايص او بهره‌مند گرداند كه عموم هوشمندان وقت چون از كوى هوس به سر منزل طلب رسيده‌اند ، اول بدان راه مىروند و قدم سعى و جد ايشان در آنجا تيزگام مىشود و ايشان از دريافتن يگانگى واحد حقيقى كه اول مقاصد است بواسطهء ادراك معنى اين لفظ و تحقيق احكام او به وى مىتوانند برد . از براى اين التزام نموده كه در اين نظم شريف معنى وجود به عرف خاص خودش و تحقيق مراتب آن در صورت تمثيل كه همان طريقهء ائمهء رشد و هدايت است چنانچه فحواى فرمودهء :  « وَ تِلْكَ الْأَمْثالُ نَضْرِبُها لِلنَّاسِ لَعَلَّهُمْ يَتَفَكَّرُونَ »  از آن افصاح نموده بر همگنان روشن گرداند تا چندى از زيركان ايشان باشد كه از مهاوى ضلال به سوى مدارج كمال انسانى كشند .\r\n روز صيد آن سوار از اين نخجير * پر بيفكند ليك كم برداشت\r\nخليلى قطاع الفيافى الى الحمى * كثير و اما الواصلون قليل \r\nحال آنكه اين لفظ در عرف عام اهل نظر اطلاق بر كون در اعيان كنند و به غير از اين هيچ معنى ديگر اهالى روزگار از اين لفظ نمىفهمند و تفرقهء ميان كون و وجود نمىكنند و كائنات را مىپندارند كه پيش اهل تحقيق از موجودات است و از اين ممر بسى از دانشمندان ظاهر و اهل اشتهار كه بواسطهء رابطهء حسن عقيدت به درويشان خواسته‌اند كه بيان مذهب اين طايفه كنند چون واقف بر عرف و اصطلاح ايشان نبوده‌اند و تنزيل اين لفظ بر عرف اهل نظر كرده قدم ادراك ايشان از منهج صواب لغزيده است . « عصمنا اللّه و اياكم عن ذلك » .\r\nحال آنكه ميان معنى وجود در عرف خاص اهل تحقيق كه ترجمهء آن به زبان فارسى بود است و ميان معنى كون كه نمود است تفاوت بسيار است . چنانچه تحقيق آن در كتاب تمهيد كرده شده . اينجا مجال آن تنگ است و بىتكلف تفرقهء اين دو معنى از يكديگر كردن از مهمات وقت طالبان است در اين زمان .\r\nازآن‌رو كه چون سخنان اهل تحقيق در باب اجمال توحيد شهرت گرفته مثل اين :\r\n كه همه اوست هرچه هست يقين * جان و جانان و دلبر و دل و دين \r\n\r\n","description":"","footnote":"","page_name":" 300 ","page_number":338},
  {"content":"\r\n\r\nو اينكه :\r\n غير از اين موجود مطلق در وجود « 1 » * آشكارا و نهان جستيم و نيست \r\nو اينكه ناظم گفته :\r\n انما الكون خيال و هو حق فى الحقيقة * ان من يعرف هذا حاز اسرار الطريقة \r\nو هركس كه از آن تفرقه ذاهل و جاهل مانده ، از اين سخنان چنان فهم مىكند كه همهء كائنات و محسوسات حق است - تعالى عن ذلك علوا كبيرا - و نسبت بزرگان كه قايلان آن سخنان‌اند به هرگونه قبايح مىكند و آن همه راجع به خودش مىشود كه :\r\n و كم من عائب قولا صحيحا * و آفته من الفهم السقيم \r\nازاين‌رو واجب نمود در بيان معنى اين نظم نامدار كه كافل اظهار معنى وجود و تحقيق مراتب آن گشته امعان تمام نمودن و به مستقر يقين و اطمينان در آن رسانيدن ، باشد كه از فهم مقاصد سخنان بزرگان بىبهره نمانند :\r\n سخن بحرى است مملو از در خاص * به هر حرفى فرورو همچو غواص \r\nاما بيت اول ، يعنى :\r\n ان الوجود لحرف انت معناه * و ليس لى امل فى الكون الا هو \r\nاظهار معنى وجود بر سبيل تمثيل چنانچه تنبيه كرده شد نموده ، و اشارت به تفرقه‌اى كه ميان معنى او و معنى كون هست نزد محققان ، كرده كه مىگويد :\r\nراستى را وجود حرفى است كه ذات كامل كه صلاحيت خطاب در اين مجلس او را تواند بود كه اهل حضور است معنى او است ، و حال آنكه نيست مرا در كون و عالم او قصدى به جوامع همت و مآل آرزو و امل غير از آن حرف و معنيش ؛ يعنى اگرچه در كنار مائدهء كائنات شريك هركس شده‌ام در احتظا از فنون لذات حسى و ليكن آنچه غذاى همت من مىشود و ذات من از آن ملتذ\r\n\r\n\r\n","description":"","footnote":"\r\n( 1 ) - م 2 : جهان .\r\n","page_name":" 301 ","page_number":339},
  {"content":"\r\n\r\nمىگردد و به آرزوى خود مىرسد معنى جوهرى و حقيقت وجودى اينهاست ، نه صورت كونى . چنانچه صاحب قصيده گويد :\r\n فاوهمت « 1 » صحبى ان شرب شرابهم * به سر سرى فى انتشائى بنظرة\r\nو بالحدق استغنيت عن قدحى و من * شمائلها لا من شمولى نشأتى \r\nو در فارسى نيز گفته‌اند :\r\n جماعتى كه ندارند حظ روحانى * تفاوتى كه ميان دواب و انسان است\r\nگمان برند كه در باغ حسن سعدى را * نظر به سيب زنخدان و نارپستان است \r\nو چون معنى وجود از كون جدا كرد و تعريف حقيقت وجود ، به حرفى كرد كه ذكر آن كرده ، واجب باشد بيان معنى آن حرف تا حقيقت وجود متبين گردد .\r\nهرآينه آن حرف را نيز تعريفى بر سبيل تمثيل مىكند بر وجهى كه تمييز مراتب وجود نيز روشن گردد . و مىگويد كه :\r\n الحرف مغنى « 2 » و معنى الحرف ساكنه * و ما تشاهد عين غير مغناه « 3 » \r\nيعنى آن حرف كه تعريف وجود بدان كرده شد به منزلهء جاى است و معنى كه تعريف انسان كامل بدان كرده به منزلهء ساكن آنجا ، و حال آنكه در ديدهء شهود عين نمىآيد غير ازآنجا . و بيان اين سخن آن است كه : وجود را ظاهرى است و باطنى ظاهر او طرف تنزيه حق است كه ديدهء بصيرت عقل بر آن مىافتد و مراد به مشاهدهء عين در بيت آن است كه ادراك ديدهء ظاهر در بيت تاسع مىآيد و بيان محل ادراك او ، پس عقل را به غير از طرف ظاهر وجود كه تنزيه تسبيح است مدخلى ديگر نيست و همچنين ملايكه نيز . و اما باطن او كه تعبير از آن به ساكن نموده « 4 » و تمام جمعيت ظاهر و باطنش به غير از انسان كه\r\n\r\n\r\n","description":"","footnote":"\r\n( 1 ) - م 2 : فادهمت .\r\n( 2 ) - م 2 : معنى .\r\n( 3 ) - م 2 : معناه .\r\n( 4 ) - م 2 : نمود .\r\n","page_name":" 302 ","page_number":340},
  {"content":"\r\n\r\nخليفهء حق و كون جامع است و صاحب قلب چيزى ديگر را راه وصول به دو نيست چنانچه در اين بيت از آن افصاح مىنمايد كه :\r\n و القلب من حيث ما تعطيه فطرته * يجول « 1 » ما بين مغناه و معناه \r\nيعنى دل انسان از آن مرتبه كه داده است او را فطرت او چنانچه فحواى  « فِطْرَتَ اللَّهِ الَّتِي فَطَرَ النَّاسَ عَلَيْها »  . از آن افصاح مىنمايد هم در معنى و باطن حرف راه دارد و هم در مغنى و ظاهر او و جولان در ميان هر دو مىكند « 2 » از روى برزخيتى كه حقيقت قلب از آن ظاهر گشته ، چنانچه بر واقفان اصول قوم پوشيده نيست كه حقيقت انسانى برزخ واقع شده ميانهء وجوب كه ظاهر وجود است و ميانهء امكان كه ظاهر علم است . و قلب صورت او است و تمام تحقيق اين سخن را در كتاب فصوص الحكم بايد طلبيد ، در اينجا گنجايى بيش از اين نخواهد بود . و چون تحقيق معنى وجود بمراتبه كه به منزلهء مقدمات است كرد و خصوصيت قلب انسانى را در ميان آن نمود ، مىخواهد كه بيان حضرت الوهيت كه مقصود همان است بكند ، هرآينه مىگويد :\r\n عز الاله فما يحويه من احد * و بعد هذا فانا قد وسعناه \r\nيعنى حضرت الوهيت و جناب جلالش از آن عزيزتر و گرامىتر است كه هيچ‌كس به حريم حوايت آن در آيد و بعد از اين ما كه صاحب اين قلب جمعيت شعاريم او را گنجانيده‌ايم . و چون اين سخن رايحهء رعونت دارد و جاى آن است كه محمول بر مجرد شطح افتد چنانچه دأب بعضى از طايفهء متصوفه مىباشد ، و جناب ناظم در صدد تحقيق مىباشد و از آن‌گونه سخن مجتنب و محترز ، مىگويد :\r\n و ما انا قلت قد جاء الحديث به * عن الاله و هذا اللفظ فحواه \r\nيعنى اين سخن كه من گفتم در حديث صحيح آمده است از حضرت الوهيت كه نگنجانيد مرا زمين من و آسمان من و نگنجانيد مرا دل مؤمن ، در آن\r\n\r\n\r\n","description":"","footnote":"\r\n( 1 ) - دم : يحول .\r\n( 2 ) - م 2 : مىكند روى\r\n","page_name":" 303 ","page_number":341},
  {"content":"\r\n\r\nحديث قدسى كه محدثان صحيح نموده‌اند كه : ما وسعنى ارضى و لا سمائى و وسعنى قلب عبدى المؤمن . بعد از آن وجه تحقيق اين خصوصيت قلبى در ميان موجودات و بيان حكمت او مىكند كه :\r\n لما اراد الاله الحق يسكنه * لذاك عدّله خلقا و سواه \r\nيعنى چون ارادت آن حضرت بر اين‌گونه بود كه قلب انسانى جاى او باشد از براى گنجانيدن خودش ، اعتدالى احاطت نشان و تسويهء جمعيت‌آيين ، تقدير فرمود و آن تسويه و تعديل است كه مقتضى تشريف  « وَ نَفَخْتُ فِيهِ مِنْ رُوحِي »  آمده بلكه عند التحقيق عين او است چنانچه تحقيق آن كرده در جايش ، پس مؤداى اين سخن آن شد كه عين وجود انسان كامل ، عين صورت حق مىباشد و اين معنى محرمان پرده‌سراى وحى و يگانگى كه به اشارات خفيه ادراك حقايق كنند در توانند يافت كه « لا يحمل عطاياهم الا مطاياهم » « به آفتاب توان يافت كآفتاب كجاست » . و فحواى « اللّه اكبر » كه فاتحهء اذان محمدى و صلوات او آمده مفصح به همين توحيد ذاتى است ، هركه را گوش هوش آگشته به مقالات هركسى نبود ، چرا كه از فحواى اين صيغهء افعل تفضيل باطلاقه مفهوم مىشود كه مقابلى و مماثلى او را صورت نپذيرد بلكه هرچه نام شيئى و وجود بر او تواند افتاد نتواند بود كه جز او باشد .\r\n حرف زايد منه بر اين جدول * نقش خارج مزن بر اين اطلس\r\nيك حديث است و صد هزار زبان * يك سوار است و صد هزار فرس \r\nو آن توحيد مؤداى اين دو بيت است كه :\r\n فكان عين وجودى عين صورته * وحى صحيح و لا يدريه الا هو\r\nاللّه اكبر لا شيئى يماثله * و ليس شيئى سواه بل هو اياه \r\nو چون جاى آن هست كه گويند اين همه محسوسات كه در عالم مشاهده مىگردد چگونه نفى كند كسى و بر تقدير تحقيق « 1 » آن صور كثيره ، اين سخن چگونه\r\n\r\n\r\n","description":"","footnote":"\r\n( 1 ) - م 2 : حق آن .\r\n","page_name":" 304 ","page_number":342},
  {"content":"\r\n\r\nواقع باشد ؟ از براى دفع آن مىگويد :\r\n فما يرى عين ذى عين سوى عدم * فصح ان الوجود المدرك اللّه \r\nيعنى نمىبيند چشم خداوند چشم ، غير از عدم ، پس درست باشد اين سخن كه وجودى كه دريافته مىشود حق است . چه پوشيده نماند كه هركه خداوند ديدهء بصيرت است كه عين عبارت از آن است به زبان ايشان ، چنانچه معلوم كردى و در مقام بيدارى و هوشمندى است ، مىبيند كه آنچه مدارك حسى بدان مىرسد عدم است ، چرا كه « 1 » محط ادراك مشاعر حسى به غير از عرض نمىتواند بود و نزد اهل تحقيق و هوشمندان عالم عقل روشن شده كه عرض در دو لحظه نپايد پس لايزال در عدم اصلى خود خواهد بود و اگرچه نمايشى در عالم حس كند ، « مىنمايد كه هست و نيست جهان » . صاحب گلشن در تصوير مراتب وجود و تبيين خصوصيت قلب در جهان نمايش كه عدم است تمثيلى روشن كرده هر كه دريابد :\r\n عدم آيينه ، عالم عكس و انسان * چو جسم عكس در وى شخص پنهان \r\nپس هرگاه كه روش و متبين گشت كه اين صور كثيره كه در نظر ادراك حس مىآيد همه عدم است و در وجود به غير از اصل واحد نيست .\r\n اين همه نقشهاى پرنيرنگ * خم وحدت كند همه يك رنگ \r\nهويدا شد معنى اين بيت كه :\r\n فلا يرى اللّه الا اللّه فاعتبروا * قولى لتعلم منجاه و مغزاه \r\nيعنى چون به غير از يك ذات « در دار وجود نيست ديار » پس نبيند خدا « 2 » را مگر خدا . بايد كه ديدهء اعتبار بگشايند و بدانند كه اين سخن من از كجا باشد .\r\n\r\n\r\n","description":"","footnote":"\r\n( 1 ) - دم : عدم است كه چرا كه .\r\n( 2 ) - م 2 : خدا مگر .\r\n","page_name":" 305 ","page_number":343},
  {"content":"\r\n\r\n خود گفت حقيقت و خود اشنيد * وان « 1 » روى كه خود نمود خود ديد \r\nتا مخلص و مغزاى سخن دريافته باشند .\r\n از لب مجنون و ليلى نكته‌اى داريد گوش * وز زبان بلبل و گل ماجرايى بشنويد \r\nاين بود ترجمه و مؤداى ظاهر اين ده بيت .\r\nو للّه الحمد على نعمائه و الصلاة و السلام على محمد خير انبيائه و على آله الاكرمين و احبائه . تم « 2 » الكتابة فى 15 رمضان 838 بشيراز . م .\r\n\r\n\r\n","description":"","footnote":"\r\n( 1 ) - م 2 : وان نمود كه خود نمود .\r\n( 2 ) - م 2 : تم الكتابة و الحمد للّه وحده فى سنة ثلث و تسعمائة بموضع بمسعوديّة .\r\n","page_name":" 306 ","page_number":344},
  {"content":"\r\n\r\n\r\nفهرست اعلام\r\nآ آلب‌ارسلان 259\r\nالف ابراهيم ( پيامبر ) 248\r\nابراهيم بن ميسرة 180\r\nابرقو 100 ، 264\r\nابن سينا 107\r\nابن عباس 185\r\nابن عربى ، شيخ محى الدين طائى اندلسى 186\r\nابن فارض 186 - 187\r\nابن ماجه 179\r\nابن مسعود 184 - 185\r\nابو الحسن ( شيخ . . . ) 29\r\nابو حنيفه 46 - 47 - 67 - 69 - 133 - 170 - 257 - 264\r\nابو داود 179 - 180 - 182\r\nابو سعيد ابو الخير 282 - 188\r\nابو سعيد خدرى 222\r\nابو طالب ( شيخ . . . ) 273\r\nابو هريره 184 - 185 - 222\r\nاحياء علوم الدين 44 - 185\r\nارسطوطاليس 107\r\nاسامة بن زيد 181 - 182 - 256\r\nاسرار الصلاة 39 - 233 - 245\r\nاسكندر ( اميرزاده ) 204 - 212\r\n\r\n","description":"","footnote":"","page_name":" 307 ","page_number":345},
  {"content":"\r\n\r\nاسماعيل ( پيامبر ) 248\r\nاصباح الانوار 232 - 251 - 252 - 254\r\nاصفهان 214\r\nاعتقادات ( رساله . . . ) 219 - 267\r\nاعتقاديه 265\r\nافلاطون 210\r\nامام غزالى\r\nانزاليه ( رساله . . . ) 95 - 291\r\nأنس 180\r\nانصارى ، خواجه عبد اللّه 50 - 172 - 173 - 186 - 223\r\nب باغ مختار 172\r\nباهلى ، ابو امامه 183\r\nبايزيد ( بسطامى ) 224\r\nبايسنغر ، بهادر سلطان 201\r\nبخارى 222\r\nبغداد 23\r\nبو القينى ، شيخ سراج الدين 187\r\nبيهقى 180\r\nپ پارسا ، خواجه محمد 172 - 186 - 187 - 193\r\nپير محمد 204\r\nت تبريز 206\r\nتحفهء علائيه 119\r\nتركه 203\r\nترمذى ( صاحب جامع صحيح ) 179 - 182 - 183\r\nالتعرف لمذهب التصوف 188\r\n\r\n","description":"","footnote":"","page_name":" 308 ","page_number":346},
  {"content":"\r\n\r\nتمهيد ( تمهيد القواعد ) 300\r\nتهران 95\r\nج جابر 178\r\nجام ( شيخ احمد ) 176\r\nجبرئيل 253\r\nجزرى ( شيخ محمد ) 211\r\nجلال الدين رومى ( مولوى ) 172 - 176\r\nجنيد 191 - 224\r\nجهينه 181\r\nح حافظ شيرازى 174 - 212\r\nحجاز 173\r\nحجة الاسلام غزالى\r\nحسين بن على ( ع ) 185\r\nحسين منصور 273\r\nحكيم ترمذى ، خواجه محمد على 172 - 186 - 189 - 224\r\nحموى ، شيخ سعد الدين 172 - 186 - 224 - 247\r\nحنبل ، احمد بن محمد 133 - 134 - 139 - 144 - 175 - 179\r\nخ خجند 203\r\nخراسان 262 - 264\r\nخلاصة الفتاوى 190\r\nخواجه عبد اللّه - انصارى\r\nخواجه محمد پارسا - پارسا\r\nخواجه محمد على حكيم ترمذى - حكيم ترمذى\r\nخواجه يوسف بن ايوب همدانى - همدانى\r\nد دارمى 183\r\n\r\n","description":"","footnote":"","page_name":" 309 ","page_number":347},
  {"content":"\r\n\r\nدانشگاه مك‌گيل كانادا 95\r\nدايرهء طهويه 64 - 242 - 245\r\nدرسن 206\r\nر رساله در بيان معنى عرفانى علم صرف صرف القلوب صاينى\r\nرساله صلاة - اسرار الصلاة\r\nرساله عقيده - اعتقادات\r\nروم 210\r\nس ساين قلعه 207\r\nسمرقند 210\r\nسمنان 207\r\nسنائى 99\r\nسوانح العشاق 4\r\nسهروردى ، شيخ شهاب الدين 251\r\nش شافعى ( امام ) 47 - 67 - 133 - 144 - 173 - 175\r\nشام 173\r\nشاهرخ 169 - 224\r\nشاه شجاع مظفرى 255\r\nشاه منصور 255\r\nشاه يحيى 255\r\nشبانكاره ، شيخ نور الدين 255\r\nشبلى 224\r\nشرح آيهء « اقتربت الساعة . . . » رساله شق و قمر\r\nشرح حديث « ان لكل شيئى قلبا . . . » 287 - 290\r\nشرح السنة 131 - 184\r\nشرح حديث عماء 283\r\n\r\n","description":"","footnote":"","page_name":" 310 ","page_number":348},
  {"content":"\r\n\r\nشرح ده بيت از محى الدين بن عربى 297\r\nشرح قصيدهء نظم الدر 22 - 23 - 28 - 33\r\nشرح لمعات عراقى - ضوء اللمعات شريف گرگانى ، سيد شريف 186\r\nشعب ايمان بيهقى 180\r\nشق قمر و ساعت ( رساله . . . ) 101\r\nشيراز 204 - 210 - 255 - 306\r\nشيطان 222\r\nص صاحب فتوحات مكى 251\r\nصاحب گلشن ( گلشن راز ) 305\r\nصاين تركه ، على بن محمد 225 - 268 - 296\r\nصحيح بخارى 178 - 179 - 181 - 205\r\nصحيح مسلم 131 - 178 - 179 - 181 - 240\r\nصرف القلوب صاينى 277\r\nض ضوء اللمعات ( رساله . . . ) 1 - 38\r\nط طغرل 259\r\nطوس 264\r\nع عايشه 179 - 182\r\nعراق 172 - 204 - 211 - 264\r\nعراقى ، فخر الدين 3 - 176\r\nعرباض بن ساريه 179\r\nعطار 186 - 192 - 273\r\nعلاء الدولة 123\r\nعلاء الدين ( امير ) 206\r\n\r\n","description":"","footnote":"","page_name":" 311 ","page_number":349},
  {"content":"\r\n\r\nعلى ( ع ) 185\r\nعلى كلاه ( شيخ . . . ) 255\r\nعمر بن خطاب 126 - 128 - 131 - 231 - 253 - 261\r\nعيسى 23\r\nغ غزالى ، احمد 4\r\nغزالى ( امام محمد ) 44 - 173 - 185 - 186 - 192 - 223 - 257 - 258 - 264 267\r\nف فاتحة الكتاب 185\r\nفتح موصلى 189\r\nفتوحات مكى 251\r\nفخر ( رازى ) 267\r\nفخر الملك 263 - 264\r\nفرات 23\r\nفريدون 247\r\nفصوص الحكم 3 - 30 - 31 - 303\r\nفصول عماديه 190\r\nفضيل عياض 272\r\nفنارى ، شمس الدين 173 - 187\r\nفيروز شاه 296\r\nق قابليت ( رساله . . . ) 269\r\nقرآن 56 - 64 - 131 - 174 - 178 - 181 - 184 - 185 - 289 - 291\r\nالقشيرية ( الرسالة . . . ) 188\r\nقصيدهء ابن فارض 186\r\nقونوى 3\r\nك كتابخانهء مجلس شوراى ملى 289\r\n\r\n","description":"","footnote":"","page_name":" 312 ","page_number":350},
  {"content":"\r\n\r\nكشاف ( تفسير . . . ) 174\r\nكمال اسماعيل 126 - 207\r\nگ گيلان 206\r\nل لمعات 3\r\nم مالك ( امام ) 133\r\nمجرى الطعام 184\r\nمحى السنة 184\r\nمدينه 128\r\nمرصاد 188\r\nمسجد الحرام 60\r\nمسعوديه 306\r\nمسلم ( صاحب صحيح ) 222\r\nمشكات ( كتاب . . . ) 184\r\nالمشيخة 188\r\nمصابيح 240\r\nمصباح 184\r\nمصر 173 - 175 - 187 - 211\r\nمعن 202\r\nمعين الملك 257 - 258\r\nمفاحص 53 - 64 - 94 - 241 - 280\r\nمكحول 183\r\nملكشاه ، سلطان محمد 257 - 259 - 262\r\nمنازل السائرين 50\r\nمنصور 24\r\nموسوى بهبهانى 95\r\n\r\n","description":"","footnote":"","page_name":" 313 ","page_number":351},
  {"content":"\r\n\r\nمولاى رومى - جلال الدين رومى\r\nن نامه به فيروز شاه 293\r\nنسايى 182\r\nنطنز 207\r\nنظامى 202\r\nنظم الدر 22\r\nنفثة المصدور اول 167\r\nنفثة المصدور دوم 194 - 209\r\nنوادر الاصول 188\r\nنيشابور 263 - 264\r\nه هدايهء فقه 170 - 188\r\nهرات 100 - 264 - 289\r\nهمدان 206\r\nهمدانى ، خواجه يوسف بن ايوب 188 - 189 - 190 - 191\r\nهند 210\r\nهود 222\r\nى يرب 107\r\nيحيى 202\r\nيزد 100 - 117 - 172 - 264 - 275\r\nيوسف ( پيامبر ) 52\r\nيونان 107\r\n\r\n","description":"","footnote":"","page_name":" 314 ","page_number":352},
  {"content":"\r\n . \r\n","description":"","footnote":"","page_name":" 315 ","page_number":353},
  {"content":"\r\n . \r\n","description":"","footnote":"","page_name":" 316 ","page_number":354},
  {"content":"\r\n . \r\n","description":"","footnote":"","page_name":" 317 ","page_number":355},
  {"content":"\r\n . \r\n\r\n","description":"","footnote":"","page_name":" 318 ","page_number":356}
  ]