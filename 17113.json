[
  {"content":"\r\n\r\nترجمه\r\nتفسير مجمع البيان\r\nتاليف\r\nامين الاسلام ومفسر بزرگ عالم تشيع\r\nشيخ ابوعلى الفضل بن الحسن الطبرسى ( ره )\r\nمتوفى سال 548\r\nترجمه ونگارش از :\r\nدانشمند معظم جناب آقاى دكتر احمد بهشتى\r\nقم\r\nآذرماه 1349\r\nجلد پنجم\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nمؤسسه انتشارات فراهانى\r\nمؤلف : علامه بزرگوار مرحوم طبرسى ره\r\nمترجم : آقاى سيد هاشم رسولى محلاتى\r\nتصحيح وتنظيم : آقاى سيد هاشم رسولى محلاتى\r\nناشر : مؤسسه انتشارات فراهانى\r\nچاپ : از مشعل آزادى\r\nتعداد : 2000\r\nقطع : وزيرى\r\nكاغذ : 80 گرمى اعلاء\r\nتاريخ چاپ اول : 1 / 8 / 1351\r\nصحافى : از مؤسسه مهر آئين\r\nنقاشى پشت جلد : از آتليه آريان\r\nهمهء حقوق طبع براى ناشر محفوظ است\r\nتهران - بازار كتابفروشان تلفن 530465\r\n\r\n","description":"","footnote":"","page_name":" 2 ","page_number":2},
  {"content":"\r\n\r\n\r\nجلد پنجم\r\n\r\nسوره نساء\r\n  بِسْمِ اللَّهِ الرَّحْمنِ الرَّحِيمِ يا أَيُّهَا النَّاسُ اتَّقُوا رَبَّكُمُ الَّذِي خَلَقَكُمْ مِنْ نَفْسٍ واحِدَةٍ وَ خَلَقَ مِنْها زَوْجَها وَ بَثَّ مِنْهُما رِجالًا كَثِيراً وَ نِساءً وَ اتَّقُوا اللَّهَ الَّذِي تَسائَلُونَ بِهِ وَ الْأَرْحامَ إِنَّ اللَّهَ كانَ عَلَيْكُمْ رَقِيباً   « 1 » ترجمه اى مردم بپرهيزيد از خدايى كه شما را از يك تن آفريد و جفتش را از خودش خلق كرد و از آن دو ، مردان و زنان بسيارى گسترانيد .\r\nو بترسيد از خدايى كه بنام وى از همديگر ، تقاضا مىكنيد و از بريدن خويشاونديها بپرهيزيد ، كه خداوند مراقب شماست .\r\n\r\n\r\n","description":"","footnote":"\r\n( 1 ) سوره نساء آيه اول از جزء چهارم سورهء 4\r\n","page_name":" 3 ","page_number":3},
  {"content":"\r\n\r\nبسم اللَّه الرحمن الرحيم ( رب اشرح لى صدرى و يسر لى امرى و اعنى على جميع المهمات ) سورهء نساء تمام اين سوره ، مدنى است . برخى گفته اند : تمام آيات آن مدنى هستند به جز دو آيهء :  « إِنَّ اللَّهَ يَأْمُرُكُمْ أَنْ تُؤَدُّوا الْأَماناتِ إِلى أَهْلِها . . . »  ( آيه 58 ) و  « يَسْتَفْتُونَكَ قُلِ اللَّهُ يُفْتِيكُمْ فِي الْكَلالَةِ . . »  ( آيه 176 ) كه در مكه ، نازل شده‌اند .\r\n\r\nتعداد آيات\r\nبنا بر عدد شامى ، تعداد آيات 177 و بنا بر عدد كوفى 176 و بنا بر عدد ديگران 175 است . اختلاف در آيهء :  « أَنْ تَضِلُّوا السَّبِيلَ » ( 44 )  و آيه :  « فَيُعَذِّبُهُمْ عَذاباً أَلِيماً » ( 173 )  مىباشد ، كه اولى بنا بر عدد كوفى و شامى يك آيه به حساب آمده است و دومى تنها بنا بر عدد شامى .\r\n\r\nفضيلت\r\nابى بن كعب ، از پيامبر گرامى نقل كرده است كه : « هر كس اين سوره را قرائت كند ، گويى به هر مؤمنى كه پس از وى بيايد ، ميراثى صدقه داده و اجر او به اندازهء كسى است كه : بنده‌اى را بخرد و آزاد كند و از شرك ، برى مىشود و در مشيت الهى ، از كسانى است كه از خطاى آنها چشمپوشى شده » .\r\nاز عمر بن الخطاب روايت شده است كه گفت : « سوره‌هاى بقره و مائده و حج و\r\n\r\n","description":"","footnote":"","page_name":" 4 ","page_number":4},
  {"content":"\r\n\r\nنور را بياموزيد كه فريضه‌ها و واجبات در اين سوره‌هاست « 1 » » ( 1 ) و عياشى به اسناد خود خود از امير المؤمنين ( ع ) نقل كرده است كه : « هر كس سورهء نساء را در روزهاى جمعه بخواند ، از فشار قبر ، ايمن خواهد بود » .\r\n\r\nتفسير\r\nخداوند سورهء آل عمران را با امر به تقوى ختم كرد و اين سوره را هم با امر به تقوى آغاز كرد ، با اين تفاوت ، كه در آنجا فقط مؤمنان را مخاطب ساخت و در اينجا همهء مردم را .\r\n\r\n[ سوره النساء ( 4 ) : آيه 1 
  ]\r\nبِسْمِ اللَّهِ الرَّحْمنِ الرَّحِيمِ\r\nيا أَيُّهَا النَّاسُ اتَّقُوا رَبَّكُمُ الَّذِي خَلَقَكُمْ مِنْ نَفْسٍ واحِدَةٍ وَ خَلَقَ مِنْها زَوْجَها وَ بَثَّ مِنْهُما رِجالاً كَثِيراً وَ نِساءً وَ اتَّقُوا اللَّهَ الَّذِي تَسائَلُونَ بِهِ وَ الْأَرْحامَ إِنَّ اللَّهَ كانَ عَلَيْكُمْ رَقِيباً ( 1 )\r\n\r\nترجمه\r\nاى مردم ، بپرهيزيد از خدايى كه شما را از يك تن آفريد و جفتش را از خودش خلق كرد و از آن دو ، مردان و زنان بسيارى منتشر كرد و بترسيد از خدايى كه بنام وى از همديگر ، تقاضا مىكنيد و از بريدن خويشاونديها بپرهيزيد ، كه خداوند مراقب شماست .\r\n\r\nقرائت :\r\nكوفيان « تسائلون » را به تخفيف سين و ديگران به تشديد خوانده‌اند .\r\nو الارحام : حمزه ، اين كلمه را به جر و ديگران به نصب و برخى از قراء غير معروف ، به رفع خوانده‌اند .\r\nفعل « تسائلون » از باب تفاعل است . بنا بر قرائت كوفيان يكى از دو تاى آن حذف شده و بنا بر قرائت ديگران ، تاء دوم بخاطر اينكه با حرف سين ، قريب المخرج هستند ، در سين ادغام شده است .\r\n\r\n\r\n","description":"","footnote":"\r\n( 1 ) محتمل است كه روايت به اين صورت بوده باشد : « سوره‌هاى بقره و نساء و مائده و . . . » و سورهء نساء از نسخه افتاده باشد -\r\n","page_name":" 5 ","page_number":5},
  {"content":"\r\n\r\nدر مورد كلمهء « الارحام » نصب آن بخاطر اين است كه عطف بر محل جار و مجرور يا عطف بر « اللَّه » است . جر آن بخاطر اين است كه عطف بر ضمير « له » باشد ، لكن از لحاظ قياس و استعمال ضعيف است . رفع آن بنا بر اين است كه مبتدا باشد و خبر آن محذوف . يعنى : « و الارحام و ما يجب ان تتقوه »\r\n\r\nلغت\r\nبث : نشر رقيب : مراقبى كه هيچ چيز از او پنهان نمىماند\r\n\r\nمقصود\r\nخداوند متعال ، اين سوره را با موعظه و امر به تقوى آغاز كرده است .\r\n  يا أَيُّهَا النَّاسُ   : خطاب به همهء افرادى است كه مكلف شده باشند . برخى گفته‌اند :\r\nدر كتب آسمانى بمردم خطاب شده است : « اى مستمندان . . . » ولى در قرآن كريم ، در سوره‌هاى مكى ، خطاب مىكند : « اى مردم . . . » و در سوره‌هاى مدنى گاهى خطاب مىكند : « اى مردمى كه ايمان آورده‌ايد . . . » و گاهى خطاب مىكند : اى مردم . . .\r\n  اتَّقُوا رَبَّكُمُ   : از معصيت يا مخالفت پروردگارتان بپرهيزيد و فرمانهاى او را زير پا نگذاريد .\r\nبرخى گفته‌اند : يعنى بپرهيزيد از اين كه حق خداوند را تضييع كنيد . ديگرى گويد : يعنى از عقاب خداوند بپرهيزيد ، گويى منظور خداوند متعال اين است كه :\r\nسزاوار است از كيفرهاى خدايى كه بزرگترين نعمتها را به شما داده و شما را بزيور خلقت آراسته است ، بپرهيزيد ، زيرا كسى كه از نعمتهاى خداوند برخوردار است ، به تقوى پيشه كردن ، اولى است .\r\nبعقيدهء برخى از مفسران ، خداوند مىخواهد كمال قدرت خود را بيان كند .\r\nيعنى كسى كه بر خلقت شما از نفس واحد قادر است ، بر عقاب شما قادرتر است ، بنا بر اين سزاوار است كه از مخالفت او خوددارى كرده ، از كيفر او بيمناك باشيد .\r\n\r\n","description":"","footnote":"","page_name":" 6 ","page_number":6},
  {"content":"\r\n\r\n  الَّذِي خَلَقَكُمْ مِنْ نَفْسٍ واحِدَةٍ   : بعقيدهء همهء مفسران قرآن كريم ، مراد از نفس واحده حضرت آدم ( ع ) است .\r\nعلت اين كه واحده را با تاء تانيث . آورده ، اين است كه : لفظ نفس مؤنث است ، اگر چه معناى آن مذكر است . بنا بر اين ، كلمهء نفس نظير كلمهء خليفه در شعر زير است كه به اعتبار معنى ، مذكر و باعتبار لفظ مؤنث است :\r\n أبوك خليفة ولدته اخرى * و انت خليفة ذاك الكمال \r\nيعنى پدرت خليفه‌اى بود كه خليفه‌اى ديگر ، او را پدر بود و تو نيز خليفه‌اى .\r\nاين است كمال ! در اين بيت ، يك جا با خليفه معاملهء لفظ مؤنث و يك جا معاملهء لفظ مذكر شده است . در مورد كلمهء نفس هم هر دو وجه جايز است .\r\n  وَ خَلَقَ مِنْها زَوْجَها   : و همسرش حوا را از خودش آفريد . بيشتر مفسران بر آنند كه حوا از يكى از دنده‌هاى آدم آفريده شده . از پيامبر گرامى اسلام روايت كرده‌اند كه : حوا از يكى از دنده‌هاى آدم خلق شده است و نيز روايت كرده‌اند كه :\r\nزن از دندهء آدم آفريده شده است ، اگر بخواهيد راستش كنيد ، شكسته مىشود و اگر آن را به حال خود گذاريد ، از آن تمتع مىبريد از امام باقر ( ع ) روايت شده است كه : خداوند حوا را از ما زاد خاكى كه آدم را از آن آفريده بود ، خلق كرد در تفسير على بن ابراهيم است كه : حوا از دنده‌هاى پايين آدم خلق شد .\r\n  وَ بَثَّ مِنْهُما رِجالًا كَثِيراً وَ نِساءً   : و خداوند زنان و مردان بسيارى از اين زن و مرد نخستين ، در روى زمين ، منتشر كرد . در حقيقت ، همهء انسانها از يك تن ، يعنى آدم آفريده شده‌اند ، زيرا همانطورى كه گفتيم ، حوا نيز از خود آدم متفرع است و اين خود منتى است از خداوند بر همهء انسانها تا با توجه به يگانگى اصل و مبدء خود ، دست از نفاق و عداوت برداشته ، در سايهء دوستى و مهربانى و تعاون زندگى كنند ، وانگهى يگانگى اصل و مبدء انسانهايى كه امروز به رنگها و نژادها و ملتهاى گوناگون تقسيم شده‌اند دليلى است روشن بر علم و حكمت و قدرت خداوند .\r\n\r\n","description":"","footnote":"","page_name":" 7 ","page_number":7},
  {"content":"\r\n\r\n  وَ اتَّقُوا اللَّهَ الَّذِي تَسائَلُونَ بِهِ وَ الْأَرْحامَ   : در بارهء معناى اين جمله دو قول است .\r\n1 - مقصود اين است كه شما در تقاضاهايى كه از يكديگر داريد ، نام خدا را مىبريد و مخاطب را براى كمك و ترحم ، به ياد خداوند مىاندازيد . اين معنى از حسن و ابراهيم است و بنا بر اين الارحام عطف بر محل جار و مجرور است . يعنى :\r\nهمانطورى كه خدا را در گفتارتان تعظيم و احترام مىكنيد ، از راه طاعت نيز ، تعظيم كنيد .\r\n2 - يعنى از خدايى بپرهيزيد كه حقوق و حوائج فردى و اجتماعى خود را بوسيلهء او طلب مىكنيد و بترسيد از قطع صلهء رحم . بنا بر اين معنى ، « الارحام » عطف بر اللَّه است . اين معنى از ابن عباس و قتاده و مجاهد و ضحاك و ربيع است .\r\nو از امام باقر ( ع ) نيز روايت شده و دليل است بر وجوب صلهء رحم . مؤيد آن روايتى است كه از پيامبر نقل شده است : خداوند فرمود : من رحمانم و رحم را خلق و نام آن را از نام خود مشتق كردم . كسى كه صلهء رحم كند ، او را پاداش و كسى كه قطع رحم كند ، او را كيفر مىدهم اين حديث نمونه‌هاى بسيارى دارد .\r\nصلهء رحم ، اين است كه انسان خويشاوندان را به خود بپذيرد يا اينكه به آنها كمك مالى كند يا كمكهاى ديگر . اصبغ بن نباته ، از امير المؤمنين ( ع ) روايت كرده است كه : « يكى از شما خشم مىگيرد و خشنود نميشود تا خشمش او را به آتش افكند .\r\nهر گاه يكى از شما بر يكى از خويشان خود غضب كند ، او را مس كند ، زيرا هر گاه كسى رحم خود را مس كند ، خويشاوندى آنها پايدار مىماند . خويشاوندى پيوستهء عرش الهى است و گويد : خدايا هر كه به من نيكى كند در بارهء او نيكى كن و هر كه مرا پاره كند ، او را كيفر ده » .\r\n  إِنَّ اللَّهَ كانَ عَلَيْكُمْ رَقِيباً   : خداوند مراقب و حافظ شماست . بعضى گفته‌اند : رقيب يعنى عالم . در اين جمله ، خداوند بيان مىكند كه او مراقب حال همهء انسان‌ها در همهء زمان‌ها بوده و هست و خواهد بود .\r\n\r\n","description":"","footnote":"","page_name":" 8 ","page_number":8},
  {"content":"\r\n\r\n\r\n[ سوره النساء ( 4 ) : آيه 2 
  ]\r\nوَ آتُوا الْيَتامى أَمْوالَهُمْ وَ لا تَتَبَدَّلُوا الْخَبِيثَ بِالطَّيِّبِ وَ لا تَأْكُلُوا أَمْوالَهُمْ إِلى أَمْوالِكُمْ إِنَّهُ كانَ حُوباً كَبِيراً ( 2 )\r\n« 1 »\r\n\r\nترجمه\r\nو اموال يتيمان را به آنها دهيد و مال بد خود را با مال خوب آنان تبديل نكنيد و ثروت آنها را با اموال خود مخوريد كه اين كار گناهى بزرگ است .\r\n\r\n\r\n","description":"","footnote":"\r\n( 1 ) آيهء 2 - سورهء نساء جزء چهارم - سورهء 4\r\n","page_name":" 9 ","page_number":9},
  {"content":"\r\n\r\n\r\nبيان آيهء دوم\r\n\r\nلغت\r\nحوب : گناه . اين كلمه اسم مصدر از « حوب » بمعنى گناه كردن است . روايت كرده‌اند كه حسن اين كلمه را به صورت مصدر قرائت كرده است .\r\n\r\nمقصود\r\nنظر به اينكه خداوند در آيهء قبل به تقوى و صلهء رحم امر كرده بود ، در اين آيه بخش ديگرى از تقوى را كه عبارت از مراعات حقوق يتيمان است مورد توجه قرار داده ، فرمود :\r\n وَ آتُوا الْيَتامى أَمْوالَهُمْ  : مال يتيمان را به آنها دهيد . اين دستور براى كسانى است كه سرپرستى و وصايت يتيمان را بر عهده دارند . آنها موظفند كه مخارج اطفال يتيم را در دورهء خردسالى از ثروتشان تامين كنند و پس از آن كه بسن بلوغ رسيدند و براى حفظ مال داراى رشد فكرى شدند ، مالشان را به آنها تسليم كنند . بديهى است كه يتيم در حقيقت همان كودك خردسال و محتاج به سرپرستى است و اگر در اين آيه به غير كودك خردسال ، اطلاق شده است ، مجازى است ، زيرا پيامبر گرامى فرمود : پس از احتلام ، يتيمى نيست و اينكه پيامبر را پس از دوران كودكى هم چنان يتيم ابو طالب مىخواندند ، بملاحظهء اين بود كه وى تربيت شدهء ابو طالب بود .\r\nنظير اين استعمال ، اين آيهء شريفه است :  فَأُلْقِيَ السَّحَرَةُ ساجِدِينَ  ( سوره شعراء 26 ) يعنى كسانى كه قبلا ساحر بودند ، به سجده درآمدند .\r\n وَ لا تَتَبَدَّلُوا الْخَبِيثَ بِالطَّيِّبِ  : يعنى اموال يتيمان را كه خداوند بر شما حرام كرده است با اموال حلال خودتان عوض و بدل مىكنيد . برخى گفته‌اند : سرپرستان ايتام مال بد خود را با مال خوب آنها تبديل مىكردند و خداوند آنها را از اين كار منع كرد .\r\nابو صالح و مجاهد گفته‌اند : منظور اين است كه خداوند رزق شما را از راه حلال\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nبراى شما مقدر كرده است ، بنا بر اين عجله نكنيد و با دستبرد به مال يتيمان رزق حلال خود را با رزق حرام معاوضه نكنيد .\r\nابن زيد گويد : منظور اين است كه مثل دوران جاهليت كه زنان و خردسالان را از ارث محروم مىكردند رفتار نكنيد و زنها و خردسالان را با بزرگسالان بيك چشم نگاه كنيد .\r\nمعنى اول از بقيهء معانى بهتر است ، زيرا اين جمله پس از ذكر « اموال يتيمان » آمده است . پس معنى آن اين است كه اموال خوب و با ارزش يتيمان را برمداريد و بجاى آن اموال بد و بى ارزش خود قرار مدهيد . چه با اين كار اموال يتيمان را از نظر تعداد و كميت حفظ مىكنيد ولى از لحاظ ارزش و كيفيت ، تباه مىكنيد .\r\n وَ لا تَأْكُلُوا أَمْوالَهُمْ إِلى أَمْوالِكُمْ  : يعنى اموال آنان را به اموال خود اضافه مكنيد و به مصرف شخصى خود مرسانيد . ممكن است معنى جمله اين باشد كه مال خوب آنها را با مال بى ارزش خود مخلوط مكنيد و به مصرف شخصى مرسانيد كه اين كار به آنها اجحاف است پس اگر در اين كار ضررى و اجحافى متوجه آنان نشود ، مخلوط كردن مال آنها با مال خود عيبى ندارد . روايت شده است كه پس از نزول اين آيه ، مردم از آميزش و خلط مال خود با مال يتيمان ، كراهت پيدا كردند و كار بر يتيمان دشوار گرديد و پيش پيامبر گرامى شكايت كردند ، از اين رو اين آيه نازل گرديد :\r\n وَ يَسْئَلُونَكَ عَنِ الْيَتامى قُلْ إِصْلاحٌ لَهُمْ خَيْرٌ وَ إِنْ تُخالِطُوهُمْ فَإِخْوانُكُمْ . . . \r\n( سوره بقره 220 ) يعنى از تو در بارهء يتيمان سؤال مىكنند ، بگو : اصلاح حال آنان بهتر است و اگر با آنها درآميزيد ، برادران دينى شما هستند .\r\n إِنَّهُ كانَ حُوباً كَبِيراً  : بعقيدهء حسن و طبق روايتى كه از امام باقر ( ع ) و امام صادق ( ع ) نقل شده ، معنى جمله اين است كه : اين كار گناهى بزرگ است .\r\n\r\n","description":"","footnote":"","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n\r\n\r\n[ سوره النساء ( 4 ) : آيات 3 تا 4 
  ]\r\nوَ إِنْ خِفْتُمْ أَلاَّ تُقْسِطُوا فِي الْيَتامى فَانْكِحُوا ما طابَ لَكُمْ مِنَ النِّساءِ مَثْنى وَ ثُلاثَ وَ رُباعَ فَإِنْ خِفْتُمْ أَلاَّ تَعْدِلُوا فَواحِدَةً أَوْ ما مَلَكَتْ أَيْمانُكُمْ ذلِكَ أَدْنى أَلاَّ تَعُولُوا ( 3 ) وَ آتُوا النِّساءَ صَدُقاتِهِنَّ نِحْلَةً فَإِنْ طِبْنَ لَكُمْ عَنْ شَيْءٍ مِنْهُ نَفْساً فَكُلُوهُ هَنِيئاً مَرِيئاً ( 4 )\r\n« 1 »\r\n\r\nترجمه\r\nو اگر بترسيد كه در بارهء يتيمان عدالت نكنيد ، با دو يا سه يا چهار زن ، كه براى شما نيكو هستند ، ازدواج كنيد و اگر بترسيد كه عدالت نكنيد ، با يك زن يا با كنيزان ازدواج كنيد ، اين كار به ترك ظلم نزديكتر است . و مهر زنان را كه بخششى خدايى است بدهيد . اگر چيزى از آن را با طيب خاطر به شما دهند ، بگيريد و بخوريد كه گوارا و حلال است .\r\n\r\n\r\n","description":"","footnote":"\r\n( 1 ) آيهء 3 و 4 از سورهء چهارم جزء 4\r\n","page_name":" 13 ","page_number":13},
  {"content":"\r\n\r\n\r\nبيان آيهء سوم و چهارم\r\nتبصره - به اتفاق همهء مفسران  « أَلَّا تَعُولُوا »  ختم آيه است و اين از مشكلات قرآن است .\r\n\r\nقرائت\r\nفواحدة : ابو جعفر اين آيه را به رفع و ديگران به نصب خوانده‌اند . قرائت نصب ، بنا بر اين است كه مفعول به براى فعل محذوف باشد . يعنى « فانكحوا واحدة » و قرائت رفع بنا بر اين است كه مبتدا باشد و خبر آن محذوف . يعنى فواحدة كافية » مثل :  « فَإِنْ لَمْ يَكُونا رَجُلَيْنِ فَرَجُلٌ وَ امْرَأَتانِ »  ( سوره بقره 282 يعنى در موقع شهادت اگر دو مرد نباشد ، يك مرد و دو زن كافى است )\r\n\r\nلغت\r\nاقساط : عدل و انصاف .\r\nتقسطوا : عدالت و انصاف كنيد .\r\nمثنى و ثلاث و رباع :\r\nاين كلمه‌ها به اين صورتها استعمال شده‌اند : ثناء ، مثنى ، مثلث ، رباع ، مربع .\r\nبه معناى دو تا دو تا ، سه تا ، سه تا ، چهار تا چهار تاست و بالاتر از چهار ، استعمال نشده است ، جز كلمهء « عشار » ( ده تا ده تا ) كه در شعر كميت به كار رفته است :\r\n و لم يستر يثوك حتى رميت * فوق الرجال خصالا عشاراً \r\nيعنى : ترا از تيراندازى باز نداشتند تا اينكه ده تا ده تا ، تيرها را افزون از مردان ديگر به هدف زدى .\r\nديگرى گويد :\r\n و لقد قتلتكم ثناء و موحداً * و تركت مرة مثل امس الدابر \r\n\r\n","description":"","footnote":"","page_name":" 14 ","page_number":14},
  {"content":"\r\n\r\nيعنى : شما را دو تا دو تا و يكى يكى كشتم و مره را مانند ديروز كه پشت كرده است ، ترك كردم .\r\nعول ، ستم و انحراف . « عول فرايض » هنگامى است كه سهام كم آيد و نقص بر آنها وارد شود . ابو طالب گويد : « به ميزان قسط وزنه غير عائل » يعنى : با ميزان عدل كه وزن آن ستمكارانه نيست . فعل اين كلمه : « عال يعول » است و « عال يعيل » مصدر آن « عيله » به معناى احتياج است . شاعر گويد :\r\n فما يدرى الفقير متى غناه * و ما يدرى الغنى متى يعيل \r\nيعنى : فقير نمىداند كه كى غنى مىشود و غنى نمىداند كه كى محتاج مىشود .\r\nبرخى گفته‌اند : « الا تعولوا » يعنى « كه احتياج پيدا نكنند » لكن اشتباه رفته‌اند برخى هم گفته‌اند : يعنى « نانخورهاى شما زياد نشوند » اين هم اشتباه است زيرا اين معنى با « الا تعيلوا » مناسب است كه اسم فاعل آن « معيل » مىآيد .\r\nصداق و صداق و صدقه و صدقه : مهر نحله : بخشش .\r\nزنبور عسل را « نحل » گويند ، زيرا خداوند بوسيلهء او بمردم عسل مىبخشند .\r\nهنيئى : گوارا مريء : شفا بخش\r\n\r\nاعراب\r\n ما طابَ  : فراء گويد « ما » مصدرى است يعنى « الطيب » از مجاهد روايت شده است : « فانكحوا النساء نكاحاً طيباً » مبرد گويد : « ما » به معناى جنس است و برخى گفته‌اند : به معناى مبهم است ، زيرا موقعيت ، با ابهام تناسب دارد .\r\n مَثْنى وَ ثُلاثَ وَ رُباعَ  : بدل از « ما طاب » و منصوب هستند . اين كلمات ، غير منصرف هستند ، زيرا از نه علت عدم انصراف ، عدول و صفت ، در آنها وجود دارند ، ابو على گويد : كلمات مذكور براى  « ما طابَ لَكُمْ »  حال هستند و منظور اين است كه نكاح بايد در يكى از اين حالات باشد : حالت دو همسرى ، حالت سه همسرى و\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nحالت چهار همسرى . كسانى كه بدل گرفته‌اند مىگويند : ذكر واو عطف براى اين است كه دلالت كند بر اين كه : سه همسر بدل از دو همسر و چهار همسر بدل از سه همسر .\r\nحال آنكه اگر بجاى واو « او » آمده بود ، كسى كه دو همسر داشت نمىتوانست سه همسر و كسى كه سه همسر داشت ، نمىتوانست چهار همسر اختيار كند .\r\nنحلة : مفعول لاجله نفسا : تميز نسبت . اين كلمه در اينجا به معناى جنس است و به همين جهت ، جمع نيامده است . مثل :\r\n بها جيف الحسرى فاما عظامها * فبيض و اما جلدها فصليب \r\nيعنى . در آنجا مردهايى هستند كه استخوانشان سفيد و پوستشان متلاشى شده است . در اينجا شاعر « جلدها » گفته ، نه « جلودها » با اينكه مقصود معناى جمع است . علت اين است كه « جلد » به معناى جنسى استعمال شده . در آيهء شريفه ، اگر « انفساً » هم گفته بود روا بود . اين موضوع در آيهء  « بِالْأَخْسَرِينَ أَعْمالًا »  ( سوره كهف 103 ) رعايت نشده ، تا عمل هر كس به خود او نسبت پيدا كند نه اينكه : يك عمل ، به همهء آنان .\r\n عَنْ شَيْءٍ مِنْهُ  : « من » براى بيان جنس است نه براى تبعيض ، زيرا اگر زن همهء مهر خود را هم ببخشد ، جايز است .\r\n هَنِيئاً مَرِيئاً  : حال .\r\n\r\nشان نزول و نظم\r\nدر سبب نزول آيه و كيفيت نظم آن اقوالى است :\r\n1 - اين آيه در بارهء دختر يتيمى نازل شد كه سرپرستش بمال و جمال او چشم دوخته بود و تصميم داشت بدون دادن مهر با او ازدواج كند .\r\nاز اين رو خداوند دستور داد كه با دختران يتيم ازدواج نكنند مگر اينكه نسبت به آنها عادلانه رفتار كنند و مهر آنها را مطابق شؤونشان بپردازند يا اينكه با زنان ديگر ازدواج كنند و گرفتن زنان متعدد ، تا چهار زن در صورت رعايت عدالت ، براى آنها\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nبلا مانع است . اين مطلب ، از عايشه نقل شده و در تفاسير ما هم آمده است . در توجيه آن گفته‌اند : اين آيه ، با آيه  « وَ يَسْتَفْتُونَكَ فِي النِّساءِ قُلِ اللَّهُ يُفْتِيكُمْ »  كه آيهء ( 128 ) همين سوره است ارتباط دارد و اگر آنها را كنار هم بگذاريم ، نظم آنها كاملا طبيعى خواهد بود ، به اين صورت « و يستفتونك فى النساء قل اللَّه يفتيكم فيهن و ما يتلى عليكم فى الكتاب فى يتامى النساء اللاتى لا تؤتونهن ما كتب لهن و ترغبون ان تنكحوهن فان خفتم الا تقسطوا فى اليتامى فانكحوا . . . » يعنى : در بارهء زنان از تو فتوى مىخواهند ، بگو خداوند و آياتى كه در كتاب بر شما تلاوت مىشود ، در بارهء يتيمانى كه مهر و حقوق لازم آنها را ادا نمىكنيد و ميل داريد با آنها ازدواج كنيد ، به عدالت حكم مىكنند ، پس اگر ترسيد كه در بارهء آنها عدالت نكنيد ، نكاح كنيد با . . . اين مطلب از حسن و جبائى و مبرد است .\r\n2 - اين آيه در بارهء مردى نازل شده كه با زنان بسيارى افزون از آنچه اسلام تجويز كرده است ، ازدواج كرده بود و مىگفت چه مانعى دارد كه من هم مثل فلان شخص با زنان متعددى ازدواج كنم . اين افراط ، سبب شد كه مالش از بين برود و بمال يتيمى چشم بدوزد كه تحت سرپرستى او بود ، از اين رو خداوند مردم را از گرفتن بيشتر از چهار زن نهى كرد تا بر اثر تهيدستى احتياج بمال يتيمان پيدا نكنند ، حتى اگر با گرفتن چهار زن هم بيم تجاوز بمال يتيم آنها را تهديد كند ، بايد به يك زن اكتفاء كنند . اين مطلب از ابن عباس و عكرمه است .\r\n3 - مردم ، در مورد مال يتيمان سخت گيرى مىكردند ولى در مورد زنان مسامحه مىكردند و در ميان آنها عادلانه رفتار نميكردند از اينرو خداوند فرمود :\r\nهمانطورى كه در مورد يتيمان بيم داريد كه گرفتار بى عدالتى شويد ، در مورد زنان نيز چنين باشيد . به شما اجازه داده شود كه با رعايت عدالت ، از يك تا چهار همسر داشته باشيد .\r\nاين مطلب ، از سعيد بن جبير و سدى و قتاده و ربيع و ضحاك و بروايتى از ابن عباس است .\r\n\r\n","description":"","footnote":"","page_name":" 17 ","page_number":17},
  {"content":"\r\n\r\n4 - مردم ، سرپرستى يتيمان را براى خود دشوار مىپنداشتند و از شدت ايمان به خدا از آن كار وحشت داشتند ، از اينرو خداوند به آنها دستور داد كه همانطورى كه از اين كار وحشت داريد ، از زنا هم وحشت داشته باشيد و بطور مشروع يك تا چهار همسر براى خود انتخاب كنيد . اين قول از مجاهد است .\r\n5 - حسن مىگويد معنى آيه اين است : اگر از دختر يتيمى كه تحت سرپرستى شماست ، بيم داريد ، با دختران يتيم ديگر ازدواج كنيد . جبائى نيز همين احتمال را داده و گفته است كه خطاب به ولى دختر يتيم است .\r\n6 - فراء مىگويد : مقصود اين است كه اگر از خوردن مال يتيمان مىترسيد ، از جمع ميان زنان و بى عدالتى نسبت به آنان نيز بترسيد و با زنانى ازدواج كنيد كه نسبت به آنها از ستمكارى ايمن باشيد .\r\nقاضى ابو عاصم مىگويد قول اول ، بهتر و با نظم و الفاظ آيه مناسبتر است .\r\n\r\nمقصود\r\n وَ إِنْ خِفْتُمْ أَلَّا تُقْسِطُوا فِي الْيَتامى  : اگر مىترسيد كه از رعايت انصاف و عدالت ، نسبت به يتيمانى كه تحت سرپرستي شما هستند ، سرباز زنيد . . . بحث در بارهء يتيمان در شان نزول ، گذشت .\r\n فَانْكِحُوا ما طابَ لَكُمْ  : با آنچه براى شما حلال است ، نكاح كنيد ( علت اينكه .\r\n( من طاب لكم نگفته ) اينست كه « ما » حروف مصدر است و معنى جمله اين است فانكحوا الطيب )  مِنَ النِّساءِ  : از زنانى كه نكاح با آنها براى شما حرام نيست زنانى كه نكاح با آنها حرام است طى آيهء  « حُرِّمَتْ عَلَيْكُمْ أُمَّهاتُكُمْ وَ . . . »  ( آيه 23 ) ذكر شدند بنا بر قول اول معناى جمله اين است : اگر مىترسيد كه در ازدواج با يتيمان به عدالت رفتار نكنيد ، با دختران و زنان بالغ ازدواج كنيد ، زيرا اگر در باره زنان بالغ ستمى اتفاق افتد ، ممكن است از آنها عذر خواهى كرد و رضايت و خوشنودى آنها را فراهم ساخت ، چه آنها صلاحيت حلال كردن حق خود را دارند ولى دختران يتيم كه هنوز رشد مالى\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nو اجتماعى كافى پيدا نكرده‌اند ، چنين صلاحيتى ندارند .\r\n مَثْنى وَ ثُلاثَ وَ رُباعَ :  مقصود اين است كه دو زن يا سه زن يا چهار زن بگيريد ، نه اينكه دو و سه و چهار زن كه مجموع آنها نه تاست بگيريد . بديهى است كه از اين تعبير معناى اول استفاده مىشود . مثلا هر گاه بگويند : افراد ، دو تا دو تا سه تا سه تا و چهار تا چهار تا وارد شدند ، معنى آن اين است كه دو به دو و . . . وارد شدند ، در آيه نيز استعمال كلمات :\r\n « مَثْنى وَ ثُلاثَ وَ رُباعَ »  به همين صورت است . وانگهى اگر منظور اين بود كه با « نه زن » ازدواج كنيد هر كلمهء « بتسع » در آيه به كار مىرفت .\r\nامام صادق ( ع ) فرمود : « براى مرد حلال نيست كه با بيشتر از چهار زن آزاد ، درآميزد »  فَإِنْ خِفْتُمْ أَلَّا تَعْدِلُوا  : اگر بترسيد كه از لحاظ نفقه و تقسيم شبها و ساير حقوق ، بى عدالتى كنيد .\r\n فَواحِدَةً  : با يكى نكاح كنيد .\r\n أَوْ ما مَلَكَتْ أَيْمانُكُمْ  : يا اينكه به كنيزان اكتفاء كنيد . زيرا آميزش با كنيزان ، مقررات ازدواج با زنان آزاد را ندارد و بنا بر اين خطر بى عدالتى شما را تهديد نمىكند .\r\n ذلِكَ  : اشاره است به ازدواج با يك زن ، با ترس از بى عدالتى در صورت ازدواج با چند زن .\r\n أَدْنى أَلَّا تَعُولُوا  : به عدالت و ترك ستم نزديكتر است ، اين معنى از ابن عباس و حسن و قتاده است . برخى گفته‌اند مقصود اين است كه اگر با يك زن ازدواج كنيد ، عائلهء شما زياد نمىشود . لكن اين معنى از يك طرف از نظر لغت مناسب نيست « 1 » و از طرف ديگر با خود آيه هم سازگار نيست ، چه به حكم جملهء :  « أَوْ ما مَلَكَتْ أَيْمانُكُمْ »  افراد مجازند\r\n\r\n\r\n","description":"","footnote":"\r\n( 1 ) اگر الا تعيلوا گفته بود معنى آن اين بود كه معيل نشويد لكن الا تعولوا گفته شده و معناى اول مناسب است .\r\n","page_name":" 19 ","page_number":19},
  {"content":"\r\n\r\nكه بجاى زنان آزاد ، از كنيزان استفاده كنند و اگر مقصود از  « أَلَّا تَعُولُوا »  اين باشد كه عائله‌مند نشويد ، بين دو جمله تناسب نخواهد بود و استفاده از كنيزان نيز سر از عائله‌مندى بيرون مىآورد . برخى گفته‌اند : پيش از نزول اين آيه ، مردان هر چه مىخواستند ازدواج مىكردند و اين آيه از اين كار منع كرد .\r\n وَ آتُوا النِّساءَ صَدُقاتِهِنَّ نِحْلَةً  : مهر زنان را كه بخششى است از جانب خداوند ، به آنها بدهيد . بديهى است كه زن و مرد هر دو از يكديگر تمتع مىبرند و زن در برابر تمتعى كه به شوهر مىرساند ، خود نيز متمتع مىشود :\r\nبنا بر اين حق مهر ندارند ، لكن خداوند متعال مهر را براى زن قرار داد تا از اين عطيهء الهى برخوردار گردد .\r\nبرخى گفته‌اند مقصود از كلمهء « نحله » اين است كه فريضه‌اى است معين كه مرد بايد در برابر زن با پرداخت مهريه انجام دهد اين عقيده از قتاده و ابن جريج است .\r\nبرخى گفته‌اند : مقصود از « نحله » دينى است . اين قول از زجاج است .\r\nدر اينكه مخاطب ، كيست ، اختلاف است . برخى گفته‌اند : خداوند شوهران را مخاطب ساخته و به آنها دستور داده است كه مهر زنان مدخوله را بطور كامل و مهر زنان غير مدخوله را نصف ، بپردازند و چيزى از آنها مطالبه نكنند و كار را به مرافعه نكشانند زيرا پولى كه با مرافعه وصول شود ، نمىتواند صورت عطا و بخشش داشته باشد .\r\nاين نظر از ابن عباس و قتاده و ابن جريج است و طبرى و جبايى و رمانى و زجاج نيز بر آنند .\r\nبرخى معتقدند كه منظور سرپرستان ايتام است . زيرا هر گاه دخترى ازدواج مىكرد مهرش را سرپرست مىگرفت و چيزى به خود دختر داده نمىشد .\r\nخداوند از اين كار نهى فرمود . ابو صالح بر اين عقيده است و ابو الجارود هم آن را از امام باقر ( ع ) نقل كرده است . لكن نظر اول بهتر است .\r\n فَإِنْ طِبْنَ لَكُمْ عَنْ شَيْءٍ مِنْهُ نَفْساً فَكُلُوهُ  : اين خطاب متوجه شوهران و منظور اين است كه اگر زنان با طيب خاطر چيزى از مهريه را بشما ببخشند ، از آن بخوريد و استفاده\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nكنيد .\r\n هَنِيئاً مَرِيئاً . \r\n« هنيئى » چيز پاكيزه گوارايى است كه كمبودى ندارد .\r\n« مريء » چيزى است كه از لحاظ هضم و نتايج به حدى بىضرر و به حال انسان مفيد باشد .\r\nدر كتاب عياشى از امير المؤمنين نقل شده است كه : « مردى خدمت آن بزرگوار عرض كرد كه به درد شكم مبتلاست . فرمود : زن دارى ؟ عرض كرد : آرى . فرمود ، از او بخواه كه با طيب خاطر چيزى به تو ببخشد . سپس با آن چيز مقدارى عسل خريدارى كن و با آب باران مخلوط كن و بنوش . چه از خداوند شنيده‌ام كه :  « وَ نَزَّلْنا مِنَ السَّماءِ ماءً مُبارَكاً »  ( سوره ق 9 ) يعنى از آسمان آبى مبارك نازل كرديم و نيز فرموده است :  « يَخْرُجُ مِنْ بُطُونِها شَرابٌ مُخْتَلِفٌ أَلْوانُهُ فِيهِ شِفاءٌ لِلنَّاسِ »  ( سوره نحل 69 ) يعنى از شكم زنبور عسل نوشابه‌اى برنگهاى مختلف خارج مىشود كه در آن شفاى مردم است و نيز فرموده است :  « فَإِنْ طِبْنَ لَكُمْ عَنْ شَيْءٍ مِنْهُ نَفْساً فَكُلُوهُ هَنِيئاً مَرِيئاً »  پس هر گاه شفا و بركت و گوارايى جمع شد ، بخواست خدا شفا مىيابى .\r\nآن شخص بر طبق اين دستور عمل كرد و بهبودى يافت » برخى به اين آيه بر وجوب زناشويى استدلال كرده‌اند ، زيرا امر « فانكحوا » مقتضى وجوب است . لكن دلايلى داريم كه ازدواج ( بخصوص اگر خطر معصيت نباشد ) واجب نيست .\r\n\r\n","description":"","footnote":"","page_name":" 21 ","page_number":21},
  {"content":"\r\n\r\n\r\n[ سوره النساء ( 4 ) : آيه 5 
  ]\r\nوَ لا تُؤْتُوا السُّفَهاءَ أَمْوالَكُمُ الَّتِي جَعَلَ اللَّهُ لَكُمْ قِياماً وَ ارْزُقُوهُمْ فِيها وَ اكْسُوهُمْ وَ قُولُوا لَهُمْ قَوْلاً مَعْرُوفاً ( 5 )\r\n« 1 »\r\n\r\nترجمه\r\nو اموالتان را كه خداوند قوام زندگى شما را به آن قرار داده است ، به سفيهان مدهيد و آنها را از آن اموال روزى دهيد و بپوشانيد و براى آنها سخن نيكو بگوئيد « 2 »\r\n\r\n\r\n","description":"","footnote":"\r\n( 1 ) سورهء نساء آيهء 5 جزء 4 سوره چهارم\r\n( 2 ) - كلمهء قيام را نافع و ابن عامر قيم ( بدون الف ) خوانده‌اند . ابو الحسن گفته است كه : قيام و قيم و قوام داراى يك معنى هستند و منظور چيزى است كه قوام پخش و پايدار كنندهء زندگى باشد .\r\nلبيد در معلقهء معروف خود گويد :\r\n أ فتلك ام وحشية مسبوعة * خذلت و هادية الصوار قوامها \r\nابو على مىگويد : قول كسى كه قيم را جمع قيمت مىداند ، صحيح نيست . قيم بمعنى قيام و مصدر است چنان كه مىفرمايد : « دين‌ا قيماً » و معنى آن دين ثابت و پايدار است و مصدرى است كه صفت دين واقع شده و نمىتواند جمع قيمت باشد .\r\n","page_name":" 22 ","page_number":22},
  {"content":"\r\n\r\n\r\nبيان آيهء 5\r\n\r\nمقصود\r\nنظر به اينكه خداوند قبلا دستور داد كه مال يتيمان را به آنها بدهند ، در اينجا دستور مىدهد كه اشخاصى كه صلاحيت ندارند ، از دادن مالشان به آنها خوددارى كنند  وَ لا تُؤْتُوا السُّفَهاءَ أَمْوالَكُمُ  : اموالتان را به سفيهان مدهيد . در باره اينكه سفيه چه كسى است ؟ عقايد مختلفى وجود دارد :\r\n1 - برخى گفته‌اند منظور زنان و كودكان است . اين عقيده از ابن عباس ، سعيد بن جبير ، حسن ، ضحاك ، ابى مالك و قتاده است . ابو جارود هم از امام صادق ( ع ) نقل كرده است . ابن عباس مىگويد : هر گاه مرد بداند كه زن و فرزندش سفيهند و مال خود را تباه مىكنند ، نبايد مالشان را در اختيارشان قرار دهد .\r\n2 - مجاهد و ابن عمر گفته‌اند : منظور فقط زنان است . از انس بن مالك روايت شده است كه : زنى سياه و نمكين و خوش سخن خدمت پيامبر گرامى آمد و عرض كرد :\r\nيك بار هم در سخنان خود خير ما را بيان كن . شنيده‌ام كه آنچه در بارهء ما مىگويى شر ماست . فرمود : چه گفته‌ام ؟ گفت : ما را سفيه ناميده‌اى . فرمود : خداوند در قرآن شما را سفيه ناميده است : گفت : ما را ناقص خوانده‌اى . فرمود : در نقصان شما همين بس كه در هر ماهى پنج روز از خواندن نماز ممنوع شده‌ايد . آن گاه فرمود : آيا براى شما كافى نيست كه وقتى باردار مىشويد مانند سربازى هستيد كه در راه خدا مىجنگد و مرزهاى مملكت را در برابر بيگانگان حفظ مىكند و هنگامى كه وضع حمل مىكنيد مانند كسى هستيد كه در راه خدا به خون خود غوطه ور شود و چون بطفل خود شير دهيد ، در برابر هر جرعه‌اى اجر آزاد كردن بنده‌اى از فرزندان حضرت اسماعيل داريد و هنگامى كه از خواب بيدار مىشويد ، در برابر هر بيدار شدنى نيز همان اجر را داريد\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nاين است پاداش زنان با ايمان و خدا ترس و شكيبايى كه خود را به مشقت نمىافكنند .\r\nزن گفت : اگر اين شرط بدنبال نداشت چه مقام والايى زنان داشتند ! 3 - كلمهء سفيه ، عموميت دارد و شامل مىشود هر طفل يا مجنون يا كسى كه بخاطر زياده‌روى و بىبند و بارى در خرج مال ، از تصرفات مالكانه ممنوع شده باشد . از امام صادق ( ع ) روايت شده است كه : سفيه ، شارب الخمر و كسى است كه بمنزلهء او باشد .\r\nاين عقيده از دو عقيدهء بالا بهتر است ، بخاطر اينكه عموميت دارد و هر سبك عقلى را شامل مىشود .\r\n الَّتِي جَعَلَ اللَّهُ لَكُمْ قِياماً  : اموالى كه خداوند قوام زندگى دنيا و آخرت شما قرار داده است و زندگى خود را بوسيلهء آن رواج مىدهيد .\r\nبرخى گفته‌اند : منظور اين است كه آنچه از مال خود به فرزند سفيهتان بدهيد ، تباه مىشود ، زيرا او در راه‌هايى مصرف مىكند كه به زيان شما و بر خلاف مصالح شماست .\r\n وَ ارْزُقُوهُمْ فِيها وَ اكْسُوهُمْ  : برخى گفته‌اند : منظور اين است كه اموال شخصى خود را به آنها واگذار مكنيد بلكه اگر نفقهء آنها بر شماست ، مخارج و پوشاك آنها را تامين كنيد . اين نظر از ابن عباس و حسن و قتاده و مجاهد است .\r\nعقيدهء ديگر اين است كه : خداوند دستور مىدهد كه مالتان را در اختيار زن و فرزندتان قرار مدهيد ، تا آنها به شما انفاق كنند و شما نيازمند آنها باشيد و خوراك و پوشاك آنها را از مال خود تأمين كنيد . اين عقيده از سدى و ابن زيد است .\r\nدر هر صورت وظيفهء انسان اين است كه مال خود را با تدبير نگهدارى كند و از افراط و تفريط خوددارى نمايد . چنانچه كه مىفرمايد :  « لا تَأْكُلُوا أَمْوالَكُمْ بَيْنَكُمْ بِالْباطِلِ »  ( همين سوره آيه 29 ) يعنى مالتان را بباطل مخوريد . پيامبر گرامى فرمود :\r\n« نعم المال الصالح للرجل الصالح »\r\nيعنى مال حلال براى مرد نيكو خوب است .\r\nدر اين حديث نيز بصلاحيت مال و صلاحيت صاحب مال اشاره شده است .\r\nبرخى گفته‌اند : منظور از « اموالكم » اموالهم است يعنى اموال سفيهان را\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nبه ايشان مدهيد . چنان كه در قرآن گفته است :  « لا تَقْتُلُوا أَنْفُسَكُمْ »  و منظور اين است كه ايشان را مكشيد . اين نظر از سعيد بن جبير است .\r\nبهتر اين است كه آيه را بمعنى عمومىترى حمل كنيم . بنا بر اين مقصود اين است كه مال را بدست سفيهى كه آن را فاسد مىكند و همچنين طفل يتيم غير بالغ و طفل بالغى كه براى حفظ مال رشد كافى ندارد ، نبايد داد . خواه مال از خود اين افراد باشد يا از خودشان نباشد و اينكه گفته است : « اموالكم » ( اموالتان ) نوعى مجاز است كه مال اين افراد را متعلق به سرپرست ايشان دانسته است يا اينكه منظور اين است كه مالى كه قسمتى از آن از شما و قسمتى از آن از سفيهان است بدست آنها مدهيد كه آن را تضييع مىكنند . از امام صادق ( ع ) پرسيدند : كه چگونه اموال آنها اموال ماست ؟ فرمود :\r\nشما وارث ايشان هستيد .\r\n وَ قُولُوا لَهُمْ قَوْلًا مَعْرُوفاً  : با آنها در سخن مهربانى و از خشونت خوددارى كنيد و با آنها طورى سخن بگوئيد كه آنها را در راه رشد و صلاح زندگى دنيا و آخرت ، رهنمون باشيد ، بطورى كه وقتى بالغ مىشوند ، براى يك زندگى مستقل ، آمادگى يافته باشند . از اين آيه چنين استفاده مىشود كه هر گاه طفل يتيم ، پس از بلوغ ، رشد كافى براى اداره مال و امور زندگى نداشته باشد ، مىتوان جلو تصرفات او را گرفت ، زيرا خداوند از دادن مال به سفيهان منع فرموده است . ديگر اينكه لازم است شخصى كه داراى وارثانى سفيه است ، وصيت كند و براى آنها سرپرستى تعيين كند ، چه اگر وصيت نكند و از تعيين سرپرست خوددارى كند ، مثل اين است كه اموال خود را به سفيهان واگذار كرده است . علت اينكه « ناقص العقل » را سفيه ناميده‌اند اين است كه سفيه يعنى كسى كه دچار كمى حلم و كم حوصلگى است . از همين جهت است كه شخص فاسق هم سفيه ناميده شده است زيرا پيش مردم ديندار ، وزنى ندارد .\r\n\r\n","description":"","footnote":"","page_name":" 25 ","page_number":25},
  {"content":"\r\n\r\n\r\n[ سوره النساء ( 4 ) : آيه 6 
  ]\r\nوَ ابْتَلُوا الْيَتامى حَتَّى إِذا بَلَغُوا النِّكاحَ فَإِنْ آنَسْتُمْ مِنْهُمْ رُشْداً فَادْفَعُوا إِلَيْهِمْ أَمْوالَهُمْ وَ لا تَأْكُلُوها إِسْرافاً وَ بِداراً أَنْ يَكْبَرُوا وَ مَنْ كانَ غَنِيًّا فَلْيَسْتَعْفِفْ وَ مَنْ كانَ فَقِيراً فَلْيَأْكُلْ بِالْمَعْرُوفِ فَإِذا دَفَعْتُمْ إِلَيْهِمْ أَمْوالَهُمْ فَأَشْهِدُوا عَلَيْهِمْ وَ كَفى بِاللَّهِ حَسِيباً ( 6 )\r\n« 1 »\r\n\r\nترجمه\r\nو يتيمان را آزمايش كنيد تا وقتى كه بالغ شوند . پس اگر در آنها رشد و قابليت سرپرستى اموال يافتيد ، اموالشان را به آنها بدهيد و به اسراف و عجله مال آنها را حيف و ميل مكنيد كه مبادا بزرگ شوند و از شما مطالبه كنند و هر كس كه غنى است از تصرف در مال يتيم خوددارى كند و هر كس كه فقير است ، در مقابل سرپرستى مال يتيم ، به قدر متعارف ارتزاق كند و هنگامى كه مال ايشان را به آنها سپرديد ، از آنها گواه بگيريد و خدا براى محاسبهء خلق كافى است .\r\n\r\n\r\n","description":"","footnote":"\r\n( 1 ) آيه 6 سورهء نساء جزء 4\r\n","page_name":" 26 ","page_number":26},
  {"content":"\r\n\r\n\r\nبيان آيهء 6\r\n\r\nلغت\r\nايناس . بمعنى ابصار يعنى ديدن و « آنستم » يعنى ديديد . عبد إله بجاى « آنستم » « احستم » قرائت كرده يعنى احساس كرديد .\r\nاسراف : تجاوز از حد مباح ، اعم از اينكه در طرف افراد و زياده‌روى باشد يا در طرف تفريط و تقصير . لكن در مورد افراط ، اسراف ( مصدر باب افعال ) و در مورد تقصير و تفريط ، سرف ( مصدر ثلاثى مجرد ) به كار مىرود . شاعر عرب گويد :\r\n اعطوا هنيدة تحذوها ثمانية * ما فى عطائهم من و لا سرف \r\nيعنى : هشت نفر عطا كردند به رمهء شتران تا با ايشان آوازه‌خوانى كنند . در عطاى آنها نه منتى است و نه قصورى .\r\nبدار : مبادرت . اصل اين كلمه بمعنى استهلالست و بدر قمر بملاحظهء اين است كه از لحاظ نور به حد پرى و استهلال رسيده است . بدره بمعنى كيسه است بملاحظه اينكه از مال پر مىشود و بيدر بر وزن حيدر بملاحظهء اين كه از طعام پر مىشود .\r\nحسيب : كافى . وقتى بافراد گفته شود : حسيب ، منظور اين است كه نسبشان عالى است . برخى گفته‌اند : حسيب بمعنى محاسب است . « 1 »\r\n\r\nمقصود\r\nبنا بدستور قرآن كريم ، انسان موظف است كه اموال يتيمان را به آنها رد كند و\r\n\r\n\r\n","description":"","footnote":"\r\n( 1 ) اسرافا و بدارا . منصوبند بنا بر مصدريت . ان يكبروا محلا منصوب است به بدار ، يعنى « لا تاكلوا مسرفين و مبادرين كبرهم » يعنى مخوريد مال آنها را با اسراف و مبادرت نسبت به بزرگ شدن آنها . بالمعروف محلا منصوب و حال است . كفى باللَّه : باء زايد است و جار و مجرور محلا مرفوع و فاعل فعل است . حسيبا : منصوب و حال يا تميز است يعنى بس است خداوند در حالى كه محاسب است\r\n","page_name":" 27 ","page_number":27},
  {"content":"\r\n\r\nاز دادن مال كسانى كه سفيه هستند ، به آنها خوددارى كند اكنون براى اينكه ولى تكليف خود را بداند و متوجه باشد كه چه موقع وظيفهء او دادن مال و چه موقع وظيفهء او ندادن مال است مىفرمايد :\r\n وَ ابْتَلُوا الْيَتامى  : بنا بر اين سرپرستان ايتام ، موظفند كه عقل يتيمان را از لحاظ فهم و صلاحيت دينى و اقتصادى آزمايش كنند و در صورتى كه عقلشان بمرحلهء كمال رسيده باشد ، ثروتشان را در اختيارشان بگذارند . قتاده و حسن و سدى و مجاهد و ابن عباس چنين گفته‌اند .\r\n حَتَّى إِذا بَلَغُوا النِّكاحَ  : تا بمرحله‌اى برسند كه از نظر بلوغ جسمى و روحى بمرحلهء كمال رسيده باشند و بتوانند تشكيل خانواده دهند و از عهدهء وظائف خانوادگى برآيند . منظور از اين جمله اين نيست كه فقط محتلم شوند زيرا نه احتلام دليل رشد كامل جسم و روح است و نه عدم احتلام ، دليل عدم رشد كامل جسم و روح است ، چه افرادى هستند كه محتلم نمىشوند يا اينكه احتلام آنها به تاخير مىافتد . عقيدهء بيشتر مفسران همين است .\r\nبرخى از آنها گفته‌اند : وقتى عقل يتيم كامل و از رشد كافى برخوردار شد ، مالش به خودش داده مىشود و همين هم صحيحتر است . برخى ديگر گفته‌اند : تنها كمال عقل كافى نيست بلكه سن او نيز نبايد كمتر از پانزده سال باشد . عقيدهء اصحاب با اين است كه حد بلوغ يا پانزده سال ( در مورد پسر ) يا آمادگى براى ازدواج و احتلام يا روييدن موى زهار است .\r\n فَإِنْ آنَسْتُمْ مِنْهُمْ رُشْداً  : اگر رشدى در آنها يافتيد يا شناختيد . . . در بارهء معناى « رشد » اختلاف كرده‌اند . قتاده و سدى گفته‌اند : منظور داشتن عقل و دين و صلاحيت است . حسن و ابن عباس گفته‌اند : مقصود صلاحيت در دين و آمادگى براى اصلاح مال است . مجاهد و شعبى گويند : منظور عقل است . بعقيدهء اينان نبايد مال يتيم را به او سپرد مگر اينكه رشد عقلى پيدا كند ، حتى اگر بسن پيرى برسد و از رشد عقلى برخوردار نباشد ، نبايد مالش را به او سپرد . اقوى نظر حسن و ابن عباس است .\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nروايتى هم از امام باقر ( ع ) به همين مضمون وارد شده است و بنا بر اجماع علما ، كسى كه صلاحيت دينى و آمادگى براى اصلاح مال دارد ، نبايد او را از تصرف در مالش منع كرد ، اگر چه از لحاظ دينى بىبند و بار باشد . بنا بر اين هنگامى كه كودك بالغ شد و از صلاحيت دينى و استعداد سرپرستى مال برخوردار بود ، بايد مالش را به او سپرد .\r\nاز اين آيه چنين استفاده مىشود كه هر گاه عاقلى مفسد مال خود باشد ، مىتوان او را از تصرف در مال خود منع كرد . بدليل اينكه هر گاه موظف باشيم كه مال طفل بالغ غير رشيد ( يعنى مفسد مال ) را به او نسپاريم ، موظفيم كه شخص بالغ غير رشد را هم از تصرف در اموال خود منع كنيم اين مطلب ، در ميان اخبار مشهور است .\r\n ( فَادْفَعُوا إِلَيْهِمْ أَمْوالَهُمْ : )  خطاب به سرپرستان ايتام است و دادن مال را به يتيمان مشروط به دو شرط مىسازد : بلوغ و رشد . بنا بر اين پيش از بلوغ و پيش از رشيد ، سپردن مال بدست آنها صحيح نيست .\r\n وَ لا تَأْكُلُوها إِسْرافاً  : مال آنها را از غير راهى كه خداوند براى شما مباح كرده ، مخوريد و مصرف مكنيد . برخى گفته‌اند : يعنى بيشتر از حد احتياج از مال يتيم مخوريد چه ولى يتيم حق دارد كه در صورت احتياج بعنوان اجرت ، از مال يتيم باندازهء قوت خود استفاده كند . ديگرى گفته است : هر گونه استفاده شخصى از مال يتيم ، اسراف است و جايز نيست . لكن معناى اول با مذهب تشيع سازگارتر است .\r\nمحمد بن مسلم از يكى دو امام باقر و صادق ( ع ) نقل كرده است كه : از وى در بارهء مردى سؤال كردم كه نزد او گوسفندى است از يتيم برادرش كه تحت سرپرستى اوست ، آيا مىتواند مدخل آن گوسفند را با مدخل گوسفند خود مخلوط كند ؟ فرمود اگر سرپرستى كند و زحمت آن را متحمل شود و از فرار آن جلوگيرى كند ، مىتواند از شير آن بنوشد ، به شرطى كه در دوشيدن آن اسراف نكند .\r\n ( وَ بِداراً أَنْ يَكْبَرُوا )  يعنى در خوردن مال آنها مبادرت مكنيد ، چه ممكن است وقتى به بلوغ و رشد رسيدند ، مال خود را از شما مطالبه كنند .\r\n ( وَ مَنْ كانَ غَنِيًّا فَلْيَسْتَعْفِفْ : )  آن عده از سرپرستان و اوليا كه احتياجى ندارند ،\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nدامن خود را از صرف مال يتيم پاك نگه دارند و نه كم و نه زياد ، از آن مصرف نمى - كنند . استعفاف بمعنى امتناع و ترك است ،  وَ مَنْ كانَ فَقِيراً فَلْيَأْكُلْ بِالْمَعْرُوفِ  : و سرپرستى كه فقير است مىتواند باندازهء كفايت و نيازمندى خود از مال يتيم بعنوان قرض بردارد و بعد پس بدهد . اين معنى از سعيد بن جبير ، مجاهد ، ابو العاليه ، زهرى و عبيدهء سلمانى است . از امام باقر ( ع ) نيز روايت شده است ولى عطاء ( بن ابى رياح و قتاده و جماعتى معتقدند كه مىتواند به - اندازه‌اى كه رفع احتياجش از لحاظ خوراك و پوشاك بشود ، از مال يتيم برگيرد لكن اجازه نداده‌اند كه اجرت محافظت مال را بردارد ، چه ممكن است ، اجرت از حد احتياج ، افزونتر باشد . از روايت ما چنين استفاده مىشود كه ولى حق دارد ، اجرت زحمات خود را بردارد ، خواه باندازهء كفايتش باشد يا نباشد . از ابن عباس سؤال شد كه : آيا ولى يتيم مىتواند از شير شتر استفاده كند ؟ پاسخ داد : اگر سرپرستى كنى و زخم آن را روغن بمالى ، مىتوانى از شير آن بخورى ، به شرطى كه بفرزندش صدمه نزنى و در دوشيدن شير ، اسراف نكنى .\r\n فَإِذا دَفَعْتُمْ إِلَيْهِمْ أَمْوالَهُمْ فَأَشْهِدُوا عَلَيْهِمْ  : به اولياى يتيمان دستور مىدهد كه هر گاه يتيمان صلاحيت پيدا كردند و مالشان را به آنها سپرديد ، احتياط را از دست مدهيد و از آنها شاهد بگيريد تا بعدا منكر نشوند و دچار تهمت نشويد .\r\nدر اين آيه خداوند متعال كمال لطف و رحمت و انعام خود را هم نسبت به يتيمان و هم نسبت به سرپرستان آنها آشكار ساخته و براى هر كدام دستورى صادر فرموده است كه صلاحش در آن است .\r\nبطور كلى نظر پروردگار متعال اين است كه تمام انسانها از نظر امور معاش و معاد راهنمايى شوند و بخطا نيفتند .\r\n وَ كَفى بِاللَّهِ حَسِيباً  : شهادت خداوند و علم او به اينكه مال يتيمان را به آنها سپرده‌ايد ، كافى است . برخى گفته‌اند : منظور اين است كه : همانطورى كه بيم داريد كه يتيم بالغ شود و از شما حساب بخواهد ، از حساب آخرت نيز بيمناك باشيد .\r\n\r\n","description":"","footnote":"","page_name":" 30 ","page_number":30},
  {"content":"\r\n\r\n\r\n[ سوره النساء ( 4 ) : آيات 7 تا 8 
  ]\r\nلِلرِّجالِ نَصِيبٌ مِمَّا تَرَكَ الْوالِدانِ وَ الْأَقْرَبُونَ وَ لِلنِّساءِ نَصِيبٌ مِمَّا تَرَكَ الْوالِدانِ وَ الْأَقْرَبُونَ مِمَّا قَلَّ مِنْهُ أَوْ كَثُرَ نَصِيباً مَفْرُوضاً ( 7 ) وَ إِذا حَضَرَ الْقِسْمَةَ أُولُوا الْقُرْبى وَ الْيَتامى وَ الْمَساكِينُ فَارْزُقُوهُمْ مِنْهُ وَ قُولُوا لَهُمْ قَوْلاً مَعْرُوفاً ( 8 )\r\n« 1 » « 2 »\r\n\r\nترجمه\r\nبراى مردان از تركهء پدر و مادر و خويشاوندان سهمى است و براى زنان از تركهء پدر و مادر و خويشاوندان سهمى است ، از آن مالى كه كم باشد يا بسيار . نصيبى است مفروض و معين .\r\nو هنگامى كه در موقع تقسيم تركه ، خويشاوندان ميت و يتيمان و مستمندان ، حضور يابند ، از آن مال به آنها روزى دهيد و به آنها سخن نيكو بگوييد .\r\n\r\n\r\n","description":"","footnote":"\r\n( 1 ) سوره نساء آيهء 7 جزء 4 سوره 4\r\n( 2 ) آيهء - 8 سورهء نساء جزء 4\r\n","page_name":" 31 ","page_number":31},
  {"content":"\r\n\r\n\r\nبيان آيهء 7\r\n\r\nلغت\r\nمفروض : از فرض است . فرق ميان مفروض و واجب ، اين است كه : مفروض را با فرض كننده‌اى لازم است ، ولى واجب چنين نيست ، زيرا گاهى چيزى واجب و لازم است بدون اينكه كسى آن را واجب كرده باشد ، از اينرو صحيح است بگوئيم دادن پاداش بر خداوند واجب است ولى صحيح نيست بگوئيم مفروض است .\r\n\r\nاعراب\r\nنصيبا مفروضا : حال موكد است يعنى : « فرض للرجال نصيب نصيبا مفروضا برخى گفته‌اند كه اسمى است جانشين مصدر .\r\n\r\nشان نزول .\r\nقتاده و ابن جريج و ابن زيد گويند : عرب در دوران جاهليت ، دختران را از ارث محروم مىكرد و اين آيه براى رد اين روش ناپسنديده ، نازل گرديد .\r\nبرخى گفته‌اند : آنها به كسى ارث مىدادند كه نتواند نيزه برگيرد و از حريم و مال ، دفاع كند ، از اينرو خداوند متعال حكم اموال را پس از مرگ ، بيان كرد ، هم - چنان كه حكم آن را در حال حيات بيان كرده بود .\r\n\r\nمقصود\r\n لِلرِّجالِ نَصِيبٌ  : مردان را بهره‌اى است .\r\n مِمَّا تَرَكَ الْوالِدانِ وَ الْأَقْرَبُونَ  : از تركهء پدر و مادر و خويشاوندان .\r\n وَ لِلنِّساءِ نَصِيبٌ مِمَّا تَرَكَ الْوالِدانِ وَ الْأَقْرَبُونَ  - زنان را نيز از تركهء پدر و مادر و خويشاوندان سهمى است .\r\n مِمَّا قَلَّ مِنْهُ أَوْ كَثُرَ نَصِيباً مَفْرُوضاً  : از مال كم يا بسيار ، بهره‌اى است كه خداوند\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nواجب كرده است كه حتما به مستحقين داده شود .\r\n\r\nدلالت آيهء\r\nاين آيه دلالت دارد بر اينكه قول به تعصيب باطل است « 1 » ، زيرا خداوند متعال ،\r\n\r\n\r\n","description":"","footnote":"\r\n( 1 ) عول و تعصيب بعد از اين خواهيم گفت كه خداوند براى هر يك از خويشاوندان ميت سهمى معين كرده است به اين ترتيب : شوهر با نبودن اولاد 2 / 1 و با بودن اولاد 4 / 1 زن با بودن اولاد 8 / 1 و با نبودن اولاد 4 / 1 .\r\nمادر با نبودن اولاد و حاجب 3 / 1 با بودن اولاد و حاجب 6 / 1 . پدر با بودن اولاد 6 / 1 دو دختر يا دو خواهر 3 / 2 . يك دختر يا يك خواهر 2 / 1 . برادر و خواهر مادرى در صورت تنهايى 6 / 1 و در صورت تعدد 3 / 1 . خلاصه اينكه سهام شش تاست : 3 / 2 ، 2 / 1 ، 3 / 1 ، 4 / 1 ، 6 / 1 و 8 / 1 . كسانى هم هستند كه سهم آنها معين نيست مثل پسر يا پسران و پسر و دختر .\r\nاين سهام ، با داخل شدن زن يا شوهر در زمرهء ورثه ، گاهى از اصل مال تجاوز مىكند .\r\nمثلا هر گاه ميت ، داراى دو دختر و پدر و مادر و شوهر باشد ، سهام هر يك از اين قرار است :\r\nدو دختر 3 / 2 ، پدر 6 / 1 ، مادر 6 / 1 و شوهر 4 / 1 ، عول ، همين است كه تركه ، از اصل سهام كم بيايد .\r\nبراى اولين بار در زمان خلافت عمر ، زنى بمرد كه داراى دو خواهر و شوهرى بود . بر حسب قاعده براى شوهر 2 / 1 تركه و براى دو خواهر 3 / 2 است . اصحاب گرد آمدند و گفتند :\r\nاگر اول 2 / 1 شوهر را بدهيم ، بخواهران ضرر مىخورد و اگر ابتدا 3 / 2 خواهران را بدهيم ، ضرر به شوهر مىخورد . اكثر آنها قائل به عول و معتقد شدند كه بايد ضرر به گردن همه آنها بيفتد ، همانطورى كه اگر عده‌اى طلبكار ميت باشند و مال از اصل دين ، كمتر باشد ، بايد هر كدام به نسبت طلب خود ، متضرر شود . ابن عباس با اين راى به سختى مخالفت كرد . شيعه نيز در اين مساله ، با اهل تسنن مخالف و معتقد است كه شوهر و زن و پدر و مادر ميت سهم خود را مىبرند و ضرر متوجه دختر يا دختران و كسانى مىشود كه از طرف پدر و مادر ، يا مادر ، با ميت نسبت دارند .\r\nشهيد ثانى در مسالك ، پس از نقل رواياتى از عامه ، در بارهء عول ، مىفرمايد : « اما رواياتى كه از طريق خاصه ، از على ( ع ) و اهل بيت ، در انكار عول ، روايت شده ، بقدرى زياد هستند ، كه نزديك است به حد تواتر برسند . . . » سپس رواياتى در اين خصوص نقل مىكند . از جمله اينكه :\r\n« السهام لا تعول و لا تكون اكثر من ستة »\r\nيعنى سهمها كم نمىشوند و از شش سهم تجاوز نمىكنند .\r\n","page_name":" 33 ","page_number":33},
  {"content":"\r\n\r\nميراث را براى زنان و مردان واجب شمرده است و اگر جايز باشد كه زنان را در موردى از ارث منع كنيم ، جايز است كه مردان را نيز منع كنيم . ديگر اينكه : همان طورى كه ابو حنيفه نيز معتقد است ، خويشاوندان ميت از ميت ارث مىبرند و تفاوتى نيست كه ميت ، از انبياء باشد يا غير انبياء . عقيدهء شيعيان نيز همين است ( و منع فاطمهء زهرا ( ع ) از ارث پدر صحيح نبوده است ) .\r\n\r\n\r\n","description":"","footnote":"\r\n( لكن گاهى هم ممكن است مال از سهام ورثه زياد آيد . مثل اينكه ميت داراى دختران و پدرى باشد . در اين فرض ، براى دختران 3 / 2 و براى پدر 6 / 1 است و 6 / 1 مال زياد مىآيد . اين اضافى را به چه كسى بايد داد ؟ اين همان مسأله تعصيب است .\r\nشهيد ثانى در مسالك ، مىفرمايد : « اين مسأله و مسأله عول ، از مسائل عمده‌اى است كه آراى شيعه و سنى در آن اختلاف پيدا كرده و معركه‌اى عظيم بواسطهء آن برپا شده است » عقيدهء عامه اين است كه ما زاد تركه را بايد به مردانى داد كه پس از ورثه ، به ميت خويشى نزديكترى دارند . لكن اماميه مىگويند : اين ما زاد را هم بايد به خود ورثه داد و به نسبت سهامشان تقسيم مىكنند .\r\nدر ميان صحابه نيز كسانى بوده‌اند كه تعصيب را باطل مىدانسته‌اند ، مثلا ابن عباس . همچنين نقل شده است كه عبد إله بن زبر نيز به بطلان تعصيب حكم كرده است .\r\nحقيقت اين است كه هم عامه و هم خاصه ، مدركشان خبر واحد مىباشد . عامة از پيامبر روايت مىكنند كه\r\n: ما ابقت الفرائض فلاولى عصبة ذكر\r\nيعنى هر چه از سهام زياد آيد ، براى مردانى است كه عصبهء ميت و خويشاوندان او باشند . اماميه نيز از امامان گرامى خود ، خلاف خبر بالا را نقل كرده‌اند .\r\nمع الوصف ، هر كدام از آنها نيز دلايل ديگرى اقامه كرده‌اند كه تفصيل آن را بايد در كتابهاى فقهى مطالعه كرد .\r\nخلاصهء ادلهء اماميه ، از اين قرار است : 1 - آيهء بالا 2 - آيهء  « وَ أُولُوا الْأَرْحامِ بَعْضُهُمْ أَوْلى بِبَعْضٍ »  ( سوره احزاب 6 ) 3 - رواياتى از پيامبر . نظير :\r\n« من ترك مالا فلاهله »\r\nيعنى كسى كه مالى بجاى گذارد ، براى اهل اوست . 4 - اخبارى كه از ائمه ( ع ) در بارهء بطلان تعصيب نقل شده است كه اگر چه تعدادشان به حد تواتر نمىرسد ولى كم هم نيستند .\r\n","page_name":" 34 ","page_number":34},
  {"content":"\r\n\r\n\r\nبيان آيهء 8\r\n\r\nمقصود\r\nدر آيه پيش خداوند ، در بارهء ارث زنان و مردان از تركهء پدر و مادر و خويشاوندان نزديكتر سخن گفت . اينك در بارهء كسانى سخن مىگويد كه ارث نمىبرند . در بارهء مقصود اين آيه ، دو عقيده است :\r\n1 - ابن عباس و سعيد بن جبير و حسن و ابراهيم و مجاهد و شعبى و زهرى و سدى بر آنند كه اين آيه منسوخ نيست ، از امام باقر ( ع ) نيز روايت شده و مختار بلخى و - جبايى و زجاج و اكثر مفسران و فقيهان همين است .\r\n2 - سعيد بن مسيب و ابو مالك و ضحاك معتقدند كه اين آيه بوسيلهء آيات ديگرى كه در بارهء تقسيم ارث و تعيين كسانى كه ارث مىبرند ، نازل شده ، نسخ شده است .\r\nكسانى كه آيه را منسوخ نمىدانند نيز اختلاف كرده‌اند :\r\n1 - مجاهد مىگويد : رعايت دستورى كه در آيه ذكر شده ، واجب است و بايد خويشاوندان ميت و يتيمان و مستمندان را از ارث محروم نكرد ، به شرطى كه در موقع تقسيم حضور داشته باشند . ورثه بايد مقدارى از آن را با طيب خاطر بانها دهند .\r\n2 - سايرين مىگويند ، رعايت اين دستور مستحبّ است .\r\n ( وَ إِذا حَضَرَ الْقِسْمَةَ : )  در موقع قسمت ميراث حضور داشته باشند و مشاهده كنند  أُولُوا الْقُرْبى  : فقرايى كه با ميت خويشاوندى دارند .\r\n وَ الْيَتامى وَ الْمَساكِينُ  : يتيمان و مستمندانى كه خويشاوند ميت هستند و انتظار دارند كه به آنها توجهى بشود .\r\n فَارْزُقُوهُمْ مِنْهُ  : پيش از آنى كه تركه را قسمت كنيد چيزى به آنها بدهيد . در اينكه مخاطب ، چه كسانى هستند ، اختلاف شده است :\r\n\r\n","description":"","footnote":"","page_name":" 35 ","page_number":35},
  {"content":"\r\n\r\n1 - مخاطب ، ورثه هستند . بعقيدهء ابن عباس و ابن زبير و حسن و سعيد بن جبير و اكثر مفسران ، مقصود اين است كه : اگر اينها ارث نمىبرند ورثه بايد ، چيزى به آنها بدهند و آنها را محروم نسازند .\r\n2 - مخاطب ، كسى است كه مرگش نزديك شده و مىخواهد وصيت كند . او موظف است كه براى اين اشخاص ، در صورتى كه از ارث محرومند ، چيزى وصيت كند . اين عقيده از ابن عباس و سعيد بن مسيب و مختار طبرى است .\r\n وَ قُولُوا لَهُمْ قَوْلًا مَعْرُوفاً  : براى آنها سخن نيكو و نرم بگوئيد ، نه سخن خشن .\r\nسعيد بن جبير مىگويد : منظور اين است كه هر گاه وارث صغير باشد ، ولى او بايد به اين عده بگويد : اين مال متعلق به صغير است و شما حقى نداريد و ما نمىتوانيم ، چيزى از آن را به شما بدهيم . مىگويند : منظور اين است كه شخصى كه وصيت مىكند بايد در حق اين عده دعا كند كه خداوند آنها را بىنياز گرداند . ابن عباس و سعيد بن مسيب معتقدند : كه آيه در بارهء وصيت نازل شده است و منظور اين است كه وصيت كننده ، بايد براى خويشاوندان خود وصيت كند و با غير خويشاوندان سخن نيكو بگويد . از اين آيه استفاده مىشود كه انسان گاهى به غير خود روزى مىدهد و او را مالك مىسازد . بنا بر اين حجتى است در مقابل جبرى مذهبان . ( كه انسان را مملوك و مقهور دانسته و براى او ملكى و اختيارى قائل نيستند . )\r\n\r\n","description":"","footnote":"","page_name":" 36 ","page_number":36},
  {"content":"\r\n\r\n\r\n[ سوره النساء ( 4 ) : آيات 9 تا 10 
  ]\r\nوَ لْيَخْشَ الَّذِينَ لَوْ تَرَكُوا مِنْ خَلْفِهِمْ ذُرِّيَّةً ضِعافاً خافُوا عَلَيْهِمْ فَلْيَتَّقُوا اللَّهَ وَ لْيَقُولُوا قَوْلاً سَدِيداً ( 9 ) إِنَّ الَّذِينَ يَأْكُلُونَ أَمْوالَ الْيَتامى ظُلْماً إِنَّما يَأْكُلُونَ فِي بُطُونِهِمْ ناراً وَ سَيَصْلَوْنَ سَعِيراً ( 10 )\r\n« 1 »\r\n\r\nترجمه\r\nو بايد بترسند كسانى كه اگر كودكانى ناتوان از خود باقى گذارند ، بر آنها بيمناك هستند ، پس در برابر خداوند تقوى كنند و سخن درست بگويند . آنان كه مال يتيمان را بظلم ميخورند ، در حقيقت آتش در شكم خود ميكنند و به زودى به آتش دوزخ مىافتند\r\n\r\n\r\n","description":"","footnote":"\r\n( 1 ) آيهء 9 و 10 سوره نسأ جزء چهارم سوره چهارم\r\n","page_name":" 37 ","page_number":37},
  {"content":"\r\n\r\n\r\nبيان آيهء 9 و 10\r\n\r\nقرائت\r\nابن عامر و ابو بكر به نقل از عاصم « سيصلون » ( بضم ياء ) و ديگران « سيصلون » ( بفتح ياء ) خوانده‌اند . اگر بفتح ياء بخوانيم نظير  « جَهَنَّمَ يَصْلَوْنَها »  ( سوره ابراهيم 29 ) خواهد بود يعنى وارد جهنم ميشوند و اگر بضم ياء بخوانيم نظير  « فَسَوْفَ نُصْلِيهِ ناراً »  ( سورهء نساء آيهء 30 يعنى به زودى او را وارد آتش خواهيم كرد ) خواهد بود .\r\nيعنى : آنها را داخل جهنم ميكنند .\r\n\r\nلغت\r\nضعاف : جمع ضعيف سديد : سالم از خلل و فساد . اصل اين كلمه از « سد خلل » يعنى بستن روزنه و شكاف است .\r\nيصلون : از « صلى » بمعنى بستگى داشتن و ملتزم بودن است و « يصلون » از اصلاء يعنى مقيد ساختن و ملزم كردن سعير : بمعنى مسعور و از سعر بمعنى شعله‌ور شدن آتش است ، شعله‌ور\r\n\r\nاعراب\r\nكلمه « ظلماً » منصوب است بنا بر مصدريت ، يعنى « ياكلون اموال اليتامى يظلمونهم » يا اينكه منصوب است بنا بر حاليت . يعنى ظالمانه اموال يتيمان را ميخورند .\r\n\r\nمقصود\r\nچون خداوند متعال امر كرده كه با خويشان و يتيمان و مستمندان سخن نيكو گفته شود ، در اين آيه دستور ميدهد كه مردم سخن سنجيده بگويند و كارهاى نيكو انجام دهند .\r\n\r\n","description":"","footnote":"","page_name":" 38 ","page_number":38},
  {"content":"\r\n\r\n وَ لْيَخْشَ الَّذِينَ لَوْ تَرَكُوا مِنْ خَلْفِهِمْ ذُرِّيَّةً ضِعافاً خافُوا عَلَيْهِمْ  : دربارهء مقصود اين جمله ، عقايدى است :\r\n1 - اصحاب پيامبر گرامى در موقع مرگ افراد ، نزد او جمع ميشدند و ميگفتند فكرى به حال خودت بكن . فرزندان تو برايت كارى نميكنند و خيرى ندارند . وى قسمت عمدهء مال خود را بذل ميكرد : از اينرو خداوند دستور داد كه : كسانى كه اولاد صغيرى از خود بجاى مىگذارند از فقر و بىنوايى آنها بترسند . بنا بر اين طبق اين دستور ، انسان نبايد طورى وصيت كند كه نسبت بوارثان اجحافى بشود ، كسانى كه در موقع وصيت حاضرند موظفند كه وصيت كننده را تشويق كنند تا مال خود را براى ورثه حفظ كند و آنها را محتاج ديگران نكند . آنان وظيفه دارند كه همانطورى كه ورثهء خود را دوست مىدارند ، ورثهء ديگران را نيز دوست دارند . اين عقيده از ابن عباس ، سعيد بن جبير ، حسن ، قتاده ، مجاهد و ضحاك است .\r\n2 - منظور اين است كه سرپرستان و اولياء ايتام ، در مال آنان امانتدارى كنند و در حفظ آن كوتاهى نورزند . همانطورى كه نسبت به بازماندگان خود ، دلسوزى مىكنند و به آنها خيانت نميكنند ، نسبت به يتيمان نيز چنين باشند . اين معنى نيز از ابن عباس است . بنا بر اين مقصود اين است كه سرپرست يتيم ، بايد طورى با يتيم رفتار كند كه ميخواهد ديگران با يتيم خودش رفتار كنند . روايتى هم قريب به همين مضمون از امام موسى ( ع ) نقل شده است كه : « خداوند در مال يتيم دو عقوبت تعيين كرده است . يكى از آنها عقوبت دنياست چنان كه فرموده است :  وَ لْيَخْشَ الَّذِينَ لَوْ تَرَكُوا مِنْ خَلْفِهِمْ . . . \r\nفرمود ، منظور اين است كه بايد بترسد از اينكه مبادا همان رفتارى كه با يتيمان كرده است گريبانگير اولاد خودش گردد .\r\n3 - اين آيه درباره كسى است كه خويشاوندان را در موقع وصيت ، محروم مىسازد و بگفتهء حاضرانى كه به او مىگويند : براى خويشاوندانت وصيت مكن و همه را براى ورثه بگذار ، گوش مىكند . بنا بر اين منظور از  « خافُوا عَلَيْهِمْ »  اين است كه : بترسند از اينكه بر ذريهء ايشان ظلمى يا جفايى يا بدبختى برسد .\r\n\r\n","description":"","footnote":"","page_name":" 39 ","page_number":39},
  {"content":"\r\n\r\n فَلْيَتَّقُوا اللَّهَ  : بايد اين افراد از خدا بترسند و نسبت به يتيمان ديگران ظلمى روا ندارند و طورى با آنها رفتار كنند كه دلشان ميخواهد ديگران پس از مرگشان با يتيمان خودشان رفتار كنند . برخى گفته‌اند : منظور اين است كه از خدا بترسند و به مؤمنان ضررى وارد نكنند .\r\n وَ لْيَقُولُوا قَوْلًا سَدِيداً  : سخن صواب و عادلانه و موافق شرع بگويند . بعقيدهء برخى يعنى سخن محكم و خالى از فساد و خلل بگويند . بنا بعقيده‌اى ديگر ، يعنى يتيمان را نيكو مخاطب سازند و به همين معنى روايتى از پيامبر گرامى نقل شده است كه : « كسى كه دلش ميخواهد از جهنم دور شود و داخل بهشت گردد ، بايد با شهادت به يگانگى خدا و رسالت حضرت پيامبر و دوست داشتن براى مردم ، آنچه را براى خود دوست ميدارد ، ديده از جهان فرو بندد » پيامبر گرامى نهى كرده است از اينكه كسى به بيشتر از ثلث مال وصيت كند و فرموده است : ثلث زياد است . به سعد فرمود : « اگر وارثانى غنى بجاى گذارى پيش من محبوبتر از اين است كه آنها فقير و محتاج دست مردم باشند » در آيهء بعد خداوند خورندهء مال يتيم را از آتش جهنم بيم داده و فرموده است  إِنَّ الَّذِينَ يَأْكُلُونَ أَمْوالَ الْيَتامى ظُلْماً  : كسانى كه از اموال يتيمان سود مىبرند و تصرفات ناحق و ظالمانه در ثروت ايشان مىكنند . منظور از اكل مال يتيم تنها خوردن و بلعيدن آن نيست . علت اينكه از ميان منافع مال ، تنها خوردن را ذكر كرده است ، اين است كه اين فايده غالبتر و مهمتر است و فوايد ديگر تابع آنند . نظير آن :  لا تَأْكُلُوا أَمْوالَكُمْ بَيْنَكُمْ بِالْباطِلِ  ( سوره بقره آيه 188 يعنى اموالشان را به باطل مخوريد ) و همچنين  « لا تَأْكُلُوا الرِّبَوا »  ( سوره آل عمران آيه 130 يعنى ربا مخوريد ) است . علت اينكه خوردن مال يتيم را مقيد ساخته است به اينكه ظالمانه باشد » . اين است كه گاهى خوردن آن از روى استحقاق است و بعنوان اجرت يا قرض مىباشد چنان كه گذشت و بنا بر اين ظلم نيست و عيبى ندارد ممكن است گفته شود هر گاه مال يتيم را بعنوان اجرت يا قرض ، بردارد ، ديگر مال يتيم را نخورده بلكه مال خودش را خورده است و آيه را با آن سر و كارى نيست . گوئيم : خير ، بلكه مال يتيم را خورده است ، لكن نه از راه ظلم ، و اگر فرض كنيم كه مال خودش را خورده است باز هم ذكر كلمهء « ظلم » در اينجا براى تاكيد و بيان اين\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nاست كه خوردن مال يتيم ، تنها از راه ظلم و ستم ممكن است . از امام رضا ( ع ) سؤال كردند : كمترين مقدارى كه بواسطهء آن انسان خورندهء مال يتيمى شمرده مىشود ، و مصداق تهديد قرآن قرار ميگيرد ، چه اندازه است ؟ فرمود : كم و زياد آن يكسان است به شرطى كه نيت شخص اين باشد كه آن را برنگرداند .\r\n إِنَّما يَأْكُلُونَ فِي بُطُونِهِمْ ناراً  : در اين جمله دو وجه است :\r\n1 - روز قيامت ، آتش از دهان و گوش و بينى ايشان زبانه مىزند تا مردم بدانند كه آنها مال يتيمان را خورده‌اند . امام باقر ( ع ) از پيامبر گرامى روايت كرده است كه روز قيامت مردمى سر از قبر بيرون مىآورند كه آتش از دهانشان زبانه مىزند پرسيدند اينها چه كسانى هستند ؟ حضرت همين آيه را قرائت كردند .\r\n2 - اين مطلب بعنوان مثل ، ذكر شده است . چه كسى چنين كارى را انجام دهد به جهنم مىرود و بخاطر خوردن مال يتيم ، درونش پر از آتش مىگردد . شاعر گويد :\r\n و ان الذى اصبحتم تحلبونه * دم غير ان اللون ليس باحمرا \r\nيعنى آنچه دوشيده‌اند خون است . جز اينكه رنگ آن سرخ نيست . گويندهء شعر ، مردى را وصف مىكند كه بعنوان ديه ، شتر گرفته بودند . به آنها مىگويد :\r\nشيرى كه از شتر مىدوشيد ، خون مقتول است كه مىدوشيد و مىخوريد .\r\n وَ سَيَصْلَوْنَ سَعِيراً  : به زودى گرفتار آتشى مىشويد كه براى سوزانيدن ، برافروخته شده است .\r\nاينكه در آيه ، كلمهء « بطون » ( شكمها ) ذكر شده و چنين افاده كرده است كه :\r\nمال يتيم خوردن و شكم را به آن انباشتن . برافروختن آتش در شكم است ، بعنوان تاكيد است و گرنه خوردن براى پر كردن شكم است . اين گونه تاكيدها در محاورات مردم معمول است . مثلا مىگويند : به چشم ديدم . بزبانم گفتم بپايم رفتم و . . . حلبى از امام صادق ( ع ) نقل كرده است كه : در كتاب على بن ابى طالب است كه خوردن مال يتيم به ستم ، به زودى شخص را بكيفر خود گرفتار مىكند هم در دنيا و هم در آخرت . در دنيا كيفرش همان است كه خداوند ميفرمايد :  « وَ لْيَخْشَ الَّذِينَ لَوْ تَرَكُوا . . . »  و در آخرت آن است كه ،  « إِنَّ الَّذِينَ يَأْكُلُونَ . . . » \r\n\r\n","description":"","footnote":"","page_name":" 41 ","page_number":41},
  {"content":"\r\n\r\n\r\n[ سوره النساء ( 4 ) : آيه 11 
  ]\r\nيُوصِيكُمُ اللَّهُ فِي أَوْلادِكُمْ لِلذَّكَرِ مِثْلُ حَظِّ الْأُنْثَيَيْنِ فَإِنْ كُنَّ نِساءً فَوْقَ اثْنَتَيْنِ فَلَهُنَّ ثُلُثا ما تَرَكَ وَ إِنْ كانَتْ واحِدَةً فَلَهَا النِّصْفُ وَ لِأَبَوَيْهِ لِكُلِّ واحِدٍ مِنْهُمَا السُّدُسُ مِمَّا تَرَكَ إِنْ كانَ لَهُ وَلَدٌ فَإِنْ لَمْ يَكُنْ لَهُ وَلَدٌ وَ وَرِثَهُ أَبَواهُ فَلِأُمِّهِ الثُّلُثُ فَإِنْ كانَ لَهُ إِخْوَةٌ فَلِأُمِّهِ السُّدُسُ مِنْ بَعْدِ وَصِيَّةٍ يُوصِي بِها أَوْ دَيْنٍ آباؤُكُمْ وَ أَبْناؤُكُمْ لا تَدْرُونَ أَيُّهُمْ أَقْرَبُ لَكُمْ نَفْعاً فَرِيضَةً مِنَ اللَّهِ إِنَّ اللَّهَ كانَ عَلِيماً حَكِيماً ( 11 )\r\n« 1 »\r\n\r\nترجمه .\r\nخداوند دربارهء فرزندان شما را دستور مىدهد كه پسر را باندازهء سهم دو دختر بدهيد . اگر همهء فرزندان دختر و از دو به بالا باشند ، سهم آنها دو سوم تركهء ميت است و اگر وارث ، فقط يك دختر باشد ، سهم او نصف است و با بودن فرزند ، براى هر يك از پدر و مادر ميت ، يك ششم است و اگر ميت را فرزندى نيست و پدر و مادر وارث او باشند براى مادرش يك سوم است و اگر ميت را برادران و خواهرانى است ، براى مادرش يك ششم است ، بعد از اجراى وصيت ميت يا اداى دينش . شما نمىدانيد كه كداميك از پدران و مادران و فرزندانتان نفعشان به شما نزديكتر است . فريضه‌اى است كه از جانب خدا تعيين شده . خداوند دانا و حكيم است .\r\n\r\n\r\n","description":"","footnote":"\r\n( 1 ) سوره نساء آيهء 11 سوره چهارم\r\n","page_name":" 42 ","page_number":42},
  {"content":"\r\n\r\n\r\nبيان آيهء 11\r\n\r\nقرائت\r\nاهل مدينه « واحدة » را برفع و ديگران به نصب خوانده‌اند . حمزه و كسايى « فلامه » را بكسر حمزه خوانده‌اند در جاهاى ديگرى هم كه كلمهء « ام » آمده است بكسر حمزه قرائت كرده‌اند . كلمهء « يوصى » را ابن عامر و ابن كثير و ابو بكر از عاصم در هر دو مورد بفتح صاد خوانده‌اند . حفص اولى را بكسر صاد و دومى را بفتح صاد خوانده است . ديگران هر دو را بكسر صاد خوانده‌اند .\r\nبهتر اين است كه « واحدة » را منصوب بخوانيم تا خبر « كان » باشد يعنى :\r\n« ان كانت الورثة واحدة » علت اينكه كلمهء « فلامه » را بكسر حمزه خوانده‌اند اين است كه همزه حرفى ثقيل است و بهتر است كه از لحاظ حركت تابع ما قبل خود باشد و مؤيد آن اين است كه « همزه » با « هاء » متقارب است و نظير همين عمل نسبت بهاء نيز انجام مىشود مثل « به ، عليه » . « يوصى » دوم را اگر بكسر صاد بخوانيم ، بملاحظهء اين است كه ميت در « فان كان له اخوة فلامه السدس » ذكر شده است و ضمير « يوصى » عايد به آن است و اگر « يوصى » را بفتح صاد بخوانيم باعتبار اين است كه ميت معينى مورد نظر نيست .\r\n\r\nاعراب\r\n « لِلذَّكَرِ مِثْلُ حَظِّ الْأُنْثَيَيْنِ »  جملهء مبتدا و خبر و تفسير جملهء  « يُوصِيكُمُ اللَّهُ »  است و علت اينكه « مثل » منصوب نشده تا مفعول « يوصى » باشد ، اين است كه اين جمله حكايت از جملهء قبل است يعنى : « قال اللَّه في اولادكم للذكر مثل حظ الانثيين » كلمات « ثلث و ربع و سدس » را بضم حرف دوم و سكون آن ميتوان تلفظ كرد چه ضمه ثقيل است . زجاج مىگويد : كسى كه مىگويد اصل در اين كلمات تخفيف بوده ،\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nسپس ثقيل شده‌اند ، خطاست زيرا بناى كلام بر ايجاز است نه بر ثقل . علت اينكه « اب و ام » را « ابوان » گفته ، تغليب است . براى « اب » ولى در « ابن و ابنه » نميتوان « ابنان » گفت ، زيرا توليد اشتباه مىكند و اگر اشتباه نشود مانعى نيست . اين عقيده از زجاج است . « فريضة » منصوب است بنا بر اينكه حال تاكيدى براى « فلابويه » باشد و در عين حال فعل  « يُوصِيكُمُ اللَّهُ »  را تاكيد مىكند ، ممكن است نصب آن بنا بر مصدريت و ناصب آن  « يُوصِيكُمُ اللَّهُ »  باشد زيرا معناى آن « يفرض عليكم فريضة » است\r\n\r\nشان نزول\r\nمحمد بن منكدر از جابر بن عبد اللَّه نقل كرده است كه وى گفت : « من بيمار شدم و پيامبر گرامى با ابو بكر از من عيادت كردند . من بىهوش شدم . پيامبر گرامى آبى طلبيد و به آن دعا خواند و وضو گرفت و بر من ريخت و من به هوش آمدم . گفتم : يا رسول اللَّه ، با مالم چه كنم ؟ پيامبر گرامى ساكت شد و آيهء مواريث دربارهء من نازل گرديد .\r\nبرخى گفته‌اند : اين آيه دربارهء عبد الرحمن برادر حسان ، شاعر معروف ، نازل شده است . هنگامى كه وى از دنيا رحلت كرد ، يك همسر و پنج برادر داشت . وارثان آمدند و مال را تصرف و زن را محروم كردند . زن پيش پيامبر گرامى شكايت كرد و آيهء مواريث نازل گرديد .\r\nاين مطلب از سدى است .\r\nابن عباس مىگويد : ارث براى اولاد بود و براى پدر و مادر و خويشاوندان از راه وصيت ممكن بود چيزى قرار بدهند . خداوند اين حكم را نسخ كرد و آيهء مواريث را نازل فرمود . پيامبر گرامى فرمود : خداوند راضى نشد كه ملك مقربى يا نبى مرسلى اين كار را بر عهده بگيرد ، بلكه خود متولى تقسيم تركه‌ها شد و حق هر كسى را به او واگذارد .\r\n\r\nمقصود\r\nقبلا خداوند بطور اجمال ، فرمود :  « لِلرِّجالِ نَصِيبٌ مِمَّا تَرَكَ الْوالِدانِ وَ . . . » \r\n\r\n","description":"","footnote":"","page_name":" 44 ","page_number":44},
  {"content":"\r\n\r\nاكنون آن مطلب مجمل را در اينجا تفصيل مىدهد و مىگويد :\r\n يُوصِيكُمُ اللَّهُ  : امر مىكند شما را و بر شما واجب مىسازد ، زيرا وصيت خداوند چيزى غير از امر و الزام نيست . در جاى ديگر ميفرمايد :  « وَ لا تَقْتُلُوا النَّفْسَ الَّتِي حَرَّمَ اللَّهُ إِلَّا بِالْحَقِّ ذلِكُمْ وَصَّاكُمْ بِهِ »  ( سوره اسراء 33 ) يعنى نفسى را كه خدا كشتن آن را حرام كرده است جز به حق مكشيد ، اين است امر و دستور خداوند به شما . . .\r\nپس آنچه خداوند در اين آيه بيان مىكند بر ما فرض و حكم قطعى است .\r\n فِي أَوْلادِكُمْ  : در ميراث اولادتان يا در ميراث دادن به اولادتان . برخى گفته‌اند :\r\nيعنى در امور اولادتان هنگامى كه مىميريد . آن گاه آنچه خداوند به آن وصيت كرده بيان مىكند و مىگويد :\r\n لِلذَّكَرِ مِثْلُ حَظِّ الْأُنْثَيَيْنِ  : نصيب پسر از ميراث ، برابر نصيب دو دختر است . آن گاه نصيب دختر را ذكر كرده مىگويد :\r\n فَإِنْ كُنَّ نِساءً فَوْقَ اثْنَتَيْنِ  : اگر بازماندگان تعدادى دختر بيشتر از دو تن باشند .\r\n فَلَهُنَّ ثُلُثا ما تَرَكَ  : براى آنها از تركه ، دو سوم است . ظاهر اين كلام اين است كه دو دختر ، دو سوم مال نمىبرند . لكن امت اسلامى بر آن است كه : حكم ارث دو دختر با حكم ارث بيشتر از دو دختر يكى است . براى توجيه اين مطلب ، وجوهى ذكر كرده‌اند :\r\n1 - آيه در صدد بيان حكم دو دختر به بالا است و معناى آن اين است كه :\r\n« فان كن اثنتين فما فوقها فلهن ثلثا ما ترك » يعنى اگر دو دختر به بالا باشند براى آنها دو ثلث تركه است . جز اينكه كلمهء « فوق » را پيش از « اثنتين » ذكر كرده است .\r\nاز پيامبر گرامى روايت شده است كه :\r\n« لا تسافر المراة سفرا فوق ثلاثة ايام الا و معها زوجها او ذو محرم لها »\r\nيعنى « لا تسافر سفرا ثلاثة ايام فما فوقها » زن از سه روز به بالا مسافرت نكند جز اينكه همراه او شوهر يا محرمش باشد .\r\n2 - ابو العباس مبرد مىگويد : آيه دلالت مىكند بر اينكه دو دختر را از تركه دو سوم است ، زيرا وقتى كه گفته شود : براى پسر سهم دو دختر است و اولين عدد ، يك\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nپسر و يك دختر است و براى پسر دو سوم و براى دختر يك سوم است ، معلوم مىشود كه براى دو دختر دو سوم است . سپس خداوند حكم بيشتر از دو دختر را بيان كرده است .\r\n3 - سهم دو دختر ، دو سوم است بدليلى كه براى آن دو چيزى فرض نميكند .\r\nاين دليل عبارت است از :  « يَسْتَفْتُونَكَ قُلِ اللَّهُ يُفْتِيكُمْ فِي الْكَلالَةِ إِنِ امْرُؤٌ هَلَكَ لَيْسَ لَهُ وَلَدٌ وَ لَهُ أُخْتٌ فَلَها نِصْفُ ما تَرَكَ . . . »  ( سوره نساء آيه 176 - اگر مردى بميرد كه فرزندى ندارد ، براى خواهرش نصف و براى دو خواهر دو سوم تركه است ) بنا بر اين يك خواهر را مثل يك دختر يك دوم تركه است و همانطورى كه براى دو خواهر دو سوم است براى دو دختر نيز دو سوم است . چنان كه بيشتر از دو خواهر نيز با بيشتر از دو دختر فرقى ندارند و سهم آنها هم دو سوم است . اجماع نيز گواه است بر اينكه حكم دو دختر با حكم دو خواهر يكى است . جز اينكه از ابن عباس روايت شده است كه : « سهم دو دختر نصف است . و دو سوم سهم سه دختر است » نظام در كتاب از ابن عباس حكايت كرده است كه : « سهم دو دختر نصف و يك دانگ است ، چه يك دختر را نصف و سه دختر را دو ثلث است » بنا بر اين سزاوار است كه سهم دو دختر ، ما بين سهم يك دختر و سه دختر باشد . »  وَ إِنْ كانَتْ واحِدَةً  : اگر وارث يك دختر باشد .\r\n فَلَهَا النِّصْفُ  : براى او نصف تركهء ميت است . سپس بذكر ميراث پدر و مادر پرداخته ، ميفرمايد :\r\n وَ لِأَبَوَيْهِ  : ضميرى كه مضاف اليه است ، كنايه از ميت است كه ذكر نشده ، يعنى براى پدر و مادر ميت .\r\n لِكُلِّ واحِدٍ مِنْهُمَا السُّدُسُ مِمَّا تَرَكَ إِنْ كانَ لَهُ وَلَدٌ  : پس با بودن فرزند براى هر يك از پدر و مادر يك ششم تركهء ميت است . خواه فرزند ، پسر يا دختر ، يكى يا بيشتر باشد .\r\nپس از دادن سهم پدر و مادر ، اگر وارث يك پسر يا چند پسر باشد ، بقيه ، براى آنهاست و بطور مساوى تقسيم مىكنند و اگر وارث ، پسر و دختر باشد ، سهم پسر دو برابر سهم دختر خواهد بود و اگر وارث ، دخترى باشد ، سهم او نصف تركه است و سهم پدر و مادر\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nهر كدام يك ششم و باقى نيز به برأى ائمه ما به نسبت سهام به دختر و پدر و مادر رد مىشود .\r\nبدليل :  « وَ أُولُوا الْأَرْحامِ بَعْضُهُمْ أَوْلى بِبَعْضٍ فِي كِتابِ اللَّهِ »  ( سوره انفال 8 ) يعنى خويشاوندان ، در كتاب خدا برخى بر برخى برترى دارند و ثابت شده است كه قرابت والدين و فرزند ، مساوى است زيرا همانطورى كه فرزند ، بلافاصله با ميت ، خويشاوند مىشود پدر و مادر نيز بلاواسطه خويشاوندى پيدا مىكنند . فرزند زاده جاى فرزند را ميگيرد و با پدر و مادر شريك مىشود و هر فرزندى جانشين كسى مىشود كه بواسطهء او با ميت ، قرابت پيدا مىكند . درباره‌اى از اين مسائل ميان فقها اختلاف است .\r\n فَإِنْ لَمْ يَكُنْ لَهُ وَلَدٌ  : اگر براى ميت فرزندى و فرزند زاده‌اى نباشد . بملاحظهء اينكه كلمهء « ولد » شامل فرزند و فرزند زاده هر دو مىشود .\r\n وَ وَرِثَهُ أَبَواهُ فَلِأُمِّهِ الثُّلُثُ  : و فقط پدر و مادر وارث ميت باشند ، سهم مادر يك سوم است و ظاهر آن اين است كه بقيه براى پدر خواهد بود . اين مساله اجماعى است . در همين فرض اگر ميت شوهر داشته باشد ، سهم شوهر نصف و سهم مادر يك سوم و سهم پدر بقيه است . مذهب ابن عباس و ائمهء ما همين است . كسانى كه معتقدند كه : براى مادر ثلث باقى است نه ثلث اصل ، ظاهر آيه را ترك كرده‌اند در همين فرض ، اگر ميت ، داراى زنى باشد ، سهم زن يك چهارم و سهم مادر يك سوم و بقيه سهم پدر است .\r\n فَإِنْ كانَ لَهُ إِخْوَةٌ فَلِأُمِّهِ السُّدُسُ  : بعقيدهء اصحاب ما با بودن « اخوة » در صورتى بمادر يك ششم داده مىشود كه ميت پدر داشته باشد . جملهء « و ورثه ابواه » نيز مؤيد همين مطلب است و تقدير جمله اين است كه : « فان كان له اخوة و ورثه ابواه فلامه السدس » يعنى اگر ميت داراى برادران و خواهران باشد و پدر و مادر هر دو وارث او باشند ، سهم مادر يك ششم است . برخى از اصحاب ما معتقدند كه حتى اگر پدر هم نباشد ، سهم مادر يك ششم است . فقهاى اهل تسنن نيز بر همين عقيده‌اند .\r\nاين مساله اتفاقى است كه دو برادر ، سهم مادر را از يك سوم به يك ششم تنزل مىدهند . از ابن عباس روايت شده است كه مادر به كمتر از سه برادر و خواهر ، سهمش به يك ششم تنزل پيدا نمىكند . مقتضاى ظاهر آيه نيز همين است چه كلمهء « اخوة »\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nجمع است و اقل جمع سه تاست . اصحاب ما مىگويند : دو برادر يا سه خواهر و برادر يا چهار خواهر حاجب مادر قرار مىگيرند و سهم او را به يك ششم تنزل مىدهند ، به شرطى كه اينها با ميت از يك پدر و مادر يا لا اقل از يك پدر باشند . بنا بر اين مورد اختلاف ، اين است كه « اخوه » هر گاه دو برادر باشند حاجب ميشوند و بعقيدهء ابن عباس بايد سه نفر باشند . گفته‌اند : عرب بعدد دو نيز اطلاق جمع مىكند . سيبويه حكايت كرده است كه مىگويند « وضعا رحالهما » يعنى بارهاى خود را گذاشتند و منظور از « رحال » بيشتر از دو تا نيست . خداوند متعال ميفرمايد :  « وَ كُنَّا لِحُكْمِهِمْ شاهِدِينَ »  ( سوره انبياء آيه 78 ) يعنى ما گواه حكم ايشان بوديم و منظور از « ايشان » سليمان و داود است و ضمير جمع « هم » به دو نفر اطلاق شده است .\r\nقتاده مىگويد ، با اينكه « اخوه » خود ارثى نمىبرند از ارث مادر مانع ميشوند و به پدر كمك مىكنند ، زيرا وظيفهء پدر است كه مخارج آنها را تامين كند و هزينهء زناشويى آنها را بدهد نه مادر . از اينجا بر مىآيد كه قتاده معتقد است كه اخوهء مادرى حاجب مادر نميشوند و عقيدهء اصحاب ما نيز همين است زيرا پدر عهده‌دار تامين مخارج اخوهء مادرى ميت نيست .\r\n مِنْ بَعْدِ وَصِيَّةٍ يُوصِي بِها أَوْ دَيْنٍ  : چنان كه گفته‌ايم ، تقسيم تركه پس از پرداخت دين و اجراى وصيت ميت است ، در اين مطلب خلافى نيست كه اداى دين بر وصيت و ميراث مقدم است ، اگر چه دين همهء مال را فرا گيرد . برخى گفته‌اند : وصيت هم بر ميراث مقدم است و برخى گفته‌اند : « موصى له » ( يعنى كسى كه براى او وصيت شده است ) با ساير ورثه شركت مىكند - يك سوم مال براى او و دو سوم مال براى ورثه است .\r\nاز امير المؤمنين ( ع ) روايت شده است كه شما در اين آيه وصيت را پيش از دين قرائت مىكنيد و پيامبر گرامى 6 دستور داد كه اداى دين پيش از وصيت باشد . علت اينكه در آيه « وصيت » بر « دين » مقدم شده ، اين است كه لفظ « او » ( يعنى يا ) براى يكى از دو چيز يا يكى از چند چيز است و دلالتى بر ترتيب ندارد . گويى چنين مىگويد :\r\nبعد از يكى از اين دو ، ارث را بايد تقسيم كرد . خواه دين و وصيت هر دو باشند و خواه\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nفقط يكى از آنها باشند . مثل اينكه مىگويند : « جالس الحسن او ابن سيرين » يعنى با حسن يا ابن سيرين يا هر دو مجالست كن .\r\n آباؤُكُمْ وَ أَبْناؤُكُمْ لا تَدْرُونَ أَيُّهُمْ أَقْرَبُ لَكُمْ نَفْعاً  : در معنى اين قسمت وجوهى ذكر شده است :\r\n1 - شما نمىدانيد كداميك از پدر و مادر و اولاد در دنيا براى شما نافع‌ترند تا مطابق استحقاقش به او ارث دهيد ولى خداوند بر طبق حكمت خود سهم آنها را تعيين مىكند . اين وجه از مجاهد است .\r\n2 - شما نمىدانيد كداميك از ايشان در سعادت دنيا و دين شما مؤثرترند ولى خداوند مىداند و مال را بر طبق مصلحت خود ميان ايشان قسمت مىكند - اين وجه از حسن است .\r\n3 - شما نمىدانيد كه نفع پدران و مادران كه به تربيت شما همت گماشته‌اند براى شما بيشتر است يا نفع شما براى پدران و مادران كه خدمتگزارى آنها مىكنيد ، بيشتر است . اين وجه از جبايى است .\r\n4 - مقصود اين است : پدران و مادران و فرزندانى كه در برابر خداوند مطيع‌تر باشند ، در روز قيامت درجهء ايشان والاتر است و از آنجا كه خداوند مقام برخى از مؤمنان را بوسيلهء برخى ديگر بالا مىبرد ، هر گاه مقام پدر بالاتر باشد . مقام فرزند را هم بخاطر او بالا مىبرد تا چشم او را روشن سازد و هر گاه مقام فرزند بالاتر باشد ، مقام پدر و مادر را بخاطر او بالا مىبرد تا چشم ايشان را روشن سازد اين وجه از ابن عباس است .\r\n5 - شما نمىدانيد كداميك از شما مىميريد تا ديگرى از آنكه مرده است ارث ببرد . بنا بر اين در آرزوى مرگ ديگرى مباشيد و مرگ او را تعجيل مكنيد . اين وجه از ابو مسلم است .\r\n فَرِيضَةً مِنَ اللَّهِ  : اين است فريضه‌اى كه خداوند تعيين فرموده است .\r\n إِنَّ اللَّهَ كانَ عَلِيماً حَكِيماً  : او همواره بمصالح شما داناست و قوانين او در مورد\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nارث مال ، حكيمانه است .\r\nزجاج مىگويد : در كلمهء « كان » ( فعل ماضى است يعنى : بود ) سه قول است :\r\n1 - سيبويه مىگويد : مردم مشاهده ميكردند كه خداوند داراى علم ، حكمت ، مغفرت و تفضل است : از اينرو به آنها گفته شد مشاهدهء شما صحيح بوده و خدا هم چنان بود كه شما مشاهده كرده‌ايد .\r\n2 - حسن مىگويد : خدا پيش از خلقت چيزها به آنها دانا و در تدبير و تقدير چيزها كارش حكيمانه بود .\r\n3 - برخى گويند : تعبير از اين چيزها به زمان گذشته مثل تعبير به حال و آينده است و در حقيقت ، زمان در اينجا ملغى است و پيش خدا همه چيزها بر يك حالند ، خواه گذشته باشد يا حال يا آينده\r\n.\r\n\r\n","description":"","footnote":"","page_name":" 50 ","page_number":50},
  {"content":"\r\n\r\n\r\n[ سوره النساء ( 4 ) : آيه 12 
  ]\r\nوَ لَكُمْ نِصْفُ ما تَرَكَ أَزْواجُكُمْ إِنْ لَمْ يَكُنْ لَهُنَّ وَلَدٌ فَإِنْ كانَ لَهُنَّ وَلَدٌ فَلَكُمُ الرُّبُعُ مِمَّا تَرَكْنَ مِنْ بَعْدِ وَصِيَّةٍ يُوصِينَ بِها أَوْ دَيْنٍ وَ لَهُنَّ الرُّبُعُ مِمَّا تَرَكْتُمْ إِنْ لَمْ يَكُنْ لَكُمْ وَلَدٌ فَإِنْ كانَ لَكُمْ وَلَدٌ فَلَهُنَّ الثُّمُنُ مِمَّا تَرَكْتُمْ مِنْ بَعْدِ وَصِيَّةٍ تُوصُونَ بِها أَوْ دَيْنٍ وَ إِنْ كانَ رَجُلٌ يُورَثُ كَلالَةً أَوِ امْرَأَةٌ وَ لَهُ أَخٌ أَوْ أُخْتٌ فَلِكُلِّ واحِدٍ مِنْهُمَا السُّدُسُ فَإِنْ كانُوا أَكْثَرَ مِنْ ذلِكَ فَهُمْ شُرَكاءُ فِي الثُّلُثِ مِنْ بَعْدِ وَصِيَّةٍ يُوصى بِها أَوْ دَيْنٍ غَيْرَ مُضَارٍّ وَصِيَّةً مِنَ اللَّهِ وَ اللَّهُ عَلِيمٌ حَلِيمٌ ( 12 )\r\n« 1 »\r\n\r\nترجمه :\r\nو براى شماست نصف تركه زنانتان اگر فرزندى نداشته باشند و اگر داراى فرزند باشند براى شما يك چهارم است بعد از اجراى وصيتى كه كرده‌اند اداى دينى كه دارند و براى زنان شما يك چهارم تركه بر شماست اگر براى شما فرزندى نباشد ، پس اگر داراى فرزند هستيد ، براى ايشان يك هشتم تركه شماست بعد از اجراى وصيتى كه كرده‌ايد يا اداى دينى كه داريد و اگر مردى يا زنى وارث كلاله‌اى دارد و داراى برادر يا خواهر مادرى است ، سهم هر كدام از آنها يك ششم و اگر بيشتر از يكى باشند در يك سوم بطور مساوى شريكند ، بعد از وصيتى كه شده است يا دينى كه موجود است ، حال آنكه نبايد طورى وصيت كنند كه بوارث زيانى برسد اين است دستورى از جانب خداوند و خدا دانا و حكيم است .\r\n\r\n\r\n","description":"","footnote":"\r\n( 1 ) آيهء 12 سورهء نساء جزء چهارم سوره چهارم\r\n","page_name":" 51 ","page_number":51},
  {"content":"\r\n\r\n\r\nبيان آيهء 12\r\n\r\nقرائت\r\nبنا به روايت شواذ ، حسن « يورث » را به كسر راء خوانده است و عيسى بن عمر ثقفى « نورث » به تشديد راء قرائت كرده است و حسن نيز قرائت كرده است : « غير مضار وصية » به اضافهء « مضار » به « وصيت » « يورث » ( بفتح راء و كسر راء ) و « يورث » ( بفتح را و تشديد آن ) از ماده « ورث » هستند اولى از باب افعال و دومى از باب تفعيل است و هر دو از افعالى هستند كه احتياج به دو مفعول دارند و هر گاه بصيغهء معلوم قرائت شوند يكى از مفعولهاى آنها محذوف است يعنى « يورث وارثه ماله » ( به ارث مىدهد مال خود را بوارث خود ) نه تنها حذف يك مفعول جايز است بلكه گاهى هر دو مفعول هم حذف مىشود مثل :\r\n باى كتاب ام بأية سنة * ترى حبهم عاراً على و تحسب \r\nيعنى : بكدام كتاب يا بكدام سنت ، محبت ايشان را بر من ننگ ديده و ننگ مىپندارى . فعل « تحسب » هر دو مفعولش حذف شده است .\r\nاگر « غير مضار وصية » ( باضافه ) بخوانيم معنى آن اين است كه : از جهت وصيت ، يا هنگام وصيت ، ضرر زننده نباشيد ، چنان كه طرفه گويد : « بضة المجرد » يعنى نرمى پوست در موقع تجرد و چنان كه گفته مىشود : « شجاع حرب و كريم مسألة » يعنى دلير در موقع جنگ و بزرگوار و صاحب كرم در موقع سؤال .\r\n\r\nلغت\r\nكلاله : اصل اين كلمه احاطه و فرا گرفتن است چنان كه « اكليل » سر را احاطه مىكند و « كل » عدد را فرا مىگيرد و كلاله ، اصل نسب را كه از نسب پدرى و فرزندى است فرا مىگيرد و ( منظور از آن خواهران و برادران ميت هستند ) ابو مسلم ، اين\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nكلمه را از « كل » گرفته است چه كلالهء ميت ، در حقيقت كل بر ورثهء مىشوند . حسين بن مغربى مىگويد : اصل اين كلمه بمعنى پشت ( از اكل ) است . عرب مىگويد :\r\n« و لانى فلان اكله » يعنى مرا پشت سر گذاشت . عرب وقتى كلمه كلاله را به كار مىبرد از آن جملهء نسب و وراثت ، اراده مىكند . عامر بن طفيل گويد :\r\n و انى و ان كنت بن فارس عامر * و فى السر منها و التصريح المهذب \r\n فما سودينى عامر عن كلالة * ابى اللَّه ان اسمو بام و لا اب \r\nيعنى : اگر چه من از قبيلهء عامر هستم و در اين قبيله اصالت دارم ، ولى قبيلهء من به من از راه وراثت ، سيادت نبخشيده است . خداوند امتناع دارد كه من بوسيلهء پدر و مادر ، شانى و مقامى پيدا كنم ( بجاى « عن كلالهء » عن وراثة روايت شده است ) .\r\nزيادة بن زيد عذرى مىگويد :\r\n و لم ارث المجد التليد كلالة * و لم يان منى فترة لعقيب \r\nيعنى : من بزرگى قديم را از راه وراثت ، بدست نياورده‌ام و ضعف و سستى از جانب آنان كه بعد آيند ، دامنگير من نشده است .\r\n\r\nاعراب\r\nنصب كلاله بنا بر مصدر بودن است كه جانشين حال شده . « كان » فعل تام است و جمله « يورث كلالة » صفت رجل است يعنى : « اگر مردى يافت شود كه ارث او به نسب كلاله‌اى برسد » عامل حال « يورث » است و ذو الحال ضمير مستقر در آن است . ممكن است نصب كلاله باعتبار بودن خبر براى « كان » و كان فعل ناقص باشد . زجاج گويد :\r\nكسى كه « يورث » ( بكسر راء ) قرائت كرده ، كلاله را مفعول مىگيرد و كسى كه « يورث » ( بفتح راء ) قرائت كرده ، كلاله را حال مىگيرد .\r\n« غير مضار » حال است « وصية » مصدر منصوب است يعنى : « يوصيكم اللَّه بذلك وصية . »\r\n\r\nمقصود\r\nخداوند شوهران را مخاطب ساخته مىفرمايد :\r\n\r\n","description":"","footnote":"","page_name":" 53 ","page_number":53},
  {"content":"\r\n\r\n وَ لَكُمْ نِصْفُ ما تَرَكَ أَزْواجُكُمْ إِنْ لَمْ يَكُنْ لَهُنَّ وَلَدٌ  : اگر همسرانتان داراى فرزند يا فرزند زاده‌اى نباشند ، نصف تركهء آنها به شما مىرسد .\r\n فَإِنْ كانَ لَهُنَّ وَلَدٌ فَلَكُمُ الرُّبُعُ مِمَّا تَرَكْنَ  : اگر آنها داراى فرزند يا فرزند زاده باشند ، يك چهارم تركه مال شماست .\r\n مِنْ بَعْدِ وَصِيَّةٍ يُوصِينَ بِها أَوْ دَيْنٍ  : در بارهء وصيت و دين ، قبلا بحث شد .\r\n وَ لَهُنَّ الرُّبُعُ مِمَّا تَرَكْتُمْ إِنْ لَمْ يَكُنْ لَكُمْ وَلَدٌ  : اگر داراى فرزند نباشيد ، همسرانتان يك چهارم تركه را خواهند برد .\r\n فَإِنْ كانَ لَكُمْ وَلَدٌ فَلَهُنَّ الثُّمُنُ مِمَّا تَرَكْتُمْ  : اگر داراى پسر يا دختر يا نوه‌اى باشيد ، سهم ايشان از تركهء شما يك هشتم است .\r\n مِنْ بَعْدِ وَصِيَّةٍ تُوصُونَ بِها أَوْ دَيْنٍ  : در اين باره قبلا بحث شده است . سپس در صدد بيان ميراث فرزند مادر برآمده ، مىفرمايد :\r\n وَ إِنْ كانَ رَجُلٌ يُورَثُ كَلالَةً  : در بارهء معناى كلاله اختلاف شده است :\r\n1 - بعقيدهء جماعتى از صحابه و تابعين كه ابو بكر و عمر و ابن عباس ( بنا بر يكى از دو روايت ) و قتاده و زهرى و ابن زيد از ايشانند ، كلاله غير از پدر و فرزند است .\r\nبنا بر روايتى ديگر ، بعقيدهء ابن عباس كلاله غير از پدر است .\r\n2 - ضحاك و سدى گويند : كلاله اسم است براى ميتى كه از او ارث برده مىشود .\r\n3 - بنا به آنچه از ائمه عليهم السلام روايت شده ، كلاله خواهران و برادران ميت هستند . آنچه در اين آيه ذكر شده است خواهران و برادران مادرى ميت هستند .\r\nدر آخر همين سوره ، آنهايى ذكر شده‌اند كه خواهران و برادران مادرى و پدرى يا تنها پدرى ميت هستند .\r\n أَوِ امْرَأَةٌ  : عطف است بر  « وَ إِنْ كانَ رَجُلٌ »  بنا بر قول كسى كه خود ميت را كلاله مىنامد مقصود اين است :\r\nاگر مرد كلاله‌اى يا زن كلاله‌اى مالش به ارث برده شود . . . و بنا بر قول كسى كه وارث زنده را كلاله مىنامد ، مقصود اين است :\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nاگر مردى يا زنى مالش به ارث برده شود و وارث او كلاله باشد . . . عقيدهء ابن عمر و اهل كوفه همين است و مؤيد آن روايتى است كه از جابر نقل شده است : « پيامبر گرامى نزد من آمد و من بيمار بودم ، گفتم : ميراثم را چكار كنم ؟ وارثان من همه كلاله‌اى هستند . از اين رو آيهء ارث نازل شد ( و تكليف كلاله را روشن كرد ) . بنا بر اين كلاله كسانى هستند كه ميت را احاطه كرده و بر او كل شده‌اند مثل خواهران و برادران . لكن پدر و مادر و فرزند كلاله نيستند ، زيرا اصل خويشاوندى همان رابطهء پدر و مادرى و فرزندى است و آنها با اين رابطه با ميت ، پيوند مىخورند و كسانى كه رابطهء پدر مادرى و فرزندى با ميت ندارند ، از اصل خويشاوندى خارج هستند ، مع الوصف برادران و خواهران از غير جهت ولادت و رابطهء مذكور با ميت ارتباط پيدا مىكنند و اين رابطه را فرا مىگيرند . بنا بر اين كلمهء « كلاله » نظير « اكليل » است ( تاج ) كه سر را فرا مىگيرد و آن را احاطه مىكند ولى خود سر نيست . چه پدر و مادر در يك طرف و فرزند در طرف ديگر ميت قرار دارند و هر گاه شخصى بميرد و پدر و مادر و فرزند نداشته باشد ، دو طرف او خالى مانده است و اين خالى بودن دو طرف « كلاله » ناميده مىشود و چنين ميتى بنحو كلاله‌اى از او ارث برده مىشود . « 1 »  وَ لَهُ أَخٌ أَوْ أُخْتٌ  : يعنى ميت داراى خواهر يا برادر مادرى باشد .\r\n فَلِكُلِّ واحِدٍ مِنْهُمَا السُّدُسُ فَإِنْ كانُوا أَكْثَرَ مِنْ ذلِكَ فَهُمْ شُرَكاءُ فِي الثُّلُثِ  : خواهر و برادر امّى هر گاه منحصر بفرد باشند يك ششم مىبرند و اگر بيشتر از يك نفر باشند ، يك سوم مال را بطور مساوى ميان خود تقسيم مىكنند . امت اسلامى متفقند كه خواهران\r\n\r\n\r\n","description":"","footnote":"\r\n( 1 ) - خلاصهء مطلب اين است كه ميتى كه وارث او خواهران و برادران باشند ، ارث او كلاله‌اى خواهد بود . كلاله يا خواهران و برادرانند يا خود ميت . اگر خواهران و برادران را كلاله بناميم چنان كه از روايت جابر برمىآيد به اعتبار اين است كه آنها ميت را احاطه مىكنند يا بر او كل مىشوند .\r\nو اگر ميت را كلاله بناميم بملاحظهء اين است كه اطراف او از پدر و مادر و فرزند خالى است و عدم وجود اينها او را احاطه كرده و كلاله است . قسمت‌هاى اول كلام مؤلف ، نظر اول را تأييد مىكند و قسمتهاى اخير آن مخصوصاً از مثال اكليلى به بعد ، نظر دوم را تأييد مىكند كه چندان محكم به نظر نمىرسد .\r\n","page_name":" 55 ","page_number":55},
  {"content":"\r\n\r\nو برادران مادرى در ارث مساوى هستند .\r\n مِنْ بَعْدِ وَصِيَّةٍ يُوصى بِها أَوْ دَيْنٍ  : بيان آن گذشت .\r\n غَيْرَ مُضَارٍّ وَصِيَّةً مِنَ اللَّهِ  : در اينجا از ضرر زدن در موقع وصيت ، منع كرده است يعنى نبايد وصيتى كنند كه به حال ورثه مضر باشد قتاده گويد : منظور اين است كه به ميراث نبايد ضرر زد . خداوند نه در حال حيات ، به اين ضرر راضى است نه بعد از مرگ يعنى نبايد وارثان به يكديگر ضرر وارد كنند .\r\nبرخى گفته‌اند : منظور اين است كه نه بايد وصيت كند به دينى كه بر ذمه‌اش نيست و مقصودش اين باشد كه بوارث ضرر بزند . بنا بر اين وصيتش مضر بميراث است و بموجب آن همهء مال يا قسمتى از آن به بيگانه‌اى تعلق مىگيرد . يا بدينى اقرار مىكند كه حقيقتى ندارد . براى اين كه وارث را از ميراث منع كند يا در حال مرض ، دستور مىدهد كه دينش را ادا كنند يا مالش را بفروشند و قيمت آن را دريافت و مصرف كند تا چيزى نصيب وارث نشود . در حديث است كه : « ضرر زدن در موقع وصيت ، از گناهان كبيره است » .\r\n وَ اللَّهُ عَلِيمٌ  : خداوند بمصالح بندگانش آگاه است و دستورش در مورد قسمت ميراث و وصيت و . . . حكيمانه است .\r\n حَلِيمٌ  : نسبت به عقوبت معصيتكاران ، عجله نمىكند و بوسيلهء مهلت و انتظار ، بر آنها منت مىگذارد .\r\nاين دو آيه ، در مورد تعيين سهام وارثان است ، و ما قسمت مختصرى از احكام ارث را بالهام از ائمه اهل بيت ، ذكر مىكنيم و از آنجا كه در اين مساله اختلافات ، بسيار است ، از ذكر اموال ديگران خوددارى مىكنيم ، چه باعث طول سخن خواهد شد . كسانى كه طالب تفصيل باشند به كتبى كه در اينباره نگاشته شده ، رجوع كنند .\r\nبايد دانست كه استحقاق ارث از دو راه ممكن است : نسب و سبب . سبب عبارت از زوجيت و ولاء است . ميراث زوجيت ، همواره با نسب همراه است ولى ميراث ولاء\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nدر صورتى است كه نسبى موجود نباشد . نسب بر دو قسم است : 1 - پدر و مادر و كسانى كه به آنها نسبت دارند 2 - فرزند و فرزند فرزند و . . .\r\nسه چيز باعث مىشوند كه انسان از ارث محروم گردد : كفر ، رقيت ( بنده بودن ) و قتل وارث ، كسى را كه از او ارث مىبرد . غير از اين سه مانع ، مانع ديگرى نمىتواند پدر و مادر و فرزند و شوهر و زن را از اصل ارث منع كند .\r\nوارثان بر سه قسمند : 1 - فرزند از ارث بردن فرزند زاده و برادرزاده و خواهر زاده ، منع مىكند ، همچنين از ارث بردن خويشاوندان پدرى و مادرى نظير عمو و عمه و خال و خاله جلوگيرى مىكند . همچنين از ارث بردن پدر و مادر ميت نسبت بمازاد از يك ششم منع مىكند ، مگر اين كه ميت داراى يك دختر يا دو دختر باشد كه در اين صورت آنچه زياد مىآيد مجددا سهمى هم به پدر و مادر داده مىشود .\r\n2 - پدر و مادر خويشاوندان خود را از ارث بردن مانع ميشوند . مثل برادر و خواهر و پدر و مادر خود را . . .\r\n3 - زن و شوهر هيچگونه منعى در راه ارث بردن ديگران ايجاد نمىكنند .\r\nفرزند زادگان در صورت نبودن فرزند ، جانشين فرزند مىشوند و از لحاظ منع نيز كار فرزند را انجام مىدهند و آنهايى كه نزديكترند با آنهايى كه دورترند تقدم دارند . فرزند برادر و خواهر نيز در صورت نبودن خواهر و برادر جانشين ايشان - مىشوند و با جد و جده ، شريك مىشوند .\r\nميراث نسب ، دو نوع است :\r\n1 - به فرض 2 - به قرابت . فرض آن مقدارى است كه خداوند در قرآن كريم براى هر وارثى تعيين كرده است . كسانى در فرض اجتماع مىكنند كه قرابتشان نسبت به ميت يكسان باشد مثل دختر يا دخترانى كه با پدر و مادر يا يكى از آنها همراه باشند چه هر يك از آنان مستقيماً با ميت ، قرابت پيدا مىكنند . هر گاه يكى از آنها به - تنهايى وارث ميت باشد ، همهء مال نصيب او مىشود ، منتهى قسمتى را بفرض و قسمتى را بقرابت مىبرد و هر گاه همگى با هم جمع شوند ، هر كدام سهم خود را مىبرند و\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nباقى مال را به نسبت سهامشان به آنها رد مىكنند و اگر تركه بواسطه مزاحمت زن يا شوهر ، از سهام كم بيايد ، ضرر متوجه دختر يا دختران مىشود نه پدر و مادر و زن و شوهر .\r\nممكن است كلالهء پدرى و مادرى يا فقط پدرى با كلالهء مادرى جمع شوند بخاطر اينكه قرابت آنها نسبت به ميت يكسان است . اگر تركه از سهام ايشان زياد بيايد ما زاد را بكلاله پدرى و مادرى يا فقط پدرى مىدهند نه به كلالهء مادرى .\r\nزن و شوهر هرگز از سهمشان چيزى كم نمىشود . بنا بر اين هر گاه كلاله پدرى با كلالهء مادرى جمع شود ، براى كلاله مادرى تنها ، يك ششم و براى كلاله مادرى متعدد يك سوم است و باقى براى كلالهء پدرى و با وجود كلاله پدرى و مادرى ، كلالهء پدرى ارث نمىبرد .\r\nكسانى كه فقط بقرابت ارث مىبرند ، مهمترين آنها پسر ، سپس فرزند يا فرزندان اوست كه جانشين او مىشوند ، بطن اول و نسل اول هميشه از بطنها و نسلهاى بعدى جلوگيرى مىكنند . پس از پسر ، پدر نيز در صورت نبودن فرزند بقرابت ارث مىبرد و همهء مال در صورتى كه تنها باشد به او تعلق مىگيرد . پس از پدر ، كسانى كه بوسيلهء پدر با ميت ، قرابت پيدا مىكنند مثل فرزند پدر يا پدر پدر يا عمو يا عمه ، ارثشان بقرابت است . بنا بر اين جد ( كه پدر پدر است ) يا برادرى كه فرزند پدر است ، در يك درجه است همچنين جده با خواهر در يك درجه است و مال را بقائدهء « دو سهم بجاى پسر و يك سهم براى دختر » تقسيم مىكنند . كسانى كه نسبت به ميت ، دو سبب قرابت دارد از كسى كه فقط يك سبب دارد . مانع مىشود ، فرزندان خواهر و برادر ، جاى پدر و مادر خود را مىگيرد و با جد و جده در تقسيم مال شريك مىشوند ، چنان كه فرزند زاده جاى فرزند را مىگيرند و با پدر و مادر در تقسيم مال شركت مىكند همچنين جد و جده هر چند دور باشند ، يا خواهران و برادران ميت و اولاد ايشان در تقسيم ارث ، شريكند . از خويشاوندان مادرى ، جد و جدهء مادرى و خويشاوندان آنها مثل خال و خاله ، بقرابت ارث مىبرند و اولاد مادر بفرض وارث هستند نه قرابت\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nپس جد و جده مادرى با برادر و خواهر مادرى هم سهمند و هر گاه خويشاوندان پدرى و خويشاوندان مادرى با هم جمع شوند و از لحاظ درجه خويشاوندى مساوى باشد براى خويشاوندان مادرى يك سوم بطور مساوى است و براى خويشاوندان پدرى باقى مال و سهم پسران دو برابر دختران است و هر گاه يكى از خويشاوندان پدرى و مادرى از ديگرى دور تر باشد و ديگرى نزديكتر ، آنكه دور تر است سقوط مىكند ، خواه از طرف پدر باشد ، خواه از طرف مادر به جز در يك مساله و آن مساله اين است كه پسر عموى پدرى و مادرى با عموى پدرى جمع شوند كه در اينجا پسر عمو بر عمو مقدم است و ارث را مىبرد . اين بود اصل مسائل ارث و براى فروع آن شرحى مفصل است كه علما در كتابهاى فقهى شرح داده‌اند\r\n.\r\n\r\n","description":"","footnote":"","page_name":" 59 ","page_number":59},
  {"content":"\r\n\r\n\r\n[ سوره النساء ( 4 ) : آيات 13 تا 14 
  ]\r\nتِلْكَ حُدُودُ اللَّهِ وَ مَنْ يُطِعِ اللَّهَ وَ رَسُولَهُ يُدْخِلْهُ جَنَّاتٍ تَجْرِي مِنْ تَحْتِهَا الْأَنْهارُ خالِدِينَ فِيها وَ ذلِكَ الْفَوْزُ الْعَظِيمُ ( 13 ) وَ مَنْ يَعْصِ اللَّهَ وَ رَسُولَهُ وَ يَتَعَدَّ حُدُودَهُ يُدْخِلْهُ ناراً خالِداً فِيها وَ لَهُ عَذابٌ مُهِينٌ ( 14 )\r\n« 1 »\r\n\r\nترجمه\r\nاين است حدود خدا و كسى كه خدا و رسولش را اطاعت كند ، خداوند او را داخل بهشتهايى مىكند كه از زير آن نهرها جريان دارد و در آنجا جاودانى هستند و اين رستگارى بزرگى است .\r\nو كسى كه خدا و رسولش را معصيت كند و از حدود او تجاوز كند ، خداوند او را براى هميشه داخل جهنم مىكند و براى او عذابى اهانت آور است .\r\n\r\n\r\n","description":"","footnote":"\r\n( 1 ) - سورهء نساء س 4 آيهء 13 و 14\r\n","page_name":" 60 ","page_number":60},
  {"content":"\r\n\r\n\r\nبيان آيهء 13 - 14\r\n\r\nقرائت\r\nنافع و ابن عامر - ندخله - به نون و ديگران - يدخله - به ياء خوانده‌اند . اگر به نون بخوانيم : عدول از لفظ غيبت تكلم شده است تا كبريا و جلال خداوندى را ظاهر سازد مثل :  - بَلِ اللَّهُ مَوْلاكُمْ  . . .  سَنُلْقِي  - ( سوره آل عمران آيه 151 ) يعنى بلكه خداوند مولاى شماست . . . به زودى مىافكنيم . . . و اگر بياء بخوانيم فعل بلفظ غيبت و فاعل آن - اللَّه - است .\r\n\r\nلغت\r\nحدود : جمع حد ، فاصلهء ميان دو چيز . اصل اين كلمه از منع و فصل است .\r\nحدود خانه ، به اين ملاحظه گفته مىشود كه خانه را از اطراف خود جدا مىكند و فصل مىدهد .\r\nفوز : فلاح ، رستگارى\r\n\r\nاعراب\r\n خالِدِينَ فِيها  : منصوب است و حال ، زجاج گويد : - يدخلهم مقدرين الخلود فيها - يعنى آنها را داخل مىسازد در حالى كه تقدير آنها جاودانى بودن در آن است . حال گاهى براى زمان آينده مىآيد مثل : - مررت برجل معه باز صائدا به غداً - يعنى به مردى گذشتم كه با او بازى بود كه مىخواست فردا با آن شكار كند .\r\n خالِداً فِيها  . يا منصوب است و حال ، نظير آنچه در بالا ذكر شد . يا صفت است براى - نار - نظير اين مثال . - زيد مررت بدار ساكن فيها - يعنى گذشتم به خانه‌اى كه زيد در آن ساكن بود و ضمير حذف شده است يعنى . ساكن هو فيها و در آيه يعنى خالدا هو فيها چه اسم فاعل هر گاه صفت براى چيزى و ضمير آن عائد به چيزى ديگر باشد ، ديگر ضمير در آن مستتر نمىشود بر خلاف فعل كه اگر گفته شود\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nزيد مررت بدار يسكن فيها ضمير در فعل مستتر مىشود .\r\n\r\nمقصود\r\nپس از آن كه خداوند قانون ارث را تعيين كرد ، بدنبال آن به كسانى كه اطاعت كنند وعده ثواب و به كسانى كه سرپيچى كنند . بيم عقاب داد و فرمود .\r\n تِلْكَ حُدُودُ اللَّهِ  . اين دستورهايى كه در باره ارث و يتيمان بيان كردم حدود - خداوند و مرزهايى است كه نبايد از آنها گذشت . اين معنى از زجاج است . در بارهء معناى حدود ، اقوالى است .\r\n1 - شرطها ، يعنى اين است شرطهاى خدا ، اين قول از سدى است .\r\n2 - ابن عباس گويد . يعنى اين است طاعت خداوند .\r\n3 - اين است تفصيلات خداوند در بارهء ارث . اين معنى به نظر محكم‌تر است .\r\nپس مراد اين است كه : تقسيمى كه خدا كرده و فريضه‌هايى كه تعيين كرده و حق زندگان را از مردگان بيان فرموده ، ميان طاعت و معصيت او جدايى مىافكند زيرا معناى حدود خدا ، همان حدود طاعت خداست كه بخاطر وضوح ، اختصار شده است .\r\n وَ مَنْ يُطِعِ اللَّهَ وَ رَسُولَهُ  : كسى كه خدا و رسول را در اوامر ايشان و بقولى در مقررات ارث ، اطاعت كند . . .\r\n يُدْخِلْهُ جَنَّاتٍ تَجْرِي مِنْ تَحْتِهَا الْأَنْهارُ  : خداوند او را به بهشتهايى داخل مىكند كه از زير درختان و بناهاى آنها آب نهرها جريان دارد . در اينجا دو مضاف حذف شده و مضاف اليه‌ها باقى مانده است يعنى : « من تحت اشجارها و ابنيتها ماء الانهار »  خالِدِينَ فِيها  : دائم در آنجا هستند .\r\n وَ ذلِكَ الْفَوْزُ الْعَظِيمُ  : رستگارى بزرگ همين است . در اينجا رستگارى را توصيف به بزرگى كرده ولى بيان نكرده است كه اين رستگارى نسبت به چيست ؟ . و مراد اين است كه رستگارى اخروى نسبت بمنفعت حيازت تركهء ميت ، بزرگ است ، چه امر دنيا نسبت بامر آخرت ، حقير است .\r\nعلت اين كه طاعت خدا را در مورد تقسيم ميراث ، آورده ، در حالى كه طاعت\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nخدا در همه جا پسنديده است ، اين است كه موقعيت طاعت خدا را در زمينهء تقسيم ارث نشان بدهد و مردم را ترغيب به آن كند و از مخالفت آن بترساند .\r\n وَ مَنْ يَعْصِ اللَّهَ  و رسوله : كسى خداوند را در احكام ارث و غير آن معصيت كند .\r\n وَ يَتَعَدَّ حُدُودَهُ  : و از طاعاتى كه معين كرده است تجاوز كند .\r\n يُدْخِلْهُ ناراً خالِداً فِيها  : خداوند او را براى هميشه داخل جهنم مىكند  وَ لَهُ عَذابٌ مُهِينٌ  : و براى او عذابى اهانت آور است . عذاب را « مهين » ( اهانت كننده ) ناميده است ، بخاطر اينكه خداوند بطور اهانت آميزى ، شخص عاصى را كيفر مىدهد ، همانطورى كه مؤمن را بوجه كرامت و احترام پاداش مىدهد .\r\nبرخى به اين آيه استدلال كرده‌اند كه نمازگزارانى كه مرتكب گناه كبيره مىشوند ، در آتش جهنم مخلد خواهند بود . لكن اين مطلب بعيد است زيرا  « يَتَعَدَّ حُدُودَهُ »  دلالت دارد بر اينكه انسان همهء حدود الهى را مورد تجاوز قرار دهد و چنين انسانى كافر خواهد بود و بدون خلاف ، كسى كه مرتكب گناه صغيره مىشود ، از عموم آيه خارج است ، اگر چه وى عاصى است و حدى از حدود خدا را مورد تجاوز قرار داده است و اگر جايز باشد كه مرتكب گناه صغيره را بدليلى ، از عموم آيه خارج كنيم ، جايز است كه مرتكب گناه كبيره‌اى كه اهل نماز باشد نيز از عموم آيه خارج بدانيم و بدليل شفاعت و تفضل و عفو الهى او را مخلد در آتش جهنم ندانيم . وانگهى ما ناگزيريم كه شخص تائب را از عموم آيه خارج بدانيم ، چه دلايلى موجود است كه خداوند توبهء گناهكاران را مىپذيرد . بدين ترتيب كسانى كه در پرتو تفضل الهى مورد عفو قرار مىگيرند ، از آيه خارجند و دلايلى داريم كه كسانى كه مشمول عنايات و الطاف خداوند شده‌اند ، كم نيستند . پس اگر بگويند خداوند گنهكارى را عفو نمىكند و اين را از دلالت آيه استفاده كنند ، بايد بگويند عاصى هم اختيار توبه نمىكند و اين را هم مستفاد از آيه بدانند . علاوه بر اين ، در ميان مفسران كسانى هستند كه آيه را حمل كرده‌اند بر موردى كه شخص از حدود خداوند تجاوز و او را معصيت كند و رفتار خود را حلال و پسنديده شمارد بديهى است كه چنين كسى جز كافر ، نمىتواند باشد\r\n.\r\n\r\n","description":"","footnote":"","page_name":" 63 ","page_number":63},
  {"content":"\r\n\r\n\r\n[ سوره النساء ( 4 ) : آيات 15 تا 16 
  ]\r\nوَ اللاَّتِي يَأْتِينَ الْفاحِشَةَ مِنْ نِسائِكُمْ فَاسْتَشْهِدُوا عَلَيْهِنَّ أَرْبَعَةً مِنْكُمْ فَإِنْ شَهِدُوا فَأَمْسِكُوهُنَّ فِي الْبُيُوتِ حَتَّى يَتَوَفَّاهُنَّ الْمَوْتُ أَوْ يَجْعَلَ اللَّهُ لَهُنَّ سَبِيلاً ( 15 ) وَ الَّذانِ يَأْتِيانِها مِنْكُمْ فَآذُوهُما فَإِنْ تابا وَ أَصْلَحا فَأَعْرِضُوا عَنْهُما إِنَّ اللَّهَ كانَ تَوَّاباً رَحِيماً ( 16 )\r\n« 1 »\r\n\r\nترجمه\r\nآن زنان شما كه مرتكب زنا مىشوند ، از خودتان برايشان چهار شاهد بگيريد پس اگر شاهدان شهادت دادند ، آنها را در خانه‌ها زندانى كنيد تا مرگشان فرا رسد يا اينكه خداوند راهى برايشان قرار دهد .\r\nو كسانى از شما كه مرتكب زنا مىشوند ، آنها را اذيت كنيد و اگر توبه كردند رفتار خود را اصلاح كردند ، از آنها درگذريد كه خداوند توبه پذير و رحيم است .\r\n\r\n\r\n","description":"","footnote":"\r\n( 1 ) - آيهء 15 و 16 سورهء نساء س 4 جزء - 4\r\n","page_name":" 64 ","page_number":64},
  {"content":"\r\n\r\n\r\nبيان آيهء 15 و 16\r\n\r\nقرائت\r\nابن كثير و اللذان به تشديد نون خوانده است و ديگران به تخفيف نون خوانده‌اند . اين اختلاف در مورد كلمات ديگر قرآنى نظير فذانك ، هذان و هاتين نيز وجود دارد فقط ابو عمرو تنها كلمهء فذانك را به تشديد نون و بقيه را به تخفيف نون خوانده است .\r\nابو على مىگويد . وجه تشديد نون اين است كه عوض از حذفى است كه به كلمه ملحق شده است . چه از « ذا » الف و از « الذى » ياء حذف شده است . دو كلمهء .\r\n« اللذان و هذان » در تعويض تشديد از حذف متفقند ، چنان كه در تصغير نيز در فتح حرف اول متفقند اگر چه قاعده اين است كه در تصغير اول كلمه ضمه داشته باشد مثل .\r\n« اللذيا و اللتيا و ذيا و تيا »\r\n\r\nلغت\r\nاللاتى . جمع التي ، زنانى كه . . . شاعر گويد .\r\n من اللواتى و التي و اللاتى * زعمن انى كبرت لذاتى \r\nيعنى : از آن زنانى و آن زن و آن زنانى كه گمان كردند همزادان من بزرگ شده‌اند .\r\nگاهى حرف تاء از « اللاتى » حذف مىشود مثل :\r\n من اللائى لم يحججن يبغين حسبة * و لكن ليقتلن البرى المغفلا \r\nيعنى : از زنانى كه براى خدا و پاداش او حج نكردند ، بلكه براى كشتن آن بىگناه بىخبر ، حج كردند .\r\n\r\n","description":"","footnote":"","page_name":" 65 ","page_number":65},
  {"content":"\r\n\r\n\r\nمقصود\r\nبعد از آن كه خداوند حكم زنان و مردان را از لحاظ نكاح و ميراث بيان كرد ، كيفر آنهايى كه مرتكب حرام شوند شرح مىدهد و مىفرمايد :\r\n وَ اللَّاتِي يَأْتِينَ الْفاحِشَةَ مِنْ نِسائِكُمْ  : زنان آزادى كه مرتكب زنا مىشوند .\r\n فَاسْتَشْهِدُوا عَلَيْهِنَّ أَرْبَعَةً مِنْكُمْ  : چهار نفر از مسلمانان بر ايشان گواه بگيريد .\r\nاين خطاب ، متوجه حاكمان و زمامداران است كه هر گاه خود زناكار ، بگناه خود اقرار نكند ، وظيفه ايشان است كه چهار شاهد بخواهند تا بر زناى او گواهى دهند .\r\nبقولى اين خطاب ، متوجه شوهران است و آنها را موظف مىكند كه بر همسران زناكار خود چهار نفر شاهد بگيرند . ابو مسلم گويد : مقصود از فاحشه ، در اين آيه اين است كه زنى با زنى براى انجام نوعى از اعمال جنسى كه ميان زنان معمول است ، خلوت كند لكن اين قول بر خلاف اجماع و مخالف عقيدهء تمام مفسران است ، چه آنان فاحشه را بزنا تفسير كرده‌اند .\r\n فَإِنْ شَهِدُوا فَأَمْسِكُوهُنَّ فِي الْبُيُوتِ حَتَّى يَتَوَفَّاهُنَّ الْمَوْتُ  : اگر چهار شاهد گواهى دادند ، آنها را در خانه‌ها حبس كنيد . تا مرگشان فرا رسد . در آغاز اسلام ، هر گاه زنى زنا مىكرد و چهار گواه ، بر زناى او شهادت مىدادند ، او را در خانه حبس مىكردند تا جان مىسپرد . سپس اين حكم نسخ شد و دستور داده شد كه اشخاصى را كه مرتكب زناى محصنه مىشوند سنگسار كنند و كسانى كه مرتكب زناى غير محصنه مىشوند حد بزنند .\r\n أَوْ يَجْعَلَ اللَّهُ لَهُنَّ سَبِيلًا  : يا خداوند براى آنها راهى قرار دهد . گفته‌اند : وقتى آيهء ،  « الزَّانِيَةُ وَ الزَّانِي فَاجْلِدُوا كُلَّ واحِدٍ مِنْهُما مِائَةَ جَلْدَةٍ . . . »  ( سوره نور آيه 2 ) نازل شد ، پيامبر گرامى فرمود : بگيريد از من . بگيريد از من . خداوند راه را براى آنها تعيين كرد ، هر گاه دو بكر با يكديگر زنا كنند ، هر كدام صد ضربه شلاق بزنيد و هر گاه دو بيوه با هم زنا كنند ، آنها را صد ضربه شلاق بزنيد و سنگسار كنيد .\r\nبرخى از اصحاب ما گفته‌اند : كسى كه بايد سنگسار شود ، نخست او را تازيانه\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nمىزنند سپس سنگسارش مىكنند . حسن و قتاده و جمعى از فقها بر همين عقيده‌اند .\r\nبيشتر اصحاب ما گويند : حكم سنگسار و زدن تازيانه بزن و مرد پير اختصاص دارد ، اما غير از زن و مرد پير ، فقط سنگسار مىشوند و تازيانه نمىخورند .\r\nحكم اين آيه بعقيدهء همهء مفسران ، نسخ شده است . از امام باقر ( ع ) و امام صادق ( ع ) هم منقول است . برخى هم معتقدند كه آيه نسخ نشده است ، زيرا حبس زنان زناكار ، هميشگى نيست بلكه موكول است بزمانى كه خداوند براى آنها راهى معين كند و آيهء  « الزَّانِيَةُ وَ الزَّانِي فَاجْلِدُوا . . . »  همان راه را معين كرده و پايان زندان آنها را اعلام داشته و چنين بيانى نمىتواند نسخ حكم سابق باشد . مثلا اگر بگويند : « تا آخر ماه اين كار را بكنيد » معناى آن اين است كه دستور انجام كار تا يك ماه بيشتر نيست و ادامه ندارد . آيه نيز حكم زندان زنان را تا وقتى كه خداوند تكليف آنها را روشن نكرده است ، قطعى اعلام مىكند . بديهى است كه پس از تعيين تكليف ، ديگر زمان حكم حبس ، سپرى شده است .\r\n وَ الَّذانِ يَأْتِيانِها مِنْكُمْ  : آن دو تنى كه مرتكب زنا مىشوند . در اين باره سه قول است : 1 - حسن و عطا گويند : مقصود زن و مرد است 2 - سدى و ابن زيد گويند : مقصود زن و مرد بكر است 3 - مجاهد گويد : منظور دو مردى است كه زنا كرده‌اند . لكن اين قول صحيح نيست چه اگر منظور مرد بود ، نبايد كلمهء مثنى به كار برد . زيرا در موقع وعد و وعيد ، يا لفظ جمع به كار مىبرند يا لفظ مفرد ، تا بر جنس دلالت كند و آوردن مثنى بى فايده است ابو مسلم گويد : منظور دو مردى است كه مرتكب لواط مىشوند . كلمهء فاحشه در آيهء قبل عمل « مساحقه » زنان و در آيه بعد عمل لواط مردان را افاده مىكند . از اين رو حكم اين دو آيه به نظر او نسخ نشده است . عراقيان نيز اين تاويل را پذيرفته‌اند و در نتيجه براى مساحقه و لواط ، حدى قائل نيستند ولى جمهور مفسران معتقدند كه منظور از فاحشه زناست و حكم اين آيه بوسيلهء حكم آيهء سورهء نور ، نسخ شده است .\r\nحسن ، مجاهد ، قتاده ، سدى ، ضحاك و . . . و بلخى و جبائى و طبرى بر همين عقيده‌اند .\r\nبرخى گفته‌اند : نسخ اين حكم بوسيلهء حد رجم يا حد تازيانه است .\r\n\r\n","description":"","footnote":"","page_name":" 67 ","page_number":67},
  {"content":"\r\n\r\n فَآذُوهُما :  آنها را اذيت كنيد . در معناى اذيت ، دو قول است :\r\n1 - ابن عباس گويد : آنها را سرزنش كنيد و با كفش بزنيد .\r\n2 - قتاده و سدى و مجاهد گفته‌اند : منظور توبيخ و سرزنش است . در بارهء اذيت و حبس اختلاف كرده‌اند كه چگونه بوده است . حسن گويد : اذيت مقدم بود ، حبس مؤخر .\r\nترتيب نزول اين دو آيه نيز مقدم و مؤخر است و آيهء آخر ، ابتدا نازل گرديد ، بنا بر اين كيفر زناكار به اين ترتيب است : اذيت ، حبس ، تازيانه يا سنگسار . سدى مىگويد : زن و مرد غير بكر را بايد زندان كرد و زن و مرد بكر را اذيت كرد . برخى گفته‌اند : حبس براى زنان و اذيت براى مردان بود . فراء گويد : آيهء اخير آيهء قبل را نسخ كرده است .\r\n فَإِنْ تابا وَ أَصْلَحا فَأَعْرِضُوا عَنْهُما  : اگر توبه كنند و عمل خود را اصلاح كنند آنها را عفو كنيد و از اذيتشان خوددارى كنيد .\r\n إِنَّ اللَّهَ كانَ تَوَّاباً رَحِيماً  : خداوند توبهء بندگان را قبول و به آنها رحم مىكند .\r\nجبائى گويد : در اين آيه دلالت است بر اينكه قرآن با سنت نسخ مىشود زيرا حكم اين آيه بوسيله حكم رجم يا حكم رجم و تازيانه نسخ شده است و رجم حكمى است كه از سنت استفاده شده است . كسى كه نسخ قرآن را به سنت جايز نمىداند ، مىگويد اين آيه با حكم تازيانه زدن نسخ شده و رجم چيزى است كه بر تازيانه اضافه شد . اما حكم اذيت منسوخ نيست ، چه زناكار را اذيت و ملامت مىكنند ، لكن تنها باذيت و ملامتش اكتفاء نمىكنند ، بلكه او را تازيانه مىزنند يا سنگسار مىكنند\r\n.\r\n\r\n","description":"","footnote":"","page_name":" 68 ","page_number":68},
  {"content":"\r\n\r\n\r\n[ سوره النساء ( 4 ) : آيات 17 تا 18 
  ]\r\nإِنَّمَا التَّوْبَةُ عَلَى اللَّهِ لِلَّذِينَ يَعْمَلُونَ السُّوءَ بِجَهالَةٍ ثُمَّ يَتُوبُونَ مِنْ قَرِيبٍ فَأُولئِكَ يَتُوبُ اللَّهُ عَلَيْهِمْ وَ كانَ اللَّهُ عَلِيماً حَكِيماً ( 17 ) وَ لَيْسَتِ التَّوْبَةُ لِلَّذِينَ يَعْمَلُونَ السَّيِّئاتِ حَتَّى إِذا حَضَرَ أَحَدَهُمُ الْمَوْتُ قالَ إِنِّي تُبْتُ الْآنَ وَ لا الَّذِينَ يَمُوتُونَ وَ هُمْ كُفَّارٌ أُولئِكَ أَعْتَدْنا لَهُمْ عَذاباً أَلِيماً ( 18 )\r\n« 1 »\r\n\r\nترجمه\r\nتنها توبه براى كسانى است كه بنادانى كار زشتى مرتكب شوند و به زودى توبه كنند . خداوند توبهء آنان را مىپذيرد و خداوند دانا و حكيم است .\r\nو كسانى كه مرتكب گناهان مىشوند و چون مرگ آنها فرا رسيد توبه مىكنند و آنهايى كه در حال كفر مىميرند توبه مقبول ندارند و براى آنها عذابى دردناك ، فراهم كرده‌ايم .\r\n\r\n\r\n","description":"","footnote":"\r\n( 1 ) آيه 17 و 18 سوره نساء جزء 4\r\n","page_name":" 69 ","page_number":69},
  {"content":"\r\n\r\n\r\nبيان آيهء 17 و 18\r\n\r\nلغت\r\nتوبه : اصل توبه بازگشت و حقيقت آن پشيمانى از كار زشت و عزم بر ترك آن است .\r\nاعتدنا : گفته شده است در اصل « اعددنا » بوده و تاء عوض از دال است يعنى آماده كرده‌ايم و برخى هم تاء آن را اصلى و از عتاد دانسته‌اند . عدى بن رفاع گويد :\r\n تاتيه اسلاب الاعزة عنوة * قمراً و يجمع للحروب عتادها \r\nيعنى : ساز و برگهاى جنگى و لباسهاى عزيزان مقتول بدست او مىآيند و سلاحهاى جنگى را براى جنگها گرد مىآورد . وقتى مىگويند : « عَتَدَ و عَتِدَ » منظور اسبى است كه مهياى جنگ است .\r\n\r\nاعراب\r\n الَّذِينَ يَمُوتُونَ  : محلا مجرور و عطف بر  « لِلَّذِينَ يَعْمَلُونَ »  است .\r\n\r\nمقصود\r\nچون خداوند در آيهء پيش خود را بصفت توبه پذيرى و رحم ، توصيف كرد ، اكنون در بارهء شرايط توبه سخن مىگويد .\r\n إِنَّمَا التَّوْبَةُ عَلَى اللَّهِ  : تنها توبه‌اى پيش خداوند مقبول است كه از طرف اشخاصى باشد كه از راه جهالت كار زشتى كنند و به زودى در صدد توبه برآيند . كلمهء « انما » هم داراى معنى نفى و هم داراى معنى اثبات است . يعنى توبه‌اى نيست مگر بر كسانى كه . . .\r\n لِلَّذِينَ يَعْمَلُونَ السُّوءَ  « بجهالة ثم يتوبون من قريب : در معناى جهالت ، وجوهى ذكر شده است :\r\n1 - هر معصيتى كه از انسان سر زند ، از راه جهالت است ، اگر چه از روى عمد\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nباشد زيرا اين جهل است كه انسان را به معصيت دعوت مىكند و معصيت را در نظر او آرايش مىدهد . ابن عباس و عطا و مجاهد و قتاده اين وجه را پذيرفته‌اند .\r\nامام صادق ( ع ) فرمود : هر گناهى كه انسان مرتكب شود ، اگر چه عالم باشد ، هنگامى كه معصيت پروردگار در دلش خطور مىكند ، جاهل است . خداوند از قول يوسف نقل كرده است كه :\r\n « هَلْ عَلِمْتُمْ ما فَعَلْتُمْ بِيُوسُفَ وَ أَخِيهِ إِذْ أَنْتُمْ جاهِلُونَ »  ( سوره يوسف آيه 89 ) يعنى آيا دانستيد هنگامى كه جاهل بوديد با يوسف و برادرش چه كرديد . در اينجا به برادران يوسف بواسطهء اينكه خواستند معصيت خدا كنند ، نسبت جهل داده شده است .\r\n2 - معناى جهالت اين است كه آنها بكنه كيفرى كه در عمل زشت است ، پى نبرده‌اند . اين وجه از فراء است .\r\n3 - جبائى گويد : مقصود اين است كه آنها جاهلند كه عملشان گناه است ، از اين رو گناه را مرتكب مىشوند ولى دليلى اقامه مىكنند كه آن عمل را از صورت گناه خارج مىسازد يا از ميزان قبح آن مىكاهد . رمانى اين وجه را ضعيف شمرده است . زيرا با عقيدهء مفسران مخالف و مستلزم اين است كه اگر كسى با علم بگناه ، مرتكب گناه شود توبه‌اش قبول نشود چه جملهء :  « إِنَّمَا التَّوْبَةُ . . . »  مفيد اين است كه توبه اختصاص بآنهايى دارد كه در آيه بيان شده است . ابو العاليه و قتاده گويند : صحابه اجتماع كرده‌اند بر اينكه : هر گناهى كه انسان مرتكب شود از روى جهالت است . زجاج گويد : گناه ، جهالت است بواسطهء اينكه انسان لذت فانى را بر لذت جاودانى ترجيح مىدهد . بنا بر اين آنها در انتخابشان جاهلند . مقصود از اين كه به زودى توبه مىكنند  ( ثُمَّ يَتُوبُونَ مِنْ قَرِيبٍ )  اين است كه پيش از مرگ توبه مىكنند چه ميان انسان و مرگ ، قرب است پس توبه وقتى قبول مىشود كه پيش از يقين بمرگ باشد . حسن و ضحاك و ابن عمر مىگويند :\r\nمقصود اين است كه پيش از مشاهدهء مرگ توبه كنند . سدى گويد : مقصود اين است كه در حال صحت و پيش از بيمارى و مرگ توبه كنند . از امير المؤمنين ( ع ) روايت شده است كه : پرسيدند اگر چند بار توبه كند و توبه را بشكند ، چطور ؟ فرمود : خدا او را\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nمىآمرزد . پرسيدند تا كى ؟ فرمود : تا وقتى كه شيطان حسرت بخورد . در كتاب « من لا يحضره الفقيه » است كه پيامبر گرامى در آخر يك خطبه فرمود : « كسى كه يك سال پيش از مرگ توبه كند خدا او را مىآمرزد » سپس فرمود : « يك سال زياد است ، كسى كه يك ماه پيش از مرگ توبه كند ، خدا توبه‌اش را مىپذيرد » سپس فرمود : « يك ماه زياد است ، اگر كسى يك روز پيش از مرگ توبه كند خدا او را مىآمرزد » سپس فرمود :\r\n« يك روز زياد است اگر كسى يك ساعت پيش از مرگ توبه كند خدا توبه‌اش را مىپذيرد » سپس فرمود : « يك ساعت زياد است اگر كسى توبه كند در حالى كه آخرين نفس او فرا رسيده است ، خداوند توبه‌اش را مىپذيرد » ثعلبى باسناد خود از عبادة بن صامت ، از پيامبر گرامى همين خبر را عيناً نقل كرده است ، جز اين كه در آخر آن گفته است : « يك ساعت بسيار است ، اگر كسى توبه كند پيش از لحظهء مرگ » و نيز باسناد خود از حسن روايت كرده است كه : « چون شيطان از آسمان طرد شد به خداوند عرض كرد : بعزت و جلالت سوگند كه از فرزندم آدم جدا نمىشوم تا وقتى كه روحش از كالبدش جدا شود فرمود :\r\nبعزت و جلالم سوگند . توبه را تا دم مرگ از بندگانم جدا نمىكنم .\r\n فَأُولئِكَ يَتُوبُ اللَّهُ عَلَيْهِمْ  : خدا توبهء ايشان را قبول مىكند .\r\n وَ كانَ اللَّهُ عَلِيماً حَكِيماً  : خداوند بمصالح بندگان دانا و در معاملهء خود با ايشان حكيم است .\r\n وَ لَيْسَتِ التَّوْبَةُ لِلَّذِينَ يَعْمَلُونَ السَّيِّئاتِ  : توبهء كسانى كه گناه مىكنند و توبه را تا دم مرگ به تاخير مىاندازند ، قبول نيست .\r\n حَتَّى إِذا حَضَرَ أَحَدَهُمُ الْمَوْتُ  : تا وقتى كه اسباب موت از قبيل ديدن ملك الموت و قطع اميد از زندگى و پيدا شدن حالت يأسى كه فقط خود شخص محتضر از آن آگاه است ، فراهم گردد ، بفكر توبه مىافتد و از كردار گذشتهء خود نادم مىشود .\r\n قالَ إِنِّي تُبْتُ الْآنَ  : مىگويد : اكنون توبه مىكنم در حالى كه ديگر وقت توبه گذشته است . اهل تاويل متفقند كه اين آيه شامل گنهكاران مسلمان است ، تنها ربيع معتقد است كه در بارهء منافقين است و اعتقادش نادرست است زيرا منافقين از جملهء\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nكفارند و در بارهء كفار در جملهء بعد مىفرمايد :\r\n وَ لَا الَّذِينَ يَمُوتُونَ وَ هُمْ كُفَّارٌ  : آنهايى كه در حال كفر مىميرند و پس از مرگ پشيمان مىشوند ، توبه ندارند .\r\n أُولئِكَ أَعْتَدْنا لَهُمْ عَذاباً أَلِيماً  : براى آنان عذابى دردناك فراهم كرده‌ايم .\r\nعلت اينكه خداوند توبهء انسان را در حال بيمارى و يأس از زندگى نمىپذيرد ، اين است كه در اين حالت براى ترك زشتىها و انجام كارهاى نيكو مجبور است و شخص مجبور تكليف ندارد و بر كار نيك و بد خود مستحق مدح يا ذم نيست و كسى كه تكليف از او برداشته شده است ، توبه‌اش صحيح نيست . به همين جهت است كه اهل آخرت تكليفى ندارند و توبه‌شان مقبول نيست .\r\nبرخى به ظاهر  « أَعْتَدْنا لَهُمْ عَذاباً أَلِيماً »  استدلال كرده‌اند بر اين كه : عقاب مؤمنانى كه مرتكب گناه كبيره شده و بدون توبه مرده‌اند حتمى است . لكن آنچه از آيه استنباط مىشود ، اين است كه معناى مهيا كردن عذاب براى ايشان ، آفرينش آتشى است كه در آن گرفتار خواهند شد . اين مطلب مسلم است و ظاهر آيه مقتضى اين است كه آنان مستوجب دخول آتش هستند ولى مقتضى اين نيست كه حتماً بر طبق استحقاق ايشان عمل خواهد شد ( چه بسا عفو خدا يا شفاعت شفاعت كنندگان شامل حالشان شود ) اين احتمال هم مىتوان داد كه : « اولئك » اشاره به آنهايى باشد كه با كفر مىميرند و بنا بر اين عذاب ، براى كسانى مهيا شده است كه اينطور بميرند ، نه گنهكارانى كه بى توبه بميرند يا دم مرگ توبه كنند ، چه در اين صورت ، مشار اليه دور خواهد بود و با بودن مشار اليه نزديك ، احتياجى به اينكه مشار اليه دور را قصد كنيم نداريم .\r\nاحتمال ديگرى كه ممكن است داد ، اين است كه : خداوند براى آنان عذاب آماده كرده است و اگر بخواهد عادلانه با آنها رفتار كند مستحق عذابند ولى اگر مشيتش به عفو تعلق گيرد ، از عذاب نجات مىيابند . فايدهء اين بيان اين است كه به آنها اعلام شود كه بر اثر چنين اعمالى مستحق عقاب مىشوند و موظفند كه خود را از آن ايمن\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nندانند شايد اين احتمال اين است كه خداوند مىفرمايد :  « وَ يَغْفِرُ ما دُونَ ذلِكَ لِمَنْ يَشاءُ »  ( سوره نساء آيهء 48 ) يعنى گناهان پايينتر از شرك را براى كسانى كه بخواهد مىآمرزد .\r\nچنين كسانى غير از مؤمنانى كه مرتكب گناه كبيره شده و بدون توبه مرده‌اند ، نيستند زيرا مؤمن مطيع و گنهكارى كه توبه كرده ، از اين جمله ، خارجند و خلافى نيست كه خداوند مومنانى را كه اهل طاعتند و معصيت كارانى كه توبه كرده‌اند ، عذاب نمىكند ، همچنين شخص كافر هم مشيت خداوند شامل حالش نمىشود و از آمرزش او محروم است زيرا خداوند خبر داده است كه اهل كفر را نمىآمرزد . پس اين مشيت فقط شامل حال مؤمنانى مىشود كه مرتكب گناه كبيره شده و بدون توبه مرده‌اند .\r\nربيع مىگويد : اين آيه بوسيله :  « وَ يَغْفِرُ ما دُونَ ذلِكَ لِمَنْ يَشاءُ »  نسخ شده است چه خداوند حكم كرده است كه براى گنهكاران عذابى دردناك مهيا كرده است و همان طورى كه نسخ در امر و نهى جايز است در چنين احكامى هم جايز است ولى نسخ در خبر جايز نيست . مثل اين كه : بگويد : « چنين و چنان بود » و بعد آن را نسخ كند و بگويد : « خير چنين و چنان نبود » بديهى است كه نظريه ربيع نادرست است . زيرا « اعتدنا . . . » بمنزلهء خبر است و همانطورى كه نسخ در خبر جايز نيست در چيزى كه بمنزلهء خبر است نيز روا نيست\r\n.\r\n\r\n","description":"","footnote":"","page_name":" 74 ","page_number":74},
  {"content":"\r\n\r\n\r\n[ سوره النساء ( 4 ) : آيه 19 
  ]\r\nيا أَيُّهَا الَّذِينَ آمَنُوا لا يَحِلُّ لَكُمْ أَنْ تَرِثُوا النِّساءَ كَرْهاً وَ لا تَعْضُلُوهُنَّ لِتَذْهَبُوا بِبَعْضِ ما آتَيْتُمُوهُنَّ إِلاَّ أَنْ يَأْتِينَ بِفاحِشَةٍ مُبَيِّنَةٍ وَ عاشِرُوهُنَّ بِالْمَعْرُوفِ فَإِنْ كَرِهْتُمُوهُنَّ فَعَسى أَنْ تَكْرَهُوا شَيْئاً وَ يَجْعَلَ اللَّهُ فِيهِ خَيْراً كَثِيراً ( 19 )\r\n« 1 »\r\n\r\nترجمه\r\nاى مردم مؤمن ، براى شما حلال نيست كه زنان را بدون ميلشان به ارث بريد و آنها را حبس مكنيد كه بعضى از آنچه بايشان داده‌ايد از ايشان بگيريد . مگر اين كه گناهى آشكار مرتكب شوند و با آنها به نيكى معاشرت كنيد كه شايد چيزى را مكروه بداريد و خداوند خير بسيارى در آن قرار دهد .\r\n\r\n\r\n","description":"","footnote":"\r\n( 1 ) - آيهء 19 سوره چهار نساء جزء 4\r\n","page_name":" 75 ","page_number":75},
  {"content":"\r\n\r\n\r\nبيان آيهء 19\r\n\r\nقرائت\r\nحمزه و كسايى « كره » بضم كاف ( همچنين در سورهء توبه و احقاف ) قرائت كرده‌اند و عاصم و ابن عامر و يعقوب در سورهء احقاف با آنها موافقت كرده‌اند . ديگران بفتح كاف خوانده‌اند . ابن كثير و ابو بكر عاصم « مبينة » بفتح ياء خوانده‌اند و ديگران بكسر ياء قرائت كرده‌اند . بروايت شواذ از ابن عباس بكسر ياء بدون تشديد ، قرائت شده است .\r\nكره ( بفتح كاف ) و كره ( بضم كاف ) دو لغتند مثل ضعف و ضعف و فقر و فقر و دف و دف .\r\n\r\nلغت\r\nعضل : تضييق و منع از تزويج ، اصل اين كلمه از امتناع است مثل :\r\n« عضلت الدجاجة ببيضتها » يعنى تخم‌گذارى براى مرغ دشوار شد و « عضل الفضاء بالجيش الكثير » يعنى بر اثر زيادى لشكر فضا تنگ شد .\r\n« داء عضال » يعنى دردى كه خوب نمىشود .\r\nفاحشة : زشتى ، اين كلمه مثل عاقبت و عافيت مصدر است . ابو عبيده گويد :\r\nفاحشه « ننگ و فحش « قبيح » است .\r\nمعاشرت : مصاحبت .\r\n\r\nاعراب\r\n أَنْ تَرِثُوا النِّساءَ  : محلا مرفوع و فاعل « لا يحل » است . كرهاً : مصدرى است كه جانشين حال شده است . لا تعضلو : ممكن است منصوب و عطف بر  « أَنْ تَرِثُوا »  بمعنى « و لا ان تعضلو » باشد و ممكن است مجزوم و فعل نهى باشد .\r\n\r\n","description":"","footnote":"","page_name":" 76 ","page_number":76},
  {"content":"\r\n\r\n\r\nشان نزول\r\n1 - گفته‌اند : ابو قيس اسلت بمرد و پسرش محصن لباس خود را بر همسرش كبشيهء دختر معن افكند و نكاح او را تيول خود ساخت و او را ترك كرد و از دادن نفقهء او خوددارى نمود . زن خدمت پيامبر گرامى آمد و عرض كرد : نه از شوهرم ارثى بردم و نه آزادم گذارده‌اند كه همسرى اختيار كنم ، از اين رو آيهء شريفه نازل گرديد . اين مطلب از مقاتل است و از امام باقر ( ع ) نيز روايت شده .\r\n2 - برخى گفته‌اند : رسم مردم جاهليت اين بود كه هر گاه مردى مىمرد . پسر ( از زن ديگرش ) يا وليش لباسى بر زنش مىافكندند و مثل اموال ميت ، زن را ارث قرار مىداد . سپس يا خودش با او ازدواج مىكرد ، بدون اينكه مهرى به او بدهد يا او را به ديگرى مىداد و مهرش را مىگرفت . اين آيه براى نهى از اين كار نازل شد . حسن و مجاهد چنين گفته‌اند و ابو الجارود روايتى به همين مضمون از امام باقر « ع » نقل كرده است .\r\n3 - ابن عباس گويد : آيه در بارهء مردى نازل شده است كه داراى زنى بود و او را دوست نمىداشت و بر او سخت مىگرفت كه مهر خود را ببخشد و خدا او را از اين كار نهى كرد .\r\n4 - زهرى گويد : در بارهء مردى نازل شد كه زن را پيش خود زندانى كرده بود و بدون اينكه حاجتى به او داشته باشد ، منتظر مرگش بود تا مالش را به ارث ببرد . اين مطلب نيز از امام باقر ( ع ) روايت شده است .\r\n\r\nمقصود\r\nخداوند از عادات مردم جاهليت ، در بارهء يتيمان و اموال ، در گذشته نهى كرد .\r\nاكنون در صدد نهى از سنتهايى است كه عرب در بارهء زنان داشت .\r\n يا أَيُّهَا الَّذِينَ آمَنُوا  : اى مردم مؤمن  لا يَحِلُّ لَكُمْ  : در دين شما روا نيست  أَنْ تَرِثُوا النِّساءَ كَرْهاً  : كه زنان را به ارث بريد و با عدم رضايتشان با آنها نكاح كنيد . گفته شده است : يعنى حق نداريد آنها را زندانى كنيد بخاطر طمعى كه در ميراث آنان داريد . و نيز گفته شده است : يعنى حق نداريد با آنها بد رفتارى كنيد كه مالشان\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nرا به شما دهند ، يا مهرشان را به شما ببخشند ، يا بميرند و از آنها ارث ببريد .\r\n وَ لا تَعْضُلُوهُنَّ :  آنها را حبس مكنيد و گفته شده است : يعنى آنها را از ازدواج منع مكنيد .\r\n لِتَذْهَبُوا بِبَعْضِ ما آتَيْتُمُوهُنَّ  : كه بعضى از آنچه به ايشان داده‌ايد ، بدست آوريد .\r\nدر بارهء اين نهى چهار قول است :\r\n1 - ابن عباس و قتاده و سدى و ضحاك گويند : نهى متوجه شوهر است كه بايد اگر احتياجى بزن ندارد او را رها كند و او را نگه ندارد كه ناچار شود قسمتى از مال خود را ببخشد . روايتى از امام صادق ( ع ) به همين مضمون وارد شده است .\r\n2 - حسن گويد : منظور وارث است كه نبايد مثل مردم جاهليت ، زن را از ازدواج منع كند .\r\n3 - ابن زيد گويد : منظور كسى است كه زن خود را طلاق داده است . او نبايد مثل قريش در جاهليت ، رفتار كند كه زن شرافتمندى را نكاح مىكردند و اگر زن با آنها موافقت نمىكرد ، از او جدا مىشدند به اين شرط كه جز باذن ايشان با مردى ازدواج نكند و بر اين شرط گواه مىگرفتند و يادداشتى مىنوشتند . هر گاه كسى بخواستگارى زن مىآمد ، اگر شوهر اولى را راضى مىكرد ، اجازه‌اش مىداد و اگر راضى نمىكرد ، او را از ازدواج منع مىكرد . خداوند از اين كار منع فرمود .\r\n4 - مجاهد گويد : منظور ولى است كه بايد زن را از ازدواج منع نكند . قول نخست ، صحيحتر است .\r\n إِلَّا أَنْ يَأْتِينَ بِفاحِشَةٍ مُبَيِّنَةٍ  : جز اينكه فاحشهء آشكارى مرتكب شوند . در اين باره دو قول است :\r\n1 - حسن و ابو قلابه و سدى گفته‌اند : يعنى مگر اين كه زنا كنند پس اگر شوهر اطلاع يافت كه زنش زنا كرده ، مىتواند از او درخواست پول كند .\r\n2 - ابن عباس گويد : فاحشه يعنى نشوز و خوددارى زن از اداى وظائف همسرى .\r\nبهتر اين است كه آيه را حمل كنيم بر هر معصيتى . چنان كه از امام باقر ( ع ) نيز\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nروايت شده و مختار طبرى نيز همين است .\r\nدر بارهء اين كه اين استثناء از چيست ، اختلاف كرده‌اند : مفسران گويند استثناء از اخذ مال است . اصم گويد : پيش از آنى كه براى زنان حدى تعيين شود ، كيفر زناكارى آنان دادن پول بود ، سپس نسخ شد . ابو على جبايى و ابو مسلم گويند : استثناء از حبس و امساك است جز اين كه ابو على آيه را منسوخ مىداند .\r\n وَ عاشِرُوهُنَّ بِالْمَعْرُوفِ  : با آنها درآميزيد به نيكى : اداء حقوق ايشان ، اعم از انصاف در قسمت ، نفقه و خوبى سخن و رفتار . گفته‌اند : معروف اين است كه او را نزند و سخن بد به او نگويد و با او گشاده‌رو باشد و گفته‌اند مقصود اين است كه هرطور او رفتار مىكند مرد هم همانطور رفتار كند .\r\n فَإِنْ كَرِهْتُمُوهُنَّ  : اگر از صحبت و نگاهدارى ايشان كراهت داريد .\r\n فَعَسى أَنْ تَكْرَهُوا شَيْئاً وَ يَجْعَلَ اللَّهُ فِيهِ خَيْراً كَثِيراً  : ممكن است چيزى را مكروه شماريد و خداوند براى شما در آن خير بسيارى قرار بدهد مثل اينكه فرزندى به شما دهد يا محبت او را در دل شما قرار دهد . ابن عباس و مجاهد چنين گفته‌اند . پس مقصود اين است كه : در طلاق آنها عجله مكنيد ، شايد خداوند خير بسيارى براى شما در ايشان قرار دهد . در اين آيه مردان تشويق شده‌اند كه نسبت بزنانى كه به آنها بى علاقه هستند ، شكيبا باشند و با اينكه از مصاحبت ايشان كراهت دارند ، در صورتى كه ضرر بدنى يا دينى يا مالى متوجهشان نباشد ، آنها را نگهدارى كنند .\r\nممكن است ضمير « فيه » به آنچه مكروه است برگردد يعنى : شايد خداوند در آنچه مكروه مىشماريد خير بسيارى قرار دهد و اين معنى با معناى اول فرقى ندارد .\r\nاصم گويد : يعنى خداوند در فراق شما از ايشان خير بسيارى قرار مىدهد .\r\nگفته است نظير آن :  « وَ إِنْ يَتَفَرَّقا يُغْنِ اللَّهُ كُلًّا مِنْ سَعَتِهِ »  است ( سوره نساء آيه 130 ) يعنى اگر جدا شوند خداوند از گشايش خود هر كدام را بىنياز مىسازد . قاضى گويد :\r\nاين مطلب بعيد است . زيرا خداوند تشويق كرده است كه مردان مصاحبت خود را با زنها ادامه دهند . چگونه آنها را بر مفارقت تشويق مىكند ؟ !\r\n\r\n","description":"","footnote":"","page_name":" 79 ","page_number":79},
  {"content":"\r\n\r\n\r\n[ سوره النساء ( 4 ) : آيات 20 تا 21 
  ]\r\nوَ إِنْ أَرَدْتُمُ اسْتِبْدالَ زَوْجٍ مَكانَ زَوْجٍ وَ آتَيْتُمْ إِحْداهُنَّ قِنْطاراً فَلا تَأْخُذُوا مِنْهُ شَيْئاً أَ تَأْخُذُونَهُ بُهْتاناً وَ إِثْماً مُبِيناً ( 20 ) وَ كَيْفَ تَأْخُذُونَهُ وَ قَدْ أَفْضى بَعْضُكُمْ إِلى بَعْضٍ وَ أَخَذْنَ مِنْكُمْ مِيثاقاً غَلِيظاً ( 21 )\r\n« 1 »\r\n\r\nترجمه\r\nو اگر خواستيد همسران خود را تبديل كنيد و يكى از ايشان را مال بسيارى داده‌ايد ، چيزى از وى مگيريد . آيا مال را مىگيريد ، حال آنكه بهتان و گناهى آشكار است ؟\r\nو چگونه مال را از ايشان مىگيريد در حالى كه با يكديگر تماس گرفته و خلوت كرده‌ايد و از شما عهد و پيمانى محكم گرفته‌اند ؟\r\n\r\n\r\n","description":"","footnote":"\r\n( 1 ) - آيهء 20 و 21 و سورهء نساء جزء چهارم سوره 4\r\n","page_name":" 80 ","page_number":80},
  {"content":"\r\n\r\n\r\nبيان آيهء 20 و 21\r\n\r\nلغت\r\nقنطار : مال بسيار ، اين كلمه از قنطره بمعنى ، پل گرفته شده . قنطر بمعنى داهيه نيز از همان است زيرا در بزرگى به پل شبيه است مىگويند : « قنطر فى الامر » يعنى بدون اينكه حاجتى باشد او را در كلام بزرگ ساخت .\r\nبهتان : دروغ و نسبت ناروا ، اصل اين كلمه از تحير است مثل :  فَبُهِتَ الَّذِي كَفَرَ  ( سوره بقره 258 ) يعنى شخص كافر بواسطه نداشتن دليل متحير شد . بنا بر اين بهتان ، آن دروغى است كه صاحب خود را بواسطهء بزرگى خود حيران مىسازد .\r\nافضاء : رسيدن دو چيز به يكديگر بطورى كه يكديگر را لمس كنند . اصل اين كلمه از فضاست كه به معناى گشادى است .\r\n\r\nاعراب\r\nبهتانا : مصدرى است كه جاى حال نشسته . و اثما : نيز همين حالت را دارد يعنى : « ا تأخذونه مباهتين و آثمين »\r\n\r\nمقصود\r\nخداوند در آيهء پيش مردم را تشويق كرد كه زنان خود را با حسن معاشرت نگهدارى كنند . اكنون بمردانى كه مىخواهند زنان را طلاق گفته و همسران ديگر اختيار كنند . مىفرمايد :\r\n وَ إِنْ أَرَدْتُمُ اسْتِبْدالَ زَوْجٍ مَكانَ زَوْجٍ  : و اگر خواستيد زنى را بجاى زنى ديگر قرار دهيد .\r\n وَ آتَيْتُمْ إِحْداهُنَّ قِنْطاراً  : و زنى را كه طلاق مىدهيد ، مال بسيارى داده‌ايد .\r\nبنا بر آنچه كه در بارهء كلمهء قنطار گفته شده : قنطار ، پوست گاوى است كه پر از طلا\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nكرده باشند يا ديهء خون انسان است يا . . . در اين باره در اوايل سوره آل عمران بحث كرده‌ايم .\r\n فَلا تَأْخُذُوا مِنْهُ شَيْئاً  : از آنچه به او داده‌ايد ، چيزى پس مگيريد .\r\n أَ تَأْخُذُونَهُ بُهْتاناً وَ إِثْماً مُبِيناً  : اين استفهام انكارى است يعنى : آنچه از آنها مىگيريد ، باطل و ظلم و گناهى واضح است . بقولى معناى آن اين است كه : آيا با انكار اينكه زن مالك آن مال است ، مال را از او ميگيريد ؟ اين انكار ، بهتان شمرده مىشود ، زيرا شوهر وقتى كه بناحق ، منكر ، مالكيت زن مىشود ، در حقيقت دروغ و تهمت بسته است .\r\nبرخى گفته‌اند : با اين كه گرفتن مال زن در هر حال نارواست ، خواه مرد بخواهد او را طلاق دهد و همسرى ديگر اختيار كند و خواه نخواهد . چرا در صورت طلاق ، گرفتن آنچه به زن داده شده ، مورد نهى قرار گرفته است ؟\r\nجواب اين است كه : در موقع تغيير همسران اين توهم پيش مىآيد كه مىتوانند آنچه به اولى داده شده ، از او بگيرند و به دومى بدهند . خداوند بيان فرمود كه اين كار روا نيست و اشكال را بر طرف ساخت و مقصود اين است كه اگر خواستيد از همسرتان جدا بشويد ، چه بجاى او ديگرى قرار دهيد ، بايد آنچه به او داده‌ايد از او نگيريد .\r\n وَ كَيْفَ تَأْخُذُونَهُ وَ قَدْ أَفْضى بَعْضُكُمْ إِلى بَعْضٍ  : چگونه مال را از ايشان مىگيريد در حالى كه با يكديگر تماس گرفته و خلوت كرده‌ايد ؟ كلمهء افضاء كنايه از مجامعت است چنان كه ابن عباس و مجاهد و سدى گفته‌اند و برخى گفته‌اند منظور از افضا خلوت صحيح است : اگر چه مجامعتى صورت نگيرد . علت اين كه خلوت را افضاء ناميده ، اين است كه در موقع خلوت ، براى مجامعت مانعى وجود ندارد . اصحاب ما هر دو قول را روايت كرده‌اند .\r\nدر تفسير كلبى از ابن عباس است كه : افضاء ، اين است كه زن و مرد در يك بستر جمع شوند ، اعم از اينكه مجامعت كنند يا نكنند . در هر دو حالت مهر بر شوهر واجب مىشود .\r\n\r\n","description":"","footnote":"","page_name":" 82 ","page_number":82},
  {"content":"\r\n\r\n وَ أَخَذْنَ مِنْكُمْ مِيثاقاً غَلِيظاً  : و آنها از شما پيمانى درشت گرفته‌اند . در اين اقوالى است .\r\n1 - منظور از ميثاق غليظ آن عهدى است كه در موقع ازدواج ، مرد مىبندد كه زن را به نيكى نگهدارى كند و به نيكى رهايش سازد . حسن : ابن سيرين ، ضحاك ، قتاده سدى چنين گفته‌اند و روايتى هم از امام باقر ( ع ) به همين مضمون نقل شده است .\r\n2 - مجاهد و زيد گفته‌اند : مقصود « از ميثاق غليظ » همان نكاحى است كه زن را بر مرد حلال ساخته است .\r\n3 - پيامبر گرامى فرمود : يعنى ايشان را بعنوان امانت الهى گرفتيد و با كلمهء خدا بر خويش حلال ساختيد .\r\nدر باره اين دو آيه سه قول است :\r\n1 - اين دو آيه نسخ نشده‌اند و بنا بر اين شوهر نمىتواند چيزى از زن مطالبه كند . در طلاق خلعى اين مطالبه مانعى ندارد زيرا در اين مورد ، كراهت از جانب زن است و شوهر ناگزير است كه وى را طلاق دهد و زن ديگرى اختيار كند . پس حكم اين دو آيه ، با حكم طلاق خلع ناسازگار نيست و حكم اين دو آيه با حكم آيهء خلع ، نسخ نشده است . عقيده بيشتر مفسران همين است .\r\n2 - بكير بن بكر بن عبد اللَّه مزنى گويد : اين دو آيه نسخ نشده‌اند و مرد نمى تواند چيزى از زن مطالبه كند حتى در مورد طلاق خلع .\r\n3 - اين دو آيه بوسيله :  « فَإِنْ خِفْتُمْ أَلَّا يُقِيما حُدُودَ اللَّهِ فَلا جُناحَ عَلَيْهِما فِيمَا افْتَدَتْ بِهِ . . . »  اگر ترسيديد كه زن و شوهر اقامهء حدود خدا را نكنند ، گناهى بر آن دو نيست كه در مقابل مالى كه زن مىدهد ، طلاق بگيرد .\r\nعقيده حسن همين است .\r\nسورهء بقره 229 يعنى نسخ شده‌اند\r\n.\r\n\r\n","description":"","footnote":"","page_name":" 83 ","page_number":83},
  {"content":"\r\n\r\n\r\n[ سوره النساء ( 4 ) : آيه 22 
  ]\r\nوَ لا تَنْكِحُوا ما نَكَحَ آباؤُكُمْ مِنَ النِّساءِ إِلاَّ ما قَدْ سَلَفَ إِنَّهُ كانَ فاحِشَةً وَ مَقْتاً وَ ساءَ سَبِيلاً ( 22 )\r\n« 1 »\r\n\r\nترجمه\r\nو با زنانى كه در نكاح پدرانتان بوده‌اند نكاح نكنيد مگر آنچه گذشته است .\r\nاين كار ، زنا و موجب خشم خدا و بد راهى است .\r\n\r\n\r\n","description":"","footnote":"\r\n( 1 ) - آيهء 22 سورهء نساء جزء چهارم\r\n","page_name":" 84 ","page_number":84},
  {"content":"\r\n\r\n\r\nبيان آيهء 22\r\n\r\nلغت\r\nنكاح : عقد زناشويى ، وطى . به هر دو معنى در قرآن استعمال شده است مثل :\r\n « وَ أَنْكِحُوا الْأَيامى مِنْكُمْ »  ( سوره نور 32 يعنى عزبانتان را همسر دهيد )  « الزَّانِي لا يَنْكِحُ إِلَّا زانِيَةً أَوْ مُشْرِكَةً »  ( سوره نور 3 يعنى زناكار جز با زنى كه زناكار يا مشرك باشد ، همبسترى نميكند ) در حديث است كه :\r\n« ملعون من نكح يده و ملعون من نكح بهيمة »\r\nيعنى ملعون است كسى كه استمنا كند يا به حيوانى نزديك شود . شاعر گويد :\r\n كبكر تشهى لذيذ النكاح * و تفزع من صولة الناكح \r\nيعنى مانند دوشيزه‌اى كه از آميزش ، لذت مىبرد و از صولت مردى كه با او در آميخته ، مىنالد .\r\nاصل كلمه نكاح ، جمع شدن است . چنان كه گفته‌اند : « انكحنا الفرا فسنرى » يعنى الاغهاى وحشى را جمع ساختيم و به زودى مىبينيم .\r\nمقت : خشم گرفتن از كار زشتى كه شخص مرتكب مىشود .\r\n\r\nاعراب\r\n إِلَّا ما قَدْ سَلَفَ  : استثناى منقطع است چه استثناى ماضى از مستقبل صحيح نيست مثل :  « لا يَذُوقُونَ فِيهَا الْمَوْتَ إِلَّا الْمَوْتَةَ الْأُولى »  يعنى در آنجا مرگ نمىچشند جز مرگ اول ( سوره دخان 56 ) يعنى « لكن ما قد سلف فلا جناح عليكم » لكن آنچه گذشته ، گناهى بر شما نيست .\r\nكان : مبرد گويد جايز است كه زايده باشد يعنى : « انه فاحشة » ( اين كار فاحشه است ) وى به اين شعر ، استشهاد كرده است :\r\n\r\n","description":"","footnote":"","page_name":" 85 ","page_number":85},
  {"content":"\r\n\r\n فكيف اذا حللت بدار قوم * و جيران لنا كانوا كرام \r\nيعنى چگونه است هنگامى كه وارد شوم در خانهء قوم و همسايگان كريممان ( كانوا زايد است ) زجاج گويد : اين مطلب غلط است چه اگر « كان » زايده بود ، خبر آن منصوب نمىشد ، بدليل همان بيتى كه بدان استناد جسته است .\r\nعلى بن عيسى گويد : « كان » براى اين آمده است كه دلالت كند بر اينكه نكاح با همسر پدر ، قبلا هم فاحشه بوده است .\r\nو ساء سبيلا : « سبيلا » تميز است و فاعل « ساء » ضمير مستتر و مفسر آن « سبيل » است و مخصوص بضم حذف شده است . يعنى : اين راه ، بد راهى است .\r\n\r\nشان نزول\r\nابن عباس و قتاده و عكرمه و عطا گفته‌اند : اين آيه در بارهء روش مردم جاهليت نازل شده است كه با همسر پدر ازدواج مىكردند . گفته‌اند : صنوان بن اميه با همسر پدر ، فاخته دختر اسود بن مطلب و منظور بن ريان بن مطلب با همسر پدرش مليكه دختر خارجه ازدواج كرد .\r\nاشعث بن سوار مىگويد ، ابو قيس كه يكى از انصار و مردى صالح بود درگذشت و پسرش قيس از همسرش خواستگارى كرد . وى گفت : من ترا فرزند خويش مىشمارم و تو در ميان قوم خود مردى صالح هستى . من خدمت پيامبر گرامى مىروم و كسب تكليف مىكنم . سپس نزد پيامبر رفت و ماجرا را شرح داد . پيامبر فرمود : بخانه‌ات بازگرد و اين آيه نازل گرديد .\r\n\r\nمقصود\r\nقبلا در بارهء شرائط نكاح ، دستوراتى داده شد . اكنون به بيان كسانى كه ازدواج با آنها صحيح است يا صحيح نيست پرداخته ، مىفرمايد :\r\n وَ لا تَنْكِحُوا ما نَكَحَ آباؤُكُمْ مِنَ النِّساءِ  : با كسانى كه پدران شما آنها را بهمسرى گرفته‌اند ازدواج مكنيد . برخى گفته‌اند : منظور اين است كه با زنانى كه پدرانتان با آنها\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nآميزش كرده‌اند ، ازدواج مكنيد . بر شما حرام است آنچه كه مردم جاهليت مرتكب مىشدند و با همسر پدر ازدواج مىكردند . اين قول از ابن عباس و قتاده و عطا و عكرمه است .\r\nطبرى مىگويد : تقدير اين است : « لا تنكحوا نكاح آبائكم » يعنى مثل پدرانتان نكاح مكنيد . بنا بر اين « ما نكح » تاويل بمصدر برده مىشود و منظور اين است كه بايد از نكاح با حليلهء پدران و هر نكاح فاسدى خوددارى كرد . در معناى اول « ما » موصول و احتياج دارد به اينكه از جمله صله ، عائدى به آن بازگردد ولى طبرى مىگويد : بهتر اين است كه « ما » مصدرى باشد چه اگر مراد نهى از ازدواج با حليلهء پدران بوده بايد بگويد : « لا تنكحوا من نكح آبائكم » يعنى با كسانى كه پدرانتان با آنها نكاح كرده‌اند ، نكاح مكنيد .\r\nاز اين مطلب چنين پاسخ داده‌اند كه « ما » كنايه از جنس است و « من النساء » مفسر آن است « 1 » . مثل : « لا تاخذ ما اخذ ابوك من الاماء » يعنى كنيزانى را كه پدرت گرفته مگير .\r\n إِلَّا ما قَدْ سَلَفَ  : مىفرمايد ازدواجهايى كه در گذشته با همسران پدران كرده‌ايد مؤاخذه ندارد . برخى گفته‌اند ، يعنى آنچه گذشته ، به حال خود باقى گذاريد و رها مكنيد كه براى شما جايز است . بلخى مىگويد : اين قول خلاف اجماع و دين اسلام است برخى گفته‌اند : يعنى گذشته را اجتناب و ترك كنيد . اين معنى از قطرب است . برخى گفته‌اند : استثناى آنچه گذشته ، به اين ملاحظه است كه معلوم باشد كه قبلا هم اين كار براى ايشان مباح نبوده است :\r\n إِنَّهُ كانَ فاحِشَةً وَ مَقْتاً  : اين كار زناست و موجب بغض پروردگار مىشود . هاء « انه » ممكن است به نكاحى كه از آن نهى شده است برگردد . يعنى : نكاح با همسر پدر\r\n\r\n\r\n","description":"","footnote":"\r\n( 1 ) - اگر در آيهء شريفه « من النساء » ذكر نشده بود احتمال طبرى قابل توجيه بود . لكن با توجه به اين كلمه و تفسير آن از « ما نكح » كاملا روشن است كه مراد همان معنىهاى اول است و دستور مىدهد كه آن سنت جاهليت را ترك كنند و با همسران پدران ازدواج ننمايند .\r\n","page_name":" 87 ","page_number":87},
  {"content":"\r\n\r\nزنا و . . . است و ممكن است به نكاحى كه از جاهليت ، انجام مىگرفت ، برگردد ، يعنى كارى كه مردم جاهليت مىكردند ، زنا و موجب خشم پروردگار بود و پيامبران پيشين حرمت آن را به شما ابلاغ كرده بودند و شما از حرمت آن با خبر بوديد . البته معناى اول قوىتر است و جبايى نيز همين را اختيار كرده و گفته است : سلامت از آنچه گذشته اين است كه توبه كنند و از زن پدر خود جدا گردند .\r\nبلخى مىگويد : هر نكاح محرمى زنا نيست ، زيرا زنا فعل مخصوصى است كه از يك طريقه و سنت معينى پيروى نمىكند و تابع آداب و سنن زندگى انسانهاست ، لذا بمردم مشركى كه در جاهليت ، به دنيا آمده‌اند ، زنا زاده نمىگويند و همچنين فرزندان اهل ذمه ( يعنى اهل كتاب ) و كسانى كه با مسلمانان عهد و پيمانى دارند ، زنازاده نيستند چه آنها نيز در ميان خود عقد مخصوصى دارند كه بر طبق آن با يكديگر ازدواج مىكنند « 1 »\r\n\r\n\r\n","description":"","footnote":"\r\n( 1 ) - همانطورى كه مؤلف اشاره مىكند ، بايد توجه داشته باشيم كه تمام جوامع بشرى ، معتقدند كه آميزش زن و مرد ، بايد در چهار چوبهء مقررات مخصوصى محدود گردد تا جلو هرج و مرج و فساد و اختلاط انساب گرفته شود . بدون ترديد اديان آسمانى در ايجاد اين عقيده در ميان انسانها نقش بسيار مهمى ايفا كرده‌اند و نتيجهء آن با توجه به مسئوليت و وظايف به ترتيبى كه بر عهدهء خانواده است به خوبى روشن مىگردد . اطفالى كه از محيط انس و صميميت خانواده ، بواسطهء حرام زاده بودن يا جهاتى ديگر محرومند ، نه تنها روى سعادت را نمىبينند بلكه افرادى تبهكار نيز خواهند شد .\r\nعلاوه بر اين براى خود زنان و مردان نيز محيط خانواده كانونى از صفا و صميميت و حرارت است كه مىتوانند در آنجا تمدد اعصاب كرده ، ناراحتيها و خستگيهاى روزانه را به كلى فراموش كنند و از ياد ببرند .\r\nاسلام بر اساس فوايد مهمى كه خانواده دارد ، به اين واحد كوچك اجتماعى بسيار اهميت مىدهد و در عين حال به مقررات و سنن جوامع بشرى احترام مىكند و خانواده‌هايى را كه به پيروى از سنن ديگرى بوجود آمده‌اند به رسميت مىشناسد و فرزندان آنها را هم حلال‌زاده مىداند ، چه آن نتايجى كه مورد نظر اسلام است ، يعنى تربيت اولاد و عدم اختلاط انساب و فوايد ديگر ، از آنها نيز بدست مىآيد .\r\nبديهى است كه بنا بر اين حساب ، هر جامعه‌اى پيرو هر سنتى كه باشد ، آميزشهايى كه در خارج از چهار چوبهء مقرراتش انجام گيرد ، زنا مىشمارد .\r\n","page_name":" 88 ","page_number":88},
  {"content":"\r\n\r\n وَ ساءَ سَبِيلًا  : اين ازدواج فاسد ، راه بدى است .\r\nاز اين آيه استنباط مىشود كه زنى كه در ازدواج پدر انسان بوده است ، نمىتوان با او ازدواج كرد . خواه پدر با او آميزش كرده باشد يا نكرده باشد . اين مطلب اتفاقى است .\r\nاختلاف در اين است كه اگر مردى با زنى زنا كرد ، آيا آن زن بر پسر او حرام مىشود يا نه ؟ از عموم آيه مىتوان استفاده كرد كه در اين فرض هم حرام است زيرا كلمهء نكاح بمعنى وطى هم به كار رفته است و اصل در معناى نكاح همين است و استعمال نكاح در عقد فرع است ، بنا بر اين سزاوار است كه كلمهء « نكاح » را در آيه شريفه ، بر هر دو معنى حمل كنيم .\r\nنكتهء ديگر اين است كه : همانطورى زن پدر بر پسر حرام است ، زن پدر پدر و . . .\r\nبر پسر و پسر پسر و . . . حرام است و در اين مساله خلافى نيست\r\n.\r\n\r\n","description":"","footnote":"","page_name":" 89 ","page_number":89},
  {"content":"\r\n\r\n\r\n[ سوره النساء ( 4 ) : آيه 23 
  ]\r\nحُرِّمَتْ عَلَيْكُمْ أُمَّهاتُكُمْ وَ بَناتُكُمْ وَ أَخَواتُكُمْ وَ عَمَّاتُكُمْ وَ خالاتُكُمْ وَ بَناتُ الْأَخِ وَ بَناتُ الْأُخْتِ وَ أُمَّهاتُكُمُ اللاَّتِي أَرْضَعْنَكُمْ وَ أَخَواتُكُمْ مِنَ الرَّضاعَةِ وَ أُمَّهاتُ نِسائِكُمْ وَ رَبائِبُكُمُ اللاَّتِي فِي حُجُورِكُمْ مِنْ نِسائِكُمُ اللاَّتِي دَخَلْتُمْ بِهِنَّ فَإِنْ لَمْ تَكُونُوا دَخَلْتُمْ بِهِنَّ فَلا جُناحَ عَلَيْكُمْ وَ حَلائِلُ أَبْنائِكُمُ الَّذِينَ مِنْ أَصْلابِكُمْ وَ أَنْ تَجْمَعُوا بَيْنَ الْأُخْتَيْنِ إِلاَّ ما قَدْ سَلَفَ إِنَّ اللَّهَ كانَ غَفُوراً رَحِيماً ( 23 )\r\n« 1 »\r\n\r\nترجمه\r\nحرام است بر شما مادرانتان و دخترانتان و خواهرانتان و عمه‌هايتان و خاله‌هايتان و دختران برادر و دختران خواهر و مادرانتان كه شيرتان داده‌اند و خواهرانتان كه با هم از يك پستان شير خورده‌ايد و مادران زنانتان و دختران همسرانتان كه در تربيت شما هستند و با مادرانشان آميزش كرده‌ايد و اگر آميزش نكرده‌ايد ، گناهى بر شما نيست و همسران فرزندانى كه از پشت شما هستند و جمع كردن ميان دو خواهر ، مگر آنچه كه گذشته است . خداوند آمرزنده و رحيم است .\r\n\r\n\r\n","description":"","footnote":"\r\n( 1 ) - آيه 23 سوره نساء جزء 4\r\n","page_name":" 90 ","page_number":90},
  {"content":"\r\n\r\n\r\nبيان آيهء 23\r\n\r\nلغت\r\nربائب : جمع ربيبه ، دختر همسر از شوهرى ديگر . علت اينكه او را ربيبه ناميده‌اند اين است كه شخص او را تربيت مىكند . پس ربيبه بمعنى مربوبه ( تربيت شده ) است . مثل قتيله بمعنى مقتوله ( كشته ) چنين دخترى را ربيبه مىنامند ، خواه شخص او را تربيت كرده باشد يا نكرده باشد زيرا وقتى كه با مادرش ازدواج مىكند ، مادر از لحاظ تربيت تابع اوست و دختر تابع مادر . بنا بر اين ربيبهء وى شمرده مىشود .\r\nعرب اسم فاعل و مفعول را بر آنكه الان متصف به صفتى است يا مجداً متصف مىشود ، اطلاق مىكند مثلا به كسى كه هنوز كشته نشده مىگويند : « مقتول » در صورتى كه در معرض قتل باشد و مىگويند : « هذا اضحية » يعنى اين قربانى است در صورتى كه براى قربانى كردن آماده شده باشد . گاهى به شوهر زن گفته مىشود ربيب پسر زن ، در اين صورت ، ربيب به معناى فاعل يعنى تربيت كنندهء پسر زن .\r\nحلائل : جمع حليله ، اين كلمه از حلال مشتق است يعنى زنى كه آميزش با او حلال است . اما مذكر آن « حليل » و جمع آن « احله » مىشود مثل « عزيز » و « اعزه » زن و مرد را حليل و حليله مىنامند بخاطر اينكه آميزش آنها با يكديگر حلال است . برخى گفته‌اند : كلمه از حلول به معناى ورود ، مشتق است بملاحظهء اينكه هر كدام در بستر ، بر يكديگر وارد مىشوند .\r\n\r\nمقصود\r\nاكنون خداوند به بيان زنانى كه نمىتوان با آنها ازدواج كرد ، مىپردازد و مىفرمايد :\r\n حُرِّمَتْ عَلَيْكُمْ أُمَّهاتُكُمْ  : حتماً در اينجا چيزى حذف شده است چه حرمت ، به\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nذات شيء تعلق نمىگيرد پس اگر بگويند حرام است بر شما مادرانتان ، يعنى حرام است ازدواج شما با مادرانتان . چنان كه در آيه :  « حُرِّمَتْ عَلَيْكُمُ الْمَيْتَةُ وَ الدَّمُ »  ( سورهء مائده 3 ) مىگويد حرام است بر شما مردار و خون ، يعنى حرام است بر شما خوردن مردار و خون . هر زنى كه نسبت انسان از راه ولادت به او منتهى شود ، خواه بلا واسطه خواه با واسطهء پدر و مادر و . . . مادر شمرده مىشود .\r\n وَ بَناتُكُمْ  : نكاح با دخترانتان ، خواه دختر خود شما باشد يا دختر دختر يا دختر پسرتان ، حرام است .\r\n وَ أَخَواتُكُمْ  : اخوات جمع اخت است ، هر زنى كه با انسان از يك پدر يا از يك مادر يا از يك پدر و مادر باشد ، ازدواج با او حرام است .\r\n وَ عَمَّاتُكُمْ  : عمات ، جمع عمه است ، هر زنى كه عمه خود انسان يا عمهء پدر يا عمهء مادر يا . . . باشد ، ازدواج با او حرام است .\r\n وَ خالاتُكُمْ  : خالات جمع خاله است ، هر زنى كه خالهء خود انسان يا خالهء پدر يا خالهء مادر باشد ، ازدواج با او حرام است .\r\nخداوند متعال در اين آيه مردم را بلفظ جمع خطاب كرده و زنانى كه ازدواج با آنها حرام است به آنها اضافه كرده و فرموده : مادرانتان ، خواهرانتان و . . . از اين رو افراد در مقابل يكديگر قرار مىگيرند و مقصود اين است كه هر فردى موظف است با مادر خود ، خواهر خود و . . . ازدواج نكند .\r\n وَ بَناتُ الْأَخِ وَ بَناتُ الْأُخْتِ  : دختران برادر و خواهر نيز به همان بيانى كه گذشت ، حرامند .\r\nاين هفت گروه : مادران ، دختران ، خواهران ، عمه‌ها ، خاله‌ها ، دختران برادر و دختران خواهر ، حرمتشان به خويشاوندى است . ابن عباس مىگفت : خداوند هفت گروه از زنان را به نسب و هفت گروه را به سبب حرام كرده است و همين آيه را مىخواند . سپس مىگفت هفتم اين است :  « وَ لا تَنْكِحُوا ما نَكَحَ آباؤُكُمْ مِنَ النِّساءِ »  ( آيه 22 )\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nپس از ذكر محرمات نسبى به ذكر محرمات سببى مىپردازد و مىفرمايد :\r\n وَ أُمَّهاتُكُمُ اللَّاتِي أَرْضَعْنَكُمْ  : زنانى كه انسان از پستانشان شير خورده است ، مادر مىنامند بخاطر اينكه ازدواج با ايشان حرام است ، خواه مادر رضاعى خود انسان يا مادر رضاعى پدر يا مادر يا . . . باشند و همچنين مادر رضاعى زنى كه به انسان شير داده و مادر رضاعى مردى كه پدر رضاعى انسان است ، داخل در همين حكم است .\r\n وَ أَخَواتُكُمْ مِنَ الرَّضاعَةِ  : يعنى خواهران رضاعى شما و دختران زنى كه به انسان شير داده است . اينها بر سه دسته‌اند : 1 - دخترى كه از پستان مادر نسبى شخص شير خورده ، لكن شير متعلق به پدر او نبوده بلكه متعلق به شوهر مادر بوده است . 3 - دخترى كه از پستان زن پدر - نه مادر - شخص شير خورده است .\r\nمادر و خواهر رضاعى بواسطهء شير حرام مىشوند و اگر شير نباشد ، حرمتى نيست و تمام كسانى كه از راه نسب بر انسان حرام مىشوند ، مثل آنها از راه شير حرام مىشوند .\r\nزيرا پيامبر گرامى فرمود : « خداوند از راه شيرخوارگى چيزهايى را كه از راه خويشاوندى ، تحريم كرده ، حرام شمرده است » بنا بر اين آن هفت گروهى كه از راه خويشاوندى حرام شمرده شده‌اند ، از راه شيرخوارگى نيز حرام شمرده مىشوند يعنى : مادر رضاعى ، خواهر رضاعى ، دختر رضاعى ، عمه رضاعى ، خاله رضاعى ، دختر برادر رضاعى و دختر خواهر رضاعى .\r\nدر مبحث رضاع بايد در سه قسمت بحث كرد :\r\n1 - در بارهء مدت رضاع ، كه مورد اختلاف است . اگر علما مىگويند : رضاع در صورتى مؤثر است كه در ظرف مدت دو سال شير خوردن طفل انجام شود و مذهب اصحاب ما نيز همين است . چنان كه شافعى و ابو يوسف و محمد نيز بر همين عقيده‌اند . ابو حنيفه گويد : مدت رضاع دو سال و نيم است . مالك گويد : مدت آن دو سال و يك ماه است و اتفاق كرده‌اند كه شير دادن بچهء بزرگ ، بى اثر است .\r\n2 - در بارهء مقدار رضاع ، كه نيز مورد اختلاف است . ابو حنيفه گويد : كم و زياد آن موجب حرمت مىشود . از ابن عمر و ابن عباس نيز روايت شده است و مذهب\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nمالك و اوزاعى نيز همين است . شافعى مىگويد : پنج مرتبه شير دادن ، موجب حرمت مىشود . عايشه و سعيد بن جبير نيز چنين گفته‌اند . اصحاب ما گويند : آن رضاعى موجب حرمت مىشود كه گوشت را بروياند و استخوان را محكم كند و اين امر در صورتى تحقق مىيابد كه طفل يك شبانه‌روز از پستان زنى شير بنوشد بدون اينكه در اين مدت از پستان زن ديگرى شير بخورد يا پانزده مرتبه پياپى از پستان زنى شير بنوشد بدون اينكه در اين مدت زن ديگرى به او شير بدهد . بعقيدهء بعضى از اصحاب ما ده مرتبه پى در پى براى ايجاد حرمت ، كافى است .\r\n3 - كيفيت رضاع ، اصحاب ما مىگويند آن رضاعى موجب حرمت مىشود كه طفل مستقيماً از پستان ، شير را بنوشد آن هم از راه دهان ، اما از راههاى ديگر شير را به معدهء او برسانند موجب حرمت نمىشود . همچنين شير ميت ، تاثيرى در حرمت ندارد . البته همه اين مسائل خلافى است .\r\n وَ أُمَّهاتُ نِسائِكُمْ  : يعنى نكاح ، مادر زن نيز حرام است . اعم از اينكه ، مادر خود زن يا مادر مادرش يا مادر پدرش باشد و اعم از اينكه مادر نسبى يا مادر رضاعى او باشد .\r\nمادر زن با خود عقد حرام مىشود اعم از اينكه اين عقد آميزشى بدنبال داشته باشد يا نداشته باشد . زيرا خداوند حرمت مادر زن را مقيد به آميزش نكرده است .\r\n وَ رَبائِبُكُمُ اللَّاتِي فِي حُجُورِكُمْ  : دختران همسرانتان كه از شوهران ديگر هستند و در ضمان شما و تربيت شما هستند ، بر شما حرام هستند . بدون هيچ اختلافى ، بودن دختر زن در تربيت و ضمان شوهر ، شرط حرمت نيست و علت اينكه در اينجا ذكر شده اين است كه غالباً دختر زن ، تحت تربيت و سرپرستى شوهر زن مىباشد . بنا بر اين دختر زن و دختر پسر زن و دختر دختر زن و . . . بر شوهر حرامند . چه همهء اينها را ربيبه مىنامند .\r\n مِنْ نِسائِكُمُ اللَّاتِي دَخَلْتُمْ بِهِنَّ  : اين جمله صفت است براى مادران ربيبه‌ها ، بنا بر اين ربيبه موقعى حرام است كه شخص با مادر او آميزش كرده باشد و اگر آميزش نكرده باشد ، حرام نيست و اين مساله اجماعى است .\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nبرخى گفته‌اند ، اين جمله صفت است براى :  « أُمَّهاتُ نِسائِكُمْ »  بنا بر اين مقصود اين است كه مادران زنانى كه با آنها آميزش كرده‌ايد ، بر شما حرامند و ربيبه‌ها اعم از اينكه مادرانشان مدخوله باشند يا نباشند به مجرد عقد حرام مىشوند .\r\nعياشى در تفسير خود روايت كرده است كه عيسى ( ع ) فرمود : « ربيبه‌هايى كه با مادرانشان آميزش كرده‌ايد ، بر شما حرامند ، خواه در تربيت شما باشند يا نباشند .\r\nدر مورد مادران زنان ، مبهم گذارده شده و معلوم نيست كه بايد با دخترانشان آميزش شده باشد يا نه . بنا بر اين آنچه خداوند حرام كرده است ، حرام بشماريد و آنچه مبهم گذارده است ، مبهم بگذاريد . » در بارهء معناى « دخول » ( كه ما آن را آميزش ترجمه كرديم ) دو قول است :\r\n1 - ابن عباس گويد ، به معناى جماع است 2 - عطا مىگويد : دخول به معناى جماع و كارهايى كه بمنزلهء جماع است مىباشد . مثل عريان كردن و . . . مذهب ما هم همين است . و فقها در اين مساله اختلاف كرده‌اند .\r\n فَإِنْ لَمْ تَكُونُوا دَخَلْتُمْ بِهِنَّ فَلا جُناحَ عَلَيْكُمْ  : يعنى اگر با مادر ربيبه آميزش نكرده‌ايد ، هر گاه مادر را طلاق دهيد يا بميرد مىتوانيد با دخترش ازدواج كنيد .\r\n وَ حَلائِلُ أَبْنائِكُمُ الَّذِينَ مِنْ أَصْلابِكُمْ  : يعنى همسر فرزندان صلبى شما بر شما حرامند ، لكن همسر كسانى كه پسر خواندهء شما هستند حرام نيستند . از عطا روايت شده كه اين آيه وقتى نازل شد كه پيامبر گرامى با همسر مطلقهء زيد بن حارثه كه پسر خواندهء او بود ازدواج كرد و مشركين زبان به انتقاد گشودند ، همچنين آيه :\r\n « وَ ما جَعَلَ أَدْعِياءَكُمْ أَبْناءَكُمْ »  ( سوره احزاب 4 ) يعنى خداوند فرزند خوانده‌ها را فرزند قرار نداده است ) و آيهء :  « ما كانَ مُحَمَّدٌ أَبا أَحَدٍ مِنْ رِجالِكُمْ »  ( سورهء احزاب 4 يعنى محمد ، پدر هيچيك از مردان شما نيست ) به همين مناسبت نازل شده‌اند . لكن همسر فرزند رضاعى حرام است زيرا پيامبر گرامى فرمود : خداوند هر چه به نسبت حرام كرده ، برضاع هم حرام كرده است .\r\n وَ أَنْ تَجْمَعُوا بَيْنَ الْأُخْتَيْنِ  : يكى از محرمات ، جمع ميان دو خواهر است ، كلمهء\r\n\r\n","description":"","footnote":"","page_name":" 95 ","page_number":95},
  {"content":"\r\n\r\n« ان » با ما بعد خود در حكم مصدر است يعنى « الجمع بين الاختين » بمقتضاى اين بيان ، نمىتوان دو خواهر را در عقد ازدواج با هم جمع كرد ، همچنين شخص نمىتواند دو كنيزى كه با يكديگر خواهرند مورد تمتع و آميزش قرار دهد و هر گاه با يكى از آنها درآميخت ، نمىتواند با ديگرى آميزش كند . مگر اينكه كنيز مدخوله از ملكش خارج گردد .\r\nعقيدهء حسن و اكثر مفسرين و فقها همين است .\r\n إِلَّا ما قَدْ سَلَفَ  : اين استثنا منقطع است ، يعنى : لكن خداوند شما را بر آنچه گذشته است ، مؤاخذه نمىكند . مقصود اين نيست كه آنچه پيش از نهى انجام داده‌ايد مانعى ندارد و ادامه دهيد و در اين مطلب خلافى نيست . عطا و سدى گفته‌اند : منظور از آنچه گذشته .\r\nاين است كه يعقوب با دو خواهر : ليا مادر يهوذا و راحيل مادر يوسف ، ازدواج كرده بود ،  إِنَّ اللَّهَ كانَ غَفُوراً رَحِيماً  : خداوند شما را بر كارهايى كه قبل از اين دستور انجام داده‌ايد ، مؤاخذه نمىكند . آنچه در اين آيه حرام شمرده شده ، هميشگى است خواه شخص بخواهد ميان آنها را جمع كند يا با يكى به تنهايى ازدواج كند مثلا مادر زن ، حرام است خواه با خود زن جمع شود يا جمع نشود . تنها خواهر زن با ديگران فرق مىكند ، چه ازدواج با خواهر زن در صورتى جايز نيست كه شخص خواهر او را داشته باشد ، اما اگر بميرد يا طلاق بگيرد ، مىتوان با خواهرش ازدواج كرد .\r\nممكن است به اين آيه استدلال كنيم كه اين عده‌اى كه از راه خويشاوندى ازدواج با ايشان حرام است ، مالك شدن ايشان نيز صحيح نيست و نمىتوان آنها را به بردگى گرفت ، زيرا تحريم ، عموميت دارد .\r\nاصطلاحاً زنانى كه ازدواج با آنها براى هميشه ، ممنوع است « مبهمات » مىنامند .\r\nاين كلمه از « بهيم » گرفته شده و منظور حيوانى است كه به يك رنگ باشد و رنگهاى ديگرى با رنگ او نياميخته باشد و علت اينكه اين زنان را « مبهمات » گويند ، اين است كه ازدواج با آنها از هر جهت و در هر زمانى حرام است و نقطه‌اى براى حليت ازدواج در مورد آنها وجود ندارد\r\n.\r\n\r\n","description":"","footnote":"","page_name":" 96 ","page_number":96},
  {"content":"\r\n\r\n\r\n[ سوره النساء ( 4 ) : آيه 24 
  ]\r\nوَ الْمُحْصَناتُ مِنَ النِّساءِ إِلاَّ ما مَلَكَتْ أَيْمانُكُمْ كِتابَ اللَّهِ عَلَيْكُمْ وَ أُحِلَّ لَكُمْ ما وَراءَ ذلِكُمْ أَنْ تَبْتَغُوا بِأَمْوالِكُمْ مُحْصِنِينَ غَيْرَ مُسافِحِينَ فَمَا اسْتَمْتَعْتُمْ بِهِ مِنْهُنَّ فَآتُوهُنَّ أُجُورَهُنَّ فَرِيضَةً وَ لا جُناحَ عَلَيْكُمْ فِيما تَراضَيْتُمْ بِهِ مِنْ بَعْدِ الْفَرِيضَةِ إِنَّ اللَّهَ كانَ عَلِيماً حَكِيماً ( 24 )\r\n« 1 »\r\n\r\nترجمه\r\nو حرام است زنان شوهر دار مگر آنان كه ملك شما باشند ، خداوند حكم خود را براى شما مكتوب داشته است . و جز آنچه گذشت ، بر شما حلال شد كه بوسيلهء اموالتان طلب كنيد و با آنها ازدواج كنيد و زنا نكنيد . و هر گاه آنها را به عقد متعهء خود درآوريد ، اجرتشان را كه فريضه است بدهيد و گناهى بر شما نيست در آنچه بعد از فريضه با يكديگر توافق كنيد . خداوند دانا و حكيم است .\r\n\r\n\r\n","description":"","footnote":"\r\n( 1 ) - آيهء 24 سورهء 4 نساء جزء چهارم\r\n","page_name":" 97 ","page_number":97},
  {"content":"\r\n\r\n\r\nبيان آيهء 24\r\n\r\nقرائت\r\nكسايى كلمهء « المحصنات » و « محصنات » را در همه جاى قرآن بكسر صاد و در اين آيه بفتح صاد خوانده است و ديگران در همه جا بفتح صاد قرائت كرده‌اند .\r\nكوفيان باستثناى ابو بكر و ابو جعفر « احل » بضم همزه و كسر حاء و سايرين بفتح همزه و حاء خوانده‌اند . و گفته‌اند معنى آن : « و اللَّه احل لكم » مىباشد . اما در كلمهء « المحصنات » چنان كه گذشت اختلافى وجود ندارد .\r\n\r\nلغت\r\nالمحصنات : زنانى كه شوهردار هستند ، از مصدر احصان به معناى تزويج . البته در قرآن كريم به معناى ديگرى هم استعمال شده است . از آن جمله است :  « وَ الَّذِينَ يَرْمُونَ الْمُحْصَناتِ . . . »  يعنى كسانى كه نسبت ناروا به زنان آزاد مىدهند ، بايد هشتاد تازيانه بخورند ( سوره نور 4 )  « وَ مَرْيَمَ ابْنَتَ عِمْرانَ الَّتِي أَحْصَنَتْ فَرْجَها »  ( سوره تحريم 12 ) يعنى مريم دختر عمران عفت و پاكدامنى خود را حفظ كرد .  « فَإِذا أُحْصِنَّ »  ( سوره نسا 25 ) يعنى هر گاه اسلام آورند ( البته در صورتى كه به صيغهء معلوم قرائت شود نه مجهول . ) محصن : مردى كه تزويج كرده است .\r\nسفاح : زنا ، زجاج گويد : مسافحه و سفاح به عمل زانيانى گفته مىشود كه از زناى با هر كسى دريغ ندارد و اگر فقط با يكى زنا كند . « ذات خدن » يعنى صاحب رفيق گفته شوند .\r\n\r\nاعراب\r\n كِتابَ اللَّهِ  : مصدر منصوب است از فعل محذوف يعنى : كتب اللَّه كتاباً عليكم .\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nسپس فعل به قرينه :  « حُرِّمَتْ عَلَيْكُمْ »  حذف شده چه دلالت دارد بر اينكه هر چه ذكر شده مكتوب است . سپس مصدر بفاعل فعل اضافه شده و به صورت :  « كِتابَ اللَّهِ عَلَيْكُمْ »  در آمده است . زجاج گويد : نصب آن ممكن است به تقدير فعل امر باشد يعنى ، « الزموا كتاب اللَّه » ولى نصب آن « عليكم » جايز نيست چه مفعول « عليكم » مقدم نمىشود .\r\nما وراء ذلكم : ما موصوله و مفعول « احل » بنا بر اينكه بصيغهء معلوم قرائت شود و نايب فاعل آن بنا بر اينكه بصيغهء مجهول قرائت شود .\r\n أَنْ تَبْتَغُوا  : يا محلا منصوب است يا مرفوع و بدل از « ما » است و ممكن است لام جاره از آن حذف شده باشد و مفعول لاجله باشد .\r\nمحصنين : حال است از « واو تبتغوا » .\r\n غَيْرَ مُسافِحِينَ  : صفت محصنين .\r\nفريضة : مصدر است و منصوب . ممكن است حال باشد به تاويل مفروضة .\r\n\r\nمقصود\r\nدر آيه قبل عده‌اى از زنان كه ازدواج با آنها حرام است ، ذكر شدند ، اكنون اضافه مىكند كه : ازدواج با زنان شوهر دار نيز حرام است بنا بر اين « و المحصنات » عطف است بر مواردى كه در آيه قبل ذكر شده است .\r\n وَ الْمُحْصَناتُ مِنَ النِّساءِ إِلَّا ما مَلَكَتْ أَيْمانُكُمْ  : نكاح با زنان شوهر دار حرام است مگر اينكه كنيز شما باشند . در بارهء اين مطلب ، اقوالى ذكر كرده‌اند :\r\n1 - مقصود اين است كه نمىتوان با زنان شوهردار ازدواج كرد مگر زنان شوهر - دارى كه اسير شده باشند . اين قول از على ( ع ) و ابن مسعود و ابن عباس و مكحول و زهرى است . برخى بر اين قول به روايت ابو سعيد خدرى استدلال كرده‌اند كه : آيه در بارهء اسيران اوطاس نازل شد و مسلمانان با زنان مشركين نزديكى كردند در حالى كه آنها در دار الحرب شوهر داشتند . چون آيه نازل شد ، منادى پيامبر اعلام كرد كه با زنان باردار قبل از وضع حمل و با زنان غير باردار قبل از استبراء و گذراندن\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nيك حيض ازدواج نكنند . لكن كسانى كه با اين قول مخالفند ، مىگويند : اين خبر ضعيف است ، زيرا اسيران اوطاس بت پرست بودند و ازدواج با بت پرست صحيح نيست ، ولى پاسخ داده‌اند كه نكاح ، بعد از اسلام اسيران بوده است .\r\n2 - مقصود اين است كه نمىتوان با زنان شوهر دار نكاح كرد ، مگر اينكه با كنيزانى كه شوهر دارند ، چه خريدن آنها بمنزلهء طلاق آنهاست . ابى بن كعب و جابر بن عبد اللَّه و انس و ابن مسيب و حسن بر اين قولند .\r\nابن عباس گويد : طلاق كنيز به شش چيز است : اسيرى ، خريدن ، آزاد شدن ، بخشيدن ، به ارث بردن و طلاق همسرش . از روايات اصحاب ما نيز همين مطلب استفاده مىشود .\r\nعمر بن خطاب و عبد الرحمن بن عوف گويند : خريدن كنيز طلاقش نيست بلكه طلاق او مثل طلاق زن آزاد است ، تنها در مورد اسيران احتياجى بطلاق از شوهرانشان نيست . زيرا پيامبر گرامى پس از آنكه عايشه بريره را آزاد كرد ، وى را مخير كرد كه بر همسرى شوهرش بماند يا نماند و اگر با آزاد شدن ، از شوهرش جدا مىشد ، احتياجى به اين تخير نبود . در پاسخ عمر و عبد الرحمن گفته‌اند : همسر بريره عبد بود و اگر آزاد بود پيامبر او را مخير نمىكرد .\r\n3 - مقصود از محصنات ، زنان عفيفه است . يعنى زنان عفيفه بر شما حرامند ، مگر آنانى كه به نكاح يا خريدارى ، حق تمتع از آنها داشته باشيد . اين وجه از ابو العاليه و سعيد بن جبير و عطا و سدى است .\r\n كِتابَ اللَّهِ عَلَيْكُمْ  : يعنى آنچه بر شما حلال و آنچه بر شما حرام است ، خداوند براى شما معين و مكتوب ساخته ، پس مخالفت نكنيد و به آن عمل كنيد .\r\n وَ أُحِلَّ لَكُمْ ما وَراءَ ذلِكُمْ أَنْ تَبْتَغُوا بِأَمْوالِكُمْ  : در معناى اين جمله ، چهار وجه است :\r\n1 - عطا گويد : غير از خويشاوندهايى كه محرم شما هستند ، سايرين براى شما حلالند .\r\n2 - سدى گويد : براى شما حلال است كه بوسيلهء اموالتان تا چهار زن بدست آوريد .\r\n\r\n","description":"","footnote":"","page_name":" 100 ","page_number":100},
  {"content":"\r\n\r\n3 - قتاده گويد : غير از آنچه گذشت ، از كنيزان براى شما حلال است .\r\n4 - غير از آنهايى كه محرم هستند ، تا بوسيلهء اموالتان مىتوانيد تا چهار زن آزاد به عقد خود درآوريد و هر تعدادى كه بخواهيد كنيز خريدارى كنيد ، اين وجه از ساير وجوه بهتر است و در عين حال ميان آنها منافاتى نيست . معناى  « أَنْ تَبْتَغُوا »  اين است كه طلب كنيد يا بخواهيد بوسيلهء اموالتان به اينكه قيمت بدهيد يا مهر بپردازيد . چنان كه ابن عباس گفته است .\r\n فَمَا اسْتَمْتَعْتُمْ بِهِ مِنْهُنَّ فَآتُوهُنَّ أُجُورَهُنَّ فَرِيضَةً  : گفته‌اند مقصود از استمتاع ، در آميختن و كسب لذت است ، بنا بر اين معناى جمله اين است كه : هر گاه از زنان كسب لذت كرديد ، مهرشان را بدهيد ، اين قول از حسن ، مجاهد ، ابن زيد و سدى است .\r\nابن عباس ، سدى و ابن سعيد و گروهى از تابعان و اصحاب اماميه گويند : منظور عقد منقطع است . اين مطلب واضح است ، زيرا « استمتاع و تمتع » اگر چه در اصل به معناى انتفاع و كسب لذت است ولى در عرف شرع ، بچنين عقدى اختصاص دارد .\r\nبخصوص هنگامى كه اضافهء به « زنان » شود . بنا بر اين معناى جمله اين است : « هر گاه آنها را به عقد متعه درآورديد ، اجرتشان را بپردازيد » شاهد اين است كه وجوب اداى مهر ، به خود استمتاع ، تعلق يافته است و مقتضاى آن اين است كه خود عقد متعه ، موجب مهر مىشود نه آميزش و كسب لذت جنسى .\r\nاز جماعتى از صحابه كه از آنهايند : ابى بن كعب ، عبد إله بن عباس و عبد إله بن مسعود نقل شده است كه ايشان قرائت كرده‌اند : « فما استمتعتم به منهن الى اجل مسمى فآتوهن اجورهن » يعنى هر وقت « براى مدت معينى » بخواهيد از آنها تمتع بريد ، اجرتشان را بدهيد و اين صراحت در عقد متعه دارد .\r\nثعلبى در تفسير خود آورده است كه حبيب بن ابى ثابت گفت : ابن عباس ، مصحفى به من داد و گفت اين قرآن بر طبق قرائت پدرم هست در آنجا نوشته بود : « فما استمتعتم به منهن الى اجل مسمى » و به اسناد خود از ابى نصره نقل كرده است كه : در بارهء متعه از ابن عباس سؤال\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nكردم . گفت : مگر سورهء نساء را نخوانده‌اى ؟ گفتم : آرى گفت : نخوانده‌اى « فما استمتعتم به منهن الى اجل مسمى » ؟ گفتم : اينطور قرائت نمىكنم . گفت : به خدا ، اين آيه سه بار اينطور نازل شده است .\r\nو به اسناد خود از سعيد بن جبير نقل كرده است كه او قرائت مىكرد : « فما استمتعتم به منهن الى اجل مسمى » و به اسناد خود از شعبه از حكم بن عتيبه نقل كرده است كه گفت در بارهء اين آيه از وى سؤال كردم كه آيا نسخ شده است ؟ حكم گفت : على بن ابى طالب ( ع ) فرمود :\r\nاگر عمر نهى از متعه نمىكرد ، جز آدم شقى كسى مرتكب زنا نمىشد و به اسناد خود از عمران بن حصين نقل كرده است كه وى گفت : آيهء متعه در كتاب خدا نازل شد و پس از آن آيه‌اى كه آن را نسخ كند ، نازل نشد و پيامبر گرامى ما را به انجام آن امر كرده و با او متعه كرديم « 1 » و چون از دنيا رفت ما را از اين كار نهى نكرد . پس از پيامبر ، مردى خودسرانه هر چه دلش خواست ، گفت . مسلم بن حجاج در روايت صحيح آورده است كه عطا گفت : جابر بن عبد اللَّه از عمرهء حج بازگشته بود ما به ديدنش آمديم .\r\nمردم از چند چيز و از جمله « متعه » از او سؤال كردند . گفت : آرى ، ما در عهد پيامبر و ابو بكر و عمر متعه را انجام داده‌ايم .\r\nيكى از دلايلى كه لفظ « استمتاع » در آيه ، به معناى جماع و انتفاع نيست اين است كه اگر چنين بود ، لازم بود كه اگر كسى از زن انتفاعى نبرد ، مهرى بر ذمه‌اش نباشد . با اينكه مىدانيم كه اگر پيش از آميزش طلاقش دهد ، نصف مهر را بايد بپردازد و اگر مقصود « نكاح دائم » باشد به حكم همين آيه ، مرد بايد با اجراى صيغهء عقد ، همهء مهر را بپردازد . در حالى كه خلافى در اين مطلب نيست ، كه به خود عقد ، همهء مهر واجب نمىشود ولى در متعه ، با جارى شدن صيغهء عقد ، همهء مهر واجب مىشود ، چنان كه از جمله  « فَآتُوهُنَّ أُجُورَهُنَّ »  برمىآيد .\r\n\r\n\r\n","description":"","footnote":"\r\n( 1 ) - منظور متعهء حج است و نظر او اين است كه عمر متعهء زنان و متعهء حج را تحريم كرد در حالى كه قرآن به آن دستور داده بود و ما متعهء حج را با پيامبر گرامى بجاى آورديم .\r\n","page_name":" 102 ","page_number":102},
  {"content":"\r\n\r\nشاهد ديگر مساله ، همان روايتى است كه از عمر بن خطاب نقل شده است . وى گفت : « دو متعه در عهد پيامبر خدا حلال بودند و من از آنها نهى مىكنم و در برابر آنها عقاب مىكنم » بنا بر اين عمر اقرار كرده است كه متعه در عهد پيامبر روا بود و او منع مىكند و از خود راى مىدهد . اگر پيامبر خدا اين حكم را نسخ كرده يا از آن نهى كرده بود يا زمانى اجازه داده و زمانى مانع شده بود ، عمر ، تحريم را به پيامبر نسبت مىداد نه به خودش . وانگهى او ميان « متعهء زنان « و متعهء حج » جمع كرده است و خلافى نيست كه « متعهء حج » نسخ نشده و حرام نيست . بنا بر اين « متعهء زنان » نيز بايد چنين باشد .\r\n وَ لا جُناحَ عَلَيْكُمْ فِيما تَراضَيْتُمْ بِهِ مِنْ بَعْدِ الْفَرِيضَةِ  : كسانى كه « استمتاع » را در جملهء پيش به معناى جماع گرفته‌اند ، مىگويند : مقصود اين است كه در زيادى يا كمى يا بخشش يا تاخير مهر كه با يكديگر توافق كرده باشيد ، گناهى بر شما نيست .\r\nسدى گويد : منظور اين است كه اگر بعد از پايان مدت « عقد متعه » با يكديگر توافق كنيد كه عقد را تجديد كنيد ، گناهى بر شما نيست . عقيدهء اماميه همين است و روايات بسيارى از ائمه در اين خصوص نقل شده است .\r\n إِنَّ اللَّهَ كانَ عَلِيماً حَكِيماً  : خداوند به اصلاح امر مردم داناست و از روى حكمت و مصلحت ، عقد نكاحى بر ايشان واجب كرده است كه حافظ اموال و نسب‌هاست\r\n.\r\n\r\n","description":"","footnote":"","page_name":" 103 ","page_number":103},
  {"content":"\r\n\r\n\r\n[ سوره النساء ( 4 ) : آيه 25 
  ]\r\nوَ مَنْ لَمْ يَسْتَطِعْ مِنْكُمْ طَوْلاً أَنْ يَنْكِحَ الْمُحْصَناتِ الْمُؤْمِناتِ فَمِنْ ما مَلَكَتْ أَيْمانُكُمْ مِنْ فَتَياتِكُمُ الْمُؤْمِناتِ وَ اللَّهُ أَعْلَمُ بِإِيمانِكُمْ بَعْضُكُمْ مِنْ بَعْضٍ فَانْكِحُوهُنَّ بِإِذْنِ أَهْلِهِنَّ وَ آتُوهُنَّ أُجُورَهُنَّ بِالْمَعْرُوفِ مُحْصَناتٍ غَيْرَ مُسافِحاتٍ وَ لا مُتَّخِذاتِ أَخْدانٍ فَإِذا أُحْصِنَّ فَإِنْ أَتَيْنَ بِفاحِشَةٍ فَعَلَيْهِنَّ نِصْفُ ما عَلَى الْمُحْصَناتِ مِنَ الْعَذابِ ذلِكَ لِمَنْ خَشِيَ الْعَنَتَ مِنْكُمْ وَ أَنْ تَصْبِرُوا خَيْرٌ لَكُمْ وَ اللَّهُ غَفُورٌ رَحِيمٌ ( 25 )\r\n« 1 » .\r\n\r\nترجمه\r\nو كسى كه از نظر مالى توانايى ازدواج با زنان آزاد و با ايمان ندارد ، مىتواند با كنيزان با ايمان شما ازدواج كند و خداوند به ايمان شما داناتر است ، شما همه يكسانيد و تفاوتى با هم نداريد . پس با آنها به اذن صاحبانشان ازدواج كنيد و مهر ايشان را بدهيد در حالى كه پاكدامن هستند و زنا نمىكنند و مخفيانه رفيق نمىگيرند و هنگامى كه به ازدواج شما درآمدند ، اگر زنا كردند ، نصف حدى كه بر زنان آزاد جارى مىشود بر ايشان است . چنين ازدواجى براى كسى است كه از مشقت و گرفتارى زنا و گناه بترسد و صبر براى شما بهتر است و خداوند آمرزنده و رحيم است .\r\n\r\n\r\n","description":"","footnote":"\r\n( 1 ) - آيهء 25 سورهء نساء جزء پنجم سوره 4\r\n","page_name":" 104 ","page_number":104},
  {"content":"\r\n\r\n\r\nبيان آيهء 25\r\n\r\nقرائت\r\nاهل كوفه « فاذا احصن » بفتح همزه و ديگران بضم همزه و كسر صاد قرائت كرده‌اند .\r\n\r\nلغت\r\nطول : غناء ، بىنيازى ، اصل اين كلمه از « طول » بمعنى بلندى است زيرا شخص بوسيلهء بىنيازى بمقامات عالى مىرسد . تطول ، يعنى بخشيدن مال و تطاول بر مردم يعنى تفضل بر ايشان همچنين است استطاله « طالت طولك و طيلك » يعنى مدتت دراز شد ، چنان كه شاعر گويد :\r\n انا محيوك فاسلم ايها الطلل * و ان بليت و ان طالت بك الطيل \r\nيعنى : ما ترا تحيت مىگوييم ، پس سالم باش ، اى شخص با طراوت ، اگر چه زمان تو طولانى باشد .\r\nطول بمعنى ريسمان است ، شاعر گويد :\r\n لعمرك ان الموت ما اخطا الفتى * لكالطول المرخى و ثنياه باليد \r\nيعنى : بجان تو سوگند كه مرگ در بارهء هيچكس بخطا نمىافتد ، مردم مثل حيوانى كه در چراگاه با ريسمان بلند ، او را بسته‌اند كه بچرد و نمىتواند فرار كند ، در دام مرگ گرفتارند .\r\nفتى : مرد جوان . فتاة : زن جوان ، كنيز اگر چه پير هم باشد چه مثل پيران ديگر نيست و احترام پيران را ندارد . بطور كلى فتوه بمعنى حالت حداثت و نو ظهورى است و فتيا نيز از همين جاست و عبارت از حكم فقيه در مسالهء تازه است . فتيات جمع فتاة .\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nخدن : دوست ، جمع اخدان . در اين كلمه مذكر و مؤنث يكسان است و به همان معنى است : خدين .\r\nعنت : سختى ، مبرد گويد : عنت يعنى هلاك .\r\n\r\nمقصود\r\nخداوند در اين آيه ، در بارهء ازدواج با كنيزان سخن گفته ، مىفرمايد :\r\n وَ مَنْ لَمْ يَسْتَطِعْ مِنْكُمْ طَوْلًا أَنْ يَنْكِحَ الْمُحْصَناتِ الْمُؤْمِناتِ  : ابن عباس و سعيد بن جبير و مجاهد و قتاده و سدى گويند : يعنى ثروتى ندارد كه بتواند با زنان آزاد و با ايمان ازدواج كند و مهر و نفقهء ايشان را بدهد .\r\n فَمِنْ ما مَلَكَتْ أَيْمانُكُمْ مِنْ فَتَياتِكُمُ الْمُؤْمِناتِ  : چنين كسى مىتواند با كنيزان با ايمان ازدواج كند زيرا مهر كنيزان كمتر و مخارج آنها عادة سبكتر است . منظور اين است كه با كنيز غير ازدواج كنند و گرنه اجماعى است كه انسان با كنيز خود نمىتواند ازدواج كند . روايتى به همين منظور از امام باقر ( ع ) نقل شده جابر و عطا و ابراهيم و ربيعه گويند : شخص اگر چه توانايى مالى هم داشته باشد ، مىتواند با كنيزان ازدواج كند . لكن قول اول صحيح است و نظر اكثر فقها همان است .\r\nاز آيه برمىآيد كه ازدواج با كنيز كتابى صحيح نيست ، زيرا جواز ازدواج ، مقيد به ايمان شده است و مذهب شافعى و مالك هم همين است .\r\n وَ اللَّهُ أَعْلَمُ بِإِيمانِكُمْ  : خداوند بايمان شما داناتر است . يعنى وظيفه شما اين است كه در اين حكم به ظاهر اشخاص نگاه كنيد چه پى بردن به باطن اشخاص ممكن نيست ، تنها خداوند ، عالم به باطن و مطلع از ضمير مردم است .\r\nبعضكم من بعض : در بارهء اين جمله دو قول است :\r\n1 - مقصود اين است كه همهء شما اهل ايمان و تابع يك دين هستيد ، بنا بر اين نبايد به عادت اهل جاهليت ، كنيزان را مورد طعن و سرزنش قرار دهيد .\r\n فَانْكِحُوهُنَّ بِإِذْنِ أَهْلِهِنَّ وَ آتُوهُنَّ أُجُورَهُنَّ بِالْمَعْرُوفِ  : با كنيزان با ايمان ، با اجازهء\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nصاحبانشان ازدواج كنيد و مهرشان را آن طورى كه توافق كرده‌ايد و عقد را بر آن اجرا كرده‌ايد بپردازيد . از اين جمله چنين استفاده مىشود كه ازدواج كنيزان بدون اجازهء مالكانشان صحيح نيست . برخى گفته‌اند : « بالمعروف » يعنى بدون اينكه ضرر و زيانى وارد سازيد .\r\n مُحْصَناتٍ غَيْرَ مُسافِحاتٍ  : با آنها كه پاكدامن بوده ، اهل زنا نيستند ، ازدواج كنيد برخى گفته‌اند : يعنى زنان شوهر دارى كه زنا نمىكنند . اين كلمه « محصنات » بفتح صاد و كسر آن هر دو قرائت شده است .\r\n وَ لا مُتَّخِذاتِ أَخْدانٍ  : و همچنين بطور مخفيانه رفيقى براى خود انتخاب نكرده‌اند چه برخى از مردان بطور مخفيانه با زنى دوست مىشدند و زنا مىكردند و همچنين زنان .\r\nابن عباس گويد : مردمى در جاهليت بودند كه زناى آشكار را حرام مىشمردند ولى زناى پنهان را جايز مىدانستند . خداوند از زناى آشكار و پنهان هر دو منع فرمود بنا بر اين  : غَيْرَ مُسافِحاتٍ وَ لا مُتَّخِذاتِ أَخْدانٍ  يعنى آن زنانى كه از زناى آشكار و پنهان خوددارى مىكنند .\r\n فَإِذا أُحْصِنَّ  : كسى كه بضم همزه و كسر صاد قرائت كرده ، اين طور معنى مىكند :\r\nهنگامى كه كنيزان تزويج كنند و شوهرانشان آنها را در حيطه همسرى خود قرار دهند اين عقيده از ابن عباس و سعيد بن جبير و مجاهد و قتاده است . و كسى كه بفتح همزه و صاد قرائت كرده است چنين معنى مىكند : هنگامى كه اسلام بياورند . اين عقيده از عمر بن الخطاب و ابن مسعود و ابراهيم و شعبى و سدى است ، حسن گويد : يعنى اسلام و شوهر ، او را در حصار مىگيرند .\r\n فَإِنْ أَتَيْنَ بِفاحِشَةٍ  : اگر زنا كنند .\r\n فَعَلَيْهِنَّ نِصْفُ ما عَلَى الْمُحْصَناتِ مِنَ الْعَذابِ  : بايد نصف حد زنان آزاد بر آنها جارى كرد و آنها را پنجاه تازيانه زد .\r\n ذلِكَ لِمَنْ خَشِيَ الْعَنَتَ مِنْكُمْ  : نكاح با كنيزان براى كسانى است كه بترسند گرفتار معصيت و زنا شوند و كيفر دنيوى و اخروى زنا دامنگيرشان شود . اكثر مفسران\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nبر همين عقيده‌اند .\r\nبرخى گفته‌اند : منظور اين است كه شخص بترسد از اينكه به كنيز دلبستگى پيدا كند و گرفتار زنا شود .\r\nبرخى نيز گفته‌اند : عنت بمعنى ضرر شديد دينى يا دنيوى است كه بواسطهء غلبهء شهوت ، براى انسان پيش مىآيد . معناى اول صحيحتر است .\r\n وَ أَنْ تَصْبِرُوا خَيْرٌ لَكُمْ  : صبر شما از ازدواج با كنيزان و ارتكاب زنا ، برايتان بهتر است . « ان تصبروا » مبتدا و « خير » خبر آن است .\r\n وَ اللَّهُ غَفُورٌ رَحِيمٌ  : خداوند ، آمرزندهء گناه بندگان و به ايشان رحيم است . نتيجه اين است كه اگر كسى صبر نكرد و كارى خلافى مرتكب شد و توبه كرد ، خداوند توبه‌اش را مىپذيرد و رحمتش را شامل حال او مىسازد .\r\nخوارج به اين آيه استدلال كرده‌اند كه سنگسار كردن جايز نيست . چه سنگسار را كه براى زنان آزاد و شوهر دار تعين كرده‌اند نمىتوان تقسيم كرد و چون در اين آيه براى كنيزان شوهر دار تعيين شده است ، معلوم مىشود كه سنگسار كردن اصلى ندارد و فقط تازيانه زدن ، ملاك است .\r\nجواب اين است كه : اگر « محصنات » را به معناى زن آزاد بدانيم - نه بمعنى زن شوهر دار - اين استدلال از درجهء اعتبار ساقط مىشود . شايد آن اين است كه كلمهء  « الْمُحْصَناتِ الْمُؤْمِناتِ »  كه در اول آيه به كار رفته ، بدون شك معناى آن آزاد زنان با ايمان و با عفت است زيرا با زن شوهر دار نمىتوان ازدواج كرد . وانگهى برخى گفته‌اند : مقصود از « المحصنات » زنان آزاد است نه زنان پاكدامن . زيرا اگر مقصود زنان پاكدامن باشد ، ازدواج با غير از آنها جايز نخواهد بود و شكى نيست كه ازدواج با آنها نيز جايز است . سنگسار هم اجماعى امت اسلام است و مسلمانان به تواتر نقل كرده‌اند كه پيامبر گرامى ماعز بن مالك اسلمى و يك زن و مرد يهودى را سنگسار كرد و فقهاء از عهد صحابه تا امروز در باره آن اختلاف نكرده‌اند . بنا بر اين گفتار خوارج ، خلاف اجماع است و قابل اعتبار نيست\r\n.\r\n\r\n","description":"","footnote":"","page_name":" 108 ","page_number":108},
  {"content":"\r\n\r\n\r\n[ سوره النساء ( 4 ) : آيات 26 تا 28 
  ]\r\nيُرِيدُ اللَّهُ لِيُبَيِّنَ لَكُمْ وَ يَهْدِيَكُمْ سُنَنَ الَّذِينَ مِنْ قَبْلِكُمْ وَ يَتُوبَ عَلَيْكُمْ وَ اللَّهُ عَلِيمٌ حَكِيمٌ ( 26 ) وَ اللَّهُ يُرِيدُ أَنْ يَتُوبَ عَلَيْكُمْ وَ يُرِيدُ الَّذِينَ يَتَّبِعُونَ الشَّهَواتِ أَنْ تَمِيلُوا مَيْلاً عَظِيماً ( 27 ) يُرِيدُ اللَّهُ أَنْ يُخَفِّفَ عَنْكُمْ وَ خُلِقَ الْإِنْسانُ ضَعِيفاً ( 28 )\r\n« 1 »\r\n\r\nترجمه\r\nارادهء خداوند است كه براى شما وظائفتان را بيان كند و شما را به سنتهاى پيشينيان هدايت كند و توبهء شما را بپذيرد و خدا دانا و حكيم است . و خداوند اراده دارد كه شما را به توبه وادارد و پيروان شهوتها اراده دارند كه شما را به انحرافى بزرگ بكشانند خداوند اراده دارد كه بشما تخفيف بدهد و انسان ناتوان خلق شده است .\r\n\r\n\r\n","description":"","footnote":"\r\n( 1 ) - سورهء نساء آيهء 26 و 27 و 28 جزء پنجم سورهء 4\r\n","page_name":" 109 ","page_number":109},
  {"content":"\r\n\r\n\r\nبيان آيهء 26 27 28\r\n\r\nاعراب\r\nدر لام  « لِيُبَيِّنَ لَكُمْ »  سه قول است : 1 - يريد اللَّه لان يبين لكم و معناى « ان » استقبال است 2 - لام آمده است براى اينكه از ما بعد آن ارادهء مصدر شده است يعنى « لارادة البيان » 3 - يريد اللَّه لما يريد ليبين .\r\nلكن هيچيك از اينها صحيح نيست بلكه مفعول آن محذوف است يعنى : يريد اللَّه تبصيركم ليبين لكم و . . .\r\n\r\nمقصود\r\nپس از آن كه خداوند ازدواج‌هاى حلال و حرام را شرح داد ، مىفرمايد اين احكام بخاطر مصالح و منافع بندگان است .\r\n يُرِيدُ اللَّهُ لِيُبَيِّنَ لَكُمْ  : ارادهء خداوند اين است كه احكام دين و دنيا و امور معاش و معاد شما را بيان كند .\r\n وَ يَهْدِيَكُمْ سُنَنَ الَّذِينَ مِنْ قَبْلِكُمْ  : در اين باره دو قول است :\r\n1 - خداوند مىخواهد شما را به راه گذشتگان كه اهل حق بوده‌اند هدايت كند تا بايشان اقتدا كنيد و آثار آنها را پيروى كنيد كه صلاح شما در آن است .\r\n2 - خداوند مىخواهد سنت گذشتگانى كه اهل حق و باطل بوده‌اند براى شما روشن سازد تا به روش آنها بصيرت پيدا كنيد و از طريقهء آنها اجتناب نماييد .\r\n وَ يَتُوبَ عَلَيْكُمْ  : توبهء شما را بپذيرد . يعنى شما را بتوبه دعوت مىكند و ترغيب مىكند كه به راه توبه داخل شويد . از اين آيه استفاده مىشود كه مسلك جبرى مذهبان باطل است ، چه معناى آن اين است كه خداوند فقط خير و صلاح بندگان مىخواهد « 1 »\r\n\r\n\r\n","description":"","footnote":"\r\n( 1 ) - جبريان ، همان اشاعره هستند . بنا بر مسلك جبر ، انسان ، موجود دست و پا بسته‌اى\r\n","page_name":" 110 ","page_number":110},
  {"content":"\r\n\r\n وَ اللَّهُ عَلِيمٌ حَكِيمٌ  : تفسير آن گذشت .\r\n وَ اللَّهُ يُرِيدُ أَنْ يَتُوبَ عَلَيْكُمْ  : خداوند بتوبهء شما از در لطف مىنگرد . برخى گفته‌اند : يعنى هر ارادهء خداوند اين است كه شما را بر توبه موفق دارد و اسباب آن را براى شما فراهم سازد .\r\n وَ يُرِيدُ الَّذِينَ يَتَّبِعُونَ الشَّهَواتِ أَنْ تَمِيلُوا مَيْلًا عَظِيماً  : در بارهء كسانى كه از شهوتها پيروى مىكنند ، اقوالى است :\r\n1 - منظور همهء اهل باطل است زيرا اهل باطل از شهوت و هوس خويش پيروى مىكنند ، اين قول از ابن زيد است .\r\n2 - مجاهد گويد : مقصود ، زناكاران است .\r\n3 - سدى گويد : يهود و نصارى مقصودند .\r\n4 - منظور يهود است كه مىگويند خواهر پدرى در تورات حلال شمرده شده است قول اول به صواب نزديكتر است . پس معناى جمله اين است كه : اهل باطل مىخواهند شما را از راه راست ، منحرف سازند . چه راه راست ، به پاداش و رستگارى از كيفر نزديكتر است و انحراف از آن ، موجب هلاك و استحقاق عذاب مىشود .\r\nعلت اينكه :  ( يَتُوبَ عَلَيْكُمْ )  در اين آيه و در آيهء قبل تكرار شده ، اين است كه :\r\nاولا براى تاكيد است و ثانياً در آيهء پيش ارادهء خداوند نسبت به هدايت و انابه ، ذكر شد و در اين آيه مىگويد ارادهء خداوند با ارادهء صاحبان هوى و هوس مخالف است .\r\nو ثالثاً در اين آيه ابهام نيست : چه مفاد آن اين است كه خداوند توبه را اراده مىكند\r\n\r\n\r\n","description":"","footnote":"\r\n( است كه تسليم محض و آلت اجراى ارادهء خداوند است و از خود هيچگونه اختيارى ندارد .\r\nبنا بر اين ، انسان مسئول اعمال بد خود نيست ، همانطورى كه اعمال نيكوى او نيز ارزشى ندارد .\r\nلكن ما معتقديم كه : انسان از آزادى اراده و اختيار ، برخوردار است . بنا بر اين در برابر كار هاى بد خويش ، مسئول و در برابر كردارهاى پسنديدهء خود ممدوح و ماجور است . اين عقيده ، ملهم از تعليمات قرآن و پيامبر گرامى و ائمهء بزرگوار است . آيهء بالا يكى از دلايل متقن بر ابطال مسلك جبر است ، زيرا توبه كردن ، از كسى صحيح است كه در كردار خود آزادى و اختيارى داشته باشد . بعلاوه ، آيه مفيد اين است كه خداوند فقط ، خير انسان را مىخواهد و كسى را به بدى و گناه ، اجبار نمىكند .\r\n","page_name":" 111 ","page_number":111},
  {"content":"\r\n\r\nولى در آن آيه متعلق اراده توبه نيست ، بلكه چنان كه گذشت متعلق آن محذوف است علت اينكه خداوند « ميل » و انحراف را به عظمت توصيف كرده ، اين است كه گنهكار با گنهكار انس مىگيرد و كوشش مىكند كه او را بگمراهى بيشترى بكشاند ، همانطورى كه اهل طاعت با اهل طاعت ، انس مىگيرند . آرى\r\n كبوتر با كبوتر باز با باز * كند همجنس با همجنس پرواز \r\nمردم عاصى كوشش مىكنند ، كه سايرين را در معصيت با خود شريك سازند تا از ملامت و توبيخ ايشان ، آسوده گردند مثل  « وَدُّوا لَوْ تُدْهِنُ فَيُدْهِنُونَ »  ( سوره قلم آيهء 9 ) يعنى : دوست دارند كه شما ملايمت كنيد تا آنها نيز ملايمت كنند )  « وَدُّوا لَوْ تَكْفُرُونَ كَما كَفَرُوا »  ( سوره نساء 89 يعنى خوش دارند كه شما هم مثل ايشان كافر شويد ) چنان كه مىگويند : « كسى كه خرمنش آتش گرفت دلش مىخواهد خرمن ديگران نيز آتش بگيرد . » اين است طبيعت انسانها .\r\n يُرِيدُ اللَّهُ أَنْ يُخَفِّفَ عَنْكُمْ  : خداوند مىخواهد در مورد زنها و اجازه ازدواج با كنيزان ، براى شما تخفيف قائل شود . اين معنى از مجاهد و طاووس است و ممكن است منظور اين باشد كه خداوند مىخواهد با قبول و توفيق توبه براى شما تخفيفى بدهد و ممكن است منظور اين باشد كه خداوند مىخواهد بطور كلى در تكاليف شما تخفيفى بدهد كه نسبت بامتهاى پيشين چنين تخفيفى نداده بود .\r\n وَ خُلِقَ الْإِنْسانُ ضَعِيفاً  : انسان طورى آفريده شده است كه در مورد زنان كم صبر است . برخى گفته‌اند : منظور اين است كه انسان طورى آفريده شده است كه در برابر هوى و شهوت ، مقاومت نمىكند و با ترس و حزن به زانو در مىآيد\r\n.\r\n\r\n","description":"","footnote":"","page_name":" 112 ","page_number":112},
  {"content":"\r\n\r\n\r\n[ سوره النساء ( 4 ) : آيات 29 تا 30 
  ]\r\nيا أَيُّهَا الَّذِينَ آمَنُوا لا تَأْكُلُوا أَمْوالَكُمْ بَيْنَكُمْ بِالْباطِلِ إِلاَّ أَنْ تَكُونَ تِجارَةً عَنْ تَراضٍ مِنْكُمْ وَ لا تَقْتُلُوا أَنْفُسَكُمْ إِنَّ اللَّهَ كانَ بِكُمْ رَحِيماً ( 29 ) وَ مَنْ يَفْعَلْ ذلِكَ عُدْواناً وَ ظُلْماً فَسَوْفَ نُصْلِيهِ ناراً وَ كانَ ذلِكَ عَلَى اللَّهِ يَسِيراً ( 30 )\r\n« 1 »\r\n\r\nترجمه\r\nاى مردم مؤمن ، اموالتان را در ميانتان به باطل مخوريد مگر اينكه تجارتى باشد به رضايت شما و خويشتن را مكشيد كه خداوند بشما رحيم است و كسى كه اين كار را از روى دشمنى و ظلم انجام دهد به زودى او را در آتش مىافكنيم و اين كار بر خداوند آسان است .\r\n\r\n\r\n","description":"","footnote":"\r\n( 1 ) - سورهء نساء آيهء 29 و 30 جزء پنجم سوره چهارم\r\n","page_name":" 113 ","page_number":113},
  {"content":"\r\n\r\n\r\nبيان آيهء 29 30\r\n\r\nقرائت\r\nاهل كوفه « تجارة » را به نصب و ديگران به رفع خوانده‌اند .\r\nابو على گويد : رفع آن بنا بر اين است كه معنى جمله : « الا ان تقع تجارة » باشد و استثنا منقطع است ، زيرا تجارتى كه از روى تراضى طرفين معامله باشد ، داخل در اكل مال به باطل نيست .\r\nنصب آن بنا بر اين است كه : 1 - بمعنى : « الا ان تكون التجارة تجارة عن تراض » مثل قول شاعر :\r\n « اذا كان يوما * ذا كواكب اشنع » \r\n( يعنى : اذا كان اليوم يوما ذا كواكب اشنع ، هر گاه روز ، صاحب ستاره‌هايى زشت باشد . 2 - بمعنى :\r\n« الا ان تكون الاموال اموال تجارة » بنا بر اين وجه نيز استثنا ، منقطع است .\r\n\r\nمقصود\r\nنظر به اينكه در آيات پيش زنانى كه ازدواج و آميزش با آنان ، نامشروع است ، بيان كرد ، اكنون در بارهء مالهايى كه از راه باطل و حرام تحصيل مىشود ، سخن مىگويد و مىفرمايد :\r\n يا أَيُّهَا الَّذِينَ آمَنُوا لا تَأْكُلُوا أَمْوالَكُمْ بَيْنَكُمْ بِالْباطِلِ  : اى كسانى كه خدا و رسولش را تصديق كرده‌ايد ، اموال يكديگر را بباطل مخوريد . علت اينكه از ميان همهء منافع مال ، تنها « اكل » را ذكر كرده اين است كه به مصرف خوراكى رسانيدن مال ، از اهم منافع آن است . برخى گفته‌اند : بخاطر اين است كه عنوان « اكل » بهر نوع خرج و صرف مال اطلاق مىشود مثلا مىگويند : مالش را بباطل خورد و لو اينكه نخورده باشد و در راه ديگرى صرف كرده باشد و مقصود اين است كه اموال يكديگر را بباطل صرف مكنيد در بارهء كلمهء « باطل » دو قول است : 1 - منظور ، ربا ، قمار ،\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nاغفال مشترى و ظلم است : اين عقيده از سدى است و از امام باقر ( ع ) نيز روايت شده است ، 2 - حسن گويد : منظور اين است كه مال يكديگر را بدون استحقاق و معاوضه مصرف كنند به نظر وى پس از نزول اين آيه ، مردم از مال يكديگر نمىخوردند تا اينكه اين حكم بوسيلهء : آيه 60 سوره نور نسخ شده و به آنها اجازه داده شد كه از خانه‌هاى يكديگر خوردنى مصرف كنند . لكن معناى اول قويتر است چه مالى كه انسان بر طبق موازين اخلاقى از ديگرى بخورد ، اكل به باطل نيست 3 - مقصود اين است كه مال را بوجه نامشروع بگيرند و در راهى كه حلال نيست مصرف كنند .\r\n إِلَّا أَنْ تَكُونَ تِجارَةً عَنْ تَراضٍ مِنْكُمْ  : جز اينكه از راه داد و ستدى باشد كه دو طرف معامله از آن راضى باشد . در بارهء معناى تراضى در تجارت ، دو قول است :\r\n1 - شريح و شعبى و ابن سيرين و شافعى و اماميه گويند : مقصود اين است كه با جدا شدن بايع و مشترى از يكديگر معامله را امضا كنند و از خيارى كه در معامله دارند ، صرف نظر كنند . در روايت است كه : بايع و مشترى مادامى كه از هم جدا نشده‌اند ، خيار دارند و اگر در معامله ، خيار قرار داده‌اند ، مىتوانند از حق خيار استفاده كنند .\r\n2 - مالك و ابو حنيفه گويند : مقصود از تراضى در تجارت فقط عقد بيع است .\r\n وَ لا تَقْتُلُوا أَنْفُسَكُمْ  : در بارهء اين جمله چهار قول است :\r\n1 - يكديگر را مكشيد زيرا شما پيرو يك دين هستيد و همچون يك جان شمرده مىشويد . چنان كه گفته شده است : بر خويشتن سلام كنيد ( سلموا على انفسكم ) . حسن و عطا و سدى و جبايى بر اين عقيده‌اند .\r\n2 - ابو القاسم بلخى گويد : انسان را از خودكشى در حال غضب و ناراحتى منع كرده است ، 3 - با ارتكاب گناهان و ايجاد دشمنى در اكل مال به باطل ، اسباب هلاك خويش را فراهم مسازيد و خود را مستوجب عقاب نكنيد .\r\n4 - از امام باقر ( ع ) روايت شده است كه : خود را بخطر ميفكنيد و با كسانى كه از شما نيرومندترند مجنگيد .\r\n\r\n","description":"","footnote":"","page_name":" 115 ","page_number":115},
  {"content":"\r\n\r\n إِنَّ اللَّهَ كانَ بِكُمْ رَحِيماً  : خداوند همواره نسبت بشما رحيم است و نشان رحمت او اين است كه كشتن افراد و تباه كردن اموال را منع كرده است .\r\n وَ مَنْ يَفْعَلْ ذلِكَ  : برخى گفته‌اند : اشاره است به خوردن مال به باطل و كشتن كسى به ناحق . برخى گفته‌اند : اشاره است به تمام محرماتى كه در اين سوره از :\r\n « يا أَيُّهَا الَّذِينَ آمَنُوا لا يَحِلُّ لَكُمْ أَنْ تَرِثُوا النِّساءَ كَرْهاً »  تا اينجا شمرده شده است برخى گفته‌اند : اشاره به همهء چيزهايى است كه در اين سوره تا كنون از آنها نهى شده است . عطا گويد : تنها اشاره به قتل نفس است .\r\n عُدْواناً وَ ظُلْماً  : برخى گفته‌اند : عدوان و ظلم هر دو يكى هستند و آوردن هر دو بخاطر اختلاف لفظى آنهاست نه معنوى . چنان كه شاعر گفته است :\r\n « و الفى قولها * كذبا و مينا » \r\nيعنى سخن او را دروغ يافت . برخى گفته‌اند . عدوان تجاوز از امر خداوند و ظلم گرفتن چيزى بدون استحقاق است . بعقيدهء برخى علت اينكه خوردن مال به باطل و قتل ناحق را به ظلم و عدوان مقيد ساخته ، اين است كه مىخواهد بگويد . اينان اين كارها را حلال مىشمرند .\r\n فَسَوْفَ نُصْلِيهِ ناراً  ، به زودى او را در آتش سرنگون كرده ، مىسوزانيم .\r\n وَ كانَ ذلِكَ عَلَى اللَّهِ يَسِيراً  . داخل كردن چنين كسى در آتش و معذب ساختن او بر خداوند آسان است و كسى نمىتواند او را از اين كار منع كند . چنان كه كسى بدون اذنش نمىتواند شفاعت و فريادرسى كند\r\n.\r\n\r\n","description":"","footnote":"","page_name":" 116 ","page_number":116},
  {"content":"\r\n\r\n\r\n[ سوره النساء ( 4 ) : آيه 31 
  ]\r\nإِنْ تَجْتَنِبُوا كَبائِرَ ما تُنْهَوْنَ عَنْهُ نُكَفِّرْ عَنْكُمْ سَيِّئاتِكُمْ وَ نُدْخِلْكُمْ مُدْخَلاً كَرِيماً ( 31 )\r\n« 1 »\r\n\r\nترجمه\r\nاگر از گناهان كبيره‌اى كه از آنها نهى شده‌ايد ، اجتناب كنيد ، بديهاى شما را مىپوشانيم و شما را در جايگاهى گرامى داخل مىسازيم .\r\n\r\n\r\n","description":"","footnote":"\r\n( 1 ) - سوره نساء آيهء 31 جزء پنجم سوره چهارم\r\n","page_name":" 117 ","page_number":117},
  {"content":"\r\n\r\n\r\nبيان آيهء 31\r\n\r\nقرائت\r\nابو جعفر و نافع « مدخلا » بفتح ميم و ديگران بضم ميم خوانده‌اند . ابو على گويد « مدخل » ( بفتح ميم ) ممكن است مصدر باشد و ممكن است اسم مكان باشد . اگر مصدر باشد فعلى محذوف است يعنى : « ندخلكم فتدخلون مدخلا كريما » و اگر اسم مكان باشد ، يعنى : « ندخلكن مكانا كريما » بديهى است كه اسم مكان بودن آن برترى دارد زيرا در قرآن ، مكان بصفت كريم متصف شده است مثل « و مقام كريم » در قرائت « مدخل » ( بضم ميم ) نيز همان دو وجه بالا جايز است .\r\n\r\nلغت\r\nاجتناب : دور شدن و كناره‌گيرى كردن از چيزى . اجنبى هم بملاحظهء دور بودن گفته مىشود . جنابت نيز باعتبار دورى است . علقمة بن عبيده گويد :\r\n فلا تحرمنى نائلا عن جنابة * و انى امرؤ وسط القباب غريب \r\nيعنى : مرا محروم مگردان كه پس از دورى و جدايى به تو رسم . من مردى هستم كه در ميان آباديها غريبم اعشى گويد :\r\n اتيت حريثاً زائرا عن جنابة * و كان حريث عن عطايى جامداً \r\nيعنى : از راه دور به زيارت حريث آمدم و حريث از عطا و بخشش به من خوددارى كرد تكفير : پوشيدن\r\n\r\nمقصود\r\nدر آيهء پيش ، پيرامون گناهان سخن گفت . اكنون مردم را تشويق مىكند كه از آنها اجتناب كنند . مىفرمايد :\r\n\r\n","description":"","footnote":"","page_name":" 118 ","page_number":118},
  {"content":"\r\n\r\n إِنْ تَجْتَنِبُوا كَبائِرَ ما تُنْهَوْنَ عَنْهُ نُكَفِّرْ عَنْكُمْ سَيِّئاتِكُمْ  : اگر از گناهان كبيره‌اى كه شما را از آنها نهى كرده‌اند ، اجتناب كنيد ، بديهاى شما را مىپوشانيم . در بارهء « گناه كبيره » اختلاف شده است : از سعيد بن جبير و مجاهد روايت شده است كه گناه كبيره آن است كه در دنيا حد و در آخرت كيفر داشته باشد . ابن عباس مىگويد : هر گناهى كه خداوند از آن نهى كرده ، كبيره است . عقيده اصحاب ما نيز همين است زيرا گفته‌اند :\r\nهمه گناهان ، از لحاظ زشتى ، كبيره‌اند ، لكن برخى از برخى بزرگترند و هيچ گناهى كوچك نيست و اگر كوچك باشد ، نسبت بگناهى است كه از آن بزرگتر و كيفر آن شديدتر است . اين دو قول به يكديگر نزديكند . معتزله گويند : گناه صغيره آن است كه كيفر آن نسبت به ثواب و اجر انسان كمتر باشد . معتزله اتفاق دارند بر اينكه : عتابى كه بر گناهان كوچك ، لازم است ، حبط و زايل مىشود ، ولى آيا به همان اندازه ، از ثواب و اجر انسان كاسته مىشود يا نه ؟\r\nابو هاشم و كسانى كه قائل به موازنه هستند ، مىگويند : آرى ، ولى ابو على جبايى گويد : چنين نيست ، بلكه گناه كوچكتر از درجهء اعتبار ساقط مىشود و اجر و ثواب بزرگتر ، بدون هيچگونه كم و كاستى به حال خود باقى مىماند .\r\nدر نظر معتزله ، گناه كبيره آن است كه كيفر آن از ثوابهايى كه از شخص سر زده بزرگتر باشد ، آنان مىگويند : بدينترتيب ، گناه صغيره‌اى شناخته نشده است . هر معصيتى ممكن است نسبت به كارهاى نيكوى انسان ، صغيره باشد يا كبيره . ما اگر در صدد تعريف گناه صغيره برآييم ، در حقيقت ، افراد را بسوى آن تشويق مىكنيم ، زيرا وقتى آنها فهميدند كه در انجام آن ضررى دامنگيرشان نمىشود ، اگر تمايلى در آنها پيدا شود ، گناه را مرتكب مىشوند .\r\nگويند : با اجتناب از كباير ، آمرزش صغاير حتمى است و مؤاخذه‌اى بر آن نيست از آيه هم چيزى غير از اين ، استنباط نمىشود ، زيرا بنا به روايت كلبى از ابن عباس ، معناى آن اين است : « اگر از گناهانى كه حد و كيفر اخروى دارند ، اجتناب كنيد ، جز آنها را از اين نماز تا نماز ديگر و از اين جمعه تا جمعهء ديگر و از اين رمضان تا\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nرمضان ديگر ، مىبخشيم و مىپوشيم » .\r\nبرخى گفته‌اند : « معناى آن اين است كه : « اگر از گناهان كبيره ، از قبيل زنا ، اكل مال به باطل و . . . كه در اين سوره ، تا كنون از آنها نهى شده است ، اجتناب كنيد ، از گذشتهء شما چشمپوشى مىكنيم » ابن مسعود گفته است : « هر چه خداوند از اول سوره تا آيه 30 از آن نهى كرده ، معصيت كبيره است ، زيرا قرآن مىگويد :  « قُلْ لِلَّذِينَ كَفَرُوا إِنْ يَنْتَهُوا يُغْفَرْ لَهُمْ ما قَدْ سَلَفَ »  ( سوره انفال 38 يعنى : بمردم كافر بگو اگر بازگردند ، گذشتهء آنها بخشوده مىشود ) و نيز مىگويد :  « لا تَنْكِحُوا ما نَكَحَ آباؤُكُمْ  . . .  إِلَّا ما قَدْ سَلَفَ »  ( سوره نساء 22 يعنى با همسر پدر ازدواج مكنيد ، مگر آنچه گذشته است  وَ نُدْخِلْكُمْ مُدْخَلًا كَرِيماً  : و شما را در مكانى پاك و نيكو - كه هيچ ناراحتى ندارد .\r\nداخل مىسازيم .\r\n\r\nبررسى گناهان كبيره\r\nعبد العظيم حسنى از امام دهم ( ع ) نقل مىكند كه : عمرو بن عبيد بصرى بر امام صادق ( ع ) وارد شد و پس از سلام ، نشست و اين آيه را تلاوت كرد :  « الَّذِينَ يَجْتَنِبُونَ كَبائِرَ الْإِثْمِ وَ الْفَواحِشَ »  ( سوره شورى 37 يعنى كسانى كه از گناهان كبيره و زشتىها اجتناب مىكنند ) پس ساكت شد . حضرت پرسيد : چرا ساكت شدى ؟ پاسخ داد : دوست دارم گناهان كبيره را از كتاب خدا بشناسم .\r\nفرمود : آرى اى عمرو ، بزرگترين گناهان كبيره ، شرك است ، زيرا خداوند مىفرمايد :  « إِنَّ اللَّهَ لا يَغْفِرُ أَنْ يُشْرَكَ بِهِ »  ( نساء 48 يعنى خداوند گناه شرك را نمىآمرزد و نيز مىفرمايد :  « مَنْ يُشْرِكْ بِاللَّهِ فَقَدْ حَرَّمَ اللَّهُ عَلَيْهِ الْجَنَّةَ وَ مَأْواهُ النَّارُ »  ( سوره مائده 72 ) يعنى : كسى كه به خدا شرك آورد ، خداوند بهشت را بر او حرام كرده است .\r\nپس از شرك ، ياس از رحمت الهى است ، زيرا خداوند متعال مىفرمايد :\r\n « لا يَيْأَسُ مِنْ رَوْحِ اللَّهِ إِلَّا الْقَوْمُ الْكافِرُونَ »  ( سوره يوسف 87 ) يعنى تنها مردم كافر از رحم خدا مايوس مىشوند .\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nپس از ياس ، ايمن بودن از كيفر خداوند است . زيرا پروردگار متعال مىفرمايد :\r\n فَلا يَأْمَنُ مَكْرَ اللَّهِ إِلَّا الْقَوْمُ الْخاسِرُونَ »  يعنى از كيفر خداوند جز مردم زيانكار كسى ايمن نمىشود : يكى از آنها نافرمانى پدر و مادر است زيرا خداوند ، عاق را جبار و شقى ناميده است :  « وَ بَرًّا بِوالِدَتِي وَ لَمْ يَجْعَلْنِي جَبَّاراً شَقِيًّا »  ( سوره مريم 32 ) سپس قتل نفس است كه بناحق صورت گيرد ، زيرا مىفرمايد :\r\n « وَ مَنْ يَقْتُلْ مُؤْمِناً مُتَعَمِّداً فَجَزاؤُهُ جَهَنَّمُ خالِداً فِيها »  ( سوره نساء 93 ) يعنى كسى كه مؤمنى را عمدا بكشد ، كيفرش جهنم است و در آن جاودانى است ديگر نسبت ناروا بزنان پاكدامن دادن است زيرا خداوند مىفرمايد :  « إِنَّ الَّذِينَ يَرْمُونَ الْمُحْصَناتِ الْغافِلاتِ الْمُؤْمِناتِ لُعِنُوا فِي الدُّنْيا وَ الْآخِرَةِ وَ لَهُمْ عَذابٌ عَظِيمٌ »  ( سوره نور 23 ) يعنى كسانى كه نسبت ناروا بزنان پاكدامن غافل و مؤمن مىدهند ، در دنيا و آخرت ملعونند و براى ايشان عذابى بزرگ است . ديگر خوردن مال يتيم است خداوند مىفرمايد :  « إِنَّ الَّذِينَ يَأْكُلُونَ أَمْوالَ الْيَتامى ظُلْماً . . . »  ( سوره نساء آيهء 10 ) يعنى كسانى كه مال يتيمان را بظلم مىخورند . ديگر فرار از جنگ است . خداوند مىفرمايد :  « وَ مَنْ يُوَلِّهِمْ يَوْمَئِذٍ دُبُرَهُ إِلَّا مُتَحَرِّفاً لِقِتالٍ أَوْ مُتَحَيِّزاً إِلى فِئَةٍ فَقَدْ باءَ بِغَضَبٍ مِنَ اللَّهِ وَ مَأْواهُ جَهَنَّمُ وَ بِئْسَ الْمَصِيرُ »  ( سوره انفال 16 ) يعنى هر كه در روز جنگ پشت به دشمن كند - مگر آنكه براى حمله‌اى منحرف شود يا به طرف گروهى ديگر برود - قرين غضب خدا شده و جايش جهنم است كه سرانجامى است بد .\r\nديگر رباخوارى است خداوند مىفرمايد :  « الَّذِينَ يَأْكُلُونَ الرِّبا لا يَقُومُونَ إِلَّا كَما يَقُومُ الَّذِي يَتَخَبَّطُهُ الشَّيْطانُ »  ( سوره بقره 275 ) يعنى كسانى كه ربا مىخورند برنمىخيزند همچون كسانى كه مجنونشان كرده است و مىفرمايد :\r\n « فَإِنْ لَمْ تَفْعَلُوا فَأْذَنُوا بِحَرْبٍ مِنَ اللَّهِ وَ رَسُولِهِ »  ( سوره بقره 279 ) يعنى اگر بجاى نياورند براى جنگ خدا و رسولش آماده شوند . ديگر سحر است مىفرمايد :\r\n « وَ لَقَدْ عَلِمُوا لَمَنِ اشْتَراهُ ما لَهُ فِي الْآخِرَةِ مِنْ خَلاقٍ »  ( سوره بقره 102 ) يعنى دانستند كه آنچه خريدارى كردند ، در آخرت سودى ندارد .\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nديگر زناست . خداوند مىفرمايد :   « وَ مَنْ يَفْعَلْ ذلِكَ يَلْقَ أَثاماً يُضاعَفْ لَهُ الْعَذابُ يَوْمَ الْقِيامَةِ وَ يَخْلُدْ فِيهِ مُهاناً »   ( سوره فرقان 68 ) يعنى هر كه زنا كند ، كيفر خود را مىبيند و در روز قيامت عذابش دو چندان و در خوارى جهنم مخلد است .\r\nديگر سوگند دروغ است . مىفرمايد :\r\n « إِنَّ الَّذِينَ يَشْتَرُونَ بِعَهْدِ اللَّهِ وَ أَيْمانِهِمْ ثَمَناً قَلِيلًا أُولئِكَ لا خَلاقَ لَهُمْ فِي الْآخِرَةِ »  ( سوره آل عمران 77 ) يعنى آنان كه عهد خدا و سوگندهايشان را به مبلغ كمى مىفروشند در آخرت ، بهره‌اى ندارند .\r\nديگر خيانت است . مىفرمايد :  « وَ مَنْ يَغْلُلْ يَأْتِ بِما غَلَّ يَوْمَ الْقِيامَةِ »  ( سوره آل عمران 161 ) يعنى كسى كه خيانت كند ، در روز قيامت با خيانت خويش مىآيد .\r\nديگر منع زكات واجب است . خداوند مىفرمايد :\r\n « يَوْمَ يُحْمى عَلَيْها فِي نارِ جَهَنَّمَ فَتُكْوى بِها جِباهُهُمْ وَ جُنُوبُهُمْ وَ ظُهُورُهُمْ »  ( سوره توبه 35 ) يعنى روزى كه آن مالها در آتش جهنم سرخ مىشود و پيشانى و پهلو و پشت ايشان داغ كرده مىشود . ديگر شهادت دروغ و كتمان شهادت است . مىفرمايد :\r\n « وَ مَنْ يَكْتُمْها فَإِنَّهُ آثِمٌ قَلْبُهُ »  ( سوره بقره 283 ) يعنى كسى كه كتمان شهادت كند ، قلبش گنهكار است . ديگر باده‌خوارى است ، زيرا خداوند اين گناه را در رديف پرستش بتان قرار داده است . ديگر ترك عمدى نماز يا هر امر واجبى است ، زيرا پيامبر گرامى فرمود : كسى كه نماز را عمدا ترك كند ، از ذمهء خدا و پيامبرش برى است ديگر عهد شكنى و قطع رحم است . زيرا خداوند مىفرمايد :\r\n « أُولئِكَ لَهُمُ اللَّعْنَةُ وَ لَهُمْ سُوءُ الدَّارِ »  ( سوره رعد 25 ) يعنى براى ايشان است لعنت و خانهء بد . راوى مىگويد : عمرو با ناله و گريه خارج شد و گفت هلاك شد كسى كه به راى خود سخن گفت و در فضل و علم با شما نزاع كرد .\r\nاز پيامبر گرامى روايت شده است كه : گناهان كبيره هفت تاست : بزرگتر از همه شرك است سپس قتل نفس مؤمن و رباخوارى و خوردن مال يتيم و نسبت ناروا به زن پاكدامن و نافرمانى پدر و مادر و فرار از جنگ . هر كس خدا را ملاقات كند در حالى\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nكه از اين گناهان برى است ، در بهشت با من خواهد بود .\r\nسعيد بن جبير روايت كرده است كه مردى از ابن عباس پرسيد : گناهان كبيره هفت تاست ؟ گفت : به هفتصد نزديكتر است تا هفت ، جز اينكه با استغفار كبيره نيست و با اصرار صغيره‌اى نيست .\r\nدو روايت فوق را واحدى در تفسير خود نقل كرده است\r\n.\r\n\r\n","description":"","footnote":"","page_name":" 123 ","page_number":123},
  {"content":"\r\n\r\n\r\n[ سوره النساء ( 4 ) : آيات 32 تا 33 
  ]\r\nوَ لا تَتَمَنَّوْا ما فَضَّلَ اللَّهُ بِهِ بَعْضَكُمْ عَلى بَعْضٍ لِلرِّجالِ نَصِيبٌ مِمَّا اكْتَسَبُوا وَ لِلنِّساءِ نَصِيبٌ مِمَّا اكْتَسَبْنَ وَ سْئَلُوا اللَّهَ مِنْ فَضْلِهِ إِنَّ اللَّهَ كانَ بِكُلِّ شَيْءٍ عَلِيماً ( 32 ) وَ لِكُلٍّ جَعَلْنا مَوالِيَ مِمَّا تَرَكَ الْوالِدانِ وَ الْأَقْرَبُونَ وَ الَّذِينَ عَقَدَتْ أَيْمانُكُمْ فَآتُوهُمْ نَصِيبَهُمْ إِنَّ اللَّهَ كانَ عَلى كُلِّ شَيْءٍ شَهِيداً ( 33 )\r\n\r\nترجمه\r\nو چيزى كه خداوند بدان بعضى از شما را بر بعضى برترى داده است ، آرزو نكنيد ، براى مردان از كردارشان ، نصيب و براى زنان از كردارشان نصيب است و خداوند را از فضلش سؤال كنيد كه خدا بهر چيزى داناست .\r\nو براى هر يك از شما كسانى قرار داديم كه به تركه پدران و مادران و خويشاوندان و كسانى كه هم پيمان شما هستند ، سزاوارترند ، پس سهم آنها را بدهيد كه خداوند بر هر چيزى گواه است . « 1 »\r\n\r\n\r\n","description":"","footnote":"\r\n( 1 ) - سورهء نساء آيهء 32 و 33 جزء پنجم سوره 4\r\n","page_name":" 124 ","page_number":124},
  {"content":"\r\n\r\n\r\nبيان آيهء 32\r\n\r\nقرائت\r\nكثير و كسايى « و سئلوا اللَّه » بدون همزه قرائت كرده‌اند . در موارد ديگر نيز كلمه را به همين صورت ، تلاوت كرده‌اند .\r\n\r\nلغت\r\nتمنى : آرزوى چيزى كه نيست يا آرزوى نبودن چيزى كه هست . گاهى تمنى به آنچه گذشته است تعلق مىگيرد .\r\n\r\nشان نزول\r\nگفته‌اند : جمعى از زنان خدمت پيامبر گرامى شرفياب شده ، عرض كردند :\r\n« آيا خداوند ، پروردگار مردان و پروردگار زنان نيست و شما پيامبر زنان و پيامبر مردان نيستيد ؟ چرا خداوند مردان را نام مىبرد و ما را نام نمىبرد ؟ مىترسيم در ما خيرى نباشد و خداوند را بما نيازى نباشد » از اين رو آيهء شريفه نازل شد .\r\nبرخى گفته‌اند : ام سلمه خدمت پيامبر عرض كرد : مردان مىجنگند و زنان نمىجنگند و براى زنان نصف ميراث است . كاش ما هم مرد بوديم ، مىجنگيديم و به آنچه مردان مىرسند مىرسيديم . از اينرو آيه نازل شد . اين قول از مجاهد است .\r\nقتاده و سدى گويند : چون آيهء ارث نازل گرديد ، مردان گفتند : اميدواريم كه در آخرت هم حسنات ، بر حسنات زنان افزونتر باشد هم چنان كه ميراثمان افزون تر است و زنان گفتند . اميدواريم : همانطورى كه ميراث ما نصف است كيفر اخروى ما نيز نصف مردان باشد ، از اينرو آيه نازل شد .\r\n\r\nمقصود\r\nچون خداوند حكم ميراث را بيان كرد و برخى را بر برخى در ميراث برترى\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nداد ، جلو برخى از تمنيات را كه سبب كينه‌توزى مىشود گرفت و فرمود :\r\n وَ لا تَتَمَنَّوْا ما فَضَّلَ اللَّهُ بِهِ بَعْضَكُمْ عَلى بَعْضٍ  : نبايد بگوييد : كاش من هم مثل فلانى مال و نعمت و زن زيبا داشتم چه اين حسد است ولى جايز است بگوييد : خدايا مرا هم مثل آن عطا كن . اين معنى از ابن عباس است و از امام صادق ( ع ) نيز نقل شده است .\r\nبلخى مىگويد : مقصود اين است كه : جايز نيست مرد آرزو كند كه زن باشد و زن آرزو كند كه مرد باشد ، زيرا كار خداوند بر طبق مصلحت است ، بنا بر اين چيزى را آرزو كرده‌اند كه بر خلاف مصلحت يا مفسده است .\r\nممكن است گفته شود : چنين آرزويى به شرطى كه مفسده نباشد ، جايز است ، چنان كه در بارهء حسن سؤال گفته شده است للرجال نصيب مما اكتسبوا و للنساء نصيب مما اكتسبن : در اين باره وجوهى است .\r\n1 - قتاده گويد : يعنى براى هر يك از زن و مرد را بر حسب طاعاتى كه خداوند با حسن تدبير ، ايشان را مكلف به انجام آن كرده است . پاداشى است ، بنا بر اين بر خلاف تدبير خداوند ، چيزى مىخواهيد كه از اجر جزيل ، محروم مىمانيد .\r\n2 - يعنى هر كدام از زنان و مردان را از تجارت ، زراعت و ساير كسب‌هاى خود نصيبى است ، بنا بر اين بايد قانع باشند و از قسمت خداوند راضى .\r\n3 - ابن عباس گويد : هر كدام از آنان را از ميراث - بر طبق آنچه خداوند مقرر كرده است - سهمى است . بنا بر اين قول ، اكتساب - در آيه شريفه - به معناى احراز است .\r\n وَ سْئَلُوا اللَّهَ مِنْ فَضْلِهِ  : اگر به آنچه ديگران دارند ، احتياج پيدا كرديد و خواستيد كه شما هم مثل ايشان باشيد . از خداوند ، مسألت كنيد تا بشما بدهد ، به شرطى كه فسادى براى خود شما يا براى ديگرى در بر نداشته باشد ، زيرا خواستن از خدا به همين شرط ، نيكوست .\r\nابن مسعود ، از پيامبر روايت كرده است كه : « از فضل خداوند مسألت كنيد زيرا سؤال از خدا واجب است و بهترين عبادتها انتظار گشايش است »\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nسفيان بن عيينه گويد : خداوند ، ما را به سؤال امر نكرد ، مگر براى اينكه خواستهء ما را عطا فرمايد .\r\n إِنَّ اللَّهَ كانَ بِكُلِّ شَيْءٍ عَلِيماً  : خداوند بهر چيزى داناست و همواره چنين بوده است ، بنا بر اين از آنچه آشكار كنيد و حسدى كه در دل پنهان داريد ، آگهى دارد و روزيها را در ميان بندگان ، بر طبق صلاح خود تقسيم مىكند . پس نبايد چيزى را آرزو كنيد كه قسمت غير شده است ، زيرا چنين آرزويى باعث حزن و گناه ، مىشود\r\n.\r\n\r\n","description":"","footnote":"","page_name":" 127 ","page_number":127},
  {"content":"\r\n\r\n\r\nبيان آيهء 33\r\n\r\nقرائت\r\nكوفيان « عقدت » را بدون الف و ديگران با الف خوانده‌اند . ابو على مىگويد :\r\nعائد موصول ضمير محذوفى است كه مضاف آن نيز حذف شده است يعنى « و الذين عقدت حلفهم ايمانكم » كسانى كه فعل را با الف قرائت كرده‌اند ، كلام را بر معنى حمل كرده‌اند چه در هر يك از دو طرف يمين است و فعل بايد از باب مفاعله باشد و كسانى كه بدون الف قرائت كرده‌اند كلام را حمل بر لفظ « ايمان » كرده‌اند : زيرا فعل به صاحبان يمين نسبت داده نشده بلكه به خود يمين نسبت داده شده است .\r\n\r\nلغت\r\nمولى : آزاد كننده ، آزاد شده ، پسر عمو ، وارثان ، هم سوگند ، ولى صاحب اختيار ، بزرگى كه مطاع است ، سزاوارتر و بهتر نسبت به چيزى . اصل در همهء معانى همين معناى اخير است ، آزاد كننده ، مولى است ، چون به ارث آزاد شده سزاوارتر است . آزاد شده مولى است چون به يارى آزاد كننده سزاوارتر است . پسر عمو نيز به يارى شخص سزاوارتر است . وارثان بميراث ميت سزاوارترند . هم سوگندها بخاطر پيمانى كه با يكديگر بسته‌اند نسبت به يكديگر سزاوارترند . ولى صاحب اختيار ، به يارى شخص سزاوارتر است . بزرگى كه مطاع است نسبت به تدبير حال اطاعت كنندگان خود از ديگران سزاوارتر است . در حديث است كه : « زنى كه بدون اذن مولايش ازدواج كند . . . » يعنى كسى كه نسبت به عقد او از ديگران سزاوارتر است . ابو عبيده در بارهء  النَّارُ هِيَ مَوْلاكُمْ  ( سوره حديد 15 ) گفته است : يعنى آتش به شما سزاوارتر است .\r\nايمان : جمع يمين است و يمين اسمى است كه براى قسم ، دست و قوت ،\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nبه كار مىرود . اصل در معانى كلمه همان دست مىباشد . زيرا موقع بيعت . دست‌ها را به يكديگر مىزدند و دست يكديگر را مىگرفتند كه به عهد خود وفا كنند ، آن گاه پيمان مىبستند از اينرو قسم را يمين ناميدند . شاعر گويد :\r\n اذا ما راية رفعت لمجد * تلقاها عرابة باليمين \r\nيعنى : هنگامى كه پرچمى براى بزرگى افراشته شود ، عرابه آن پرچم را با خود مىافكند .\r\n\r\nاعراب\r\n مِمَّا تَرَكَ الْوالِدانِ  : جار و مجرور در محل صفت براى « موالى » يعنى « موالى كائنين مما ترك  وَ الَّذِينَ عَقَدَتْ أَيْمانُكُمْ  : عطف بر  الْوالِدانِ وَ الْأَقْرَبُونَ  و مرفوع است .\r\nممكن است  « مِمَّا تَرَكَ الْوالِدانِ وَ الْأَقْرَبُونَ »  متعلق باشد به فعلى مخدوف يعنى :\r\n« يعطون مما ترك الوالدان و . . . » و  « وَ الَّذِينَ عَقَدَتْ أَيْمانُكُمْ »  مبتدا و خبر آن  فَآتُوهُمْ نَصِيبَهُمْ »  باشد .\r\n\r\nمقصود\r\nمجدداً خداوند متعال ، به بيان حكم ميراث ، پرداخته ، مىفرمايد :\r\n وَ لِكُلٍّ جَعَلْنا مَوالِيَ  : براى هر زن و مردى وارثانى قرار داده‌ايم كه به ميراثشان از ديگران سزاوارترند . اين معنى از سدى است . ابن عباس و حسن گويند : مقصود عصبه و حواشى شخص است .\r\nمعناى اول صحيحتر است . زيرا خداوند مىفرمايد :   « فَهَبْ لِي مِنْ لَدُنْكَ وَلِيًّا يَرِثُنِي »   ( سوره مريم 5 ) يعنى : خدايا مرا از جانب خود فرزندى ببخش كه به ارث من سزاوارتر از ديگران باشد . در اين آيه وارث را « ولى » شمرده است ، زيرا وارث - بخصوص فرزند - براى ارث از ديگران سزاوارتر است علاوه بر اين ، به مالك بردگان نيز « مولى » گويند ، زيرا از ديگران نسبت به ايشان سزاوارتر است .\r\n مِمَّا تَرَكَ الْوالِدانِ وَ الْأَقْرَبُونَ  : از آنچه پدر و مادر و خويشاوندان به جاى گذاشته‌اند .\r\n\r\n","description":"","footnote":"","page_name":" 129 ","page_number":129},
  {"content":"\r\n\r\n وَ الَّذِينَ عَقَدَتْ أَيْمانُكُمْ  : اين عبارت ، عطف است بر  « الْوالِدانِ وَ الْأَقْرَبُونَ »  يعنى هم پيمانان شما نيز داراى ورثه‌اى هستند كه به ارث ايشان سزاوارترند و از ايشان ارث مىبرند .\r\n فَآتُوهُمْ نَصِيبَهُمْ  : بهر يك از وارثان ، سهمش را بدهيد . اين معنى را جبايى برگزيده ، گويد : هم پيمان سهمى ندارد . لكن بيشتر مفسران  « وَ الَّذِينَ عَقَدَتْ أَيْمانُكُمْ فَآتُوهُمْ نَصِيبَهُمْ »  را جملهء مستقلى گرفته ، گويند : مقصود اين است كه بايد سهم هم پيمانها را نيز بدهند . سپس در اين باره ، عقايد مختلفى ابراز داشته‌اند :\r\n1 - قتاده ، سعيد بن جبير و ضحاك گويند : منظور هم پيمانهاست . در دوران جاهليت ، شخصى با ديگرى پيمان بسته ، مىگفت : خون من ، خون تو ، جنگ من ، جنگ تو و صلح من صلح تست . من از تو ارث مىبرم و تو از من . من از تو محافظت مىكنم و تو از من . با اين پيمان يك ششم مال شخص ، در موقع تقسيم ميراث ، بهم پيمانش تعلق مىگرفت - چنان كه ابو بكر با شخصى پيمان بست و از او ارث برد .\r\nقرآن كريم نيز دستور داد كه بايد به هم پيمانها ارث داد . سپس اين حكم بوسيلهء :\r\n « وَ أُولُوا الْأَرْحامِ بَعْضُهُمْ أَوْلى بِبَعْضٍ »  ( سوره انفال 57 يعنى خويشاوندان بعضى به بعضى سزاوارترند ) نسخ شد .\r\nمجاهد گويد : منظور اين است كه بايد نصيب هم پيمانها را از لحاظ كمك و محافظت ، ادا كنيد و ارثى به آنها تعلق نمىگيرد ، بنا بر اين آيه نسخ شده و مؤيد آن آيهء   « أَوْفُوا بِالْعُقُودِ »   است ( سوره مائده يعنى به پيمانها وفا كنيد ) و همچنين خطبهء پيامبر گرامى در روز فتح مكه . فرمود :\r\n« هر پيمانى كه در جاهليت ، بسته شده ، حفظ كنيد . اسلام بر شدت آن ميافزايد ، ليكن پيمان تازه‌اى به وجود مىآوريد . » عبد الرحمن بن عوف روايت كرده است كه پيامبر فرمود :\r\n« هنگامى كه پسر بچه‌اى بودم ، به اتفاق عموهايم شاهد پيمانى بودم كه در ميان گروهى بسته شد . اكنون دوست نمىدارم ، شترانى سرخ مو\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nبگيرم و آن پيمان را بشكنم . » 2 - مقصود مردمى است كه پيامبر گرامى اسلام ، ميان آنان برادرى برقرار كرد و آنها مهاجران و انصار بودند . مسلمانان با همين پيمان برادرى از يكديگر ارث مىبردند . سپس بوسيلهء آيات ديگر نسخ شد . اين قول از ابن عباس و ابن زيد است .\r\n3 - مقصود كسانى است كه در جاهليت ، به « پسر خواندگى » پذيرفته مىشدند .\r\nچنان كه « زيد » پسرخواندهء پيامبر بود . به آنها دستور داده شد كه در اسلام ، چيزى براى آنها وصيت كنند . اين است معناى  « فَآتُوهُمْ نَصِيبَهُمْ »  اين قول از سعيد بن مصيب است .\r\n إِنَّ اللَّهَ كانَ عَلى كُلِّ شَيْءٍ شَهِيداً  : خداوند همواره بهمهء چيزهاى آشكار و نهان عالم است\r\n.\r\n\r\n","description":"","footnote":"","page_name":" 131 ","page_number":131},
  {"content":"\r\n\r\n\r\n[ سوره النساء ( 4 ) : آيه 34 
  ]\r\nالرِّجالُ قَوَّامُونَ عَلَى النِّساءِ بِما فَضَّلَ اللَّهُ بَعْضَهُمْ عَلى بَعْضٍ وَ بِما أَنْفَقُوا مِنْ أَمْوالِهِمْ فَالصَّالِحاتُ قانِتاتٌ حافِظاتٌ لِلْغَيْبِ بِما حَفِظَ اللَّهُ وَ اللاَّتِي تَخافُونَ نُشُوزَهُنَّ فَعِظُوهُنَّ وَ اهْجُرُوهُنَّ فِي الْمَضاجِعِ وَ اضْرِبُوهُنَّ فَإِنْ أَطَعْنَكُمْ فَلا تَبْغُوا عَلَيْهِنَّ سَبِيلاً إِنَّ اللَّهَ كانَ عَلِيًّا كَبِيراً ( 34 )\r\n« 1 »\r\n\r\nترجمه\r\nمردان را بر زنان سمت قوامت است بواسطهء اينكه خداوند برخى را بر برخى فضيلت داده است و بواسطهء اينكه اموالشان را بعنوان مهر و نفقه انفاق مىكنند . بنا بر اين زنان شايسته : مطيع امر خدا و نگه دارندهء مال و ناموس شوهرانند بواسطهء اينكه خداوند آنها را حفظ مىكند و زنانى كه از نافرمانى ايشان بيم داريد . آنها را اندرز دهيد و در خوابگاه‌شان تنها گذاريد و آنها را بزنيد . پس اگر شما را اطاعت كردند ، راهى براى زدن و ترك همخوابگى مجوييد كه خداوند بلند مرتبه و بزرگ است .\r\n\r\n\r\n","description":"","footnote":"\r\n( 1 ) - آيهء 34 سورهء 4 نساء جزء پنجم\r\n","page_name":" 132 ","page_number":132},
  {"content":"\r\n\r\n\r\nبيان آيهء 34\r\n\r\nقرائت\r\nتنها ابو جعفر « بما حفظ اللَّه » به نصب و ديگران برفع قرائت كرده‌اند .\r\nطلحة بن مصرف كه از شواذ است قرائت كرده : « فالصوالح قوانت » نصب در « حفظ اللَّه » بنا بر حذف مضاف است يعنى : « بما حفظ عهد اللَّه » و حذف مضاف ، زياد در كلام اتفاق مىافتد مثل :  « إِنْ تَنْصُرُوا اللَّهَ . . . »  يعنى « ان تنصروا دين اللَّه ، ، ، » قرائت « فالصوالح قوانت » به اين دليل است كه جمع مكسر براى كثرت است لكن جمع الف و تا براى قلت است و در اينجا ، كثرت مناسبتر است . لكن جمع الف و تاء گاهى هم براى كثرت استعمال شده است مثل :  « الْمُسْلِمِينَ وَ الْمُسْلِماتِ وَ . . . »  ( سوره احزاب 35 ) و منظور كثرت است نه قلت كه از سه تا ده باشد . ابو على مىگويد : حسان شعر خود را براى نابغه خواند تا به اين بيت رسيد :\r\n لنا الجفنات الغر يلمعن بالضحى * و اسيافنا يقطرن من نجدة دماً \r\nبراى ماست كاسه‌هاى بزرگ و درخشانى كه بروز مىدرخشند و از شمشيرهاى ما از دليرى خون مىچكد .\r\nنابغه گفت : كاسه‌ها و شمشيرهايت را كم كردى يعنى جفنات و اسياف براى قلت است . لكن اين مطلب روشن نيست و خداوند در قرآن مىفرمايد :  « هُمْ فِي - الْغُرُفاتِ آمِنُونَ »  ( سوره سبا 37 ) يعنى ايشان در غرفه‌ها ايمن هستند .\r\nبديهى است كه منظور از غرفات ، قلت يعنى از سه تا ده ، نيست .\r\n\r\nلغت\r\nقوام : صيغهء مبالغه ، مسلط و قيم .\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nقنوت : دوام طاعت .\r\nنشوز : سرپيچى از اطاعت .\r\nهجر : ترك .\r\nضجوع : خوابيدن و مضاجع : خوابگاه‌ها .\r\nبغيه : طلب .\r\n\r\nاعراب\r\nباء در  « بِما فَضَّلَ اللَّهُ »  و  « بِما أَنْفَقُوا »  متعلق است به « قوامون » و « ما » در هر دو مورد مصدريه است و احتياجى بعايد ندارد . ما در  « بِما حَفِظَ اللَّهُ »  نيز مصدريه است يعنى « بان يحفظهن اللَّه » قرائت نصب بنا بر اين است كه ما موصوله باشد ، يعنى :\r\n« بالشيء الذى يحفظ امر اللَّه »\r\n\r\nشان نزول\r\nمقاتل گويد : آيه در بارهء سعد بن ربيع بن عمر و زنش حبيبه دختر زيد بن ابى زهير نازل شده است . سعد و زيد هر دو از انصار بودند . حبيبه نسبت به سعد نافرمانى كرد و او وى را زد . حبيبه باتفاق پدر خدمت پيامبر رفت . سعد عرض كرد : دخترم را به او داده‌ام و كتك‌كاريش كرده است . فرمود : قصاص كنيد . آنها رفتند كه قصاص كنند .\r\nپيامبر فرمود : بازگرديد . اينك جبرئيل نازل شد و اين آيه را نازل كرد . سپس فرمود ما چيزى اراده كرديم و خداوند چيز ديگرى اراده كرد ، و آنچه خداوند اراده كرده است ، بهتر است و قصاص را رفع كرد .\r\nكلبى گويد : اين آيه در بارهء سعد بن ربيع و زنش خوله دختر محمد بن سلمه نازل شده است . لكن داستان را به همان صورت نقل كرده است .\r\nابو روق گويد : آيه در بارهء جميله دختر عبد اللَّه بن ابىّ و شوهرش ثابت بن قيس بن شماس نازل شده است و تقريبا داستان را به همان صورت ، ذكر كرده است .\r\n\r\nمقصود\r\nدر دو آيهء پيش : پاره‌اى از تفاوتهايى كه ميان زن و مرد است ذكر شد ، اكنون\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nبدنبال آن مطلب ، خداوند وظيفهء سرپرستى زنان را بمردان محول كرده ، مىفرمايد :\r\n الرِّجالُ قَوَّامُونَ عَلَى النِّساءِ  : مردان سرپرست و در تدبير زندگى و تربيت و تعليم مسلط بر زنان هستند .\r\n بِما فَضَّلَ اللَّهُ بَعْضَهُمْ عَلى بَعْضٍ  : بواسطهء اينكه بعضى را بر بعضى فضيلت بخشيده است . اين جمله علت قيم بودن مردان را نسبت به زنان بيان مىدارد و مىگويد .\r\nبخاطر اينكه مردان از لحاظ علم و عقل و حسن راى و تصميم بر زنان برترى دارند ، سرپرستى ايشان را بمردان واگذار كرده است .\r\n وَ بِما أَنْفَقُوا مِنْ أَمْوالِهِمْ  : ديگر بخاطر اينكه مردان مهر و نفقه بزنان مىدهند .\r\n فَالصَّالِحاتُ قانِتاتٌ  : زنان شايسته ، مطيع امر خداوند و شوهران خود هستند .\r\nقتاده و ثورى چنين گفته‌اند . و شاهد آن اين آيه است :  « يا مَرْيَمُ اقْنُتِي لِرَبِّكِ »  « سورهء آل عمران آيهء 43 ) يعنى اى مريم ، بر طاعت خداوند قيام كن .\r\n حافِظاتٌ لِلْغَيْبِ :  آن زنان ، در غيبت شوهران ناموس خود را حفظ مىكنند .\r\nاين معنى از قتاده و عطا و ثورى است و ممكن است گفته شود : آنان در غيبت شوهران ، حافظ اموال ايشان بودند ، حقوق و احترامشان را حفظ مىكنند بهتر است حمل بر هر دو معنى شود ، زيرا منافاتى ميان آنها نيست ،  بِما حَفِظَ اللَّهُ  : به سبب اينكه خداوند ايشان را در مهرها و الزام شوهران به نفقه حفظ كرده است . برخى گفته‌اند : يعنى بواسطهء حفظ خداست كه آنها مىتوانند حافظ مال و ناموس شوهران باشند .\r\n وَ اللَّاتِي تَخافُونَ نُشُوزَهُنَّ فَعِظُوهُنَّ وَ اهْجُرُوهُنَّ فِي الْمَضاجِعِ وَ اضْرِبُوهُنَّ  : زنانى كه از عصيان آنها مىترسيد و بيم داريد كه در صدد تسلط بر شما برآيند و با شما بمخالفت پردازند ، نخست آنها را نصيحت كنيد و اگر نصيحت ، موثر واقع نشد ، آنها را در بسترشان تنها گذاريد ، اين معنى از سعيد بن جبير است . وى گويد : منظور اين است كه از آميزش با ايشان خوددارى كنيد و علت اينكه به ترك خوابگاه امر كرده ، اين است كه آميزش ، مخصوص خوابگاه است . حسن و قتاده و عطا گويد : منظور اين است\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nكه با آنها همخوابگى نكنند زيرا بدينوسيله حب و بغض او نسبت به شوهر روشن مىشود در صورتى كه محبتى داشته باشد ، طاقت نمىآورد و اگر محبتى ندارد صبر مىكند . در روايت از امام باقر ( ع ) نقل شده است كه : « در موقع خواب به او پشت مىكند » فراء مىگويد : منظور از بيم نافرمانى ، علم به نافرمانى است زيرا خوف گاهى به معناى علم به كار مىرود .\r\nدر تفسير كلبى از ابن عباس نقل كرده است كه : زنان را به كتاب خدا موعظه كنيد و به او بگوييد كه از خدا بترسد و از شما اطاعت كند ، اگر قبول نكرد با او درشتى كنيد و گرنه طورى او را بزنيد كه بدنش زخم نشود و استخوانش شكسته نشود . از امام باقر نقل شده كه منظور : زدن با مسواك است .\r\n فَإِنْ أَطَعْنَكُمْ فَلا تَبْغُوا عَلَيْهِنَّ سَبِيلًا  : اگر از نافرمانى دست كشيدند ، راهى براى زدن و ترك همخوابگى كه در موقع نافرمانى تجويز شد ، برايشان نداريد . اين معنى از ابو مسلم و ابو على جبايى است . سفيان بن عيينه گويد : منظور اين است كه آنها را به محبت ، تكليف مكنيد و همين كه ظاهر ايشان با شما درست شد ، به باطنشان كارى نداشته باشيد .\r\n إِنَّ اللَّهَ كانَ عَلِيًّا كَبِيراً  : خداوند برتر از اين است كه بيشتر از اندازهء طاقت ، تكليفى كند . بلندى و بزرگى از صفات خداست و فايدهء ذكر اين دو صفت در اينجا اين است كه خداوند قدرت دارد كه زنان را يارى كند و پيروز گرداند . برخى گفته‌اند : منظور اين است كه خداوند شما مردان را باندازهء توانايى تكلف ساخته است . شما نيز بايد زنان را باندازهء توانايى تكليف كنيد\r\n.\r\n\r\n","description":"","footnote":"","page_name":" 136 ","page_number":136},
  {"content":"\r\n\r\n\r\n[ سوره النساء ( 4 ) : آيات 35 تا 36 
  ]\r\nوَ إِنْ خِفْتُمْ شِقاقَ بَيْنِهِما فَابْعَثُوا حَكَماً مِنْ أَهْلِهِ وَ حَكَماً مِنْ أَهْلِها إِنْ يُرِيدا إِصْلاحاً يُوَفِّقِ اللَّهُ بَيْنَهُما إِنَّ اللَّهَ كانَ عَلِيماً خَبِيراً ( 35 ) وَ اعْبُدُوا اللَّهَ وَ لا تُشْرِكُوا بِهِ شَيْئاً وَ بِالْوالِدَيْنِ إِحْساناً وَ بِذِي الْقُرْبى وَ الْيَتامى وَ الْمَساكِينِ وَ الْجارِ ذِي الْقُرْبى وَ الْجارِ الْجُنُبِ وَ الصَّاحِبِ بِالْجَنْبِ وَ ابْنِ السَّبِيلِ وَ ما مَلَكَتْ أَيْمانُكُمْ إِنَّ اللَّهَ لا يُحِبُّ مَنْ كانَ مُخْتالاً فَخُوراً ( 36 )\r\n« 1 » « 2 »\r\n\r\nترجمه\r\nو اگر از دشمنى ميان آنها ترسيديد ، حكمى از بستگان مرد و حكمى از بستگان زن مبعوث كنيد . اگر ارادهء اصلاح دارند خداوند ميان آنها موافقت برقرار مىكند .\r\nخدا دانا و آگاه است .\r\nو خدا را پرستش كنيد و چيزى شريك او مسازيد و در بارهء پدر و مادر ، خويشاوندان يتيمان ، مستمندان ، همسايگان خويشاوند و غير خويشاوند ، رفيقى كه همراه شماست مسافر و بردگان نيكى كنيد كه خداوند مردم متكبر و فخر فروش را دوست ندارد ،\r\n\r\n\r\n","description":"","footnote":"\r\n( 1 ) - آيهء 35 سورهء نساء جزء پنجم سوره 4\r\n( 2 ) - آيهء 36 سورهء نساء جزء پنجم سوره 4\r\n","page_name":" 137 ","page_number":137},
  {"content":"\r\n\r\n\r\nبيان آيهء 35\r\n\r\nلغت\r\nشقاق : مخالفت و دشمنى توفيق : موافقت و مساوات در امرى از امور ، لطف خداوند نسبت به انسان براى انجام كارى پسنديده ، اصلاح ميان زن و شوهر .\r\n\r\nاعراب\r\nبين : در اصل ظرف است ولى در اينجا با اضافهء شقاق به آن به صورت اسم به كار رفته مثل :  « هذا فِراقُ بَيْنِي وَ بَيْنِكَ »  ( سوره كهف 78 ) و مثل :  « وَ مِنْ بَيْنِنا وَ بَيْنِكَ حِجابٌ »  در اصل منظور اين است : « و ان خفتم في شاق بينهما »\r\n\r\nمقصود\r\nدر آيهء پيش مردان را راهنمايى كرد كه چگونه از نشوز و نافرمانى همسران خود جلوگيرى كنند ، اكنون راهنمايى مىكند كه اگر ترسيديد كار بجدايى كشد ، چه وظيفهءاى داريد .\r\n وَ إِنْ خِفْتُمْ شِقاقَ بَيْنِهِما  : اگر از مخالفت و دشمنى ايشان ترسيديد . برخى گفته‌اند اگر علم بمخالفت و دشمنى ايشان پيدا كرديد لكن معناى اول صحيحتر است چه اگر علم بدشمنى ايشان پيدا شد ، ديگر احتياجى بداور در ميان آنها نيست .\r\n فَابْعَثُوا حَكَماً مِنْ أَهْلِهِ وَ حَكَماً مِنْ أَهْلِها  : داورى از بستگان شوهر و داورى از بستگان زن برانگيزيد تا ميان آنها اصلاح دهند . حكم . كسى است كه نسبت به آنچه به او واگذار شده سمت قوامت دارد يعنى قيم است . در اينكه مخاطب كيست ؟ اختلاف شده است . سعيد بن جبير و ضحاك و بيشتر فقها گويند : مخاطب ، سلطانى است كه زن\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nو شوهر مرافعه را پيش او برده‌اند . ظاهر اخبارى كه از امام باقر ( ع ) و امام صادق ( ع ) نقل شده ، همين است . سدى گويد : مقصود زن و شوهر و بستگان ايشان است . و نيز اختلاف شده است كه آيا حكم‌ها اگر صلاح را در طلاق ديدند ، حق طلاق دادن دارند يا ندارند ؟ از روايات اصحاب ما استنباط مىشود كه آنها چنين حقى ندارند مگر اينكه از خود زن و شوهر مشورت كنند و آنها را به طلاق راضى بيابند . سعيد بن جبير و شعبى و سدى گويند : آنها حق طلاق دادن دارند و روايتى هم در اين باره از على ( ع ) نقل كرده‌اند . كسانى كه چنين گفته‌اند ، معتقدند كه حكم‌ها وكيلند .\r\n إِنْ يُرِيدا إِصْلاحاً يُوَفِّقِ اللَّهُ بَيْنَهُما  : اگر دو حكم ارادهء اصلاح داشته باشند ، خداوند ميان ايشان موافقت برقرار مىكند تا به آنچه صلاح است حكم كنند . اين معنى از ابن عباس و سعيد بن جبير و سدى است . برخى گفته‌اند : يعنى اگر دو حكم ارادهء اصلاح زن و شوهر داشته باشند ، خداوند ميان آنها الفت برقرار مىكند و دشمنى را از ميان برمىدارد .\r\n إِنَّ اللَّهَ كانَ عَلِيماً خَبِيراً  : خداوند به ارادهء دو حكم دانا و بمصالح و منافع شما آگاه است\r\n.\r\n\r\n","description":"","footnote":"","page_name":" 139 ","page_number":139},
  {"content":"\r\n\r\n\r\nبيان آيهء 25\r\n\r\nلغت\r\nجار : همسايه جنب : دور از بستگان ، قربى : نزديك مختال : خودخواه ، كسى كه به خيال و پندار ، براى خود چيزى تصور مىكند كه در او نيست . اينكه اسب را « خيل » گويند بخاطر اين است كه در راه رفتن كبر مىورزد .\r\nفخور : كسى كه مناقب و محاسن خود را از راه كبر و خودنمايى ، برمىشمارد .\r\nاگر كسى مناقب و محاسن خود را براى اعتراف به نعمت برشمارد ، فخور نيست بلكه شكور است .\r\n\r\nاعراب\r\n وَ بِالْوالِدَيْنِ إِحْساناً  : مصدر منصوب است به فعل محذوف . يعنى « احسنوا بالوالدين احسانا » ممكن است مفعول به باشد به تقدير « استوصوا بالوالدين احسانا »\r\n\r\nمقصود\r\nپس از آن كه خداوند در بارهء يتيمان و زنان و شوهران ، بمكارم اخلاق ، امر كرد ، اكنون يك سلسله از امور معنوى و كارهاى پسنديده را كه لازمهء زندگى انسانهاى واقعى است ، به آنها گوشزد مىكند . ابتدا مردم را به خدا پرستى امر كرده ، فرمود :\r\n وَ اعْبُدُوا اللَّهَ وَ لا تُشْرِكُوا بِهِ شَيْئاً  : خدا را به يكتايى و عظمت ، پرستش كنيد و كسى را در عبادت ، شريكش مگردانيد ، زيرا پرستش ، براى غير خدا شايسته نيست و\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nكسى شايستهء پرستش است كه بخشندهء نعمتها باشد و غير از خداوند كسى اين شايستگى را ندارد . سپس فرمود :\r\n وَ بِالْوالِدَيْنِ إِحْساناً  . در بارهء پدر و مادر به نيكى و انعام و احترام سفارش كنيد .\r\nيا اينكه خداوند شما را به نيكى در بارهء پدر و مادر سفارش مىكند .\r\n وَ بِذِي الْقُرْبى وَ الْيَتامى وَ الْمَساكِينِ  : همانطورى كه نيكى در بارهء پدر و مادر بالخصوص توصيه شده است . به نيكى در بارهء عموم خويشاوندان و يتيمان و مستمندان نيز توصيه مىكند . نيكى در بارهء يتيمان ، بحفظ اموالشان و رسيدگى بزندگى ايشان و نيكى در بارهء مستمندان ، بعدم تضييع آنان و رفع نيازمندى ايشان است .\r\n وَ الْجارِ ذِي الْقُرْبى وَ الْجارِ الْجُنُبِ  : ابن عباس ، مجاهد ، قتاده ، ضحاك و ابن زيد گويند : مقصود همسايگانى است كه با انسان خويشاوندى دارند و همسايگانى كه خويشاوندى ندارند .\r\nبرخى گفته‌اند : منظور اين است كه : همسايهء مسلمان باشد يا همسايهء غير مسلمان كه هيچ از لحاظ دينى با انسان مناسبتى ندارد . از پيامبر گرامى روايت شده است كه :\r\n« همسايگان بر سه دسته‌اند . همسايه‌اى كه سه حق دارد : حق مسلمانى ، حق همسايگى و حق خويشاوندى . همسايه‌اى كه دو حق دارد : حق همسايگى و حق مسلمانى و همسايه‌اى كه يك حق دارد و آن مشركى است كه از اهل كتاب باشد . » « 1 »\r\n\r\n\r\n","description":"","footnote":"\r\n( 1 ) - بنا بر اين همسايهء مشرك هم حق همسايگى دارد ، خواه اهل كتاب باشد خواه نباشد .\r\nالبته اهل كتاب يعنى يهوديان و مسيحيان - و احتمالا زردتشتيان ، قاعدة بايد مشرك نباشند ، زيرا موسى و عيسى مردم را به يكتا پرستى دعوت كرده‌اند و بنا بر اين ، پيروان ايشان بايد يكتا پرست باشند نه مشرك . لكن اينان از تعليمات اصلى پيامبران خدا منحرف گشته‌اند و در بارهء خداوند مطالبى عنوان كرده‌اند كه روح پيامبران از آنها بيزار است . از اينرو خداوند متعال به پيامبر گرامى اسلام دستور داد :  « قاتِلُوا الَّذِينَ لا يُؤْمِنُونَ بِاللَّهِ وَ لا بِالْيَوْمِ الْآخِرِ وَ لا يُحَرِّمُونَ ما حَرَّمَ اللَّهُ وَ رَسُولُهُ وَ لا يَدِينُونَ دِينَ الْحَقِّ مِنَ الَّذِينَ أُوتُوا الْكِتابَ حَتَّى يُعْطُوا الْجِزْيَةَ عَنْ يَدٍ وَ هُمْ صاغِرُونَ »  ( سوره توبه 29 ) يعنى با اهل كتاب كه به خدا و رسولش ايمان ندارند و آنچه خدا و رسولش حرام كرده ، حرام نمىشمارند و بدين حق گرايش پيدا نمىكنند جنگ كنيد تا با خوارى بدست خود جزيه دهند . در اين آيه يكى از نقائص آنان\r\n","page_name":" 141 ","page_number":141},
  {"content":"\r\n\r\nزجاج گويد : همسايهء نزديك ، كسى است كه با او از نظر مسافت نزديك باشيد و يكديگر را بشناسيد و همسايهء دور كسى است كه از نظر مسافت از شما دور باشد . در روايت است كه حد همسايگى تا چهل خانه است و روايت شده است كه تا چهل ذراع است ( آرنج ) زجاج مىگويد : منظور از همسايهء نزديك ، همسايهء خويشاوند نيست . چه در بارهء خويشاوندان قبلا سفارش شده است . ممكن است در جواب زجاج گفته شود كه اگر چه قبلا در بارهء خويشاوند سفارش شده است لكن منظور اين است كه همسايه هر گاه خويشاوندى هم داشته باشد ، داراى دو حق است و هر گاه خويشاوند همسايه نباشد فقط داراى يك حق است . بنا بر اين مانعى ندارد كه در بارهء خويشاوند دو مرتبه سفارش شده باشد .\r\n وَ الصَّاحِبِ بِالْجَنْبِ  : در اين باره چهار قول است : 1 - ابن عباس و سعيد بن جبير و جماعتى گفته‌اند : منظور رفيق سفر است و نيكى در بارهء او بمواسات و حسن معاشرت است . 2 - عبد اللَّه بن مسعود و ابن ابى ليلى و نخعى گويند : منظور همسر است . 3 - ابن عباس بنا به يكى از دو روايت و ابن زيد گويند : منظور كسى است كه رو بسوى شما آوردهء و از شما انتظار كمك دارد . 4 - منظور خدمتگزاران است . بهتر اين است كه بر همهء اين معانى حمل شود :\r\n وَ ابْنِ السَّبِيلِ  : معناى آن صاحب طريق و در بارهء آن دو قول است : 1 - مجاهد و ربيع گفته‌اند : منظور مسافر است . ابن عباس گويد : منظور مهمان است . به نظر او : مهمانى سه روز است و بيشتر از سه روز نيكى است و هر نيكى صدقه است . جابر از پيامبر گرامى نقل كرده كه : « هر نيكى صدقه است و يكى از نيكىها اين است كه برادرت را با روى گشاده ، ملاقات كنى و آب دلو خود را در ظرف او بريزى . »  وَ ما مَلَكَتْ أَيْمانُكُمْ  : نسبت بغلامان و كنيزان نيز نيكى كنيد . كلمهء « ما » محلا\r\n\r\n\r\n","description":"","footnote":"\r\n( عدم ايمان به خداوند شمرده شده است يعنى خداوند يكتا را باور ندارند چه گفتند : عيسى پسر خدا است و يهود هم گفتند : عزير پسر خداست .\r\n","page_name":" 142 ","page_number":142},
  {"content":"\r\n\r\nمجرور است كه عطف بر سابق است . يعنى به بردگان نيكى كنيد و نيازمنديهاى آنها را تامين كنيد و كارهايى كه از توانايى آنها خارج است واگذار مكنيد . اين عده‌اى كه تا اينجا شمرده شدند ، طبق دستور خداوند بايد مورد احسان قرار گيرند .\r\n إِنَّ اللَّهَ لا يُحِبُّ مَنْ كانَ مُخْتالًا فَخُوراً  : خداوند مردم متكبر و فخر فروش را دوست نمىدارد . ابن عباس گويد علت ذكر تكبر و فخر فروشى اين است كه مردم متكبر و فخر فروش از خويشاوندان و همسايگان فقير خود متنفرند و با آنها حسن معاشرت ندارند .\r\nاين آيه ، جامع اركان اسلام است و انسان را بسوى مكارم اخلاق هدايت مىكند و اگر كسى در بارهء آن نيكو بينديشد از موعظه سخنوران بىنياز است و هر قسمت عمده‌اى از علوم دانشمندان دست مىيابد ( منظور علوم عملى است نظير اخلاق و تدبير منزل و . . . ) 1 - بنا بر اين همسايهء مشرك هم حق همسايگى دارد ، خواه اهل كتاب باشد خواه نباشد . البته اهل كتاب يعنى يهوديان و مسيحيان و - احتمالا - زردشتيان ، قاعدة بايد مشرك نباشند ، زيرا موسى و عيسى مردم را به يكتا پرستى دعوت كرده‌اند و بنا بر اين پيروان ايشان بايد يكتاپرست باشند نه مشرك . لكن اينان از تعليمات اصلى پيامبران خدا منحرف گشته‌اند و در بارهء خداوند مطالبى عنوان كرده‌اند كه روح پيامبران از آنها بيزار است . از اينرو خداوند متعال به پيامبر گرامى اسلام دستور داد :  « قاتِلُوا الَّذِينَ لا يُؤْمِنُونَ بِاللَّهِ وَ لا بِالْيَوْمِ الْآخِرِ وَ لا يُحَرِّمُونَ ما حَرَّمَ اللَّهُ وَ رَسُولُهُ وَ لا يَدِينُونَ دِينَ الْحَقِّ مِنَ الَّذِينَ أُوتُوا الْكِتابَ حَتَّى يُعْطُوا الْجِزْيَةَ عَنْ يَدٍ وَ هُمْ صاغِرُونَ »  ( سوره توبه 29 ) يعنى با اهل كتاب كه به خدا و رسولش ايمان ندارند و آنچه خدا و رسولش حرام كرده ، حرام نمىشمارند و بدين حق گرايش پيدا نمىكنند جنگ كنيد تا با خوارى به دست خود جزيه دهند . در اين آيه يكى از نقائص آنان عدم ايمان به خداوند شمرده شده است يعنى خداوند يكتا را باور ندارند چه گفتند : عيسى پسر خداست و يهود هم گفتند :\r\nعزير پسر خداست\r\n.\r\n\r\n","description":"","footnote":"","page_name":" 143 ","page_number":143},
  {"content":"\r\n\r\n\r\n[ سوره النساء ( 4 ) : آيات 37 تا 39 
  ]\r\nالَّذِينَ يَبْخَلُونَ وَ يَأْمُرُونَ النَّاسَ بِالْبُخْلِ وَ يَكْتُمُونَ ما آتاهُمُ اللَّهُ مِنْ فَضْلِهِ وَ أَعْتَدْنا لِلْكافِرِينَ عَذاباً مُهِيناً ( 37 ) وَ الَّذِينَ يُنْفِقُونَ أَمْوالَهُمْ رِئاءَ النَّاسِ وَ لا يُؤْمِنُونَ بِاللَّهِ وَ لا بِالْيَوْمِ الْآخِرِ وَ مَنْ يَكُنِ الشَّيْطانُ لَهُ قَرِيناً فَساءَ قَرِيناً ( 38 ) وَ ما ذا عَلَيْهِمْ لَوْ آمَنُوا بِاللَّهِ وَ الْيَوْمِ الْآخِرِ وَ أَنْفَقُوا مِمَّا رَزَقَهُمُ اللَّهُ وَ كانَ اللَّهُ بِهِمْ عَلِيماً ( 39 )\r\n« 1 »\r\n\r\nترجمه\r\nآنان كه بخل مىورزند و مردم را به بخل امر مىكنند و آنچه را خداوند از فضلش بايشان داده ، كتمان مىكنند و براى كافران عذابى خوار كننده مهيا كرده‌ايم .\r\nو كسانى كه اموال خود را براى ديدن مردم انفاق مىكنند و به خدا و روز واپسين ايمان ندارند و كسى كه بدوستى شيطان گراييده است ، بد همدمى دارد . چيست بر آنها كه ايمان آورند به خدا و روز واپسين و انفاق كنند از رزاقى كه خدا به ايشان داده است ؟\r\nو خداوند به ايشان داناست .\r\n\r\n\r\n","description":"","footnote":"\r\n( 1 ) - سورهء نساء آيهء 37 و 38 و 39 جزء پنجم سوره 4\r\n","page_name":" 144 ","page_number":144},
  {"content":"\r\n\r\n\r\nبيان آيهء 37\r\n\r\nقرائت\r\nكوفيان بجز عاصم « بالبخل » بفتح باء و خاء ( در اينجا و در سورهء حديد ) قرائت كرده‌اند و ديگران « بالبخل » بضم باء و سكون سين . سيبويه گويد : بخل و بخل دو لغتند بيك معنى .\r\n\r\nلغت\r\nبخل : دشوار بودن بخشش . برخى گفته‌اند : منع از چيزى كه اداى آن واجب است ، زيرا اين كلمه اسم ذم است و بر كسى اطلاق مىشود كه عملش گناه كبيره است .\r\nبرخى گفته‌اند : منع از چيزى است كه منع آن بىفايده و بخشش آن بىضرر است .\r\n« شح » نيز به معناى بخل است . اين دو كلمه در مقابل « جود » قرار دارند . بديهى است كه معناى اول ، مناسبتر است زيرا خداوند محبت خود را از كسى كه برايش بخشش ، دشوار است . نفى كرده . على بن عيسى گويد : بخل ، منع از احسان است بخاطر اينكه طبيعت شخص از اين كار رنج مىبرد - وجود ، بذل احسان است بخاطر اينكه چنين رنجى در طبيعت شخص وجود ندارد .\r\n\r\nاعراب\r\nالذين : ممكن است در محل نصب باشد باعتبار اينكه : بدل از  « مَنْ كانَ مُخْتالًا . . . »  باشد يا باعتبار اينكه فعلى دال بر مذمت ايشان مقدر باشد و ممكن است در محل رفع باشد ، باعتبار اينكه مبتدا باشد و آيهء بعد عطف بر آن و خبر آن آيهء بعد :\r\n « إِنَّ اللَّهَ لا يَظْلِمُ . . . »  باشد يا اينكه بدل باشد از ضميرى كه در « فخور » مستتر است .\r\n\r\n","description":"","footnote":"","page_name":" 145 ","page_number":145},
  {"content":"\r\n\r\n\r\nمقصود\r\n الَّذِينَ يَبْخَلُونَ  : جبايى و ابو مسلم گويند : يعنى كسانى كه از زكات و صدقات واجب ديگر منع مىكنند : ابن عباس و مجاهد و سدى و ابن زيد گويند : يعنى كسانى كه از اظهار صفاتى را كه از پيغمبر شناخته‌اند ، بخل مىورزند .\r\n وَ يَأْمُرُونَ النَّاسَ بِالْبُخْلِ  : و مردم را نيز امر به بخل مىكنند . ابن عباس گويد :\r\nيعنى انصار را امر مىكنند كه از كمك و انفاق نسبت به پيغمبر و اصحابش خوددارى كنند . برخى گفته‌اند : يعنى مردم را امر مىكنند به كتمان حق .\r\n وَ يَكْتُمُونَ ما آتاهُمُ اللَّهُ مِنْ فَضْلِهِ  : و كوشش مىكنند كه ثروت خود را منكر شوند تا براى بخل خود عذرى داشته باشند . برخى گفته‌اند : يعنى علم خود را نسبت به بعثت پيامبر گرامى اسلام ، كتمان مىكنند . بديهى است كه آيه هر نوع بخلى را - خواه نسبت بمال و خواه نسبت به علم - شامل مىشود . بنا بر اين هر كس كه از اداى آنچه بر او واجب و لازم است ، خوددارى كند و مردم را از آن كار باز دارد و فضيلت علمى و غير علمى را كتمان كند ، مورد ملامت قرار مىدهد . در حديث است كه :\r\n« هر گاه خداوند نعمتى به بنده‌اى داد ، دوست دارد كه اثر آن نعمت را بر او بنگرد . »  وَ أَعْتَدْنا لِلْكافِرِينَ عَذاباً مُهِيناً  : براى كسانى كه منكر نعمت خدا نسبت به خود مىشوند و آن را كتمان مىكنند ، عذابى مهيا كرده‌ايم كه موجب خوارى و اهانت آنها مىشود . عذاب را متصف به « مهين » كرده است زيرا خود عذاب ، اهانت است\r\n.\r\n\r\n","description":"","footnote":"","page_name":" 146 ","page_number":146},
  {"content":"\r\n\r\n\r\nبيان آيه 38 و 39\r\n\r\nلغت\r\nقرين : رفيق و همدم عدى بن زيد گويد :\r\n عن المرء لا تسال و ابصر قرينه * فان القرين بالمقارن يقتدى \r\nيعنى : از مرد مپرس و رفيقش را ببين زيرا هر كسى برفيق خود اقتدا مىكند .\r\n\r\nاعراب\r\nالذين : ممكن است مرفوع يا منصوب باشد ، چنان كه در آيهء قبل گفتيم و ممكن است عطف بر « للكافرين » باشد . رئاء : مصدرى است كه جانشين حال شده است يعنى « مرائين » قرينا : تميز نسبت و مفسر است . « ذا » : در اين باره دو وجه محتمل است :\r\n1 - محلا مرفوع است يعنى : « ما الذى عليهم » 2 - محلى از اعراب ندارد چه با « ما » بمنزلهء اسم واحد است يعنى « و اى شيء عليهم لو آمنوا »\r\n\r\nمقصود\r\nاكنون در بارهء كسانى كه بانفاق و ريا انفاق مىكنند و از ايمان بىبهره‌اند ، سخن گفته ، ضمن عطف به سابق گويد :\r\n الَّذِينَ يُنْفِقُونَ أَمْوالَهُمْ رِئاءَ النَّاسِ  : آنهايى كه اموالشان را به منظور ديدن مردم انفاق مىكنند .\r\n وَ لا يُؤْمِنُونَ بِاللَّهِ وَ لا بِالْيَوْمِ الْآخِرِ  : و تصديق خداوند و روز واپسين كه موقع ثواب و عقاب است ، نمىكنند . بدين ترتيب ، خداوند ميان مردمى كه بخل مىورزند و از انفاق مال خوددارى مىكنند و آنهايى كه از روى ريا و تظاهر انفاق مىكنند ، جمع كرده است .\r\n وَ مَنْ يَكُنِ الشَّيْطانُ لَهُ قَرِيناً  : كسى كه دوستش شيطان باشد و در دنيا امر او را\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nاطاعت كند و در كفر با او موافق باشد . برخى گفته‌اند : يعنى در قيامت و آتش دوستش شيطان باشد .\r\n فَساءَ قَرِيناً  : شيطان بد دوستى است زيرا انسان را به معصيت و سرانجام به جهنم فرا مىخواند . برخى گفته‌اند : شيطان بد دوستى است ، زيرا در آتش جهنم ، شيطان و دوستش يكديگر را لعن مىكنند و از يكديگر بيزارند .\r\n وَ ما ذا عَلَيْهِمْ  : چه بود بر آنها اگر به خدا و روز واپسين ايمان آورده ، از روزى خدا انفاق كرده بودند ؟ !  لَوْ آمَنُوا بِاللَّهِ وَ الْيَوْمِ الْآخِرِ وَ أَنْفَقُوا مِمَّا رَزَقَهُمُ اللَّهُ  : بدين ترتيب خداوند عذر كفار را در سرپيچى از ايمان ، بى اساس نشان مىدهد و سخن كسانى كه مىگويند قدرت بر ايمان ندارند باطل مىسازد ، زيرا به شخص قادر نمىگويند : « اگر اين كار را مىكردى چه مىشد ؟ ! » مثلا به آدم كوتاه قد نمىگويند : اگر بلند قد شده بودى چه مىشد ؟ ! و به كور نمىگويند : اگر روشن شده بودى چه مىشد ؟ ! برخى گفته‌اند : يعنى چه مىشد اگر انفاق خود را با ايمان به خدا هماهنگ مىكردند تا انفاق بحالشان مفيد واقع مىشد .\r\n وَ كانَ اللَّهُ بِهِمْ عَلِيماً  : خداوند به اسرار آنها آگاه است و بر طبق نيت باطنى ايشان را كيفر يا پاداش مىدهد پس انفاقى كه از روى ريا است بحالشان فايده ندارد . از اين آيه بر مىآيد كه مال حرام رزق نيست زيرا خداوند دستور داده است كه از رزق خدا انفاق كنند و امت اسلام ، اجماع كرده‌اند كه انفاق از مال حرام ، ممنوع است\r\n.\r\n\r\n","description":"","footnote":"","page_name":" 148 ","page_number":148},
  {"content":"\r\n\r\n\r\n[ سوره النساء ( 4 ) : آيات 40 تا 42 
  ]\r\nإِنَّ اللَّهَ لا يَظْلِمُ مِثْقالَ ذَرَّةٍ وَ إِنْ تَكُ حَسَنَةً يُضاعِفْها وَ يُؤْتِ مِنْ لَدُنْهُ أَجْراً عَظِيماً ( 40 ) فَكَيْفَ إِذا جِئْنا مِنْ كُلِّ أُمَّةٍ بِشَهِيدٍ وَ جِئْنا بِكَ عَلى هؤُلاءِ شَهِيداً ( 41 ) يَوْمَئِذٍ يَوَدُّ الَّذِينَ كَفَرُوا وَ عَصَوُا الرَّسُولَ لَوْ تُسَوَّى بِهِمُ الْأَرْضُ وَ لا يَكْتُمُونَ اللَّهَ حَدِيثاً ( 42 )\r\n« 1 »\r\n\r\nترجمه\r\nخداوند به اندازهء ذره‌اى ظلم نمىكند و اگر آن اندازهء ذره ، كار نيكو باشد ، چند برابرش مىكند و از جانب خود اجرى بزرگ مىدهد .\r\nپس چه خواهيد كرد هنگامى كه از هر امتى گواهى آوريم و ترا بر اين گروه گواه آوريم . آن روز مردمى كه كافر شدند و پيامبر را نافرمانى كردند ، دوست دارند كه با خاك يكسان گردند و حديثى را كتمان نمىكنند .\r\n\r\n\r\n","description":"","footnote":"\r\n( 1 ) - سورهء نساء آيهء 40 و 41 و 42 جزء پنجم سوره چهارم\r\n","page_name":" 149 ","page_number":149},
  {"content":"\r\n\r\n\r\nبيان آيهء 40\r\n\r\nقرائت\r\nابن كثير و نافع « حسنة » برفع و ديگران به نصب خوانده‌اند . نصب آن بنا بر اين است كه خبر باشد يعنى « ان تك زنة الذرة حسنه » و رفع آن به اين معنى است :\r\n« ان يقع حسنة » و بنا بر اين « كان » تامة است .\r\nابن كثير و ابن عامر « يضعفها » به تشديد و ديگران « يضاعفها » به الف خوانده‌اند البته از نظر معنى فرقى ندارند سيبويه مىگويد : گاهى باب مفاعله به معناى فعلى كه ميان دو نفر است ، به كار نمىرود .\r\n\r\nلغت\r\nظلم : المى كه در آن نفعى نيست و براى دفع ضرر هم اعمال نمىشود و اصل آن به كار بردن چيز در غير محل خود مىباشد . برخى گفته‌اند اصل آن « انتقاص » يعنى كم كردن است . بنا بر اين ظلم ، كم كردن حق و ظلمت كمى نور است .\r\nثقل : متاع سنگين براى سفر و مثقال : مقدار شيئى است از لحاظ سنگينى .\r\n\r\nاعراب\r\nتك : در اصل تكون بوده كه نون آن ساكن و واو آن بالتقاء ساكنين ساقط شده است . لكن سقوط نون بخاطر كثرت استعمال است در قرآن كريم اين كلمه هم با نون و هم بدون نون به كار رفته است :  « إِنْ يَكُنْ غَنِيًّا أَوْ فَقِيراً »  ( سوره نساء 135 ) لدن : در محل جر است و صورتهاى ديگر آن : لد ، لدى و لداً مىباشد و « من لدنه » يعنى از جانب خود . فرق لدن و « عند » اين است كه « عند » اعم از دور و نزديك است و « لدن » فقط براى نزديك است . مثل « عندى مال » يعنى نزد من مال است . خواه دور باشد خواه نزديك . در موقع اضافه به باء نون آن مشدد مىشود مثل « لدنى » .\r\n\r\n","description":"","footnote":"","page_name":" 150 ","page_number":150},
  {"content":"\r\n\r\n\r\nمقصود\r\n إِنَّ اللَّهَ لا يَظْلِمُ مِثْقالَ ذَرَّةٍ  : خداوند هرگز كسى را باندازهء ذره‌اى ستم نمىكند .\r\nكلمهء « ذره » بمعنى مورچه‌هاى سرخ و كوچكى است كه به سختى ديده مىشوند . ابن عباس و ابن زيد گويند : اين مورچه از ساير مورچگان خردتر است و برخى گفته‌اند : ذره آن است كه در موقع تابش خورشيد از روزنه ، به چشم مىخورد . علت اينكه خداوند ظلم نمىكند اين است كه بقبح آن عالم و از آن بىنياز و بىنيازى خود آگاه است . كار زشت را كسى مرتكب مىشود كه جاهل باشد يا به آن نيازمند باشد يا فكر كند كه محتاج آن است در حالى كه واقعا از آن بى نياز است . خداوند از اين امور و هر گونه نقص و عجزى منزه است . ذره را به اين ملاحظه ذكر نكرده است كه بگويد فقط ظلم نكردن خداوند اختصاص به آن دارد ، بلكه مىخواهد بگويد هيچگونه ظلمى نميكند و ذره كمترين مقدارى است كه در وهم بشر مىگنجد .\r\n وَ إِنْ تَكُ حَسَنَةً يُضاعِفْها  : مقصود اين است كه اگر آن اندازهء ذره ، كار نيكو باشد ، خداوند آن را چند برابر مىكند و برخى گفته‌اند : دو برابر مىكند . اين قول از ابو عبيده است . برخى گفته‌اند : منظور اين است كه اين ذرهء نيكو را ادامه مىدهد و قطع نمىكند .\r\nنظير اين آيه :  « فَمَنْ يَعْمَلْ مِثْقالَ ذَرَّةٍ خَيْراً يَرَهُ »  ( سورهء زلزال آيه 7 ) يعنى كسى كه باندازهء ذره‌اى نيكى كند ، آن را مىنگرد . هر دو آيه هدفشان اين است كه مردم را به طاعت تشويق كنند و از معصيت باز دارند .\r\n وَ يُؤْتِ مِنْ لَدُنْهُ أَجْراً عَظِيماً  : از جانب خود پاداشى بزرگ به ايشان مىدهد كه همان بهشت باشد .\r\nاين آيه دلالت مىكند بر اينكه : منع ثواب و كم كردن آن ظلم است و اگر ظلم نبود ، براى اين ترغيب و تشويقى كه در آيه مورد نظر است ، معنايى نبود . ديگر اين كه خداوند قادر بر ظلم است ، زيرا خود را از كار ظلم منزه كرده و خويشتن را بر آن ستوده است و اگر قادر بر ظلم نبود ، ستايش جا نداشت\r\n.\r\n\r\n","description":"","footnote":"","page_name":" 151 ","page_number":151},
  {"content":"\r\n\r\n\r\nبيان آيهء 41 - 42\r\n\r\nقرائت\r\nكوفيان - بجز عاصم - « تسوى » بفتح تا و سكون سين و يزيد و نافع و ابن عامر « تسوى » بفتح تاء و تشديد سين و ديگران « تسوى » بضم تاء و سكون سين خوانده‌اند قرائت « تسوى » ( بفتح تاء و تشديد سين ) بنا بر اين است كه در اصل « تتسوى » بوده ، يا تاء دوم در سين ادغام يا حذف شده است و اما قرائت « تسوى » ( بضم تاء و فتح سين و تشديد واو ) فعل مضارع از باب تفعيل است .\r\n\r\nاعراب\r\nكيف : اسم استفهام و در اينجا براى توبيخ به كار رفته است . يعنى : « كيف حال هؤلاء يوم القيامة » حذف دنبالهء اين جمله ، به خاطر اين است كه كلام بر آن دلالت دارد . بديهى است كه « كيف » خبر است براى مبتداى محذوف . جايز نيست كه « كيف » منصوب به « جئنا » باشد زيرا « جئنا » مضاف اليه « اذا » است و مضاف اليه در ما قبل مضاف ، عمل نمىكند . چنان كه صله در ما قبل موصول عمل نمىكند زيرا صله در حقيقت متمم اسم است .\r\n مِنْ كُلِّ أُمَّةٍ  : محلا منصوب و حال است زيرا « بشهيد » را توصيف مىكند و چون بر موصوف مقدم شده ، حال است . عامل در « اذا » جواب محذوف آن است و دليل آن « فكيف » است كه قبل از « اذا » ذكر شده .\r\nيومئذ : عامل آن « يود » است . در اينجا ما بعد « اذ » در ما قبل آن عمل مىكند ، در حالى كه عمل كردن ما بعد « اذا » در ما قبل آن جايز نبوده زيرا با اضافهء « يوم » به « اذ » ديگر اضافهء « ان » به جملهء ما بعد ، صحيح نيست و به همين دليل « اذ » تنوين داده شده است تا دلالت كند كه تمام شده است .\r\n\r\n","description":"","footnote":"","page_name":" 152 ","page_number":152},
  {"content":"\r\n\r\n\r\nمقصود\r\nنظر به اينكه قبلا به روز واپسين اشاره كرده بود ، اينك حال منكران آن را وصف كرده ، گويد :\r\n فَكَيْفَ  : چگونه است حال امتها و چه مىكنند ؟\r\n إِذا جِئْنا مِنْ كُلِّ أُمَّةٍ بِشَهِيدٍ  : هنگامى كه از هر امتى گواهى بياوريم .  وَ جِئْنا بِكَ عَلى هؤُلاءِ شَهِيداً  : و تو را بر اين مردم گواه آوريم عرب ، هنگامى كه حادثه‌اى ناگوار در پيش است مىگويد :\r\n« كيف بك اذا كان كذا ؟ » چه خواهى كرد هنگامى كه چنين خواهد شد ؟ ! بدين ترتيب . بزرگى حادثه را نشان مىدهد و شخص را از آن مىترساند و او را وادار مىكند كه خود را براى آن آماده سازد . رويهمرفته معناى آيه اين است كه : در روز قيامت خداوند هر پيغمبرى را بر امت خود گواه مىگيرد و آن پيامبر بنفع و به ضرر امت خويش گواهى مىدهد . پيامبر ما نيز بعنوان گواه امت خويش فرا خوانده مىشود . اين آيه دلالت مىكند بر اينكه : بايد از هر كار زشتى كه انسان از انجام آن در ملاء عام : خجالت مىكشد ، خوددارى كند زيرا روز قيامت ، گواهانى عادل ، شاهد اعمال انسان هستند كه نمىتوان در شهادت آنها خدشه كرد و شهادت آنها را از تاثير ، انداخت . اين گواهان ، پيامبران و معصومان و نويسندگان اعمال و اعضاى بدن و مكان و زمان مىباشند . خداوند مىفرمايد :  « وَ كَذلِكَ جَعَلْناكُمْ أُمَّةً وَسَطاً لِتَكُونُوا شُهَداءَ عَلَى النَّاسِ »  ( سوره بقره 143 ) يعنى شما را امت وسط قرار داديم كه بر مردم گواه باشيد و مىفرمايد :  « ما يَلْفِظُ مِنْ قَوْلٍ إِلَّا لَدَيْهِ رَقِيبٌ عَتِيدٌ »  يعنى سخنى نمىگويد جز اينكه نزد او مراقبى آماده است ( سوره ق 18 ) و مىفرمايد :\r\n « إِنَّ السَّمْعَ وَ الْبَصَرَ وَ الْفُؤادَ كُلُّ أُولئِكَ كانَ عَنْهُ مَسْؤُلًا »  ( سوره اسراء 36 ) يعنى گوش و چشم و دل همگى مسئولند . و مىفرمايد :\r\n « يَوْمَ تَشْهَدُ عَلَيْهِمْ أَلْسِنَتُهُمْ وَ أَيْدِيهِمْ وَ أَرْجُلُهُمْ بِما كانُوا يَعْمَلُونَ »  ( سوره نور 24 ) يعنى روزى كه زبانها و دستها و پاها بكردار انسان گواهى مىدهند .\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nدر بعضى از اخبار است كه : زمان و مكان براى انسان شهادت مىدهند و اعمال انسان را بازگو مىكنند . بنا بر اين عاقل بايد متذكر اين حالات شود و خود را مستعد سازد و چنين بينديشد كه گويى اكنون آن حالت فرا رسيده و مجلس شهادت برپاى گشته و شاهدان براى اداى شهادت صف كشيده‌اند . در روايت است كه عبد اللَّه بن مسعود اين آيه را بر پيامبر گرامى قرائت كرد و چشمان پيغمبر پر از اشك شد . هر گاه كسى كه خود يكى از شاهدان است از بزرگى اين واقعه ، گريان مىشود ، ديگران بايد چه كنند و چگونه بنالند ؟ !  يَوْمَئِذٍ يَوَدُّ الَّذِينَ كَفَرُوا وَ عَصَوُا الرَّسُولَ لَوْ تُسَوَّى بِهِمُ الْأَرْضُ  : در آن روز كافران و كسانى كه در مقابل پيامبر عصيان ورزيده‌اند ، خوش دارند كه با زمين يكسان گردند و خاك شوند . در جاى ديگر مىفرمايد :  « يَقُولُ الْكافِرُ يا لَيْتَنِي كُنْتُ تُراباً »  ( سوره نبا 40 ) يعنى كافر مىگويد : كاش خاك بودم . كلمهء « تسويه » به معناى هموار كردن است مثل :  « بَلى قادِرِينَ عَلى أَنْ نُسَوِّيَ بَنانَهُ »  ( سوره قيامه 4 ) يعنى : ما قادريم كه خطوط انگشتانش را هموار كنيم تا مثل كف دست صاف شود و نتواند با انگشتان كارى انجام دهد . « 1 »\r\n\r\n\r\n","description":"","footnote":"\r\n( 1 ) - در اينجا ذكر اين نكته لازم است كه مؤلف بزرگوار ، در توضيح آيهء شريفهء  « بَلى - قادِرِينَ عَلى أَنْ نُسَوِّيَ بَنانَهُ »  چنان كه بايد و شايد دقت نفرموده است و مقصود آن را هموار كردن انگشتان دانسته .\r\nقبل از آيهء فوق اين آيه است :  « أَ يَحْسَبُ الْإِنْسانُ أَلَّنْ نَجْمَعَ عِظامَهُ »  آيا انسان گمان مىكند كه استخوانهايش را جمع نمىكنيم ؟ آرى ما قادريم كه انگشتهايش را بسازيم و موزون و كامل گردانيم . مثل :  « الَّذِي خَلَقَ فَسَوَّى »  ( سورهء اعلى آيه 2 ) يعنى خدايى كه آفريد و هماهنگى بخشيد .\r\nبا توجه به اينكه از ميان همهء اعضاى بدن ، خداوند ، انگشتان را ذكر كرده و ساختن انگشتان را دليل بر كمال قدرت خود معرفى كرده است با اينكه ممكن بود ، چشم ، مغز ، گوش و . . . اعضاى مهمترى را ذكر كند ، يك نكته روشن مىشود و آن نكته اين است كه :\r\nدر انگشتان انسان ، خطوطى ريز و دقيق و منظم وجود دارد كه امروز براى كشف بسيارى از اسرار و شناسايى افراد و حتى مجرمين اهميت آن غير قابل انكار است . از اين رو از انگشتان ، انگشت\r\n","page_name":" 154 ","page_number":154},
  {"content":"\r\n\r\nابن عباس مىگويد منظور اين است كه : دوست مىدارند كه مردم بر آنها راه بروند و آنها را پايكوب گردانند . بنا بر معناى اول ، منظور اين است كه كافران دوست دارند كه مبعوث نشده و با خاك همسان بودند زيرا علم دارند كه گرفتار عذاب مىشوند و در جهنم جاودانى هستند . در روايت است كه در روز قيامت ، حيوانات خاك مىشوند .\r\nكفار نيز آرزو مىكنند كه مثل حيوانات خاك شوند . اين مطلب را كسى اجازه مىدهد كه مىگويد : عوض منقطع مىشود لكن كسى مىگويد : عوض هميشگى است ، اين خبر را صحيح نمىداند .\r\n وَ لا يَكْتُمُونَ اللَّهَ حَدِيثاً  : در اين باره اقوالى است : 1 - عطف است بر « لو تسوى » بنا بر اين معناى آن اين است : دوست مىدارند كه حديثى را كتمان نكرده بودند .\r\nزيرا هنگامى كه از آنها سؤال مىشود ، مىگويند : به خدا ، ما مشرك نبوديم . آن گاه اعضاى بدنشان بكردارشان گواهى مىدهد و مىگويند : كاش خاك بوديم و كاش چيزى را كتمان نكرده بوديم البته اين كتمان حقيقى نيست ، زيرا هيچ چيز از خداوند مكتوم نيست ، بلكه به صورت كتمان است . چنان كه ابن عباس گويد .\r\n2 - اين كلام مستأنف و مستقل است و منظور اين است كه هيچيك از كارهاى دنيا و كفر خود را كتمان نمىكنند ، بلكه اعتراف مىكنند و باعتراف خود داخل جهنم مىشوند . علت عدم كتمان اين است كه مىدانند كتمان بحالشان بىفايده است . تنها در بعضى از احوال مىگويند : پروردگارا سوگند ياد مىكنيم كه مشرك نبوديم . زيرا قيامت را احوال و جاهايى است كه گاهى همه خاموشند و جز صداى پايى شنيده نشود و گاهى منكر كفر خود مىشوند به خيال اينكه بحالشان نتيجه‌اى دارد و گاهى اعتراف مىكنند . اين معنى از حسن است .\r\n\r\n\r\n","description":"","footnote":"\r\n( نگارى مىكنند و از آن استفاده مىبرند . بنا بر اين خطوط انگشتان هر فردى داراى وضع خاصى است كه معرف اوست . اين خصوصيت ، ممكن است در اعضاى ديگر نباشد . از اينرو خداوند متعال در معرفى قدرت خود ، مىفرمايد : آرى ما چنان قدرتى داريم كه انگشتان شخص را با همان خطوط و نقش و نگار آن مجدداً مىسازيم بطورى كه هيچگونه تفاوتى با انگشتان قبلى نداشته باشد .\r\n","page_name":" 155 ","page_number":155},
  {"content":"\r\n\r\n3 - مقصود اين است كه نمىتوانند چيزى را از خداوند كتمان كنند زيرا اعضاى بدن آنها بكردارشان گواهى مىدهند . بنا بر اين تقدير اين است كه : « لا تكتمه جوارحهم و ان كتموه » يعنى اعضاى ايشان كتمان نمىكنند اگر چه خودشان كتمان كنند .\r\n4 - مقصود اين است كه : كاش با خاك يكسان مىشدند و امر محمد ( ص ) و بعثت او را كتمان نكرده بودند . اين معنى از عطاست .\r\n5 - آيه را بايد به ظاهر آن حمل كرد . پس مقصود اين است كه : آنها چيزى را كتمان نمىكنند زيرا به ترك زشتىها و دروغ مجبورند و اينكه مىگويند :\r\n « وَ اللَّهِ رَبِّنا ما كُنَّا مُشْرِكِينَ »  ( سوره انعام 23 ) يعنى پروردگارا ، سوگند ياد مىكنيم كه مشرك نبوديم ) منظورشان اين است كه : آنها در دنيا گمان مىكرده‌اند كه عقيدهء آنها مشرك نبوده و قصدشان از پرستش بتها تقرب به خداوند بوده است . اين معنى از ابو القاسم بلخى است\r\n.\r\n\r\n","description":"","footnote":"","page_name":" 156 ","page_number":156},
  {"content":"\r\n\r\n\r\n[ سوره النساء ( 4 ) : آيه 43 
  ] « 1 »\r\nيا أَيُّهَا الَّذِينَ آمَنُوا لا تَقْرَبُوا الصَّلاةَ وَ أَنْتُمْ سُكارى حَتَّى تَعْلَمُوا ما تَقُولُونَ وَ لا جُنُباً إِلاَّ عابِرِي سَبِيلٍ حَتَّى تَغْتَسِلُوا وَ إِنْ كُنْتُمْ مَرْضى أَوْ عَلى سَفَرٍ أَوْ جاءَ أَحَدٌ مِنْكُمْ مِنَ الْغائِطِ أَوْ لامَسْتُمُ النِّساءَ فَلَمْ تَجِدُوا ماءً فَتَيَمَّمُوا صَعِيداً طَيِّباً فَامْسَحُوا بِوُجُوهِكُمْ وَ أَيْدِيكُمْ إِنَّ اللَّهَ كانَ عَفُوًّا غَفُوراً ( 43 )\r\n\r\nترجمه\r\nاى مردم مومن ، در حال مستى به نماز نزديك مشويد تا بدانيد چه ميگوييد و در موقع جنابت به محل نماز مرويد مگر اينكه راهگذار باشيد تا وقتى كه غسل كنيد و اگر بيمار يا مسافر باشيد يا از قضاى حاجت برگرديد يا زنان را لمس كنيد و آبى نيابيد با خاك پاك صورت و دستهايتان را مسح كنيد كه خداوند بخشايندهء و آمرزنده است .\r\n\r\n\r\n","description":"","footnote":"\r\n( 1 ) - آيهء 43 سورهء نساء جزء پنجم سوره 4\r\n","page_name":" 157 ","page_number":157},
  {"content":"\r\n\r\n\r\nبيان آيهء 43\r\n\r\nقرائت\r\nاهل كوفه - بجز عاصم در اينجا و در سورهء مائده « لمستم » را بدون الف و ديگران « لامستم » با الف قرائت كرده‌اند . دليل كسى كه بدون الف قرائت كرده اين است كه در مورد متعدد در قرآن كريم ، اين معنى به صورت ثلاثى مجرد بيان شده است مثل :\r\n « لَمْ يَطْمِثْهُنَّ إِنْسٌ »  ( سوره الرحمن 56 ) يعنى انسانى ايشان را مس نكرده است و مثل  وَ لَمْ يَمْسَسْنِي بَشَرٌ  سوره مريم 20 يعنى بشرى مرا مس نكرده است و كسى كه با الف قرائت كرده است ، مىگويد « لمس » و « لامس » به يك معنى است مثل « عاقبت اللص » بمعنى « عقبت اللص » يعنى دزد را دنبال كردم .\r\n\r\nلغت\r\nلا تقربوا : نزديك مشويد . « قرب يقرب » ، لازم است لكن « قرب يقرب » متعدى است .\r\nسكر : محل بستن و سكر بستن مجراى آب است ، علت اينكه سكر بمعنى مستى است اين است كه : راه معرفت را مىبندد . سكره مرگ يعنى حالت فرا رسيدن مرگ و لحظه‌هاى آخر . « سكارى » جمع « سكران » و « سكران » صفت مذكر يعنى مردمست و مؤنث آن « سكرى » است .\r\nجنب : شخصى كه جنابت دارد خواه مرد باشد خواه زن و خواه مفرد باشد خواه جمع .\r\nعابر : عبور كننده و عبور بمعنى رفتن از طرفى به طرفى ديگر است .\r\nغائط : محل مطمئنى كه براى مخفى بودن از چشم مردم به آنجا مىرفتند كم كم بر اثر كثرت استعمال به مدفوع نيز غائط گفته شد .\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nلمس : ماليدن دست . بعدا معناى آن توسعه پيدا كرده و بر تماس بدنى - بطور كلى - اطلاق شده است . التماس هم از ماده لمس است لكن دلالت بر تماس بدنى ندارد بلكه به معناى طلب است . چنان كه شاعر گويد :\r\n العبد و الهجين و الفلنقس * ثلاثة فايهم تلمس \r\nيعنى بنده و كسى كه مادرش بنده و كسى كه پدرش بنده است سه تا هستند پس كداميك از ايشان را طلب مىكنى . « ملتمس معروف » يعنى طالب معروف .\r\nتيمم و تامم : قصد . چنان كه شاعر مىگويد :\r\n « تيممت داراً و * يممن دارا » \r\nيعنى : من خانه‌اى قصد كردم و آنها خانه‌اى را . لكن در شرع اسلام ، اين كلمه ، نام قصدى مخصوص است و آن اين است كه خاكى قصد كند و آن را در اعضايى مخصوص به كار برد .\r\nصعيد : سطح زمين بدون گياه و درخت ولى زجاج گويد : صعيد سطح زمين است اعم از اينكه خاك باشد يا نباشد . وجه اين تسميه اين است كه اگر از باطن زمين بخارج آن صعود كنيم ، سطح زمين پايان اين صعود است . پس سطح زمين « صعيد » است .\r\n\r\nاعراب\r\n وَ أَنْتُمْ سُكارى  : جمله حال و منصوب است و عامل آن  « لا تَقْرَبُوا »  است و ذو الحال واو « تقربوا » است .\r\nجنباً : عطف است بر محل جملهء حاليهء  « وَ أَنْتُمْ سُكارى »  و مقصود از آن جمع است .\r\nعابرى سبيل : مستثنى منه و منصوب است .\r\nتعلموا : منصوب است به تقدير « ان » و علامت نصب آن سقوط نون از آخر آن است . اين كلمه بضميمهء « ان » كه در تقدير است ، محلا مجرور است به « حتى » و  « حَتَّى تَعْلَمُوا »  محلا منصوب است بملاحظهء اينكه مفعول « تقربوا » است و همچنين  « حَتَّى تَغْتَسِلُوا »  .\r\n\r\n","description":"","footnote":"","page_name":" 159 ","page_number":159},
  {"content":"\r\n\r\n عَلى سَفَرٍ  : محلا منصوب و عطف است بر « مرضى » يعنى « و ان كنتم مرضى او مسافرين »\r\n\r\nمقصود\r\nخداوند در چند آيهء پيش امر به عبادت كرد ، اكنون در بارهء بزرگترين عبادتها يعنى نماز ، مىگويد :\r\n يا أَيُّهَا الَّذِينَ آمَنُوا لا تَقْرَبُوا الصَّلاةَ وَ أَنْتُمْ سُكارى  : ابن عباس و سعيد بن جبير و مجاهد و ابن زيد گويند : يعنى اى مردم مؤمن در حال مستى نماز مخوانيد . عبد اللَّه و سعيد بن مسيب و ضحاك و عكرمه و حسن گويند : يعنى نزديك جايگاه نماز مثل مساجد و غير آنها مشويد . چنان كه : « و صلوات » ( سوره حج 40 ) يعنى اماكن نماز و مؤيد آن الا عابرى سبيل » است چه عبور در محل است نه در نماز .\r\nدر بارهء  « وَ أَنْتُمْ سُكارى »  دو قول است : 1 - ابن عباس و مجاهد و قتاده گويند :\r\nمنظور مستى شراب است . ابن حكم پس از حكم تحريم خمر نسخ شد . از امام كاظم ( ع ) نيز روايت شده است .\r\nممكن است گفته شود : چه گونه ممكن است ، مست را نهى كرد ، با اينكه او در حالت مستى عقل ندارد ؟ پاسخ به دو وجه است : 1 - گاهى شخص مست است ولى عقل را از دست نداده كه نشود او را امر و نهى كرد 2 - منظور اين است كه اشخاص در وقت نماز ، خود را در معرض مستى قرار مدهند . ابو على جبايى جواب سومى داده است و آن اينكه : هر گاه در اين حالت نماز بخوانند ، بايد بعدا آن را تكرار كنند .\r\nنيز ممكن است گفته شود : اگر شخص مست ، مكلف است چگونه مىتوان او را از نماز نهى كرد ، با اينكه عمل مسلمانان نيز بر خلاف آن است ؟ پاسخ اين سؤال نيز به دو وجه است : 1 - اين حكم نسخ شده است 2 - آنان مامور به ترك نماز نيستند بلكه مامور به اين هستند كه نماز را در خانه بخوانند نه با پيامبر و به جماعت ، آن هم به منظور تعظيم و احترام پيامبر .\r\n2 - منظور از  « وَ أَنْتُمْ سُكارى »  مستى خواب است ، اين وجه از ضحاك است و\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nاز امام باقر ( ع ) نيز روايت شده و مؤيد آن روايت عايشه از پيامبر گرامى است كه : « هر گاه در حال نماز دچار چرت و كسالت خواب باشيد نماز را مخوانيد زيرا ممكن است بدون توجه ، در بارهء خود دعاى بدى كند .\r\n حَتَّى تَعْلَمُوا ما تَقُولُونَ  : تا سخن خود را تميز دهيد . برخى گفته‌اند : يعنى بتوانيد آنچه از قرآن قرائت مىكنيد : حفظ كنيد .\r\n وَ لا جُنُباً إِلَّا عابِرِي سَبِيلٍ حَتَّى تَغْتَسِلُوا  : در بارهء معناى آن دو قول است : 1 - در حالت جنابت ، به نماز نزديك مشويد مگر اينكه مسافر باشيد ، در اين صورت مىتوانيد نماز را به تيمم بخوانيد چه تيمم اگر چه نماز را مباح مىكند ولى رفع حدث جنابت را نمىكند . اين مطلب از على ( ع ) و ابن عباس و سعيد بن جبير و مجاهد است . 2 - در حالت جنابت وارد مساجد مشويد ، مگر اينكه راهگذار باشيد . اين مطلب از جابر و حسن و عطا و زهرى و ابراهيم و مروى از امام باقر ( ع ) است و « عابرى سبيل » يعنى راهگذران ، اما پس از غسل كردن مانعى نيست . اين قول قوىتر است زيرا خداوند حكم جنابت را در آخر آيه در صورت نبودن آب بيان كرده است و اگر منظور از اين جمله هم معنايى باشد كه در اول گفته شد ، تكرار لازم مىآيد . خداوند حكم داخل شدن اشخاص جنب را در مساجد در اول آيه و حكم نماز او را در صورت نبودن آب در آخر آيه ذكر كرده است .\r\n وَ إِنْ كُنْتُمْ مَرْضى  : اگر مريض باشيد . گفته شده است در بارهء مرد بيمارى از انصار كه نمىتوانست برخيزد و وضو بگيرد ، نازل شد . مرضى كه باعث جواز تيمم مىشود عبارت است از : جراحت ، شكستن و دمل به شرطى كه استعمال آب براى آنها مضر باشد اين قول از : ابن عباس ، ابن مسعود ، سدى ، ضحاك ، مجاهد و قتاده است . حسن و ابن زيد گويند : منظور كسى است كه نتواند آب استعمال كند و كسى هم نباشد كه در استعمال آب به او كمك كند . حسن براى مجروح ، تيمم جايز نمىداند . آنچه از امام باقر ( ع ) و امام صادق ( ع ) روايت شده اين است كه در همهء اين موارد ، تيمم جايز است .\r\n\r\n","description":"","footnote":"","page_name":" 161 ","page_number":161},
  {"content":"\r\n\r\n أَوْ عَلى سَفَرٍ  : يا مسافر باشيد .\r\n أَوْ جاءَ أَحَدٌ مِنْكُمْ مِنَ الْغائِطِ  : كنايه از قضاى حاجت است . برخى گفته‌اند : « او » بمعنى « واو » است مثل :  « وَ أَرْسَلْناهُ إِلى مِائَةِ أَلْفٍ أَوْ يَزِيدُونَ »  ( سوره صافات 147 ( يعنى او را بسوى يكصد هزار نفر و بيشتر فرستاديم ) زيرا قضاى حاجت از جنس مرض و سفر نيست تا عطفش بر آنها صحيح باشد چه مرض و سفر ، سبب مىشوند كه تيمم مباح گردد و قضاى حاجت سبب واجب شدن تيمم مىگردد .\r\n أَوْ لامَسْتُمُ النِّساءَ  : منظور جماع است ، چنان كه از على ( ع ) و ابن عباس و مجاهد و سدى و قتاده و مختار و ابو حنيفه و جبايى است . و برخى گفته‌اند : منظور لمس با دست يا غير دست است ، چنان كه از عمر بن خطاب و ابن مسعود و شعبى و عطا و شافعى است و صحيح ، معناى اول است ، زيرا خداوند حكم جنب را در حال وجود آب بوسيلهء :\r\n « وَ لا جُنُباً إِلَّا عابِرِي سَبِيلٍ حَتَّى تَغْتَسِلُوا »  بيان كرده است ، سپس حكم جنب را در حال نبودن آب بيان مىكند . با اينكه حتى حكم كسى كه قضاى حاجت كرده است در صورت نبودن آب بيان مىدارد . بنا بر اين چگونه ممكن است از بيان حكم جنب در صورت نبودن آب ، صرف نظر كند و آيه در صدد حكم شخص محدث است و بايد همه اقسام آن را بيان دارد . بدينترتيب منظور از  « لامَسْتُمُ النِّساءَ »  جماع است . لمس و ملامسه بيك معنى هستند چه هر گاه يكى از زن و مرد ، ديگرى را لمس كرد ، آن ديگرى نيز او را لمس مىكند . روايت شده است كه عرب و موالى در بارهء لمس اختلاف كرده‌اند : عرب مىگفت : منظور مس است و موالى مىگفتند : منظور جماع است تا اينكه اختلاف آنها نزد ابن عباس كشانيده شد . ابن عباس گفت : موالى ( آزاد شدگان ) غالب شدند . منظور جماع است . علت اينكه : جماع ، لمس ناميده شده ، اين است كه از راه لمس متوسل به جماع مىشوند .\r\n فَلَمْ تَجِدُوا ماءً  : هر گاه بيماران و مسافران دسترسى به آب نداشته باشند ، خواه آب وجود نداشته باشد يا اينكه استعمال آن براى ايشان غير ممكن يا مضر باشد .\r\n( چنان كه در مورد مريض چنين است ) اصل اين است كه در حال مرض ، استعمال براى\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nشخص مريض غير ممكن است و در حال سفر براى مسافر دسترسى به آب نيست ،  فَتَيَمَّمُوا صَعِيداً  : پس خاكى جستجو كنيد و تيمم كنيد . زجاج گويد : بين اهل لغت خلافى در اين نيست كه منظور از « صعيد » سطح زمين است و اين مطلب با مذهب اصحاب ما كه تيمم را بر سنگ نيز جايز مىدانند موافقت دارد .\r\n طَيِّباً  : طاهر باشد . سفيان گويد : يعنى حلال باشد و برخى گفته‌اند : خاك زراعتى باشد نه شوره‌زارى كه در آن گياهى نرويد ، چنان كه خداوند مىفرمايد :\r\n « وَ الْبَلَدُ الطَّيِّبُ يَخْرُجُ نَباتُهُ بِإِذْنِ رَبِّهِ »  ( سوره اعراف 58 ) يعنى سرزمين طيب گياهش باذن خدا بيرون مىآيد ) .\r\n فَامْسَحُوا بِوُجُوهِكُمْ وَ أَيْدِيكُمْ  : كيفيت تيمم را با خاك پاك بيان مىدارد . در بارهء كيفيت تيمم اقوالى است :\r\n1 - تيمم عبارت است از اينكه يك بار براى صورت و يك بار براى دستها تا مرفق ، دستها بر خاك زده شود ، اكثر فقها و ابو حنيفه و شافعى و غير از آن دو و جمعى از اصحاب ما بر اين عقيده‌اند .\r\n2 - عمار بن ياسر و مكحول مىگويند : تيمم عبارت است از اينكه يك بار براى صورت و يك بار براى دستها تا مچ ، دستها بر خاك زده شود . مختار طبرى همين است .\r\nمذهب ما نيز در تيمم بدل از غسل همين است ولى در تيمم بدل از وضوء ، يك بار زدن دست به خاك براى مسح صورت از محل روييدن مو تا انتهاى بينى و مسح دستها از مچ تا آخر انگشتان ، كافى است : از سعيد بن مسيب نيز چنين روايت شده است .\r\n3 - زهرى گويد : بايد تا زير بغل مسح كرد .\r\n إِنَّ اللَّهَ كانَ عَفُوًّا  : خداوند پذيرندهء عفو است يعنى تيمم را بجاى وضو قبول مىكند و گفته‌اند : بخشاينده است .\r\n غَفُوراً  : گناهان بندگان را مىپوشد و مىآمرزد .\r\nاين آيه دلالت دارد بر اينكه نماز مست صحيح نيست . بنا باجماع فقهاء شخص مست بايد قضاى نماز را بجاى آورد عقد مست نيز صحيح نيست اعم از نكاح و بيع\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nو . . . همچنين ايقاعات او مثل طلاق و آزاد كردن ، در مسألهء طلاق او اختلاف است .\r\nابو حنيفه گويد : طلاقش صحيح است و شافعى بنا بر يكى از دو قولش گويد : صحيح نيست . اما كارهايى كه مستلزم حد است ، اگر از او سر بزند بعقيدهء ما بايد حد بخورد پس اگر دزدى كرد ، دستش را مىبرند و اگر مرتكب زنا شد يا نسبت ناروا بزن پاكدامنى داد ، حد مىخورد ، زيرا آيات قرآنى در اين خصوص عموميت دارند و اجماع طايفهء اماميه نيز بر آن است\r\n.\r\n\r\n","description":"","footnote":"","page_name":" 164 ","page_number":164},
  {"content":"\r\n\r\n\r\n[ سوره النساء ( 4 ) : آيات 44 تا 45 
  ]\r\nأَ لَمْ تَرَ إِلَى الَّذِينَ أُوتُوا نَصِيباً مِنَ الْكِتابِ يَشْتَرُونَ الضَّلالَةَ وَ يُرِيدُونَ أَنْ تَضِلُّوا السَّبِيلَ ( 44 ) وَ اللَّهُ أَعْلَمُ بِأَعْدائِكُمْ وَ كَفى بِاللَّهِ وَلِيًّا وَ كَفى بِاللَّهِ نَصِيراً ( 45 )\r\n\r\nترجمه\r\nآيا نديدى مردمى را كه بهره‌اى از كتاب تورات برده‌اند ؟ آنها گمراهى را مىخرند و مىخواهند شما را گمراه سازند . و خداوند به دشمنان شما داناتر است و دوستى و يارى خداوند براى شما كافى است . « 1 » .\r\n\r\n\r\n","description":"","footnote":"\r\n( 1 ) - آيهء 44 و 45 سورهء نساء جزء پنجم سوره 4\r\n","page_name":" 165 ","page_number":165},
  {"content":"\r\n\r\n\r\nبيان آيهء 44 - 45\r\n\r\nلغت\r\nعداوت : يارى نكردن و دورى از آن . ضد آن ولايت است كه نزديك شدن براى يارى است . بغض : ارادهء اهانت و خفيف كردن است و ضد آن محبت است كه ارادهء احترام و تعظيم است .\r\nكفايت : رسيدن به حدى است كه حاجت بر طرف شود . اكتفاء و استغنا اين است كه يكى را بگيرند و بقيه را رها كنند .\r\nنصرت : زياد كردن نيروى شخص براى غالب شدن است و معونت هم مثل نصرت است و ضد آن خذلان است كه ترك كمك است و عقوبت شمرده مىشود .\r\n\r\nاعراب\r\n كَفى بِاللَّهِ  : در بارهء باء دو قول است : 1 - براى تاكيد اتصال است 2 - زجاج گويد بمعنى اكتفوا باللَّه است ، اما محل آن باتفاق همه رفع است .\r\n\r\nشان نزول\r\nآيه‌ها در بارهء رفاعة بن زيد بن سائب و مالك بن دخشم كه در موقع تكلم با پيامبر گرامى زبان خود را مىپيچيدند و از او عيبجويى مىكردند نازل شده‌اند .\r\n\r\nمقصود\r\nچون خداوند احكام واجب العمل را بيان داشت ، در صدد تحذير از مخالفت آن برآمده ، مىفرمايد :\r\n أَ لَمْ تَرَ إِلَى الَّذِينَ أُوتُوا نَصِيباً مِنَ الْكِتابِ  : ابن عباس مىگويد : يعنى آيا علم تو به يهوديانى كه بهره‌اى از كتاب تورات برده‌اند ، منتهى نشد ؟\r\n يَشْتَرُونَ الضَّلالَةَ  : كه گمراهى را به هدايت مىخرند و پيامبر را تكذيب مىكنند .\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nابو على جبايى گويد : يهود مال بسيارى به دانشمندان خود مىدادند كه براى آنها مطالبى وضع كنند ، گويى پول مىدادند و آن مطالب گمراه كننده را خريدارى مىكردند . زجاج گويد : رشوه مىگرفتند .\r\n وَ يُرِيدُونَ أَنْ تَضِلُّوا السَّبِيلَ  : اين يهوديان مىخواهند شما مؤمنان را از راه حق كه اسلام است ، گمراه سازند و شما را به تكذيب محمد ( ص ) وادارند در اين آيه بمردم مؤمن هشدار داده مىشود كه در امور دين و دنياى خود از دشمنان دين راهنمايى نخواهند سپس خداوند خبر مىدهد كه به دشمنى يهود ، داناتر است :\r\n وَ اللَّهُ أَعْلَمُ بِأَعْدائِكُمْ  : بنا بر اين دستور خداوند را به كار بنديد و از دشمنان خود راهنمايى مخواهيد كه من بهتر از شما از باطن ايشان خبر دارم و از خيانت و حسد و دشمنى ايشان آگاه‌ترم .\r\n وَ كَفى بِاللَّهِ وَلِيًّا وَ كَفى بِاللَّهِ نَصِيراً  : دوستى خدا و يارى او شما را از دوستى و يارى ايشان و كسانى كه مثل ايشان هستند و شما از ايشان طمع و انتظار كمك داريد ، بىنياز مىسازد\r\n.\r\n\r\n","description":"","footnote":"","page_name":" 167 ","page_number":167},
  {"content":"\r\n\r\n\r\n[ سوره النساء ( 4 ) : آيه 46 
  ]\r\nمِنَ الَّذِينَ هادُوا يُحَرِّفُونَ الْكَلِمَ عَنْ مَواضِعِهِ وَ يَقُولُونَ سَمِعْنا وَ عَصَيْنا وَ اسْمَعْ غَيْرَ مُسْمَعٍ وَ راعِنا لَيًّا بِأَلْسِنَتِهِمْ وَ طَعْناً فِي الدِّينِ وَ لَوْ أَنَّهُمْ قالُوا سَمِعْنا وَ أَطَعْنا وَ اسْمَعْ وَ انْظُرْنا لَكانَ خَيْراً لَهُمْ وَ أَقْوَمَ وَ لكِنْ لَعَنَهُمُ اللَّهُ بِكُفْرِهِمْ فَلا يُؤْمِنُونَ إِلاَّ قَلِيلاً ( 46 )\r\n« 1 »\r\n\r\nترجمه\r\nاز يهوديان كسانى هستند كه احكام و مطالب تورات را از موضع خود تحريف مىكنند و مىگويند شنيديم و عصيان ورزيديم و بشنو كه كاش ناشنوا باشى و گويند ما را رعايت كن و گفتارشان زبان بازى و طعنه بدين است و اگر گفته بودند سخن حق را شنيده و اطاعت مىكنيم و تو سخن ما را بشنو و ما را مهلت ده ، براى ايشان بهتر و بصواب نزديكتر بود و لكن خداوند آنان را بخاطر كفرشان لعنت كرد و جز عده كمى از آنها ايمان نمىآورند .\r\n\r\n\r\n","description":"","footnote":"\r\n( 1 ) - آيهء 46 سورهء 4 نساء جزء پنجم\r\n","page_name":" 168 ","page_number":168},
  {"content":"\r\n\r\n\r\nبيان آيهء 46\r\n\r\nلغت\r\nلىّ : فتيله كردن و پيچيدن .\r\nالسنه : جمع لسان ، آلت كلام ، زبان ، لغت مثل  « وَ ما أَرْسَلْنا مِنْ رَسُولٍ إِلَّا بِلِسانِ قَوْمِهِ »  ( سوره ابراهيم 4 ) يعنى : هر پيامبرى را بلغت و زبان قومش فرستاديم .\r\nطرفه گويد :\r\n و اذا تلسننى السنها * اننى لست بموهون فقر \r\nهر گاه زبانهاى ايشان با من سخن گويند ، من ضعيف و شكسته پشت نيستم .\r\nطعن : گفته مىشود طعن به نيزه و طعن به زبان ، منظور با نيش نيزه زدن و نيش زبان زدن است .\r\n\r\nاعراب\r\n مِنَ الَّذِينَ  : در بارهء « من » دو وجه است : 1 - بيان از براى  « الَّذِينَ أُوتُوا نَصِيباً مِنَ الْكِتابِ »  بنا بر اين عامل آن « اوتوا » است كه در صلهء « الذين » است و ممكن است در صلهء « الذين » نباشد ، مثل : « انظر الى النفر من قومك ما صنعوا » يعنى : به گروهى كه از قوم تواند نظر كن كه چه كردند . 2 - اينكه بنا بر استيناف و استقلال كلام باشد و تقدير اين است : « من الذين هادوا فريق » و موصوف حذف شده است بقرينهء صفت  « يُحَرِّفُونَ الْكَلِمَ »  چنان كه ذو الرمه گويد :\r\n فظلوا و منهم دمعه سابق له * و آخر يثنى دمعة العين بالمهل « 1 » \r\n\r\n\r\n","description":"","footnote":"\r\n( 1 ) - جملهء « دمعه سابق له » موصوفش حذف شده يعنى « و منهم رجل دمعه سابق له و منهم رجل آخر . . . » يعنى آنان بگريه درآمدند ، برخى از آنها اشكش پيشى مىگرفت و برخى اشك چشم را بمدارايى ثنا مىگفت .\r\n","page_name":" 169 ","page_number":169},
  {"content":"\r\n\r\nو سيبويه استشهاد كرده است به :\r\n و ما الدهر الا تارتان فمنهما * اموت و اخرى ابتغى العيش اكدح « 1 » \r\nفراء گويد : « من » موصوله حذف شده است يعنى : « من الذين هادوا من يحرفون » عرب هر گاه در آغاز كلام « من » باشد « من » را مضمر مىكند ، مثل :  « وَ ما مِنَّا إِلَّا لَهُ مَقامٌ مَعْلُومٌ »  ( سوره صافات 164 ) يعنى : و ما منا الا من له . . . » هر يك از ما كسى است كه برايش جايگاهى گرامى است . و مثل :  « وَ إِنْ مِنْكُمْ إِلَّا وارِدُها »  ( سوره مريم 71 ) يعنى : و ان منكم الا من هو واردها : هر يك از شما كسى است كه وارد آن مىشود .\r\nمبرد و زجاج منكر اين مطلب شده‌اند و مىگويند حذف موصول و بقاى صله جايز نيست .\r\nغير مسمع : حال و منصوب است .\r\nليّا : مصدرى است كه جانشين حال شده است و همچنين « طعناً » يعنى :\r\n« يلوون بالسنتهم لياً و يطعنون فى الدين طعنا » .\r\nقليلا : حال است يعنى : « يؤمنون و هم قليلا » و ممكن است صفت براى مصدر محذوف باشد يعنى : « ايماناً قليلا » مثل :\r\n فالفيته غير مستعتب * و لا ذاكر اللَّه الا قليلا \r\nيعنى الا ذكرا قليلا و تنوين « ذاكراً » بخاطر اجتماع ساكنين حذف شده است :\r\nاو را يافتم در حالى كه مرا خشنود نكرد و جز اندكى در ياد خدا نبود .\r\n\r\nمقصود\r\nسپس در صدد بيان حال كسانى كه از آنها سخن به ميان آمد ، برآمده مىفرمايد :\r\n مِنَ الَّذِينَ هادُوا  : يعنى : الم تر الى الذين اوتوا نصيباً من الكتاب من اليهود .\r\n\r\n\r\n","description":"","footnote":"\r\n( 1 ) - يعنى « فمنهما تارة اموت و منهما تارة اخرى » روزگار جز دو مرحله نيست : يكى مرحلهء مرگ و ديگر مرحلهء زندگى و كوشش و تلاش ،\r\n","page_name":" 170 ","page_number":170},
  {"content":"\r\n\r\nبنا بر اين  « يُحَرِّفُونَ الْكَلِمَ »  حال است و اگر اين آيه را مستقل بدانيم معناى آن « من اليهود فريق » خواهد بود .\r\n يُحَرِّفُونَ الْكَلِمَ عَنْ مَواضِعِهِ  : يهوديان كسانى هستند يا گروهى از آنها كسانى هستند كه كلمات و احكام خدا را جابجا مىكنند .\r\nمجاهد گويد : منظور از « كلم » تورات است . زيرا آنها صفات پيامبر را كه در تورات بود كتمان مىكردند .\r\n وَ يَقُولُونَ سَمِعْنا وَ عَصَيْنا  : و بجاى آن به زبان مىگويند : شنيديم و در دل مىگويند :\r\nمخالفت كرديم . برخى گفته‌اند : يعنى گفته ترا شنيديم و امر ترا مخالفت كرديم .\r\n وَ اسْمَعْ غَيْرَ مُسْمَعٍ  : ابن عباس و ابن زيد گفته‌اند : يعنى يهوديان به پيامبر گرامى مىگويند : بشنو از ما در حالى كه ناشنوا هستى . چنان كه وقتى كسى را سب كنند ، گويند بشنو ، خدا ترا ناشنوا گرداند . حسن و مجاهد گويند : يعنى بشنو كه ما جواب تو ندهيم و از تو قبول نكنيم . اين مطالب ، همه در بارهء يهوديان اطراف مدينه است كه پيامبر گرامى را سب مىكردند و با سخنان زشت او را مىآزردند .\r\n وَ راعِنا  : معناى آن در سورهء بقره گذشت . يعنى ما را مراعات كن .\r\nبرخى گفته‌اند : آنها با اين كلمه به ظاهر تواضع و در واقع سب پيامبر مىكردند .\r\nيا اينكه اين كلمه را از روى مسخره و استهزا مىگفتند . يا اينكه اين جمله را از روى جسارت و گستاخى ادا مىكردند ، چنان كه به كسى گفته شود : سخن ما را گوش كن و بفهم . « 1 »  لَيًّا بِأَلْسِنَتِهِمْ  : زبانهاى خود را حركت مىدادند و معناى الفاظ را بچيزهاى مكروه منحرف مىساختند .\r\n\r\n\r\n","description":"","footnote":"\r\n( 1 ) - برخى معتقدند كه آنها در موقع گفتن « راعنا » زبان را مىپيچيدند و لحن آن را طورى تغيير مىدادند كه « راعينا » ، تلفظ مىشد يعنى : اى چوپان ما - و اين جسارت و گستاخى بوده .\r\nچنان كه هر گاه پيامبر را سلام مىدادند مىگفتند : « سام عليك » يعنى : مرگ بر تو . پيامبر نيز با بردبارى و خونسردى به آنها جواب مىداد : « سام عليك » .\r\n","page_name":" 171 ","page_number":171},
  {"content":"\r\n\r\n وَ طَعْناً فِي الدِّينِ  : و در دين طعنه مىزدند و سخنان زشت مىگفتند .\r\n وَ لَوْ أَنَّهُمْ قالُوا سَمِعْنا وَ أَطَعْنا وَ اسْمَعْ وَ انْظُرْنا لَكانَ خَيْراً لَهُمْ  : اگر مىگفتند سخن ترا شنيديم و امر تو را اطاعت كرديم و آنچه را آورده‌اى پذيرفتم و از ما بشنو و ما را مهلت ده تا بفهميم سخن ترا ، براى ايشان چه در دنيا و چه در آخرت ، مفيدتر و از طعنه زدن بدين و كفر ، براى ايشان بصواب نزديكتر بود .\r\n وَ لكِنْ لَعَنَهُمُ اللَّهُ بِكُفْرِهِمْ  : ولى خداوند ايشان را بواسطهء كفرشان از رحمت و پاداش خود دور و محروم ساخته است . بعد از آن از حال ايشان در آينده خبر مىدهد و مىگويد :\r\n فَلا يُؤْمِنُونَ إِلَّا قَلِيلًا  : تنها كمى از آنان ايمان مىآورند . اين پيشگويى خداوند تحقق پيدا كرد و تنها عبد اللَّه بن سلام و يارانش كه عدهء كمى بودند ، ايمان آوردند .\r\nگفته مىشود : منظور اين است كه ايمانى اندك ، باندازهء اينكه جان و مالشان حفظ شود ، مىپذيرند و از اخلاص قلبى بىبهره‌اند .\r\nممكن است منظور اين باشد كه : آنان فقط بكمى از آنچه بايد به آن ايمان آورند ، ايمان مىآورند\r\n.\r\n\r\n","description":"","footnote":"","page_name":" 172 ","page_number":172},
  {"content":"\r\n\r\n\r\n[ سوره النساء ( 4 ) : آيات 47 تا 48 
  ]\r\nيا أَيُّهَا الَّذِينَ أُوتُوا الْكِتابَ آمِنُوا بِما نَزَّلْنا مُصَدِّقاً لِما مَعَكُمْ مِنْ قَبْلِ أَنْ نَطْمِسَ وُجُوهاً فَنَرُدَّها عَلى أَدْبارِها أَوْ نَلْعَنَهُمْ كَما لَعَنَّا أَصْحابَ السَّبْتِ وَ كانَ أَمْرُ اللَّهِ مَفْعُولاً ( 47 ) إِنَّ اللَّهَ لا يَغْفِرُ أَنْ يُشْرَكَ بِهِ وَ يَغْفِرُ ما دُونَ ذلِكَ لِمَنْ يَشاءُ وَ مَنْ يُشْرِكْ بِاللَّهِ فَقَدِ افْتَرى إِثْماً عَظِيماً ( 48 )\r\n« 1 »\r\n\r\nترجمه\r\nاى مردمى كه كتاب آسمانى بر شما نازل شده است ، به چيزى كه نازل كرده‌ايم و تصديق كنندهء تورات و انجيل شماست ايمان بياوريد . پيش از آنكه آثار صورتها را محو كنيم و آنها را به پشت برگردانيم يا ايشان را لعنت كنيم چنان كه اصحاب سبت را لعنت كرديم و امر خداوند شدنى است .\r\nخداوند گناه شرك را نمىآمرزد و گناهان پائين‌تر از شرك را نسبت بهر كه بخواهد مىآمرزد و كسى كه براى خدا شريك قرار دهد به افترايى كه بسته ، گناهى بزرگ مرتكب شده است .\r\n\r\n\r\n","description":"","footnote":"\r\n( 1 ) - سورهء نساء آيهء 47 و 48 جزء پنجم سوره چهارم\r\n","page_name":" 173 ","page_number":173},
  {"content":"\r\n\r\n\r\nبيان آيهء 47\r\n\r\nلغت\r\nطمس : از بين بردن اثر . طامس و دارس و داثر به يك معنى است ( كهنه و زايل شونده ) .\r\nادبار : جمع دبر بمعنى پشت . اين كلمه از « دبر » بمعنى پيروى كردن است و « دابر » يعنى پيرو . در قرآن است :  « وَ اللَّيْلِ إِذْ أَدْبَرَ »  ( سوره مدثر آيه 33 ) يعنى :\r\nسوگند به شب هنگامى كه تابع روز و بدنبال آن در آيد . تدبير بمعنى محكم ساختن عواقب كارهاست .\r\n\r\nمقصود\r\nاكنون خداوند اهل كتاب را مخاطب مىسازد و از عواقب اعمالشان آنها را مىترساند و بر حذر مىدارد و مىفرمايد :\r\n يا أَيُّهَا الَّذِينَ أُوتُوا الْكِتابَ  : اى مردمى كه به كتاب - يعنى تورات و انجيل - علم داريد  آمِنُوا بِما نَزَّلْنا  : تصديق كنيد آنچه را بر محمد ص نازل كرده‌ايم .\r\n مُصَدِّقاً لِما مَعَكُمْ  : قرآن محمد ص تورات و انجيل شما را كه در آنها اوصاف پيامبر اسلام و صحت گفتارش ذكر شده است ، تصديق مىكند .\r\n مِنْ قَبْلِ أَنْ نَطْمِسَ وُجُوهاً فَنَرُدَّها عَلى أَدْبارِها  : دربارهء معناى آن چند قول است :\r\n1 - پيش از آنكه آثار صورت شما را محو گردانيم و جلو و پشت سر شما يكسان گردند و چشمتان در پشت سر قرار گيرد و به قهقرى حركت كنيد . اين معنى از ابن عباس و عطيهء عوفى است 2 - حسن و مجاهد و ضحاك و سدى گويند : مقصود اين است كه صورت‌ها را از هدايت برمىگردانيم و آنها را رو به پشت و بسوى ضلالت قرار مىدهيم :\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nبنا بر اين مىخواهد آنها را مذمت كند كه هرگز رستگار نمىشوند . ابو الجارود اين مطلب را از امام باقر نقل كرده است . 3 - فراء ، ابو القاسم بلخى و حسين بن على مغربى گويند :\r\nمنظور اين است كه صورت آنها را مثل صورت بوزينگان مىسازيم و در آن موى مىرويانيم 4 - ابن زيد گويد : يعنى آثار ايشان را از سرزمين‌هاى مسكونى آنها كه حجاز است محو مىكنيم و آنها را به عقب يعنى جايگاه اصلى خود ، شام برمىگردانيم . وى آيه را حمل كرده است بر تبعيد بنى النضير به اريحا و اذرعات شام . ولى اين معنى از همه بعيدتر است زيرا بر خلاف ظاهر است . اگر گفته شود ، بنا بر قول اول ، چرا خداوند به وعدهء خود عمل نكرد ؟ در پاسخ آن چند وجه ، ممكن است گفته شود : 1 - اين مطلب در صورتى متوجه ايشان مىشد كه هيچيك ايمان نمىآوردند ولى از آنجا كه دسته‌اى از آنان مثل عبد اللَّه بن سلام ، ثعلبة بن شعبه ، اسد بن ربيعه ، اسعد بن عبيده ، مخريق و . . .\r\nايمان آوردند و كعب نيز در ايام عمر ايمان آورد ، عذاب از ديگران نيز برداشته شد و براى آخرت ايشان باقى ماند ، وانگهى خداوند فرمود : يا اين كار مىكنيم يا آنها را هم چنان كه « اصحاب سبت » را لعن كرديم ، لعن مىكنيم و خداوند آنها را لعن كرد 2 - اين مطلب در آخرت تحقق مىيابد زيرا نفرموده است كه كيفر آنها تعجيل مىشود و در دنيا صورت مىگيرد . اين وجه از بلخى و جبايى است 3 - مبرد گويد : اين مطلب هنوز هم به قوت خود باقى است و محو آثار صورت تا پيش از قيامت در انتظار يهود است و خداوند آنان را مسخ خواهد كرد .\r\n أَوْ نَلْعَنَهُمْ  : آنها را خوار مىكنيم و به عذاب عاجل گرفتار مىسازيم چنان كه ابو مسلم گويد . برخى گفته‌اند : يعنى آنها را به شكل بوزينگان مسخ مىكنيم .\r\n كَما لَعَنَّا أَصْحابَ السَّبْتِ  : سدى و قتاده گويند : يعنى چنان كه ما لعنت كرديم كسانى را كه در روز شنبه تعدى و نافرمانى كردند . علت عدول از خطاب به غيبت ، اين است كه :\r\nبراى تصرف در كلام است چنان كه مىگويد :  « حَتَّى إِذا كُنْتُمْ فِي الْفُلْكِ . . . »  در اينجا مردم را مخاطب كرده ، گويد : زمانى كه در كشتى بوديد . سپس به كنايه و غيبت از آنها ياد كرده گويد :  « وَ جَرَيْنَ بِهِمْ بِرِيحٍ طَيِّبَةٍ »  ( سوره يونس 22 يعنى : و بادى خوش آنها\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nرا به حركت درآورد ) يا اينكه ضمير « نلعنهم » به صاحبان صورتها برمىگردد ، زيرا آنها در حكم مذكور هستند .\r\n وَ كانَ أَمْرُ اللَّهِ مَفْعُولًا  : در بارهء اين جمله دو قول است : 1 - جبايى مىگويد : يعنى وعد و وعيد پروردگار چنان است كه خود گفته است و تحقق پيدا مىكند 2 - يعنى امر خداوند ناچار تحقق مىيابد .\r\nآيه دلالت مىكند كه استعمال لفظ قبل براى چيزى كه قبل از چيز ديگرى است گو اينكه آن ديگرى هنوز تحقق نيافته ، صحيح است و خلافى نيست كه اين استعمال درست است از اينرو مىگويند : خداوند قبل از خلقش وجود داشت .\r\n\r\n","description":"","footnote":"","page_name":" 176 ","page_number":176},
  {"content":"\r\n\r\n\r\nبيان آيهء 48\r\n\r\nلغت\r\nافترى : از افتراء به معناى دروغ گفتن و جعل كردن .\r\n\r\nاعراب\r\n إِثْماً عَظِيماً  : مصدر منصوب است زيرا « افترى » بمناى « اثم » يعنى :\r\n« اثم اثما عظيما » نظير : « حمدته شكراً » .\r\n\r\nشان نزول\r\nكلبى گويد : اين آيه در بارهء مشركان يعنى وحشى و رفقايش نازل شد . زيرا هنگامى كه وى حمزه را كشت - كه به او وعده داده بودند كه حمزه را بكشد تا آزادش كنند و چون حمزه را كشت ، آزادش نكردند - و به مكه بازگشت او و رفقايش از كردار خود نادم شدند و نامه‌اى خدمت پيامبر نوشتند و پشيمانى خود را اعلام داشتند و نوشتند كه هيچ چيز مانع اسلام ما نيست جز اينكه در مكه از شما شنيديم كه شرك و قتل نفس و زنا مانع توبه است و ما همهء اينها را مرتكب شده‌ايم و اگر اين موانع در كار ما نبود به تو ايمان مىآورديم . از اينرو آيهء :  « إِلَّا مَنْ تابَ وَ آمَنَ وَ عَمِلَ صالِحاً »  ( سوره مريم 60 ) نازل گرديد و پيغمبر ( ص ) آيه را براى وحشى و رفقايش فرستاد . چون آيه را خواندند ، نوشتند : اين هم شرط سختى است ، مىترسيم نتوانيم عمل صالحى انجام دهيم و صلاحيت تبعيت از اين آيه را پيدا نكنيم . از اينرو آيه :\r\n « إِنَّ اللَّهَ لا يَغْفِرُ أَنْ يُشْرَكَ . . . »  نازل گرديد و پيامبر گرامى آيه را براى ايشان فرستاد . آيه را قرائت كردند نوشتند ، مىترسيم از آن كسانى نباشيم كه مشيت الهى بر آمرزش ايشان تعلق گيرد ، لذا اين آيه نازل شد :\r\n يا عِبادِيَ الَّذِينَ أَسْرَفُوا عَلى أَنْفُسِهِمْ لا تَقْنَطُوا مِنْ رَحْمَةِ اللَّهِ إِنَّ اللَّهَ يَغْفِرُ الذُّنُوبَ \r\n\r\n","description":"","footnote":"","page_name":" 177 ","page_number":177},
  {"content":"\r\n\r\n جَمِيعاً  ( سوره زمر 53 ) يعنى اى بندگان من ، كه بر خويشتن اسراف كرده‌ايد ، از رحمت خدا نااميد مشويد كه خداوند همهء گناهان را مىآمرزد . پيامبر ( ص ) اين آيه را براى ايشان فرستاد و پس از قرائت همگى اسلام آوردند و نزد پيامبر آمدند ، پيامبر به وحشى فرمود : بگو كه چگونه حمزه را كشتى ؟ ! چون ماجرا را شرح داد :\r\nفرمود : واى بر تو ، خودت را از من دور گردان و او بشام رفت و تا آخر عمر در آنجا بماند . از ابن عمر نقل شده است كه آيهء فوق در بارهء مؤمنان نازل شده است ، زيرا هنگامى كه  « قُلْ يا عِبادِيَ الَّذِينَ أَسْرَفُوا عَلى أَنْفُسِهِمْ . . . »  نازل گرديد ، پيامبر به منبر رفت و براى مردم قرائت كرد . مردى برخاست و در بارهء شرك سؤال كرد پيامبر ساكت شد تا دو بار يا سه بار سؤال كرد و پيامبر سكوت كرد ، از اينرو آيه بالا :\r\n « إِنَّ اللَّهَ لا يَغْفِرُ أَنْ يُشْرَكَ بِهِ . . . »  نازل گرديد ، آن آيه را در سورهء زمر و اين آيه را در سورهء نساء قرار داد .\r\nمطرف بن شخير از عمر بن خطاب نقل كرده است كه : ما در زمان پيامبر در بارهء كسى كه با گناه كبيره مىمرد ، شهادت مىداديم كه اهل جهنم است تا اينكه اين آيه نازل شد و ما از اين كار خوددارى كرديم .\r\n\r\nمقصود\r\nخداوند كفار را از رحمت خود مايوس كرده ، مىفرمايد :\r\n إِنَّ اللَّهَ لا يَغْفِرُ أَنْ يُشْرَكَ بِهِ وَ يَغْفِرُ ما دُونَ ذلِكَ لِمَنْ يَشاءُ  : خداوند گناه شرك را از هيچ كس نمىآمرزد ولى گناهان ديگر را نسبت به كسانى كه بخواهد مىآمرزد .\r\nمحققين مىگويند : اين آيه اميدوار كننده‌ترين آيهء قرآن است زيرا تمام گناهان را - بجز شرك - در مشيت آمرزش خداوند داخل ساخته و مؤمنين را ميان بيم و اميد قرار داده و آنها را ما بين فضل و عدل خدا به انتظار روا داشته است . صفت مؤمن همين است كه همواره ميان بيم و اميد و عدل و فضل خداوند قرار داشته باشد . امام صادق ( ع ) فرمود :\r\n« اگر بيم و اميد مؤمن ، سنجيده شوند ، متعادل خواهند بود . » و مؤيد آن قول خداوند متعال است :  « وَ مَنْ يَقْنَطُ مِنْ رَحْمَةِ رَبِّهِ إِلَّا الضَّالُّونَ  و  فَلا \r\n\r\n","description":"","footnote":"","page_name":" 178 ","page_number":178},
  {"content":"\r\n\r\n يَأْمَنُ مَكْرَ اللَّهِ إِلَّا الْقَوْمُ الْخاسِرُونَ »  ( سوره حجر 56 و سوره اعراف 99 ) يعنى جز مردم گمراه از رحمت خدا مايوس و جز مردم زيانكار از مكر خداوند ايمن نمىشوند .\r\nاز ابن عباس روايت شده است كه هشت آيه در سورهء نساء هست كه از هر چه آفتاب بر آن بتابد يا از آن غروب كند براى اين امت بهتر است . اين آيات از اين قرار است :\r\n « يُرِيدُ اللَّهُ لِيُبَيِّنَ لَكُمْ . . .   يُرِيدُ اللَّهُ أَنْ يُخَفِّفَ عَنْكُمْ . . .   إِنْ تَجْتَنِبُوا كَبائِرَ ما تُنْهَوْنَ عَنْهُ . . .   إِنَّ اللَّهَ لا يَظْلِمُ مِثْقالَ ذَرَّةٍ . . .  و  مَنْ يَعْمَلْ سُوءاً يُجْزَ بِهِ . . .   إِنَّ اللَّهَ لا يَغْفِرُ أَنْ يُشْرَكَ بِهِ  ( در دو مورد )  ما يَفْعَلُ اللَّهُ بِعَذابِكُمْ  .\r\nبيان استدلال به اين آيه كه خداوند گناهان را بدون توبه مىآمرزد ، اينست كه آمرزش گناه شرك را منوط به توبه ساخته چه راست است كه شرك به تصريح قرآن غير قابل آمرزش است لكن باجماع امت اسلام ، گناه شرك بوسيلهء توبه قابل عفو است .\r\nاگر چه بعقيدهء معتزله ، اين عفو ، واجب و بر خداوند لازم است ، لكن به عقيدهء ما قبول توبه ، از باب تفضل است . بنا بر اين منظور از  ( وَ يَغْفِرُ ما دُونَ ذلِكَ لِمَنْ يَشاءُ )  اين است كه گناهان پائين‌تر از شرك بدون توبه قابل آمرزش است ، در صورتى كه مشيت خداوند تعلق گيرد و شخص مؤمن باشد .\r\nعلت اينكه ما اينطور استنباط مىكنيم اين است كه هر گاه كلامى نظير آيهء بالا ، مشتمل بر نفى و اثبات باشد و دو چيزى كه يكى بالاتر و ديگرى پائين‌تر است ، در آن به كار رفته باشد ، بايد دومى با اولى از هر لحاظ مخالف باشد . مثلا صحيح نيست كه كسى بگويد : من در خانه پادشاه قدم نمىگذارم جز اينكه مرا دعوت كند و در خانهء ديگران داخل مىشوم هر گاه دعوت كنند . بلكه بايد بگويد : در خانهء ديگران داخل مىشوم هر چند مرا دعوت نكنند .\r\nاينكه معتزله مىگويند : اگر آيه را حمل بر ظاهرش كنيم و غير از شرك را قابل آمرزش بدانيم ، مردم را وادار به معصيت خواهيم كرد ، صحيح نيست .\r\nزيرا اين در صورتى است كه افراد يقين به آمرزش پيدا كنند . در صورتى كه چنين يقينى از آيه حاصل نمىشود و آمرزش خدا بستگى بخواست او دارد . بالعكس با اين آيه ،\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nانسان ميان بيم و اميد قرار مىگيرد ، آن سان كه قرآن مىگويد :\r\n ( يَدْعُونَ رَبَّهُمْ خَوْفاً وَ طَمَعاً  و  يَحْذَرُ الْآخِرَةَ وَ يَرْجُوا رَحْمَةَ رَبِّهِ )  ( سوره سجده 16 ) يعنى خدا را از روى بيم و طمع مىخوانند و از آخرت ترسناك و به رحمت خدا اميدوار هستند . اين مطلب اجماعى مسلمين است و اخبار بسيارى از طريق سنى و شيعه در خصوص آن وارد شده است .\r\nممكن است گفته شود : آمرزش عده‌اى و نيامرزيدن عده‌اى ديگر ، تبعيض است و خداوند از چنين كارى برى است . لكن بايد دانست كه اين آمرزش از راه تفضل است و مانعى نيست كه تفضل خداوند شامل حال عده‌اى بشود و شامل حال عده‌اى نشود ، از طرفى هم او در كيفرش عادل است و بر كسى ظلم نمىكند . آيا از نظر شرع و عقل چه مانعى براى عدل و فضل خداوند وجود دارد ؟\r\nبرخى گفته‌اند : لفظ  « ما دُونَ ذلِكَ »  اگر چه عام است و شامل همهء گناهان غير از شرك مىشود ، مع الوصف ما آن را حمل بر گناهان صغيره مىكنيم يا گناهانى كه توبه به دنبال دارند تا با عموم و ظاهر آياتى كه بر تهديد و وعيد دلالت دارند ، ناسازگار نباشد . ما مىگوئيم : اين مطلب را عكس كنيد و از عموم آن آيات بخاطر عموم اين آيه دست برداريد و اين بهتر است . چنان كه از برخى از پيشينيان روايت شده كه اين آيه استثنايى است براى همهء قرآن و ظاهرا منظور از همهء قرآن همان آيات تهديد و وعيد است .\r\nوانگهى شما قبول داريد كه گناهان صغيره ، حبط و زايل مىشوند و مؤاخذهء شخص در برابر آنها جايز نيست و چيزى كه اينطور است چه احتياجى دارد كه خواست خداوند به آمرزش آن تعلق گيرد زيرا هيچكس نمىگويد : واجب را انجام مىدهم اگر خواستم و وديعه را رد مىكنم اگر خواستم . چه انجام واجب و رد وديعه واجب و لازم است نه اگر بخواهند .\r\n وَ مَنْ يُشْرِكْ بِاللَّهِ فَقَدِ افْتَرى إِثْماً عَظِيماً  : كسى كه به خدا شرك آورده و غير خدا را سزاوار عبادت بداند ، دروغ گفته و گناهى غير قابل آمرزش مرتكب شده است در روايت است على ( ع ) فرمود :\r\n« ما فى القرآن آية ارجى عندى من هذه الاية »\r\nيعنى در قرآن آيه‌اى به نظر من اميدوار كننده‌تر از اين آيه نيست\r\n.\r\n\r\n","description":"","footnote":"","page_name":" 180 ","page_number":180},
  {"content":"\r\n\r\n\r\n[ سوره النساء ( 4 ) : آيات 49 تا 52 
  ]\r\nأَ لَمْ تَرَ إِلَى الَّذِينَ يُزَكُّونَ أَنْفُسَهُمْ بَلِ اللَّهُ يُزَكِّي مَنْ يَشاءُ وَ لا يُظْلَمُونَ فَتِيلاً ( 49 ) انْظُرْ كَيْفَ يَفْتَرُونَ عَلَى اللَّهِ الْكَذِبَ وَ كَفى بِهِ إِثْماً مُبِيناً ( 50 ) أَ لَمْ تَرَ إِلَى الَّذِينَ أُوتُوا نَصِيباً مِنَ الْكِتابِ يُؤْمِنُونَ بِالْجِبْتِ وَ الطَّاغُوتِ وَ يَقُولُونَ لِلَّذِينَ كَفَرُوا هؤُلاءِ أَهْدى مِنَ الَّذِينَ آمَنُوا سَبِيلاً ( 51 ) أُولئِكَ الَّذِينَ لَعَنَهُمُ اللَّهُ وَ مَنْ يَلْعَنِ اللَّهُ فَلَنْ تَجِدَ لَهُ نَصِيراً ( 52 )\r\n« 1 »\r\n\r\nترجمه\r\nآيا نمىنگرى به آنها كه خويشتن را تزكيه مىكنند ؟ . بلكه خداوند هر كه را بخواهد تزكيه مىكند و آنان پشيزى ظلم نمىبينند . ببين چگونه به خداوند نسبت دروغ مىدهند و اين كار براى گناهكار بودن ، كفايت مىكند .\r\nآيا نمىبينى كسانى كه بهره‌اى از كتاب به آنها داده شده است ؟ آنها ايمان مىآورند به بت‌هاى جبت و طاغوت و بمردم كافر مىگويند : اينها از مردم مؤمن به راه دين هدايت يافته‌ترند . آنان را خداوند لعنت كرده و كسى را كه خداوند لعنت كند ، برايش هرگز ياورى نمىيابى .\r\n\r\n\r\n","description":"","footnote":"\r\n( 1 ) - سورهء نساء آيهء 49 و 50 و 51 و 52 جزء پنجم سوره 4\r\n","page_name":" 181 ","page_number":181},
  {"content":"\r\n\r\n\r\nبيان آيهء 49 و 50\r\n\r\nلغت\r\nتزكيه : پاك ساختن و طاهر كردن . فتيل : چيز كوچك . اصل فتيل چيزى است كه پيچيده و باصطلاح فتيله يا مفتول باشد . نابغه گويد :\r\n يجمع الجيش ذا الالوف و يغزو * ثم لا يرزأ العدو فتيلا \r\nيعنى هزاران نفر سپاهى جمع آورى مىكند و مىجنگد ، آن گاه از دشمن هيچ نمىكاهد .\r\nنظر : نگاه كردن و رو آوردن به چيزى به چشم . نظر به قلب : توجه قلبى به چيز است . نظر به رحمت : روى آوردن به چيز است از روى مهربانى .\r\nانتظار : درنگ كردن براى چيزى . منظره : بحثى كه ميان دو نفر يا دو طرف باشد . نظير : مثل و مانند چيزى . فرق رؤيت و بصر اين است كه : رؤيت ، ادراك چيز ديدنى است و نظر متوجه ساختن چشم است براى ديدن و لذا گاهى شخص نظر مىكند ولى نمىبيند . بنا بر اين در بارهء خداوند ميتوان گفت : رائى ( بيننده ) و نمى توان گفت : ناظر ( يعنى نظر كننده ، چه ممكن است نظر ، ديدن بدنبال نداشته باشد و اين از خداوند قبيح است . )\r\n\r\nاعراب\r\nفتيلا : منصوب و مفعول دوم است براى « يظلمون » مثل : « ظلمته حقه » على بن عيسى گويد : ممكن است تميز باشد مثل : « تصببت عرقاً » يعنى عرق ريختم .\r\n\r\nشان نزول\r\nبرخى گفته‌اند : در بارهء مردانى از يهود نازل شده است كه اطفال خود را نزد\r\n\r\n","description":"","footnote":"","page_name":" 182 ","page_number":182},
  {"content":"\r\n\r\nپيامبر آوردند و گفتند آيا اينها گناهى دارند ؟ فرمود : نه ، گفتند : به خدا ما نيز مثل آنها هستيم . گناهى كه روز مىكنيم در شب بخشوده مىشود و گناهى كه در شب مىكنيم : روز آمرزيده مىشود . خداوند آنان را تكذيب كرد . اين مطلب از كلبى است . ضحاك و حسن و قتاده و سدى گفته‌اند : اين آيه‌ها در بارهء يهود و نصارى نازل شده‌اند زيرا آنها مىگفتند :  « نَحْنُ أَبْناءُ اللَّهِ وَ أَحِبَّاؤُهُ »  ( سوره مائده 18 ما پسران و دوستان خداييم ) و مىگفتند :  « لَنْ يَدْخُلَ الْجَنَّةَ إِلَّا مَنْ كانَ هُوداً أَوْ نَصارى »  ( سوره بقره 111 هرگز به بهشت نمىرود جز كسى كه يهودى يا مسيحى باشد ) اين مطلب از امام باقر هم روايت شده است .\r\n\r\nمقصود\r\nيهوديان و مسيحيان با اينكه كافر بودند و تورات و انجيل را تحريف مىكردند ، خود را هم تزكيه مىكردند و از گناه پاك مىشمردند . از اينرو خداوند مىفرمايد :\r\n أَ لَمْ تَرَ إِلَى الَّذِينَ يُزَكُّونَ أَنْفُسَهُمْ  : اين سؤال براى اعلام است . يعنى داستان آنها را بدان كه چگونه خويشتن را ستايش و خود را به پاكى توصيف مىكنند و مىگويند ما پاكيم . ابن مسعود مىگويد : منظور اين است كه يكديگر را به پاكى مىستايند و علت اينكه « انفسهم » گفته شده اين است كه آنها بر يك دين هستند و مثل « نفس » واحد شمرده مىشوند .\r\n بَلِ اللَّهُ يُزَكِّي مَنْ يَشاءُ  : اكنون بردّ ادعاى آنها مىپردازد و بيان مىكند كه تزكيه ، شان خداوند است و او هر كه را بخواهد از گناه پاك مىسازد . برخى گفته‌اند :\r\nمنظور اين است كه خداوند عمل اشخاص را مىپذيرد و آنها را پاك مىسازد و لكن عمل يهود را نمىپذيرد و آنها را بكيفر مىرساند .\r\n وَ لا يُظْلَمُونَ فَتِيلًا  : عذاب و عدم تزكيه آنها ظلم نيست و آنها از اين حيث به اندازه پشيزى هم ظلم نمىشوند . كلمهء فتيل بعنوان مثل به كار مىرود و در بارهء معناى آن اختلاف شده است . برخى گفته‌اند : فتيل آن چيزى است كه در شكاف هستهء خرما قرار دارد . اين قول از ابن عباس و مجاهد و عطا و قتاده است . حسن گويد : فتيل\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nچيزى است كه در شكم هسته است و نقير چيزى است كه بر پشت هسته است و قطمير پوست هسته است . ابن عباس و ابو مالك و سدى گويند فتيل آن چركى است كه ميان انگشتان فتيله كنند .\r\nاين آيه دلالت مىكند بر تنزيه خداوند از ظلم و ذكر فتيل به اين منظور است كه معلوم شود او نه كم و نه زياد ، ظلم نمىكند .\r\n انْظُرْ كَيْفَ يَفْتَرُونَ عَلَى اللَّهِ الْكَذِبَ  : ببين چگونه بوسيلهء تحريف تورات و انجيل ، به خداوند نسبت دروغ مىدهند . ابن جريج مىگويد : منظور اين است كه ببين چگونه در تزكيهء خود و گفتن اينكه « ما پسران و دوستان خداييم » و اينكه : « تنها يهوديان و مسيحيان به بهشت مىروند » به خداوند نسبت دروغ مىدهند .\r\n وَ كَفى بِهِ إِثْماً مُبِيناً  : اين كار براى گناه آشكار بودن ، كافى است . تعبير  « كَفى بِهِ »  براى نشان دادن بزرگى موضوع است خواه پسنديده باشد خواه ناپسند .\r\nگفته مىشود : « كفى به حال المؤمن نيلا و كفى به حال الكافر خزيا » يعنى به حال مؤمن رسيدن به سعادت و به حال كافر خوارى و بدبختى كافى است . گويى مىگويد : آنان در بدبختى و خوارى به حالى بزرگتر و كارى شنيع‌تر از نسبت به خدا دادن ، احتياج ندارند و همين ، براى همه چيزشان كافى است - ممكن است منظور اين باشد كه : اين كار براى گنهكارى كافى است و چيزى از گناه كم ندارد\r\n.\r\n\r\n","description":"","footnote":"","page_name":" 184 ","page_number":184},
  {"content":"\r\n\r\n\r\nبيان آيهء 51 و 52\r\n\r\nلغت\r\nجبت : در لغت عرب صرف ندارد و بنا بروايتى از سعيد بن جبير اين كلمه در لغت اهل حبشه بمعنى سحر ( يا ساحر ) است . ممكن است اين كلمه در زبان عرب و اهل حبشه به يك معنى بوده است . يا اينكه عرب ، كلمه را از حبشيان گرفته است .\r\nلعنت : دور ساختن از رحمت خداوند بخاطر معصيت و براى كيفر از اينرو لعنت كردن حيوانات صحيح نيست و همچنين اشخاص ديوانه و كودكان . چه اينها تكليفى ندارند تا بخاطر ترك آن سزاوار لعنت باشند . اگر منظور اين باشد كه اينها را لعن كنند و منظور فقط دورى باشد نه كيفر ، عيبى ندارد .\r\n\r\nاعراب\r\nسبيلا : تميز نسبت اولئك : اسم اشاره جمع ، مفرد آن در معنى « ذا » است . چنان كه « نسوة » در معنى جمع « امراه » است در « اولاء » ها براى تنبيه اضافه مىشود لكن در « اولئك » ها اضافه نمىشود ، زيرا حرف كاف ، كه براى خطاب است ، متضمن تنبيه نيز هست .\r\n\r\nشان نزول\r\nعكرمه گويد : ابو برزه ، در جاهليت سحر مىكرد و مردم مسلمان به او مراجعه مىكردند و رغبت نشان مىدادند ، از اين جهت آيه نازل شد . اكثر مفسران گويند : پس از جنگ احد ، كعب بن اشرف با هفتاد سوار از يهوديان ، به مكه رفت كه با قريش بعنوان مخالفت با پيامبر پيمانى ببندند و عهدى كه ميان ايشان و پيامبر بود زير پا گذارند . كعب بر ابو سفيان وارد و مورد احترام واقع شد و ساير يهوديان بخانه‌هاى قريش رفتند . اهل مكه به ايشان گفتند : شما اهل كتاب هستيد و محمد ص صاحب كتاب\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nاست . ما از شما اطمينان نداريم و ممكن است مكرى باشد . اگر مىخواهى با تو پيمان ببنديم ، اين دو بت را سجده كن و به آنها ايمان بياور ، وى سجده كرد . اين است معناى :\r\n « يُؤْمِنُونَ بِالْجِبْتِ وَ الطَّاغُوتِ »  . سپس كعب به اهل مكه گفت : سى تن از شما و سى تن از ما سينه‌هاى خود را به ديوار كعبه مىچسبانيم و با پروردگار خانه پيمان مىبنديم كه در راه جنگ با محمد ص كوشش كنيم . پس در اين مورد ابو سفيان به كعب گفت تو كتاب مىخوانى و علم دارى و ما امى هستيم و چيزى نمىدانيم آيا ما هدايت يافته‌تر و به حق نزديكتريم يا محمد ص ؟ كعب گفت : دين خود را بر من عرضه كنيد .\r\nابو سفيان گفت : ما براى حاجيان ، شتران برجسته كوهان ، نحر مىكنيم و به آنها آب مىدهيم و ميهمان را گرامى مىداريم و اسير را آزاد مىكنيم و صلهء رحم مىكنيم و عمرهء خانه خدا و طواف بجاى مىآوريم و اهل حرم هستيم . محمد از دين پدرانش دست كشيد و قطع رحم كرد و از حرم جدا شد . دين ما قديم و دين او جديد است . كعب گفت :\r\nبه خدا شما هدايت يافته‌تر از محمد ص هستيد . از اينرو اين آيه‌ها نازل گرديدند .\r\n\r\nمقصود\r\nبنا بر اين ، مقصود كعب بن اشرف و جمعى از يهوديان است كه با او بودند ، از اينرو خداوند كارهاى قبيح آنها را بيان مىكند و بر زشتىهاى گذشتهء آنها زشتىهاى ديگرى افزوده ، مىفرمايد :\r\n أَ لَمْ تَرَ إِلَى الَّذِينَ أُوتُوا نَصِيباً مِنَ الْكِتابِ يُؤْمِنُونَ بِالْجِبْتِ وَ الطَّاغُوتِ  : اينها به جبت و طاغوت كه نام دو بت از بتهاى قريش است ايمان مىآورند و كعب بن اشرف براى آنها سجده مىكند .\r\n وَ يَقُولُونَ لِلَّذِينَ كَفَرُوا هؤُلاءِ أَهْدى مِنَ الَّذِينَ آمَنُوا سَبِيلًا  : عكرمه و جماعتى از مفسران گويند : آنها به ابو سفيان و يارانش گويند اينها از محمد ص و اصحابش به راه دين نزديكترند . ابن عباس گويد : مقصود حى بن اخطب و كعب بن اشرف و سلام بن ابى الحقيق و ابو رافع در جماعتى از علماى يهود است و جبت ، بتها و طاغوت ، آنهايى هستند كه به دروغ مطالبى از زبان بتها براى مردم ، بيان مىكردند .\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nابن زيد گويد : جبت ساحر و طاغوت شيطان است . مجاهد و شعبى گويند : جبت سحر است . ابو العاليه و سعيد بن جبير گويند : جبت ، ساحر و طاغوت ، كاهن است . برخى گفته‌اند : جبت ، شيطان و طاغوت دوستان او است . ابو عبيده گويد : جبت و طاغوت ، چيزهايى هستند كه مورد پرستش قرار گيرند ، خواه سنگ باشد يا صورتى يا شيطانى . ضحاك گويد : جبت در اينجا حى بن اخطب و طاغوت ، كعب بن اشرف است در بعضى از روايات از ابن عباس نيز چنين نقل شده است . مقصود از « سبيل » در آيهء شريفه ، دين است زيرا دين راهى است كه انسان را به مقصود مىرساند .\r\n أُولئِكَ الَّذِينَ لَعَنَهُمُ اللَّهُ  : اينان را خداوند از رحمت خود دور كرده است .\r\n وَ مَنْ يَلْعَنِ اللَّهُ فَلَنْ تَجِدَ لَهُ نَصِيراً  : كسى كه مورد لعن خدا قرار گيرد ، ياورى ندارد كه او را از كيفر خداوند ، نجات دهد . برخى گفته‌اند : منظور اين است كه در دنيا و آخرت براى آنها ياورى نمىيابى زيرا وقتى كه خداوند بنده‌اى را خوار كند ، به يارى ديگران نمىتواند متكى شود\r\n.\r\n\r\n","description":"","footnote":"","page_name":" 187 ","page_number":187},
  {"content":"\r\n\r\n\r\n[ سوره النساء ( 4 ) : آيات 53 تا 55 
  ]\r\nأَمْ لَهُمْ نَصِيبٌ مِنَ الْمُلْكِ فَإِذاً لا يُؤْتُونَ النَّاسَ نَقِيراً ( 53 ) أَمْ يَحْسُدُونَ النَّاسَ عَلى ما آتاهُمُ اللَّهُ مِنْ فَضْلِهِ فَقَدْ آتَيْنا آلَ إِبْراهِيمَ الْكِتابَ وَ الْحِكْمَةَ وَ آتَيْناهُمْ مُلْكاً عَظِيماً ( 54 ) فَمِنْهُمْ مَنْ آمَنَ بِهِ وَ مِنْهُمْ مَنْ صَدَّ عَنْهُ وَ كَفى بِجَهَنَّمَ سَعِيراً ( 55 )\r\n« 1 »\r\n\r\nترجمه\r\nبلكه مگر براى ايشان بهره‌اى از سلطنت است كه در اين هنگام پشيزى بمردم ندهند يا مگر بر آنچه خداوند به مردم داده است رشكشان مىخورند . ما بآل ابراهيم كتاب و حكمت داديم و به ايشان ملكى عظيم بخشيديم . پس گروهى از آنان به او ايمان آوردند و گروهى اعراض كردند و جهنم با شعله‌هاى سوزانش براى آنان كافى است .\r\n\r\n\r\n","description":"","footnote":"\r\n( 1 ) - آيهء 53 و 54 و 55 سورهء نساء جزء پنجم سوره 4\r\n","page_name":" 188 ","page_number":188},
  {"content":"\r\n\r\n\r\nبيان آيهء 53 و 54 و 55\r\n\r\nلغت\r\nنقيرا : از نقر بمعنى اثرى كه مثل جاى منقار است . ناقور بمعنى صور است كه در آن دميده مىشود و نقير چوبى است كه در آن سوراخ ايجاد شده باشد . انتقار بمعنى اختصاص است چنان كه طرفه گويد :\r\n نحن في المشتاة ندعو الجفلى * لا ترى الادب فيها ينتقر \r\nيعنى : ما در فصل زمستان از مردم دعوت عام مىكنيم و هيچ كس بر سر خوان ما دعوت اختصاصى ندارد .\r\nحسد : آرزوى زوال نعمت از ديگران است تا دچار سختى گردند لكن غبطه ، اين است كه انسان آرزو كند كه نعمتى كه ديگران دارند نصيب خودش هم بشود . از اينرو حسد ناپسنديده و غبطه پسنديده است . برخى گفته‌اند : حسد زياده روى در بخل است ، چه بخل مشقت بذل نعمت و حسد ، مشقت متنعم بودن ديگران از نعمت است . بنا بر اين در بخل و حسد ، مشقتى بر متنعم بودن وجود دارد .\r\nسعير : از سعر به معناى افروختن آتش است و استعارة به معناى آتش و جنگ و شر به كار رفته است و سعر متاع به معناى قيمت متاع است و علت اين معنى اين است كه بازار در موقع معامله بحرارت متاع ، برافروخته و گرم مىشود . ساعور بمعنى تنور ( پس سعير است يعنى افروخته .\r\n\r\nاعراب\r\nام : منقطعه است و معادل با همزهء استفهام نيست كه در اين صورت متصله نام دارد و معناى آن اين است : بل الهم نصيب من الملك . . برخى گفته‌اند : همزهء استفهام از كلام حذف شده است زيرا « ام » در ابتداى كلام قرار نمىگيرد يعنى « اهم اولى\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nبالنبوة ام لهم نصيب من الملك فيلزم الناس طاعتهم » اما اين مطلب ضعيف است زيرا حذف همزه در ضرورت شعر جايز است و در قرآن ضرورتى نيست .\r\n فَإِذاً لا يُؤْتُونَ  : اذا در « يؤتون » عمل نكرده زيرا وقتى كه ميان « فاء » يا « واو » و فعل قرار گيرد ، مثل اينكه در معنى متاخر است يعنى : « فلا يؤتون الناس نقيرا اذن » و اذن از حروف ناصب فعل است به چهار شرط : جواب كلام و در لفظ ، مبتدا باشد و ما بعد آن متعلق بما قبل آن نباشد و فعل بعد آن مستقبل باشد .\r\n\r\nمقصود\r\nحكم يهود را به اين كه مشركان هدايت يافته‌تر از پيامبر و اصحاب او هستند بيان كرد . اكنون مىگويد : آنها شايسته چنين حكمى نيستند زيرا سلطنتى ندارند .\r\n أَمْ لَهُمْ نَصِيبٌ مِنَ الْمُلْكِ  : اين استفهام براى انكار است يعنى آنها را بهره‌اى از سلطنت و پادشاهى نيست . جبايى گويد : منظور از « ملك » نبوت است يعنى آيا براى آنها از نبوت ، نصيبى است تا اطاعت ايشان بر مردم واجب باشد ؟ برخى گفته‌اند :\r\nمنظور از « ملك » همان است كه يهود ادعا مىكردند كه در آخر الزمان به آنها بر مىگردد و از ميان آنها كسى خروج مىكند كه ملت آنها را تجديد و بدينشان دعوت مىكند ، از اينرو خداوند آنان را تكذيب كرد .\r\n فَإِذاً لا يُؤْتُونَ النَّاسَ نَقِيراً  : اگر همه دنيا و سلطنت آن به آنها داده شود ، اندكى از حقوق مردم را ادا نمىكنند و در تفسير ابن عباس است كه : اگر براى ايشان نصيبى از سلطنت بود ، به محمد ص و اصحابش چيزى نمىدادند و برخى گفته‌اند ، آنان داراى باغ و بستان و اموال بودند و به مستمندان چيزى نمىدادند .\r\n أَمْ يَحْسُدُونَ النَّاسَ  : بلكه حسد مردم را مىخورند . در بارهء اين مردم اختلاف شده است 1 - : برخى گفته‌اند منظور خود پيامبر گرامى است .\r\n عَلى ما آتاهُمُ اللَّهُ مِنْ فَضْلِهِ  : آنان را بر آنچه خداوند از فضل خود به ايشان داده است ، حسد مىخورند . يعنى نبوت پيامبر و مباح بودن نه زن براى او و ميلش نسبت به ايشان و مىگفتند : او اگر پيامبر بود ، نبوت او را از اين كار باز مىداشت . از اينرو\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nخداوند بيان مىدارد كه نبوت در آل ابراهيم چيز تازه‌اى نيست :\r\n فَقَدْ آتَيْنا آلَ إِبْراهِيمَ الْكِتابَ وَ الْحِكْمَةَ  : نبوت را به آل ابراهيم داديم و مملكت را به داود و سليمان بخشيديم . داود داراى نود و نه زن و سليمان داراى يكصد زن و بقولى او داراى هفتصد كنيز و سيصد زن و داود داراى يكصد زن بود . بنا بر اين معنى نداشت كه آنها رشك حضرت محمد ص بخورند چه او نيز از اولاد ابراهيم بود و سايرين از او تعداد زنانشان بيشتر و مملكت‌شان وسيعتر بود . در بارهء معناى « الناس » اين قول از ابن عباس و ضحاك و سدى است . برخى هم گفته‌اند چون قوام دين به وجود پيامبر بود ، از اينرو حسد آنها به او مانند حسدشان نسبت به همهء مردم بود .\r\n2 - مقصود پيامبر و آلش مىباشد . چنان كه از امام باقر منقول است و مراد از فضل ، نبوت پيامبر و امامت آل اوست ، در تفسير عياشى به اسناد خود از ابو الصباح كنانى نقل كرده است كه امام صادق به او فرمود : « ما قومى هستيم كه خداوند اطاعت ما را واجب كرده است . انفال و برگزيدهء مال براى ماست . مائيم راسخان در علم و مائيم محسودانى كه خداوند در بارهء ايشان فرموده است :  « أَمْ يَحْسُدُونَ النَّاسَ . . . »  فرمود : منظور از كتاب ، نبوت و از حكمت ، فهم و قضاوت و از ملك عظيم . وجوب اطاعت است ! ! 3 - مقصود پيامبر و اصحابش مىباشد زيرا در جمله :  « هؤُلاءِ أَهْدى مِنَ الَّذِينَ آمَنُوا سَبِيلًا »  منظور آنان بودند و منظور از فضل ، نعمت است : اين وجه از ابو على جبايى است .\r\n4 - مقصود عرب است . يعنى عرب حسد مىخورند كه پيامبر از ايشان است .\r\nاين وجه از حسن و قتاده و ابن جريج است . برخى گفته‌اند : مقصود از كتاب تورات و انجيل و زبور و از حكمت ، علمى است كه به آنان داده شده بود .\r\n وَ آتَيْناهُمْ مُلْكاً عَظِيماً  : مجاهد و حسن گويند : يعنى به آنها نبوت داديم . ابن عباس گويد : ملك عظيم يعنى ملك سليمان . سدى گويد : منظور زنانى است كه به داود و سليمان داده شده بود و برخى گفته‌اند : منظور جمع ميان سياست دنيا و دين است .\r\n\r\n","description":"","footnote":"","page_name":" 191 ","page_number":191},
  {"content":"\r\n\r\n فَمِنْهُمْ مَنْ آمَنَ بِهِ  : در اين باره دو قول است : 1 - دسته‌اى از اهل كتاب بمحمد ص ايمان آوردند و دسته‌اى از او اعراض كردند و به او ايمان نياوردند . اين قول از مجاهد و زجاج و جبايى است و مناسبت اين جمله با جملهء سابق به اين است كه آنها با اينكه حسد مىبردند و كارهايى زشت مىكردند ، بعضى از آنان به او ايمان آوردند . 2 - مقصود اين است كه از امت ابراهيم ، كسانى بودند كه به او ايمان آوردند و كسانى بودند كه از او اعراض كردند ، چنان كه شما نيز در بارهء محمد ( ص ) چنين كرديد و اين كار شما ، امر او را كوچك نكرد ، چنان كه كار آنان نيز امر ابراهيم را كوچك نكرد .\r\n وَ كَفى بِجَهَنَّمَ سَعِيراً  : براى اين مردم اعراض كننده ، عذاب جهنم كه داراى آتشى بر افروخته است كفايت مىكند . مقصود اين است كه اگر در دنيا پاره‌اى از عذابها از آنها دفع شده است ، در آخرت عذاب جهنم براى ايشان مهياست\r\n.\r\n\r\n","description":"","footnote":"","page_name":" 192 ","page_number":192},
  {"content":"\r\n\r\n\r\n[ سوره النساء ( 4 ) : آيات 56 تا 57 
  ]\r\nإِنَّ الَّذِينَ كَفَرُوا بِآياتِنا سَوْفَ نُصْلِيهِمْ ناراً كُلَّما نَضِجَتْ جُلُودُهُمْ بَدَّلْناهُمْ جُلُوداً غَيْرَها لِيَذُوقُوا الْعَذابَ إِنَّ اللَّهَ كانَ عَزِيزاً حَكِيماً ( 56 ) وَ الَّذِينَ آمَنُوا وَ عَمِلُوا الصَّالِحاتِ سَنُدْخِلُهُمْ جَنَّاتٍ تَجْرِي مِنْ تَحْتِهَا الْأَنْهارُ خالِدِينَ فِيها أَبَداً لَهُمْ فِيها أَزْواجٌ مُطَهَّرَةٌ وَ نُدْخِلُهُمْ ظِلاًّ ظَلِيلاً ( 57 )\r\n« 1 »\r\n\r\nترجمه\r\nآنان كه به آيات ما كافر شدند ، ايشان را در آتشى مىافكنيم كه هر گاه پوست بدنشان بسوزد ، پوست ديگرى به جاى آن قرار مىدهيم تا هر دم عذاب را بچشند ، خداوند قادر و حكيم است . و آنان كه ايمان آورده و كارهاى شايسته كرده‌اند ، در بهشت‌هايى داخلشان مىكنيم كه از زير آنها نهرهاى آب جارى هستند و براى هميشه در آنجا خواهند بود ، براى ايشان همسرانى پاكيزه است و ايشان را در سايه‌اى پايدار و معتدل داخل مىسازيم .\r\n\r\n\r\n","description":"","footnote":"\r\n( 1 ) - سورهء نساء آيهء 56 و 57 جزء پنجم سورهء 4\r\n","page_name":" 193 ","page_number":193},
  {"content":"\r\n\r\n\r\nبيان آيهء 56 و 57\r\n\r\nلغت\r\nنصليهم نارا : ايشان را در آتش مىافكنيم . اصلاء : در آتش افكندن : صلاء :\r\nبريان كردن ، مصلى : بريان .\r\nبدلنا : تغيير مىدهيم . تبديل : تغيير خواه به اين كيفيت كه هيئت و شكل چيزى تغيير داده شود يا اينكه چيزى بجاى آن گذارده شود مثل :  « يَوْمَ تُبَدَّلُ الْأَرْضُ غَيْرَ الْأَرْضِ »  ( سوره ابراهيم 48 يعنى روزى كه بجاى اين زمين ، زمينى ديگر قرار داده شود ) و مثل : « بدلت جبتى قميصاً » يعنى جبه‌ام را به صورت پيراهن درآوردم .\r\nظل : اصل اين كلمه بمعنى ستر و پوشش است و علت اينكه بمعنى سايه به كار مىرود اين است كه سايه انسان را از اشعهء خورشيد ، مىپوشاند رؤبه گويد : ظل و فىء جايى است كه در آنجا خورشيد مىتابيده و اكنون نمىتابد . اما آن جايى كه هيچوقت خورشيد نمىتابد ، آنجا « ظل » است نه « فىء » . ظل به معناى شب نيز هست زيرا شب از خورشيد پوشيده است . ظله : سرسايه و چيزى كه به آن سايه كنند .\r\nظليل : سايه‌اى كه ثابت و پايدار است .\r\n\r\nمقصود\r\nقبلا در بارهء مؤمن و كافر ، سخن گفته شد ، اكنون بذكر وعد و وعيد در برابر كفر و ايمان مىپردازد و مىگويد :\r\n إِنَّ الَّذِينَ كَفَرُوا بِآياتِنا  : آنان كه منكر دلايل ما مىشوند و پيامبران ما را تكذيب مىكنند و آياتى كه بر يكتايى ما و صدق پيامبر ما دلالت دارند ، زير پا مىگذارند .\r\n سَوْفَ نُصْلِيهِمْ ناراً  : آنها را گرفتار آتش مىكنيم و مىسوزانيم و عذاب مىكنيم .\r\nكلمهء « سوف » براى دلالت بر اين است كه اين عذاب ، مربوط به آيندهء ايشان است .\r\n\r\n","description":"","footnote":"","page_name":" 194 ","page_number":194},
  {"content":"\r\n\r\n كُلَّما نَضِجَتْ جُلُودُهُمْ بَدَّلْناهُمْ جُلُوداً غَيْرَها  : در اين باره اقوالى است : 1 - قتاده و جماعتى از اهل تفسير گويند : ظاهر قرآن اين است كه خداوند پوستهاى ديگرى غير از پوستى كه سوخته است بر اندام آنان مىپوشاند . مختار على بن عيسى نيز همين است .\r\nبرخى گفته‌اند : اين پوست جديد گناهى ندارد ، پس چرا سوخته شود ؟ ! پاسخ اين است كه عذاب ، براى شخص است و پوستها و اعضا مورد ملاحظه و اعتبار نيستند . على بن عيسى گويد : پوستى كه بر بدن پوشانده مىشود نه خود آن است كه عذاب مىبيند و نه قسمتى از آن . پوست واسطه‌اى است كه بوسيلهء آن به شخصى كه سزاوار عذاب است ، شكنجه داده مىشود .\r\n2 - زجاج و بلخى و ابو على جبايى گويند : منظور اين است كه خداوند متعال ، همان پوست سوخته را به حالت اول برمىگرداند مثلا هر گاه شخصى كه تغيير صورت داده است ببينيد ، مىگوييد : تو به غير اين صورت ، پيش من آمدى . در حالى كه او همان است فقط تغيير صورت ، داده است يا اينكه هر گاه انگشترى شكسته‌اى از نو ساخته شود ، مىگويند : اين غير از آن است اگر چه اصل هر دو يكى است بنا بر اين پوست اول با پوست دوم يكى است ، تنها تغيير هيأت در آنها پيدا شده ، چه اولى سوخته بود و دومى نسوخته است .\r\n3 - منظور از پوستهاى ايشان « سرابيل » يعنى پيراهن‌هايى است كه در جهنم بر تن آنها پوشيده مىشود كه قرآن كريم گويد :  « سَرابِيلُهُمْ مِنْ قَطِرانٍ »  سوره ابراهيم 50 يعنى پيراهنشان از قير است ) علت اينكه به جامه‌ها ، پوست گفته شده اين است كه ميان پوست و پيراهن ، مجاورت و نزديكى است . البته اين قول ، مستلزم ترك ظاهر آيه است بدون اينكه دليلى داشته باشد .\r\nآن اشكالى كه بر قول اول وارد مىشد كه چرا پوستى كه گنهكار نيست ، عذاب مىشود ، بر دو قول اخير وارد نيست . كسانى كه انسان را غير از اعضاى تن كه به چشم مشاهده مىشوند ، مىدانند و معتقدند كه آنچه عذاب مىبيند همان حقيقت انسان است نه اعضاى بدن ، از اين گونه اشكالات ، آسوده‌اند .\r\n لِيَذُوقُوا الْعَذابَ  : تا عذاب را بچشند و الم آن را ادراك كنند . ذكر اين جمله\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nبه اين منظور است كه آنها در همهء حالات ، عذاب را احساس مىكنند و هر زمانى عذابى تازه مىچشند نه مثل كسانى كه بر اثر مرور زمان ، به درد عادت مىكنند و رنج آن برايشان ، خفيف مىشود .\r\n إِنَّ اللَّهَ كانَ عَزِيزاً  : خداوند ، مقامش منيع است و نيازى ندارد كه در برابر ديگرى از خود دفاع يا ممانعت كند . و بقولى : يعنى او قادر است و مانعى از تحقق بخشيدن و وعد و وعيدهاى خود در برابرش نيست .\r\n حَكِيماً  : در تدبير و تقدير خود و عذاب مردم گنهكار ، حكيم است . كلبى از حسن نقل مىكند كه وى مىگفت : بما رسيده است كه پوست ايشان روزى هفتاد هزار بار سوخته مىشود .\r\n وَ الَّذِينَ آمَنُوا وَ عَمِلُوا الصَّالِحاتِ  : آنان كه بهر چه بايد و شايد ، ايمان آورده‌اند و طاعات صالح و خالص ، انجام داده‌اند .\r\n سَنُدْخِلُهُمْ جَنَّاتٍ تَجْرِي مِنْ تَحْتِهَا الْأَنْهارُ  : به زودى آنان را داخل باغهايى مىسازيم كه از زير قصرها و درختانشان ، آب جارى است .\r\n خالِدِينَ فِيها أَبَداً لَهُمْ فِيها أَزْواجٌ مُطَهَّرَةٌ  : در آن بهشت‌ها جاودانى هستند و براى آنها همسرانى است كه از خون حيض و نفاس و هر گونه عيب و آلودگى و اخلاق زشت و طبيعت نادرست پاكند ، كارى نمىكنند كه شوهران خود را ناراحت كنند و در آنها ايجاد تنفر نمايند .\r\n وَ نُدْخِلُهُمْ ظِلًّا ظَلِيلًا  : آنها را داخل سايه‌اى مىكنيم كه گرما و سرما ندارد و مثل سايهء دنيا نيست . برخى گفته‌اند : يعنى سايه هميشگى نه مثل سايهء دنيا كه با برآمدن خورشيد ، زايل مىشود و برخى گفته‌اند : يعنى سايه‌اى پايدار و قوى . چنان كه در موقع مبالغه ، شيئى را به مثل لفظ آن وصف مىكنند و مىگويند : « يوم ايوم و ليل اليل و داهية دهياء » در اولى براى روز و در دومى براى شب و در سومى براى داهيه با الفاظى مثل خودشان مبالغه و تاكيد آورده شده است\r\n.\r\n\r\n","description":"","footnote":"","page_name":" 196 ","page_number":196},
  {"content":"\r\n\r\n\r\n[ سوره النساء ( 4 ) : آيات 58 تا 59 
  ]\r\nإِنَّ اللَّهَ يَأْمُرُكُمْ أَنْ تُؤَدُّوا الْأَماناتِ إِلى أَهْلِها وَ إِذا حَكَمْتُمْ بَيْنَ النَّاسِ أَنْ تَحْكُمُوا بِالْعَدْلِ إِنَّ اللَّهَ نِعِمَّا يَعِظُكُمْ بِهِ إِنَّ اللَّهَ كانَ سَمِيعاً بَصِيراً ( 58 ) يا أَيُّهَا الَّذِينَ آمَنُوا أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ فَإِنْ تَنازَعْتُمْ فِي شَيْءٍ فَرُدُّوهُ إِلَى اللَّهِ وَ الرَّسُولِ إِنْ كُنْتُمْ تُؤْمِنُونَ بِاللَّهِ وَ الْيَوْمِ الْآخِرِ ذلِكَ خَيْرٌ وَ أَحْسَنُ تَأْوِيلاً ( 59 )\r\n« 1 »\r\n\r\nترجمه\r\nخداوند شما را امر مىكند كه امانتها را به اهلشان بدهيد و هر گاه در ميان مردم حكم كنيد به عدالت حكم كنيد . خداوند شما را نيكو موعظه مىكند . خداوند شنوا و بيناست .\r\nاى مردم مؤمن ، خدا ، پيامبر و اولى الامر خود را اطاعت كنيد و اگر در بارهء چيزى اختلاف و نزاع كرديد : اگر به خدا و روز واپسين ايمان داريد ، به خدا و رسول ردّ كنيد ، اين كار براى شما بهتر و مورد اعتمادتر است .\r\n\r\n\r\n","description":"","footnote":"\r\n( 1 ) - آيهء 58 و 59 سورهء نساء جزء پنجم سوره 4\r\n","page_name":" 197 ","page_number":197},
  {"content":"\r\n\r\n\r\nبيان آيهء 58\r\n\r\nقرائت\r\nدر سورهء بقره ، اختلاف ميان قراء در بارهء كلمهء « نعما » و وجوه مختلف قراء است و دلايل آنها بحث كرده‌ايم .\r\n\r\nلغت\r\nتؤدّوا : ادا كنيد سميع : كسى كه بتواند شنيدنيها را بشنود .\r\nبصير : كسى كه ديدنيها را بتواند ببيند . لكن سامع كسى است كه فعلا مىشنود و مبصر كسى است كه فعلا مىبيند و لهذا خداوند از لحاظ اينكه قديم است توصيف مىشود به اينكه :  « كانَ سَمِيعاً بَصِيراً »  يعنى اگر شنيدنى و ديدنى وجود داشت او قادر بر شنيدن و ديدن بود . در حقيقت سميع و بصير صفت مشبه و وصف ثبوتى هستند . از اين بيان برمىآيد كه نمىتوان گفت : خداوند در قديم و پيش از وجود شنيدنيها و ديدنيها سامع و مبصر بوده است .\r\n\r\nاعراب\r\n نِعِمَّا يَعِظُكُمْ بِهِ  : تقدير آن : « نعم شيئاً شيئى يعظكم به » و شيئى منصوب بيان است براى اسم جنسى مضمرى كه فاعل « نعم » است . اما مخصوص بمدح حذف شده و صفت آن « يعظكم به » جانشين آن شده است . جملهء « نعما يعظكم به » محلا مرفوع و خبر « انّ » است .\r\n\r\nمقصود\r\nدر اين آيه خداوند مردم را باداى امانت امر مىكند و مىفرمايد :\r\n إِنَّ اللَّهَ يَأْمُرُكُمْ أَنْ تُؤَدُّوا الْأَماناتِ إِلى أَهْلِها  : گفته‌اند در بارهء مقصود اين آيه اقوالى است :\r\n\r\n","description":"","footnote":"","page_name":" 198 ","page_number":198},
  {"content":"\r\n\r\n1 - اين آيه در بارهء هر نوع امانتى است كه بدست انسان سپرده شود . خواه امانت الهى يعنى اوامر و نواهى او باشد و خواه امانت مردم از قبيل مال يا غير مال باشد اين قول از ابن عباس و ابى بن كعب و ابن مسعود و حسن و قتاده است . از امام باقر ( ع ) و امام صادق ( ع ) نيز روايت شده است .\r\n2 - زيد بن اسلم و مكعول و شهر بن حوشب و جبايى گويند : مقصود زمامداران است كه بفرمان خداوند بايد ملاحظهء حال مردم را داشته باشند و آنها را به راه دين و شريعت وادار كنند . اين مطلب هم از امام باقر ع و امام صادق ع روايت شده است . ايشان فرموده‌اند : خداوند هر يك از امامان را مامور مىسازد كه امر حكومت را به شخص بعد از خود واگذار كنند . و مؤيد آن اين است كه خداوند بعد از اين ، مردم را به اطاعت زمامداران مامور ساخته است . و از ائمه عليهم السلام روايت شده است كه : « دو آيه است كه يكى براى ما و يكى براى شماست خداوند مىفرمايد :  إِنَّ اللَّهَ يَأْمُرُكُمْ أَنْ تُؤَدُّوا الْأَماناتِ إِلى أَهْلِها . . .  سپس مىفرمايد :  يا أَيُّهَا الَّذِينَ آمَنُوا أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ . . .  ( سوره نساء 59 اى مردم مؤمن خداوند و پيامبر و صاحبان امر خويش را اطاعت كنيد . البته اين قول ، داخل در قول اول است زيرا از جملهء امانتهاى الهى ائمهء بزرگوار هستند . لذا امام باقر ع فرمود : اداى نماز و زكات و روزه و حج ، امانت است و از جملهء امانتها دستورى است كه بواليان امر در بارهء تقسيم صدقات و غنائم و امور ديگرى كه حق رعيت بدانها تعلق مىگيرد ، داده شده است . بقدرى خداوند امر اطاعت را بزرگ شمرده كه فرموده است :  « يَعْلَمُ خائِنَةَ الْأَعْيُنِ »  ( سوره غافر 19 يعنى او خيانت چشم‌ها را مىداند ) و فرموده است :  « لا تَخُونُوا اللَّهَ وَ الرَّسُولَ »  ( سوره انفال 27 يعنى به خدا و پيامبر خيانت مكنيد ) و نيز فرموده است :  « وَ مِنْ أَهْلِ الْكِتابِ مَنْ إِنْ تَأْمَنْهُ بِقِنْطارٍ يُؤَدِّهِ إِلَيْكَ »  ( سوره آل عمران 75 يعنى برخى از اهل كتاب كسانى هستند كه اگر كيسه زرى را بامانت به ايشان بسپاريد به شما پس مىدهند ) .\r\n3 - به پيامبر دستور مىدهد كه كليد كعبه را كه در روز فتح مكه از عثمان بن طلحه گرفته بود ، به او پس دهد زيرا پيامبر قصد داشت كليد را به عباس بدهد كه هم پرده‌دارى\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nكعبه و هم سقايت حاجيان را بر عهده داشته باشد . اين قول از ابن جريج است . لكن اگر چه اين قول هم صحيح و روايتى كه در بارهء آن هست . درست است ، لكن دو قول اول مورد اعتمادند . چه بمقتضاى دليل هر گاه امرى در موردى خاص صادر شد ، نبايد آن امر را به آن مورد اختصاص داد ، بلكه بايد بعموم آن عمل كرد .\r\n وَ إِذا حَكَمْتُمْ بَيْنَ النَّاسِ أَنْ تَحْكُمُوا بِالْعَدْلِ  : به زمامداران امر مىكند كه در ميان مردم به عدالت حكم كنند . نظير آن ، اين آيه است :  « يا داوُدُ إِنَّا جَعَلْناكَ خَلِيفَةً فِي الْأَرْضِ فَاحْكُمْ بَيْنَ النَّاسِ بِالْحَقِّ »  ( سوره ص 26 اى داود ، ما ترا در زمين خليفه و زمامدار كرده‌ايم پس در ميان مردم به حق حكم كن ) . روايت شده است كه پيامبر گرامى به على فرمود : « ميان دو طرف دعوا ، در نگاه كردن و سخن گفتن مساوات برقرار كن » « 1 » و نقل شده است كه : دو بچه خط خود را پيش امام حسن ع بردند و از وى خواستند كه بگويد كداميك از خطها بهتر است . على ع كه آنها را مىديد ، فرمود :\r\n« پسرم در بارهء حكم خود دقت كن ، كه خداوند در روز قيامت ، از همين حكم نيز از تو سؤال خواهد كرد » « 2 »  إِنَّ اللَّهَ نِعِمَّا يَعِظُكُمْ بِهِ  : موعظهء خداوند در بارهء رد امانت و نهى از خيانت و حكم به عدالت ، به حال شما خوب است . معناى موعظه ، امر به معروف و نهى از منكر است .\r\nبرخى گفته‌اند : موعظه ، امر به نيكى و نهى از بدى است .\r\n إِنَّ اللَّهَ كانَ سَمِيعاً بَصِيراً  : خداوند به همهء شنيدنيها و ديدنيها شنوا و بيناست . برخى گفته‌اند : يعنى بگفتار و كردار شما عالم است . آوردن « كان » به اين منظور است كه بگويد : خداوند از ازل شنوا و بينا بوده است .\r\n\r\n\r\n","description":"","footnote":"\r\n( 1 ) -\r\nسو بين الخصمين فى لحظك و لفظك\r\n( 2 ) - يا بنى ، انظر كيف تحكم فان هذا حكم و اللَّه سائلك عنه يوم القيامه\r\n","page_name":" 200 ","page_number":200},
  {"content":"\r\n\r\n\r\nبيان آيهء 59\r\n\r\nمقصود\r\nدر آيهء پيش زمامداران را تشويق كرد كه حقوق مردم را رعايت كنند و در ميان آنها بانصاف و عدالت و مساوات رفتار كنند ، اكنون مردم را تشويق مىكند كه از آنها اطاعت كنند و به آنها تاسى بجويند و مشكلات و اختلافات خود را پيش آنها ببرند .\r\nمىفرمايد :\r\n يا أَيُّهَا الَّذِينَ آمَنُوا أَطِيعُوا اللَّهَ  : اى مؤمنان خداوند را اطاعت كنيد و اوامر و نواهى او را به كار بنديد .\r\n وَ أَطِيعُوا الرَّسُولَ  : پيامبر را نيز اطاعت كنيد . با امر به اطاعت خدا ، لزوم اطاعت پيامبر نيز ، فهميده مىشد ، لكن پيامبر را جداگانه ذكر مىكند تا در بيان مطلب مبالغه‌اى باشد و جلو پاره‌اى از توهمات گرفته شود و كسى نگويد يا نپندارد كه اطاعت پيامبر مخصوص دستوراتى است كه در قرآن باشد . نظير اين آيه آيات ديگر است مثل :\r\n « مَنْ يُطِعِ الرَّسُولَ فَقَدْ أَطاعَ اللَّهَ »  ( سوره نساء آيهء 80 يعنى كسى كه پيامبر را اطاعت كند . خدا را اطاعت كرده است ) و مثل :  « ما آتاكُمُ الرَّسُولُ فَخُذُوهُ وَ ما نَهاكُمْ عَنْهُ فَانْتَهُوا »  ( سوره حشر آيه 7 يعنى آنچه پيامبر براى شما آورد بگيريد و آنچه شما را از آن نهى كرد ، ترك كنيد ) و مثل :  « وَ ما يَنْطِقُ عَنِ الْهَوى »  سوره نجم آيه 3 يعنى او از روى هوس سخن نمىگويد ) كلبى گويد : منظور اين است كه خدا را در واجبات و پيامبر را در مستحبات ، اطاعت كنيد ، لكن وجه اول صحيحتر است زيرا طاعت پيامبر و امثال اوامر او ، طاعت و امتثال اوامر خداوند است . اما پى بردن به اينكه او رسول خداست همان پى بردن به رسالت اوست و پى بردن به رسالت او جز بعد از شناسايى خدا ، ممكن نيست نه اينكه پى بردن به رسالت او عين خدا شناسى است . همانطورى\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nكه اطاعت پيامبر در حياتش واجب است ، پس از مرگش نيز واجب است زيرا پيروى از شريعت او پس از مرگش بر همهء مردم مكلف ، لازم است . بديهى است كه او همهء جهانيان را بدين خود تا روز قيامت ، دعوت كرد و رسالت او جهانى و همگانى است .\r\n وَ أُولِي الْأَمْرِ مِنْكُمْ  : در اين باره مفسران دو نظر دارند : 1 - ابو هريره و ابن عباس بنا بيكى از دو روايت ميمون و ابن مهران و سدى گويند : منظور هر امير و زمامدارى است مختار جبايى و بلخى و طبرى نيز همين است .\r\n2 - جابر بن عبد اللَّه و ابن عباس بنا به روايت ديگر و مجاهد و حسن و عطا و جماعتى گويند : منظور علما است . برخى از آنها گفته‌اند : زيرا علما هستند كه در احكام و در موقع نزاع و اختلاف بايد به آنها رجوع كرد نه زمامداران . اين دو قول از عامه است .\r\nلكن اصحاب ما از امام باقر و امام صادق ( ع ) روايت كرده‌اند كه : منظور از « اولى الامر » ائمهء اهل بيت است كه خداوند طاعت ايشان را بطور مطلق واجب ساخته است همانطورى كه طاعت خدا و پيامبر را واجب گردانيده است . اطاعت مطلق شخص يا اشخاص در صورتى واجب مىشود كه معصوم باشند و ظاهر و باطن ايشان يكى باشد و از اشتباه و امر به كار زشت ، مصون باشند . بديهى است كه علما و زمامداران چنين صفاتى ندارند و خداوند برتر از اين است كه مردم را به اطاعت بدون قيد و شرط افرادى امر كند كه مرتكب معصيت مىشوند يا ميان گفتار و كردارشان اختلاف است . شاهد اين مطلب اين است كه خداوند اطاعت او « اولى الامر » را در رديف اطاعت از پيامبر و خدا قرار داده است و اين خود نشان مىدهد كه « اولى الامر » از همهء مردم بالاترند و پيامبر از ايشان برتر و خدا از همگى برتر است . بديهى است كه تنها ائمهء بعدى از آل پيغمبر چنين مزيتى دارند نه ديگران . آنان كسانى هستند كه امامت و عصمت ايشان به ثبوت رسيده و تمام مسلمين بر بلندى رتبه و عدالت ايشان اتفاق دارند ،  فَإِنْ تَنازَعْتُمْ فِي شَيْءٍ فَرُدُّوهُ إِلَى اللَّهِ وَ الرَّسُولِ  : اگر در بارهء چيزى از امور دين ، اختلاف كرديد بكتاب خدا و سنت پيامبر رد كنيد اين معنى از مجاهد و قتاده و سدى است . ما مىگوييم : اين اختلاف را به امامانى رد مىكنيم كه پس از وفات پيامبر بجاى او هستند و\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nمثل اين است كه در حيات پيامبر به خود او رد كرده باشيم زيرا آنان حافظ شريعت و خلفاى پيامبر در ميان امت هستند و پس از پيامبر بمنزلهء خود او هستند . سپس خداوند اين مطلب را تاكيد كرد و فرمود :\r\n إِنْ كُنْتُمْ تُؤْمِنُونَ بِاللَّهِ وَ الْيَوْمِ الْآخِرِ  : بدينترتيب رد اختلافات را به خدا و پيامبر از علائم ايمان به خدا و روز واپسين مىشمارد .\r\n ذلِكَ خَيْرٌ وَ أَحْسَنُ تَأْوِيلًا  : طاعت خداوند و طاعت پيامبر و اولو العزم و رد اختلافات به خدا و پيامبر براى شما از لحاظ عاقبت است پس تاويل به معناى مآل امر و سرانجام كار است . مجاهد گويد : يعنى پاداشش نيكوتر است . بقولى يعنى . در دنيا براى شما بهتر و عاقبت آن در آخرت نيكوتر است . زجاج گويد : يعنى رد اختلاف به خدا و پيامبر ، براى شما بهتر از اين است كه خود در صدد حل آن برآييد و آن را به اصل از كتاب خدا و سنت پيامبر برنگردانيد و همين نظر قوىتر است ، زيرا بازگرداندن اختلاف به خدا و رسول و جانشينانش حتماً بهتر از اين است كه خود بدون دليلى بفكر خود اعتماد جويند .\r\nبرخى استدلال كرده‌اند كه :  « فَإِنْ تَنازَعْتُمْ فِي شَيْءٍ فَرُدُّوهُ . . . »  دليل اين است كه : اجماع امت ، حجت است . زيرا در صورتى رد بر كتاب و سنت واجب است كه اختلاف و تنازعى وجود داشته باشد و اگر اختلاف و تنازعى نباشد ، رد بر كتاب و سنت واجب نيست و اين غير از حجيت اجماع معناى ديگرى ندارد .\r\nلكن اين استدلال در صورتى صحيح است كه در ميان امت ، فردى معصوم باشد كه شريعت را حفظ كند . و اگر چنين فردى در ميان مردم نباشد ، اجماع مردم كه ممكن است هر امرى باطل باشد ، چه فايده‌اى دارد ؟ ! زيرا ارتباط داشتن حكم به شرطى يا صفتى ، دليل اين نيست كه در غير مورد شرط و صفت ، حكم بر خلاف آن باشد و اين مطلب مورد قبول اكثر علماست . بنا بر اين چگونه مىتوان بر اين دليل اعتماد جست . علاوه بر اين اجماع امت اسلام بر چيزى ممكن است كه مطابق كتاب و سنت باشد پس چگونه مىگويند : هر گاه امت بر امرى اجماع كرد واجب نيست كه رد بكتاب و سنت كند ، در حالى كه رد كرده است ؟ !\r\n\r\n","description":"","footnote":"","page_name":" 203 ","page_number":203},
  {"content":"\r\n\r\n\r\n[ سوره النساء ( 4 ) : آيات 60 تا 61 
  ]\r\nأَ لَمْ تَرَ إِلَى الَّذِينَ يَزْعُمُونَ أَنَّهُمْ آمَنُوا بِما أُنْزِلَ إِلَيْكَ وَ ما أُنْزِلَ مِنْ قَبْلِكَ يُرِيدُونَ أَنْ يَتَحاكَمُوا إِلَى الطَّاغُوتِ وَ قَدْ أُمِرُوا أَنْ يَكْفُرُوا بِهِ وَ يُرِيدُ الشَّيْطانُ أَنْ يُضِلَّهُمْ ضَلالاً بَعِيداً ( 60 ) وَ إِذا قِيلَ لَهُمْ تَعالَوْا إِلى ما أَنْزَلَ اللَّهُ وَ إِلَى الرَّسُولِ رَأَيْتَ الْمُنافِقِينَ يَصُدُّونَ عَنْكَ صُدُوداً ( 61 )\r\n\r\nترجمه\r\nآيا نديدى آنهايى را كه گمان مىكنند به قرآن و تورات و انجيل ايمان آورده‌اند و مىخواهند مرافعه را پيش طاغوت ببرند ، حال آنكه به آنها امر شده است كه به طاغوت كافر گردند و شيطان مىخواهد آنها را به بيراهه دورى بكشاند و گمراه سازد . و چون به آنها گفته شود : بشتابيد بسوى قرآن و پيامبر ، مىبينى كه منافقان از تو اعراض مىكنند . « 1 »\r\n\r\n\r\n","description":"","footnote":"\r\n( 1 ) - آيهء 60 و 61 سورهء 4 نساء جزء پنجم\r\n","page_name":" 204 ","page_number":204},
  {"content":"\r\n\r\n\r\nبيان آيهء 60 و 61\r\n\r\nلغت\r\nطاغوت : مبالغهء طاغى ، بسيار سركش . هر چه جز خدا پرستش شود ، طاغوت است كه گاهى هم بت ناميده مىشود و گاهى هم از اعمال پليد شيطانى شمرده مىشود .\r\nهر كس كه بر خلاف حكم خدا حكم كند ، طاغوت خوانده مىشود .\r\nضلال : هلاك شدن بخاطر انحراف از راه راست و طريق هدايت . براى اين كلمه مشتقاتى است كه در همهء آنها همين نكته وجود دارد و در سوره بقره ، ذيل  « وَ ما يُضِلُّ بِهِ إِلَّا الْفاسِقِينَ »  ( آيه 26 ) شرح داده‌ايم .\r\nتعالوا : اصل اين كلمه از « علو » است ، هر گاه به كسى بگويند : « تعال » يعنى بسوى من به بالا بيا . پس تعالوا يعنى بالا بياييد .\r\n يَصُدُّونَ عَنْكَ صُدُوداً  : يعنى از تو اعراض مىكنند . اين فعل ممكن است متعدى هم به كار رود مثل : « صددته عن فلان » يعنى او را از فلان چيز منع كردم . نظير اينكه مىگويند : « رجعت انا و رجعت غيرى » يعنى رجوع كردم من و رجوع دادم غير خود را .\r\n\r\nاعراب\r\nصدوداً : مفعول مطلق تاكيدى مثل  « كَلَّمَ اللَّهُ مُوسى تَكْلِيماً »  ( سوره نساء 164 ) يعنى سخن خدا با موسى ، حقيقة سخن بود نه اينكه به چيزى مثل سخن بود .\r\nبرخى گفته‌اند يعنى : « تكليماً شريفاً عظيما » ( سخن گفتنى شريف و عظيم ) در اين صورت مفعول مطلق نوعى خواهد بود بنا بر اين در بارهء آيه مورد بحث مىتوان گفت :\r\nيصدون عنك صدوداً عظيما »\r\n\r\n","description":"","footnote":"","page_name":" 205 ","page_number":205},
  {"content":"\r\n\r\n\r\nشان نزول\r\nميان مردى يهودى و مردى منافق ، اختلافى بود . يهودى گفت بايد بمحمد ص رجوع كنيم زيرا مىدانست كه اهل رشوه نيست و ستم نمىكند . منافق گفت : بايد به كعب بن اشرف رجوع كنيم چه مىدانست كه او رشوه مىگيرد و به نفع او حكم مىكند .\r\nاز اينرو اين آيه‌ها نازل شد . اين مطلب از اكثر مفسران است .\r\n\r\nمقصود\r\nپس از ذكر اولو الامر و اينكه بايد به عدالت حكم كنند و اينكه مسلمانان بايد از آنها تبعيت نمايند ، در بارهء منافقانى سخن مىگويد كه به حكم خدا و رسولش راضى نيستند و مىفرمايد :\r\n أَ لَمْ تَرَ  : آيا ندانستى ؟ برخى گفته‌اند : براى تعجب است يعنى : تعجب نمىكنى از كردار آنان ؟ و برخى گفته‌اند : يعنى آيا علم تو به آنها نرسيد ؟\r\n الَّذِينَ يَزْعُمُونَ أَنَّهُمْ آمَنُوا بِما أُنْزِلَ إِلَيْكَ وَ ما أُنْزِلَ مِنْ قَبْلِكَ  : آنان كه گمان مىكنند به قرآن و تورات و انجيل ايمان آورده‌اند .\r\n يُرِيدُونَ أَنْ يَتَحاكَمُوا إِلَى الطَّاغُوتِ  : ابن عباس و مجاهد و ربيع و ضحاك گويند :\r\nيعنى اراده دارند محاكمه را پيش كعب بن اشرف ببرند . شعبى و قتاده گويند : آن شخص منافق مىخواست به كاهنى از طايفهء جهينه رجوع كند . حسن گويد : مىخواستند محاكمه را طبق معمول آن زمان نزد بتها ببرند و بوسيلهء تيرها تكليف خود را روشن سازند . « 1 »\r\n\r\n\r\n","description":"","footnote":"\r\n( 1 ) - يكى از كارهايى كه در دوران جاهليت ، در ميان مردم عرب ، رواج داشت ، اين بود كه تيرهايى بدون پر ، داشتند كه بوسيلهء آنها مشكلات خود را حل مىكردند .\r\nبر روى تيرى نوشته بود : « امرنى ربى » يعنى خداوند مرا امر كرده و بر ديگرى « نهانى ربى » يعنى خداوند مرا نهى كرده و بر روى برخى هيچ ننوشته بود و هر گاه تير اول يا دوم بيرون مىآمد ، تكليف روشن بود و هر گاه تير سوم بيرون مىآمد ، دوباره فال را از سر مىگرفتند .\r\nيكى ديگر از كارهاى آنها اين بود كه : ده نفر شترى را كشته ، ده قسمت مىكردند و تيرهاى ده گانه ، كه بر روى برخى هيچ نوشته نشده بود و بر روى برخى يك يا دو يا سه سهم يا . . . نوشته شده بود ، در كيسه‌اى مىريختند و تيرها را بنام اشخاص بيرون مىآوردند هر گاه روى تيرى هيچ نوشته\r\n","page_name":" 206 ","page_number":206},
  {"content":"\r\n\r\nاصحاب ما از امام باقر ع و امام صادق ع روايت كرده‌اند كه : منظور هر حاكم به غير حقى است كه مردم به آنها رجوع مىكنند .\r\n وَ قَدْ أُمِرُوا أَنْ يَكْفُرُوا بِهِ  : آنها مامورند كه به طاغوت ، كفر بورزند چه به آنها گفته شده است :  « فَمَنْ يَكْفُرْ بِالطَّاغُوتِ وَ يُؤْمِنْ بِاللَّهِ فَقَدِ اسْتَمْسَكَ بِالْعُرْوَةِ الْوُثْقى لَا انْفِصامَ لَها »  ( سوره بقره آيه 256 يعنى كسى كه به طاغوت كفر بورزد و به خدا ايمان آورد ، بريسمان محكم چنگ زده است كه پاره شدنى نيست )  وَ يُرِيدُ الشَّيْطانُ أَنْ يُضِلَّهُمْ ضَلالًا بَعِيداً  : شيطان بوسيلهء آرايشگريهاى خود مىخواهد آنها را از راه حق گمراه گرداند .\r\nدر اينجا گمراهى آنان را به شيطان نسبت داده است پس معلوم مىشود كه خداوند در وجود ايشان ، ضلالت را خلق نكرده است و سخن پيروان مسلك جبر كه خداوند را عامل گمراهى مردم مىدانند باطل است و اگر ضلالت را خدا خلق كرده بود ، اضلال ايشان را به خود نسبت مىداد .\r\n وَ إِذا قِيلَ لَهُمْ تَعالَوْا إِلى ما أَنْزَلَ اللَّهُ  : هر گاه به منافقين گفته شود : بسوى احكام قرآن بشتابيد .\r\n وَ إِلَى الرَّسُولِ  : و بسوى احكام پيامبر بياييد :\r\n رَأَيْتَ الْمُنافِقِينَ يَصُدُّونَ عَنْكَ صُدُوداً  : منافقين را مىبينى كه از تو اعراض مىكنند و به ديگرى روى مىآورند .\r\n\r\n\r\n","description":"","footnote":"\r\n( نشده بود ، ثلث قيمت شتر را از كسى كه تير را بنامش بيرون آورده بودند ، مىگرفتند .\r\nبدينترتيب ، آنان هر گونه مشكلى داشتند ، قضاوت آن را اين گونه فالگيريها و بخت آزماييها محول مىكردند .\r\n","page_name":" 207 ","page_number":207},
  {"content":"\r\n\r\n\r\n[ سوره النساء ( 4 ) : آيات 62 تا 63 
  ]\r\nفَكَيْفَ إِذا أَصابَتْهُمْ مُصِيبَةٌ بِما قَدَّمَتْ أَيْدِيهِمْ ثُمَّ جاؤُكَ يَحْلِفُونَ بِاللَّهِ إِنْ أَرَدْنا إِلاَّ إِحْساناً وَ تَوْفِيقاً ( 62 ) أُولئِكَ الَّذِينَ يَعْلَمُ اللَّهُ ما فِي قُلُوبِهِمْ فَأَعْرِضْ عَنْهُمْ وَ عِظْهُمْ وَ قُلْ لَهُمْ فِي أَنْفُسِهِمْ قَوْلاً بَلِيغاً ( 63 )\r\n« 1 »\r\n\r\nترجمه\r\nچگونه است كار آنها ، هنگامى كه بواسطهء نفاق و كارهاى زشت ديگرشان ، مصيبتى به آنها برسد ، آنها نزد تو آيند و سوگند ياد كنند كه ما جز نيكى و ايجاد سازگارى قصدى نداشته‌ايم . خداوند از راز قلب ايشان آگاه است ، پس از آنها اعراض كن و آنان را اندرز بده و براى ايشان سخنى بگو كه در دلهاى ايشان اثر گذارد .\r\n\r\n\r\n","description":"","footnote":"\r\n( 1 ) - آيهء 62 و 63 سوره چهار نساء جزء پنجم\r\n","page_name":" 208 ","page_number":208},
  {"content":"\r\n\r\n\r\nبيان آيهء 62 و 63\r\n\r\nلغت\r\nحلف : سوگند ، قسم . حليف : هم سوگند .\r\nبليغ : از بلاغت بمعنى رسا بودن سخن . شخص بليغ : كسى كه بتواند بوسيلهء عبارات ، هر چه در دل دارد بيان دارد .\r\n\r\nاعراب\r\nكيف : خبر براى مبتداى محذوف يعنى : « فكيف صنيعهم اذا اصابتهم مصيبة » گويى چنين مىگويد : « الاسائة صنيعهم بالجراة على كذبهم ام الاحسان صنيعهم بالتوبة من جرمهم » يعنى آيا بدى اين است كه جرات بر دروغ كنند يا نيكى اين است كه توبهء از گناه كنند . ممكن است « كيف » در محل نصب باشد يعنى « كيف يكونون : امصرين ام تائبين يكونون » يعنى چگونه هستند ؟ آيا اصرار بر كردار زشت خود دارند يا توبه‌گرند ؟ ممكن است گفته شود : تقدير اين است : « كيف بك » يعنى : « اصلاح بك ام فساد بك » آيا صلاح تست . يا فساد تو است در اين صورت « كيف » مبتداء است و خبر آن محذوف است .\r\nيحلفون : محلا منصوب و حال است .\r\n إِنْ أَرَدْنا  : جواب قسم احساناً : مفعول به يعنى : اردنا احساناً .\r\n\r\nمقصود\r\nاكنون با عطف به سابق ، مىفرمايد :\r\n فَكَيْفَ  : كار آنها چگونه است ؟\r\n إِذا أَصابَتْهُمْ مُصِيبَةٌ بِما قَدَّمَتْ أَيْدِيهِمْ  : هنگامى كه بواسطهء نفاق و اظهار نارضايتى\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nاز حكم پيامبر ، عقوبت خدا دامنگيرشان شود .\r\n ثُمَّ جاءُوكَ يَحْلِفُونَ بِاللَّهِ إِنْ أَرَدْنا إِلَّا إِحْساناً  : آن گاه نزد تو آمده ، سوگند مىخورند كه منظور ما از بردن اختلاف نزد ديگرى ، اين بود كه زحمت ترا كم كنيم زيرا دوست نمىداريم كه در مجلس تو صدا را بلند كنيم و پيش كسى مىرويم كه ما را راضى كند ، بدون اينكه حكمى صادر كند و كينه‌ها را برانگيزد . بنا بر اين منظور از  « إِلَّا إِحْساناً »  احسان به طرفين دعواست .\r\n وَ تَوْفِيقاً  : طرفين دعوا را دعوت به سازش مىكنيم بدون اينكه بخواهيم حكمى در بارهء آنان و اختلافشان صادر كرده باشيم ، پس معناى توفيق ، ايجاد الفت و موافقت است .\r\nبرخى گفته‌اند : منظور ما اين است كه آنچه موافق حق است بدست آوريم .\r\nبرخى گفته‌اند منظور عبد اللَّه بن ابى و مصيبت همان خوارى است كه دامنگير وى شد .\r\nچه او در موقع بازگشت از جنگ بنى المصطلق كه همان غزوهء مريسيع است مطالبى گفته بود كه با نازل شدن سوره منافقين ناچار شد زبان به عذرخواهى و ندامت بگشايد .\r\nاين موضوع در سورهء منافقين خواهد آمد . يا اينكه منظور مصيبت مرگ است زيرا او براى استغفار با حالت تضرع و زارى نزد پيامبر آمد و از او جامه خواست كه تا بدان وسيله خود را از آتش جهنم حفظ كند . بنا بر اين معناى آيه اين است كه ما از گفتگوى دو گروه مخالف ، در جنگ بنى المصطلق ، نظرمان نيكى و ايجاد سازش بود . اين قول از حسين بن على مغربى است .\r\n\r\nدلالت آيه\r\nاين آيه دلالت مىكند بر اينكه : گاهى بداند گناهانى كه شخص مرتكب مىشود ، دچار مصيبتى مىشود ، سپس در اين باره اختلاف شده است : ابو على جبايى گويد : اين مصيبت ، كيفرى است كه به گنهكاران غير تائب داده مىشود . ابو هاشم گويد :\r\nخود اين هم لطفى است . قاضى عبد الجبار گويد : گاهى لطف است و گاهى جزاست .\r\nاين مطلب احتياج بدليل دارد .\r\n\r\n","description":"","footnote":"","page_name":" 210 ","page_number":210},
  {"content":"\r\n\r\n أُولئِكَ الَّذِينَ يَعْلَمُ اللَّهُ ما فِي قُلُوبِهِمْ  : خداوند از شر و نفاق و خيانت آنان با خبر است .\r\n فَأَعْرِضْ عَنْهُمْ  : آنها را دنبال مكن .\r\n وَ عِظْهُمْ  : و آنها را موعظه كن .\r\n وَ قُلْ لَهُمْ فِي أَنْفُسِهِمْ قَوْلًا بَلِيغاً  : به آنها بگو : اگر نفاق قلبى خود را آشكار كنيد ، كشته خواهيد شد و اين سخن بليغ است زيرا به بهترين وجهى به نفوس آنان كمك مىرساند . البته اين معنى از حسن است .\r\nابو على جبايى گويد : از قبول عذر آنها اعراض كن و آنها را پند بده و از سختىهايى كه در صورت تكرار آن عمل دامنگيرشان مىشود ، آنها را بترسان .\r\nجملهء اخير دلالت دارد بر اينكه : بلاغت ، فضيلتى است و خداوند تشويق مىكند كه پيامبر بر بلاغت اعتماد جويد . زيرا بلاغت يكى از اقسام حكمت است و معنى را به نحوى شايسته و موجز به ديگران مىرساند\r\n.\r\n\r\n","description":"","footnote":"","page_name":" 211 ","page_number":211},
  {"content":"\r\n\r\n\r\n[ سوره النساء ( 4 ) : آيات 64 تا 65 
  ]\r\nوَ ما أَرْسَلْنا مِنْ رَسُولٍ إِلاَّ لِيُطاعَ بِإِذْنِ اللَّهِ وَ لَوْ أَنَّهُمْ إِذْ ظَلَمُوا أَنْفُسَهُمْ جاؤُكَ فَاسْتَغْفَرُوا اللَّهَ وَ اسْتَغْفَرَ لَهُمُ الرَّسُولُ لَوَجَدُوا اللَّهَ تَوَّاباً رَحِيماً ( 64 ) فَلا وَ رَبِّكَ لا يُؤْمِنُونَ حَتَّى يُحَكِّمُوكَ فِيما شَجَرَ بَيْنَهُمْ ثُمَّ لا يَجِدُوا فِي أَنْفُسِهِمْ حَرَجاً مِمَّا قَضَيْتَ وَ يُسَلِّمُوا تَسْلِيماً ( 65 )\r\n« 1 »\r\n\r\nترجمه\r\nهيچ رسولى نفرستاديم ، جز اينكه بامر خداوند مورد اطاعت مردم واقع شود .\r\nو اگر آنان هنگامى كه به خود ظلم كردند ، نزد تو مىآمدند و در پيشگاه خداوند استغفار مىكردند و پيامبر برايشان طلب آمرزش مىكرد ، خداوند را توبه پذير و رحيم مىيافتند .\r\nپس نه چنان است كه شما مىپنداريد ، آنان اهل ايمان نيستند مگر اينكه ترا در مشاجرات خود حكم سازند آن گاه نسبت به حكم تو پيش خود احساس دلتنگى نكنند و مطيع و منقاد باشند .\r\n\r\n\r\n","description":"","footnote":"\r\n( 1 ) - آيهء 64 و 65 سورهء نساء جزء پنجم سوره 4\r\n","page_name":" 212 ","page_number":212},
  {"content":"\r\n\r\n\r\nبيان آيهء 64\r\n\r\nاعراب\r\n وَ ما أَرْسَلْنا مِنْ رَسُولٍ  : ما حرف نفى و من زايده است . زيرا من زايده در جمله مثبت به كار نمىرود . فايدهء زيادى « من » اين است كه همهء افراد را فرا مىگيرد مثل :\r\n« ما جاءنى من احد » يعنى هيچكس نيامد .\r\n لَوْ أَنَّهُمْ  : لو حرف شرط است و بايد بر سر فعل در آيد ، لكن استثناء بر سر « ان » نيز در مىآيد ، چه « ان » هم در افادهء تاكيد مانند فعل است ، بنا بر اين « ان » و ما بعد آن در محل رفع است تا فاعل فعل محذوف باشد يعنى : لو وقع انهم جاءوك وقت ظلمهم انفسهم . . . »\r\n\r\nمقصود\r\nدر اين آيه خداوند آنان را بر نافرمانىهايشان ملامت مىكند و مىگويد : غرض از بعثت انبياء ، اطاعت است .\r\n وَ ما أَرْسَلْنا مِنْ رَسُولٍ  : هيچ پيامبرى از پيامبران خود را نفرستاده‌ايم .\r\n إِلَّا لِيُطاعَ  : مقصود از فرستادن پيامبران ، تنها اطاعت و امتثال امر ايشان است .\r\nبيان اين جمله براى اين منظور است كه منافقانى محاكمهء خود را پيش طاغوت مىبردند و گمان مىكردند كه تنها ايمان آوردن - اگر چه به زبان باشد - كافى است و از اطاعت پيامبر اعراض مىكردند از اينرو خداوند مىفرمايد : او رسولى نفرستاده است جز براى اطاعت كردن مردم از او :\r\n بِإِذْنِ اللَّهِ  . يعنى اطاعت مردم از پيامبران بر طبق امر خداوند است كه بوسيلهء آن مردم را بر اطاعت ايشان رهنمون شده است .\r\nمعانى و موارد استعمال اذن ، 1 - به معناى لطف ، مثل :  « وَ ما كانَ لِنَفْسٍ أَنْ \r\n\r\n","description":"","footnote":"","page_name":" 213 ","page_number":213},
  {"content":"\r\n\r\n تُؤْمِنَ إِلَّا بِإِذْنِ اللَّهِ »  ( سوره يونس 100 ) يعنى هيچ نفسى را نسزد جز بلطف خداوند ايمان آورد . 2 - رفع مانع و تخليه . مثل : و  « ما هُمْ بِضارِّينَ بِهِ مِنْ أَحَدٍ إِلَّا بِإِذْنِ اللَّهِ »  ( سوره بقره 102 ) يعنى آنها به كسى ضرر نمىرسانند جز به اينكه خداوند جلو آنها را بازگذارد 3 - امر مثل آيهء مورد بحث .\r\n وَ لَوْ أَنَّهُمْ إِذْ ظَلَمُوا أَنْفُسَهُمْ  : هنگامى كه نفس خود را با انجام معصيت و فراهم كردن اسباب عقوبت و عذاب . ضرر رسانيدند و خود را از ثواب كار نيكو محروم كردند يا بقولى بوسيلهء كفر و نفاق در بارهء خود ستم كردند .\r\n جاءُوكَ  : اگر بعنوان توبه پيش تو مىآمدند .\r\n فَاسْتَغْفَرُوا اللَّهَ  : و خدا را بخاطر گناهانشان استغفار مىكردند و دست از كردار گذشته خود مىكشيدند .\r\n وَ اسْتَغْفَرَ لَهُمُ الرَّسُولُ  : و پيامبر براى ايشان استغفار مىكرد . در اينجا بنا بر عادت مرسوم عرب ، از خطاب به غيبت متوجه مىشود .\r\n لَوَجَدُوا اللَّهَ تَوَّاباً رَحِيماً  : اين جمله را دو جور ممكن است معنى كرد : 1 - مغفرت خداوند را نسبت بگناهان خود و رحمت او را مىيافتند .\r\n2 - به توبه پذيرى و رحم خداوند ، عالم مىشدند . كلمهء و جدان بمعنى علم و بمعنى ادراك مىآيد ، لكن خداوند ادراك شدنى نيست ، بنا بر اين كلمه را نبايد به معناى ادراك كه ظاهر آن است حمل كرد .\r\nاين آيه ، با تاكيد هر چه بيشتر ، بطلان قول جبريان را ثابت مىكند . چه آنها مىگويند : ارادهء خداوند اين است كه گروهى از مردم امر پيامبران را اطاعت كنند و گروهى امرشان را مخالفت كنند . حال آنكه خداوند مىفرمايد :  « ما أَرْسَلْنا مِنْ رَسُولٍ إِلَّا لِيُطاعَ »  يعنى پيامبرى نفرستاديم جز براى اينكه از او اطاعت شود .\r\nحسن در بارهء اين آيه مىگويد : دوازده تن از منافقان ، با يكديگر قرار گذاشتند كه حيله‌اى نسبت به پيامبر به كار برند و به او آسيبى رسانند . از اينرو جبرئيل نازل شد و به او خبر داد . پيامبر فرمود . گروهى كه داخل شده‌اند . مىخواهند كارى كنند\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nكه موفق نخواهند شد ، بنا بر اين بايد برخيزند و استغفار كنند تا من هم پيش خدا آنها را شفاعت كنم . چند بار اين مطلب را تكرار كرد ولى هيچيك بلند نشدند .\r\nآن گاه يكى يكى آنها را بنام صدا كرد و گفت برخيزيد . همه برخاستند و اعتراف كردند كه سوء قصد داشته‌اند و خواهش كردند كه پيامبر شفاعت كند تا توبهء آنها پذيرفته شود . فرمود : برويد ، من در آغاز ، با طيب خاطر براى شفاعت شما آماده بودم و خداوند هم سريعتر اجابت مىكرد . آنها از پيش پيامبر رفتند .\r\nاين آيه دلالت دارد بر اينكه شخصى كه مرتكب گناه كبيره شده ، بايد استغفار كند زيرا خداوند توبهء او را مىپذيرد و نيز دلالت دارد بر اينكه مجرد استغفار كافى نيست ، بلكه بايد اصرار و تصميمى براى تكرار معصيت نداشته باشد . زيرا پيامبر براى آن گروه بدون اينكه آنان توبه كنند ، استغفار نمىكرد . پس سزاوار است كه انسان توبه كند و نادم شود و تصميم بگيرد كه هرگز آن گناه را تكرار نكند ، آن گاه در پيشگاه خداوند ، استغفار كند تا توبه‌اش را بپذيرد\r\n.\r\n\r\n","description":"","footnote":"","page_name":" 215 ","page_number":215},
  {"content":"\r\n\r\n\r\nبيان آيهء 65\r\n\r\nلغت\r\nشجر الامر : اختلط الامر يعنى امر مخلوط شد . اين لغت از همان « شجر » به معنى درخت است و چون شاخ و برگ درخت بهم مىپيچد و مخلوط مىشود ، از اين لحاظ در اختلاط چيزهاى ديگر مخصوصاً در مورد نزاع و اختلاف كه مطالب طرفين بهم مخلوط مىشود ، به كار رفته است .\r\nحرج : تنگى و برخى گفته‌اند : گناه .\r\n\r\nاعراب\r\nلا : در اول كلام براى رد سخن آنهاست يعنى : « فليس الكلام على ما يزعمون انهم آمنوا و هم يخالفون حكمك » يعنى كلام نه آن طورى است كه آنها گمان مىكنند كه ايمان آورده‌اند ، در حالى كه مخالفت حكم تو مىكنند . پس از حرف « لا » قسم مى - خورد و جمله را از سر مىگيرد . برخى گفته‌اند : « لا » به منظور توطئه براى نفى بعدى است زيرا ذكر نفى در اول و آخر كلام براى تاكيد بهتر است ، بخصوص كه نفى مقتضى اين است كه در صدر كلام قرار گيرد و اينكه باز هم نفى در كلام تكرار مىشود ، بخاطر اين است كه قسم بجواب احتياج دارد .\r\nتسليما : مفعول مطلق تاكيدى است . اين قبيل مصدرها بمنزلهء تكرار فعل مىباشند .\r\n\r\nشان نزول\r\nگفته شده است كه در اين آيه در بارهء زبير و مردى از انصار نازل شده است كه اختلاف خود را نزد پيامبر برده بودند . اختلاف بر سر مجراى آبى بود كه از زمينى سنگزار بسوى باغ نخلى آن دو مىرفت . پيامبر به زبير فرمود : باغت را آبيارى كن ، سپس آب را\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nبراى همسايه‌ات بفرست . انصارى خشمگين شد و گفت : جانب پسر عمويت را مىگيرى ؟\r\nرنگ چهرهء پيامبر تغيير كرد . آن گاه به زبير فرمود : باغت را آب بده و جلو آب را بگير تا برگردد به طرف ديوارها و حق خود را بطور كامل تحصيل كن سپس براى همسايه‌ات بفرست . در پاسخ اول ، طورى دستور داده بود كه براى هر دوى آنها گشايش و آسايش بود .\r\nگفته‌اند : اين مرد حاطب بن ابى بلتعه بوده است . راوى مىگويد : آن دو خارج شدند و بر مقداد گذشتند . مقداد پرسيد : بنفع كداميك از شما حكم شد . ابو بلتعه گفت :\r\n« بنفع پسر عمويش حكم كرد » و اين سخن را با دهن كجى ادا كرد . مردى يهودى كه با مقداد بود ، متوجه شد . گفت : خداوند اينها را بكشد ، باور دارند كه او پيامبر خداست آن گاه در حكمى كه صادر مىكند او را متهم مىكنند . به خدا قسم ، ما در زندگى موسى يك بار معصيت كرديم . او ما را دعوت به توبه كرد و دستور داد كه خودمان را بكشيم در راه اطاعت امر خدا هفتاد هزار نفر از افراد خودمان را كشتيم تا خدا از ما راضى شد .\r\nثابت بن قيس شماس گفت : سوگند به خدا ، كه راست مىگويم . اگر محمد ص امر كند كه خودم را بكشم ، مىكشم .\r\nبه همين مناسبت ، آيه در بارهء حاطب بن ابى بلتعه و دهن كجى وى نازل گرديد .\r\nشعبى گويد : آيه در بارهء بشر كه مردى منافق بود و مرد يهودى كه نزاع خود را پيش عمرو برده بودند ، نازل گرديده است در بارهء اين دو ، قبلا بحث شد .\r\n\r\nمقصود\r\nخداوند بيان مىكند كه ايمان ، اين است كه انسان به حكم پيامبر گرامى ملزم شود و به آن راضى باشد ، از اينرو فرمود :\r\n فَلا  : يعنى آن طورى كه شما در بارهء آنها گمان داريد و آنها را اهل ايمان مى - پنداريد ، نيست ، زيرا آنها اختلاف خود را نزد طاغوت مىبرند و اين با ايمان سازگار نيست .\r\n وَ رَبِّكَ لا يُؤْمِنُونَ  : خداوند سوگند ياد مىكند كه اين منافقان مؤمن نيستند و\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nدر ايمان داخل نشده‌اند .\r\n حَتَّى يُحَكِّمُوكَ فِيما شَجَرَ بَيْنَهُمْ  : در صورتى آنها ايمان دارند كه در خصومتهايى كه ميان آنها واقع مىشود و احكامى كه بر آنها مشتبه مىشود ترا « حكم و داور » قرار دهند .\r\n ثُمَّ لا يَجِدُوا فِي أَنْفُسِهِمْ حَرَجاً مِمَّا قَضَيْتَ  : آن گاه در دل خود در بارهء حكم تو شكى نداشته باشند ، اين معنى از مجاهد است : ضحاك مىگويد : يعنى با انكار حكم تو خود را بگناه نيفكنند . ابو على جبايى گويد : يعنى پيش خود بسبب شك يا مخالفت ، دلتنگى نداشته باشند . اين قول پسنديده است .\r\n وَ يُسَلِّمُوا تَسْلِيماً  : در برابر حكم تو با اعتقاد و خضوع ، رام و تسليم باشند . از امام صادق ( ع ) روايت شده است كه : اگر مردمى خداى را عبادت كنند و نماز بپاى دارند و زكات بدهند و ماه رمضان را روزه گيرند و حج كنند ، سپس در بارهء كارى كه پيامبر انجام داده است ، بگويند : نبايد چنين مىكرد ، اين كار خلاف است . يا اينكه نسبت به كار او پيش خود احساس دلتنگى كنند ، مشرك خواهند بود . سپس اين آيه را تلاوت كرد\r\n.\r\n\r\n","description":"","footnote":"","page_name":" 218 ","page_number":218},
  {"content":"\r\n\r\n\r\n[ سوره النساء ( 4 ) : آيات 66 تا 68 
  ]\r\nوَ لَوْ أَنَّا كَتَبْنا عَلَيْهِمْ أَنِ اقْتُلُوا أَنْفُسَكُمْ أَوِ اخْرُجُوا مِنْ دِيارِكُمْ ما فَعَلُوهُ إِلاَّ قَلِيلٌ مِنْهُمْ وَ لَوْ أَنَّهُمْ فَعَلُوا ما يُوعَظُونَ بِهِ لَكانَ خَيْراً لَهُمْ وَ أَشَدَّ تَثْبِيتاً ( 66 ) وَ إِذاً لَآتَيْناهُمْ مِنْ لَدُنَّا أَجْراً عَظِيماً ( 67 ) وَ لَهَدَيْناهُمْ صِراطاً مُسْتَقِيماً ( 68 )\r\n« 1 »\r\n\r\nترجمه\r\nاگر بر آنها واجب مىكرديم كه خود را بكشيد يا از ديارتان خارج شويد ، جز كمى از آنها انجام نمىدادند و اگر آنها پندى را كه به ايشان داده مىشد ، به كار مى - بستند ، براى ايشان بهتر و براى ثبات بر ايمان محكمتر بود و اگر چنين مىكردند از جانب خود به آنها پاداشى بزرگ مىداديم و آنها را به راه راست هدايت مىكرديم .\r\n\r\n\r\n","description":"","footnote":"\r\n( 1 ) - سورهء نساء آيهء 66 و 67 و 68 جزء پنجم سوره 4\r\n","page_name":" 219 ","page_number":219},
  {"content":"\r\n\r\n\r\nبيان آيهء 66 - 67 - 68\r\n\r\nقرائت\r\nابن كثير و نافع و ابن عاعر « ان اقتلوا » را بضم نون و « او اخرجوا » را بضم واو و عاصم و حمزه بكسر نون و واو و ابو عمرو بكسر نون و ضم واو قرائت كرده‌اند .\r\nابن عامر « الا قيلا » بنصب خوانده است و در قرآنهاى اهل شام نيز به نصب است . ديگران برفع خوانده‌اند .\r\nعلت اينكه ابو عمرو در « ان قتلوا » و « او اخرجوا » ميان نون و واو فرق گذارده ، اين است كه ضمه براى واو نيكوتر است ، زيرا شباهت دارد بواو ضمير و جمهور معتقدند كه واو ضمير را بضم بايد خواند مثل :  « لا تَنْسَوُا الْفَضْلَ بَيْنَكُمْ »  « سوره بقره 237 ) علت ضمه نون در « ان اقتلوا » اين است كه نون بجاى همزهء وصل است كه بخاطر ضم عين الفعل مضموم است . در ضمه واو « او اخرجوا » اين وجه و وجه سابق هر دو جارى است . بدينترتيب در نظاير اين كلمه نيز ضمه بهتر از كسره است ، زيرا حرفى كه مضموم مىشود بجاى همزه است . دليل كسانى كه نون و واو را كسره داده‌اند اين است كه اين دو حرف ، جداى از فعلى كه مضموم العين است مىباشند و همزه متصل به فعل است و نمىتوان حرف منفصل را به منزلهء حرف متصل قرار داد .\r\nدر مورد « الا قليل » بهتر رفع است تا بدل او واو « فعلوا » باشد ، مثل اينكه گفته است : « ما فعله الا قليل » و كسى كه نصب داده است ، نفى را بمنزلهء ايجاب قرار داده است چه جملهء منفى و چه جملهء مثبت هر دو كلام تام هستند ، پس همانطورى كه مستثنى ما در جملهء مثبت ، منصوب مىشود ، در جملهء منفى نيز منصوب مىشود .\r\n\r\nاعراب\r\nلو : اين حرف براى امتناع است مثل . « لو اتانى زيد لا كرمته » مقصود اين\r\n\r\n","description":"","footnote":"","page_name":" 220 ","page_number":220},
  {"content":"\r\n\r\nاست كه اكرام من بخاطر امتناع آمدن زيد ، ممتنع شد ، حق اين است كه بعد از آن فعل واقع شود . لكن « ان » همانطورى كه از اسم و خبر نيابت مىكند از فعل نيز نيابت مىكند . پس  « وَ لَوْ أَنَّا كَتَبْنا عَلَيْهِمْ »  مثل : « و لو كتبنا عليهم » است .\r\nاذن : براى اين آورده شده است كه بر معناى جزاء دلالت كند . معناى اذن ، جواب و جزاست . اين كلمه در اول ، وسط و آخر كلام قرار مىگيرد و هنگامى در فعل مضارع عمل مىكند كه در اول و فعل به معناى آينده باشد .\r\n لَآتَيْناهُمْ  . . .  وَ لَهَدَيْناهُمْ  : اين هر دو لام دو جواب لو واقع شده‌اند . لام در جواب قسم نيز واقع مىشود مثل شعر امرء القيس :\r\n حلفت لنا باللَّه حلفة فاجر * لناموا فما ان من حديث و لا صال \r\nيعنى : مثل گنهكاران براى او به خدا سوگند ياد كردم كه خوابيده‌اند ، پس نه حديثى بود و نه گرم شونده‌اى به آتش .\r\nهم چنان كه لام براى جواب ( شرط و قسم ) مىآيد براى ابتدا نيز مىآيد . با اين فرق ، كه لام ابتدا فقط بر سر مبتدا يا خبر « ان » در مىآيد . مثل ، « علمت ان زيداً ليقوم » كه در اينجا بر سر خبر « ان » كه فعل مضارع است درآمده و فعل مضارع شبيه اسم است صراطاً : مفعول دوم براى هدينا\r\n\r\nمقصود\r\nخداوند از اسرار باطنى آن گروه ( منافقان ) خبر مىدهد و مىفرمايد :  وَ لَوْ أَنَّا كَتَبْنا عَلَيْهِمْ  : اگر بر مردمى كه ذكرشان گذشت واجب مىكرديم .\r\n أَنِ اقْتُلُوا أَنْفُسَكُمْ أَوِ اخْرُجُوا مِنْ دِيارِكُمْ  : كه خود را بكشيد يا از ديارتان خارج شويد ، جز عده كمى اطاعت نمىكردند . چنان كه بامت موسى دستور داديم و بر اين كار آنها را ملزم ساختيم و آنها خويشتن را كشتند و به سوى « تيه » رفتند .\r\n ما فَعَلُوهُ إِلَّا قَلِيلٌ مِنْهُمْ  : بخاطر مشقتى كه در اطاعت اين دستورات هست ، تنها مردم مؤمن خالص ، اطاعت مىكنند . گفته‌اند منظور از اين « قليل » كه استثناء شده ، ثابت بن قيس بن شماس است و برخى گفته‌اند : منظور جماعتى از اصحاب پيامبر\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nاست كه مىگفتند : به خدا اگر بما امر شود ، اطاعت مىكنيم پس خداى را حمد مىكنيم كه ما را به اين كار امر نكرد . از اين جماعت ، عبد اللَّه بن مسعود و عمار ياسر هستند .\r\nاز اينرو پيامبر فرمود : « برخى از افراد امت من ، مردانى هستند كه ايمان در دل ايشان از كوه‌هاى بلند استوارتر است » .\r\n وَ لَوْ أَنَّهُمْ فَعَلُوا ما يُوعَظُونَ بِهِ لَكانَ خَيْراً لَهُمْ وَ أَشَدَّ تَثْبِيتاً  : اگر به امر خدا عمل مىكردند ، براى آنها بهتر و از لحاظ بصيرت در امر دين ، سختتر بود . لفظ تثبيت ، كنايه از بصيرت ، قرار داده شده است زيرا كسى كه در كار دينش بصيرت داشته باشد ، در دينش ثابت قدم‌تر و در اعتقادش قويتر و هميشگىتر از آنانى است كه در بارهء دين بصيرتى نداشته باشند . بقولى معنايش اين است كه : اگر آنها موعظهء خدا و رسولش را در امور دين و دنيا قبول كنند . ثبات آنها به حق بيشتر و از گمراهى و اشتباه دور تر خواهند بود . چنان كه خداوند مىفرمايد :\r\n « وَ الَّذِينَ اهْتَدَوْا زادَهُمْ هُدىً »  ( سوره محمد 17 يعنى آنان كه هدايت پذير باشند ، خداوند بر هدايتشان مىافزايد ) برخى هم گفته‌اند : معناى آن اين است كه : نفع آنها از حق بيشتر است زيرا دوام دارد و هيچگاه باطل نمىشود و سرانجام به پاداش آخرت ، اتصال پيدا مىكند ، در حالى كه نفعى كه آنها از باطل مىگيرند ، دوام ندارد و سرانجام بكيفر آخرت ، متصل مىشود .\r\nبلخى گويد : معناى آيه اين است كه اگر كشتن و خارج شدن از ديار ، بر آنها واجب مىشد انجام نمىدادند . اكنون كه اين كارها بر آنها واجب نشده است ، كارهاى آسانى كه به آنها دستور داده شده ، انجام دهند كه براى آنها بهتر و در راه ثبات ايمان محكمتر است . در دعا آمده است كه : « اللَّهم ثبتنا على دينك » يعنى بما چيزى لطف كن كه با آن بر دينت استوار بمانيم .\r\n وَ إِذاً لَآتَيْناهُمْ مِنْ لَدُنَّا أَجْراً عَظِيماً  : اين جمله متصل به قبل است . يعنى : اگر آنها چنين مىكردند ، از جانب خود به آنها اجرى عظيم مىداديم كه احدى بكنه آن پى نبرد و پايان و حد اعلاى آن را درك نكند . كلمه :  « مِنْ لَدُنَّا »  براى افادهء اين\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nمعنى است كه جز خداوند كسى بر دادن چنين اجرى قادر نيست و اين كار به خداوند اختصاص دارد . چه ممكن است پاداش بدست بنده‌اى از بندگان خدا به ايشان برسد لكن هر گاه ثواب بوسيلهء خود خداوند به بنده برسد ، براى او ارزنده‌تر و بهتر خواهد بود .\r\n وَ لَهَدَيْناهُمْ صِراطاً مُسْتَقِيماً  ، و آنها را به راه راست استوار مىداريم . برخى گفته‌اند : يعنى نسبت به آنها الطاف و عناياتى مىكنيم كه بتوانند بر اطاعت ، استوار بمانند و از استقامت برخوردار گردند و تقدير آن « و وفقناهم للثبات على الصراط المستقيم » است و برخى گفته‌اند : منظور اين است كه در آخرت نيز آنان را به راه بهشت ، هدايت مىكنيم . اين قول از ابو على جبايى است . وى گويد : جايز نيست كه در اينجا مقصود از هدايت ، ارشاد به دين باشد . زيرا پاداشى است كه خداوند به بندهء مؤمن و مطيع وعده داده است و انسان وقتى مؤمن و مطيع خواهد بود ، كه هدايت يافته باشد\r\n.\r\n\r\n","description":"","footnote":"","page_name":" 223 ","page_number":223},
  {"content":"\r\n\r\n\r\n[ سوره النساء ( 4 ) : آيات 69 تا 71 
  ]\r\nوَ مَنْ يُطِعِ اللَّهَ وَ الرَّسُولَ فَأُولئِكَ مَعَ الَّذِينَ أَنْعَمَ اللَّهُ عَلَيْهِمْ مِنَ النَّبِيِّينَ وَ الصِّدِّيقِينَ وَ الشُّهَداءِ وَ الصَّالِحِينَ وَ حَسُنَ أُولئِكَ رَفِيقاً ( 69 ) ذلِكَ الْفَضْلُ مِنَ اللَّهِ وَ كَفى بِاللَّهِ عَلِيماً ( 70 ) يا أَيُّهَا الَّذِينَ آمَنُوا خُذُوا حِذْرَكُمْ فَانْفِرُوا ثُباتٍ أَوِ انْفِرُوا جَمِيعاً ( 71 )\r\n« 1 »\r\n\r\nترجمه\r\nو كسانى كه خدا و رسول را اطاعت كنند ، با پيامبران و صديقان و شهيدان و صالحان كه خدا به آنها نعمت بخشيده است خواهند بود و اينان رفيقان خوبى هستند .\r\nاين است فضلى از جانب خداوند و علم خداوند كافى است .\r\nاى مردمى كه ايمان آورده‌ايد . سلاح‌هاى خود را برگيريد و دسته دسته يا همه با هم براى جنگ با دشمن بسيج كنيد .\r\n\r\n\r\n","description":"","footnote":"\r\n( 1 ) - سورهء نساء آيهء 69 و 70 و 71 جزء پنجم سوره چهارم\r\n","page_name":" 224 ","page_number":224},
  {"content":"\r\n\r\n\r\nبيان آيهء 69 - 70\r\n\r\nلغت\r\nصديق : كسى كه همواره حق و حقيقت را تصديق دارد . برخى گفته‌اند : صديق كسى است كه به راستگويى عادت كرده باشد و اين بناء نسبت به كسانى به كار مىرود كه به كارى عادت كرده باشند مثل : سكير يعنى كسى كه همواره مست است و شريب يعنى كسى كه هميشه شراب مىنوشد .\r\nشهداء : جمع شهيد يعنى كشتگان راه حق . به آنهايى كه در راه باطل كشته شوند ، شهيد گفته نمىشود . شهادت صفت و حالت مقتولى است كه در راه حق كشته شده و در راه خدا داراى اخلاص است و به حق اقرار دارد و دعوت كنندهء بسوى آن است .\r\nانسان مىتواند آرزوى شهادت كند ولى نمىتواند آرزو كند كه بدست كافرى كشته شود زيرا عمل كافر معصيت است و انسان نبايد آرزوى معصيت كند . كلمهء شهادت از اسماء مدح است . برخى گفته‌اند : شهادت عبارت است از صبر بر جنگ دشمنان كه خداوند به آن امر كرده است . اما صبر بر الم به اينكه از درد و جراحت ننالد ، لازم نيست بلكه چنين ناليدنى مباح است در صورتى كه سخنى ناپسند بر خلاف رضاى خداوند نگويد .\r\nصالح : كسى كه در راه حسن عمل استقامت داشته باشد .\r\nرفيق : همدم و همراه و مصاحب . اين كلمه از « رفق در عمل » يعنى مدارايى است . مرافقت نيز از همين اصل است . مرفق به معناى آرنج دست و وجه تسميهء آن اين است كه بوسيلهء آن دست انسان بهتر در اختيار انسان قرار مىگيرد و نيكوتر مصاحبت و رفاقت مىكند .\r\nخداوند متعال مىفرمايد :  « وَ يُهَيِّئْ لَكُمْ مِنْ أَمْرِكُمْ مِرْفَقاً »  ( سوره كهف 16\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nيعنى براى شما آن رفق و مدارايى فراهم مىكند كه امور شما اصلاح شود ) .\r\nفضل : در اصل لغت به معناى زيادى مقدار است كه در نفع و فايده نيز استعمال مىشود . همهء كارهاى خداوند ، فضل و تفضل و افضال است زيرا كمتر از مقدار استحقاق و مقدار كار انسان نيست ، بلكه بمراتب افزونتر است و برابرى نمىكند .\r\n\r\nاعراب\r\nرفيقا : تميز نسبت است از اينرو جمع بسته نشده . برخى گفته‌اند : علت اينكه جمع بسته نشده ، اين است كه به معناى : « حسن كل احد منهم رفيقاً » مىباشد ، نظير :\r\n « ثُمَّ نُخْرِجُكُمْ طِفْلًا »  ( سوره حج 5 يعنى هر يك از شما را به صورت كودكى از رحم خارج مىسازيم و نظير قول شاعر :\r\n نصبن الهوى ثم ارتمين قلوبنا * با عين اعداء و هن صديق \r\nيعنى پرچم عشق را برافراشتند و دلهاى ما را هدف تير چشم دشمنان كردند و حال آنكه هر يك از ايشان دوست بودند . برخى گفته‌اند : « رفيقا » حال است زيرا در چنين موردى گاهى « من » به كار مىرود و هر گاه « من » به كار نرود بايد كلمه را حال بگيريم يعنى : « حسن كل واحد منهم مرافقاً نظير « للَّه دره فارساً » يعنى براى خداست خير او در حال سوارى و معناى آيه اين مىشود : نيكو هستند هر يك از آنها در حالى كه مرافق هستند .\r\n\r\nشان نزول\r\nبرخى گفته‌اند : اين دو آيه در بارهء « ثوبان » بندهء آزاد شدهء پيامبر نازل شده است . او نسبت به پيامبر علاقه‌اى شديد داشت و از دورى او نمىتوانست صبر كند روزى نزد پيامبر آمد در حالى كه رنگش پريده و تنش لاغر شده بود . فرمود : چرا اينطور شده‌اى ؟ عرض كرد : بيمار نيستم و دردى ندارم . جز اينكه چون ترا نديدم ، اشتياق پيدا كردم كه ترا ملاقات كنم . آن گاه به ياد آخرت افتادم و ترسيدم كه در آنجا ترا نبينم زيرا تو در مقام پيامبرانى و من اگر به بهشت وارد شوم ، در مقامى پايين‌تر از تو خواهم بود و اگر در بهشت هم داخل نشوم ، همانطور است و هرگز ترا نمىبينيم . از اينرو آيه\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nنازل شد . سپس فرمود : « بنده‌اى ايمان نمىآورد جز اينكه مرا از خود ، پدر و مادر ، اهل و فرزند و همهء مردم ، بيشتر دوست مىدارد » .\r\nبرخى گفته‌اند : اصحاب پيامبر گفتند : نبايد از تو مفارقت كنيم ، زيرا فقط در دنيا ترا مىبينيم و در آخرت ، تو در مقامى بالاتر از ما قرار مىگيرى و ترا نخواهيم ديد از اينرو آيه نازل شد . اين قول از قتاده و مسروق بن اجدع است .\r\n\r\nمقصود\r\nاكنون خداوند به شرح حال مردم مطيع پرداخته مىفرمايد :\r\n وَ مَنْ يُطِعِ اللَّهَ وَ الرَّسُولَ  : كسانى كه مطيع و منقاد اوامر و نواهى خدا و رسول باشند و شريعت پيامبر را پيروى كنند و بحكمش راضى باشند .\r\n فَأُولئِكَ مَعَ الَّذِينَ أَنْعَمَ اللَّهُ عَلَيْهِمْ  : در بهشت با كسانى هستند كه خداوند به آنها نعمت بخشيده است . آن گاه به معرفى اين كسان پرداخته ، گويد :\r\n مِنَ النَّبِيِّينَ وَ الصِّدِّيقِينَ  : از ديدن پيامبران و صديقان و زيارت و در حضور آنان بودن . لذت مىبرند . پس نبايد توهم شود كه چون پيامبران و صديقان در اعلى عليين هستند ، ديده نمىشوند . در بارهء معناى صديق گفته شده : او كسى است كه تصديق كنندهء امر خدا و پيامبران باشد و شكى در دل نداشته باشد . مؤيد آن اين آيه است :  « وَ الَّذِينَ آمَنُوا بِاللَّهِ وَ رُسُلِهِ أُولئِكَ هُمُ الصِّدِّيقُونَ »  ( سوره حديد 19 يعنى آنان كه به خدا و رسولش ايمان آورده‌اند ، صديق هستند )  وَ الشُّهَداءِ  : و كسانى كه در جهاد كشته شده‌اند . وجه تسميهء شهيد اين است كه :\r\nاو از روى اخلاص به شهادت حق قيام كرده و با اقرار به حق در راه آن دعوت كرده ، تا كشته شده است . جبايى گويد : بخاطر اين است كه در روز قيامت ، گواه بر مردم خواهد بود . خداوند آنها را بخاطر فضيلت و شرافتشان به شهادت مىخواند ، بنا بر اين آنها عادلان عالم آخرتند . شيخ ابو جعفر گويد : بنا بر مذهب او اين مطلب صحيح نيست زيرا به نظر او تنها كسى به بهشت مىرود كه عادل باشد و خداوند كسى را كه اطاعتش كند وعده داده است كه با اين گروه محشور گرداند و اينها بايد دو دسته باشند و گرنه معنى\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nاين است كه آنان با خود خواهند بود .\r\n وَ الصَّالِحِينَ  : مؤمنان صالحى كه درجهء آنها پايينتر از پيامبران و صديقان و شهيدان است . صالح ، انجام دهندهء كار شايسته و كسى است كه حالش صلاحيت يافته و راهش استقامت پيدا كرده است . مصلح ، كسى است كه خود و عمل خود را اصلاح كند .\r\n وَ حَسُنَ أُولئِكَ رَفِيقاً  : پيامبران و صديقان رفيق آنها هستند و چه خوب رفقايى هستند . ابو بصير روايت كرده است كه امام صادق ( ع ) بوى فرمود : خداوند در قرآن شما را ياد كرده است . سپس اين آيه را تلاوت كرد و فرمود : نبى ، پيامبر و صديقان و شهيدان ما و صالحان شماييد پس اهل اصلاح باشيد همانطورى كه خدا شما را صالح ناميده است .\r\n ذلِكَ الْفَضْلُ مِنَ اللَّهِ  : بودن با پيامبران و صديقان ، تفضل خداوند نسبت به آنانى است كه او را اطاعت كنند .\r\n وَ كَفى بِاللَّهِ عَلِيماً  : خداوند به حال مردم عاصى و مطيع و منافق و مخلص و آنهايى كه براى رفاقت پيامبران و صديقان و . . . شايستگى دارند و آنهايى كه شايستگى ندارند عالم است ، زيرا او به خيانت چشمها نيز علم دارد .\r\nبرخى گفته‌اند : يعنى براى تو علم بكيفيت پاداش مردم مطيع و بهره‌مند شدن آنان كافى است\r\n.\r\n\r\n","description":"","footnote":"","page_name":" 228 ","page_number":228},
  {"content":"\r\n\r\n\r\nبيان آيهء 71\r\n\r\nلغت\r\nحذر : حذر كردن . حِذْر و حَذَر دو لغتند كه معناى آنها تفاوتى ندارد مثل :\r\nاذن و اذن و مِثْل : مثل و مَثَل .\r\nنفر : خارج شدن براى جنگ . نفر : گروه .\r\nثبات : جمع ثبه به معناى جماعت . و ثبات به معناى جماعاتى كه جدا جدا باشند .\r\nابو ذؤيب گويد :\r\n فلما اجتلاها بالايام تحيرت * ثبات عليها ذلها و اكتئابها \r\nيعنى هنگامى كه زنبورهاى عسل را براى گرفتن عسل ، دود داد ، با خوارى و پريشانى دسته دسته سرگردان شدند .\r\nگاهى « ثبه » با واو و نون جمع بسته مىشود و گفته مىشود « ثبون » .\r\n\r\nاعراب\r\nثبات : حال و محلا منصوب است . عامل آن « انفروا » و ذو الحال « واو » است .\r\n\r\nمقصود\r\nدر اين آيه ، خداوند مؤمنان را به جهاد با كفار و آماده شدن براى جنگ با ايشان ، امر مىكند و مىفرمايد :\r\n يا أَيُّهَا الَّذِينَ آمَنُوا خُذُوا حِذْرَكُمْ  : دربارهء اين دو جمله ، گفته‌اند دو قول است :\r\n1 - معناى آن : « احذروا عدوكم باخذ السلاح » است يعنى با برداشتن سلاح جنگ ، از دشمنتان حذر كنيد و بپرهيزيد . چنان كه بشخصى گويند : « خذ حذرك » يعنى : حذر كن .\r\n2 - يعنى اسلحهء خود را برداريد . بنا بر اين اسلحه را « حذر » ناميده است ، زيرا\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nاسلحه وسيله‌اى است كه انسان به وسيلهء آن خود را از خطر حفظ مىكند . از امام باقر ( ع ) نيز چنين روايت شده است .\r\nبديهى است كه اين معنى صحيحتر است ، زيرا با مقياس كلام عرب سازگارتر مىباشد و در حقيقت ، مضاف را حذف و مضاف اليه را باقى گذارده است يعنى « خذوا آلات حذركم » : آلت‌ها و سلاحهايى كه خود را از خطر دشمن بر حذر مىداريد ، برداريد .\r\n فَانْفِرُوا  : و براى جنگ دشمن ، بسيج كنيد .\r\n ثُباتٍ  : دسته دسته بسوى دشمن حركت كنيد . بطورى كه دسته‌اى در يك جهت و دسته‌اى در جهت ديگر قرار گيرد .\r\n أَوِ انْفِرُوا جَمِيعاً  : يا همگى در صورتى كه راى بر آن قرار گيرد با هم و در يك جهت ، حركت كنيد .\r\nاز امام باقر ( ع ) روايت شده است كه : « ثبات » سريّه‌ها و « جميع » عسكر ( لشكر ) است . « 1 »\r\n\r\n\r\n","description":"","footnote":"\r\n( 1 ) - سريه عبارت از جنگهايى است كه پيامبر با لشكر حركت نمىكرد و غزوه آن جنگهايى است كه پيامبر خود همراه لشگر بود .\r\n","page_name":" 230 ","page_number":230},
  {"content":"\r\n\r\n\r\n[ سوره النساء ( 4 ) : آيات 72 تا 74 
  ]\r\nوَ إِنَّ مِنْكُمْ لَمَنْ لَيُبَطِّئَنَّ فَإِنْ أَصابَتْكُمْ مُصِيبَةٌ قالَ قَدْ أَنْعَمَ اللَّهُ عَلَيَّ إِذْ لَمْ أَكُنْ مَعَهُمْ شَهِيداً ( 72 ) وَ لَئِنْ أَصابَكُمْ فَضْلٌ مِنَ اللَّهِ لَيَقُولَنَّ كَأَنْ لَمْ تَكُنْ بَيْنَكُمْ وَ بَيْنَهُ مَوَدَّةٌ يا لَيْتَنِي كُنْتُ مَعَهُمْ فَأَفُوزَ فَوْزاً عَظِيماً ( 73 ) فَلْيُقاتِلْ فِي سَبِيلِ اللَّهِ الَّذِينَ يَشْرُونَ الْحَياةَ الدُّنْيا بِالْآخِرَةِ وَ مَنْ يُقاتِلْ فِي سَبِيلِ اللَّهِ فَيُقْتَلْ أَوْ يَغْلِبْ فَسَوْفَ نُؤْتِيهِ أَجْراً عَظِيماً ( 74 )\r\n« 1 »\r\n\r\nترجمه\r\nاز شما كسى است كه از جنگ تخلف مىكند ، پس اگر مصيبتى بشما رسيد ، مىگويد : خداوند به من لطف كرد كه با ايشان در ميدان جنگ حاضر نبودم و اگر از جانب خداوند فضلى شامل حال شما شد ، مىگويد - مثل اينكه ميان شما و او دوستى نبوده - اى كاش با ايشان بودم و با گرفتى غنيمت . رستگارى بزرگى نصيبم مىشد .\r\nبنا بر اين آنان كه زندگانى دنيا را به آخرت مىفروشند ، در راه خدا بايد جهاد كنند و كسى كه در راه خدا جهاد كند و كشته شود يا غالب گردد ، به زودى اجرى بزرگ به او مىدهيم .\r\n\r\n\r\n","description":"","footnote":"\r\n( 1 ) - سورهء نساء آيهء 72 و 73 و 74 جزء پنجم سورهء 4\r\n","page_name":" 231 ","page_number":231},
  {"content":"\r\n\r\n\r\nبيان آيهء 72 - 73\r\n\r\nقرائت\r\nكوفيان - بجز حفص - و نافع و ابو عمرو و ابن عامر در غير روايت هشام « كان لم تكن » به تاء قرائت كرده‌اند در قراء شواذ به ياء روايت شده است از حسن « ليقولن » بضم لام و از يزيد نحوى و حسن « فافوز » به رفع نقل شده است .\r\n« كان لم تكن » را كسى كه به ياء خوانده ، به علت اين است تأنيث غير حقيقى است و بواسطهء فاصلهء ميان فعل و فاعل مذكر آوردن آن نيكوست مثل :\r\n « وَ أَخَذَ الَّذِينَ ظَلَمُوا الصَّيْحَةُ   فَمَنْ جاءَهُ مَوْعِظَةٌ مِنْ رَبِّهِ »  ( سوره هود 67 ) و مثل :\r\n « قَدْ جاءَتْكُمْ مَوْعِظَةٌ مِنْ رَبِّكُمْ »  بنا بر اين در اين گونه موارد ، در قرآن كريم ، هم فعل به صورت مذكر و هم به صورت مؤنث آمده است .\r\nقرائت « ليقولن » به ضم لام بخاطر بازگشتن ضمير آن به معناى « مَن » - كه در حقيقت جمع است - مىباشد مثل :  « وَ مِنْهُمْ مَنْ يَسْتَمِعُونَ إِلَيْكَ »  ( سوره يونس 42 ) .\r\nرفع « فافوز » بنا بر تمنى فوز و رستگارى است مثل اينكه گفته شده است :\r\n« يا ليتنى افوز » و اگر جواب باشد . منصوب مىشود .\r\n\r\nلغت\r\nليبطئن : هر آينه دنبال مىماند ، اين فعل از « تبطئه » به معناى آخر ماندن از كار است و نظير آن « ابطاء » به معناى طول دادن مدت عمل و ضد آن « اسراع » است به معناى كم كردن مدت عمل . بطيئى : كسى كه در راه رفتن كندى كند .\r\n\r\nاعراب\r\n لَمَنْ لَيُبَطِّئَنَّ  : لام اول لام ابتداست بعد از « ان » قرار گرفته و لام دوم ، لام قسم\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nاست . بدليل اينكه بر سر فعلى درآمده كه بوسيلهء نون تاكيد شده است . كلمهء « من » موصوله و مراد كسى است كه سوگند ياد مىكند يعنى : و ان منكم لمن حلف باللَّه ليبطئن صلهء « من » ممكن است فعل قسم واقع شود زيرا فعل قسم خبر است ولى ممكن نيست امر و نهى باشد :\r\nكان : مخفف « كَانَّ » يعنى « كانه » و ضمير حذف شده است . جملهء :\r\n « كَأَنْ لَمْ تَكُنْ بَيْنَكُمْ وَ بَيْنَهُ مَوَدَّةٌ »  ميان فعل « ليقولن » و مفعول آن  « يا لَيْتَنِي كُنْتُ . . . »  فاصله شده است . چنان كه جملهء :  « قَدْ أَنْعَمَ اللَّهُ عَلَيَّ إِذْ لَمْ أَكُنْ . . . »  مفعول « قال » است .\r\nفافوز : در جواب تمنى منصوب شده و اصل آن « فان افوز » است . بنا بر اين بوسيلهء فاء در حقيقت اسمى بر اسمى عطف شده است يعنى : « يا ليتنى كان لى حضور معهم ففوز » و اگر عطف بر ظاهر باشد معناى آن « يا ليتنى كنت معهم ففزت » خواهد بود .\r\n\r\nشان نزول\r\nبرخى گفته‌اند : اين آيه‌ها در بارهء مؤمنان نازل شده است زيرا خداوند ايشان را مخاطب ساخته است و ميان مؤمنان و منافقان ، بوسيلهء « ما هم منكم و لا انتم منهم » فرق گذارده است .\r\nبيشتر مفسران گويند : در بارهء منافقان نازل شده و علت اينكه در خطاب آنها را با مؤمنان جمع كرده ، اين است كه ميانشان علاقهء نوعى و نسبى وجود دارد و - بخاطر وجود علاقهء ايمانى نيست . جبايى همين را اختيار كرده است .\r\n\r\nمقصود\r\nچون خداوند مردم را بجهاد تشويق فرمود ، در صدد شرح حال كسانى كه از جهاد تخلف مىكنند ، برآمده ، فرمود :\r\n وَ إِنَّ مِنْكُمْ  : مؤمنان را مخاطب مىسازد ، سپس منافقان را به ايشان اضافه كرده ، مىفرمايد :\r\n\r\n","description":"","footnote":"","page_name":" 233 ","page_number":233},
  {"content":"\r\n\r\n لَمَنْ لَيُبَطِّئَنَّ  : منظور اين است كه منافقان بر حسب ظاهر يا بر حسب حكم شرع به محفوظ بودن خون ايشان و جواز زناشويى و ارث ، از شما هستند و بقولى منظور اين است كه : آنها در عداد شما و از شما هستند . يعنى از شما كسانى هستند كه از خارج شدن با پيامبر براى جنگ سستى و كندى مىكنند .\r\n فَإِنْ أَصابَتْكُمْ مُصِيبَةٌ  : اگر در جنگ بشما مصيبتى رسيد و كشته شديد يا شكست خورديد ، از روى شماتت و خوشحالى از تخلف خود گويد :\r\n قالَ قَدْ أَنْعَمَ اللَّهُ عَلَيَّ إِذْ لَمْ أَكُنْ مَعَهُمْ شَهِيداً  : خداوند به من انعام كرد كه با ايشان در ميدان جنگ ، حاضر نبودم كه مثل آنها دچار كشته شدن يا شكست گردم .\r\nامام صادق ( ع ) فرمود : « اگر همهء اهل آسمانها و زمين بگويند خداوند بما لطف كرد كه در جنگ با پيامبر نبوديم ، مشرك خواهند شد »  وَ لَئِنْ أَصابَكُمْ فَضْلٌ مِنَ اللَّهِ  : و اگر فتح كنيد يا غنيمتى بدست آوريد .\r\n لَيَقُولَنَّ  : از روى حسرت گويد : كاش با ايشان بودم .\r\n كَأَنْ لَمْ تَكُنْ بَيْنَكُمْ وَ بَيْنَهُ مَوَدَّةٌ  : اين جمله ، معترضه است كه ميان « ليقولن » و مفعول آن  « يا لَيْتَنِي . . . »  فاصله شده و در حقيقت ارتباط به سابق دارد و منظور اين است كه مىگويد : « خداوند به من لطف كرد كه با ايشان نبودم گويى ميان شما و او مودتى نبوده است » يعنى شما را در جنگ با دشمن يارى نمىكند و پيمانهايى كه ميان شما هست ، زير پا مىگذارد . اين نظر از ابو على جبايى است .\r\nبرخى گفته‌اند : اين جملهء معترضه در حقيقت به جمله :\r\n « يا لَيْتَنِي كُنْتُ مَعَهُمْ فَأَفُوزَ فَوْزاً عَظِيماً »  بستگى دارد يعنى : كاش با ايشان بودم و از غنيمت بهره‌اى مىبردم ، گويا ميان شما و او مودتى نيست و آرزوى حضور در ميدان جنگ ، براى كمك و يارى شما نيست ، بلكه به منظور منافع شخصى است .\r\nبرخى گفته‌اند : در اين كلام تقديم و تاخيرى وجود ندارد و همهء اجزاى آن در جاى خود ذكر شده‌اند و مقصود اين است : اگر نفعى بشما برسد . اين شخص متخلف مثل كسى كه ميان شما و او مودتى نيست ، سخن مىگويد ، گويا با شما پيمان ايمان\r\n\r\n","description":"","footnote":"","page_name":" 234 ","page_number":234},
  {"content":"\r\n\r\nنبسته و نسبت بشما اظهار دوستى نكرده است . آرزو مىكند كه از غنيمت جنگى استفاده كند بدون اينكه در جنگ حضور يافته باشد و اين ، سخن مؤمنان مخلص نيست بنا - بر اين در صورت پيروزى سپاه اسلام از تخلف خود پشيمان گشته ، آرزو مىكند كه با آنها حركت مىكردند و از غنيمتها استفاده مىكردند و اين نشان دوستى نيست . بنا بر اين معنى ، جملهء  « كَأَنْ لَمْ تَكُنْ »  در محل نصب و حال است ، ابو على جبايى گويد : اين جمله ، حكايت از منافقان است كه كسانى را كه از جنگ بازداشته بودند ، مخاطب ساخته ، مىگفتند : مثل اينكه ميان شما و محمد ( ص ) دوستى نبود كه با او بجنگ رويد و از غنيمتها استفاده كنيد . مقصودشان اين بود كه آنها را با پيامبر دشمن سازند . از اينرو تخلف كنندهء از جنگ ، مىگفت : كاش در جنگ همراه آنها بودم و با به دست آوردن غنيمت ، رستگارى نصيبم مىشد\r\n.\r\n\r\n","description":"","footnote":"","page_name":" 235 ","page_number":235},
  {"content":"\r\n\r\n\r\nبيان آيه 74\r\n\r\nلغت\r\nيشرون : از شراء به معناى فروختن و اشتراء بمعنى خريدن ، يزيد بن مفرغ گويد :\r\n و شريت برداً ليتى * من بعد برد كنت هامه \r\nيعنى : برد را فروختم كه كاش پس از فروختن او مرده بودم ( برد نام غلام او بوده )\r\n\r\nاعراب\r\nفيقتل او يغلب : عطف است بر « يقاتل » .\r\nفسوف نؤتيه : جواب شرط .\r\n\r\nمقصود\r\nچون در آيه‌هاى پيش خداوند از حال مردمى خبر داد كه از جنگ دنبال مىمانند يا مؤمنان را از آن باز مىدارند ، در اين آيه تشويق به جهاد كرده . مىفرمايد :\r\n فَلْيُقاتِلْ فِي سَبِيلِ اللَّهِ  : در اينجا فعل امر به كار برده و فعل امر مقتضى وجوب است ، بنا بر اين مقصود اين است كه : بايد در راه دين خدا جهاد كنند .\r\n الَّذِينَ يَشْرُونَ الْحَياةَ الدُّنْيا بِالْآخِرَةِ  : كسانى كه زندگانى اين جهان فانى را به زندگانى جاودانى سراى ديگر مىفروشند . ممكن است مقصود اين باشد كه : زندگى دنيا را به نعمتهاى آخرت مىفروشند ، يعنى : از آنجا كه تصميم بر جهاد دارند ، جان و مال خود را در راه خدا بذل مىكنند و در مقابل آخرت ، آنها را مىفروشند و با آخرت مبادله مىكنند .\r\n وَ مَنْ يُقاتِلْ فِي سَبِيلِ اللَّهِ  : كسى كه در راه دين خدا و بقولى در طاعت پروردگار جهاد كند و جان و مال خود را در راه تحصيل خشنودى پروردگار بدهد .\r\n\r\n","description":"","footnote":"","page_name":" 236 ","page_number":236},
  {"content":"\r\n\r\n فَيُقْتَلْ  : پس كشته شود و به درجهء رفيع شهادت نائل آيد .\r\n أَوْ يَغْلِبْ  : يا بر دشمن پيروز گردد .\r\nدر اينجا تشويق بر جهاد مىكند ، گويى مىگويد : مجاهد به يكى از دو خير ، رستگار مىگردد ، چه غالب شود ، چه مغلوب !  فَسَوْفَ نُؤْتِيهِ أَجْراً عَظِيماً  : به زودى چند برابر عمل به او عطا مىكنيم و بقولى يعنى : ثوابى دايم كه رنج و ناراحتى ندارد ، به او مىدهيم\r\n.\r\n\r\n","description":"","footnote":"","page_name":" 237 ","page_number":237},
  {"content":"\r\n\r\n\r\n[ سوره النساء ( 4 ) : آيات 75 تا 76 
  ]\r\nوَ ما لَكُمْ لا تُقاتِلُونَ فِي سَبِيلِ اللَّهِ وَ الْمُسْتَضْعَفِينَ مِنَ الرِّجالِ وَ النِّساءِ وَ الْوِلْدانِ الَّذِينَ يَقُولُونَ رَبَّنا أَخْرِجْنا مِنْ هذِهِ الْقَرْيَةِ الظَّالِمِ أَهْلُها وَ اجْعَلْ لَنا مِنْ لَدُنْكَ وَلِيًّا وَ اجْعَلْ لَنا مِنْ لَدُنْكَ نَصِيراً ( 75 ) الَّذِينَ آمَنُوا يُقاتِلُونَ فِي سَبِيلِ اللَّهِ وَ الَّذِينَ كَفَرُوا يُقاتِلُونَ فِي سَبِيلِ الطَّاغُوتِ فَقاتِلُوا أَوْلِياءَ الشَّيْطانِ إِنَّ كَيْدَ الشَّيْطانِ كانَ ضَعِيفاً ( 76 )\r\n\r\nترجمه\r\nچه عذرى داريد كه در راه خدا و مردان و زنان و كودكان ناتوان نمىجنگيد .\r\nآنانى كه مىگويند : پروردگارا ما را از اين قريه كه اهلش ستمكارند خارج گردان و براى ما از پيش خود سرپرستى قرار ده و براى ما از پيش خود يارى كننده‌اى قرار ده .\r\n« 1 »\r\n\r\nترجمه\r\nآنان كه ايمان آورده‌اند ، در راه خدا مىجنگند و آنان كه كافر شدند در راه شيطان مىجنگند پس با دوستان شيطان بجنگيد كه نيرنگ شيطان ضعيف است .\r\n\r\n\r\n","description":"","footnote":"\r\n( 1 ) - آيهء 75 و 76 سورهء چهار نسأ جزء پنجم\r\n","page_name":" 238 ","page_number":238},
  {"content":"\r\n\r\n\r\nبيان آيهء 75\r\n\r\nلغت\r\nولدان : جمع ولد . كلماتى كه بر اين وزن هستند بيشتر بر وزن « فعال » جمع بسته مىشوند ، مثل : جبل ، جبال و مثل : جمل ، جمال و گاهى بر وزن « فعلان » مثل :\r\nولدان ، و مثل : خرب ، خربان و مثل : برق ، برقان و . . .\r\n\r\nاعراب\r\nما : اسم استفهام ، مبتدا  لا تُقاتِلُونَ  : محلا منصوب و حال يعنى : « اى شيئى لكم تاركين للقتال » و المستضعفين : مجرور و عطف بر « فى سبيل اللَّه » مبرد گويد : عطف است بر « اللَّه » الظالم : صفت قريه است لكن در حقيقت صفت براى اهل قريه است و چون بمنزلهء فعل است ، صفت بودن آن از قريه - كه مؤنث است - مانعى ندارد . اين موضوع در صفت تفضيل كه بمنزلهء فعل نيست ، غير جايز است بنا بر اين نمىگوييم : « مررت برجل خير منه ابوه » كه خير صفت « ابو » است نه « رجل »\r\n\r\nمقصود\r\nدر اين آيه خداوند ترغيب مىكند كه ناتوانان را نجات بدهند ، از اينرو مىفرمايد :\r\n وَ ما لَكُمْ لا تُقاتِلُونَ فِي سَبِيلِ اللَّهِ  : چه عذرى داريد كه در راه اطاعت خدا و عزت بخشيدن دينش جهاد نمىكنيد ، در حالى كه همهء اسبابى كه جهاد را لازم مىسازند ، فراهم شده‌اند ؟\r\n وَ الْمُسْتَضْعَفِينَ  : و در راه يارى اشخاص ناتوان و بقولى در راه عزت بخشيدن و دفاع از آنان ، چرا جنگ نمىكنيد ؟\r\n مِنَ الرِّجالِ وَ النِّساءِ وَ الْوِلْدانِ  : اشخاص ناتوان عبارتند از مردان و زنان و اطفال .\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nگفته شده است كه : منظور آنهايى است كه در مكه باقى مانده بودند و نمىتوانستند هجرت كنند . سلمة بن هشام ، وليد بن وليد ، عياش بن ابى ربيعه و ابو جندل بن سهيل از آنان بودند . آنان از خداوند مسألت مىكردند كه آنها را از دست مشركين خلاص كند و از مكه خارج گرداند .\r\n الَّذِينَ يَقُولُونَ رَبَّنا أَخْرِجْنا مِنْ هذِهِ الْقَرْيَةِ الظَّالِمِ أَهْلُها  : آنها كسانى هستند كه در دعاى خود مىگويند : پروردگارا خارج شدن ما را از شهر مكه كه مردمش ستمكارند ، آسان گردان . چنان كه از ابن عباس و حسن و سدى و . . . است .\r\nمنظور از ستمكارى اهل مكه ، اين است كه آنان مردم مؤمن را در راه دين دچار فتنه و گرفتارى كردند و آنها را از هجرت مانع شدند .\r\n وَ اجْعَلْ لَنا مِنْ لَدُنْكَ وَلِيًّا  : مىگفتند : به الطاف بيكران خويش از جانب خودت سرورى بفرست كه ما را كفايت كند و از دست ستمكاران خلاص گرداند .\r\n وَ اجْعَلْ لَنا مِنْ لَدُنْكَ نَصِيراً  : كسى كه ما را در برابر ستمكاران يارى كند ، براى ما بفرست .\r\nسرانجام دعاى ايشان مستجاب شد . پس از فتح مكه ، خداوند پيامبر گرامى خود را سرور ايشان گردانيد و او « عتاب بن اسيد » را آستاندار مكه ساخت و او ايشان را يارى كرد و حق ضعيف را از زورمندان گرفت و از بركت فريادرسى خداوند از آنهايى كه قبلا به آنها ظلم مىكردند ، عزيزتر شدند .\r\nاين آيه ، ارزش دعا را روشن مىكند و گفتهء كسانى را كه مىگويند : انسان از دعا فايده‌اى نمىگيرد ، باطل مىسازد ، زيرا از يك طرف خداوند دعاى ايشان را حكايت مىكند و از طرف ديگر استجابت دعاى ايشان را . و اگر دعا اثرى نداشت ، ذكر آن در اينجا بىفايده بود\r\n.\r\n\r\n","description":"","footnote":"","page_name":" 240 ","page_number":240},
  {"content":"\r\n\r\n\r\nبيان آيهء 76\r\n\r\nلغت\r\nطاغوت : شرح آن گذشت كيد : كوشش در فساد از راه حيله و كائد : حيله‌گرى كه مىخواهد ضررى برساند .\r\n\r\nمقصود\r\nمجاهدان را تشجيع و براى امر مقدس جهاد ، ترغيب كرده ، مىفرمايد :\r\n الَّذِينَ آمَنُوا يُقاتِلُونَ فِي سَبِيلِ اللَّهِ  : مردم مؤمن در اطاعت خداوند و يارى دين و بالا بردن كلمهء خدا و طلب خشنودى او جهاد مىكنند . بدون اينكه خودخواهى يا خودستايى يا طمع غنيمت داشته باشند .\r\n وَ الَّذِينَ كَفَرُوا يُقاتِلُونَ فِي سَبِيلِ الطَّاغُوتِ  : كافران در طريق طاعت قدرتهاى طاغى و سركش ، مىجنگند .\r\n فَقاتِلُوا أَوْلِياءَ الشَّيْطانِ  : پس با دوستان شيطان جهاد كنيد . يعنى با همهء كافران جهاد كنيد اين جمله مؤيد قول كسى است كه « طاغوت » را همان شيطان مىداند .\r\n إِنَّ كَيْدَ الشَّيْطانِ كانَ ضَعِيفاً  : نيرنگ شيطان در همه حال و در همه وقت ، ضعيف است و چنين نيست كه گاهى ضعيف باشد و گاهى ضعيف نباشد . آوردن « كان » در جمله نيز براى تاكيد همين معنى است .\r\nجبايى گويد : خداوند ، نيرنگ شيطان را به ضعف توصيف كرد ، با اضافهء به اينكه يارى او شامل حال مؤمنان خواهد بود .\r\nحسن گويد : ضعف نيرنگ شيطان بخاطر اين است كه خداوند خبر داد كه :\r\nبه زودى مؤمنان را بر اولياى شيطان غالب مىگرداند .\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nبرخى گفته‌اند : ضعف نيرنگ شيطان ، بواسطهء اين است كه : انگيزهء ياران شيطان نسبت به جنگ ضعيف است ، زيرا بصيرتى در كار خود ندارند و جنگ آنها بواسطهء شبهه‌اى است كه در كار دين دارند ، در حالى كه مؤمنان ، جنگشان از روى ايمان و دليل قاطع و منطق صحيح است\r\n\r\n","description":"","footnote":"","page_name":" 242 ","page_number":242},
  {"content":"\r\n\r\n\r\n[ سوره النساء ( 4 ) : آيه 77 
  ]\r\nأَ لَمْ تَرَ إِلَى الَّذِينَ قِيلَ لَهُمْ كُفُّوا أَيْدِيَكُمْ وَ أَقِيمُوا الصَّلاةَ وَ آتُوا الزَّكاةَ فَلَمَّا كُتِبَ عَلَيْهِمُ الْقِتالُ إِذا فَرِيقٌ مِنْهُمْ يَخْشَوْنَ النَّاسَ كَخَشْيَةِ اللَّهِ أَوْ أَشَدَّ خَشْيَةً وَ قالُوا رَبَّنا لِمَ كَتَبْتَ عَلَيْنَا الْقِتالَ لَوْ لا أَخَّرْتَنا إِلى أَجَلٍ قَرِيبٍ قُلْ مَتاعُ الدُّنْيا قَلِيلٌ وَ الْآخِرَةُ خَيْرٌ لِمَنِ اتَّقى وَ لا تُظْلَمُونَ فَتِيلاً ( 77 )\r\n« 1 »\r\n\r\nترجمه\r\nآيا نديدى كسانى را كه در مكه به ايشان گفته شد دستهايتان را نگه داريد و نماز بپاى داريد و زكات بدهيد و چون در مدينه جنگ بر ايشان واجب شد ، در اين وقت گروهى از آنان همانطورى كه از خداوند ترس دارند يا شديدتر ، از مردم مىترسند و مىگويند : پروردگارا : براى چه جنگ را بر ما واجب كردى ، چرا ما را تا مدتى نزديك تا وقت مرگ . مهلت ندادى ؟ ! بگو متاع دنيا اندك و آخرت براى اهل تقوى بهتر است و باندازهء پشيزى ظلم نمىشويد .\r\n\r\n\r\n","description":"","footnote":"\r\n( 1 ) - آيهء 77 سورهء 4 نساء جزء پنجم\r\n","page_name":" 243 ","page_number":243},
  {"content":"\r\n\r\n\r\nبيان آيهء 77\r\n\r\nقرائت\r\nلا يظلمون : بقرائت مكى و كوفى - بجز عاصم - به ياء و بقرائت ديگران به تاست . قرائت يا به صيغهء غايب و ضمير آن به « الذين قيل لهم » برمىگردد و قرائت تا به صيغهء خطاب و همهء افراد مسلمين را مخاطب مىسازد .\r\n\r\nاعراب\r\n إِذا فَرِيقٌ مِنْهُمْ  : « اذا » ظرف مكان و مثل « فاء » جمله را به شرط پيوند مىدهد بنا بر اين عامل نصب آن « يخشون » است .\r\n كَخَشْيَةِ اللَّهِ  : محلا منصوب از مصدر محذوف يعنى « خشية كخشية اللَّه » .\r\n أَوْ أَشَدَّ خَشْيَةً  : عطف بر  « كَخَشْيَةِ اللَّهِ »  . خشية تميز است .\r\nلولا : حرف تحضيض و ترغيب . اين كلمه فقط بر سر فعل مىآيد .\r\n\r\nشان نزول\r\nكلبى گويد : اين آيه در بارهء عبد الرحمن بن عوف زهرى و مقداد بن اسود كندى و قدامة بن مظعون جمحى و سعد بن ابى وقاص نازل شد كه از مشركين مكه ، پيش از مهاجرت آزارى شديد مىديدند و پيش پيامبر گرامى اسلام شكايت مىكردند و از آن بزرگوار اجازهء جنگ مىخواستند تا انتقام آزارهاى مشركان را بگيرند ولى همين كه فرمان جنگ « بدر » صادر شد ، اجراى اين فرمان براى برخى از آنان ناگوار آمد ، از اينرو آيه نازل شد .\r\n\r\nمقصود\r\nسپس به ذكر جنگ و كسانى كه از آن كراهت دارند ، پرداخته ، مىفرمايد :\r\n أَ لَمْ تَرَ إِلَى الَّذِينَ قِيلَ لَهُمْ كُفُّوا أَيْدِيَكُمْ  : آيا نديدى كسانى را كه در مكه به آنها گفته مىشد : از جنگ با كفار خوددارى كنيد كه چنين ماموريتى نداريد ؟ .\r\n وَ أَقِيمُوا الصَّلاةَ وَ آتُوا الزَّكاةَ  : شما نماز را بپاى داريد و زكات را بدهيد .\r\n\r\n","description":"","footnote":"","page_name":" 244 ","page_number":244},
  {"content":"\r\n\r\n فَلَمَّا كُتِبَ عَلَيْهِمُ الْقِتالُ  : همين كه در مدينه جنگ بر آنها واجب شد ،  إِذا فَرِيقٌ مِنْهُمْ يَخْشَوْنَ النَّاسَ كَخَشْيَةِ اللَّهِ  : گروهى از آنان از جنگ با مردم مىترسند چنان كه از مرگ مىترسند ، و بقولى : مىترسند كه از دست مردم كشته شوند همانطورى كه از مرگ خدايى مىترسند بنا بقولى ديگر از كيفر مردم مىترسند ، همانطورى كه از كيفر خدا مىترسند .\r\n أَوْ أَشَدَّ خَشْيَةً  : برخى گفته‌اند : « او » به معناى واو است يعنى : و بيشتر هم مىترسند . برخى گفته‌اند : « او » براى اين است كه مطلب براى مخاطب پوشيده بماند و معلوم نشود كه آنها از خدا بيشتر مىترسند يا از مردم . در سورهء بقره ذيل  « أَوْ أَشَدُّ قَسْوَةً »  ( آيه 74 ) وجوهى كه محتمل است ذكر كرده‌ايم .\r\n وَ قالُوا رَبَّنا لِمَ كَتَبْتَ عَلَيْنَا الْقِتالَ  : و گفتند : پروردگارا چرا جنگ را بر ما واجب ساختى . حسن مىگويد : اين جمله را بخاطر كراهتى كه از امر خدا داشتند ، نگفتند بلكه بواسطهء ترسى كه بر آنها مستولى شده بود ، گفتند و اين طبيعى بشر است . ممكن است اين جمله در حقيقت ، سؤالى براى فهميدن باشد نه براى انكار كردن و سؤالشان بخاطر اين بود كه به دنيا دل بسته بودند و نعمتهاى آنها را ترجيح مىدادند . در هر صورت ، اگر اين مطلب را نمىگفتند ، بهتر بود .\r\n لَوْ لا أَخَّرْتَنا إِلى أَجَلٍ قَرِيبٍ  . چرا ما را مهلت ندادى كه به مرگ خويش جان بدهيم و طعمهء شمشير دشمنان نشويم ؟ ! سپس خداوند اعلام مىكند كه دنيا با همهء منافع و زرق و برقى كه دارد ، در برابر آخرت اندك است و مىفرمايد .\r\n قُلْ مَتاعُ الدُّنْيا قَلِيلٌ  . اى محمد ، به اينان بگو . منافع دنيا كه مورد تمتع انسان است ، باقى نمىماند .\r\n وَ الْآخِرَةُ خَيْرٌ لِمَنِ اتَّقى وَ لا تُظْلَمُونَ فَتِيلًا  . و آخرت براى اهل تقوى بهتر است .\r\nابن عباس گويد . « فتيل » چركى است كه انسان ميان انگشتان فتيله كند و بدور اندازد يعنى شما به اندازهء اين مقدار ناچيز هم ظلم نمىبينيد تا چه رسد به بيشتر از آن ! برخى گفته‌اند . « فتيل » آن رشته‌اى است كه در شكاف هسته قرار دارد\r\n.\r\n\r\n","description":"","footnote":"","page_name":" 245 ","page_number":245},
  {"content":"\r\n\r\n\r\n[ سوره النساء ( 4 ) : آيات 78 تا 79 
  ]\r\nأَيْنَما تَكُونُوا يُدْرِكْكُمُ الْمَوْتُ وَ لَوْ كُنْتُمْ فِي بُرُوجٍ مُشَيَّدَةٍ وَ إِنْ تُصِبْهُمْ حَسَنَةٌ يَقُولُوا هذِهِ مِنْ عِنْدِ اللَّهِ وَ إِنْ تُصِبْهُمْ سَيِّئَةٌ يَقُولُوا هذِهِ مِنْ عِنْدِكَ قُلْ كُلٌّ مِنْ عِنْدِ اللَّهِ فَما لِهؤُلاءِ الْقَوْمِ لا يَكادُونَ يَفْقَهُونَ حَدِيثاً ( 78 ) ما أَصابَكَ مِنْ حَسَنَةٍ فَمِنَ اللَّهِ وَ ما أَصابَكَ مِنْ سَيِّئَةٍ فَمِنْ نَفْسِكَ وَ أَرْسَلْناكَ لِلنَّاسِ رَسُولاً وَ كَفى بِاللَّهِ شَهِيداً ( 79 )\r\n« 1 »\r\n\r\nترجمه\r\nهر جا باشيد ، مرگ شما را فرا مىگيرد ، اگر چه در برجهاى محكم و مرتفع باشيد و اگر به آنها نيكى برسد ، گويند : از جانب خداست و اگر به آنها بدى برسد گويند :\r\nاز جانب تست . بگو : همه از جانب خداست پس شان اين مردم چيست كه از فهم حديث قرآن دورند ؟ ! هر نيكى به تو رسد ، از جانب خدا و هر بدى به تو رسد از خود تست و ترا براى مردم بعنوان رسالت فرستاده‌ايم و گواهى خداوند كافى است .\r\n\r\n\r\n","description":"","footnote":"\r\n( 1 ) - آيهء 78 و 79 سورهء نساء جزء پنجم سوره 4\r\n","page_name":" 246 ","page_number":246},
  {"content":"\r\n\r\n\r\nبيان آيهء 78\r\n\r\nقرائت\r\nروايت شده است كه طلحة بن سليمان كه از قراى غير معروف است « يدرككم الموت » را برفع خوانده است . اگر چه اين قرائت ضعيف است لكن وجهى هم دارد و آن اين است كه از « يدرككم » فاء حذف شده باشد . نظير :\r\n من يفعل الحسنات اللَّه يشكرها * و الشر بالشر عند اللَّه مثلان \r\nكه « فاللَّه يشكرها » بوده است . يعنى كسى كه كارهاى نيكو انجام دهد ، خداوند پاداش آنها را مىدهد و پاداش بدى پيش خدا مثل بدى است .\r\n\r\nلغت\r\nبروج : جمع برج ، اصل اين كلمه به معناى ظاهر شدن است مثل : « تبرجت المراة » يعنى زن محاسن خود را آشكار كرد . برج : گشادى چشم و آشكارى آن است و علت اينكه به بارو ، برج گفته‌اند ، ظهور و آشكارى آن است .\r\nمشيدة : بنايى كه با گچ تزيين شده . شيد : گچ . شيد : بلند كردن ساختمان .\r\nعلت اينكه به گچ ، شيد گفته مىشود اين است كه وسيلهء بلندى ساختمان مىشود .\r\nفقه : فهم . فقيه : دانا و در اصطلاح ، داناى بعلم دين . تفقه : آموختن فقه .\r\n\r\nاعراب\r\nاين : متضمن معناى شرط ، خواه با ما همراه باشد يا همراه نباشد . اين كلمه به معناى « هر جا » و براى استغراق اماكن است . همانطورى كه « متى » به معناى « هر جا » و براى استغراق ازمنه است . علت اينكه در اينجا « اينما » متصل نوشته مىشود و در  « أَيْنَ ما كُنْتُمْ تَدْعُونَ »  ( سوره اعراف 37 ) جدا نوشته مىشود اين است كه « ما » زائده است و به همين جهت از « اين » جدا نوشته شده است .\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nمال هؤلاء : بقدرى اين استعمال زياد شده كه توهم كرده‌اند « ل » متصل به « ما » و هر دو يك حرف هستند و آن را از ما بعد خود جدا نوشته‌اند . وقف بر لام جايز نيست كه حرف جر است .\r\n\r\nمقصود\r\nسپس خداوند متعال ، آنها را مخاطب ساخته ، مىفرمايد :\r\n أَيْنَما تَكُونُوا يُدْرِكْكُمُ الْمَوْتُ  : در هر جا باشيد ، مرگ بر شما نازل مىشود و گريبان شما را مىگيرد .\r\n وَ لَوْ كُنْتُمْ فِي بُرُوجٍ مُشَيَّدَةٍ  : اگر چه در برجهاى محكم باشيد .\r\n1 - مجاهد و قتاده و ابن جريج گويند : منظور از برجها ، قصرهاست .\r\n2 - سدى و ربيع گويند : منظور برجهايى است كه در آسمان بنا شده باشند .\r\n3 - برخى گفته‌اند : منظور برجهاى آسمانى است ( كه خورشيد در آنها قرار مىگيرد و دوازده‌تاست ) 4 - جبايى گويد : منظور خانه‌هايى است كه بر حصارهاى مستحكم بنا شده‌اند .\r\n5 - ابن عباس گويد : منظور حصارها و قلعه‌هاست .\r\nاين پنج عقيده در بارهء بروج است . در بارهء « مشيده » نيز اقوالى است :\r\n1 - عكرمه گويد : به معناى گچكارى شده است 2 - ابو عبيده گويد : به معناى تزيين شده است 3 - زجاج گويد : به معناى مرتفع و بلند است .\r\n وَ إِنْ تُصِبْهُمْ حَسَنَةٌ يَقُولُوا هذِهِ مِنْ عِنْدِ اللَّهِ  اگر : نيكى به آنها برسد ، گويند از جانب خداوند است .\r\nدر بارهء كسانى كه اين گفتار از ايشان ، نقل شده ، اختلاف است :\r\n1 - زجاج و فراء گويند : آنها يهود بوده‌اند كه مىگفتند : از روزى كه اين مرد به شهر ما وارد شد ، مزرعه‌ها و ميوه‌هاى ما دچار نقص شده‌اند . پس مقصود اينست كه اگر به فراوانى نعمت ، برسند مىگويند : از جانب خداست و اگر دچار قحطى و خشكسالى شوند ، مىگويند : از شومى محمد ( ص ) است چنانچه در بارهء قوم موسى\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nاست كه  « وَ إِنْ تُصِبْهُمْ سَيِّئَةٌ يَطَّيَّرُوا بِمُوسى وَ مَنْ مَعَهُ . »  ( سوره اعراف 131 يعنى اگر چيز ناگوارى به آنها مىرسيد . موسى و همراهانش را به فال بد مىگرفتند ) بلخى و جبايى هم اين مطلب را ذكر كرده‌اند و از حسن و ابن زيد نيز روايت شده است .\r\n2 - از ابن عباس و قتاده ، روايت شده است كه : آنها عبد اللَّه بن ابى و يارانش بودند كه در روز « احد » از جنگ ، تخلف كردند و به آنهايى كه در ميدان جنگ كشته شده بودند : گفتند :  « لَوْ كانُوا عِنْدَنا ما ماتُوا وَ ما قُتِلُوا »  ( سوره عمران 156 يعنى : اگر پيش ما بودند ، نمىمردند و كشته نمىشدند . پس مقصود اين است كه : اگر ظفر و غنيمتى به آنها برسد ، گويند : از جانب خداست و اگر ناراحتى و شكستى دامنگيرشان شود ، به محمد ( ص ) گويند : از بدى تدبير تست .\r\n3 - برخى گفته‌اند : هم شامل يهود مىشود و هم شامل منافقان و همين صحيح‌تر است .\r\n4 - برخى هم گفته‌اند : حكايت از حال كسانى است كه ذكر آنها در آيهء پيش گذشت و اعتراض مىكردند كه : پروردگارا چرا جنگ را بر ما واجب ساختى . بنا بر اين مقصود اين است كه اگر به اينها خيرى برسد ، گويند : از جانب خداست .\r\n وَ إِنْ تُصِبْهُمْ سَيِّئَةٌ يَقُولُوا هذِهِ مِنْ عِنْدِكَ  : اگر بدى به آنها برسد ، گويند : از جانب تست .\r\nابن عباس و قتاده گويند : « حسنه و سيئه » هر چيزى است كه در آشكار و نهان به انسان برسد و به معناى سختى و آسايش ، نعمت و مصيبت و فراوانى نعمت و قحطى است .\r\nحسن و ابن زيد گويند : منظور از سيئة ، كشته شدن و شكست و منظور از حسنه ، پيروزى و غنيمت است .\r\n قُلْ كُلٌّ مِنْ عِنْدِ اللَّهِ  : اى محمد ( ص ) به ايشان بگو : مرگ و زندگى و فراوانى و قحطى همه از جانب خداوند و به قضا و قدر اوست و هيچكس قادر بر رد قضا و قدر او نيست .\r\nاو مردم را به اين پيش‌آمدها مبتلا مىكند تا به سبب شكر بر نعمت و صبر و بلا در معرض پاداش او قرار گيرند .\r\n\r\n","description":"","footnote":"","page_name":" 249 ","page_number":249},
  {"content":"\r\n\r\n فَما لِهؤُلاءِ الْقَوْمِ  : شان اين منافقان چيست ؟\r\n لا يَكادُونَ يَفْقَهُونَ حَدِيثاً  : كه بفهم معناى قرآن نزديك نيستند زيرا بواسطهء اعراض از قرآن و كفر ، از آن دور شده‌اند .\r\nبرخى گفته‌اند : يعنى حقيقت آنچه خداوند خبر مىدهد كه همه چيز از جانب اوست ، درك نمىكنند\r\n.\r\n\r\n","description":"","footnote":"","page_name":" 250 ","page_number":250},
  {"content":"\r\n\r\n\r\nبيان آيهء 79\r\n\r\nاعراب\r\nرسولا : منصوب به « ارسلناك » و ذكر آن براى تاكيد است زيرا خود « ارسلناك » دلالت دارد بر اينكه او رسول است .\r\nشهيدا : تميز . معناى « من » در « من حسنة و من سيئة » بيان معناى « ما » است و اگر مىگفت : « ان اصابك من حسنة فمن اللَّه » حرف « من » زايد بود و معنايى نداشت .\r\n\r\nمقصود\r\n ما أَصابَكَ مِنْ حَسَنَةٍ فَمِنَ اللَّهِ  : هر نيكى كه به تو رسد ، از خداست .\r\n1 - زجاج گويد : خطاب به پيامبر و منظور امت است .\r\n2 - قتاده و جبايى گويند : خطاب به انسان است و منظور از « حسنه » نعمت دين و دنياست كه از خداوند مىباشد .\r\n وَ ما أَصابَكَ مِنْ سَيِّئَةٍ فَمِنْ نَفْسِكَ  : هر بدى كه به تو رسد ، از خود تست .\r\n1 - ابن عباس گويد : « حسنه » غنيمت جنگ بدر و « سيئه » شكست روز احد است .\r\n2 - ابو مسلم گويد : مقصود اين است كه در جنگ بدر كوشش كردند و از خداوند اطاعت نمودند و خدا به آنها پيروزى داد و در جنگ احد ، خداوند را مخالفت كردند و ميان آنها تفرقه افتاد و شكست خوردند .\r\n3 - ابو العاليه گويد : حسنه ، طاعت و سيئه ، معصيت است .\r\n4 - ابو العلم گويد : اين آيه ، نظير  « جَزاءُ سَيِّئَةٍ سَيِّئَةٌ مِثْلُها »  است ( سوره شورى 40 يعنى جزاى بدى ، بدى ديگرى است مثل آن ) 5 - حسن و جمعى از مفسران گويند : حسنه ، نعمت و آسايش و سيئه ، قحطى ،\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nبيمارى ، بلا ، سختىها و گرفتاريهايى است كه به سبب معصيتهايى كه مرتكب مىشوند ، به آنها مىرسد . بلاها گاهى از لطف خداوند و گاهى كيفرند . علت اينكه : بلاها را « سيئه » ناميده ، تنفر طبع آدمى از آنها و مجاز است و گرنه بلاها كارهايى پسنديده هستند و قبحى ندارند . بنا بر اين منظور اين است كه : صحت و سلامت و رزق و همهء نعمتهاى دينى و دنيوى كه به تو مىرسند ، از خدا هستند و محنتها و سختيها و دردها و مصيبتهايى كه بر اثر گناهانى كه مرتكب شده‌اى به تو مىرسند از خودت هستند . چنان كه مىفرمايد :\r\n « وَ ما أَصابَكُمْ مِنْ مُصِيبَةٍ فَبِما كَسَبَتْ أَيْدِيكُمْ »  ( سوره شورى 30 يعنى مصيبتهايى كه به شما مىرسند ، نتيجه كردار شماست ) و  « فَمِنْ نَفْسِكَ »  يعنى « فبذنبك » ( بگناه توست ) ابو القاسم بلخى آيه را اينطور تفسير مىكند : هر مصيبتى كه به انسان مكلف برسد ، كفاره گناه صغيره يا كيفر گناه كبيره يا تنبيهى است كه بواسطه قصورى از او ، دامنگيرش مىشود . پيامبر گرامى فرمود : هر خراشى كه بوسيلهء خارى پيش آيد و هر پاره‌شدن رگى و هر لغزش پايى از گناه است و آنچه خداوند عفو مىكند ، بيشتر است » برخى گفته‌اند :  « فَمِنْ نَفْسِكَ »  يعنى « من فعلك » ( از كردار تست ) .\r\nعلى بن عيسى گويد : آيه دلالت دارد بر اينكه خداوند رنجى متوجه انسان نمىسازد مگر از راه لطف يا كيفر ، زيرا مصيبتها هر گاه همگى بر اثر گناه انسان باشند ، يا كيفرند يا جنبه تاديبى دارند .\r\n وَ أَرْسَلْناكَ لِلنَّاسِ رَسُولًا  : و تو را براى مردم بعنوان پيامبرى فرستاديم و اين خود حسنه‌اى است و مخالفت تو سيئه و زشت خواهد بود و خداوند براى شهادت ، كافى است .\r\nدر معناى اتصال اين جمله به سابق گفته شده است كه : هر چه به آنها برسد از شومى گناهان ايشان است و تو پيامبرى هستى كه طاعتت طاعت خدا و معصيتت ، معصيت خداست . به تو نبايد فال بد زده شود چه همهء نيكىها در تست .\r\n وَ كَفى بِاللَّهِ شَهِيداً  : خداوند براى شهادت بر رسالت تو كافى است . برخى گفته‌اند :\r\nيعنى خداوند براى شهادت بر نيك و بد بندگان كافى است ، بنا بر اين ، هدف جمله ، اين است كه مردم را به نيكى راغب سازد و از بدى بترساند\r\n.\r\n\r\n","description":"","footnote":"","page_name":" 252 ","page_number":252},
  {"content":"\r\n\r\n\r\n[ سوره النساء ( 4 ) : آيات 80 تا 81 
  ]\r\nمَنْ يُطِعِ الرَّسُولَ فَقَدْ أَطاعَ اللَّهَ وَ مَنْ تَوَلَّى فَما أَرْسَلْناكَ عَلَيْهِمْ حَفِيظاً ( 80 ) وَ يَقُولُونَ طاعَةٌ فَإِذا بَرَزُوا مِنْ عِنْدِكَ بَيَّتَ طائِفَةٌ مِنْهُمْ غَيْرَ الَّذِي تَقُولُ وَ اللَّهُ يَكْتُبُ ما يُبَيِّتُونَ فَأَعْرِضْ عَنْهُمْ وَ تَوَكَّلْ عَلَى اللَّهِ وَ كَفى بِاللَّهِ وَكِيلاً ( 81 )\r\n« 1 »\r\n\r\nترجمه\r\nهر كه پيامبر را اطاعت كند ، خدا را اطاعت كرده است و هر كه روى گردان شود ، ترا حافظ و نگهبان ، بر ايشان نفرستاده‌ايم و مىگويند : اطاعت مىكنيم و چون از پيش تو مىروند ، گروهى از آنان غير از آنچه تو مىگويى در موقع شب مىانديشند و خداوند انديشهء شبانهء آنها را مىنويسد ، پس از ايشان اعراض و بر خدا توكل كن و خداوند براى اعتماد جستن به او كافى است .\r\n\r\n\r\n","description":"","footnote":"\r\n( 1 ) - سورهء نساء آيهء 81 جزء پنجم سوره چهارم\r\n","page_name":" 253 ","page_number":253},
  {"content":"\r\n\r\n\r\nبيان آيهء 80 و 81\r\n\r\nقرائت\r\nابو عمرو و حمزه « بيت طائفة » را به ادغام تاء در طاء خوانده و ديگران تاء را ظاهر كرده‌اند . ادغام تاء در طاء نيكوست ، زيرا هر دو از يك ناحيه ادا مىشوند . لكن ادغام طاء در تاء صحيح نيست زيرا طاء در موقع تلفظ ، غليظتر و با اطباق بيشترى ادا مىشود . پس همانطورى كه ادغام حروف كم صداتر در حروف پر صداتر نيكوست ، عكس آن نيز ناپسند است . كسانى كه اين دو حروف را در يكديگر ادغام نكرده‌اند ، بخاطر جدايى آنها و اختلاف مخرج آنهاست .\r\n\r\nلغت\r\nمبرد گويد : تبييت ، يعنى تدبير چيزى در شب ، عبيدة بن هشام گويد :\r\n اتونى فلم ارض ما بيتوا * و كانوا أتونى لامر نكر \r\nيعنى پيش من آمدند و من از آنچه شبانه تدبير كرده بودند راضى نشدم و آنها براى امر ناپسندى پيش من آمده بودند و بيوت : چيزى است كه صاحب آن براى آن بيتوته كند و تبييت : آمدن دشمن در شب . بنا بر اين اصل معناى تبييت احكام چيزى است در شب .\r\n\r\nاعراب\r\n فَما أَرْسَلْناكَ عَلَيْهِمْ حَفِيظاً  : جواب جزاء است به تقدير : « و من تولى فليس عليك باس لانك لم ترسل عليهم حفيظا » طاعة : مبتداست و خبر آن محذوف است يا خبرى است كه مبتداى آن حذف شده يعنى : « عندنا طاعة » يا « امرنا طاعة » اگر به تقدير : « تطيع طاعة » منصوب شود جايز است .\r\n\r\n","description":"","footnote":"","page_name":" 254 ","page_number":254},
  {"content":"\r\n\r\n\r\nمقصود\r\nسپس خداوند مردم را بطاعت پيامبر ترغيب كرده ، مىفرمايد :\r\n مَنْ يُطِعِ الرَّسُولَ فَقَدْ أَطاعَ اللَّهَ  : هر كس طاعت پيامبر كند ، طاعت خدا كرده است ، زيرا اگر چه بواسطهء اينكه با ارادهء پيامبر موافقت كرده ، طاعت پيامبر كرده است ، لكن در حقيقت اطاعت خدا كرده ، زيرا مطابق امر و ارادهء اوست . البته يك امر از دو امر نيست چنان كه يك فعل از دو فاعل نيست .\r\n وَ مَنْ تَوَلَّى  : هر كس اعراض كند و اطاعت نكند .\r\n فَما أَرْسَلْناكَ عَلَيْهِمْ حَفِيظاً  : ابن زيد گويد : يعنى ترا نفرستاده‌ايم كه آنها را از اعراض حفظ كنى و با سلام مجبور سازى وى گويد : بنا بر اين ، بايد اين مطلب مربوط به آغاز بعثت پيامبر باشد ، چنان كه در جاى ديگر مىفرمايد :  « إِنْ عَلَيْكَ إِلَّا الْبَلاغُ »  ( سوره شورى 48 يعنى تنها بر تو رسانيدن است ) سپس بعداً امر بجهاد مىكند .\r\nبرخى گفته‌اند : يعنى ترا نفرستاده‌ايم كه آنها را از ارتكاب معصيت حفظ كنى .\r\nاين آيه ، خاطر پيامبر را نسبت به روىگردان بودن مردم ، تسلى مىدهد و در عين حال شان پيامبر را بزرگ شمرده ، مىگويد : طاعت او طاعت خداست .\r\nپس از آن اين مطلب را بيان مىكند كه منافقان ، به ظاهر مطيع و به باطن عاصى هستند ، ميفرمايد :\r\n وَ يَقُولُونَ طاعَةٌ  : حسن و سدى و ضحاك گويند : يعنى منافقين مىگويند : روش ما طاعت است .\r\nبرخى گفته‌اند : منظور مسلمانان است كه از آنها حكايت كرد كه از مردم مثل خدا يا شديدتر ، مىترسند و اكنون از آنها حكايت مىكند كه مىگويند : امر ترا اطاعت مىكنيم .\r\n فَإِذا بَرَزُوا مِنْ عِنْدِكَ بَيَّتَ طائِفَةٌ مِنْهُمْ غَيْرَ الَّذِي تَقُولُ  : حسن و قتاده گويند : يعنى هر گاه پيش از تو مىروند ، شما را تكذيب مىكنند و شبها چيزهايى غير از آنچه شما مىگوييد ، در پيش مىگيرند و مىانديشند .\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nابن عباس و قتاده و سدى گويند : يعنى در شب آنچه گفته‌اند تغيير مىدهند چه در دل تصميم داشته‌اند كه از اوامر و نواهى تو سرپيچى كنند .\r\nابو عبيده و قتيبى گويند : يعنى شبها بر خلاف آنچه روزها به تو مىگويند و اظهار مىدارند ، مىانديشند .\r\n وَ اللَّهُ يَكْتُبُ ما يُبَيِّتُونَ  : و خداوند تدبيرهاى خائنانهء ايشان را در لوح محفوظ ، ثبت مىكند تا آنها را كيفر دهد .\r\nزجاج گويد : يعنى آنها را مىنويسد تا در قرآن بر تو نازل سازد .\r\n فَأَعْرِضْ عَنْهُمْ  : دستور مىدهد كه پيامبر از آنها اعراض كند و به آنها كارى نداشته باشد و كار آنها را مخفى و پوشيده بدارد تا اسلام ، استقرار يابد .\r\n وَ تَوَكَّلْ عَلَى اللَّهِ  : و كار خود را به خدا واگذار و به او اعتماد كن .\r\n وَ كَفى بِاللَّهِ وَكِيلًا  : خداوند براى حفظ تدبيرى كه به او واگذار مىكنى ، كافى است\r\n.\r\n\r\n","description":"","footnote":"","page_name":" 256 ","page_number":256},
  {"content":"\r\n\r\n\r\n[ سوره النساء ( 4 ) : آيات 82 تا 83 
  ]\r\nأَ فَلا يَتَدَبَّرُونَ الْقُرْآنَ وَ لَوْ كانَ مِنْ عِنْدِ غَيْرِ اللَّهِ لَوَجَدُوا فِيهِ اخْتِلافاً كَثِيراً ( 82 ) وَ إِذا جاءَهُمْ أَمْرٌ مِنَ الْأَمْنِ أَوِ الْخَوْفِ أَذاعُوا بِهِ وَ لَوْ رَدُّوهُ إِلَى الرَّسُولِ وَ إِلى أُولِي الْأَمْرِ مِنْهُمْ لَعَلِمَهُ الَّذِينَ يَسْتَنْبِطُونَهُ مِنْهُمْ وَ لَوْ لا فَضْلُ اللَّهِ عَلَيْكُمْ وَ رَحْمَتُهُ لاتَّبَعْتُمُ الشَّيْطانَ إِلاَّ قَلِيلاً ( 83 )\r\n« 1 »\r\n\r\nترجمه\r\nآيا در بارهء قرآن نمىانديشند ؟ اگر از جانب غير خدا بود ، در آن اختلافى فراوان مىيافتند . و هنگامى كه ايشان را خبرى از امنيت يا ترس و ناامنى برسد ، آن را منتشر مىسازد و اگر آن را به پيامبر و اولو الامر ، رد مىكردند ، آنهايى كه از ايشان پرسش مىكنند ، مىفهميدند و اگر فضل و رحمت خدا بر شما نبود ، جز عدهء كمى ، شيطان را پيروى مىكردند .\r\n\r\n\r\n","description":"","footnote":"\r\n( 1 ) - آيهء 82 و 83 سورهء نساء جزء پنجم سوره 4\r\n","page_name":" 257 ","page_number":257},
  {"content":"\r\n\r\n\r\nبيان آيهء 82 - 83\r\n\r\nلغت\r\nتدبر : نظر در سرانجام كارها و تدابر : تقاطع و دشمنى است . فرق ميان تدبر و تفكر اين است كه : تدبر ، نظر در سرانجام ولى تفكر ، نظر در دلايل است .\r\nاختلاف : امتناع دو چيز از اينكه جاى يكديگر را بگيرند مثل سياهى و سفيدى كه اين امتناع ذاتى آنهاست و مثل رفتن در جهات مختلف .\r\nاذاعوا : از مصدر اذاعه به معناى تفريق . تبع هنگام ورود به مدينه گفت ،\r\n و لقد شربت على براجم شربة * كادت بباقية الحيات تذيع \r\nيعنى سرچشمهء براجم ، آبى نوشيدم كه نزديك بود باقى حيات را از من جدا گرداند چه زالويى در گلويش گير آمده بود كه نفس كشيدن را مانع مىشد . اذاعه و اشاعه و افشاء اظهار و اعلان و همه بيك معنى و ضد كتمان و اسرار و اخفاء هستند .\r\nاستنباط : استخراج ، خارج كردن هر چيزى براى اينكه بديدهء سر يا بديدهء چشم مشاهده گردد و نبط آبى است كه از چاه خارج مىگردد .\r\n\r\nمقصود\r\n أَ فَلا يَتَدَبَّرُونَ الْقُرْآنَ  : آيا يهود و منافقان در بارهء قرآن كه در آن خلل و تناقضى نيست ، نمىانديشند ، تا بدانند كه حجتى قاطع است ؟\r\nبرخى گويند : يعنى بينديشند تا بدانند كه برآوردن مثل آن قدرت ندارند و معتقد شوند كه سخن خلق نيست .\r\nبرخى گويند : يعنى در بارهء آن انديشه كنند تا پى برند كه معناى آن منظم و احكام آن متناسب است و اجزاء آن بصدق يكديگر گواهى مىدهند و عبارات آن دلنشين است .\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nبرخى گويند : يعنى در بارهء آن دقت كنند تا بدانند كه چگونه بر انواع حكمتها احاطه دارد و به نيكىها امر و از بديها نهى مىكند و دريابند كه قرآن ، خبرى است كه مخبر آن راستگو است و انسانها را بسوى مكارم اخلاق فرا مىخواند و بر نيكى و زهد تشويق مىكند ، الفاظ آن فصيح و نظم آن دلپسند و معناى آن درست است ، بنا بر اين با توجه به اين مزايا در مىيابند كه اين كتاب مقدس ، بر خلاف سخن بشر است .\r\nبه نظر ما بهتر اين است كه همهء اين معانى را گرد آوريم و آنها را يك جا از آيه ، مستفاد بدانيم زيرا هر كس با تدبر در آيه بنگرد ، همه اين معانى را درك مىكند .\r\n وَ لَوْ كانَ مِنْ عِنْدِ غَيْرِ اللَّهِ  : اگر قرآن كلام خدا نبود ، يعنى اگر سخن پيامبر بود يا بشرى او را تعليم مىداد ، چنان كه مخالفان مىپنداشتند .\r\n لَوَجَدُوا فِيهِ اخْتِلافاً كَثِيراً  : اختلاف بسيارى در آن مىيافتند . در بارهء اين جمله اقوالى است :\r\n1 - قتاده و ابن عباس گويند : يعنى در قرآن تناقض و اختلاف از لحاظ حق و باطل مىيافتند .\r\n2 - زجاج گويد : يعنى در خبرهاى قرآن از اسرار درون ايشان ، اختلاف مىيافتند .\r\n3 - ابو على گويد : يعنى سخن قرآن يك نواخت نمىيافتند بلكه مشتمل - مىيافتند بر سخن بليغ و نارسا .\r\nابن عباس گويد : در قرآن تناقض ، بسيار مىديدند زيرا كلام بشر ، هنگامى كه طولانى مىشود و متضمن معناهايى باشد كه قرآن متضمن است از تناقض ميان معانى و اختلاف ميان الفاظ ، خالى نخواهد ماند . لكن كلام خدا از همهء اين نقايص ، مبرى است . چنان كه مىفرمايد :  « لا يَأْتِيهِ الْباطِلُ مِنْ بَيْنِ يَدَيْهِ وَ لا مِنْ خَلْفِهِ »  ( سوره فصلت 42 يعنى دست باطل بدامن قرآن نمىرسد نه از پيش رو و نه از پشت سر ) .\r\nمعانى كه از اين آيه استفاده مىشوند .\r\n1 - تقليد باطل است و در بارهء اصول دين نبايد طوق تقليد را به گردن افكند\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nزيرا اين آيه مردم را تشويق به تفكر و تدبر مىكند .\r\n2 - از اين آيه مىفهميم كه قول « حشويه » « 1 » كه گمان مىكنند قرآن را جز به\r\n\r\n\r\n","description":"","footnote":"\r\n( 1 ) - از بيان مؤلف در بارهء « حشويه » و اشارهء اجمالى كه به طرز فكر آنها شده ، مىتوان تا حدى آنها را شناخت ، لكن در بارهء اين گروه ، مطالب و نظراتى ذكر شده است كه بد نيست خوانندگان محترم ، تا حدى با اين مطالب ، آشنايى پيدا كنند .\r\nسبكى در شرح اصول ابن حاجب گويد : حشويه طايفه‌اى مىباشند كه از راه راست ، گمراه گرديده و آيات الهى را بر آنچه ظاهر امر حاكى است تفسير كنند و معتقدند كه مراد ايزدى هم همان است كه آنان استنباط كرده‌اند .\r\nبدين نام ناميده شده‌اند براى آنكه در حلقهء درس حسن بصرى بودند ، حسن سخنانى از آنها شنيد كه با مذهب اسلام مخالف بود . فرمان داد تا آنها را به « حشاء » حلقهء درس برند . اين شد كه آنان را به حشاء نسبت دادند و آنها را حشويه ( بفتح شين ) خواندند .\r\nو برخى گفته‌اند كه چون جمعى از اين طايفه ، مجسمه هستند ، خود هر چه هستند ، باشند . اما چون جسم حشو است ، بر اين قياس آنها را حشويه ( به سكون شين ) ناميدند .\r\nبرخى گفته‌اند : مراد بحشويه ، طايفه‌اى هستند كه بحث در آيات صفات را جايز ندانند ، زيرا گويند :\r\nما از اجراء آن آيات ، بر حسب ظاهر معذوريم ولى بدانچه خداى متعال فرموده ، معتقديم و جزم داريم كه مراد الهى معنى ظاهر آيات نيست و تأويل آن آيات را به خداوند واگذار كنند .\r\nبرخى ديگر گفته‌اند : كه آنان گروهى هستند كه مىگويند جايز است خداى متعال با ما به مهملات خطاب كند و حشو را بر دين اطلاق كنند ، چه گويند كه دين ماخوذ از كتاب و سنت است و اين دو حشو ، واسطهء بين حق و پيمبر و مردم باشند .\r\nصفدى در آنجا كه چهار مذهب اهل سنت را دسته‌بندى مىكند ، مىگويد : غالب حنفيان معتزله‌اند و غالب شافعيان اشعريند و غالب مالكيان قدريه‌اند و غالب حنبليان از حشويه هستند و چنان كه معروف است قشرىترين مذاهب اهل سنت همان حنبليان هستند كه بيش از سايرين بظواهر قرآن تمسك مىجويند . بعدها كلمهء حشويه ، مانند يك صفت ذم ، براى بسيارى از فرق به كار رفته است .\r\nلغتنامهء دهخدا پس از شرحى در بارهء ورود فلسفهء يونان ، بدنياى اسلام ، مىگويد : تا پيش از قرن سوم كه اين فلسفه ، وارد دنياى اسلام نشده بود ، همهء مسلمين قابل به رؤيت خدا و ملائكه بودند و آيات قرآن را بر طبق ظاهر آن معنى مىكردند : همچون نشستن خدا بر تخت و گذشتن وى از برابر صفوف ملائكه . لكن بعدها معتزله و ساير پيروان فلسفه از وجود كلمهء روح و مانند آن در قرآن استفاده نموده ، آن را با موجودات متافيزيك فلسفهء يونان تطبيق كردند و وجود عالم متافيزيك\r\n","page_name":" 260 ","page_number":260},
  {"content":"\r\n\r\nتفسير پيامبر نمىتوان فهميد ، اشتباه است و زيرا دعوت به تفكر و تدبر در بارهء قرآن ، مستلزم اين است كه شخص بتواند مستقلا معناى آن را درك كند .\r\n3 - اين آيه دلالت دارد بر اينكه . اگر قرآن از جانب خداوند نبود ، از اختلاف و تناقض خالى نبود .\r\n\r\n\r\n","description":"","footnote":"\r\n( در اسلام اندك اندك پذيرفته شد و ملائكه و روحانيات ، از موجودات عالم شناخته شدند و بنا بر اين قابليت رؤيت آنها سلب شد و كسانى كه طبق اصول متبع قديم و صدر اسلام ، قائل به تجسم بودند به نامهاى مجسمه و اهل الرويه و حشويه خوانده شدند و عقايد ايشان مورد تحقير قرار گرفت .\r\nمعلوم نيست نويسنده يا نويسندگان اين مطالب ، تا چه حد در بارهء اين مطالب تحقيق و بررسى و چنين نظرى را ابداع كرده‌اند با توجه به اينكه آنچه در اين باره از منابع ديگر ، نظير : كشاف اصطلاحات الفنون ، تعريفات جرجانى ، الحور العين ، المنية و الامل ، آنند راج ، دايرة المعارف فريد وجدى ، ملل و نحل شهرستانى و . . . كه پاره‌اى از مطالب آنها را ما در اينجا از خود لغتنامه نقل كرديم ، نقل كرده‌اند ، چنين مطلبى را نمىرساند .\r\nمىتوان حدس زد كه : حشويه ، مسلمانان صدر اسلام نبوده‌اند ، بلكه آنان نيز در همان دوره هايى پيدا شده‌اند كه اشاعره و معتزله و . . . ظهور كرده‌اند . با ورود فلسفهء يونان بمهد اسلام و باز شدن ميدان بحث و مجادله و آميزش مسلمين با فرقه‌هاى ديگر ، جهشى در افكار مسلمين پيدا شد و بسوى اين گونه مباحث و مجادلات كشانيده شدند ، بخصوص كه با توجه به مأخذ لغتنامه ، هيچكس چنين نظريه‌اى را اظهار نداشته است .\r\nگذشته از اين ، تعجب است كه چگونه ادعا مىكنند كه مسلمين صدر اسلام با توجه بظواهر آيات قرآنى ، قائل به تجسم و سان ديدن خدا از فرشتگان ! و بر تخت نشستن او شده بودند و بعداً فلسفهء يونان آنها را بسوى جهان متافيزيك ، رهنمون گرديد و يكباره افكار آنها را متوجه غير مرئى بودن خدا و روح و فرشته و . . . گرديد ! ما به فلسفهء يونان و اينكه مسلمانان ، از اين فلسفه ، چه تحولات فكرى بطور مثبت يا منفى پيدا كردند ، كارى نداريم . اين مطلب احتياج به تحقيقاتى وسيع دارد و الا انسان را به همان خطايى مىكشاند كه لغتنامه بسوى آن كشانيده شده است .\r\nفعلا راه را با توجه به جنبهء تفسيرى كتاب ، براى خوانندگان محترم نزديك كرده ، گوييم :\r\nاگر بناى مسلمانان صدر اسلام ، بر عمل به ظاهر قرآن بوده ، خود قرآن آيات صريح و قاطعى داشت كه مرئى بودن و جسم بودن و اصولا شباهت خدا را از موجودات ديگر ، اعم از جسمانى و غير جسمانى سلب مىكرد و مسلمانان را براى اعتقاد به غير مرئى بودن خداوند و توجه بعالم متافيزيك كافى بود !\r\n","page_name":" 261 ","page_number":261},
  {"content":"\r\n\r\n4 - سخن متناقض ، از فعل خداوند نيست زيرا اگر فعل او باشد ، از جانب اوست نه از جانب غير . اختلاف در كلام ، بر سه قسم است :\r\nاختلاف تناقض ، اختلاف تفاوت ، و اختلاف قرائت . نوع دوم اختلاف ، يعنى اختلاف تفاوت ، به معناى نيكى و زشتى و خطا و صواب و . . . است سخنور حكيم ،\r\n\r\n\r\n","description":"","footnote":"\r\n( هنگامى كه موسى بنا به توقع بنى اسرائيل در خواست كرد كه خداوند خود را نشان دهد ، خطاب آمد :  « لَنْ تَرانِي »  ( اعراف 143 ) يعنى هرگز مرا نمىبينى . در تفسير مجمع البيان ذيل جملهء :\r\n « فَلَمَّا تَجَلَّى رَبُّهُ لِلْجَبَلِ »  ( همان آيه ) از ابن عباس نقل مىكند كه وى مىگفت : يعنى هنگامى كه نور خدا براى كوه تجلى كرد . . . بايد دانست كه ابن عباس يكى از مفسران قرآن در صدر اسلام است .\r\nصاحب تفسير مجمع ، مىنويسد : علما اختلاف كرده‌اند در بارهء اينكه چرا موسى از خداوند مسألت كرد كه خود را نشان دهد ؟ حال آنكه مىدانست كه خداوند قابل رؤيت نيست . سپس در پاسخ اين سؤال مطالبى از كليهء مفسران عموماً نقل مىكند كه نشان مىدهد تا قرن ششم كه وى اين مطالب را نگاشته است ، چه صحابه و تابعين و چه غير آنها نوعاً قائل بعدم رؤيت خداوند بوده‌اند .\r\nبطور كلى قرآن كريم ، با جملهء  « لَيْسَ كَمِثْلِهِ شَيْءٌ »  ( سوره شورى 11 يعنى هيچ چيز مثل خدا نيست ) و جملهء  « وَ اللَّهُ هُوَ الْغَنِيُّ »  ( سوره فاطر 15 يعنى خداوند بىنياز است ) و جملهء :  « لا تُدْرِكُهُ الْأَبْصارُ »  ( سوره انعام 103 يعنى چشمها او را ادراك نمىكنند ) و . . . هر گونه توهمى را از قبيل سان ديدن و بر تخت نشستن و . . . بر طرف و او را اول ، آخر ، مهيمن ، سميع ، بصير و . . . معرفى كرد و بدينترتيب مسلمانان صاحب فكر را دعوت كرد كه : در بارهء خداوند دقيقتر بينديشند و آيات متشابه تجسم ، و . . . را با توجه به اين آيات معنى كنند . بنا بر اين اگر ساده دلانى بودند كه در بند آيات متشابه تجسم ، رؤيت و . . . گرفتار بودند ، روشنگران و انديشمندانى نيز بودند كه از اين پيچ و خمها پا را فراتر گذارده ، خدا را برتر از « خيال و گمان و وهم و از هر چه گفته و شنيده و ديده‌اند » شناخته بودند . بخصوص كه : رهبرى شخص پيامبر و سپس جانشينانش ضمن بيانات شيوا و ادعيهء پر مغز خود ، راه را به روى مسلمانان مىگشود . تنها بررسى خطبه‌هاى توحيدى نهج البلاغه ، كافى است كه اهميت فكر واقعى اسلامى را در اين مسائل ، به خوبى نشان دهد و ثابت كند كه نهج البلاغه ، از لحاظ بررسى و طرح مسائل فلسفى و متافيزيكى سه قرن بر ورود فلسفهء يونان بدنياى اسلام ، سبقت دارد و همين امر برخى را دچار شك و ترديد كرده كه شايد اين سخنان پس از ورود فلسفهء يونان بدنياى اسلام ، ديگران گفته و بعلى نسبت داده‌اند ، كه اين مطلب نيز اساسى ندارد و سخنان على تالى تلو قرآن و قابل اشتباه كارى نيست ( رجوع شود بمكتب اسلام سال 11 مقالات جناب آقاى مطهرى زير عنوان سيرى در نهج البلاغه )\r\n","page_name":" 262 ","page_number":262},
  {"content":"\r\n\r\nسخن خود را از خطا و زشتى دور ، نگاه مىدارد . بديهى است كه در قرآن كريم ، اين نوع اختلاف ، وجود ندارد ، همانطورى كه تناقض كه نوع اول اختلاف است ، نيز وجود ندارد . اما اختلاف قرائت و تلاوت ، نظير اختلافى كه در وجوه قرآن است و اختلافى كه در تعداد آيات و سوره‌ها وجود دارد و اختلافى كه ميان احكام ، از لحاظ ناسخ و منسوخ وجود دارد ، اين گونه اختلافات ، در قرآن موجود است و همهء آنها حق و صواب هستند .\r\nبرخى مىگويند : اينكه در قرآن ، تناقضى وجود ندارد ، دليل است بر اينكه قرآن سخن خداست ، زيرا اگر چنين نبود خداوند در اين آيه به آن استدلال نمىكرد و اگر استدلال نكرده بود ، ممكن بود كسى بگويد : چه مانعى دارد كه گويندهء سخن طورى دقيق شده باشد كه آن را از تناقض ، منزه كرده باشد . لكن واضح است كه بنا - بر اين استدلال ، هنگامى مىتوان عدم تناقض را جهت اعجاز قرآن دانست كه يقين داشته باشيم كه پيامبر راست گفته و قرآن سخن خداست .\r\nپس از اين آيه ، خداوند مجدداً به شرح حال آنها پرداخته ، مىفرمايد :\r\n وَ إِذا جاءَهُمْ أَمْرٌ مِنَ الْأَمْنِ أَوِ الْخَوْفِ  : هر گاه به منافقان يا بقولى مسلمانان ضعيف و زبون ، خبرى برسد كه حاكى از يورش دشمن به مدينه باشد و ايجاد ترس كند يا حاكى از پيروزى مؤمنان بر دشمن باشد و ايجاد امنيتى كند .\r\n أَذاعُوا بِهِ  : اين خبر را در ميان مردم منتشر مىكنند ، بدون اينكه به صحت آن يقين داشته باشند .\r\nخداوند از انتشار اين گونه اخبار كراهت دارد ، زيرا خواه ناخواه منتشر كنندگان آن از دروغگويى مصون نخواهند بود و همچنين اخبار وحشت‌آور ، مردم\r\n\r\n\r\n","description":"","footnote":"\r\n( آيا نهج البلاغه على را نويسندهء يا نويسندگان محترم لغتنامه ، مربوط به بعد از قرن سوم و عصر ورود فلسفه بمهد اسلام مىدانند يا قبل ؟ اگر مربوط به قبل مىدانند - كه حتماً همچنين است - چه خوب است در بارهء مسائل تحقيق بيشترى به عمل بياورند يا لا اقل چه خوب بود مدارك استنباطات خود را در اختيار ما قرار مىدادند !\r\n","page_name":" 263 ","page_number":263},
  {"content":"\r\n\r\nمؤمن را دچار ترس و نگرانى مىسازد . سپس مىفرمايد :\r\n وَ لَوْ رَدُّوهُ إِلَى الرَّسُولِ وَ إِلى أُولِي الْأَمْرِ مِنْهُمْ  : اگر سكوت مىكردند تا پيامبر و اولو الامر - كه بقول امام صادق ( ع ) ائمهء معصومين هستند - اظهار مىكردند ، ديگران هم اطلاع حاصل مىكردند .\r\n\r\nاختلاف در بارهء اولو الامر\r\n1 - سدى و ابن زيد و ابو على و جبايى گويند : اولو الامر ، فرماندهان سريّه‌ها - جنگهايى كه پيامبر در آنها حضور نداشت - و واليان هستند .\r\n2 - حسن و قتاده و ديگران گويند : اولوا الامر ، علما و فقهاى ملازم پيامبر بوده‌اند ، زيرا آنان اگر از حقيقت آن اخبار وحشتناك از پيامبر سؤال مىكردند ، علم پيدا مىكردند . زجاج نيز همين نظر را اختيار كرده است .\r\nابو على جبايى گويد : اين نظر صحيح نيست ، زيرا اولو الامر به كسانى گفته مىشود كه زمامدار مردم باشند .\r\n لَعَلِمَهُ الَّذِينَ يَسْتَنْبِطُونَهُ :  1 - زجاج گويد ، يعنى آنان كه در پى استخراج خبر هستند ، مىفهمند .\r\n2 - ابن عباس و ابو العاليه گويند : يعنى آنان كه در تجسس آن هستند .\r\n3 - ضحاك گويد : يعنى آنها كه در جستجوى خبر هستند .\r\n4 - عكرمه گويد : يعنى آنان كه از اخبار سؤال مىكنند . وى گويد : استنباط خبر ، يعنى سؤال كردن آن از پيامبر .\r\nبديهى است كه همهء اين معانى به يكديگر نزديك هستند .\r\n مِنْهُمْ  : اين ضمير ، بقولى به اولو الامر برمىگردد ، چنان كه ظاهر كلام همين است و بقولى به منافقان يا مسلمانان ضعيف برمىگردد .\r\n وَ لَوْ لا فَضْلُ اللَّهِ عَلَيْكُمْ وَ رَحْمَتُهُ  : اگر الطاف خداوند و رحمتش شامل حال شما نمىشد .\r\n\r\n","description":"","footnote":"","page_name":" 264 ","page_number":264},
  {"content":"\r\n\r\n\r\nاقوال\r\n1 - ابن عباس گويد : فضل خدا اسلام و رحمتش قرآن است .\r\n2 - ضحاك و سدى و جبايى گويند ، فضل خدا پيامبر و رحمتش قرآن است .\r\n3 - از امام باقر ( ع ) و امام صادق ( ع ) روايت شده است كه : فضل و رحمت خدا يعنى پيامبر ( ص ) و على ( ع ) .\r\n لَاتَّبَعْتُمُ الشَّيْطانَ إِلَّا قَلِيلًا  : جز گروه كمى ، از شيطان پيروى مىكرديد .\r\nگفته‌اند : در اين باره اقوالى است :\r\n1 - در اين كلام ، تقديم و تاخير ، روى داده است و استثناء از  « أَذاعُوا بِهِ »  است .\r\nيعنى : اذاعوا به الا قليلا ( جز عدهء كمى سايرين اخبار را نسنجيده و نفهميده ، در ميان مردم منتشر مىسازند ) اين قول از ابن عباس است . مبرد و كسايى و فراء و بلخى و طبرى نيز همين قول را اختيار كرده و گفته‌اند : اين قول بهتر است زيرا شايع كردن نيز بيشتر از استنباط است .\r\n2 - استثنا از :  « لَعَلِمَهُ الَّذِينَ يَسْتَنْبِطُونَهُ مِنْهُمْ »  است ، يعنى آنهايى كه در صدد استنباط خبر هستند - جز كمى از آنان - مىدانند اين قول را اكثر اهل لغت ، اختيار كرده‌اند .\r\n3 - اين جمله را بايد طبق ظاهر آن معنى كرد ، بدون اينكه تقديم و تاخيرى در آن اتفاق افتاده باشد . منظور قرآن اين است كه : اگر لطف و رحمت خداوند شامل حال مردم نشده و بوسيلهء پيامبر و قرآن ، آنان را به راه راست دعوت نكرده بود ، جز عدهء كمى از آنان ، بقيه پيرو شيطان مىشدند ، چنان كه پيش از بعثت پيامبر ، چنين بود و اشخاص معدودى مثل : قس بن ساعده و زيد بن عمرو بن نفيل و ورقة بن نوفل و براء شنى و ابو ذر غفارى و طالبان دين ، در برابر تودهء شيطان ، اهل هدايت و خداپرستى بودند ، اين قول از انبارى است .\r\n4 - اگر فضل خدا و رحمتش به وسيلهء يارى و پيروزيهاى پى در پى شامل حال شما نمىشد ، از وسوسه‌هايى كه شيطان به شما القا مىكند و انديشه‌هاى فاسدى كه به ضعف و\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nسستى و سستى اراده و كمى بصيرت ، مىانجامند ، پيروى مىكرديد . تنها قليلى از برجستگان اصحاب پيامبر كه اهل بصيرت كامل و عزم راسخ هستند ، از رحمت خدا مأيوس نمىشوند و در يارى خدا و درستى وعده‌اش ترديد نمىكنند ، اگر چه در تحقق آن گذشت زمان باشد . و خداوند داناتر است\r\n. \r\nنظم آيه :\r\nدر بارهء وجه اتصال :  « أَ فَلا يَتَدَبَّرُونَ الْقُرْآنَ . . »  به سابق اختلاف شده است :\r\n1 - اين آيه متصل است به  « يَقُولُونَ طاعَةٌ »  زيرا خداوند بر اسرار باطنى منافقان ، آگاه است و اين آگاهى بخاطر اين است كه او « علام الغيوب » است و اگر بخاطر چيزى ديگر بود ، خبر با واقع مطابقت نمىكرد .\r\n2 - اين آيه متصل است به  « وَ أَرْسَلْناكَ لِلنَّاسِ رَسُولًا وَ كَفى بِاللَّهِ شَهِيداً »  ( آيه 79 ) در آن آيه ، بيان داشت كه پيامبر فرستادهء خداست و در اين آيه ، دستور مىدهد كه در بارهء معجزه‌اش يعنى قرآن ، تامل كنند\r\n.\r\n\r\n","description":"","footnote":"","page_name":" 266 ","page_number":266},
  {"content":"\r\n\r\n\r\n[ سوره النساء ( 4 ) : آيات 84 تا 85 
  ]\r\nفَقاتِلْ فِي سَبِيلِ اللَّهِ لا تُكَلَّفُ إِلاَّ نَفْسَكَ وَ حَرِّضِ الْمُؤْمِنِينَ عَسَى اللَّهُ أَنْ يَكُفَّ بَأْسَ الَّذِينَ كَفَرُوا وَ اللَّهُ أَشَدُّ بَأْساً وَ أَشَدُّ تَنْكِيلاً ( 84 ) مَنْ يَشْفَعْ شَفاعَةً حَسَنَةً يَكُنْ لَهُ نَصِيبٌ مِنْها وَ مَنْ يَشْفَعْ شَفاعَةً سَيِّئَةً يَكُنْ لَهُ كِفْلٌ مِنْها وَ كانَ اللَّهُ عَلى كُلِّ شَيْءٍ مُقِيتاً ( 85 )\r\n« 1 »\r\n\r\nترجمه\r\nپس در راه خدا جنگ كن ، تكليفى جز نسبت به نفس خود ندارى . و مؤمنان را تشويق كن . شايد خداوند از فشار كافران جلوگيرى كند و خداوند عذاب و كيفرش سخت‌تر است .\r\nكسى كه شفاعتى نيكو كند ، برايش بهره‌اى از آن است و كسى كه شفاعتى ناپسند كند ، برايش سهمى از آن است و خداوند بر هر چيزى تواناست .\r\n\r\n\r\n","description":"","footnote":"\r\n( 1 ) - آيهء 84 و 85 سوره چهار نسأ جزء پنجم\r\n","page_name":" 267 ","page_number":267},
  {"content":"\r\n\r\n\r\nبيان آيهء 84\r\n\r\nلغت\r\nنكول : خوددارى كردن از كارى به جهت ترس . نكال ، چيزى كه عبرت براى ديگران قرار گيرد و تنكيل : عقوبت و كيفر .\r\n\r\nمقصود\r\nدر اين آيه ، مجدداً امر بجهاد كرده ، مىفرمايد :\r\n فَقاتِلْ فِي سَبِيلِ اللَّهِ  : در راه خدا جهاد كن .\r\nدر بارهء « فاء » گفته‌اند : دو قول است :\r\n1 - جواب است از :  « وَ مَنْ يُقاتِلْ فِي سَبِيلِ اللَّهِ فَيُقْتَلْ . . . »  ( آيه 74 ) پس معنى اين است : اگر اجر عظيم مىخواهى ، در راه خدا جهاد كن .\r\n2 - متصل به :  « وَ ما لَكُمْ لا تُقاتِلُونَ فِي سَبِيلِ اللَّهِ . . .  ( آيه 75 ) اين قول از زجاج است . يعنى در ترك جهاد ، بهره‌اى نصيب تو نمىشود كه آن را ترك كنى . اين خطاب تنها متوجه پيامبر است و خداوند خود او را بجهاد در راه خدا امر مىكند .\r\n لا تُكَلَّفُ إِلَّا نَفْسَكَ  : تو مسئول كار خود هستى و از كارهاى ديگران ضررى به تو نخواهد رسيد ، پس تخلف منافقان از جنگ ، ناراحت مباش كه ضرر آن دامنگير خودشان مىشود .\r\n وَ حَرِّضِ الْمُؤْمِنِينَ  : مؤمنان را به جهاد تشويق كن .\r\n عَسَى اللَّهُ أَنْ يَكُفَّ بَأْسَ الَّذِينَ كَفَرُوا  : شايد خداوند از سختگيرى كافران منع كند .\r\nحسن گويد : وقتى خداوند در كلام خود « عسى » ( شايد ) بگويد ، منظورش وجوب و لزوم است زيرا هر گاه كريم مردم را نسبت بنويدى به طمع بيندازد ، در حقيقت\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nوعدهء قطعى به آنها مىدهد . بنا بر اين تطميع خداوند به معناى تقويت يكى از دو طرف احتمال است نه به معناى مساوى بودن دو طرف احتمال . نظير آيهء شريفه اين جمله است :\r\nاطع ربك فى كل ما امرك به و نهاك عسى ان تفلح بطاعتك يعنى : از اوامر و نواهى خدا اطاعت كن ، شايد رستگار شوى . ( بديهى است كه « عسى » ( شايد به معناى شك نيست ، بلكه وجوب و لزوم را افاده مىكند . )  وَ اللَّهُ أَشَدُّ بَأْساً وَ أَشَدُّ تَنْكِيلًا  : و خداوند داراى عذاب و كيفرى سختتر است . اين معنى از حسن و قتاده است . ابو على جبايى گويد : تنكيل به معناى رسوايى است . برخى گفته‌اند : تنكيل كارهايى است كه بدست مسلمين نسبت به آنان انجام شد ، مثل اسيرى ، كشتن . خراب كردن خانه‌ها . و برخى گفته‌اند : به معناى انتقام و هلاك كردن است .\r\n\r\nداستان\r\nكلبى گويد : چون در روز احد ، ابو سفيان به مكه بازگشت ، با پيامبر وعده گذاشت كه در موسم بدر صغرى كه در بازارى در ماه ذى القعده بود ، همديگر را ملاقات كنند : چون روز موعود نزديك شد ، پيامبر دستور داد كه مسلمانان به ميعاد بروند و آنها سستى ورزيدند و به سختى كراهت نشان دادند ، از اينرو خداوند ، اين آيه را فرستاد . پيامبر مردم مؤمن را براى جنگ بسيج كرد ولى كسى جز 70 سوار با پيامبر حركت نكرد . اين عده به « بدر » آمدند و خداوند ايشان را از شر دشمن نجات داد و ابو سفيان ايشان را در نيافت و جنگى روى نداد و پيامبر اسلام و همراهان سالم بازگشتند\r\n.\r\n\r\n","description":"","footnote":"","page_name":" 269 ","page_number":269},
  {"content":"\r\n\r\n\r\nبيان آيهء 85\r\n\r\nلغت\r\nشفاعت : اصل اين كلمه از شفع است كه به معناى جفت و ضد وتر مىباشد ، چه در حقيقت كسى كه براى ديگرى وساطت مىكند ، خود را رفيق و دوم او قرار داده است .\r\nشفيع به كسى گويند كه ملك ديگرى را ضميمهء ملك خود سازد .\r\n\r\nشفاعت پيامبر\r\nمسلمين در بارهء كيفيت شفاعت پيامبر در روز قيامت ، اختلاف كرده‌اند :\r\nمعتزله و پيروان ايشان گويند : پيامبر ، اهل بهشت را شفاعت مىكند تا خداوند بر درجات ايشان بيفزايد .\r\nديگران گويند : پيامبر آن عده از گنهكاران امت را كه خداوند از دينشان راضى است ، شفاعت مىكند تا بدان وسيله كيفر آنها ساقط شود .\r\nكفل : بهره و نصيب . اين كلمه از « اكتفلت البعير » است ( يعنى بر كوهان شتر گليمى افكنده و بر او سوار شوند ) در حقيقت در موقع سوار شدن بر شتر ، از همهء پشت شتر استفاده نمىشود بلكه از قسمتى از آن ، استفاده مىشود .\r\nازهرى گويد : كفل يعنى كسى كه به خوبى سوار بر اسب نمىشود و اصل اين كلمه « كفل » به معناى عجز است و كفالت به نفس و مال نيز از همين است و كفل به معناى مثل است .\r\nمقيت : اصل اين كلمه از « قوت » است و قوت ، وسيله‌اى است كه جان انسان را حفظ كند و مقيت ، كسى است كه بر حفظ جان و دادن قوت قدرت داشته باشد . چنان كه شاعر گويد :\r\n و ذى ضغن كففت النفس عنه * و كنت على مساءته مقيتاً \r\nيعنى : صاحب كينه‌اى كه خود را از او حفظ كردم و بر بدى او مقتدر بودم .\r\n\r\n","description":"","footnote":"","page_name":" 270 ","page_number":270},
  {"content":"\r\n\r\n\r\nمقصود\r\n مَنْ يَشْفَعْ شَفاعَةً حَسَنَةً يَكُنْ لَهُ نَصِيبٌ مِنْها  : كسى كه شفاعتى نيكو كند ، برايش بهره‌اى از آن است .\r\n وَ مَنْ يَشْفَعْ شَفاعَةً سَيِّئَةً يَكُنْ لَهُ كِفْلٌ مِنْها  : و كسى كه شفاعتى ناپسند كند ، براى او گناهى از آن است .\r\n\r\nمعناى شفاعت\r\n1 - كلبى و ابن عباس گويند : مقصود اصلاح ميان دو نفر است و هر كس ميان دو نفر اصلاح بدهد ، از اين كار پاداش مىبرد و اگر كسى ميان دو نفر سخن چينى كند ، از اين كار گناه مىبرد .\r\n2 - مجاهد و حسن گويند : شفاعت نيكو و شفاعت ناپسند ، وساطت‌هايى است كه مردم براى يكديگر انجام مىدهند . گويند : هر چه كه وساطت در بارهء آن از نظر دين جايز باشد ، شفاعت نيكو و هر چه از نظر دين ، شفاعت و وساطت در بارهء آن جايز نباشد ، شفاعت ناپسند خواهد بود و اضافه مىكنند كه : اگر كسى شفاعت نيكو كند ، اجر مىبرد اگر چه شفاعتش پذيرفته نشود زيرا خداوند فرموده است :  « وَ مَنْ يَشْفَعْ . . . »  و نفرموده است : « و من يشفع . . . » ( كسى كه شفاعتش قبول شود . . . ) مؤيد آن ، اين دو حديث است : 1 -\r\n« اشفعوا تؤجروا »\r\nيعنى : شفاعت كنيد تا پاداش بگيريد .\r\n2 -\r\n« من حالت شفاعته دون حد من حدود اللَّه فقد ضاد اللَّه فى ملكه و من اعان على خصومة به غير علم كان فى سخط الله حتى ينزع »\r\nيعنى : كسى كه شفاعتش جلو يكى از حدود الهى ، حايل شود ، با خداوند در سلطنتش مخالفت كرده است و كسى كه بدون علم بر نزاعى كمك كند ، در غضب خداست تا وقتى كه از اين كار جدا شود .\r\n3 - ابو جبايى گويد : شفاعت نيكو دعاى خير براى مردم مؤمن و شفاعت ناپسند دعاى بد در بارهء ايشان است . وى اضافه مىكند كه : يهوديان در بارهء مردم مؤمن دعاى بد مىكردند و خداوند ايشان را از اين كار ، ترسانيد .\r\n4 - برخى گويند : شفاعت در اينجا اين است كه انسان در جهاد با دشمن ، جفت و پشتيبان رفيق خود گردد ، از اين شفاعت ، بهرهء دنيويش غنيمت و پيروزى اخرويش\r\n\r\n","description":"","footnote":"","page_name":" 271 ","page_number":271},
  {"content":"\r\n\r\nاجر و پاداش است . و اگر در معصيتى با او جفت گردد ، بهرهء دنيويش سرزنش و بهرهء اخرويش كيفر خواهد بود .\r\nكلمهء كفل به معناى وزر است بقول حسن و قتاده ، و به معناى بهره و نصيب است بقول سدى و ربيع و همهء اهل لغت . در هر صورت مراد اين است كه شفاعتهاى ناپسند ، براى انسان بهره‌اى از شر فراهم مىآورند .\r\n وَ كانَ اللَّهُ عَلى كُلِّ شَيْءٍ مُقِيتاً  : خداوند بر هر چيزى تواناست\r\n\r\nمعانى مقيت از نظر مفسران\r\n1 - سدى و ابن زيد گويند : مقيت به معناى مقتدر است .\r\n2 - ابن عباس گويد : مقيت ، كسى است كه هر چيزى را از روى حساب مىدهد و حساب آن را حفظ مىكند .\r\n3 - مجاهد گويد : به معناى گواه است .\r\n4 - نيز مجاهد گويد : به معناى حساب كننده است .\r\n5 - ابو على جبايى گويد : مجازات كننده است زيرا خداوند جزاى هر نيك و بدى را مىدهد\r\n. \r\nنظم آيه\r\nوجه اتصال اين آيه ، به سابق اين است كه : خداوند در آيهء قبل فرمود : تو مسئول كار خود هستى و مسئوليت ديگران به گردن تو نيست از اينرو در اينجا مىفرمايد : مع الوصف تو بخاطر دعوت مؤمنان بسوى حق ، همان اجر را دارى كه انسان از اينكه شفاعتى نيكو در بارهء كسى كند ، بهره‌مند مىشود . تا توهم نشود كه اگر انسان به عمل ديگران مؤاخذه نمىشود ، از عمل نيكوى ديگران هم بىبهره مىماند . اين وجه از على بن عيسى است .\r\nو گفته شده است كه : وجه اتصال اين است كه : هر گاه كسى خيرى براى ديگرى طلب كند و به او برسد ، نصيبى هم به خودش مىرسد و از آنجا كه تو بر اثر دعوت بجهاد و تشويق مومنان نسبت به آن ، براى ايشان طلب خير كرده‌اى ، بى نصيب نخواهى ماند .\r\nقاضى گويد : بهترين وجهى كه در اينباره گفته شده ، همين است\r\n.\r\n\r\n","description":"","footnote":"","page_name":" 272 ","page_number":272},
  {"content":"\r\n\r\n\r\n[ سوره النساء ( 4 ) : آيات 86 تا 87 
  ]\r\nوَ إِذا حُيِّيتُمْ بِتَحِيَّةٍ فَحَيُّوا بِأَحْسَنَ مِنْها أَوْ رُدُّوها إِنَّ اللَّهَ كانَ عَلى كُلِّ شَيْءٍ حَسِيباً ( 86 ) اللَّهُ لا إِلهَ إِلاَّ هُوَ لَيَجْمَعَنَّكُمْ إِلى يَوْمِ الْقِيامَةِ لا رَيْبَ فِيهِ وَ مَنْ أَصْدَقُ مِنَ اللَّهِ حَدِيثاً ( 87 )\r\n« 1 »\r\n\r\nترجمه\r\nهر گاه شما را تحيت بگويند ، شما به نيكوتر از آن تحيت بگوييد يا خود آن تحيت را رد كنيد ، كه خداوند بر هر چيزى حساب كننده است .\r\nخداوند كه جز او خدايى نيست ، شما را تا روز قيامت كه شكى در آن نيست ، جمع مىكند و كى راستگوتر از خداست ؟\r\n\r\n\r\n","description":"","footnote":"\r\n( 1 ) - آيهء 86 و 87 سورهء نساء جزء پنجم سوره 4\r\n","page_name":" 273 ","page_number":273},
  {"content":"\r\n\r\n\r\nبيان آيهء 86\r\n\r\nلغت\r\nتحيت : سلام . شاعر گويد :\r\n انا محيوك يا سلمى فحيينا * و ان سقيت كرام الناس فاسقينا \r\nيعنى : اى سلمى ، ما ترا درود مىفرستيم ، پس تو هم بر ما درود بفرست . و اگر مردمان كريم را سيرآب مىگردانى ما را سيرآب گردان .\r\nحسيب : نگه دارندهء هر چيزى بطورى كه هيچ چيز را مورد غفلت قرار ندهد .\r\nاين كلمه از حساب به معناى شمردن است و كسى كه اين كلمه را به معناى « كافى » دانسته ، آن را از « حسبى كذا » ( يعنى مرا كفايت مىكند ) گرفته است . زجاج گويد : معناى « حسيب » اين است كه : خداوند به هر چيزى ، علم دارد و جزا ، باندازهء حساب مىدهد و قول خداوند :  « عَطاءً حِساباً »  يعنى : عطاى كافى ( سوره نبأ 36 )\r\n\r\nمقصود\r\n وَ إِذا حُيِّيتُمْ بِتَحِيَّةٍ فَحَيُّوا بِأَحْسَنَ مِنْها  : خداوند به مسلمانان امر مىكند كه سلام مسلمان را ، به صورتى بهتر از سلام خودش پاسخ بدهند و سلام غير مسلمان را با « عليكم » پاسخ دهند نه بيشتر . بنا بر اين  « بِأَحْسَنَ مِنْها »  مخصوص مسلمانان است .\r\n أَوْ رُدُّوها  : ابن عباس گويد : ردّ خود تحيت و سلام ، بدون اضافه ، براى اهل كتاب است .\r\nبنا بر اين هر گاه مسلمان بگويد : « السلام عليكم » در جوابش بگوييد :\r\n« عليكم السلام و رحمة اللَّه » و اگر بگويد : « السلام عليكم و رحمة اللَّه » در جوابش بگوييد : « عليكم السلام و رحمة اللَّه و بركاته » و اين تحيتى است بهتر از تحيت اول و آخرين حد سلام همين است .\r\n\r\n","description":"","footnote":"","page_name":" 274 ","page_number":274},
  {"content":"\r\n\r\nسدى و عطا و ابن جريج و ابراهيم گويند :  « أَوْ رُدُّوها »  نيز براى مسلمانان است ، بنا بر اين هر گاه مسلمانى سلام كند ، بايد به صورتى نيكوتر از سلام خودش يا مثل آن به او پاسخ داد . اين گفتار ، قويتر است ، زيرا از پيامبر گرامى است كه « هر گاه اهل كتاب بر شما سلام كنند ، بگوييد : « و عليكم » .\r\nعلى بن ابراهيم در تفسير خود گويد : امام باقر ( ع ) و امام صادق ( ع ) مىفرمايند :\r\nمقصود از « تحيت » سلام و هر كار نيكى است .\r\nحسن گفته است كه : مردى بر پيامبر گرامى داخل شد و گفت : « السلام عليك » پيامبر فرمود : « و عليك السلام و رحمة اللَّه و بركاته » ديگرى آمد و گفت : « السلام عليك و رحمة اللَّه » پيامبر فرمود : « و عليك السلام و رحمة اللَّه و بركاته » ديگرى وارد شد و گفت : « السلام عليك و رحمة اللَّه و بركاته » و پيامبر فرمود : « و عليك السلام و رحمة اللَّه و بركاته » عرض كردند : شما بر تحيت اولى و دومى افزوديد ، ليكن بر تحيت سومى چيزى نيفزوديد . فرمود او چيزى از تحيت براى من باقى نگذاشت ، از اينرو همان را به او بازگردانيدم .\r\nواحدى باسناد خود از ابى امامه از مالك بن تيهان نقل كرده است كه پيامبر گرامى فرمود : « كسى كه بگويد « السلام عليكم » ده حسنه برايش نوشته مىشود و كسى كه بگويد : « السلام عليكم و رحمة اللَّه » بيست حسنه برايش نوشته مىشود و كسى كه بگويد : « السلام عليكم و رحمة اللَّه و بركاته » سى حسنه برايش نوشته مىشود » .\r\n إِنَّ اللَّهَ كانَ عَلى كُلِّ شَيْءٍ حَسِيباً  : مجاهد گويد : يعنى خداوند بر هر چيزى نگهبان است . برخى گفته‌اند : كفايت كننده است . ابن عباس گويد : جزا دهنده است .\r\n\r\nدلالت آيه\r\nاين آيه دلالت مىكند بر وجوب رد سلام ، زيرا ظاهر امر مقتضى وجوب است .\r\nحسن و جماعتى از مفسران گويند : سلام ، مستحبّ و پاسخ آن واجب است . پاسخ سلام ، گاهى واجب كفايى است و گاهى هم واجب عينى است و آن در صورتى است كه شخص معينى مورد نظر باشد يا اينكه غير از او كسى نباشد . در اين صورت بايد خود او پاسخ\r\n\r\n","description":"","footnote":"","page_name":" 275 ","page_number":275},
  {"content":"\r\n\r\nسلام را بدهد .\r\n\r\nنظم آيه\r\nوجه اتصال اين آيه به سابق اين است كه : منظور از سلامت ، مسالمت و مسالمت ، ضد حرب است . از آنجا كه در آيات پيش ، فرمان جنگ با مشركين داده بود ، در اين آيه مىگويد : هر كس مايل به صلح و مسالمت باشد و خود را براى آن آماده سازد و براى مؤمنان تحيت و درود بفرستد ، بايد از او بپذيرند\r\n\r\n","description":"","footnote":"","page_name":" 276 ","page_number":276},
  {"content":"\r\n\r\n\r\nبيان آيهء 87\r\n\r\nاعراب\r\n لَيَجْمَعَنَّكُمْ  : لام قسم حديثا : تميز مثل « و من احسن من زيد فهماً » يعنى چه كسى از حيث فهم بهتر از زيد است . بنا بر اين جملهء بالا در لفظ استفهام و در معنى تقرير است .\r\n\r\nمقصود\r\n اللَّهُ لا إِلهَ إِلَّا هُوَ  : خداوند ، جز او كسى نيست . تفسير اين جمله گذشت  لَيَجْمَعَنَّكُمْ إِلى يَوْمِ الْقِيامَةِ  : شما را بعد از مرگ مبعوث مىكند و همه را به موقف حساب كه در آنجا ميان اهل طاعت و اهل معصيت ، داورى مىشود مىكشاند .\r\nزجاج گويد : يعنى شما را در مرگ و در قبرهايتان جمع مىكند .\r\n لا رَيْبَ فِيهِ  : در اينباره شكى نيست .\r\nعلت اينكه : روز قيامت گفته شده ، اين است كه مردم در اين روز از قبرهاى خود قيام مىكنند . چنان كه قرآن گويد :  « يَوْمَ يَقُومُ النَّاسُ لِرَبِّ الْعالَمِينَ »  ( سوره مطففين 6 يعنى روزى كه مردم براى پروردگار جهانيان قيام مىكنند )  وَ مَنْ أَصْدَقُ مِنَ اللَّهِ حَدِيثاً  : چه كسى از حيث وعده و عدم خلف آن از خداوند راستگوتر است .\r\nبرخى گفته‌اند : يعنى هيچكس در خبرى كه مىدهد ، از خداوند راستگوتر نيست .\r\n\r\nنظم آيه\r\nچون در آيات پيش خداوند ، امر و نهى كرد ، در اينجا بيان مىكند ، كه او خدايى است كه غير او كسى سزاوار عبادت نيست . بنا بر اين وظيفهء شماست كه بر طبق امر او رفتار كنيد زيرا جزاى آن را به شما مىدهد . سپس وقت جزا را نيز تعيين مىكند .\r\nبرخى گفته‌اند : اتصال اين آيه به كلمهء « حسيب » ( محاسب ) در آيه پيش است .\r\nيعنى حسيب خدايى است كه شما را جمع مىكند و پاداش و كيفر مىدهد\r\n.\r\n\r\n","description":"","footnote":"","page_name":" 277 ","page_number":277},
  {"content":"\r\n\r\n\r\n[ سوره النساء ( 4 ) : آيات 88 تا 89 
  ]\r\nفَما لَكُمْ فِي الْمُنافِقِينَ فِئَتَيْنِ وَ اللَّهُ أَرْكَسَهُمْ بِما كَسَبُوا أَ تُرِيدُونَ أَنْ تَهْدُوا مَنْ أَضَلَّ اللَّهُ وَ مَنْ يُضْلِلِ اللَّهُ فَلَنْ تَجِدَ لَهُ سَبِيلاً ( 88 ) وَدُّوا لَوْ تَكْفُرُونَ كَما كَفَرُوا فَتَكُونُونَ سَواءً فَلا تَتَّخِذُوا مِنْهُمْ أَوْلِياءَ حَتَّى يُهاجِرُوا فِي سَبِيلِ اللَّهِ فَإِنْ تَوَلَّوْا فَخُذُوهُمْ وَ اقْتُلُوهُمْ حَيْثُ وَجَدْتُمُوهُمْ وَ لا تَتَّخِذُوا مِنْهُمْ وَلِيًّا وَ لا نَصِيراً ( 89 )\r\n« 1 »\r\n\r\nترجمه\r\nچرا در بارهء منافقان اختلاف مىكنيد ؟ و خداوند بواسطهء كردارشان ايشان را رد كرده است . آيا مىخواهيد كسى كه خدا گمراهش كرده ، هدايت كنيد ؟ پس هيچگاه براى او راهى نمىيابى .\r\nميل دارند كه شما كافر شويد ، همانطورى كه ايشان كافر شدند تا همهء شما مساوى باشيد . پس از ايشان دوستى و يارى مخواهيد تا در راه خدا مهاجرت كنند و اگر اعراض كردند ، آنها را بگيريد و هر جا يافتيد ، بكشيد و از ايشان ، دوست و يارى كننده‌اى مخواهيد .\r\n\r\n\r\n","description":"","footnote":"\r\n( 1 ) - آيهء 88 و 89 سورهء 4 نساء جزء پنجم\r\n","page_name":" 278 ","page_number":278},
  {"content":"\r\n\r\n\r\nبيان آيه 88\r\n\r\nلغت\r\nاركاس : رد . امية بن ابى الصلت گويد :\r\n فاركسوا فى حميم النار انهم * كانوا عصاة و قالوا الافك و الزورا \r\nيعنى به حميم جهنم بازگشتند زيرا ايشان عاصى بودند و دروغ و تهمت بر زبان آوردند .\r\n\r\nاعراب\r\nفئتين : حال و عامل آن معناى فعلى است كه در « لك » مىباشد .\r\n\r\nشان نزول\r\nدر بارهء اينكه آيه در بارهء چه كسى نازل شده ، اختلاف كرده‌اند .\r\nمجاهد و حسن گويند : در بارهء قومى نازل شده است كه از مكه بمدينه آمدند و براى مسلمانان اظهار اسلام كردند ، آن گاه به مكه بازگشتند بخاطر اينكه زندگى در مدينه را دشوار شمردند و در آنجا اظهار شرك كردند و سپس با گروهى از مشركين به يمامه سفر كردند . مسلمانان خواستند با آنها بجنگند ولى ميانشان اختلاف افتاد .\r\nدسته‌اى گفتند : جنگ نمىكنيم زيرا آنها اهل ايمانند . دسته‌اى ديگر گفتند : آنها مشرك هستند . از اينرو در بارهء ايشان آيه نازل شد . همين مضمون از امام باقر ( ع ) نيز روايت شده است .\r\nزيد بن ثابت گويد : آيه در بارهء كسانى نازل شد كه از جنگ احد ، تخلف كردند و گفتند :  « لَوْ نَعْلَمُ قِتالًا لَاتَّبَعْناكُمْ »  ( سوره آل عمران 167 يعنى اگر قتالى مىدانستيم شما را تبعيت مىكرديم ) اصحاب پيامبر در بارهء ايشان اختلاف كردند :\r\nبرخى گفتند : آنها را مىكشيم و برخى ديگر گفتند . آنها را نمىكشيم .\r\n\r\n","description":"","footnote":"","page_name":" 279 ","page_number":279},
  {"content":"\r\n\r\n\r\nمقصود\r\nدر اين آيه خداوند باز هم بشرح حال منافقان پرداخته ، مىفرمايد :\r\n فَما لَكُمْ فِي الْمُنافِقِينَ فِئَتَيْنِ  : چرا در بارهء اين منافقان ، دو دسته شده‌ايد و دسته‌اى از شما ايشان را تكفير مىكنيد و دسته‌اى ديگر ايشان را تكفير نمىكنيد .\r\n وَ اللَّهُ أَرْكَسَهُمْ بِما كَسَبُوا  : ابن عباس گويد : يعنى خداوند بواسطهء اظهار كفر ، ايشان را به حكم كفار برگردانده است . قتاده گويد : يعنى خداوند ايشان را بواسطهء كفر هلاكشان كرده است . ابو مسلم گويد : يعنى خداوند ايشان را خوار گردانيد تا بر كفر خود پايدار بماندند . و اگر ترديدى در اين باره داشتند ، ترديد آنها بر طرف شد ، از اينرو خداوند خبر مىدهد كه آنها را خوار و بكفرشان باز گردانيده است .\r\n أَ تُرِيدُونَ أَنْ تَهْدُوا مَنْ أَضَلَّ اللَّهُ  : آيا مىخواهيد به هدايت كسى حكم كنيد كه خداوند به گمراهيش حكم كرده و او را گمراه ناميده است ؟ برخى گفته‌اند : يعنى مىخواهيد كسانى را هدايت كنيد كه خداوند خوارشان كرده و مثل مردم مؤمن به ايشان توفيق ايمان نه بخشيده است ؟ زيرا ايشان بر اثر معصيت و مخالفت ، مستحق اين خوارى و اين كيفر هستند و خدا بگمراهى ايشان حكم كرده و آنها را به خود واگذارده است .\r\nابو على جبايى گويد : يعنى آيا مىخواهيد كسانى را به راه بهشت هدايت كنيد ، كه خداوند ايشان را از راه بهشت ، گمراه كرده و از ثواب محروم ساخته است ؟ سپس بر قول اول طعنه زده است كه اگر منظور نامگذارى و حكم بود ، مىگفت : « من ضلل اللَّه » ( يعنى كسى كه خداوند به او نسبت گمراهى داده است ) و نه « من اضل اللَّه » ( يعنى كسى كه خدا گمراهش كرده ) .\r\nلكن اين ايراد ناوارد است زيرا عرب : « اكفرته و كفرته » هر دو را استعمال مىكند و از آنها يك معنى اراده مىكند چنان كه كميت گويد :\r\n و طائفة قد اكفرونى بحبكم * و طائفة قالوا مسيء و مذنب \r\nيعنى گروهى بدوستى شما به من نسبت كفر دادند و گروهى نسبت كفر ندادند ولى گفتند : گناهكار است : ( بنا بر اين : اضل و ضلل هم فرقى ندارند . )\r\n\r\n","description":"","footnote":"","page_name":" 280 ","page_number":280},
  {"content":"\r\n\r\nديگر اينكه خداوند مؤمنان را اينطور وصف كرد كه ايشان را اهل هدايت مىنامند ، چه مىگفتند : آنها مؤمن هستند ، از اينرو خداوند متعال فرمود : در بارهء ايشان اختلاف نكنيد و همگى آنها را منافق بناميد .\r\n وَ مَنْ يُضْلِلِ اللَّهُ فَلَنْ تَجِدَ لَهُ سَبِيلًا  : كسى كه خداوند او را بگمراهى نسبت دهد ، فايده‌اى ندارد كه ديگرى به هدايت او حكم كند . چنان كه گفته مىشود : كسى كه قاضى او را جرح كند و به او نسبت بى عدالتى دهد ، تعديل ديگران براى او فايده ندارد .\r\nجعفر بن حرث گويد : كسى كه خداوند در حكم او را گمراه گردانيده است ، براى او در گمراهيش حجتى نمىيابى . وى گويد : دليل اينكه آنان خودشان اين كفر را براى خود كسب كرده‌اند و خداوند آنها را بر اين كار اجبار نكرده ، اين است كه به دنبال اين آيه ، مىفرمايد :  « وَدُّوا لَوْ تَكْفُرُونَ كَما كَفَرُوا »  و كافرى را به خود آنها نسبت داده و اضافه فرموده است\r\n.\r\n\r\n","description":"","footnote":"","page_name":" 281 ","page_number":281},
  {"content":"\r\n\r\n\r\nبيان آيهء 89\r\n\r\nمقصود\r\nدر اين آيه خداوند ، احوال اين مردم منافق را بيان داشته ، مىفرمايد :\r\n وَدُّوا لَوْ تَكْفُرُونَ كَما كَفَرُوا فَتَكُونُونَ سَواءً  : اين منافقان كه شما در بارهء ايشان اختلاف كرده‌ايد ، آرزو دارند كه شما به خدا و پيامبرش كافر گرديد ، چنان كه ايشان نيز كافر شده‌اند ، تا شما با ايشان يكسان گرديد و همگى كافر شويد . سپس مؤمنان را از دوستى با ايشان نهى كرده ، مىفرمايد :\r\n فَلا تَتَّخِذُوا مِنْهُمْ أَوْلِياءَ  : از آنها يارى مخواهيد و با آنها مشورت مكنيد و در كارها از ايشان كمك مگيريد :\r\n حَتَّى يُهاجِرُوا فِي سَبِيلِ اللَّهِ  : تا از مركز شرك خارج گردند و خود را از مشركان جدا سازند و در طلب دين بسوى شما آيند و با شما مساوى گردند . آن گاه هر چه براى شماست ، براى ايشان و هر چه بر ايشان است بر شما خواهد بود . اين قول ، از ابن عباس است . علت اينكه : دين خدا را  « سَبِيلِ اللَّهِ »  ناميده ، اين است كه هر كس از راه دين برود ، به نعمت خدا مىرسد و وارد بهشت مىشود .\r\n فَإِنْ تَوَلَّوْا فَخُذُوهُمْ  . ابن عباس گويد : يعنى اگر از هجرت ، اعراض كردند ، آنها را بگيريد .\r\n وَ اقْتُلُوهُمْ حَيْثُ وَجَدْتُمُوهُمْ  : و در هر جا از سرزمينهاى خدا - چه حل و چه حرم آنها را بدست آورديد ، بكشيد .\r\n وَ لا تَتَّخِذُوا مِنْهُمْ وَلِيًّا وَ لا نَصِيراً  : و از ايشان دوست و كسى كه شما را بر دشمنتان يارى كند ، مگيريد\r\n.\r\n\r\n","description":"","footnote":"","page_name":" 282 ","page_number":282},
  {"content":"\r\n\r\n\r\n[ سوره النساء ( 4 ) : آيه 90 
  ]\r\nإِلاَّ الَّذِينَ يَصِلُونَ إِلى قَوْمٍ بَيْنَكُمْ وَ بَيْنَهُمْ مِيثاقٌ أَوْ جاؤُكُمْ حَصِرَتْ صُدُورُهُمْ أَنْ يُقاتِلُوكُمْ أَوْ يُقاتِلُوا قَوْمَهُمْ وَ لَوْ شاءَ اللَّهُ لَسَلَّطَهُمْ عَلَيْكُمْ فَلَقاتَلُوكُمْ فَإِنِ اعْتَزَلُوكُمْ فَلَمْ يُقاتِلُوكُمْ وَ أَلْقَوْا إِلَيْكُمُ السَّلَمَ فَما جَعَلَ اللَّهُ لَكُمْ عَلَيْهِمْ سَبِيلاً ( 90 )\r\n« 1 »\r\n\r\nترجمه\r\nمگر آنان كه بقومى مىپيوندند كه ميان شما و ايشان پيمانى باشد يا نزد شما آيند در حالى كه از جنگ با شما و جنگ با قوم خود به تنگ آمده باشند و اگر خدا مىخواست ، آنان را بر شما مسلط مىخواست و با شما مىجنگيدند . پس اگر از شما كنار بگيرند و با شما نجنگند و در برابر شما رام و منقاد باشند ، خداوند شما را بر ايشان تسلطى قرار نداده است .\r\n\r\n\r\n","description":"","footnote":"\r\n( 1 ) - آيهء 90 سورهء نساء جزء پنجم سوره 4\r\n","page_name":" 283 ","page_number":283},
  {"content":"\r\n\r\n\r\nبيان آيهء 90\r\n\r\nلغت\r\nحصر : تنگى . هر كس از چيزى يا كارى با سختى به تنگ آيد ، گويند : حصر يافته .\r\nاعتزال : دور شدن از چيزى . احرص گويد :\r\n يا بيت عاتكة الذى اتعزل * حذر العدى و به الفؤاد موكل \r\nيعنى : اى خانهء عاتكه كه از آن كناره مىگيرم مثل دشمنان ، در حالى كه دل به آن بستگى دارد .\r\nگروهى از مسلمين را معتزله ، مىنامند زيرا از مجلس درس حسن بصرى كناره گيرى كردند ، با اينكه از اصحاب درس وى شمرده مىشدند . علت كناره‌گيرى و اعتزال ايشان اين بود كه : چون و اصل بن عطا قول به بطلان جبر و تفويض را ابطال و\r\n« امر بين الامرين »\r\nو حد وسط ميان آن دو را اختيار كرد و عمرو بن عبيد و جماعتى از او متابعت كردند ، ناچار شدند كه از حسن بصرى و اصحاب او كناره‌گيرى كنند ، از اينرو مردم ايشان را « معتزله » خواندند و اين نام هم چنان براى ايشان باقى ماند .\r\n\r\nاعراب\r\nحضرت صدورهم : جمله محلا منصوب و حال است . حرف « قد » نيز مقدر است زيرا فعل ماضى وقتى مىتواند حال واقع شود كه همراه آن حرف « قد » باشد زيرا اين حرف فعل ماضى را به حال نزديك مىسازد . ممكن است اين جمله محلا منصوب و صفت باشد براى موصوفى محذوف كه حال بوده است .\r\n\r\nمقصود\r\nاز آنجا كه خداوند ، در آيهء پيش دستور داده بود كه مؤمنان با آنهايى كه از بلاد شرك ، مهاجرت نمىكنند ، بجنگند و با آنها دوستى نكنند ، اكنون از جملهء ايشان\r\n\r\n","description":"","footnote":"","page_name":" 284 ","page_number":284},
  {"content":"\r\n\r\nگروهى را استثنا كرده ، مىفرمايد :\r\n إِلَّا الَّذِينَ يَصِلُونَ إِلى قَوْمٍ بَيْنَكُمْ وَ بَيْنَهُمْ مِيثاقٌ  : مگر كسانى كه هم پيمان باشند با آنهايى كه ميان شما و ايشان ، قرارداد و پيمانى باشد ، بنا بر اين خون آنها محترم است و مثل هم پيمانهاى شما در امان خواهند بود .\r\n\r\nهم پيمانهاى مسلمين\r\nدر بارهء اينان اختلاف كرده‌اند : از امام باقر ( ع ) روايت شده است كه : منظور هلال بن عويمر سلمى است كه با پيامبر در بارهء كسان خود پيمانى بست كه بمقتضاى آن حضرت محمد ص بايد متعرض كسانى كه با آنها روابط دوستى دارند ، نشود و آنها نيز بايد متعرض متحدين و دوستان محمد ص نشود . از اين رو خداوند دستور مىدهد كه پيامبر گرامى متعرض هم پيمانهاى ايشان نشود . سدى و ابن زيد نيز چنين گفته‌اند .\r\nعمر بن شيبه گويد : منظور بنى مدلج است . سراقة بن مالك بن جعشم مدلجى ، بعد از جنگ احد ، خدمت پيامبر آمد و او را به خدا و نعمتهاى او سوگند داد و از او عهدى گرفت كه با كسانش جنگ نكند و از آنجا كه كسان او هم پيمان قريش بودند ، قرار بر اين گذاشت كه هر گاه قريش باسلام گروش پيدا كردند ، ايشان نيز اسلام آورند .\r\nاز اينرو خداوند در بارهء ايشان همان حكمى كرد ، كه در بارهء قريش كرده بود و آيه در بارهء ايشان نازل گرديد .\r\nسپس خداوند در بارهء ايشان ، استثناى ديگرى پيش آورده ، مىفرمايد :\r\n أَوْ جاءُوكُمْ حَصِرَتْ صُدُورُهُمْ أَنْ يُقاتِلُوكُمْ أَوْ يُقاتِلُوا قَوْمَهُمْ  : يا اينكه پيش شما بيايند در حالى كه دل ايشان از جنگ با شما يا جنگ با كسان خود تنگ شده باشد و بخواهند نه بر خلاف شما باشند و نه بر خلاف ايشان . در اين صورت ، مزاحم آنها نيز نبايد بشويد و از كشتن و آزار ايشان خوددارى كنيد .\r\nعلى بن ابراهيم در تفسير خود گويد : منظور قبيلهء « شجع » است كه هفتصد نفر بودند و به سركردگى مسعود بن دخيله ، بمدينه آمدند . پيامبر براى ايشان بارهاى خرما فرستاد و آنها را مهمانى كرد و فرمود : « بهترين چيزها هديه‌اى است كه در وقت\r\n\r\n","description":"","footnote":"","page_name":" 285 ","page_number":285},
  {"content":"\r\n\r\nحاجت ، فرستاده شود » سپس از آنها پرسيد : چرا بمدينه آمده‌ايد ؟ عرض كردند :\r\nخانه‌هاى ما به شما نزديك است و دوست نداشتيم كه با شما و قوم بنى ضمره - كه ميان ايشان پيمان دوستى بود - جنگ كنيم زيرا ما در برابر ايشان در اقليت هستيم ، از اينرو آمده‌ايم با شما پيمانى ببنديم و در امان باشيم . پيامبر گرامى با ايشان پيمان بست و آنها به بلاد خويش بازگشتند . خداوند متعال به همين سبب ، امر كرد كه متعرض ايشان نشوند .\r\n وَ لَوْ شاءَ اللَّهُ لَسَلَّطَهُمْ عَلَيْكُمْ  : اگر خدا مىخواست ، دلهاى ايشان را تقويت مىكرد و به ايشان جرات مىداد كه با شما بجنگند و بر شما تسلط پيدا كنند .\r\nبرخى گفته‌اند : بدينوسيله خداوند از قدرت خود خبر مىدهد و مىگويد : اگر بخواهد ، اين كار را مىتواند بكند ، نه اينكه اين كار را مىكند و به مخالفان چنين جرات و قدرتى مىدهد - بالعكس چنان در دل ايشان رعب و وحشت قرار مىدهد كه به پيامبر پناه آورده ، از او تقاضاى عدم تعرض و همزيستى مسالمت آميز مىكنند و دسته‌اى از آنها با كسانى كه با مسلمين هم پيمان هستند ، پيمان مىبندند .\r\n فَلَقاتَلُوكُمْ  : اگر خداوند چنين كرده و به آنها چنين جرات و قدرتى داده بود ، حتما با شما مىجنگيدند .\r\n فَإِنِ اعْتَزَلُوكُمْ فَلَمْ يُقاتِلُوكُمْ وَ أَلْقَوْا إِلَيْكُمُ السَّلَمَ فَما جَعَلَ اللَّهُ لَكُمْ عَلَيْهِمْ سَبِيلًا  : اينان كه با شما عهد بسته‌اند يا به شما پيشنهاد عدم تعرض داده‌اند ، اگر از شما كناره‌گيرى كنند و با شما جنگ نكنند و با شما از در صلح و مسالمت درآيند ، شما را بر جان و مال ايشان ، راهى نيست . « 1 » حسن و عكرمه گويند : اين آيه و ما بعد آن و دو آيه از سورهء ممتحنه :\r\n\r\n\r\n","description":"","footnote":"\r\n( 1 ) - جملهء :  « أَلْقَوْا إِلَيْكُمُ السَّلَمَ »  يعنى : صلح را به شما القا كنند . نظير : القيت اليك قيادى و القيت اليك زمامى يعنى اختيارم را به تو القا كردم و منظور گوينده امن است كه در برابر مخاطب ، تسليم و منقاد شده است .\r\n","page_name":" 286 ","page_number":286},
  {"content":"\r\n\r\n « لا يَنْهاكُمُ اللَّهُ عَنِ الَّذِينَ لَمْ يُقاتِلُوكُمْ فِي الدِّينِ  . . .  الظَّالِمُونَ »  ( آيه‌هاى 8 و 9 ) مجموعاً چهار آيه هستند كه بوسيلهء آيهء :  « فَإِذَا انْسَلَخَ الْأَشْهُرُ الْحُرُمُ فَاقْتُلُوا الْمُشْرِكِينَ حَيْثُ وَجَدْتُمُوهُمْ . . . »  ( سوره توبه 5 ) يعنى هنگامى كه ماه‌هاى حرام سپرى شدند ، مردم مشرك را هر جا يافتيد ، بكشيد ) نسخ شده‌اند\r\n.\r\n\r\n","description":"","footnote":"","page_name":" 287 ","page_number":287},
  {"content":"\r\n\r\n\r\n[ سوره النساء ( 4 ) : آيه 91 
  ]\r\nسَتَجِدُونَ آخَرِينَ يُرِيدُونَ أَنْ يَأْمَنُوكُمْ وَ يَأْمَنُوا قَوْمَهُمْ كُلَّما رُدُّوا إِلَى الْفِتْنَةِ أُرْكِسُوا فِيها فَإِنْ لَمْ يَعْتَزِلُوكُمْ وَ يُلْقُوا إِلَيْكُمُ السَّلَمَ وَ يَكُفُّوا أَيْدِيَهُمْ فَخُذُوهُمْ وَ اقْتُلُوهُمْ حَيْثُ ثَقِفْتُمُوهُمْ وَ أُولئِكُمْ جَعَلْنا لَكُمْ عَلَيْهِمْ سُلْطاناً مُبِيناً ( 91 )\r\n« 1 »\r\n\r\nترجمه\r\nبه زودى مردم منافق ديگرى مىيابيد كه مىخواهند از شما و قوم خود ايمن بمانند و هر گاه بسوى فتنه شرك ، دعوت مىشوند ، اجابت مىكنند و باز مىگردند . پس اگر جنگ باشد كناره‌گيرى نكنند و با شما در صلح و صفا نباشند و از شما دست برندارند ، آنان را بگيريد و هر جا يافتيد ، بكشيد و براى شما نسبت به ايشان تسلطى آشكار قرار داده‌ايم .\r\n\r\n\r\n","description":"","footnote":"\r\n( 1 ) - سورهء نساء آيهء 91 جزء پنجم سورهء 4\r\n","page_name":" 288 ","page_number":288},
  {"content":"\r\n\r\n\r\nبيان آيهء 91\r\n\r\nشان نزول\r\nدر اينكه منظور از اين آيه چه كسانى هستند ، اختلاف شده است :\r\n1 - ابن عباس و مجاهد گويند : اين آيه در بارهء كسانى نازل شده است كه نزد پيامبر مىآمدند و از روى ريا به او سلام مىدادند ، سپس نزد قريش مىرفتند و در برابر بتها تعظيم مىكردند . منظورشان اين بود كه از هر دو طرف - از مسلمانان و از قوم خود - ايمن باشند . خداوند رفتار آنها را ناپسند شمرد .\r\n2 - سدى گويد : آيه در بارهء نعيم بن مسعود اشجعى كه ميان پيامبر و مشركين ، مطالب را نقل مىكرد ، نازل شده است .\r\n3 - از امام صادق ( ع ) روايت شده است كه : آيه در بارهء عيينة بن حصن فزارى نازل شد . او پس از آنكه بلادشان دچار خشكسالى و قحطى گرديد ، خدمت پيامبر آمد و پيشنهاد كرد كه در يك نخلستان بماند و پيامبر كارى به كارش نداشته باشد . او منافقى ملعون بود كه پيامبر وى را احمقى ناميد كه در ميان كسان خود ، مطاع و مورد احترام است .\r\n\r\nمقصود\r\nاكنون خداوند بشرح حال طايفهء ديگرى از منافقان مىپردازد و مىفرمايد :\r\n سَتَجِدُونَ آخَرِينَ  : به زودى مردمان ديگرى غير از آنان كه قبلا وصف كردم ، مىيابيد .\r\n يُرِيدُونَ أَنْ يَأْمَنُوكُمْ  : كه مىخواهند از شما ايمن بمانند ، از اينرو اظهار اسلام ، مىكنند .\r\n وَ يَأْمَنُوا قَوْمَهُمْ  : و مىخواهند از قوم خود ايمن بمانند ، از اينرو با آنان نيز اظهار\r\n\r\n","description":"","footnote":"","page_name":" 289 ","page_number":289},
  {"content":"\r\n\r\nموافقت و هم دينى مىكنند .\r\n كُلَّما رُدُّوا إِلَى الْفِتْنَةِ أُرْكِسُوا فِيها  : هر گاه به سوى كفر ، دعوت شوند ، اجابت مىكنند و به آن باز مىگردند . منظور از فتنه ، در اينجا ترك است . لكن در لغت ، اين كلمه به معناى آزمايش است . كلمهء « اركاس » به معناى رد و بازگشت است .\r\nزجاج گويد :  « أُرْكِسُوا فِيها »  يعنى برمىگردند به پيمان خود . بنا بر اين منظور اين است كه : هر گاه در معرض آزمايش قرار مىگيرند كه بكفر بازگردند ، باز مىگردند .\r\n فَإِنْ لَمْ يَعْتَزِلُوكُمْ  : اى مؤمنان ، آنان كه مىخواهند از شما و قوم ايمن بمانند ، اگر از جنگ با شما كناره‌گيرى نكنند .\r\n وَ يُلْقُوا إِلَيْكُمُ السَّلَمَ وَ يَكُفُّوا أَيْدِيَهُمْ  : و با شما در صلح و صفا نمانند و از جنگ با شما دست برندارند .\r\n فَخُذُوهُمْ  : ايشان را بگيريد و اسير كنيد .\r\n وَ اقْتُلُوهُمْ حَيْثُ ثَقِفْتُمُوهُمْ  : و هر جا آنها را بچنگ آوريد ، بكشيد .\r\n وَ أُولئِكُمْ جَعَلْنا لَكُمْ عَلَيْهِمْ سُلْطاناً مُبِيناً  : آنان كسانى هستند كه براى شما در برابر ايشان ، برهان آشكار قرار داده‌ايم ، و بقولى يعنى براى شما نسبت بجنگ با ايشان ، عذرى آشكار قرار داده‌ايم . علت اينكه : دليل و برهان را « سلطان » ناميده‌اند آنست كه انسان بوسيله آن بر مخالف ، غالب مىشود ، همانطورى كه بوسيلهء قدرت و تسلط ، بر مخالف فايق مىآيد\r\n.\r\n\r\n","description":"","footnote":"","page_name":" 290 ","page_number":290},
  {"content":"\r\n\r\n\r\n[ سوره النساء ( 4 ) : آيه 92 
  ]\r\nوَ ما كانَ لِمُؤْمِنٍ أَنْ يَقْتُلَ مُؤْمِناً إِلاَّ خَطَأً وَ مَنْ قَتَلَ مُؤْمِناً خَطَأً فَتَحْرِيرُ رَقَبَةٍ مُؤْمِنَةٍ وَ دِيَةٌ مُسَلَّمَةٌ إِلى أَهْلِهِ إِلاَّ أَنْ يَصَّدَّقُوا فَإِنْ كانَ مِنْ قَوْمٍ عَدُوٍّ لَكُمْ وَ هُوَ مُؤْمِنٌ فَتَحْرِيرُ رَقَبَةٍ مُؤْمِنَةٍ وَ إِنْ كانَ مِنْ قَوْمٍ بَيْنَكُمْ وَ بَيْنَهُمْ مِيثاقٌ فَدِيَةٌ مُسَلَّمَةٌ إِلى أَهْلِهِ وَ تَحْرِيرُ رَقَبَةٍ مُؤْمِنَةٍ فَمَنْ لَمْ يَجِدْ فَصِيامُ شَهْرَيْنِ مُتَتابِعَيْنِ تَوْبَةً مِنَ اللَّهِ وَ كانَ اللَّهُ عَلِيماً حَكِيماً ( 92 )\r\n« 1 »\r\n\r\nترجمه\r\nبراى هيچ مؤمنى مباح نيست كه مؤمنى را بكشد ، مگر از روى خطا . و كسى كه مومنى را از روى خطا بكشد ، بر اوست آزاد كردن يك بردهء مؤمن و ديه‌اى كه به بازماندگان او تسليم مىشود ، مگر اينكه صدقه دهند و نگيرند . پس اگر مقتول از مردى باشد كه با شما دشمنند و مؤمن باشد ، بر قاتل تنها آزاد كردن برده‌اى مؤمن است و اگر مقتول از مردمى باشد كه ميان شما و ايشان پيمانى است ، بر قاتل ديه‌ايست كه به بستگان مقتول تسليم مىشود و آزاد كردن برده‌اى مؤمن . كسى كه برده را نيابد ، بايد دو ماه پى در پى روزه بگيرد ، تا خداوند توبه را بپذيرد و خداوند دانا و حكيم است .\r\n\r\n\r\n","description":"","footnote":"\r\n( 1 ) - سورهء نساء آيهء 92 جزء 5\r\n","page_name":" 291 ","page_number":291},
  {"content":"\r\n\r\n\r\nبيان آيه 92\r\n\r\nلغت\r\nخطا : كار نادرست . صورتهاى ديگر آن : « خطاء و خطا و خطاه » ( به سكون تاء در دو تاى اخير ) مىباشد . خاطئه : گناه .\r\nتحرير : آزاد كردن بردگان .\r\n\r\nاعراب\r\nالا خطاً : نحويان محقق به اتفاق مىگويند : اين استثنا منقطع است يعنى :\r\nهيچ مؤمنى نبايد مؤمنى را بكشد ، مگر اينكه خطا كند . مثل اين شعر :\r\n من البيض لم تظعن بعيدا و لم تطأ * على الارض الاريط برد مرجل \r\nيعنى از . . . به جاى دورى نرفت و بر زمين گام ننهاد مگر بر برد نازك و صورت دار .\r\nبديهى است كه : برد نازك و . . . از زمين نيست تا استثناء متصل باشد . در سورهء بقره ذيل آيه :  « إِلَّا الَّذِينَ ظَلَمُوا مِنْهُمْ . . . »  ( آيه 150 ) نيز از نظير اين مطلب گفتگو كرده‌ايم .\r\nبرخى گفته‌اند : اين استثنا متصل است و مقصود اين است كه : نبايد مؤمنى مؤمنى را عمدا بكشد و اگر عمداً او را كشت ، مؤمن نيست ، زيرا اين عمل او را از ايمان خارج مىسازد . سپس مىگويد : « الا خطأً » يعنى اگر از روى خطا او را بكشد ، از ايمان خارج نمىشود .\r\n فَتَحْرِيرُ رَقَبَةٍ  : مبتداست و خبر آن محذوف است ، زيرا كلام بر آن دلالت دارد .\r\n إِلَّا أَنْ يَصَّدَّقُوا  ، در محل نصب است : يعنى : « عليه ذلك الا ان يصدقوا » و « ان يصدقوا » تاويل بمصدر برده مىشود و حال است اصل : « يصدقوا » « يتصدقوا » است كه تاء در صاد ادغام شده است زيرا مخرج آنها به يكديگر نزديك است . برخى\r\n\r\n","description":"","footnote":"","page_name":" 292 ","page_number":292},
  {"content":"\r\n\r\nگفته‌اند : در قرائت ابى ، « الا ان يتصدقوا » آمده است .\r\n تَوْبَةً مِنَ اللَّهِ  : مفعول لاجله ، يعنى روزه را بخاطر توبه بگيرند و برخى گفته‌اند يعنى تاب اللَّه بذلك عليكم توبة و بنا بر اين مصدرى است نظير  « كِتابَ اللَّهِ عَلَيْكُمْ  كه ذكر آن گذشت .\r\n\r\nشان نزول\r\nمجاهد و عكرمه و سدى گويند : اين آيه در بارهء عياش بن ابى ربيعهء مخزومى برادر مادرى ابو جهل نازل شد ، زيرا وى اسلام آورد و پس از اسلامش ، حارث بن - يزيد بن انسهء عامرى را كه مردى مسلمان بود و قاتل از مسلمانى او بىخبر بود ، بقتل رسانيد . گفته‌اند : وى بعد از هجرت ، در حره او را بكشت . حارث براى جلوگيرى عياش از هجرت ، زياد سختگيرى مىكرد و او را شكنجه مىداد .\r\nابن زيد مىگويد : آيه در بارهء ابو الدرداء نازل شد . وى در سريه‌اى بود و براى مقصودى به ناحيه‌اى رفت ، در آنجا مردى از دشمن ملاقات كرد كه همراه گوسفندان خود بود و با شمشير به او حمله كرد . وى گفت « لا إله الا اللَّه » ولى ابو الدرداء اعتنايى نكرد و او را بكشت و گوسفندانش را بغنيمت آورد . سپس پيش خود احساس ناراحتى كرد و خدمت پيامبر آمد و ماجرا را شرح داد . پيامبر فرمود : با اينكه به زبان اظهار ديندارى كرد ، چرا او را تصديق نكردى و او را كشتى ؟ عرض كرد : بايد چه كنم ، يا رسول اللَّه ؟ ! فرمود : با گوينده :\r\n« لا إله الا اللَّه »\r\nچه مىتوان كرد ؟ ابو الدرداء گفت :\r\nآرزو كردم كه آن روز ، روز آغاز ايمانم بود . از اينرو اين آيه نازل گرديد .\r\n\r\nمقصود\r\n وَ ما كانَ لِمُؤْمِنٍ أَنْ يَقْتُلَ مُؤْمِناً إِلَّا خَطَأً  : خداوند براى هيچ مؤمنى مباح نكرده و به او اجازه نداده است كه مؤمنى را بكشد . مگر اينكه از روى خطا باشد . اين معنى از قتاده و خبر اوست .\r\nبرخى گفته‌اند : يعنى همانطورى كه اكنون حق كشتن مؤمن را ندارد ، قبلا هم حق نداشت ، مگر اينكه قتل از روى خطا باشد .\r\n\r\n","description":"","footnote":"","page_name":" 293 ","page_number":293},
  {"content":"\r\n\r\nبرخى گفته‌اند : يعنى مومنى مؤمنى را نمىكشد مگر از روى خطا . به تقدير :\r\n« ما كان مؤمن ان يقتل مؤمنا . . . » نظير :  « ما كانَ لِلَّهِ أَنْ يَتَّخِذَ مِنْ وَلَدٍ . . . »  ( سوره مريم 35 يعنى نيست كه خداوند فرزند بگيرد به تقدير ما كان اللَّه ان يتخذ ولدا ) و نظير :  « ما كانَ لَكُمْ أَنْ تُنْبِتُوا شَجَرَها »  ( سوره نمل 60 ) به تقدير : ما كنتم لتنبتوا شجرها ( يعنى : روياندن درخت آن كار شما نبود ) علت اينكه : اين جمله‌ها را اينطور معنى مىكنيم ، اين است كه خداوند را امرى و نهيى نتوان كرد و همچنين رويانيدن درخت ، از قدرت انسان خارج است و نشايد كه از چيز غير مقدور نهى كرد . بنا بر اين استثناء در آيهء مورد بحث ، متصل خواهد بود .\r\nكسى كه استثناء را منقطع مىداند ، گويد : كلام ، پيش از استثناء به پايان رسيده و بعد گفته شده است . اگر قتل از روى خطا باشد حكم آن چنين است . علت اينكه « الا خطا » را از حقيقت استثناء خارج مىسازيم اين است كه اگر استثناى حقيقى باشد معناى آن امر بقتل خطا يا اباحهء آن خواهد بود و امر يا اباحه قتلى خطاى روا نيست .\r\nخطا اين است كه انسان كارى را بر خلاف قصد و نيت خود انجام دهد . مثل اينكه تيرى بسوى هدفى يا شكارى بياندازد و بانسانى اصابت كند و او را بكشد . يا انسانى را به خيال اينكه كافر است ، بقتل رساند ، چنان كه عياش بن ابى ربيعه و ابو الدرداء به همين خيال مرتكب قتل مسلمان شده بودند .\r\n وَ مَنْ قَتَلَ مُؤْمِناً خَطَأً فَتَحْرِيرُ رَقَبَةٍ مُؤْمِنَةٍ  : كسى كه مومنى را از روى خطا بكشد كفاره‌اش آزاد كردن يك برده با ايمان است كه بالغ شده و اهل نماز و روزه باشد و اين حقى است از براى خداوند . بنا بر اين آزاد كردن طفل و كافر ، كافى نيست . چنان كه ابن عباس و شعبى و ابراهيم و حسن و قتاده گفته‌اند . عطا گويد : آزاد كردن برده‌اى كه بر اسلام زاده باشد - خواه كبير باشد خواه صغير - جايز است . لكن نظر اول قويتر است زيرا لفظ « مؤمن » را جز بر فرد بالغى كه پايبند انجام فرايض باشد ، نتوان اطلاق كرد . جز اينكه طفلى كه در خانواده مومن زاده شود ، محكوم به ايمان است .\r\n وَ دِيَةٌ مُسَلَّمَةٌ إِلى أَهْلِهِ  : و بر قاتل خطاكار يا بر عاقلهء او خونبهايى است كه بايد به\r\n\r\n","description":"","footnote":"","page_name":" 294 ","page_number":294},
  {"content":"\r\n\r\nبازماندگان مقتول تسليم شود « مسلمة » چيزى است كه بطور كامل به آنها تسليم مىشود و آنها مانند ميراث ، ميان خود تقسيم مىكنند .\r\n إِلَّا أَنْ يَصَّدَّقُوا  : مگر اينكه بازماندگان مقتول خونبها را بقاتل و عاقله‌اش صدقه كند و به آنها واگذارند .\r\n فَإِنْ كانَ مِنْ قَوْمٍ عَدُوٍّ لَكُمْ وَ هُوَ مُؤْمِنٌ فَتَحْرِيرُ رَقَبَةٍ مُؤْمِنَةٍ  : اگر مقتول از جمله مردمى باشد كه با شما دشمنى دارند و او اهل ايمان است و آن مردم با شما سر جنگ دارند و قاتل نداند كه او اهل ايمان است و به گمان اينكه مشرك است ، او را بقتل رساند ، بر ذمهء قاتل خونبها نيست ، بلكه بايد يك بردهء مؤمن بعنوان كفاره آزاد سازد . چنان كه ابن عباس گويد .\r\nابن عباس در روايت ديگر و ابراهيم و قتاده و سدى و ابن زيد گويند : يعنى هر گاه مقتول در زمرهء مردمى باشد كه دشمن مسلمانانند و او در ميان ايشان باشد و مهاجرت نكرده باشد ، پس اگر كسى او را بكشد ، ديه بر ذمهء او نيست و تنها بايد بردهء مؤمن را آزاد سازد ، زيرا خونبها ميراث است و بستگان مقتول بخاطر اينكه كافرند ، از او ارث نمىبرند .\r\n وَ إِنْ كانَ مِنْ قَوْمٍ بَيْنَكُمْ وَ بَيْنَهُمْ مِيثاقٌ فَدِيَةٌ مُسَلَّمَةٌ إِلى أَهْلِهِ وَ تَحْرِيرُ رَقَبَةٍ مُؤْمِنَةٍ  :\r\nو اگر مقتول از مردمى باشد كه ميان شما و ايشان پيمانى است و آنها با شما سر جنگ ندارند ، بر عاقلهء قاتل لازم است كه خونبهاى او را به بازماندگانش بدهد و بر قاتل است بخاطر قتل ، بردهء مومنى را بعنوان كفاره آزاد سازد . از امام صادق ( ع ) نيز همين طور روايت شده است .\r\n\r\nصفت مقتول\r\nدر بارهء اينكه آيا اين مقتول بايد مؤمن باشد يا نباشد ، اختلاف كرده‌اند : 1 - ابن عباس و زهرى و شعبى و ابراهيم نخعى و قتاده و ابن زيد گويند : مقتول كافر است ، لكن قاتل بايد بدين او احترام كند ، بخاطر عهدى كه در ميان ايشان است 2 - حسن و ابراهيم گويند : مقتول مؤمن است ، لكن قاتل ديهء او را به بستگان مشرك او مىدهد زيرا\r\n\r\n","description":"","footnote":"","page_name":" 295 ","page_number":295},
  {"content":"\r\n\r\nايشان با مسلمانان هم پيمانند . اصحاب ما نيز همين طور روايت كرده‌اند ، جز اينكه گفته‌اند : ديه را بايد به بستگان مسلمان او بدهد ، نه بستگان كافر . كلمهء ميثاق در آيهء شريفه ، شامل پيمان و ذمه هر دو مىشود ( بنا بر اين چه مقتول از قومى مشرك و هم پيمان با مسلمين باشد و چه از اهل كتاب كه با مسلمين جنگى ندارند و با آنها در صلح و آشتى بوده ، جزيه مىپردازند ، باشد )  فَمَنْ لَمْ يَجِدْ فَصِيامُ شَهْرَيْنِ مُتَتابِعَيْنِ  : كسى كه نتواند بنده را آزاد كند ، يعنى دسترسى به بنده و قيمت آن نداشته باشد ، بايد دو ماه پى در پى روزه بگيرد .\r\n تَوْبَةً مِنَ اللَّهِ  : براى اينكه خداوند بوسيلهء اينروزه ، توبهء شما را بپذيرد كه توبه پذيرى از جانب خداست . برخى گفته‌اند مقصود از توبه ، در اينجا تخفيف است ، زيرا خداوند تجويز كرده است كه قاتل از آزاد كردن برده ، به روزه عدول كند و اين تخفيفى است براى قاتل . نظير اين آيه :  « عَلِمَ أَنْ لَنْ تُحْصُوهُ فَتابَ عَلَيْكُمْ . . . »  ( سوره مزمل 30 يعنى دانست كه احصاء نمىكنيد آن را ، از اينرو به شما تخفيف داد )  وَ كانَ اللَّهُ عَلِيماً حَكِيماً  : خداوند داناى بهر چيز و اوامر و نواهيش از روى حكمت است .\r\n\r\nمقدار ديه\r\nديهء واجب ، در صورتى كه عاقله داراى شتر باشد ، بدون خلاف ، صد شتر است تنها در بارهء سن شتران اختلاف كرده‌اند : برخى گفته‌اند : بايد چهار نوع شتر بدهد .\r\nبيست عدد ماده شترى كه يك سال آن تمام و وارد در دو سال شده باشند و بيست عدد شتر نر كه دو سال آن تمام و وارد در سه سال شده باشند و سى عدد ماده شتر كه دو سال آن تمام و داخل در سه سال شده باشند و سى عدد ماده شترى كه سه سال آن تمام و وارد در سال چهارم شده باشند . اين قول از عثمان و زيد بن ثابت روايت شده و اصحاب ما نيز روايت كرده‌اند . همچنين در روايات ما نقل شده است كه : بيست و پنج ماده شتر كه داخل در سال دوم شده باشند و بيست و پنج ماده شتر كه داخل در سال سوم شده باشند و بيست و پنج ماده شتر كه داخل در سال چهارم شده باشند و بيست و پنج ماده شتر كه داخل در سال پنجم\r\n\r\n","description":"","footnote":"","page_name":" 296 ","page_number":296},
  {"content":"\r\n\r\nشده باشند . حسن و شعبى نيز چنين گفته‌اند . ابن مسعود و ابن عباس و زهرى و ثورى و شافعى گويند : بايد پنج نوع شتر بدهد : 20 عدد ماده شتر كه داخل در سال چهارم شده‌اند و 20 عدد ماده شتر كه داخل در سال پنجم شده‌اند و 20 عدد ماده شتر كه داخل در سال دوم شده باشند و 20 عدد شتر نر كه داخل در سال سوم شده باشند و 20 عدد ماده شتر كه داخل در سال دوم شده باشند . ابو حنيفه نيز همين طور گويد ، جز اينكه بجاى 20 شتر نر پا در سه سال ، 20 شتر نر پا در دو سال گذاشته است . عقيده نخعى نيز همين است و از ابن مسعود نيز روايت شده است . طبرى گويد : اين روايات با هم در يك رديف و متعارض هستند و بهتر تخيير است . اما ديهء طلا يكهزار دينار است و ديهء نقره ، ده هزار درهم است و همين صحيحتر است و بقولى دوازده هزار درهم است . اين ديه را بايد ظرف مدت سه سال پرداخت . اگر ما باشيم و ظاهر آيه گوييم : ديهء قتل خطا بر قاتل است . لكن از سنت رسول و اجماع ، استفاده مىكنيم كه بر عاقله است و عاقله ، برادران ، برادرزادگان ، عموها و عموزادگان و عموهاى پدر و فرزندان ايشان و آزاد كنندگان مىباشند . عقيدهء شافعى نيز همين است . ابو حنيفه گويد : پسر و پدر نيز جزء عاقله محسوب مىشوند .\r\nابن مسعود از پيامبر روايت كرده است كه پدر و پسر بجرم و خطاى يكديگر ، مؤاخذه نمىشوند . اينكه ديه بر عاقله است ، حكمى است بر طبق مصلحت شرع و كيفرى نيست كه دامنگير عاقله شود تا گفته شود كه عاقله چه گناهى دارند كه ديه بپردازند ؟ ! برخى گفته‌اند : اينكه بايد عاقله ديه را بدهند ، از راه مواسات و تعاون است\r\n. \r\nنظم آيه\r\nخداوند كفار را ذكر كرد و فرمان بقتل آنها داد ، سپس كسانى را ذكر كرد كه با مسلمانان عهد و پيمانى دارند و از كشتن آنها منع كرد ، سپس منافقان را ياد و حكم قتلشان را بيان كرد ، سپس در بارهء قتل مؤمن سخن گفت و بدنبال آن احكام قتل مؤمن از قبيل لزوم ديه و غير آن را بيان فرمود\r\n.\r\n\r\n","description":"","footnote":"","page_name":" 297 ","page_number":297},
  {"content":"\r\n\r\n\r\n[ سوره النساء ( 4 ) : آيات 93 تا 94 
  ]\r\nوَ مَنْ يَقْتُلْ مُؤْمِناً مُتَعَمِّداً فَجَزاؤُهُ جَهَنَّمُ خالِداً فِيها وَ غَضِبَ اللَّهُ عَلَيْهِ وَ لَعَنَهُ وَ أَعَدَّ لَهُ عَذاباً عَظِيماً ( 93 ) يا أَيُّهَا الَّذِينَ آمَنُوا إِذا ضَرَبْتُمْ فِي سَبِيلِ اللَّهِ فَتَبَيَّنُوا وَ لا تَقُولُوا لِمَنْ أَلْقى إِلَيْكُمُ السَّلامَ لَسْتَ مُؤْمِناً تَبْتَغُونَ عَرَضَ الْحَياةِ الدُّنْيا فَعِنْدَ اللَّهِ مَغانِمُ كَثِيرَةٌ كَذلِكَ كُنْتُمْ مِنْ قَبْلُ فَمَنَّ اللَّهُ عَلَيْكُمْ فَتَبَيَّنُوا إِنَّ اللَّهَ كانَ بِما تَعْمَلُونَ خَبِيراً ( 94 )\r\n« 1 »\r\n\r\nترجمه\r\nو كسى كه مومنى را عمداً بكشد ، جزايش جهنم و در آنجا مخد خواهد بود و - خداوند بر او غضب و لعنت مىكند و برايش عذابى بزرگ مهيا مىسازد .\r\nاى كسانى كه ايمان آورده‌ايد ، هنگامى كه در راه خدا به سفر جنگى مىرويد ، آرامش داشته باشيد و عجله مكنيد و به كسى كه بسوى شما سلام مىدهد ، مگوييد : مؤمن نيستى در حالى كه مال و منافع فناپذير دنيا را طلب مىكنيد زيرا نزد خداوند منافع و غنيمت‌هاى بسيار است . شما نيز از پيش مثل ايشان بوديد پس خداوند بر شما منت گذاشت پس دقت و تامل كنيد كه خداوند بكردار شما آگاه است .\r\n\r\n\r\n","description":"","footnote":"\r\n( 1 ) - آيهء 93 و 94 سوره چهار نساء جزء پنجم\r\n","page_name":" 298 ","page_number":298},
  {"content":"\r\n\r\n\r\nبيان آيهء 93\r\n\r\nشان نزول\r\nاين آيه در باره مقيس بن صبابه كنانى نازل شده است . وى برادر خود هشام را در طايفهء بنى النجار كشته يافت و جريان را بعرض پيامبر رسانيد پيامبر گرامى قيس بن هلال فهرى را با او فرستاد و بوسيلهء او براى طايفهء مذكور پيغام فرستاد كه اگر قاتل او را مىشناسند ، تسليم مقيس كنند تا از او انتقام بگيرد و اگر نمىشناسند ، خونبهاى او را بپردازند ، فهرى پيام را ابلاغ كرد و آنها خونبهاى مقتول را پرداختند . هنگامى كه با فهرى مراجعت مىكردند ، شيطان او را وسوسه كرد و به او گفت : كارى نكردى خونبهاى برادرت را گرفتى و اين ننگى است براى تو . اين شخص كه همراه تست بكش تا در برابر يك انسان انسانى كشته شده و خونبها هم براى تو سودى اضافى باشد از اينرو سنگى به او پرتاب كرد و او را بكشت و با حالت كفر به مكه رفت و چنين گفت :\r\n قتلت به فهرا و حملت عقله * سراه بنى النجار ارباب فارع \r\n فادركت ثارى و اضطجعت موسدا * و كنت الى الاوثان اول راجع \r\nيعنى در مقابل قتل برادرم قيس بن هلال فهرى را بكشتم و خونبهاى او را به گردن بزرگان طايفهء بنى النجار ، كه صاحبان حصارى محكم هستند بگذاردم بنا بر اين بخونم رسيدم و بر بسترم بيارميدم و اولين بازگردندهء بسوى بتها هستم .\r\nپيامبر فرمود : نه در حل او را ايمن خواهم گذاشت ، نه در حرم ، از اينرو وى در روز فتح مكه بقتل رسيد . اين مطلب را ضحاك و گروهى از مفسران روايت كرده‌اند\r\n\r\nمقصود\r\nخداوند متعال ، در آيه پيش قتل خطا و حكم آن را بيان فرمود ، در اين آيه ، حكم قتل عمد را بيان كرده ، مىفرمايد :\r\n\r\n","description":"","footnote":"","page_name":" 299 ","page_number":299},
  {"content":"\r\n\r\n وَ مَنْ يَقْتُلْ مُؤْمِناً مُتَعَمِّداً  : كسى كه مؤمنى را از روى قصد و علم به اينكه او - مومن و قتلش حرام و خونش مصون است ، بكشد . عكرمه و ابن جريج و جماعتى گويند يعنى مومنى را بكشد در حالى كه قتلش را حلال بشمارد ، برخى گفته‌اند : يعنى مومنى را بر دينش بكشد . اين معنى را عياش باسناد خود از امام صادق ع نقل كرده است .\r\n فَجَزاؤُهُ جَهَنَّمُ خالِداً فِيها  : كيفرش جهنم و در آنجا مخلد و جاودانى است .\r\n وَ غَضِبَ اللَّهُ عَلَيْهِ وَ لَعَنَهُ  : و خداوند بعنوان عقوبت ، او را از خير ، دور و مطرود مىسازد .\r\n وَ أَعَدَّ لَهُ عَذاباً عَظِيماً  : و براى او عذابى بزرگ ، مهيا كرده است .\r\n\r\nمعناى قتل عمد\r\nظاهراً معناى قتل عمد اين است كه انسان قصد كند قتل ديگرى را بوسيلهء چيزهايى كه عادة براى قتل به كار مىرود و او را بوسيله سلاح يا سم يا سوزانيدن يا غرق كردن يا بوسيلهء چند چوب و سنگ ، بكشد زيرا همهء اينها قتل عمدى است و موجب قصاص مىشود . ابراهيم و شافعى و اصحابش نيز بر همين عقيده‌اند . گروهى گويند :\r\nقتل عمد ، تنها بوسيلهء آهن صورت پذير است . سعيد بن مسيب و طاووس و ابو حنيفه و اصحابش نيز بر همين عقيده‌اند .\r\nاما قتل شبه عمد ، اين است كه با چوب يا چيز ديگر كه عادة براى كشتن به كار نمىروند و معمولا موجب مرگ افراد نمىشوند كسى را بزنند و بميرد . اين نوع قتل ، خونبهايى خشونت آميز دارد زيرا بر خلاف قتل خطا كه ديهء آن بر عاقلهء قاتل بود ، در اينجا ديه را از خود قاتل ، مىگيرند .\r\n\r\nكيفر قتل عمد\r\nدر اين آيه ، تهديدى بس شديد ، نسبت به كسى است كه مؤمنى را عمداً به قتل رساند . بمقتضاى اين آيهء شريفه ، قتل مؤمن حرام است و در بارهء آن سختگيرى مىشود .\r\nگروهى از تابعين گويند : آيهء ملايمت آميز :  إِنَّ اللَّهَ لا يَغْفِرُ أَنْ يُشْرَكَ بِهِ وَ يَغْفِرُ ما دُونَ ذلِكَ لِمَنْ يَشاءُ  ( سوره نساء آيه 48 ) بدنبال اين آيهء خشونت آميز :\r\n\r\n","description":"","footnote":"","page_name":" 300 ","page_number":300},
  {"content":"\r\n\r\n « وَ مَنْ يَقْتُلْ مُؤْمِناً مُتَعَمِّداً . . . »  نازل شده است .\r\nابو مجلز در بارهء  « فَجَزاؤُهُ جَهَنَّمُ خالِداً فِيها »  گويد : مقصود اين است كه اگر خداوند ، قاتل را مجازات كند ، مجازاتش خلود در جهنم مىباشد . از ابو صالح نيز همين طور روايت شده است . عياشى نيز به اسناد خود از امام صادق ( ع ) چنين نقل كرده است . از پيامبر گرامى ( ص ) نيز روايت شده است كه فرمود : « جزايش همان است ، اگر خداوند ، مجازاتش كند . ) عاصم بن ابى النجود از ابن عباس در بارهء .  « فَجَزاؤُهُ جَهَنَّمُ »  نقل كرده است كه وى گفت :\r\n( جزاى قاتل همين است ، خداوند اگر بخواهد عذابش كند و اگر بخواهد او را بيامرزد .\r\nاز ابو صالح و بكر بن عبد اللَّه روايت شده است كه : همانطورى كه انسان كسى را از مخالفت امر خود مىترساند و مىگويد : اگر مخالفت كردى ، جزايت ، كشتن و زدن است و اگر پس از مخالفت ، او را مجازات معاف داشت ، دروغى نگفته است ، آيه نيز چنين است .\r\nابو على جبايى اعتراض كرده است كه : آنچه انجام داده نشود ، كيفر شمرده نمىشود . مثلا هر گاه ، مزدورى مستحق اجرت باشد ، پولى كه نزد صاحب كار است ، پاداش عمل او شمرده نمىشود . لكن اين اعتراض بىجاست ، زيرا جزا عبارت از استحقاق شخص نسبت به آن است ، اعم از اينكه جزا بمرحلهء عمل برسد يا نرسد ، از اينرو گفته مىشود :\r\nجزاى نيكوكار ، نيكى و جزاى بدكار ، بدى است ، اگر چه نيكوكار و بدكارى معين نشده باشند . تا چه رسد به اينكه گفته شود كه جزاى نيكى و بدى بمرحله عمل رسيده يا نرسيده است و گفته مىشود كه براى قاتل ، اگر مرتكب قتل شود ، چنين جزايى است پس جهنم ، جزاى قتل است . علت اينكه به پول گفته نمىشود كه جزاى مزدور است ، بخاطر اينست كه مزدور ، پول معينى را در ذمه صاحب كار ، مستحق نيست ، بلكه پول كلى و نامعين ، مستحق است و صاحب كار مىتواند هر پولى كه بخواهد به او بدهد .\r\n\r\n","description":"","footnote":"","page_name":" 301 ","page_number":301},
  {"content":"\r\n\r\n\r\nخلود در جهنم و معاصى كبيره\r\nبرخى به اين آيه استدلال كرده‌اند به اينكه : شخصى كه مرتكب گناه كبيره شود ، ناگزير در جهنم ، مخلد خواهد بود . گوييم : ترديدى نيست كه شخصى كه هيچ ثوابى ندارد - يعنى كافر - و كسى كه مؤمنى را در حالى كه خونش را حلال مىشمارد يا بخاطر ايمانش ، بكشد در جهنم مخلد خواهد بود زيرا صفت آنهايى كه براى ابد در جهنم هستند ، همين است و مؤيد آن روايتى است كه در بارهء سبب نزول آيه ، ذكر شد و همچنين گفتار ائمه ( ع ) نيز مطلب را تاييد مىكند . سپس ما موافقت كرده‌ايم بر اينكه آيه مخصوص كسى است كه توبه نكند و تائب از عموم آيه خارج است . اما روايتى كه از ابن عباس نقل شده و ابن مسعود و زيد بن ثابت نيز همان عقيده‌اند كه « براى قاتل مؤمن ، توبه نيست ، مگر اينكه او را در حال شرك بكشد سپس اسلام آورد و توبه كند » بهتر اين است كه سخن ايشان را حمل كنيم بر اينكه نظرشان سختگيرى در بارهء قتل بوده است . چنان كه از سفيان ثورى روايت شده است كه از توبهء قاتل سؤال شد ، گفت : هر گاه از اهل علم سؤال كنند ، مىگويند : توبه ندارد . لكن هر گاه كسى مبتلا به قتل مؤمن شد ، به او مىگويند : توبه كن . واحدى از ابن عباس نقل مىكند كه مردى از او پرسيد : آيا قاتل مؤمن ، توبه دارد ؟ گفت : نه ، ديگرى از او سؤال كرد : قاتل مؤمن توبه دارد ؟ گفت آرى . علت اين اختلاف را از او پرسيدند .\r\nگفت : اولى مرتكب قتل نشده بود ، لذا به او گفتم : توبه ندارد و دومى مرتكب قتل شده بود ، لذا به او گفتم : توبه دارد تا اولى مرتكب قتل نشود و دومى به هلاكت نيفتد .\r\nاينكه برخى از اصحاب ما گفته‌اند : قاتل مؤمن ، توفيق توبه نمىيابد ، با گفتهء ما منافاتى ندارد ، زيرا اين قول اگر صحيح باشد ، معناى آن اين است كه قاتل توبه نمىكند . اما اگر توبه كند ، توبهء او قبول خواهد شد و چون آيه را مىتوان بوسيلهء توبه تخصيص داد ، جايز است كه بوسيلهء تفضل و عفو الهى نيز تخصيص يابد . واحدى روايت كرده است كه : عمر بن عبيد پيش ابو عمرو بن علا آمد و گفت : اى ابو عمرو ، آيا خداوند خلف وعده مىكند ؟ گفت : نه . سپس گفت : آيا خداوند نسبت بوعيد\r\n\r\n","description":"","footnote":"","page_name":" 302 ","page_number":302},
  {"content":"\r\n\r\nخود و عقابى كه در برابر گناهى تعيين كرده است ، مخالفت خواهد كرد ؟ ! ابو عمرو گفت : اى ابو عثمان ، به رمز كلام عرب وارد نيستى . وعد و وعيد با يكديگر فرق دارند .\r\nعرب هر گاه كيفر بدى را در مقابل عملى وعده كند ، سپس آن را بجا نياورد ، اين مخالفت را بزرگوارى و فضل مىداند . لكن اگر وعدهء پاداش خيرى بدهد ، سپس آن را بجا نياورد ، اين مخالفت را زشت مىشمارد . ابو عثمان گفت : اين مطلب را در كلام عرب به من نشان ده . ابو عمرو گفت :\r\n و انى ان اوعدته او وعدة * لمخلف ا يعادى و منجز موعدى \r\nيعنى اگر او را بترسانم يا وعده كنم ، هر آينه ترسانيدنم را خلف وعده‌ام را عملى مىكنم .\r\nدر دعايى كه به روايت صحيح از امام باقر ( ع ) و صادق ( ع ) نقل شده است ، چنين است :\r\n« يا من اذا وعد وفى و اذا توعد عفى »\r\nاى خدايى كه چون وعده كنى وفا كنى و چون بترسانى عفو كنى . اين نيز مؤيد آن چيزى است كه گذشت .\r\nچه خوب گفته است يحيى بن معاذ : وعد و وعيد هر دو حقند و وعد ، حق بندگان خداست كه ضمانت كرده است كه هر گاه كارى انجام دهند خداوند در برابر آن كار پاداشى به آنها عطا كند . بديهى است كه هيچكس وفا كننده‌تر از خدا بوعدهء خود نيست و وعيد حق خداوند بر بندگان است كه دستور داده : فلان كار را نكنيد كه عذابتان مىكنم . هر گاه بندگان آن كار را كردند ، اگر بخواهد كيفر مىكند و اگر بخواهد كيفر مىكند . زيرا حق اوست و براى پروردگار ما بهتر اين است كه عفو و كرم خود را شامل حال گنهكاران كند كه او آمرزنده و رحيم است .\r\nاسحاق بن ابراهيم روايت كرده است كه از قيس بن آنس شنيدم كه گفت : نزد عمرو بن عبيد در خانه‌اش بودم ، گفت ، روز قيامت مرا مىآورند و در برابر خداوند قرار مىدهند ، خداوند مىگويد : تو گفتى قاتل در آتش است ؟ پاسخ مىدهم : خودت گفتى :  « وَ مَنْ يَقْتُلْ مُؤْمِناً . . . »  من كه در آن خانه از همه كوچكتر بودم ، به او گفتم : اگر خداوند به تو بگويد : من گفته بودم :  « إِنَّ اللَّهَ لا يَغْفِرُ أَنْ يُشْرَكَ بِهِ وَ يَغْفِرُ \r\n\r\n","description":"","footnote":"","page_name":" 303 ","page_number":303},
  {"content":"\r\n\r\n ما دُونَ ذلِكَ لِمَنْ يَشاءُ »  ( سوره نساء آيه 48 يعنى خداوند شرك را نيامرزد و گناهان ديگر را نسبت به هر كه بخواهد ، مىآمرزد ) و تو از كجا دانستى كه من نمىخواهم قاتل را بيامرزم ؟\r\nسر چه پاسخ خداوند ، سى در سى ؟ . وى از عهدهء پاسخ من برنيامد\r\n\r\n","description":"","footnote":"","page_name":" 304 ","page_number":304},
  {"content":"\r\n\r\n\r\nبيان آيهء 94\r\n\r\nقرائت\r\nاهل كوفه ، بجز عاصم در هر دو مورد « فتثبتوا » و ديگران « فتبينوا » خوانده‌اند . ابو على گويد : وجه قرائت اول اين است كه تثبت بر خلاف اقدام و به معناى تانى و ملايمت است كه مناسب اين مورد مىباشد . وجه قرائت دوم اين است كه تبين گاهى از تثبت ، محكمتر است . چنان كه وارد شده : « التبين من اللَّه و العجلة من الشيطان » يعنى دقت در كارها از جانب خداوند و عجله از جانب شيطان است . در اين جمله ، تبين و عجله در مقابل يكديگر قرار گرفته‌اند و اين خود دليل اين است كه تبين و تثبت ، به يكديگر نزديك هستند . شاعر اين كلمه را به معناى توقف و زجر به كار برده است :\r\n ازيد مناة توعد يا بن تيم * تبين اين تاه بك الوعيد \r\nيعنى اى پسر تيم ، آيا زيد منات را بيم مىدهى ، توقف كن و ببين كه بيم دادن در كجا ترا گمراه كرده است ؟\r\nشاميان و اهل مدينه و حمزه و خلف « السلم » را بدون الف و ديگران « السلام » را به الف خوانده‌اند و از عاصم « السلم » بكسر سين روايت شده است .\r\nابو على گويد : قرائت « السلام » بنا به دو احتمال است : يكى اينكه به معناى تحيت و درود باشد . يعنى هر كس شما را به رسم مسلمانان تحيت گويد و سلام كند ، مگوييد :\r\nاز روى ترس است ، بلكه شمشير را از او بگردانيد . ديگر اينكه : به كسى كه با شما جنگ نمىكند مگوييد : مؤمن نيست . ابو الحسن گويد : وقتى كه گويند : « فلان سلام » منظور اين است كه با كسى آميزش ندارد و از مردم بر كنار است . و قرائت « السلم » به معناى انقياد و مسالمت است نسبت به مسلمانان . نظير :  « وَ أَلْقَوْا إِلَى اللَّهِ يَوْمَئِذٍ السَّلَمَ » \r\n\r\n","description":"","footnote":"","page_name":" 305 ","page_number":305},
  {"content":"\r\n\r\n( سوره نحل 87 يعنى در روز قيامت مردم تسليم فرمان خدايند ) . و قرائت « السلم » بكسر سين به معناى اسلام است يعنى با پذيرش اسلام ، دوست شما مىشود و با شما جنگ ندارد .\r\nبنا به روايتى كلمهء : « مؤمنا » بفتح ميم دوم قرائت شده و ابو القاسم بلخى روايت كرده است كه قرائت امام باقر ( ع ) اينطور بوده است و در اين صورت ، كلمه از امان خواهد بود . يعنى : « لا تقولوا لمن استسلم لكم لسنا نؤمنكم » به كسى كه در برابر شما از در مسالمت وارد مىشود ، مگوييد : ترا امان نمىدهيم .\r\n\r\nلغت\r\nعرض : همهء متاعهاى دنيوى ، عرضند . مىگويند : دنيا عرض حاضر است .\r\nهمچنين به هر چيزى كه درنگ آن كم است ، مىگويند : عرض است . عرضى كه بقول متكلمان ، در برابر جوهر قرار مىگيرد ، نيز به همين معنى است ، زيرا مقصود اين است كه امور عرضى مثل خود اجسام كه جوهرند ، دوام و بقا ندارند . عرض ، به معناى بيمارى يا . . . كه عارض انسان شود ، نيز به كار رود .\r\n\r\nاعراب\r\nتبتعون : حال از واو « تقولوا » كذلك : در محل نصب و خبر « كنتم »\r\n\r\nشان نزول\r\nسدى گويد : اين آيه در بارهء اسامة بن زيد و ياران او كه به فرمان پيامبر به جنگى رفته بودند ، نازل شده است . اينان به مردى مسلمان كه گوسفندان خود را به طرف كوهى مىبرد برخورد كردند . وى ايشان را مخاطب ساخته بگفت : « السلام عليكم ، لا إله الا اللَّه محمد رسول اللَّه » لكن اسامه او را بكشت و گوسفندانش را با خود آوردند . ابن عباس و قتاده گويند : هنگامى كه اين آيه نازل شد ، اسامه سوگند ياد كرد كه هر كس را كه « لا إله الا اللَّه » بگويد ، نكشد و هنگامى كه از كمك على تخلف كرد ، همين موضوع را بهانه و عذر خود قرار داد ، اگر چه اين عذر ، از او قبول نمىشد زيرا اطاعت امام\r\n\r\n","description":"","footnote":"","page_name":" 306 ","page_number":306},
  {"content":"\r\n\r\nواجب است و بايد با سركشانى كه با على ع جنگ مىكردند ، جنگيد ، بخصوص كه او از پيامبر گرامى شنيده بود كه به على ع فرمود : يا على ، جنگ تو جنگ من و صلح تو صلح من است » واقدى و محمد بن اسحاق بن يسار از ابن عمر و ابن مسعود و ابو حَدْرَدْ روايت كرده‌اند كه : اين آيه در بارهء محلم بن جثامه ليثى نازل گرديده است . وى از جانب پيامبر ماموريت جنگى داشت ، در اين ماموريت ، با عامر بن اضبط اشجعى كه از سابق با يكديگر عداوت داشتند ، ملاقات كرد . عامر به او سلام مسلمانى داد ولى محلم او را آماج تير قرار داد و بكشت . هنگامى كه خدمت پيامبر آمد ، درخواست كرد كه برايش طلب آمرزش كند . پيامبر ص فرمود : « خدا ترا نيامرزاد » او با چشم گريان بيرون رفت و پس از هفت روز درگذشت . او را دفن كردند ولى زمين از قبول جسد بيجان او خوددارى كرد . چون خبر به پيامبر رسيد ، فرمود : زمين جسد بيجان اشخاص بدتر و پليدتر از محلم را هم مىپذيرد ، لكن خداوند خواسته است كه حرمت شما را تعظيم كند . سپس جسد وى را در شكاف كوهى افكندند و بر آن سنگ ريختند .\r\nسعيد بن جبير گويد : ماموريت جنگى با مقداد و ابن زيد گويد با ابو الدرداء بوده است .\r\n\r\nمقصود\r\nاز آنجا كه خداوند انواع قتل و احكام آن را بيان كرد ، در اين آيهء شريفه ، دستور به آرامش و عجله نكردن در كار قتل مىدهد تا مسلمان كارى نكند كه بدنبال آن دچار پشيمانى و حسرت گردد . از اينرو مىفرمايد :\r\n يا أَيُّهَا الَّذِينَ آمَنُوا إِذا ضَرَبْتُمْ فِي سَبِيلِ اللَّهِ فَتَبَيَّنُوا  : اى مردم مؤمن ، هنگامى كه در راه خدا به سفر جنگى و ماموريتهاى دفاعى مىرويد ، ميان كافر و مؤمن تميز بدهيد و فرق بگذاريد ، توقف كنيد و صبر كنيد تا اشخاص مستحق قتل را بشناسيد و بى جهت خون مردم را نريزيد . معناهاى « تبينوا » و « تثبتوا » به يكديگر نزديكند و مقصود اين است كه در كار قتل كسى كه به شما سلام مىدهد و اظهار مسلمانى مىكند ، به گمان اينكه\r\n\r\n","description":"","footnote":"","page_name":" 307 ","page_number":307},
  {"content":"\r\n\r\nدروغ گويد و اظهارش از روى حقيقت نيست ، عجله مكنيد .\r\n وَ لا تَقُولُوا لِمَنْ أَلْقى إِلَيْكُمُ السَّلامَ لَسْتَ مُؤْمِناً  : به كسى كه شما را به تحيت اهل اسلام سلام دهد يا بدليل اينكه پيرو كيش شماست ، با شما مسالمت كند ، مگوييد : ايمانت دروغين است و اسلام تو از روى ترس از كشته شدن است . يا اينكه مگوييد : در امان نيستى .\r\n تَبْتَغُونَ عَرَضَ الْحَياةِ الدُّنْيا  : و مقصود شما از اين واكنش ، طلب غنيمت و مال و متاع زندگى دنياست كه بقا و دوامى ندارد .\r\n فَعِنْدَ اللَّهِ مَغانِمُ كَثِيرَةٌ  : و اگر خداوند را اطاعت كنيد و امر او را گردن نهيد ، از قدرت او نعمتها و روزيهاى بيشترى مىتوان اميد و انتظار داشت . و برخى گفته‌اند :\r\nيعنى اگر از كشتن مؤمن ، خوددارى كنيد ، پيش خداوند پاداشهاى بسيارى براى شما ذخيره شده است .\r\n كَذلِكَ كُنْتُمْ مِنْ قَبْلُ  : در بارهء معناى اين جمله اختلاف شده است : سعيد بن جبير گويد : يعنى همانطورى كه اين مؤمن مقتول ايمان خود را از مردم خود پوشيده مىداشت براى اينكه از ايشان به او صدمه و آسيبى نرسد ، شما نيز سابقاً دين خود را از مردم خود مخفى مىداشتيد كه مبادا به شما صدمه‌اى برسانند .\r\nابن زيد و جبايى گويند : يعنى همانطورى كه اين مقتول كافر بود و خداوند او را هدايت كرد ، شما نيز كافر بوديد و بوسيلهء خداوند متعال هدايت شديد .\r\nمغربى گويد : يعنى شما نيز خوار و تنها بوديد و هر گاه تنها بجايى مىرفتيد ، مىترسيديد كه گرفتار دست دشمنان گرديد .\r\n فَمَنَّ اللَّهُ عَلَيْكُمْ  : در اين باره دو قول است : 1 - خداوند بر شما منت گذاشت بوسيلهء اينكه دين خود را ظاهر كرد و اهل دين را عزت بخشيد و شما دين خود را پس از مدتها كتمان و خفا ، ظاهر كرديد . اين قول از سعيد بن جبير است 2 - يعنى خداوند توبهء شما را پذيرفت .\r\n فَتَبَيَّنُوا  : مجدداً اين لفظ را تكرار مىكند و منظور اين است كه پس از طولانى\r\n\r\n","description":"","footnote":"","page_name":" 308 ","page_number":308},
  {"content":"\r\n\r\nشدن سخن ، مطلب را با تاكيد بيان دارد . برخى گفته‌اند : « اولى يعنى حال شخصى كه به شما سلام مىدهد ، تحقيق و بررسى كنيد و دومى يعنى اين فوايد را پيش خود بسنجيد و بشناسيد و در صدد تحصيل آنها برآييد .\r\n إِنَّ اللَّهَ كانَ بِما تَعْمَلُونَ خَبِيراً  : خداوند همواره بكردار شما پيش از آنكه انجام دهيد ، دانا بوده است\r\n.\r\n\r\n","description":"","footnote":"","page_name":" 309 ","page_number":309},
  {"content":"\r\n\r\n\r\n[ سوره النساء ( 4 ) : آيات 95 تا 96 
  ]\r\nلا يَسْتَوِي الْقاعِدُونَ مِنَ الْمُؤْمِنِينَ غَيْرُ أُولِي الضَّرَرِ وَ الْمُجاهِدُونَ فِي سَبِيلِ اللَّهِ بِأَمْوالِهِمْ وَ أَنْفُسِهِمْ فَضَّلَ اللَّهُ الْمُجاهِدِينَ بِأَمْوالِهِمْ وَ أَنْفُسِهِمْ عَلَى الْقاعِدِينَ دَرَجَةً وَ كُلاًّ وَعَدَ اللَّهُ الْحُسْنى وَ فَضَّلَ اللَّهُ الْمُجاهِدِينَ عَلَى الْقاعِدِينَ أَجْراً عَظِيماً ( 95 ) دَرَجاتٍ مِنْهُ وَ مَغْفِرَةً وَ رَحْمَةً وَ كانَ اللَّهُ غَفُوراً رَحِيماً ( 96 )\r\n« 1 »\r\n\r\nترجمه\r\nمؤمنان سالم و غير معذورى كه از جنگ تخلف مىكنند با مؤمنانى كه در راه - خدا بمال و جان ، جهاد مىكنند ، برابر نيستند . خداوند كسانى را كه بمال و جان جهاد مىكنند از حيث منزلت و مقام بر تخلف كنندگان برترى داده است و هر كدام را وعدهء نيكى داده و جهاد كنندگان را بر تخلف كنندگان با اجرى عظيم و درجات آخرت و آمرزش و رحمت برترى داده است و خداوند آمرزگار و رحيم است .\r\n\r\n\r\n","description":"","footnote":"\r\n( 1 ) - سورهء نساء آيهء 95 و 96 جزء پنجم سوره چهارم\r\n","page_name":" 310 ","page_number":310},
  {"content":"\r\n\r\n\r\nبيان آيهء 95 و 96\r\n\r\nقرائت\r\nاهل مدينه و شام و كسايى و خلف « غير اولى الضرر » به نصب « غير » و - ديگران به رفع قرائت كرده‌اند . رفع بنا بر اين است كه صفت « القاعدون » باشد .\r\nچنان كه عقيده سيبويه است و در مورد :  « غَيْرِ الْمَغْضُوبِ عَلَيْهِمْ . »  نيز گفته است :\r\nصفت براى « الذين » مىباشد . نظير شعر لبيد .\r\n و اذا جوزيت قرضاً فاجزه * انما يجزى الفتى غير الجمل \r\nيعنى : هنگامى كه قرضى به تو داده شد يا كار نيكى در بارهء تو انجام دادند ، تو هم جبران كن . جوانمردان جبران كار نيكو مىكنند ، نه شتران . ( در اين بيت « غير » صفت براى « الفتى » است ) بنا بر اين معناى آيه اين است : « تخلف كنندگان از جنگ كه مرضى و مانعى ندارند با جهاد كنندگان برابر نيستند » و اما نصب « غير » بنا بر اين است كه استثناى از « القاعدون » باشد و « يستوى » از افعالى است كه احتياج به دو فاعل يا بيشتر دارد ، بنا بر اين معناى آيه اين است : « تخلف كنندگان از جنگ با جهاد كنندگان برابر نيستند مگر آنان كه دچار مرض و ضررى باشند » . زجاج گويد : ممكن است « غير » حال باشد . و معناى آيه اين است : « تخلف كنندگان از جنگ در حالى كه تندرست هستند ، با جهاد كنندگان برابر نيستند . نظير : « جاءني زيد غير مريض » يعنى زيد در حالى كه سالم بود ، پيش من آمد . ممكن است « غير » را مجرور كنيم تا صفت براى « المؤمنين » باشد . لكن قرائت نشده است .\r\n\r\nلغت\r\nضرر : نقصان ، هر چيزى كه براى انسان كمبودى بوجود آورد ، مثل : كورى ، بيمارى و علت ،\r\n\r\n","description":"","footnote":"","page_name":" 311 ","page_number":311},
  {"content":"\r\n\r\nدرجه : منزلت و مقام و ادراج : درجه درجه پيمودن .\r\n\r\nاعراب\r\nدرجة . منصوب است بنا بر اين كه اسمى باشد جانشين مصدر يعنى : « فضل اللَّه المجاهدين . . . تفضيلا بدرجة » درجات : در محل نصب و بدل است از :  « أَجْراً عَظِيماً »  و در حقيقت معناى « اجر عظيم » را تفسير مىكند . يعنى : خداوند مجاهدان را بدرجات و آمرزش و رحمت برترى بخشيده است ، ممكن است نصب آن بخاطر تاكيد بودن براى  « أَجْراً عَظِيماً »  باشد ، زيرا « اجر عظيم » همان بالا رفتن درجات و آمرزش و رحمت است . مثل :\r\n« لك علىّ الف درهم عرفاً » كه كلمهء « عرفاً » تاكيد جمله است زيرا لك على الف درهم خود اعتراف است به اينكه : تو هزار درهم از من مىخواهى . گويى گفته است : « اعرفها عرفا » يعنى اعتراف مىكنم به اينكه ترا بر من هزار درهم است ، اعتراف مىكنم . و در مورد آيه ، مثل اينكه گفته شده است : غفر اللَّه لهم مغفرة و آجرهم اجرا عظيما يعنى خداوند بطور حتم آنها را مىآمرزد و به آنها پاداشى بزرگ مىدهد ، زيرا در  « أَجْراً عَظِيماً »  معناى آمرزش و رحم و تفضل موجود است .\r\n\r\nشان نزول\r\nاين آيه در بارهء كعب بن مالك ، از طايفهء بنى سلمه و مرارة بن ربيع از طايفهء بنى عمرو بن عوف و هلال بن اميه از طايفهء بنى واقف ، كه در جنگ تبوك از حركت با پيامبر گرامى اسلام ، متخلف شدند ، نازل گرديد و خداوند ، عبد اللَّه بن ام مكتوم را كه نابينا بود ، معذور دانست و آن عده را كه سالم بودند ملامت كرد ، اين مطلب را ابو حمزهء ثمالى در تفسير خود روايت كرده است .\r\nزيد بن ثابت گويد : من خدمت پيامبر بودم كه آيه به اين صورت نازل گرديد :\r\n« لا يستوى القاعدون من المؤمنين غير اولى الضرر و المجاهدون فى سبيل اللَّه » و كلمهء اولى الضرر در آن نبود . عبد اللَّه بن ام مكتوم گفت : من نابينايم ، چگونه جنگ كنم ؟ در اين موقع حالت خلسهء وحى به پيامبر دست داد ، سپس به حال عادى برگشت و فرمود بنويس :\r\n\r\n","description":"","footnote":"","page_name":" 312 ","page_number":312},
  {"content":"\r\n\r\n« لا يستوى القاعدون غير اولى الضرر » و من نوشتم .\r\n\r\nمقصود\r\nاز آنجا كه خداوند ، تشويق به جهاد كرده بود ، در اين آيه فضيلت و ثواب آن را شرح داده ، و فرمود :\r\n لا يَسْتَوِي الْقاعِدُونَ مِنَ الْمُؤْمِنِينَ  : مردم مؤمنى كه از حضور در ميدان جنگ ، سر باز مىزنند و آنهايى كه از بستر نرم و آسايش چشم پوشيده ، سختيهاى جنگ و دشواريهاى برخورد با دشمن را تحمل مىكنند ، معادل نيستند .\r\n غَيْرُ أُولِي الضَّرَرِ  : مگر آنها كه دچار كورى و بيمارى و عوارض ديگرى هستند كه نمىتوانند بميدان جنگ ، روند .\r\n وَ الْمُجاهِدُونَ فِي سَبِيلِ اللَّهِ  : و آنان كه در راه دين خدا جهاد مىكنند كه سخن خداوند برترى پيدا كند و قدرت و توان خود را در راه جنگ با دشمنان خدا و عظمت يافتن دين . به كار مىاندازند .\r\n بِأَمْوالِهِمْ وَ أَنْفُسِهِمْ  : مال را براى سستى نيرنگ دشمنان ، صرف مىكنند و خويشتن را رودرروى دشمن قرار مىدهند .\r\n فَضَّلَ اللَّهُ الْمُجاهِدِينَ بِأَمْوالِهِمْ وَ أَنْفُسِهِمْ عَلَى الْقاعِدِينَ دَرَجَةً  : خداوند فضيلت و منزلت جهاد كنندگان را بر تخلف كنندگان ، برترى داده است .\r\n وَ كُلًّا وَعَدَ اللَّهُ الْحُسْنى  : قتاده و ديگر مفسران گويند : يعنى خداوند بهر دو گروه - جهاد كنندگان و تخلف كنندگان - وعدهء بهشت داده است .\r\nبنا بر اين آيه دلالت دارد بر اينكه : جهاد واجب كفايى است زيرا اگر واجب عينى بود ، آنان كه بدون عذر ، تخلف كرده‌اند ، سزاوار پاداشى نبودند . مقاتل گويد : منظور از « كل » جهاد كنندگان و تخلف كنندگانى است كه عذرى دارند و نمى - توانند در جنگ ، شركت جويند .\r\n  وَ فَضَّلَ اللَّهُ الْمُجاهِدِينَ عَلَى الْقاعِدِينَ أَجْراً عَظِيماً ، دَرَجاتٍ مِنْهُ   : خداوند جهاد كنندگان را بر تخلف كنندگان بى عذر ، با پاداشى عظيم و منزلتهاى كرامت كه برخى\r\n\r\n","description":"","footnote":"","page_name":" 313 ","page_number":313},
  {"content":"\r\n\r\nبر برخى ، برترى دارند ، فضيلت بخشيده است . قتاده گويد منظور درجات اعمال است ، چنان كه گفته مىشود ، اسلام ، درجه‌اى است ، فقه ، درجه‌اى است ، هجرت ، درجه است ، جهاد در هجرت ، درجه‌اى است و كشته شدن در راه هجرت ، نيز درجه‌ايست .\r\nعبد اللَّه بن زيد گويد : مقصود ، درجات نه‌گانه‌اى است كه در سورهء برائت آمده است :\r\n  « ذلِكَ بِأَنَّهُمْ لا يُصِيبُهُمْ ظَمَأٌ وَ لا نَصَبٌ وَ لا مَخْمَصَةٌ فِي سَبِيلِ اللَّهِ وَ لا يَطَؤُنَ مَوْطِئاً يَغِيظُ الْكُفَّارَ وَ لا يَنالُونَ مِنْ عَدُوٍّ نَيْلًا إِلَّا كُتِبَ لَهُمْ بِهِ عَمَلٌ صالِحٌ إِنَّ اللَّهَ لا يُضِيعُ أَجْرَ الْمُحْسِنِينَ - وَ لا يُنْفِقُونَ نَفَقَةً صَغِيرَةً وَ لا كَبِيرَةً وَ لا يَقْطَعُونَ وادِياً إِلَّا كُتِبَ لَهُمْ لِيَجْزِيَهُمُ اللَّهُ أَحْسَنَ ما كانُوا يَعْمَلُونَ »   ( سوره توبه 120 و 121 يعنى در راه خدا تشنگى و رنج و گرسنگى به آنها نمىرسد و در جايى كه كافران را بخشم آورد ، قدم نمىگذارند و به دشمنى دستبردى نمىزنند ، مگر آنكه بعوض آن براى ايشان عمل شايسته‌اى نوشته شود كه خداوند اجر نيكوكاران را ضايع نمىسازد ، هيچ خرجى كوچك يا بزرگ نكنند و هيچ واديى را نپيمايند مگر اينكه براى آنها نوشتهء شود تا خدا بهتر از آنچه عمل مىكرده‌اند ، ايشان را پاداش دهد .\r\n وَ مَغْفِرَةً وَ رَحْمَةً  : بيان اين است كه نعمت آخرت ، خالص بوده ، هيچگونه غم و ناراحتى بدان آميخته نيست ، بلكه خداوند گناهان را كه موجب ناراحتى هستند .\r\nآمرزيده ، با دادن نعمتها و كرامتها ، بندگان مجاهد را مورد رحم و محبت خويش قرار مىدهد .\r\n وَ كانَ اللَّهُ غَفُوراً رَحِيماً  ، خداوند همواره نسبت به بندگان خود ، آمرزگار بوده نسبت به ايشان رحم و تفضل دارد .\r\nپرسش چرا در ابتداى آيه ، فرمود : خداوند جهاد كنندگان را كه به مال و جان خود جهاد مىكنند ، بر تخلف كنندگان بدون عذر ، بيك درجه ، برترى داده است و در آخر آيه فرمود : خداوند جهاد كنندگان را با اجرى عظيم و درجاتى برترى داده است ؟ آيا اينها متناقض نيستند ،\r\n\r\n","description":"","footnote":"","page_name":" 314 ","page_number":314},
  {"content":"\r\n\r\nپاسخ 1 - اينها متناقض نيستند ! زيرا در اول آيه جهاد كنندگان را بيك درجه بر تخلف كنندگان معذور ، برترى مىدهد و در آخر آيه ، جهاد كنندگان را بر تخلف كنندگان غير معذور . به چند درجه برترى مىدهد كه « كلا وعد اللَّه الحسنى » دلالت دارد بر اينكه تخلف كنندگان عاصى نيستند . بلكه فقط كار بهتر را تر كرده‌اند .\r\n2 - ابو على جبايى گويد : منظور از درجه ، در قسمت اول ، علو منزلت و برترى قدر است ولى خواهد ايشان را ستايش كند ، چنانكى مىگويند : فلان كس درجه‌اش پيش خليفه بالاتر از فلان شخص است ، يعنى مقامش بالاتر است . لكن منظور از - درجات ، در قسمت دوم ، درجات بهشت است كه مقام مؤمنان بواسطهء آن اختلاف يافته ، هر كس بر طبق استحقاق خود مقامى بالاتر يا پايينتر دارد .\r\n3 - مغربى گويد : در آيه لفظ تفضيل ، تكرار شده است زيرا تفضيل نخست ، منظور برترى در دنياست و تفضيل دوم ، منظور برترى در آخرت است . در حديث آمده است كه : « خداوند جهاد كنندگان را بر تخلف كنندگان ، هفتاد درجه فضيلت داده و فاصلهء هر درجه‌اى هفتاد سال راهپيمايى اسب نيرومند و تندرو است » « 1 »\r\n\r\n\r\n","description":"","footnote":"\r\n( 1 ) - در متن حديث است : « سبعين خريفا » لفظ خريف به معناى فصل پائيز است . لكن به سال و چهل سال و هزار سال نيز معنى شده است . رك : مجمع البحرين ذيل كلمهء خريف .\r\n","page_name":" 315 ","page_number":315},
  {"content":"\r\n\r\n\r\nفهرست جلد پنجم ترجمهء تفسير مجمع البيان\r\nموضوع صفحه سورهء نساء فضيلت اين سوره مباركه 4 تعداد آيات . . . . 4 آيهء 1 ترجمه و تفسير آن 5 لغت و مقصود « تفسير » 6 بررسى اجمالى در بارهء تقوى 6 نفس واحده چيست ؟ 7 گفتار امام باقر ( ع ) در بارهء صله رحم 8 اقسام صلهء رحم و روايت اصبغ بن نباته از امير المؤمنين ( ع ) . . . 8 آيهء 2 و ترجمه آن 9 بيان آيهء 2 مقصود و لغت 10 بحثى در بارهء ايتام 11 آيهء 3 و 4 و ترجمه آن 13 بيان آيه 3 14 قرائت ، لغت ، 14 اعراب 15 شان نزول و نظم 16 مقصود « تفسير » 18 نحله چيست ؟ 20 آيهء 5 و ترجمه آن 22 بيان آيهء 5 و مقصود 23 سفيه چه كسى است ؟ 23 اقسام سفيهان 24 آيهء 6 و ترجمه آن 26 بيان آيهء 6 لغت و مقصود 27 معنى « رشد » 28 آيهء 7 - 8 و ترجمهء آنها 31 بيان آيهء 7 - لغت ، اعراب ، مقصود 32 شأن نزول 32 دلالت آيه . . . . و 33 بحثى در باره عول و تعصيب گفتار شهيد ثانى در باره « عول » 34 بيان آيهء 8 و مقصود « تفسير » 35 اولوا القربى كيانند ؟ 35 آيهء 9 - 10 و ترجمه آنها 37 بيان آيهء 9 38 قرائت ، لغت ، اعراب ، مقصود « تفسير » 38 قول « سديد » چيست ؟ 40 آيهء 11 و ترجمهء آن 42 بيان آيهء 11 43 قرائت ، اعراب 33 شأن نزول ، مقصود « تفسير » 44\r\n\r\n","description":"","footnote":"","page_name":" 316 ","page_number":316},
  {"content":"\r\n\r\nاولويت اولو الارحام نسبت به يكديگر 47 آيه 12 و ترجمه آن 51 بيان آيهء 12 52 قرائت ، لغت 52 اعراب ، مقصود « تفسير » 53 معناى كلاله چيست ؟ 54 در مورد تعيين سهام وارثان 56 وارثان بر سه دسته‌اند 57 ميراث از دو راه صورت مىگيرد ( نسبى و سببى ) 57 وارثانى كه از ارث ممنوع هستند كيانند ؟ - 57 آيهء 13 - 14 و ترجمهء آنان 60 بيان آيهء 13 - 14 61 لغت ، اعراب 61 مقصود « تفسير » 62 آيهء 15 - 16 و ترجمه آنها 64 بيان آيهء 15 - 16 65 قرائت ، لغت 65 مقصود « تفسير » 66 آيهء 17 - 18 و ترجمه آنها 69 بيان آيهء 17 - 18 70 لغت ، اعراب 70 مقصود « تفسير » 70 آيهء 19 و ترجمه آن 75 بيان آيه فوق 76 قرائت ، لغت ، اعراب ، 76 شأن نزول 77 مقصود « تفسير » 77 آيهء 20 - 21 و ترجمه آن 80 بيان 20 - 21 81 لغت ، اعراب ، مقصود « تفسير » 81 منظور از ميثاق غليظ چيست ؟ 83 آيهء 22 و ترجمه آن 84 بيان آيه 22 لغت ، اعراب 85 شأن نزول و مقصود « تفسير » 84 ازدواج جايز و غير جايز 87 آيهء 23 و ترجمه آن 90 بيان آيهء 23 لغت ، مقصود ( تفسير ) 91 ازدواج‌هاى ممنوع 92 آيهء 24 و ترجمهء آن 97 بيان آيهء 24 قرائت ، لغت ، اعراب 98 مقصود « تفسير » 99 گفتارى در باره « متعه زنان و متعه حج - 101 و 102 آيهء 25 و ترجمهء آن 104 بيان آيه 25 لغت 105 مقصود « تفسير » 106 آيه 26 و 27 و 28 - اعراب ، مقصود - « تفسير » 110 آيه 29 - 30 و ترجمه آنان 113 بيان آيهء 29 - 30 قرائت ، مقصود « تفسير » 114 آيه 31 و ترجمه آن بيان آيهء 31 قرائت ، لغت ، مقصود « تفسير » 118\r\n\r\n","description":"","footnote":"","page_name":" 317 ","page_number":317},
  {"content":"\r\n\r\nگفتار سعيد بن جبير در باره گناه كبيره 119 بررسى گناهان كبيره 120 آيهء 32 - 33 و ترجمه آنها 124 بيان آيهء 32 ، قرائت ، لغت 125 شأن نزول ، مقصود ، « تفسير » 125 بيان آيه 33 قرائت ، لغت ، 127 اعراب ، مقصود ، « تفسير » 129 آيهء 34 و ترجمه آن 132 بيان آيهء 34 قرائت ، لغت 133 اعراب ، شأن نزول ، مقصود « تفسير » 134 آيه 35 - 36 و ترجمه آن 135 بيان آيه 35 لغت ، اعراب ، مقصود « تفسير » 138 لغت ، اعراب و تفسير آيه 36 آيهء 37 - 38 - 39 و ترجمه آن 144 بيان آيهء 37 قرائت ، لغت ، اعراب 145 بيان آيهء 38 - 39 لغت اعراب مقصود ( تفسير ) 147 آيه 40 - 41 - 42 و ترجمه آنها 149 بيان آيهء 40 قرائت ، لغت ، اعراب 150 مقصود « تفسير » 151 بيان آيهء 41 - 42 قرائت ، اعراب 152 مقصود « تفسير » 153 آيه 43 و ترجمه آن 157 بيان آيهء 43 ، قرائت ، لغت 158 اعراب 159 مقصود « تفسير » 160 آيهء 44 - 45 و ترجمه آنها 165 بيان آيهء 44 - 45 لغت اعراب مقصود ( تفسير ) 166 آيهء 46 و ترجمه آن 168 بيان آيه 46 لغت ، اعراب 169 مقصود « تفسير » 171 آيهء 47 - 48 و ترجمه آنها 173 بيان آيهء 47 لغت ، مقصود « تفسير » 174 بيان آيهء 48 لغت ، اعراب ، شأن نزول 178 مقصود « تفسير » آيهء 49 - 50 - 51 - 52 و ترجمه آنها 181 بيان آيهء 49 - 50 لغت ، اعراب ، شأن نزول 182 مقصود « تفسير » 183 بيان آيهء 51 - 52 لغت ، اعراب ، شأن نزول 185 مقصود « تفسير » 186 آيه 53 - 54 - 55 و ترجمه آنها 188 بيان آيهء 53 - 54 - 55 لغت ، اعراب 189 مقصود « تفسير » 190 آيهء 56 - 57 و ترجمه آن 193 بيان آيهء 56 - 57 لغت و مقصود « تفسير - 194 آيهء 58 - 59 و ترجمه آنها 197 بيان آيهء 58 قرائت ، اعراب ، مقصود « تفسير » 198 بيان آيهء 59 مقصود « تفسير » 201 اولى الامر كيانند ؟ 202 آيهء 60 - 61 ترجمه آنها 204 شأن نزول ، مقصود « تفسير » 206\r\n\r\n","description":"","footnote":"","page_name":" 318 ","page_number":318},
  {"content":"\r\n\r\nآيهء 62 - 63 و ترجمه آنها 208 بيان آيهء 62 و 63 لغت ، اعراب ، مقصود « تفسير » 209 دلالت آيه 210 آيهء 64 - 65 و ترجمه آنها 212 بيان آيهء 64 - اعراب ، مقصود « تفسير » 213 بيان آيهء 65 لغت ، اعراب ، شأن نزول - 216 مقصود « تفسير » 217 آيهء 76 - 67 - 68 و ترجمه آنها 219 بيان آيهء 66 - 67 - 68 قرائت ، اعراب 220 مقصود « تفسير » 221 آيهء 69 - 70 - 71 و ترجمه آنها 224 بيان آيهء 69 - 70 - لغت 225 اعراب و شأن نزول 226 مقصود « تفسير » 327 صالحين چه كسانى هستند ؟ 228 بيان آيهء 71 لغت ، اعراب ، مقصود « تفسير » 225 معناى سريّه 230 آيهء 72 - 73 - 74 و ترجمه آنها 231 بيان آيهء 72 - 73 قرائت ، لغت ، اعراب 232 شأن نزول ، مقصود « تفسير » 233 گفتار امام صادق ( ع ) 234 بيان آيهء 74 لغت ، اعراب ، مقصود « تفسير » 236 آيهء 75 - 76 و ترجمه آنها 338 بيان آيهء 75 لغت ، اعراب ، مقصود « تفسير » 339 ارزش دعا 240 بيان آيهء 76 لغت ، مقصود « تفسير » 241 آيهء 77 و ترجمه آن 243 بيان آيهء 77 قرائت اعراب ، شأن نزول 244 مقصود « تفسير » 244 معناى « خشيه » 245 آيهء 78 - 79 و ترجمه آنها 246 بيان آيهء 78 قرائت ، لغت ، اعراب 247 مقصود « تفسير » 248 تفسير « حسنه و سيئه » 249 بيان آيهء 79 اعراب ، مقصود ، « تفسير » 251 آيهء 80 - 81 و ترجمه آنها 253 بيان آيهء 80 - 81 قرائت ، لغت ، اعراب 254 مقصود « تفسير » 255 آيهء 82 - 83 و ترجمه آنها 257 بيان آيهء 82 - 83 لغت ، مقصود « تفسير » 258 گفتار مؤلف در باره « حشويه » 260 اختلاف در بارهء اولوا الارحام 264 اقوال 265 نظم آيه 266 آيهء 84 - 85 و ترجمه آنها 267 بيان آيه 84 لغت ، مقصود « تفسير » 268 داستان 269 بيان آيهء 85 لغت 270 شفاعت پيامبر 270 نظم آيه 272 آيه 86 - 87 و ترجمه آنها 273\r\n\r\n","description":"","footnote":"","page_name":" 319 ","page_number":319},
  {"content":"\r\n\r\nبيان آيه 86 لغت ، مقصود ( تفسير ) 274 دلالت آيه 275 نظم آيه 276 بيان آيه 77 - اعراب مقصود « تفسير - و نظم آيه 277 آيه 88 - 89 و ترجمه آنان 278 بيان آيه 88 لغت ، اعراب ، شأن نزول 279 مقصود ( تفسير ) 280 بيان آيه 89 مقصود « تفسير » 282 آيه 90 و ترجمه آن 283 بيان آيه 90 لغت ، اعراب مقصود « تفسير » 284 هم پيمانهاى مسلمين 285 آيه 91 و ترجمه آن 288 بيان آيه 99 - شأن نزول ، مقصود - « تفسير » 289 آيهء 92 و ترجمه آن 291 بيان آيه 92 - لغت ، اعراب 292 شأن نزول - مقصود « تفسير » 293 صفت مقتول 295 مقدار ديه 296 نظم آيه 297 آيه 93 - 94 و ترجمه آنان 298 بيان آيه 93 - شأن نزول و مقصود « تفسير » 299 معناى قتل عمد 300 كيفر قتل عمد 300 بيان آيه 94 - قرائت 305 لغت ، اعراب ، شأن نزول 306 مقصود « تفسير » 307 آيه 95 - 96 و ترجمه آنها 310 بيان آيه 95 و 46 قرائت ، لغت 311 اعراب و شأن نزول 312 مقصود « تفسير » 313 پرسش 314 پاسخ 315 صفحه 32 سطر 7 نصيباً صحيح است صفحه 135 سطر اول بينهما صحيح است صفحه 135 سطر 12 للغيب صحيح است صفحه 140 بيان آيهء 36 صحيح است صفحه 141 سطر 13 تفسير آيه 36 صحيح است صفحه 181 سطر 4 عمل صحيح است صفحه 181 سطر 13 بمعنا صحيح است\r\n\r\n\r\n","description":"","footnote":"","page_name":" 320 ","page_number":320}
  ]