[
  {"content":"\r\n\r\nوقايع اتفاقيه\r\nمجموعه\r\nگزارشهاى خفيه نويسان انگليس\r\nدر ولايات جنوبى ايران از سال 1291 تا 1322 قمرى\r\nبه كوشش\r\nسعيدى سيرجانى\r\nنشر آسيم\r\nتهران ، 1383\r\n\r\n","description":"","footnote":"","page_name":" شناسنامه 1 ","page_number":1},
  {"content":"\r\n\r\nسعيدى سيرجانى ، على اكبر ، 1310 - 1373 .\r\nوقايع اتفاقيه : مجموعه گزارشهاى خفيه نويسان انگليس در ولايات جنوبى ايران از سال 1291 تا 1322 قمرى / به كوشش سعيدى سيرجانى . - تهران : آسيم ، 1383 .\r\n800 ص . : مصور ، نمونه ، عكس .\r\nISBN 964 - 8351 - 61 - 9\r\nفهرستنويسى بر اساس اطلاعات فيپا .\r\nنمايه .\r\n1 . ايران - تاريخ - قاجاريان ، 1193 - 1344 ق . - اسناد و مدارك .\r\n2 . ايران - روابط خارجى - انگلستان - اسناد و مدارك .\r\n3 . انگلستان - روابط خارجى - ايران - اسناد و مدارك . الف . عنوان .\r\n7 و 7 س / 1310 DSR\r\n0740727 / 955\r\n1383\r\nكتابخانه ملى ايران 36688 - 82 م\r\nحروف نگار : مهين ولوى\r\nآماده سازى صفحات : امير عباسى\r\nچاپ چهارم : 1383\r\nشمار نسخه هاى اين چاپ : 1500\r\nحق چاپ براى نشر آسيم محفوظ است\r\nچاپ : چاپخانهء سهند\r\nمركز پخش : مؤسسهء گسترش فرهنگ و مطالعات\r\nتلفن و دورنگار : 8794219 - 8794218 - 8772267 - 8772029\r\n\r\n","description":"","footnote":"","page_name":" شناسنامه 2 ","page_number":2},
  {"content":"\r\n\r\n\r\nتذكر راجع به تصاوير :\r\n* مآخذ تصويرها :\r\n( ا ) كتابهاى آقاى ايرج افشار\r\n( ب ) رجال قاجار مرحوم بامداد\r\n( پ ) تاريخ كرمان آقاى باستانى پاريزى\r\n( م ) آلبوم شخصى آقاى كريم مكارمى\r\n( ن ) آلبوم شخصى آقاى نورانى وصال\r\nبقيهء تصاوير از عكاسى هاى قديمى تهيه شده است\r\n\r\n","description":"","footnote":"","page_name":" شناسنامه 3 ","page_number":3},
  {"content":"\r\n . \r\n","description":"","footnote":"","page_name":" شناسنامه 4 ","page_number":4},
  {"content":"\r\n\r\n\r\nفهرست\r\nمقدمهء مصحح يك\r\nنمونه‌هايى از نسخهء خطى سى و سه\r\nوقايع اتفاقيه وقايع سال 1291 - 3\r\nوقايع سال 1292 - 25\r\nوقايع سال 1293 - 47\r\nوقايع سال 1294 - 67\r\nوقايع سال 1295 - 81\r\nوقايع سال 1296 - 103\r\nوقايع سال 1297 - 119\r\nوقايع سال 1298 - 129\r\nوقايع سال 1299 - 145\r\nوقايع سال 1300 - 175\r\nوقايع سال 1301 - 201\r\nوقايع سال 1302 - 231\r\nوقايع سال 1303 - 249\r\nوقايع سال 1304 - 273\r\nوقايع سال 1305 - 297\r\nوقايع سال 1306 - 321\r\nوقايع سال 1307 - 343\r\n\r\n","description":"","footnote":"","page_name":" شناسنامه 5 ","page_number":5},
  {"content":"\r\n\r\nوقايع سال 1308 - 363\r\nوقايع سال 1309 - 385\r\nوقايع سال 1310 - 411\r\nوقايع سال 1311 - 435\r\nوقايع سال 1312 - 459\r\nوقايع سال 1313 - 487\r\nوقايع سال 1314 - 507\r\nوقايع سال 1315 - 527\r\nوقايع سال 1316 - 547\r\nوقايع سال 1317 - 567\r\nوقايع سال 1318 - 607\r\nوقايع سال 1319 - 635\r\nوقايع سال 1320 - 669\r\nوقايع سال 1321 - 701\r\nفهرست اعلام - 733\r\nفهرست نام اشخاص - 735\r\nفهرست نام اماكن - 763\r\nفهرست ايلات و قبايل - 777\r\nفهرست تفصيلى مطالب - 781\r\n\r\n","description":"","footnote":"","page_name":" شناسنامه 6 ","page_number":6},
  {"content":"\r\n\r\n\r\nمقدمه\r\nبه نام خداوند جان و خرد در دوران تحصيل نه با درس تاريخ ميانه‌اى داشتم نه به آثار مورخان علاقه‌اى ، چه اغلب آثار اين جماعت را لبريز از دروغ و تملق مىديدم . و در آن روزگاران حق با من بود و به مقتضاى غرور جوانى همهء حق با من بود .\r\nاما دريغا كه گذشت روزگار بىرحم است و ويرانگر ، بىآنكه اعلان جنگى داده باشد و در بوق و نفيرى دميده باشد ، چون موريانه بجان معتقدات غرورآميز و تعصب‌آلود عهد جوانى مىافتد و بتهاى پندار ما را در كورهء حوادث و تجارب مىگذارد ، تا از مادهء ديگرگون‌شده‌اش بت ديگرى سازد و نقش تازه‌اى برانگيزد و ، با آن نيز همان كند كه . . .\r\nگذشت زمان و مشاهدات ناگزير حوادث ، با عقيدهء راسخ و قاطع من نيز چنان كرد .\r\nبخصوص كه در فراز و نشيبهاى حيات بارها طعم تلخ استبداد و خفقان را چشيدم ، و ديدم چگونه با يك اشارهء صاحب قدرتى قلمها مىشكند و زبانها در كام مىخشكد و صراحت‌پيشگان حق‌طلب جان در كار سخن خود مىكنند ، و زيركان روزگار چاره‌اى جز پيچاندن لب مطلب در لعاب عبارت‌پردازيهاى گيج‌كننده و پوشاندن شاهد حقيقت در جامه‌هاى عاريتى تمثيل و فكاهه و ايهام ندارند ، تا به نحوى رسالت خود را انجام داده باشند و نالهء در سينه نهفتهء معاصران را از حصار قرون و اعصار به گوش آيندگان برسانند .\r\nتعمق در آثار نويسندگان و مورخان و توجه بدين نكته ، مرا با اهل تاريخ آشتى داد ، و دريغا در دورانى كه ديگر حال و مجالى براى پرداختن به اين فن شريف نمانده بود ، كه هر كار ظريفى مستلزم تمرين و مطالعه بسيار است و محتاج مقدماتى كه از عهد صغر در حكم نقش حجر بر لوح خاطر نشسته باشد .\r\nو سرانجام بازى سرنوشت ، مرا كه روزگارى منكر تاريخ و مورخان بودم ، ناشر تاريخ بيدارى ايرانيان كرد . اگرچه انگيزه‌ام در شروع اين كار صرفا احياى نام و اثرى از همولايتى باصفاى مشروطه خواهم بود ، اما در اثناى تنظيم كتاب و تصحيح نمونه‌ها دلبستهء اصل\r\n\r\n","description":"","footnote":"","page_name":" مقدمه 1 ","page_number":7},
  {"content":"\r\n\r\nموضوع شدم و اين سؤال با همهء عظمت و ابهامش پيش چشمم نشست كه : به راستى هدف ملت ايران از مشروطه‌خواهى چه بود و چرا مردانى چون شيخ احمد روحى و ميرزا آقا خان كرمانى صلاى مشروطه‌طلبى و آزادىخواهى سر دادند و از سر جان شيرين خويش درين رهگذر گذشتند ؟ چه سوابق و انگيزه‌اى ملت ايران را از مجتهد عالى مقام دار الخلافه گرفته تا قداره‌بندان ولايات دور افتاده ، از بقال و پينه‌دوز جنوبى گرفته تا فتوىنويسان نجف اشرف ، وادار به قيام و جنبشى كرد كه به انقلاب مشروطه‌خواهى و عزل و تبعيد شاه قاجار منتهى گشت ؟ چرا مردم ، مصائب زجر و تبعيد و شكنجه را بجان خريدند و در برابر گلوله‌هاى توپ لياخوف و شاپشال سينه سپر كردند و با نثار خون خويش بر صفحات رنگارنگ تاريخ ايران ، رنگى ديگر زدند ، و بقال تبريزى و ملاى اصفهانى و مكتب‌دار كرمانى را بر مسند ظل السلطانها و عين الدوله‌ها و حسام السلطنه‌ها نشاندند . مردم از زمامداران خويش چه ديده بودند كه صبر و تحملشان به پايان رسيد و با جنبشى به ظاهر نامنتظر به قدرت قهار و مسلطشان پايان دادند ؟ و از اين مهم‌تر و حيرت‌انگيزتر اينكه چرا در نگهدارى اين حق به زحمت بدست آمده چندان غفلت و سستى روا داشتند كه دولت مستعجل آزادى بدان سرعت گذشت و بار ديگر اين ملت فلك‌زده تسليم قهر جباران تاريخ گشت ؟ آيا رابطه‌اى بين فرهنگ ملى و پاسدارى آزادى وجود دارد و بىتربيت آزادى و قانون نتوان داشت ؟\r\nدر مقابل اين پرسشها پاسخهاى عوام پسندانهء بسيارى بود ، پاسخهايى مناسب طبع و سليقهء مشكل‌گشايان آسانگير ، و غالبا متناقض يكديگر . جماعتى انقلاب مشروطه را محصول برخورد منافع دو همسايهء طمع‌ناك و صاحب قدرت آن روزگار مىشمردند و اصرار مىورزيدند كه اگر سلسله قجر با همسايهء شمالى لاس محبت نمىزد ، قدرتش بدان مايه ضعف و زوال نمىگرفت .\r\nگروهى حلواى دلنشين مشروطه را ساخته و پختهء ديگهاى پربركت سفارت فخيمه مىپنداشتند ، با اتكاى بر اين عقيدهء با شير اندرون شده‌اى كه هر تحولى در اين سرزمين بلازده محصول اشارهء صاحبان جزيره‌نشين است . جماعتى هم تحولات آن سالهاى طوفانى را به راحتى و روشنى نتيجه قهر جاه‌طلبانهء يكى از روحانيان برجستهء زمان مىپنداشتند و جسارت تفوق‌جويانهء ديگرى هم از آن دسته و صنف . و گروهى جوش و خروش مردم تبريز و كرمان را حاصل ناگزير كج خلقى حاكم تهران مىشمردند و چوب خوردن سيد قندى .\r\nپاسخها غالبا از اين قبيل بود ، و اين پاسخهاى گوناگون ، اگرچه هريك سهمى از حقيقت دربرداشت ، اما به نظر نمىرسيد كه هيچيك شامل همهء حقيقت باشد و به عنوان جوابى قاطع و قانع‌كننده ، شفابخش مرضى كه به علامت سؤال به آزار جان من پرداخته و پيش از من به سراغ اغلب اذهان جستجوگر حقيقت‌طلب رفته است .\r\nدر اغلب اين پاسخ‌سازيها و معماگشاييها آثارى به چشم مىخورد از طرز فكر ملتى كه بار سنگين استبدادى دو هزار ساله را بر دوش جان دارد ، و به حكم شيوهء تفكر موروثى\r\n\r\n","description":"","footnote":"","page_name":" مقدمه 2 ","page_number":8},
  {"content":"\r\n\r\nعاشق پيشواسازى و قهرمان بازى است ، و قرنها كوشيده است تا همهء تحولات پيچيده و مركب اجتماعى را به فرد مشخصى منسوب دارد و سهم تودهء مردم را ناچيز انگارد يا به كلى به دخمهء فراموشى بسپارد .\r\nاگر انقلاب مشروطه حاصل تلقين نكته‌آموزان سفارت انگليس بود ، چرا اين مأموران افسونگر سىساله پيش از آن به فكر نيفتادند ، تا با مسأله‌اى به عنوان واقعهء تنباكو مواجه نشوند ؟ وانگهى حكومتى استعمارى و غارتگر چه نفعى در آزادى و بيدارى يغمازدگان بىخبر مىتواند داشته باشد ؟ اگر اختلاف سليقهء دو پيشواى روحانى منحصرا مايه‌بخش اين تحول عظيم اجتماعى بوده است ، چرا اختلافاتى به مراتب سنگين‌تر و ريشه‌دارتر در سالها و قرنهاى پيش از آن به جنبشى از اين دست يا در اين سطح منجر نگشت ؟ و اگر وجود يكى دو نويسندهء فداكار بلند پرواز و نثار خونشان مايه‌بخش طغيان مردم بود ، چرا پيش از آن در طول قرنها استبداد سياه خونخوار ، جانفشانيهاى بلند انديشگان تعالى طلب به چونين قيامى نينجاميد ؟\r\nو از طرفى ، اگر بخلاف نظر ناباوران ، قيام مشروطه انقلابى بود ملى و مردمى ، و به صورتى دانسته و خواسته از بطن اجتماع جوشيده و مايه گرفته ، چرا عمر حكومت ملت و قانون بدين مايه كوتاه بود ، و شاه غير مسئول مشروطه با يك جهش بر عرش كبريا نشست و فرياد لمن الملكش در چهار سوى جهان پيچيد ، و سرهاى مغرور سركشان ، در آستانهء تخت فرعونيش بر زمين نياز بوسه زد ؟ مگر ملت آزادهء آزادىشناسى را بدين سهولت و سرعت مىتوان اسير پنجهء استبداد كرد ؟ « * »\r\nاين پاسخها چنان كه گفتم لا اقل در نظر من قانع‌كننده نمىنمود ، و به همين علت جستجوى خود را ادامه دادم و سرانجام كار كسى كه از خواندن تاريخ‌گريزان بود و به نويسندگان تاريخ بىاعتقاد ، به خواندن و بازخواندن نوشته‌هاى تاريخى كشيد ، بدين آرزو كه در لابلاى آثار متعدد مربوط به مشروطه با زندگى عامهء ملت آشنا شود و به شيوهء تفكر مردم آن روزگار پى برد و ريشهء دردهاى مزمن اجتماعى را بشناسد و بداند چرا خلايق منتظر علمى بودند كه از گريبان افقى پيدا گردد و گلبانگ دعوتى كه از حلقوم عدالت‌طلبى برآيد ، تا يكدل و يك جهت در پىاش افتند و فرياد معدلت‌خواهى خود را به عيوق برسانند .\r\nبه راستى معاملهء حاكمان مسلط آن روزگار با پانزده كرور مردم داغ رعيتى بر جبين بخت نهاده چگونه بوده است كه خلايق با ظلم خوگرفتهء در استبداد پروريده را از زندگى سير\r\n\r\n\r\n","description":"","footnote":"\r\n* - مىدانم بسيارى از شما خوانندگان به مرض مزمن بىسوادى اشارت خواهيد كرد ، و به داستان تكرارى گوسفند سعدى كه به همت بزرگى از پنجه گرگ رها شد ، و از اين تمثيلها . اما به خاطر داشته باشيد كه بسيارى از مستبدسازيهاى ساليان بعد ، نتيجهء بىفرهنگى باسوادان ما بود و بس .\r\n","page_name":" مقدمه 3 ","page_number":9},
  {"content":"\r\n\r\nكرده است و در عين فقر و گرسنگى و ناامنى ، بجاى شعار نان دادن و طلب مواجب كردن و زنهار امان خواستن ، به تقاضاى تأسيس عدالتخانه برانگيخته ؟ در كار قاضيان و عدل‌فروشان آن روزگار چه نقص و عيبى بوده است كه رعيت را از معجزنمائيشان مأيوس كرده و به تضرع و طغيان كشانده است ؟\r\nدريغا كه در راه اين طلب ناكام و ناموفق ماندم . كتابهاى تاريخى عهد قاجار ، غالبا سرگذشت شاهان بود و شرح عزل و نصب درباريان ، كه در آن روزگار رعيت محل توجه و اعتنايى نمىتوانست باشد . نويسندگان اين آثار تاريخى از چند طبقه خارج نبودند ، جماعتى پادشاهان و شاهزادگان مسندنشين متفننى بودند كه از نظرگاه خويش به حوادث مىنگريستند و به فرض آنكه قصد حقايق‌نويسى داشته باشند ، آنچه ديده و نوشته‌اند از وراى عينك قدرت است ، و كدام ديدهء بصيرتى از پشت اين عينك نامعتبر افسونگر مىتواند نكتهء عبرت‌آموزى دريابد .\r\nگروهى ديگر از نويسندگان قبل از مشروطه مورخانى بوده‌اند از مردم برخاسته ، اما غالبا از مردم گسستهء با مراجع قدرت پيوسته ، فرصت‌طلبانى كه در ذم و مدح بادمجان مراقب ذائقهء مولاى خوشيتنند ، و در اين رهگذر غالبا دو آتشه‌تر و متعصب‌تر از اربابان خود . اندكى هم‌كه پيوند ضعيفى با مردم دارند ، نياز نان و از آن مهم‌تر بيم جان دامنگير جرأتشان گشته است و اگر ديدهء حقايق نگرشان را نبسته باشد قلم حقايق‌نويسشان را بارى شكسته است و پيداست كه از پاى بسته چه سير آيد و از قلم شكسته چه خبر .\r\nدر مورد آثار بعد از مشروطه هم ، گذشته از آنكه بسيارى از نويسندگان به همان شيوهء اسلاف نامدار خود گرائيده و ريشهء حوادث را در حرمخانهء سلطنتى و دربار همايونى و دار الحكومهء فرمانفرمايان عهد قاجار جستجو كرده و از حال رعيت گزارش روشن و بىشائبه‌اى به نمايش نگذاشته‌اند ، بسيارى نيز با كلىبافيهاى شعارآميز از بيان جزئيات احوال مردم طفره رفته‌اند . و آثارى از اين قبيل با همهء سعى مشكور نويسندگان و ارج و اهميت تاريخى و تحقيقى پاسخگوى سؤال من نبوده است كه در سالهاى قبل از قيام مشروطه بر مردم اين مملكت چه مىگذشت كه آمادهء بلوا و انقلابشان كرد و به طغيان و جانبازيشان كشاند ؟ و چرا حاصل آن فداكاريهاى با خون دل بدست آمده را بدين سرعت و سادگى از دست دادند ؟\r\nسؤال بىپاسخ ماندهء من ضرورت خود را در تحولات اخير ايران ، نمايانتر كرد ، كه خود در ميان ملت بجان آمدهء رستاخيززده مىزيستم و شاهد افراطها و حماقتهاى ساليان اخير بودم و مىديدم چگونه جوانه‌هاى طغيان بر تنهء كهنسال تاريخ ملتمان مىجوشد و برمىآيد و در حال شكفتن است و فساد حكومت به شكفتن و باليدن آن مدد مىرساند .\r\nاگر صاحبدل واقع‌بينى همت نكند و گزارش مشروح و مستندى از قدرت‌طلبيها و\r\n\r\n","description":"","footnote":"","page_name":" مقدمه 4 ","page_number":10},
  {"content":"\r\n\r\nستمگريها و زياده‌رويهاى ساليان اخير تدارك نبيند و نمونه‌هاى مشروحى از حرص مسندنشينان و فساد صاحب‌منصبان و ياوه‌سراييهاى قدرت‌طلبان و وقاحت مدحت‌گران و ريخت و پاشهاى بىجا و شهوت‌رانيهاى هنرنما بر صفحهء كاغذ نياورد و براى آيندگان باقى نگذارد ، چه بسا كه سى سال ديگر نسل كم حوصله و آسان‌پسند آن روزگار ، انقلابى به اين وسعت و بنيان‌كنى ، را محصول اختلاف قدرت‌طلبان پندارد يا رقابت يكى دو حزب بىطرفدار ، يا اشارهء سفارت فلان كشور يا تحريك فلان سازمان . و متعرض احساس عمومى مردم و سهم آحاد ملت در اين قيام خونين نشود ، همچنان‌كه تاريخ‌نويسان مشروطه نشدند .\r\nمن و شما كه در اين روزگار زندگى مىكنيم و سنمان از چهل و پنجاه گذشته است و شاهد تشكيل كانون مترقى بوده‌ايم و تحول يك شبهء سياست را ديده‌ايم و با گوش خودمان فرمان تشكيل حزب رستاخيز را شنيده‌ايم و از شرح فاحشه‌يابيهاى مسئولان جشن هنر - و گرچه مختصر - باخبر شده‌ايم و تبليغات نفرت‌انگيز جشنهاى بىحاصل را ديده‌ايم و مراسم پر حيف و ميل آن را بر صفحهء تلويزيون تماشا كرده‌ايم و با هر گذارى به مؤسسات دولتى خون دل خورده و دندان بر جگر فشرده‌ايم ، مىدانيم چرا تظاهرات همه جانبهء خلايق در بهمن ماه سال 57 به سرنگونى رژيم پهلوى آن هم در عين قدرتش انجاميد و چرا پيش از آن طغيان دسته‌هاى مخالف با همدلى و همراهى عمومى مواجه نگشت و شكست خورد .\r\nما كه شاهد اين روزگار بوده‌ايم مىدانيم فسادى كه محصول قطعى و ناگزير استبداد است در اين پانزده سال چگونه ملت را به تنگ آورد و همدل و همصدا كرد ، و سيل خروشان تظاهرات ميليونى به راه افكند و حكومت قهارى را از اوج قدرت و تسلط سرنگون ساخت ، و مىدانيم كه احساس عمومى ملت در وقايعى از قبيل 30 تير و 25 مرداد و 15 آذر و نيمه خرداد بدان درجه از شيوع و غليان نرسيده بود ، و به همان دليل به نتيجه‌اى نينجاميد .\r\nكسى كه جوياى ريشه‌هاى تحولاتى از اين قبيل باشد چاره‌اى ندارد جز مطالعهء گزارشى جامع و بىغرضانه از احوال مردمى كه تحملشان به انتها رسيده است و خون عصيان در عروق و شرائينشان جوشيدن گرفته و براى سرنگون كردن بساط ستم از جان خود گذشته و قدم به ميدان انقلاب گذاشته‌اند .\r\nو من براى آشنايى با ريشه‌هاى انقلاب مشروطه در جستجوى چونين گزارشى بودم ، و مطلوب خود را در آثار منتشر شدهء روزگار نمىيافتم ، كه . . .\r\nبار ديگر شيرين كارى سرنوشت تكليف تازه‌اى بر دوشم نهاد و مرا كه نه مورخم و نه اهل بصيرت و تخصصى در تاريخ ، به تصحيح و نشر اثر تاريخى ارزنده‌اى وادار كرد .\r\nدوست گرانمايه‌اى كه تاريخ بيدارى را خوانده و مقدمهء مفصل مرا بر بخش دوم آن كتاب پسنديده بود ، به سراغم آمد و مقصود مطلوبى را كه با جستجوهاى فراوان نيافته بودم ،\r\n\r\n","description":"","footnote":"","page_name":" مقدمه 5 ","page_number":11},
  {"content":"\r\n\r\nو از يافتنش نوميد شده بودم ، بىخواهش و طلبى در اختيارم نهاد ، تا بار ديگر مسلم گردد كه در نوميدى بسى اميد است . و از آن بالاتر به نادانان چنان روزى . . .\r\nصد سال پيش از اين در اواسط سلطنت جاافتادهء ناصر الدين شاه ، و در جوش تسلط انگليس بر شبه قارهء هند ، اقليم فارس در نظر دولت استعمارى بريتانيا اهميتى بيش از ولايات ديگر ايران داشت ، كه دروازهء هند بود . به همين مناسبت مرد هوشمند پخته‌كارى از طرف دولت فخيمه متصدى وكالت‌خانهء انگليس در شيراز مىشود كه اصلا ايرانى است ، اما اجدادش به هند مهاجرت كرده‌اند و تبعهء دولت انگليس شده‌اند و او هم به راه نياكان رفته و گذرنامهء انگليسى گرفته و مأمور حفاظت منافع آن دولت شده است در جنوب ايران . با اين همه نه زبان مادرى خود را فراموش كرده است و نه با آداب و سنن سرزمين اجدادى خود وداع گفته و نه دل از مهر وطن اصلى يكباره پرداخته .\r\nمرد تبعهء انگليس است و اخلاقا و قانونا موظف به رعايت منافع دولت متبوع خويش . در اين شكى نيست ، دفاعى هم لازم ندارد ، اما به فيض تربيت درست و فرهنگ پيشرفته از بسيارى ايرانيان تحصيل‌كردهء معاصر خود به سرنوشت اين مملكت و پيشرفت اين ملت و تحول اوضاع آن دلبسته‌تر و مشتاق‌تر است .\r\nيكى از وظايف ادارى مرد اين است كه گزارشى از اوضاع اقليم فارس و بطور كلى ولايات جنوبى ايران ، به مدد مأموران و خفيه‌نويسانى كه در خدمت دارد تهيه كند و هر هفته يك‌بار ، يا هر ماهى يك‌بار ، اين گزارش را به سفارت انگليس بفرستد تا بر اساس گزارشهاى او ، مردان نكته‌سنج صاحب فراستى كه در وزارت خارجه انگليس مراقب اوضاع دروازهء هندند و پاسدار گوهر يكدانهء تاج امپراطورى ، خط مشى سياسى دولت خود را تعيين كنند و به مأموران خود در سرزمين ما تعليمات لازم را بدهند و از اين طريق پاسدار امپراطورى استعمارى قدرتمند باشند كه آفتاب در قلمرو تسلطش غروب نمىكند .\r\nمرد در تنظيم اين گزارشها به حكم تربيت اروپايى يا توصيهء صاحبان توجهى خاص دارد به زندگى مردم كوچه و بازار و جرياناتى كه در جوامع مختلف اصناف مردم مىگذرد و خبرهايى كه به عنوان شايعه دهان به دهان مىگردد و برخوردهايى كه رعيت و هيأت حاكمه در موارد گوناگون دارند ، و به عبارت جامعتر ، به همهء نكته‌هايى كه غالب مورخان ايرانى از آن همه غفلت كرده‌اند ، ولى مأموران سياسى انگليس به ضرورت و اهميت آن آگاهند و مىدانند با مدد مجموعهء اين گزارشها مىتوانند نبض احساسات عوام را در پنجهء استنباط خويش داشته باشند و در بزنگاه تاريخ حركتى مخالف ميل و پسند تودهء رعيت نكنند .\r\nبا توجه به همين گزارشها و گزارشهاى مشابه آن است كه در جنبش ملت ايران براى\r\n\r\n","description":"","footnote":"","page_name":" مقدمه 6 ","page_number":12},
  {"content":"\r\n\r\nتأسيس عدالت‌خانه ، حكومت انگليس جانب مردم را مىگيرد و درهاى سفارتخانه‌اش را به روى جمعيت متحصن مىگشايد و با آمادگى كامل و حيرت‌انگيزى از مردم كوچه و بازار پذيرايى مىكند ، البته نه به قصد رفاه ايرانى و ترقى ملت ايران كه صددرصد مخالف منافع استعمارى اوست ، بلكه با توجه بدين واقعيت كه از عمق نفرت مردم ستم‌كشيده نسبت به حكومت فاسد قاجارى باخبر است و به دلالت همين گزارشها مىداند در كوره‌دهات و شهرهاى دور افتادهء ايران بر مردم بىپناه چه مىگذرد و رعيت مظلوم و وحشت‌زدهء ايران با چه اشتياقى تشنهء عدالت و امنيت است . با استنباط از همين گزارشها پى مىبرد كه استبداد به جنون كشيدهء ناصر الدين شاهى و درباريان غارت‌گر مظفر الدين شاهى بناى ستم و غارت را به حدى برافراشته‌اند كه جز درهم غلتيدن و از بيخ و بن فرو ريختن سرنوشتى ندارد ، و اين بنايى است كه البته خلل خواهد كرد . مردم به جان آمده‌اند و خواه‌ناخواه به حكم همدردى متحد شده‌اند و قيام خواهند كرد ، و قيام مردم از جان گذشته به بركت اتفاقشان قطعا موفق خواهد شد .\r\nبا اين پيش‌بينى سنجيده و متكى به گزارشهاى دقيق واقعيات ، چه بهتر كه از قدرت محكوم به زوال طرفدارى نكنند و به محرومان در آستانهء قدرت بپيوندند تا بتوانند بر سفره‌اى كه عنقريب گسترده خواهد شد مسندنشين محترمى باشند .\r\nاين شيوهء هميشگى حكومت استعمارى بريتانيا بوده است ، و امروز نيز حقهء مهر بدان مهر و نشان است كه بود .\r\nاگر دولت انگليس به حمايت مشروطه‌خواهان آمد و جرايد لندن فرياد عدالت‌خواهى نويسندگان ستم رسيدهء ايران را منتشر كردند و سفير انگليس پذيراى مهمانان ناخوانده شد ، نه براى سعادت ايران دلش سوخته بود و نه از حال زار ملت ستم رسيده تأثيرى داشت .\r\nحكومت بيدادگرى كه صدها ميليون مردم استعمارزدهء هند را در اعماق جهل و بىخبرى نگه مىدارد ، محال است هوادار ايران و ايرانى باشد ، و حتى يك قدم صميمانه در راه ترقى اين ملت عقب‌مانده بردارد ، كه نكند گرگ پوستين‌دوزى .\r\nاز نظرگاه دولتى تاجرپيشه و استعمارگر چه بهتر كه سروكارش در ممالك عقب‌افتاده با يك نفر باشد ، كه هميشه تهديد و تخويف يك نفر بمراتب آسانتر است تا يك ملت ، و گرچه بىسواد و جاهل و افسون‌پذير ، كه به‌هرحال خالى از سرهاى پرشور و دلهاى جسور و مغزهاى متفكر نيست .\r\nاما در شرايطى كه پايه‌هاى حكومت فردى متزلزل شده است ، چاره‌اى جز همراهى و همدردى با ملت طغيان‌گر نيست . كاروان ستم‌رسيدگان و دادخواهان به حركت درآمده است و ديگر افسون ساعت سعد و نحس در دلهاى مشتاق كاروانيان مؤثر نيست ، در چونين شرايطى شرط عقل و مصالح عاليه امپراطورى فخيمه در اين است كه همگام كاروان حركت كند ، حتى منصب چاووشى كاروان را بر عهده گيرد تا سرانجام در فرصتى مناسب و بر سر\r\n\r\n","description":"","footnote":"","page_name":" مقدمه 7 ","page_number":13},
  {"content":"\r\n\r\nدوراهى تاريخ ، مستان باد غرور را در دركات استبدادى ديگر به چنگ رهزنانى ديگر بسپارد . بگذريم از اين معترضه كه حال و مجالى ديگر بايد و برگرديم به شرح اين يادداشتها .\r\nمأمورى كه وظيفه‌اش گردآورى و ارسال اين گزارشها به مركز بوده است ، به سليقه خويش ابتكارى كرده و با اين ابتكار خدمتى به نسل امروز و آيندهء ايران ، و از آن بالاتر به تاريخ پرفراز و نشيب اين مملكت . و آن اينكه ، ضمن تنظيم گزارشهاى بدست آمده و پاكنويس و ارسال آنها به مركز ، متن هر گزارش را هم در دفترچهء على حده‌اى مخصوص بايگانى شخصى خودش با خطى خوش ثبت كرده است ، چه بسا بدين نيت كه روزى و روزگارى هم‌وطنان اجداديش را به كار آيد .\r\nو اين گنجينهء مغتنم به فيض عنايت ازلى پس از گذشت صد سال ، به دست من رسيد آن هم در روزگارى كه چاپ و نشر آثارى از اين قبيل وظيفهء ملى هر ايرانى وطن‌خواه است . و من هم به وظيفه‌ام عمل كردم و مجموعهء يادداشتها را بىاندك تغيير و حك و اصلاحى به دست چاپ سپردم .\r\nمجموعهء اين گزارشهاى سرّى ممكن است براى اهل تحقيق و متخصصان تاريخ ، گنجينهء مغتنمى باشد و به تتبعات آنان كمكهاى مؤثرى نمايد . ممكن است مجموعهء اين يادداشتها براى آنان كه در مسائل مربوط به جامعه‌شناسى ايرانى مشغول تحقيق و تأليفند مأخذ بسيار ارزنده‌اى باشد . ممكن است براى نويسندگان رمانهاى تاريخى هم بعض وقايع حيرت‌انگيز اين مجموعه مايه‌بخش الهامها گردد . ممكن است براى كسانى كه در انساب و قبائل به جستجو پرداخته‌اند منبع مغتنمى بشمار آيد .\r\nاز طرفى ديگر ممكن است بسيارى از بازماندگان \" رحالى \" كه نامشان در اين گزارشها آمده و قلم بىرحم گزارش‌گر پرده از فساد و رسوائيشان برافكنده ، برنجند و به كين‌خواهى اجداد نام‌آور خويش كمر بندند و حمله بر من درويش يك قبا آرند . ممكن است اصناف و جماعاتى بخشم آيند كه چرا شرح شياديهاى همكاران و هم‌كسوتانشان را بدست چاپ سپرده و برملا كرده‌ايم ، و اين خشم و رنجش هم در حال و روزگار ما خالى از خطر نيست . صدها امكان و احتمال مثبت و منفى ديگر در چاپ و نشر اين مجموعه مقدر است كه من با هيچ‌يك سروكارى ندارم . نه مىخواهم اهل تحقيق و تاريخ ممنون و مديونم باشند و نه از خشم و خروش اهل رنجش پروايى داشته‌ام و دارم . قصدم هم از صرف وقت و كوشش در نشر اين مجموعه نه جلب رضايت آن دسته بوده است و نه برانگيختن غضب اين دسته .\r\n\r\n","description":"","footnote":"","page_name":" مقدمه 8 ","page_number":14},
  {"content":"\r\n\r\nروزى كه شروع به تصحيح و چاپ اين گزارشها كردم ، مايه‌بخش شوق و پشتكارم اين آرزو بود كه نسل جوان و تحصيل‌كردهء ايرانى با حوصله و دقت اين كتاب را بخوانند و در پيوندهاى نهفتهء آن روزگار تأمل كنند ، و بعدا به حكم استنتاجها و برداشتهاى خود از مجموعه اين گزارشها در زندگى اجتماعى و سياسى عمل فرمايند .\r\nشما سى و چند ساله‌هاى اين روزگار شنيده و خوانده‌ايد كه هشتاد سال پيش پدرانتان براى تأسيس عدالتخانه و بدست آوردن حق حاكميت ملت انقلاب كردند و بساط استبداد قجر را درهم ريختند ، و از آن پس كشورتان مشروطه شد و سرنوشتش بدست نمايندگان ملت سپرده . اين را شنيده و خوانده‌ايد . اما ديده‌هايتان چيزى ديگر است و ، شنيدن كى بود مانند ديدن . آرى ، در اين ده بيست سالهء عمر اجتماعيان ديده و شنيده‌ايد كه فرومايگان مسندطلب براى تكيه زدن بر صندليهاى بهارستان تن به هر ذلت و تسليمى سپرده و با تعهدهاى سنگين فرمانبردارى ، ننگ انتخابات دو درجه‌اى و سه درجه‌اى را تحمل كرده‌اند و از نخستين قدم به نقض آشكار قانون اساسى - يعنى خونبهاى شهيدان راه آزادى - گردن نهاده . ديده‌ايد كه دلالان معاملات ملكى و شيادان بين المللى چگونه مقامات و مناصب كشورى و علمى و دانشگاهى و اجتماعى را در قبضهء قدرت خود گرفته‌اند و با چه وقاحتى در پناه زور به تاراج سرمايه‌هاى ملى اين مملكت پرداخته‌اند . ديده‌ايد كه با چه شعبده‌بازيها و چشم‌بنديهاى رسوائى مشتى جوانك از آمريكا آمدهء آمريكايى شده را به جان مردم انداخته‌اند و با چه سرعتى همهء مقامات حساس مملكتى را به قبضهء قدرتشان سپرده‌اند ، و اين ميراث‌خواران نابكار مشروطه با چه وقاحتى كيش بت‌پرستى و شخصيت‌سازى را در ميان ملت جاهل افسون‌زده رواج داده‌اند .\r\nاينها را ديده‌ايد و بدتر از اينها را ديده‌ايد ، و شايد بدين نتيجه رسيده‌ايد كه مشروطه همين است و مجلس همين است و شاه مشروطه همين ، و حيرت كرده‌ايد كه پدران ما چرا خون خود را هدر دادند و مظلمهء تأسيس اين بساط فساد و استبداد را بر گردن گرفتند .\r\nاز طرفى ديگر در سالهاى اخير جماعتى قلم‌زن به اقتضاى روزگار جولانگر ميدان سخن شده و با تلاشى مشكور و مأجور به تخطئهء انقلاب مشروطه پرداخته‌اند و آن هم با تمهيدات رندانه‌اى كه گويى ملت ايران پيش از انقلاب مشروطيت و در عهد خاقان مغفور و شاه شهيد در اوج رفاه و امنيت و عدالت مىزيست و اين جماعت مشروطه‌خواه فرنگ‌زده بودند كه مردم را از آن جنات نعيم بيرون كشيدند و در اين دركات اسفل فساد و تباهى غوطه‌ور ساختند .\r\nو حال آنكه ، واقعيت امر به كلى غير از اينهاست . بساط سلطنت ايران نه در\r\n\r\n","description":"","footnote":"","page_name":" مقدمه 9 ","page_number":15},
  {"content":"\r\n\r\nاواخر عهد رضا شاهى مشروطه بود و نه بعد از وقايع مرداد كذايى . رهزنانى كه شيوهء مختارشان همراهى كاروان است ، در بزنگاه تاريخ به جانمان افتادند و به انحرافمان كشاندند .\r\nمىخواهيد بدانيد حال و روزگار اجدادمان در سالهاى سلطنت ناصر الدين شاه و مظفر الدين شاه ، يعنى سى سالهء آخرين استبداد قاجارى ، چگونه بوده است ؟ اين يادداشتها را بخوانيد تا بدانيد پيش از انقلاب مشروطه چه بر مردم اين سرزمين مىگذشته است . بخوانيد و بدانيد كه شاه چگونه خود را مالك رعيت پنداشته و به همان سهل و سادگى كه شما مىتوانيد شاخهء درختى از باغچهء منزلتان بشكنيد ، او هم حق خود مىدانسته است كه رعيت را يعنى امثال بنده و شما را ، بزند ، بفروشد و بكشد . و حكام و زيردستانش نيز تأسى به قبلهء عالم مىكرده‌اند و به شيوهء مختار ملوك روزگار ، رفتار . بخوانيد تا بدانيد كه چگونه تلقينات مدام چاپلوسان دربارى از سويى و طبع بت‌پرست مردم جاهل و بى خبر از سويى ، شاه را وجودى ما فوق بشر مجسم كرده بود و براى او رابطهء خاصى با خدا قائل شده و با تأويل غلطى از \"  تُعِزُّ مَنْ تَشاءُ  \" قدرت او را نوعى قدرت الهى پنداشته ، و با اين فرد پرستيهايى كه متأسفانه در خون ما شرقيان است ملتى را در اعماق ظلم و تباهى و سيه روزگارى انداخته بود . بخوانيد تا بدانيد در آن روزگاران سياه چه بسا دهات و آباديها كه به حكم هوس و طمع حاكمى ستمكار در هم كوبيده و با خاك يكسان شده و چه فراوان زن و مردهايى كه از خانمان جدا گشته و به اسارت رفته و به نام غلام و كنيز به خريد و فروش رسيده‌اند .\r\nبخوانيد تا بدانيد در آن اختناق سنگين چه بر مردم مىگذشته است كه همولايتى از جان گذشتهء من ، با فشار ماشه‌اى آتش خشم رعيت را بر سينهء بت اعظم مىپاشد و در مجلس استنطاقى كه غلامان خانه‌زاد آراسته‌اند ، ادعانامهء بليغ خود را عليه رژيم فساد و ستم صادر مىكند كه : \" سالهاست سيلاب ظلم بر عامهء رعيت جارى است . . . مگر اين مردم بيچاره و اين يك مشت اهالى ايران و دايع خدا نيستند ؟ قدرى پايتان را از خاك ايران بيرون بگذاريد ، در عراق عرب و بلاد قفقاز و عشق آباد و اوايل خاك روسيه هزار هزار رعيت بيچارهء ايرانى ببينيد كه از وطن عزيز خود از دست تعدى و ظلم فرار كرده كثيف‌ترين كسب و شغل را از ناچارى پيش گرفته‌اند \" . در دوران به ظاهر امن و آرام ناصر الدين شاهى در كار مطالبهء ماليات چه ستمها مىرفته است كه رضاى شاه‌شكار فرياد مىزند \" آخر اين گله‌هاى گوسفند شما مرتع لازم دارند كه چرا كنند ، شيرشان زياد شود كه هم به بچه‌هاى خود بدهند ، هم شما بدوشيد . نه اينكه متصل تا شير دارند بدوشيد ، شير كه ندارند گوشت تنشان را بكلاشيد . \" طرز انتخاب حكومتها بر چه پايه‌اى بوده است كه مرد از جان گذشته مىگويد \" صد هزار تومان از فلان بىمروت مىگيرند ، قبالهء ملكيت جان و مال و عرض و ناموس يك\r\n\r\n","description":"","footnote":"","page_name":" مقدمه 10 ","page_number":16},
  {"content":"\r\n\r\nشهر و يا يك مملكتى را به دست او مىدهند \" . « * » در ولايات دور دست و دهات نيمه ويرانهء مملكت حريصان مال و خون با عناوين حاكم و عامل و ضابط چه مىكرده‌اند كه اغلب انقلابيون آتش مزاج از اين مناطق دور افتاده برخاسته‌اند ، و با نثار جان خود به قطع ريشهء استبداد همت گماشته‌اند .\r\nنويسندهء اين مجموعه گزارشگرى بىغرض است و حداقل كم‌غرض . وظيفه‌اش را به خوبى و مهارت انجام داده است . اطلاعاتى جامع و دقيق از اوضاع ولايت تهيه و تقديم مقامات متبوعش مىكند ، و در بسيارى موارد كه واقعه‌اى خلاف ميل و مصالح مخدومش يا مخالف انتظار و پيش‌بينى خودش رخ مىدهد ، بىهيچ اكراه و پرده‌پوشى عين واقعيت را منعكس مىسازد ، بىآنكه زهر مطلب را بگيرد و در كپسول مداهنه و تعارفى جايش دهد . با حاجى سيد على اكبر ميانهء خوشى ندارد ، اغلب به حكم طرز تفكر خويش ، اطرافيان او را اوباش و اراذل مىخواند ، و خود او را مرد ماجراجويى مىداند ، اما جانب انصاف را از دست نمىگذارد ، و مىنويسد كه سيد پول ضل السلطان را نپذيرفت . واقعهء تحصن مردم قطحىزده و استقامت سيد را به « * » صراحت شرح مىدهد . تجليل مردم فارس از جنازهء سيد و مراسم عزادارى باشكوه را منعكس مىكند . حتى بعد از شرح رفتار اهانت‌آميز علاء الدوله با لرد كرزن حكمران كل هندوستان ، و بعد از آنكه گزارشى دربارهء انتقاد مردم از رفتار علاء الدوله رد كرده است ، از بيان تجليل بىسابقه مردم فارس از حاكمى كه نايب السلطنه هند را به چيزى نگرفته است صرفنظر نمىنمايد و به صاحبان مىفهماند چه مايه كژدم صفت در نظر ملت ايران - به تعبير طنزآميز سعدى - محبوبند و مقبول .\r\nاگر اين گزارشها بوسيلهء مأموران ايرانى تهيه و تحرير شده بود جاى شك و ترديد فروان داشت ، مأمور حكومتى از آنگونه ، آن هم فرومايه‌اى كه براى شهريهء مختصرى ننگ جاسوسى و خبرچينى را مىپذيرد ، در بند صحت عمل نمىتواند باشد . بسا ممكن است كه بقصدى و غرضى سياه را سفيد و سفيد را سياه نمايد ، كه نمونه‌هايش را ديده‌ايد و ديده‌ايم . اما نويسندهء اين گزارشها از آن عالم نيست . نه كارش خلاف اخلاق است و نه مخالف وجدان . تبعه و مأمور دولتى بيگانه است در منطقه‌اى مهم و حساس ، وظيفهء رسمى و قانونىاش اين است كه مقامات ما فوق خود را در جريان كم و كيف وقايع و اتفاقات قرار دهد و شايعاتى را كه از افواه خلايق مىشنود و استنتاجهايى كه از مشهودات خود كرده است همه را بىپرده‌پوشى\r\n\r\n\r\n","description":"","footnote":"\r\n* - تاريخ بيدارى ايرانيان ، ج 1 ص 106 و 107\r\n* - اعدادى كه بر حاشيهء صفحات مقدمه نشسته است ، نشانهء اصل موضوع مورد اشاره است در چاپ حاضر ، بدان صفحه رجوع فرمائيد .\r\n","page_name":" مقدمه 11 ","page_number":17},
  {"content":"\r\n\r\nو آرايش لفظى به مقامات بالاتر از خويش منعكس كند . با توجه به اين واقعيت انگيزه‌اى براى تقلب و گزارش خلاف وجود نمىتواند داشته باشد . مرد نه پيوند و رابطهء خاصى با صاحب مقامان محل دارد و نه حب و بغضى دامنگير عواطفش گشته است . وانگهى ، چشم تيزبين مأموران ورزيدهء انگليسى و دستگاه دقيق وزارت خارجه انگلستان مراقب گزارشهاى اوست .\r\nدر نتيجهء اين ويژگيها ، مجموعهء حاضر آئينهء سراپانمايى است از اوضاع و احوال آن روزگار و شيوهء زندگى و رفتار نياكان من و شما .\r\nاميدوارم اين كتاب را بدقت بخوانيد و تنها توصيه‌ام اينكه هنگام خواندن گزارشها به ظواهر خشك و خالى الفاظ قناعت نكنيد و در پىجويى ريشهء واقعى حوادث به جستجو برخيزيد . البته در بسيارى موارد خفيه‌نويسان و شخصى كه مأمور تنظيم و ارسال گزارشها بوده است خود پرده‌درى كرده‌اند و ريشهء حوادث و تحولات را بىهيچ اغماضى - و غالبا منصفانه و دور از اغراض - مشخص كرده‌اند . اما يادتان باشد كه شما از ديدگاه ديگرى به اين صحنه‌هاى گوناگون مىنگريد . صد سال از آن روزگار گذشته است و گذشت روزگار صدها پرده را بالا زده و صدها قدم شما را با شناخت واقعيت نزديكتر كرده است .\r\nبه احتمال زياد صحنه‌هاى متنوع و غالبا متناقض‌نماى اين مجموعه طبع پژوهشگر شما را دستخوش ترديدها و سؤالها خواهد كرد . سؤالات آزاردهنده‌اى كه سرطان‌وار پنجه در ريشه جان مىافكند و زهر حيات در مذاق دل مىچكاند ، و بارها و بارها به قطبين انكار و قبولتان مىكشاند . اما تحمل اين تلخى شايد آسان گردد با توجه بدين واقعيت كه هر يقين مشكل‌گشا و علم حاصل‌بخشى ، محصول ترديد انكارآميز است و شك تلاش‌انگيز .\r\nشايد از اينكه ضابط آباده را به تهمت بابىگرى مأموران ظل السلطان به چوب مىبندند و از آن بالاتر واعظ آزادهء متدينى چون ملك المتكلمين را داغ بابىگرى بر پيشانى مىنهند و نفى بلد مىكنند ، و از اين هر دو مورد عجب‌تر ، از رفتار كسانى كه روحانى صاحب نام و مبارزى چون سيد على اكبر فال اسيرى را بابى مىخوانند ، غرق حيرت شويد كه عجب مملكت تهمت‌خيزى و عجب مدعيان ديانت و تقوايى كه بسادگى آب خوردن حكم تكفير صادر مىكنند ، و گوئيا باور نمىدارند روز داورى .\r\nشايد از خواندن اين خبر اشك‌انگيز كه پدر و مادر بىهمتى ، از تهيهء قوت لا يموت چهار كودك خردسالشان ناتوانند و با خوردن محلول آهك و زرنيخ به استقبال مرگ تلخ\r\n\r\n","description":"","footnote":"","page_name":" مقدمه 12 ","page_number":18},
  {"content":"\r\n\r\nو پرشكنجه‌اى مىروند و فرزندان يتيم و گرسنهء خود را در اين برهوت خالى از انسانيت تنها مىگذارند ، موج غضب در عروقتان جوشيدن گيرد و به سهولت حكام آن روزگار حكم حماقت اين زن و شوهر را صادر كنيد و بر فرقشان بكوبيد كه \" بيچاره‌ها ، اكنون كه دست از جان شسته‌ايد چرا قبل از خودكشى داد دل خود را از مهتر و كهتر نستانديد و گلوله‌اى در مغز حريص حاكم محتكر نكاشتيد و دشنه‌اى در سينهء بىرحم شاهزادهء تازه بالغى كه سالى بيست و پنج هزار تومان درآمد رسمى و دويست و پنجاه هزار تومان تفاوت عمل و غارتگرى كفاف مخارجش را نمىكند ، ننشانديد ؟ \" و با اين توبيخ قهرآميز و با اين حكم شتاب‌آلود زير لب بغريد كه وجود ستم‌كشان مايهء بقاى ستمگران است .\r\nشايد با مطالعهء اين خبر كه حاكم تازه مراسم استقبال را قدغن كرده و دستور اكيد داده كه هيچ‌كس به استقبالش نرود و خواندن شرح استقبال كم‌نظيرى كه خلايق كرده‌اند و تا ده فرسخى شهر با وسايل ابتدايى آن روزگار به پيشواز همان خان حاكم رفته‌اند ، موج اندوهى دلتان را فراگيرد كه نفرين بر اين خساست طبع و چاپلوسيهاى نفرت‌انگيز و ظالم‌پرور كه مايه‌بخش عجب مسندنشينان است و به استبداد گراييدن وارستگان .\r\nشايد حقارت‌پسندى اركان دولت به حيرتتان افكند كه چگونه حكيم‌باشى صاحب - آوازهء ولايتى را بدان خوارى از مجلس حكومت مىكشند و بر سر و كله‌اش مىكوبند و چوب و فلك برايش مىآورند و اين بيچارهء گرفتار حرص جاه و مال هم‌چنان در سلك خادمان سدهء سينه باقى مىماند و اين قدر از مناعت طبع بهره نبرده است كه به ترك خدمت حاكمان گويد و به بركت حرفهء فراوان خواستارش با لقمهء نان بىدردسر مناعت‌آميزى قناعت كند . يا چگونه سرتيپ فوجى را در حضور عملهء حكومتى و افراد زيردستش بر زمين مىخوابانند و پايش را در فلك مىگذارند و تركهء نرم آبديده را بر كف پاى نازنينش مىنوازند ، و مرد تحقير شده و به عبارت بهتر حقير ، به سهولت اين خوارى حيرت‌انگيز را تحمل مىكند و اين عمل وحشتناك را حق مسلم حكومت مىداند .\r\nشايد از شنيدن اين خبر كه خان قشقايى در ازاى دو نفر مقصرى كه مأمور دولت را كتك زده و گريخته‌اند ، دو تن بىگناه را گرفته و براى مجازات آورده و با سربلندى مىگويد \" آنها گريخته‌اند ، اين دو نفر را عوض آنها گرفته و آورده‌ام كه چوبشان بزنيد يا سرشان را ببريد \" . زهرخندى مركب از خشم و نفرت و تعجب بر لبانتان بنشيند كه عجب روزگارى و عجب سروران صاحب فهمى .\r\n\r\n","description":"","footnote":"","page_name":" مقدمه 13 ","page_number":19},
  {"content":"\r\n\r\nشايد داستان دنباله‌دار وكلاى مردم فارس بر حيرتتان بيفزايد . همان دو نفرى كه از طرف مردم فارس به وكالت تعيين شده‌اند تا به تهران سفر كنند و در مراجع صاحب صلاحيت پايتخت دعاوى مردم را بر عليه حاكم سابق اقامه نمايند و داد مظلومان را از پايگاه فلك اشتباه ملوكانه بخواهند . و چند صفحه بعد بخوانيد كه يكى از اين دو وكيل باوجدان محترم رفته است و با قرار سالى دويست تومان نوكر همان خان حاكم شده است و ديگرى پس از افتضاحى كه در فاحشه‌خانهء پايتخت برپا كرده پيروزمندانه از اين سفر پرخطر بازگشته است و ره‌آورد سفرش چه ؟ يك لقب پر طمطراق شيخ المشايخى كه براى خود گرفته و سالما غانما به ولايت بازآمده .\r\nو شايد هم از حسن تشخيص همين مردمى كه در بسيارى موارد حركاتشان بلاهت‌آميز مىنمايد در حيرت افتيد كه با چه سرعتى مأمور منافع خارجى را در لباس روحانيت مىشناسند و از منبر به زيرش مىكشند و عمامه‌اش را بر گردنش مىافكنند . يا عرصه را بر مأموران تلگرافخانهء انگليس تنگ مىكنند و با رفتارى توهين‌آميز نفرت خود را از تسلط عمال اجنبى بظهور مىرسانند و پشتيبانى همين مردم كار ضابط برازجان را به آنجا مىرساند كه بر صاحبان بشورد و به حمايت مردى كه تلگرافچى را كتك زده است برخيزد كه \" خوب كرده زده ، اگر از شما يكى از تلگرافخانه بيرون بيايد گلوله مىزنيم \" . يا پشت گرمى به حمايت همين مردم حاكم ولايت را چنان جرأت و جسارتى بخشد كه در پاسخ پيغام مأمور كمپانى تنباكو كه \" انحصار را برداشته‌اند ، اما اداره بجاى خود است \" ، صريحا بگويد اگر چنين اظهارى بكند بلواى عام خواهد شد و از عهده جلوگيرى مردم برنخواهد آمد و براى او استعفاى از حكومت فارس سهل‌تر است تا اينكه اعلام كند كه اداره دخانيات بجاى خود باقيست . يا همت و همدلى تجار و اتحاد بىترديدشان در مبارزه با تسلط بانك شاهنشاهى انگليسى و حمايت از بيجك حاجى ميرزا كريم صراف .\r\nشايد با ملاحظهء اخبار آشوبهايى كه بر اثر شايعهء شاه‌ميرى پيش آمده است و عقده‌گشاييهاى گاهگاه مردم ، مثلا جهرميهايى كه بر حاكم تحميلى مىشورند و مىكشندش ، يا دارابيهايى كه با شنيدن خبر عزل ركن الدوله بر سر حكومت ظالم خود مىتازند و خانه‌اش را غارت مىكنند ، و كو همره‌ايهايى كه چون حريف زورگويى حكومت نمىشوند با گلوله‌اى نمايندهء ستمگرش را روانهء ديار عدم مىسازند ، لبخند رضايتى بر لب آريد كه بالاخره ستم كشيدن و دم فروبستن هم حدى دارد .\r\nو شايد ملاحظهء خاطرات تلخى كه مردم فارس از حكومت قوام الملك دارند و\r\n\r\n","description":"","footnote":"","page_name":" مقدمه 14 ","page_number":20},
  {"content":"\r\n\r\nشب‌نامه‌هاى تهديدآميزشان كه \" به شهر راهش نمىدهيم \" و سوگند غلاظ و شدادى كه\r\n\" زن طلاق هستيم اگر بگذاريم قوام الملك وارد شهر شود \" و پيش‌بينى نويسندهء گزارشها كه\r\n\" مشكل است مردم بگذارند قوام الملك وارد شيراز شود \" و سرانجام خواندن اين خبر كه \" امام جمعه و ميرزا هدايت الله جمعيت زيادى از ريش‌سفيدان را جمع كرده تا يك فرسخى شيراز به استقبال قوام الملك رفتند و او را با احترام زياد وارد شهر كردند \" و خبر متعاقب آنكه \" هر روز از جميع طبقات به ديدن قوام مىروند و در منزل او ازدحام مىشود \" ، بر حيرتتان بيفزايد و به ياد افعيهاى جهنم بيفتيد كه دوزخيان از مارها بدانها پناه مىبرند .\r\nشايد با خواندن خبرهاى متواتر و فروان نظيرى از اين قبيل كه سارق دست بريده دوباره دزدى كرد ، گوشش را هم بريدند ، يا الواطى كه يك دست و يك پايش را قبلا به جرم شرارت بريده بودند بار ديگر مست كرده و چهار نفر را زخم زده است ، يا دزد بدام افتادهء دست بريده‌اى كه باز هم به دزدى رفته است آن هم در خانهء فراشباشى حكومت ، يا قداره‌كش شرورى كه از مشاهير الواط است و با اينكه سابق يك دست و پاهاى او را بريده‌اند و يك بار هم به گلوله‌اش بسته‌اند و زخم‌هايش بهبود يافته و از مرگ جسته است ، بار ديگر در صحن شاه چراغ با الواط ديگر بجان هم افتاده‌اند و باز هم علاوه بر چند ضربهء كارد دو گلوله هم خورده است ، و هنوز هم باكى ندارد و سر عربده‌جويى دارد ، به ترديد افتيد كه راه قطعى علاج دزدى و شرارت چيست ؟ شدت عمل و مجازات فورى يا تربيت درست و بهنجار و هماهنگ ؟\r\nشايد مطالعه اخبار مربوط به يهوديها در جريان حوادث اين سى ساله احساسات بشر دوستانهء شما را ديگرگون كند كه چرا اين اقليت سرگردان و دائما در وحشت يك قران درآمد نامشروع را بر دو قران درآمد مشروع ترجيح مىدهند و اين چه حرص پولى است كه بنى اسرائيل را به همدستى دزدان مىكشاند ، و اغلب اموال دزدى از خانه‌هاى اين عاليجنابان كشف مىشود و حتى معبد و مسجد خود را نهانخانهء اموال مسروقه مىكنند ، و از اين بالاتر غالب مستانى كه كارشان به شرارت مىكشد و شرح آشفته كاريهايشان بسيارى از صفحات اين مجموعه را سياه كرده است ، از محله محصور اين بزرگواران بيرون مىآيند و چرا با اطلاعى كه از سخت‌گيرى حكومت دارند ، و نفرتى كه نگاه مردم نثار رهگذارشان مىكند ، و بيمى كه از فتواى قتل و كشتار محافظان شريعت محمدى دارند ، و تعهدى كه به حاكم وقت مبنى بر خوددارى از فروش عرق سپرده‌اند ، باز دل از اين منبع درآمد نمىكنند و زندگى را بر خود تباه مىسازند ؟ اين چه طبيعت تقلب‌پسند و حرص سوداگرانه‌ايست كه به جان اينان افتاده است ؟ شايد با خواندن اين گزارشها به مقايسهء رفتار متفاوت مردم با اقليت ارمنى و اقليت يهودى بپردازيد ، و به همان نتيجهء البته نادرستى برسيد كه هيتلر آتش آشيان رسيد .\r\n\r\n","description":"","footnote":"","page_name":" مقدمه 15 ","page_number":21},
  {"content":"\r\n\r\nشايد شرح بيداد مأموران حكومت فشار خونتان را بالا برد و حيرت كنيد كه چگونه در ديار اسلام و در حكومت شاه قدرتمندى چون ناصر الدين شاه فلان عضو حقير ديوانخانه خود به تنهايى مسند مدعى و قاضى و دادستان و مأمور اجرا و جلاد حكومت را متكفل مىشود ، و حاجى زارع آبرومندى را بجرم اينكه ضامن بدهكارى شده است و شخص مديون در موعد معين بدهى خود را نپرداخته است ، دستگير مىنمايد و به دولت‌سراى خود مىبرد و در محبس اختصاصى خانهء خويش زندانى مىكند و شخصا در مقام مدعى اقامهء دعوا مىنمايد و در لباس دادستان به توپ و تشر متوسل مىشود و سرانجام بر مسند قضاوت مىنشيند و رأى صادر مىكند كه \" درست است چيزى به كسى بدهكار نيست ، اما بايد خدمتانه و تعارف مرا بپردازد \" . و با صدور اين حكم در قالب اصلى خويش درمىآيد ، يعنى فراش غلاظ و شداد حكومت . و در مقابل انكار حاجى كه بدهكار نبوده است تا خدمتانه و تعارفى تقديم كند ، طنابى به بيضهء پيرمرد مىبندد و آنقدر مىكشد تا حاجى بينوا جان به جان آفرين تسليم كند و از چنگ مأمورى بدين سخت‌گيرى و سخت‌كشى رها گردد . و همهء اين مسائل در مسير عادى خود جريان مىيابد ، بىآنكه فرياد اعتراضى برخيزد كه اين چه عدالت است و چه حكومتى .\r\nشايد با خواندن مطالبى از اين قبيل كه ده نفر و بيست نفر را به اتهامى دستگير مىكنند و به شلاق شكنجه‌گران مىسپارند و سرانجام هم پس از پانصد ضربه و هزار ضربه چوب موفق به شنيدن اعترافى نمىشوند ، زيرا اين بىخبران از حقوق و حيثيت انسانى خويش ، جز جهل و تحمل ستم گناهى ندارند ، و چند روز بعد هم مجرمين اصلى دستگير مىشوند ، و از شنيدن گزارش حال آدميزادگانى كه زير چوب خان ايل يا ضابط ماليات يا حاكم ولايت يا شكنجه‌گران ديگر جان داده‌اند ، آه سرد يأس‌آميزى از دل پر درد برآوريد كه در اين سرزمين نفرين شده حقوق بشر هرگز ارزشى نداشته است و حيثيت انسانها هرگز رعايت نمىشده است .\r\nشايد اخبار مربوط به كلاشيهاى مأموران حكومت و فراشان داروغه غرق حيرتتان كند « 1 » كه چگونه هشت نفر از محبس ديوان با زنجيرى كه به دست و پا داشتند فرار كردند و در شاه‌چراغ بست نشستند كه \" از دست زنجيربان فرار كرده‌ايم ، چونكه انواع اذيتها را به ما مىكند به جهت اينكه از ماها اخاذى كند \" ، و بر حيرتتان بيفزايد كه جناب زنجيربان هم بعد از فرار زنجيريان به همان شاه چراغ پناه برده ، لابد بدين شكايت كه چرا طعمه‌ها از چنگم فرار كرده‌اند . و خبر بعدى كه زنجيربان مبالغ كلى پول دارد و از آن جمله سه هزار و هفتصد تومان نزد صراف محل ، ذهن شما را به حساب سادهء سرانگشتى بكشاند كه زنجيربان\r\n\r\n\r\n","description":"","footnote":"\r\n( 1 ) - به فهرست تفصيلى رجوع فرمائيد\r\n","page_name":" مقدمه 16 ","page_number":22},
  {"content":"\r\n\r\nبا مواجب حد اكثر سالى صد تومان چگونه صاحب سرمايه‌اى شده است كه گوشه‌اى از آن سه هزار و هفتصد تومان است ؟ و در جستجوى منابع درآمد مأمورانى از اين قبيل برآييد و در چند صفحهء بعد به اين خبر برخورد كنيد كه \" اين اوقات شبها دكان و خانه بيشتر از سابق بريده مىشود و دزد هم از قرارى كه مىگويند از عمله‌جات حاجى آقاجان فراش‌باشى بيگلربيگى است و هرچه سرقت مىشود ديگر ممكن نيست پيدا شود \" . و اين اخبار حيرت‌انگيز سروكارتان را به فهرست مطالب كتاب بكشاند و با استفاده از عنوان تعدى فراشها ، به سراغ صفحات مورد نظر برويد و با مطالعهء مطالبى به مراتب حيرت‌انگيزتر تسليم اين عقيده شويد كه دزدى و تجاوز و تعدى ريشه در خون ما ملت دارد ، ريشه‌اى مزمن كه بركندنش محال مىنمايد .\r\nشايد با شنيدن شرح مظالم حكومت و مأمورانش ، و با ديدن مواردى كه سروكار حكومت ظالم ضعيف‌آزار با خارجيان قوىپنجه است و در برابر تحكمشان كوتاه مىآيد و حتى جرأت ندارد به توقيف دزدى مبادرت كند كه خود را از بستگان دولت بهيه اعلام كرده است و با خواندن عواقب خطرناك توهين به وكيل شه‌بندر عثمانى و تماشاى قدرت‌نمايى سفارت روس در حمايت از تاجرى كه خود را از ستم هموطنانش به سايهء بيرق او كشانده است و واهمه‌اى كه صاحبديوان از رنجش عليامخدرهء اسميت صاحب دارد و پانصد تومان از جيب مباركش با نامهء عذرخواهى به آستانهء او تقديم مىكند ، با غرور ملى خود به ستيزه برخيزيد كه در حال و هوايى چونين اگر من هم بودم ترك تابعيت اين حكومت ستمكار زيردست آزار مىگفتم و با توسل به نوكران اجانب جان و مال خود را از تعدى اينان رها مىكردم .\r\nشايد خواندن حكم تلگرافى ظل السلطان كه : \" سوار بفرستيد اصطهبانات را بچاپند و اشرار را بگيرند و عيال آنها را اسير كرده به شيراز بياورند \" ، و متعاقب آن شنيدن اين خبر كه مردم اصطهبانات از ترس هجوم سربازان دولت شهر را گذاشته و به كوه فرار كرده‌اند و در اين گيرودار وانفسا \" به قدر ده دوازده طفل از تشنگى مرده‌اند \" ، و از آن حيرت‌انگيزتر اقدامات مشعشع نواب عين الملك كه براى مصادرهء ميراث خان لارى روانهء لارستان است و تا جهرم كه رسيده \" ديگر آبادى براى هيچ ده و دهكده‌اى نگذاشته است ، بلكه تا دو سال ديگر هم آبادى پيدا نخواهد كرد \" ، و از آن وحشتناك‌تر اقدام حاكم نيريز كه به انتقام‌جويى از كسانى كه به شيراز رفته‌اند تا از تعدى او شكايت كنند \" تفنگ‌چى برداشته و رفته خانهء آنها را آتش زده و غارت كرده \" و مشاهدهء دسته‌گلى كه نواب سياووش ميرزا در عالم مستى به آب مىدهد و حاكم بىتجربه را تحريك مىكند تا بيست سى نفر فراش و گزمه براى دستگيرى جماعت عياش و مىگسار بفرستد ، و فراشان نيمه‌شب از ديوار خانه مرد محترمى\r\n\r\n","description":"","footnote":"","page_name":" مقدمه 17 ","page_number":23},
  {"content":"\r\n\r\nبالا مىروند و مىبينند \" اين حرفى كه سياووش ميرزا زده تمام دروغ است نه اسباب شربى است نه اسباب قمارى است ، خصوصا اينها اشخاص شرابخوار و قمارباز نيستند ، هر كس با عيال خود نشسته است \" و از تسلطى كه اوباش و اراذل بر جان و مال و حيثيت مردم يافته‌اند و هركس خود را مأمور اجراى حدود شرعى مىداند و . . .\r\nو صحنه‌هاى حيرت‌انگيزى از اين قبيل و بدتر از آن ، فريادتان را بر آسمان برد كه : نفرين بر اين ديارى كه آدميزاد از تعرض اوباش و اراذل نه در دهات دورافتاده‌اش مصون است و نه در پستوى خانه‌اش . و چون با خطر تيغ عريان در كف زنگى مست و تفنگ آماده در دست مأموران زبان نافهم روبرو نگشته‌ايد ، بشيوهء مدعيان كنار گود مردم وحشت‌زدهء اصطهبانات را به باد ملامت گيريد كه چرا نماندند و از خانمان و زن و فرزند خود دفاع نكردند ، و من آنم كه رستم قوىپنجه بود . . .\r\nشايد شيوهء رسيدگى به تظلمات بر حيرتتان بيفزايد كه چگونه افراد دزدزده و مال‌باخته را مىگيرند و حبس مىكنند و تا قلق و رضايتنامه ندهند آزادشان نمىكنند ، و بر اساس چه قانونى مسافر رهزن‌گزيدهء بشكايت آمده را تو سرى بسيار مىزنند كه چرا از اين راه عبور كردى و تاجرى را - كه شبانگاه پسرش به كارى رفته است و لختش كرده‌اند - جريمه مىكنند كه چرا اين موقع شب پسرت را بيرون فرستادى ، و حضرات لشنى را كه از دست عامل ظالم به تظلم آمده‌اند كه در هشتصد تومان جمع دو هزار تومان اجحاف كرده است ، از بست بيرون مىكشند و به دست همان عامل مىسپارند تا حسابى تنبيهشان كند . ياد ديوان بلخ را در خاطره شما زنده كند .\r\nشايد با مطالعهء دوران حكومت فرهاد ميرزا معتمد الدوله كه اهل خشونت است و شدت عمل و مىخواهد با ايجاد رعب و وحشت پايه‌هاى حكومت خود را مستحكم كند و در يك روز 16 نفر را گوش سوراخ مىكند و چهار نفر را دست مىبرند و ده نفر را گچ مىگيرد و مستان و مىخوارگان را چوب بسيارى مىزند و لبهايشان را مىدوزد و مهارشان مىكند و در كوچه و بازار مىگرداند تا عبرة للناس باشد و سرهاى بريده را چهل روز و پنجاه روز از حصار نارنج قلعه آويزان مىكند و جماعت يهود را كه استثنائا مظلوم واقع شده و مورد تعدى قرار گرفته و فرياد دادخواهى سرداده‌اند چوب مىزند و جريمه مىكند و مقصران را حضورا طناب مىاندازد و مباشر كوار را براى پانزده تومان باقى زير چوب مىكشد و حتى از شكنجه بىگناهان پروايى ندارد و بيست نفر كازرونى را هركدام پانصد تازيانه مىزند كه بلكه چيزى بروز كنند و چيزى وجود ندارد كه بروز كنند و رعاياى لشنى را مىگيرد و گوشهايشان را مىبرد و روز بعد معلوم مىشود كه بىگناه بوده‌اند ، و سرانجام غرور مرد بجايى مىرسد كه حاضر به قبول\r\n\r\n","description":"","footnote":"","page_name":" مقدمه 18 ","page_number":24},
  {"content":"\r\n\r\nو نصب صندوق عدالت نمىشود و هشدار مستوفى پير را كه \" با رعايا و محكومين خود بطور مدارا رفتار نماييد \" به هيچ مىگيرد ، و در پاسخ تلگراف شاه كه او را با ريش‌سفيدان محل به تلگرافخانه خواسته است صريحا جواب مىدهد من حاكمم نه رئيس جمهور ، و اهل قبول هيچ ترتيبات و تنظيماتى نيست و ملاحظه اين تلگراف شاه كه \" همين قدر كه نظم ولايت فارس را مىدهيد و ماليات خود را بوقت و زود مىرسانيد و باقى نداريد ما را كفايت است \" و شنيدن اين خبر حيرت‌انگيز كه با فقر عمومى مردم و گرانى به ميدان آمده و قحطى بر در ايستاده ، حضرت و الا پانصد تومان براى فقراى استانبول حواله مىفرمايند و در پايان دوران اين حكومت جبار و خونريز و بىاعتنا به حيثيت آدميزادگى و حقوق بشر ، خواندن اين خبر بر حيرتتان بيفزايد كه هنگام عزيمتش \" جميع اهالى فارس از اعلى و ادنى مشايعت نمودند ، هرگز چنين مشايعتى به هيچ حاكمى تاكنون نشده بود \" ، با بسيارى هم عقيده شويد كه راه اداره كردن اين ملت ايجاد وحشت است و شكم پاره كردن و سر بريدن و لاشه از ديوار آويختن و اين مردم نان بخور و نميرى مىخواهند و امنيتى در حد گاوان و گوسفندان و در جامعه‌اى كه سطح فهم و فرهنگ در اين حد تنزل است دم از آزادى و رفاه و مساوات زدن اگر بازى كردن با آتش نباشد حد اقل آئينه‌دارى است در محلت كوران .\r\nشايد تعقيب اقدامات درخشان نواب والاگهر مهديقلى ميرزا سهام الملك و قتل و غارتهايى كه به بهانهء ايجاد امنيت مرتكب مىشود و با گرفتن تعارفى فرمان غارت محله‌اى را صادر مىكند و با چاپيدن اموال خوانين بر تعداد رهزنان و ياغيان مىافزايد و مشاهدهء ارقامى از غنايم سفر پيروزى اثرش و از آن مهمتر با ملاحظهء حكام و زورگويانى كه به جان هم افتاده‌اند و ظل السلطانى كه 160 هزار تومان مىخواهد و صريحا مىگويد \" بده ، به هر اسمى كه مىخواهى حساب كن \" و كلانتر غارتگر و معزول كازرون كه مدعى است \" هرچه گرفته‌ام به توسط ميرزا عبد الله به صاحبديوان و قوام الملك داده‌ام \" و قوام الملكى كه ضل السلطان حسابى تلكه‌اش مىكند و صد هزار تومانى تيغش مىزند و مىخواهد زنش را به اسيرى بياورد و شاه و وزيرانى كه به انتظار مرگ حكام ولايات و مصادره و ضبط اموالشان نشسته‌اند ، به ياد شبههء آكل و ماكول افتيد .\r\nشايد از حرصى كه فرمانروايان جهانخوارهء گلداچشم براى جمع كردن طلا و نقره مىزنند و مقامات دولتى را به مزايده مىگذارند ، و از چانه‌زدنهاى پياپى پروايى ندارند ، و حكومت كازرون را در عرض چند روز به سه نفر مىدهند و پس مىگيرند تا كاسبى بيشترى كرده باشند ، و بر سر تقسيم غنايم با يكديگر بگو مگو دارند ، و به عناوين مختلف از لقب فروشى گرفته تا داير كردن قهوه‌خانه‌اى به فكر جمع مال و منالى هستند كه سرانجام بايد به تفاريق در حيات ننگينشان ، يا يك جا بعد از جان كندن تلخشان تقديم مسندنشينان ظالم‌تر\r\n\r\n","description":"","footnote":"","page_name":" مقدمه 19 ","page_number":25},
  {"content":"\r\n\r\nاز خود كنند ، و حكام فرومايهء گداطبعى كه در قالب محتكران فرورفته‌اند و ارزاق مردم را مىخرند و در انبار خود به قصد گرانفروشى ذخيره مىكنند ، و با اين طمع‌ورزى رذيلانه مملكتى را به كام آتش بلوا مىكشند و ملتى را در چنگ قحطى و گرسنگى رها مىكنند ، قانون جنگل در ذهنتان متداعى شود .\r\nاگر در موارد گوناگون به نامه‌پراكنيهاى رجال برخورديد كه چگونه به زيان يكديگر تفتين مىكنند و تعديهاى همديگر را علنى مىنمايند و فى المثل ديده باشيد فلان كس را كه در نامه‌اى به ظل السلطان از مداخل نامشروع و تعديات فلان حاكم ظالم پرده برگرفته است ، هنگام برملا شدن نامه‌پرانى محرمانه‌اش ، بزدلانه انكار مىكند و به قانون لايزال فرومايگى منشى بىنواى خود را به چوب و شكنجهء حاكم مىسپارد كه \" از پيش خود نوشته است و بىاجازهء من نوشته است \" ، در برخورد با ملا محمد باقر اصطهباناتى روحانى شجاع شيراز حيرت كنيد كه به طهران از فساد حكومت شكايت كرده است و عين نامه‌اش را براى صاحب ديوان فرستاده‌اند و خان حاكم مجلسى آراسته و به احضار ملا فرمان داده ، بدين اميد كه ملا هم‌چون الملك‌ها و السلطنه‌ها به عجز و انكار افتد ، اما ملا محمد باقر انكار نمىكند و مىگويد \" هرچه در شما بوده نوشته‌ام \" ، و در جواب \" بعض علمايى \" كه حاشيه‌نشين مجلس والىاند و مصلحت‌انديشانه ملا را به عذرخواهى و بوسيدن دست حاكم ترغيب مىكنند مرد وارسته با پاسخ \" توهين دين است \" حيثيت معنوى خود را چون گرزى بر فرق همجامگان خويش مىكوبد .\r\nيا شاهد پايمردى جانانهء سيد على اكبر در واقعهء قحطى و گرانى فارس باشيد ، و مرد سازش‌ناپذير را چون سد سكندر همراه مردم قحطىزده در برابر حكومت فاسد محتكر استوار بينيد ، و از اينكه حاضر به قبول پيشكش ظل السلطان نشده است دستخوش حماسه و غرور شويد كه به‌هرحال ملت‌پناه دارد ، اما با خواندن گزارشهاى مربوط به امام جمعهء شهر كه بدهى خود را به مرد سمسار منكر مىشود و با شنيدن اين خبر كه همان حاجى سيد على اكبر به همين امام جمعه پيغام فرستاده است كه \" تو زنديق هستى ، قتل تو بر همهء علما واجب است \" ، و از زبان گزارشگر بشنويد كه امام جمعه و خانواده‌اش پرواى حلال و حرام ندارند و \" اهل فارس از حركات امام جمعه و اولادان او به صدا آمده‌اند ، دور نيست در اين اوقات بلوايى بر سر امام جمعه بكنند ، چون‌كه تمام خلق شيراز از دست آنها در اذيت‌اند \" ، همهء جوش حماسى و غرور مذهبىتان فروكش كند و از نزاع در مقام روحانى شهر بر سر وجوب تعطيلى روز جمعه غرق حيرت شويد ، و از دست كسانى كه فتوى بر جنون سيد نوشته‌اند خون در دلتان موج زند ، و از تب طلايى كه دامن‌گير عارف و عامى شده است و مرد محترمى مثل آقا سيد محمد حسين را به دلالت روياى كاذبهء همسرش به خانهء مردم مىكشاند و باعث\r\n\r\n","description":"","footnote":"","page_name":" مقدمه 20 ","page_number":26},
  {"content":"\r\n\r\nقتل بىگناهى مىشود ، فرياد برداريد كه اين چون است و آن چون و نويسندهء گزارشها را واقعه‌ساز و افسانه‌پرداز پنداريد .\r\nشايد وقتى كه مىخوانيد جماعتى ستم رسيدهء بر جان خودترسان به حريم فلان مسجد پناه برده‌اند ، يا مردم قحطىزدهء دادخواه در حرم مطهر احمد بن موسى بست نشسته‌اند و حكومت جرأت ندارد حريم بستيان را درهم بشكند ، در دل بگوييد كه چه ضرورت غير قابل انكارى بوده است سنت بست‌نشينى در آن دوران زورگويى و بىقانونى ، اما با ملاحظهء موارد بسيارى كه فلان الواط عربده‌جوى ولايت شكم مردم را سفره مىكند و بست مىنشيند ، يا فلان ستم كارهء تعدىپيشه در مقابل ستم‌گرى بىمحاباتر از خود به جاى دادن حق الناس به بست پناه مىبرد و مورد حمايت متوليان مسجد و معبد قرار مىگيرد ، ذهن قضاوت‌گرتان دستخوش تناقضى لاينحل شود كه آيا رعايت سنت بست‌نشينى لازم است يا نه . « * »\r\nشايد دلبستهء سرنوشت محنت‌آلود زنان اين سرزمين باشيد ، و به هدايت فهرست راهنما به سراغ زندگى مادران خويش در آن روزگار وانفسا رويد ، و از اينكه زن ايرانى يا بازيچهء شهوت مردان درنده‌خوى هواپرستيست كه از خانه مىربايندش و در بيابان مىكشندش ، يا مورد شكنجهء حاكم متعصبى است كه سرش را مىتراشد و در كوچه و بازارش مىگرداند ، يا محكوم فلك‌زده‌اى است كه حتى حق حضور در مسجد و معبد را هم از او مىگيرند .\r\nو سرنوشت نامباركش اين است كه براى لقمهء نانى اسير دست موجود خودخواه ستم‌پيشه‌اى بنام شوهر باشد ، و حتى كسب معاش مختصرى از طريق كهنه‌فروشى هم برايش ميسر نگردد .\r\nشايد با مطالعهء اين گزارشها سيلاب غم و غضب سد تجمل و تأملتان را درهم شكند ، و بىتوجه به ريشه‌هاى درهم پيچيدهء سنن ، ناسزاها نثار مردان جاهل و حاكمان متعصب كنيد . « * »\r\nشايد رفتار سربازانى كه مأمور حفظ امنيت و جان و مال مردم بايد باشند و بخلاف آنچه بايد ، كارشان يا دله‌دزدى است يا غارتگرى و زورگويى و درهم ريختن شهر ، و حتى كار تعدى و تجاوزشان بجايى مىكشد كه اغلب ضابطان ولايات به اين خيال هستند كه سربازهايى را كه در ادارهء آنها مأمور هستند قبول نكنند ، و مردم هم كه از تعديات سربازان سابقه‌ها دارند ده و آبادى خود را رها مىكنند و به كوه و بيابان پناه مىبرند و چون طاقت مهمان ناخواندهء متعدى ندارند خانمان به مهمان وامىگذارند ، شما را با هرچه سرباز و مأمور امنيت است به دشمنى برانگيزاند .\r\n\r\n\r\n","description":"","footnote":"\r\n* - شواهد فراوانى است از هر دو نوع بست‌نشينى ، فهرست تفصيلى\r\n* - با استفاده از فهرست تفصيلى مطالب ، صحنه‌هاى عجيبى ملاحظه خواهيد فرمود از زندگى زن ايرانى و مصائبش در آن روزگاران\r\n","page_name":" مقدمه 21 ","page_number":27},
  {"content":"\r\n\r\nو شايد هم با توجه به سهل‌انگارى و طمع‌ورزى دولتيان كه جيره و مواجب فوج را نداده‌اند ، يا فرماندهء البته محترم مواجب آنان را بالا كشيده است ، حق را به سربازان بدهيد و با بسيارى هم عقيده شويد كه سرباز غريب دور از خانه و خانمان كه چهار سال تمام مواجبش نرسيده است و در جواب شكايت و تحصن مىگيرند و چوبش مىزنند ، چاره‌اى جز غارت و دزدى ندارد . « 1 »\r\nو شايد هم بىآنكه در جستجوى ريشه‌هاى فساد برآييد ، به شيوهء آسان‌گيران روزگار شانه بالا اندازيد كه بالاخره سربازها هم از همين ملتند ، آنها را از آسمان كه نياورده‌اند ، بيله ديگ بيله چغندر .\r\nشايد نحوهء مجازاتها « 2 » كه از دست و پا بريدنها و طناب انداختنها و شكم دريدنها و سر جداكردنها و زنده گچ گرفتنها شروع مىشود و به هنرنماييهايى ابتكارى مىانجامد از قبيل طناب بر بيضه بستن ، اخته كردن ، دهن توپ گذاشتن ، مهار از بينى گذراندن و در كوچه و بازار شهر گرداندن ، زن بيچارهء فلك‌زده‌اى را كه شايد براى سير كردن شكم فرزندش به ننگ تن‌فروشى تسليم شده سر تراشيدن و بىحجاب در بازار ولايت گرداندن ، يك پا و يك دست محكوم را بريدن ، آدميزادهء زنده را دوشقه و چهار شقه كردن ، و اختراعات ديگرى كه ظاهرا بايد امتيازش به نام نامى اجداد بزرگوارمان ثبت تاريخ گردد ، مو بر اندامتان برانگيزد ، و تجسم منظرهء رعاياى فلك‌زدهء جم را كه دست بسته در ميان فوج مىاندازند تا هركس قطعه‌اى از گوشت بدن انسان نصيبش شود و صنعت مبتكرانه « * » مرحوم شاه عباس البته\r\n\r\n\r\n","description":"","footnote":"\r\n( 1 ) - زندگى سربازان و افواج قابل مطالعه و تأمل است ، به همين سبب بخشى از فهرست تفصيلى را بدين مقوله اختصاص داديم\r\n( 2 ) - كمتر صفحه‌اى در اين مجموعه از شكم دريدنها و سر بريدنها و . . . خالى مانده است ، با اين همه نمونه‌هايى در فهرست تفصيلى ثبت افتاده است بعنوان مشتى از خروار .\r\n* - شاه عباس يك دسته جلاد داشته به نام چيگيين يا گوشت خام‌خوار ، كار ايشان آن بود كه مقصران را به فرمان شاه زنده مىخوردند . و به روايت مؤلف روضه الصفويه مورخ رسمى دربار \" و آن فرقه نيز آلت سياست و غضب بودند ، كه گناهكاران واجب التغدير را از يكديگر مىربودند و انف و اذن ايشان را به دندان قطع نموده بلع مىفرمودند و هم‌چنين بقيهء اعضاء ايشان را به دندان انفصال داده ، مىخوردند . . . \" ( زندگانى شاه عباس اول تأليف نصر الله فلسفى ج 2 ص 125 ) و براى آنان كه فرصت مراجعه بدين مأخذ را ندارند ، نقل اين چند سطر از همان كتاب شايد تأمل‌انگيز باشد : \" شاه اسماعيل اول پس از آنكه بر شيبك خان ازبك غلبه كرد و شيبك خان كشته شد ، . . . به صوفيان گفت : هركه سر مرا دوست دارد از گوشت اين دشمن بخورد .\r\nخواجه محمود ساغرچى كه در آن معركه حاضر بوده ، گفته است كه : پس از فرمان شاه ازدحام صوفيان براى خوردن جسد شيبك خان بجايى رسيد كه جمعى تيغها كشيدند و بجان يكديگر افتادند ، و آن مردهء به خاك و خون آغشته را مانند لاشه‌خوران از يكديگر مىربودند و مىخوردند ( نقل از روضه الصفويه ) و پدر بزرگوار شاه عباس كبير هم \" جمعى از ريش‌سفيدان و صوفيان طوايف را در مجلسى جمع نموده و بعد از ذكر و ذاكرى كه در ميانهء صوفيه معمول است به ايشان خطاب كرد كه : هركس خلاف اراده و سخن مرشد نمايد تنبيه او چيست ؟ آن جماعت گفتند كه : گوشت بدن او را خام خواهيم خورد . . . و برين نيت الله الله كشيدند . ( نقل از خلاصة التواريخ )\r\n","page_name":" مقدمه 22 ","page_number":28},
  {"content":"\r\n\r\nكبير جنت مكان و صوفيان مردم خوارش تعطيل نگردد ، شما را به اشتباه اندازد كه اين گزارشها مربوط به دوران قبل از تاريخ است ، نه صد و چند سال بعد از انقلاب كبير فرانسه و معاصر روزگارى كه در گوشه‌اى ديگر از جهان همهء نيروهاى دولتى و ملى صرف نجات جان انسانها مىشود و تسكين آلام دردمندان .\r\nشايد موضوع كميابى و گرانى نان توجهتان را به خود كشاند ، موضوعى كه هميشه در تاريخ اجتماعى و سياسى ما مسأله‌اى بوده است ، و شما به علت عمر نه چندان طولانيتان با آن آشنا نيستيد . مسأله‌اى كه خالق آن جناب صاحب ديوان است و حرص سيرى ناپذيرش .\r\nخان حاكم اهل محل است و صاحب املاك فراوان انشاء الله مشروع ، جنس نو و كهنهء زيادى دارد ، و براى اينكه به قيمتى بيشتر بفروشد هوس نرخ‌گذارى به سرش مىزند ، و قيمتها بالا مىرود و محتكران هم به سنت الناس على دين ملوكهم رفتار مىكنند ، و مردم بجان مىآيند و زنها به فغان برمىخيزند ، و كار از دست جناب صاحب بيرون مىرود و مطابق شيوهء هميشگى حكام با حكم كاغذى به جنگ نايابى و گرانى مىرود كه \" خبازان نان را يك من چهار عباسى بفروشند \" ، و حال آنكه بروايت گزارشگر \" گندم يك من بيست و پنج شاهى است \" . نتيجه‌اش معلوم است اعتصاب خبازان و نايابى نان . ماجرا ادامه دارد تا روزى كه جناب حاكم سفرى به طهران مىكند و از بركت غيبتش وضع نان به حال عادى برمىگردد . اما سفر مرد به طهران خرج سنگينى برداشته است كه خورده‌هاى دو ساله را در پيشگاه مبارك ملوكانه قى كرده است و با اشتهايى صاف‌تر از روز نخستين باز آمده . شرح اين قدوم ميمنت لزوم را از زبان گزارشگر بشنويد كه \" چند روز قبل از ورود جناب صاحب ديوان نان فراوان و ارزان شده بود ، كه يك من دوازده شاهى عايد به خلق شد . پس از ورود معزى اليه يك مرتبه نان به حالت ششماه قبل رسيد . از قرار تحقيق گندم معيوب بسيارى جناب صاحبديوان در انبار داشتند ، به خبازان طرح دادند از قرار يك من نهصد دينار . . . \" بقيهء داستان را در متن كتاب بخوانيد به شرط آنكه مواظب ريشهء پنهانى حوادث باشيد ، تا ببينيد مردم بجان آمده سرانجام پناهگاه واقعى خود را در سنگبار جور حاكمان حريص چگونه پيدا مىكنند ، و سيد روحانى از جان گذشته‌اى چگونه قحطىزدگان بىرمق را به حركت مىآورد و خان محتكر از شهر مىگريزد تا سرانجام خون بىگناهان نان طلب بر خاك قساوت ريخته شود ، و پسر نوح به چاره‌جويى برخيزد ، و ديگ غضب قبلهء عالم جوشيدن گيرد و الدرم بلدرمش گوش قحطىزدگان را كر كند كه \" به ارواح شاه مغفور و خاقان مبرور و شاه شهيد و به تاج و تخت خودم . . . تمام فارس را قتل‌عام فرموده ديارى از آنها باقى نمىگذاريم \" .\r\nو اگر طمع‌ورزى صاحب ديوان خشمگينتان كرد ، نگاهى بيفكنيد به دوران ركن الدوله و داستان ذغال و هيزم و تفاوت عمل دو آدميزاده از يك صنف و جماعت يكى در ميان ملت\r\n\r\n","description":"","footnote":"","page_name":" مقدمه 23 ","page_number":29},
  {"content":"\r\n\r\nو ديگرى وابسته به حكومت .\r\nيكى از امتيازات ارجمند مجموعهء حاضر اين است كه منبع پرفيضى است براى محققان علوم اجتماعى و پژوهندگانى كه در كار شناخت روحيهء ملى ايرانيان دستى دارند ، چه ، در اين گزارشها به صراحت مىتوان به عكس العمل مردم پى برد در برابر اعمال حاكمانى كه سليقه‌هاى مختلف دارند و روشها و اغراض گوناگون .\r\nشايد شما خوانندهء جوان از اين زمره باشيد و با مطالعهء دوران حكمرانى معتمد الدوله فرهاد ميرزا و مقايسهء آن با عهد حكومت معتمد الملك به نتيجهء نامنتظر و احيانا خطرناكى برسيد . مرحوم حاجى معتمد الدوله در تاريخ قاجار معروف است ، و چهرهء واقعيش هم از خلال اين گزارشها به روشنى هويدا است . مرد قاطعيت و صراحت و بىرحمى است .\r\nنه فقط با رعيت خشونت‌پيشه و قتال است و ده نفر ده نفر گچ مىگيرد و صد نفر صد نفر چوب مىزند ، كه در برابر طبقات ممتازهء اجتماع هم اهل مدارا نيست ، طلبهء صيغه‌گر را به رسوايى تنبيه مىكند واعظ منتقد را تودهنى مىزند و از او التزام سكوت مىگيرد - كار خطرناكى كه رقيق‌تر و ملايم‌ترش حكومت ديگران را سرنگون مىسازد - زن سر برهنه را بخلاف شرع اقدس در ملاءعام گردش مىدهد ، با خارجيانى كه نور چشم شاه و دولتند در مىافتد ، و كج‌تابى مىكند و خواهش مختصرشان را نمىپذيرد ، ماركار صاحب را به جرم توهين به حمالى به بادناسزا مىگيرد ، و از اينها عجب‌تر و بالاتر با شاه مملكت - آن هم اعليحضرت قدر قدرتى چون ناصر الدين شاه - سر لجبازى دارد كه \" اگر مىخواهيد من حاكم باشم از اين احكامات به من نفرماييد \" ، مرد متنفذ ريشه‌دارى چون مشير الملك را به خوارى از سرزمين فارس مىكند و آوارهء دور جهان مىكند ، و حتى وساطت شاهزادهء مقتدرى چون فرمانفرما را نمىپذيرد كه : براى من صرفنظر كردن از حكومت فارس آسان‌تر است تا اينكه \" اين مملكت بواسطهء رفتن مشير الملك به طهران بىنظم باشد \" . و با مشاهدهء اين جباريها و آن خونخواريهايى كه پيش از اين اشارت رفت ، سؤال تازه‌اى در ذهنتان بجوشد كه مردى با چنين خصوصياتى چه دارد كه مردم فارس قساوتش را مغتنم مىشمارند و در مراسم عزل و بدرقه‌اش صميمانه عرض ارادت مىكنند ، و چند سال بعد در عزايش دسته و كتل راه مىاندازند و خاطره‌اش را گرامى مىدارند . شايد طرز حكومت او را با فلان حكومتى مقايسه كنيد كه اهل ترحم است و از بستن و زدن و كشتن پرهيز دارد و در مقابل ، مردم هم برايش تره‌اى خرد نمىكنند ، و گزارشگران مجموعهء حاضر هم مرتب از قول خلايق شرح بىعرضگيهايش را منعكس مىنمايند . و از اين مقايسه به يكى از دو نتيجه برسيد كه هر دو براى آيندهء اين سرزمين خطرناك است . يا نتيجه‌گيرى كنيد كه حاجى حاكم به فيض پاكى و\r\n\r\n","description":"","footnote":"","page_name":" مقدمه 24 ","page_number":30},
  {"content":"\r\n\r\nبىطمعى چنين دستش بر جان و مال مردم گشاده است و مردمى كه از حكام آزمند و درم به جورستانان زر به رشوت ده به تنگ آمده‌اند ، همهء قساوتها و خونريزيهاى حاكمى را مىپذيرند به شرط آنكه دزد و كلاش نباشد . يا به نتيجهء خطرناك ديگرى برسيد كه شرط دوام و توفيق « * » حكومت بر اين مردم بىرحمى است و كشتار . در اين مملكت هميشه نادرها موفق بوده‌اند و شاه سلطان حسينها بدنام .\r\nشايد هم هيچ‌يك از اين دو احتمال تحقق نيابد و با مراجعهء به صفحهء 131 همين كتاب و صفحات بعد از آن ، نتيجهء معكوس آن بگير و ببندها و عواقب شوم ديكتاتورى را به معاينه احساس كنيد كه بجاى تربيت خلايق و ترويج فرهنگ به تير و تفنگ متوسل شدن عاقبتش اين است كه با سقوط كابوس ، مردم كه با آنان معاملهء انسانى نشده است چون حيوانات درندهء از قفس رها شده بجان يكديگر مىافتند و فاتحهء آن نظم مصنوعى خفقان‌آلود را يك روزه مىخوانند ، تا بار ديگر خونخوارى ديگر به سراغشان آيد و باركش غول بيابان شوند .\r\nشايد شما كه از قساوت معتمد الدوله در حق مجرمان و متهمان رنجيده‌ايد و دم از حقوق بشر مىزنيد ، از نظرگاه ديگرى بدين گزارشها بنگريد و از رفتارى كه مردم با يكديگر دارند و جنايات وحشيانه‌اى كه همين رعاياى مظلوم مرتكب مىشوند به غضب آييد و تغيير عقيده دهيد و همراه مردم شيراز فاتحهء رحمتى نثار روح حاجى كنيد و رفتار او را شايستهء مردمى بدانيد كه هر جرعهء عرق به مستى مىكشاندشان و هر مستى عربده‌اى در پى دارد و البته شكم دريدنى . مردمى كه حتى در عشق‌بازى هم از انسانيت و ظرافت بويى نبرده‌اند و سه نفرى با كارد برنده بجان زن بىپناهى مىافتند ، و كلهء معشوقه را با چماق مىشكنند و براى تصرف چند گوسفند نوزده نفر زن و مرد و بچهء بيچاره‌تر و تهيدست‌تر از خود را مىكشند و مىكشند و در چاه مىاندازند ، ايلات و عشايرى كه زندگى سخت بيابان‌گردى زهر خشونت در عروقشان جارى ساخته است ، و اغلب صفحات اين گزارشها آلوده است به شرح جنايتهايشان و ايلغارهاى وحشت‌انگيز و بىرحمانه‌اى كه ياد ناخوش فرزندان چنگيز را از خاطرها مىبرد و با استناد به اين حوادث ، چنين استدلال كنيد كه در اجتماعى بىفرهنگ ، اگر يك حاكم مستبد خونخوار نباشد ، هزاران ظالم قهار از زمين مىجوشد و امنيتى باقى نمىماند ، و به همين علت مردمى كه زهر ناامنى و هرج و مرج چشيده‌اند ، تحمل يك جبار را بر تسلط صدها جبار ترجيح مىنهند ، غافل از اينكه در حكومت خفقان و وحشت همهء وابستگان حكومت ستمگرند و خونخوار . منتهى مجال ناله‌اى و تظلمى نيست .\r\n\r\n\r\n","description":"","footnote":"\r\n* - در اين مورد هم به دو نكته توجه داشته باشيد ، يكى اظهار نظر ظل السلطان در صفحه 78 كه \" ويل لمن كفره نمرود \" ، ديگرى اين واقعيت كه استبداد و فساد ملازمان جدايى ناپذيرند ، و گرچه وجود نازنين ديكتاتور را از عود و عنبر سرشته باشند .\r\n","page_name":" مقدمه 25 ","page_number":31},
  {"content":"\r\n\r\nشايد با خواندن و بازخواندن اين گزارشها ، ابروى نفرت درهم كشيد و خداى ناخواسته با استنتاجى نادرست هم‌عقيده فرنگى مغرض ملعونى « 1 » شويد كه در عهد قاجار از وراى عينك بدبينى به زندگى نياكان ما نظر كرد و حاصل تأملش اين حكم قطعى ، و البته ناعادلانه ، بود كه \" به نظر من ، ايرانى در حال حاضر منشاء هر نوع جور و شقاوت و زبونى و بيدادگرى و چپاول است و لكهء ننگى است كه طبيعت بشرى را آلوده ساخته ، و در هيچ دوره و ميان هيچ ملتى مانند آن ديده نشده است \" « * » .\r\nو شايد هم با ديدهء سبب سوراخ‌كن به تحليل حوادث برخيزيد و با توجه به قانون قطعى عليت هموطنان مظلوم خود را محكومان معصومى بشناسيد كه شرايط اقليمى و تجاوزات خارجى قرنها در پنجه استبداد اسيرشان نگهداشته است ، و در سايهء سنگين تسلط جباران ، از بركات خورشيد معرفت محروم مانده‌اند و فضاى روشن و بازى براى باليدن و رشد كردن نيافته‌اند ، و اگر عيبى در كار رفتارشان باشد نتيجه جهل است و بىاختيارى .\r\n\r\n\r\n","description":"","footnote":"\r\n( 1 ) - سر ه . پوتينگر ، خلقيات ما ايرانيان ، سيد محمد على جمال‌زاده ص . 92\r\n* - البته در اذهان مريض و فاسد امكان يك احتمال ديگر هم مىرود ، مردم سودايى مزاجى كه با هموطنان خويش و گذشته درخشان تاريخى وطن خود سر ستيز دارند ، از وراى شيشهء كبود بدبينى به تعبير مشهودات تاريك خود مىپردازند ، و فى المثل با استناد به حرمت رعب‌آميز فرهاد ميرزا در انظار خلايق ، نتيجهء نامعقولى از اين قبيل مىگيرند كه در اين ديار شگفتيها و سرزمين استر ذهبك و ذهابك و مذهبك ، عالىترين مفاهيم دنيوى در ذهن مردم از مقولهء لقمه نانى در حد بخور و نمير و امنيت نيمه‌بندى در سايهء بندگى خداوندان قدرت ، تجاوز نكرده است . مردمى كه هر پيشامد خوش و ناخوشى را حواله به تقدير مىكنند . و درخشان‌ترين اوج ترقيشان از چاله به چاه افتادن بوده است و از سايهء پرستش قهارى به سيه‌چال قهر جبارى خزيدن ، و شعارشان هرچه آيد سال نو گفتن دريغ از پارسال ، اين مرغكان در قفس‌زادهء پر شكستهء نه اوج آسمان پيموده نه پر بر بساط كهكشان سوده ، اين بزنجير جهالت كشيدگان غار افلاطونى كه حتى سايه‌اى از اختيار و آزادى بر ديوار محبس نديده‌اند ، مردمى كه خسرو عادلشان پنج‌هزار مزدكى را وارونه در خاك مىكارد تا گلزار وطن طراوت گيرد ، و وزيدن باد بىنيازى خداوندشان باران رحمتى چون سپاه جرار مغول در پى دارد ، و تخت تسلط شاهانشان هميشه بر دو پايه نهاده است ، يكى ارغوانى دگر پرنيانى ، مردمى كه در تأييد روز را شب گفتن صاحبان قدرت به اثبات مىپردازند كه اينك ماه و پروين ، مردمى كه نه كرسى فلك را زير پاى قزل ارسلانها مىنهند تا از موضعى قوىتر و والاتر خاك نكبت بر فرقشان بريزد ، مردمى كه در برخورد با حكومت مطلقه و تعديات و تحميلاتش بجاى اعتراض بر اصل قضيه به چانه‌زدن و تقاضاى تخفيف دلخوشند ، در نظر اين مردم چه حكومتى بهتر و انسانىتر از حكومت معتمد الدوله‌ها .\r\nاين هم گونه‌اى استنتاج است كه دور از جان شما باد .\r\nافكار سياه و نتيجه‌گيريهاى عاطفى از اين قبيل ارزانى همان وزير انگليسى كه هفتاد سال پيش نوشته بود \" اين خنده‌آور است كه حتى تصور كنيم ايران براى يك رژيم جمهورى از نظر اخلاقى يا روانى يا مادى آماده است \"\r\n( تشيع و مشروطيت در ايران ، تأليف ارزندهء عبد الهادى حائرى ص 185 ) . البته ذهن روشن شما هموطنان از اين نتيجه‌گيريهاى غلط منزه است ، و من هم به دلالت همين عقيدت ، اين مقدمه را در رديف احتمالات متن كتاب نياوردم .\r\n","page_name":" مقدمه 26 ","page_number":32},
  {"content":"\r\n\r\nاين شايدها و هزاران شايد و احتمال ديگر در مطالعهء اين گزارشها ، بر سر راه شما جوانان كمين كرده است ، هريك با شواهدى گوناگون و دلايلى در حد موجه . و من كه اين نامهء اعمال را پيش چشم قضاوت شما عزيزان نهاده‌ام ، نه مىخواهم در شيوهء نتيجه‌گيرى و چگونگى برداشتهايتان دخالت كنم و نه مىتوانم ، كه خود به حمد الله عاقليد و نكته‌سنج و دقيقه‌ياب . و به علت همين ناتوانى ، درين رهگذر به قبول هيچ مسئوليتى هم تن نمىدهم .\r\nمجموعهء حاضر به دلايلى كه رديف كردم تصوير صادق و بىروتوشى است از حيات و اعمال اجداد من و شما در يك قرن سى سالهء پر فراز و نشيب و خوش و ناخوش . تفاوتى هم نمىكند كه شما و من بازماندگان فلان زاهد پارسا باشيم يا فلان سارق گردنه‌بند آدمكش ، از نژاد نصر الله خان و رضا خان و قوام الملكيم يا بوكربلايى حسن و ميرزا احمد و حاجى آقا جان ، اهل كرمانشاه و خراسانيم يا اهواز و كرمان . هركه هستيم و هرجا هستيم از همين بيخ و بن و از همين محدوده و مردميم .\r\nاشخاص معدود اين گزارشها ، هريك در حد خويش ، مشتى از خروارند و اندكى از بسيار . نامهء اعمال اينان صورت احوال ماست . ممكن است ابزار و وسايل به مقتضاى زمان تغيير كرده باشد ، اما افكار موروثى و اعمال طبعى بدين سادگيها تغييرپذير نيست . اى كاش با ديده عبرت‌آموز نكته‌بين در خطوط ريز و درشت اين تصاوير دقت نماييم و قبل از آنكه غرور تعصب به آئينه‌شكنى بكشاندمان ، قيافهء واقعى خود را در اين آئينهء غماز و روشن تماشا كنيم و خود را بهتر بشناسيم . كه بدون اين شناسايى همهء جد و جهدمان بىحاصل است و همهء طرح و برنامه‌هايمان نقش بر آب .\r\nشما جوانان كه به فيض تلاش و استحقاقتان هم اكنون در سرنوشت اين مملكت و اين ملت سهمى و اثرى داريد يا به حكم قانون لايزال كون و فساد در آينده‌اى نزديك به مسند و مقامى مىرسيد ، اگر اين مجموعه را بدقت مطالعه فرماييد و در هر حادثهء به ظاهر نامترقبى كه پيش آمده است ، رشته‌هاى نه چندان نامشهود علل و اسباب را دريابيد ، و مجموعهء حوادث اين سى سالهء اختناق و استبداد و فساد را با حوادثى كه بلافاصله در چهار پنج سال بعدش رخ داده پيوند دهيد ، چه‌بسا كه از بركت شباهتها و خاصيت تكرار حوادث تاريخى ، موفق گرديد با تعقيب جريانات اين روزگار ، سرنوشت آيندهء ايران ، يا دست كم خطوط اصلى و كلى آن را ، در آئينهء غيب مشاهده نماييد ، و به فيض اين شهود و اشراق نه در آسيب‌گاه سيل خانه سازيد و نه در رهگذر باد نگهبان لاله شويد .\r\nو از اين مهم‌تر و برتر ، در اين موج‌خيز حوادث ، گزارشهاى صريح اين مجموعه ، شما را با قيافهء واقعى هم وطنانتان آشنا كند ، و اين آشنايى با خلقيات ايرانيان و ميزان تحمل‌پذيرى و نقاط ضعف و قوت اين ملت ، شما را از تكرار خطاهاى گذشتگان مصون دارد .\r\n\r\n","description":"","footnote":"","page_name":" مقدمه 27 ","page_number":33},
  {"content":"\r\n\r\nاگرچه تاريخ را براى عبرت نگرفتن نوشته‌اند و مرد خردمند هنرپيشه را به فرض عمر دوباره از اشتباه دوباره ظاهرا گريزى نيست ، با اين همه تكرار خطاها ضعف و شدتى دارد و عواقب و آثارشان نيز هم .\r\nمصائبى كه در سالهاى اخير ، كار ملت را به انقلاب كشاند ، غالبا محصول بىخبريها و نادانيها بود . هر ملت كهنسال هفت‌جوشى ، در عين آشفتگيها و تناقضات سنتى و اجتماعى و اخلاقيش ، اصول و مشتركاتى دارد به ظاهر ناپيدا كه پاى جهالت و لجبازى بر آنها نهادن حاصلش انفجار است ، و حفظ و رعايتش پاسدار و ضامن سلامت و امنيت . دقيقا شبيه مينهايى كه در مرز جبهه‌ها و سينه مرزها نهفته‌اند .\r\nجوان از كودكى به فرنگ رفته و فرنگى شدهء ناآشنا به زبان دل مردم و خصوصيات سنتى و اخلاقى ملت را از پاى پله‌كان هواپيما بر صندلى وكالت و وزارت نشاندن و با تحكم و سرنيزه مردم را به اطاعت احكام نامطبوع و نامقبولش واداشتن ، حاصلش رقص مرگ است با چشم بسته در مزرعهء مينها و تكرار داستان يكى بر سر شاخ و بن مىبريد . حال - و از آن مهمتر - مجالى نيست تا در اين مقوله به تفصيل و تشريح پرداخته آيد ، به عنوان نمونهء عبرت‌آموز به نكتهء جزيى ظريفى اشارتى مىرود به اختصار و بس . در شيرازى كه ، به روايت گزارشگران همين كتاب ، رهگذر نامسئولى مرد جوانى را بجرم هم سخنى با زن در چادر پيچيده‌اى به رسوايى و مرگ مىكشاند و حاكمش طبقهء نسوان را از حضور در مجالس تعزيه محروم مىكند به احتمال اينكه در ايام سوگوارى حضور زنان در زيارتگاه مقدس شهر مايه‌بخش انحراف مردان شود . و افكار عمومى مردم هيچ عكس العمل مخالفى نشان نمىدهد ، در چونين ديارى با چنان تعصب و سنتهاى ريشه‌دارى انبوهى از اجله مكشوفگان دنيا را با بوق و كرنا گردآوردن و مقارن لحظات افطار ماه رمضان بنام هنر وقيح‌ترين مناظر ناخوشايند شهوات جنسى را به نمايش خاص و عام گذاشتن ، محصول جهالت ابلهانه بىخبرانى است كه خيابان زند شيراز را با فولى برژه پاريس عوضى گرفته‌اند و تودهء معتقد مردم را با لختيهاى جزيره هوار . و عاقبتش همان كه ديديد و شنيديد و بعد از اين خواهيد ديد و شنيد .\r\nخدا كند زمامداران آينده ما ، با تعمق درين گزارشها و اسناد همانند اينها ، با خلقيات اين ملت آشنا شوند و با كشف و درك اعتقادات عمومى و دلبستگيهاى ملى و درجات تحمل‌پذيرى و سوابق تساهل و كم آزارى و نمونه‌هاى ترحم و انتقام‌جويى و مراتب گذشت و فداكارى و روح اعتدال‌پسند و آرامش‌طلب ايرانى ، در خدمت بدين مردم و بدين سرزمين موفق باشند .\r\n\r\n","description":"","footnote":"","page_name":" مقدمه 28 ","page_number":34},
  {"content":"\r\n\r\nو اما دربارهء چاپ كتاب\r\nمتن گزارشها چنان كه ملاحظه مىفرماييد گاهى هفته به هفته تهيه شده است و گاهى ماه به ماه ، اما از روال عبارت پيداست كه خبرها بمحض رسيدن ثبت دفتر مىشده است و به همين دليل در بسيارى از گزارشها به خبرى برخورد مىكنيد كه تكذيب يا تأييد آن در متن همان گزارش - و غالبا چند سطر بعد - آمده است . ظاهرا ترتيب تنظيم گزارشها به صورت هفتگى يا دو هفتگى يا ماهانه مربوط به وضع حركت پست سياسى بوده است در آن روزگار .\r\nدر اول و آخر هر گزارش تاريخ شروع و ختم آن آمده است . در چند سال اول فقط تاريخ قمرى ذكر شده و در سالهاى بعد تاريخ قمرى با تاريخ مسيحى منطبق گرديده .\r\nگزارشگر براى ثبت گزارشهاى مربوط به هر سال دفتر جداگانه‌اى انتخاب كرده و با صرف وقت و ابراز سليقه گزارشهاى هر سال را به ترتيب وصول در آن دفتر نوشته و نويسانده است ، و حاصل كارش سى و يك دفتر شده است از سال 1291 تا 1322 هجرى قمرى .\r\nدر اين ميان تنها گزارشهاى چند ماه آخر سال 1293 و ماه اول سال 1294 ثبت نشده است و علتش را نمىدانيم .\r\nگزارشها به يك خط و يك انشاء نيست و طبعا در مدتى بدين درازى نمىتوانسته باشد ، بعضى دفترها با شكسته نستعليق زيبا و خوانايى نوشته شده است و بعضى دفترها با خط شكستهء دشوار خوان نه چندان كم غلطى .\r\nگاهى كار بدست كاتب كج سليقهء پرتفننى افتاده است و مخلص را در گشودن طلسمات خطش دچار اشكالها كرده ، گاهى هم كاتب با سربهوايى و ولنگارى ضبط تاريخ دقيق روز و ماه را به دست فراموشى سپرده است ، مثلا كاتب وقايع سالهاى 1302 و 1303 .\r\nدر آغاز كار نيتم اين بود كه عين صفحات دفترها را به چاپ عكسى بسپارم ، اما بسيارى از دوستان منعم كردند كه \" اين كار نقض غرض است ، مگر نمىخواهى جوانان هم‌وطنت گزارشها را بخوانند و از آن بهره گيرند ؟ \" . و حق با اين جماعت بود ، كه خواندن خط بسيارى از دفترچه‌ها براى نسل جوان مشكل مىنمود و احتمال داشت دشوارى خواندن ، دوستان كم‌حوصله را از مطالعه باز دارد . تسليم حرف حق شدم و زحمت رونويسى و تصحيح نمونه‌هاى مطبعى را استقبال كردم . بىاندك تغييرى در عبارات و انشاء و ترتيب آن .\r\nبه تكرار تأكيد مىكنم كه در متن گزارشها مطلقا دخل و تصرفى نشده است ، خوب و بد ، خوش و ناخوش همه را به دست چاپ سپرده‌ام و در بعضى موارد كه عبارت ناقص مىنموده است اگر افزودن كلمه‌اى يا كلماتى به قصد تسهيل درك مطلب لازم بوده ، در داخل پرانتز قرار گرفته است . در موارد بسيار نادرى هم دخل و تصرف من منحصر است به افزودن\r\n\r\n","description":"","footnote":"","page_name":" مقدمه 29 ","page_number":35},
  {"content":"\r\n\r\nحرف محذوفى از قبيل \" را \" و \" كه \" براى حفظ سياق جمله . همين و بس . اما در تاريخهاى شروع و ختم هر گزارش تصرف گونه‌اى كرده‌ام و آن اينكه هر گزارش در متن خطى با اين عبارت شروع مىشود كه \" وقايع اتفاقيه دار العلم شيراز از تاريخ . . . \" كه از تكرار اين عبارت يكنواخت در مقدمه هر گزارش صرف‌نظر شده و تنها در آغاز گزارشهاى هر سال آمده است ، تاريخها هم غالبا در متن با حروف آمده است ، بدين صورت كه مثلا از \" تاريخ روز چهارشنبه پانزدهم ماه رجب سنهء 1300 مطابق بيست و سيم ماه مى مسيحى سنهء 1883 \" كه من آن را بدين‌صورت تغيير داده‌ام \" از 15 رجب 1300 مطابق 23 مى 1883 \" ، همين و بس .\r\nضبط املايى بعضى كلمات در دفترچه‌ها متفاوت بود ، مثلا عرب كطى و عرب كتى ، قلعه طبر و قلعه تبر . اين هم در بسيارى موارد يكنواخت شد و ضبط غالب اختيار . با اين همه در فهرست اعلام هر دو صورت مذكور افتاد .\r\nدر مورد اسمهاى خارجى ، عين همان صورتى كه در نسخهء دستنويس بود در متن آورده شد ، و اگر در طول ساليان به دو صورت ضبط شده بود ، به همان صورتهاى مختلف در جاى خود ثبت افتاد . در عناوين فرنگى هم هيچ تصرف و اصلاحى نشد .\r\nچند كلمه‌اى در نسخه اصلى ناخوانا بود ، جاى آن كلمات خالى گذاشته شد ، و اين موارد در سرتاسر كتاب به ده‌تا نمىرسد .\r\nعكس چند صفحه‌اى از نسخه اصلى در پايان مقدمه چاپ شد ، تا نمونه‌اى باشد از سليقهء صاحب كار ، و هم نشانه‌اى از خط زيباى ميرزايان \" وكالت خانهء دولت بهيهء قيصريهء انگليس \" در آن روزگار .\r\nو اما در مورد استخراج فهرستها ، چنان‌كه مىدانيد القاب عهد قاجار چون مناصب دولتى آن روزگار عاريتى بوده است و هرچند صباحى به كسى داده مىشده است . گردآورندهء اين گزارشها هم چون قصدش از ثبت گزارشها تأليف كتابى نبوده است در متن گزارش به شيوهء معمول روزگار به ذكر لقب اكتفا كرده است ، اين رعايت اختصار در آن روزگار لطمه‌اى به درك مطلب نمىزده است كه خوانندهء گزارش ( اعم از سفير انگليس يا متصديان امور ايران در وزارت خارجهء آن دولت ) مىدانسته است منظور از مشير الملك در تاريخ 1219 چه كسى است و در تاريخ 1304 كه . يا قوام الملك در فلان تاريخ چه شخصى بوده و در تاريخ ديگر چه كسى . اما خوانندهء امروزى در اين مورد با دشوارى و سردرگمى عجيبى مواجه مىشود .\r\nفى المثل در صفحهء 204 اين كتاب شرح مرگ و تدفين و مراسم ختم قوام الملك را مىخواند و\r\n\r\n","description":"","footnote":"","page_name":" مقدمه 30 ","page_number":36},
  {"content":"\r\n\r\nدر صفحهء 405 كه مربوط به چند سال بعد است شرح تبعيد و دستگيريش را .\r\nاين مشكل عمومى متون ادبى و تاريخى عهد قاجار است و حل اين مشكل كه بيشتر به كشف طلسمات شباهت دارد براى متخصصان فن تاريخ اگر دشوار نباشد ، براى مخلص ، كه نه اهل تاريخم و نه در اين مورد و هيچ موردى ديگر صاحب ادعا ، بسيار ظريف و وقت‌گير بود . اما به هر صورت و با صرف دهها ساعت وقت انجام شد و در فهرست اعلام برابر هر لقب اسم شخص صاحب لقب با مراجعه به متون تاريخى عهد قاجار استخراج و ثبت گرديد .\r\nمأخذ اين كشف و استخراج ده بيست جلدى از كتابهاى مربوط به آن عهد است كه چون رديف كردن مأخذ را در موارد غير ضرورى دليل فضل‌فروشى مىدانم و برهان نادانى ، تنها به ذكر مهم‌ترين منبع اشاراتى مىكنم و آن مجموعهء بسيار ارزندهء شرح‌حال رجال ايران است تأليف مهدى بامداد رحمت الله عليه . اميدوارم اگر اشتباهى در اين موارد رخ داده باشد ، اصحاب تاريخ و اهل تخصص آن را محصول غفلت من دانند و حتما اعلام فرمايند تا در چاپهاى بعدى اصلاح شود .\r\nو اما عكسهاى اين كتاب ، داستان عبرت‌انگيزى دارد . مىدانستم در كتابخانهء مركزى دانشگاه از سالها پيش مشغول گردآورى عكسهاى تاريخى بوده‌اند و در اين رهگذر توفيقى هم داشته‌اند . به قصد انتخاب تصاوير مورد نياز ، بدين مركز فرهنگى مملكت رفتم . فيشهاى پراكنده هرجا بود ، اما توفيق زيارت احدى از كارمندان متخصص نصيبم نيفتاد ، تا از تجارب ارزشمند ايشان در جستن و يافتن عكسها بهره گيرم . افراد البته صميمى و البته صادقى كه بجاى رفتگان نشسته بودند ، با حسن نيت رئيسشان واقعا مىخواستند ياريم كنند ، اما در امور تخصصى ، حسن نيت و صدق و صفا اگر شرط لازم باشد شرط كافى نيست . پس از ده روز سرگردانى و تصديع دوستان ، سرخورده و دست خالى باز آمدم و به سراغ كتابهاى ديگران رفتم . چند قطعه عكس از روزنامه خاطرات اعتماد السلطنه و يادداشتهاى ظهير الدوله و تاريخ بيدارى ايرانيان بعاريت گرفتم ، كه آنچه مربوط به كتابهاى ديگران است در فهرست تصاوير مشخص شده است ، و براى يافتن تصاوير چاپ نشده و جالب‌ترى سفرى به شيراز كردم با همهء تلخيها و رنجهاى سفر در روزگار ما .\r\nهمت كريمانهء يار ديرينم هاشم جاويد مايه‌بخش توفيق گشت و سعى مشكور دوست گرامى دكتر نورانى وصال و محبت بىشائبهء جناب مكارمى ، نيز هم . در نتيجه قسمت اعظم تصاوير اين كتاب از مجموعه‌هاى شخصى و عكاسخانه‌هاى قديمى شيراز تهيه گشت كه ظاهرا براى نخستين بار منتشر مىشود .\r\nاگر طرز حروفچينى كتاب را نمىپسنديد ، همهء ملامتهايتان را بجان پذيرايم كه گناه\r\n\r\n","description":"","footnote":"","page_name":" مقدمه 31 ","page_number":37},
  {"content":"\r\n\r\nاز من است و بس ، ناشر بلندهمت اصرارها فرمود كه با حروفى بهتر - و به تعبير من آشناتر - كتاب را منتشر نمايد ، و نپذيرفتم كه كار حروفچينى از نيمه گذشته بود و حال و حوصله‌اى براى تصحيح نمونه‌هاى مكرر باقى نمانده .\r\nوانگهى تجديد حروفچينى ، مخارج به عيوق رسيدهء چاپ را بالاتر مىبرد و در نتيجه كتاب حاضر با قيمتى گران‌تر بدست خواستارانش مىرسد و انبوهى چون من تهىكيسگان از داشتن و خواندنش بىنصيب مىماندند . درويشيم به سايهء ديوار مىكشد ، هرچند . . .\r\nتحقيق دربارهء گردآورندهء اين يادداشتها و نام و نشانش را مىگذارم به فرصتى ديگر و مجالى بهتر . اما به‌هرحال وظيفهء اخلاقى خود مىدانم كه از عنايت دوست ديرينه‌ام ، استاد گرامى دكتر ماهيار نوّابى ، در همين‌جا تشكر كنم كه هذا ايضا من بركة برامكه . اگر دلالت خير و حسن ظّن اين بزرگوار نبود نه مخلص به نشر اين مجموعه موفق مىشدم و نه اهل تحقيق و تأمل از نكات عبرت‌آموز آن بهره‌مند . اگر نشر اين مجموعه در روشن شدن اوضاع اجتماعى كشور ما در سالهاى حادثه‌زاى قبل از مشروطه اثرى داشته باشد ، و اگر مطالعهء آن در نحوهء تفكر جوانان هموطنمان تأثيرى بگذارد ، اين‌همه مديون اشارات اين خدمتگزار صاحب بصيرت فرهنگ ايران است و بس .\r\n* * * و سرانجام ، نكتهء گفتنى اينكه ، اگر مدد صهبا و ساغر نبود ، كتاب حاضر نه بدين صورت منتشر مىشد و نه بدين سرعت ، خدا نگيردشان .\r\nتهران - خردادماه 1361\r\nسعيدى سيرجانى\r\n\r\n","description":"","footnote":"","page_name":" مقدمه 32 ","page_number":38},
  {"content":"\r\n\r\n\r\nنمونهء صفحات نسخهء اصلى\r\nمطالب اين صفحه در صفحهء 252 چاپ حاضر آمده است .\r\n\r\n","description":"","footnote":"","page_name":" مقدمه 33 ","page_number":39},
  {"content":"\r\n\r\nمطالب اين صفحه در صفحهء 336 چاپ حاضر آمده است .\r\n\r\n","description":"","footnote":"","page_name":" مقدمه 34 ","page_number":40},
  {"content":"\r\n\r\nمطالب اين صفحه در صفحهء 498 چاپ حاضر آمده است .\r\n\r\n","description":"","footnote":"","page_name":" مقدمه 35 ","page_number":41},
  {"content":"\r\n\r\nمطالب اين صفحه در صفحهء 536 چاپ حاضر آمده است .\r\n\r\n","description":"","footnote":"","page_name":" مقدمه 36 ","page_number":42},
  {"content":"\r\n\r\nمطالب اين صفحه در صفحهء 563 چاپ حاضر آمده است .\r\n\r\n","description":"","footnote":"","page_name":" مقدمه 37 ","page_number":43},
  {"content":"\r\n\r\nمطالب اين صفحه در صفحهء 665 چاپ حاضر آمده است .\r\n\r\n","description":"","footnote":"","page_name":" مقدمه 38 ","page_number":44},
  {"content":"\r\n\r\nمطالب اين صفحه در صفحهء 675 چاپ حاضر آمده است .\r\n\r\n","description":"","footnote":"","page_name":" مقدمه 39 ","page_number":45},
  {"content":"\r\n\r\nمطالب اين صفحه در صفحهء 725 چاپ حاضر آمده است .\r\n\r\n","description":"","footnote":"","page_name":" مقدمه 40 ","page_number":46},
  {"content":"\r\n\r\nوقايع اتفاقيه\r\n\r\n","description":"","footnote":"","page_name":" 1 ","page_number":47},
  {"content":"\r\n . \r\n","description":"","footnote":"","page_name":" 2 ","page_number":48},
  {"content":"\r\n\r\nبسم الله الرحمن الرحيم\r\n\r\nصورت ثبت روزنامجات وقايع اتفاقيه ايام دار العلم شيراز\r\n\r\nاز تاريخ غره ماه محرم سنه 1291\r\nاز قراريكه مسموع گرديده تيره‌اى از طايفهء عرب و بهارلو در نزديكى خاك بندرعباس سكنى گرفته و قريب چهارصد سوار متفق به تاخت‌وتاز مضافات بندرعباس مشغولند ، از جمله يك ده معتبرى را چاپيده‌اند و چند نفرى هم در بين دعوا كشته شده است . اهل شهر بندرعباس مضطرب الحال مىباشند كه اين بىاعتدالى به دست‌اندازى شهر بندر نكشد . گويا جناب اشرف وزير امور خارجهء ايران اين حركات و بىاعتدالى را به جناب ظهير الدوله تلگراف كرده بودند ، معلوم نشد چه جواب فرمودند ، ولى اقدامى در رفع اين حركات اشرار عرب و بهارلو هم شنيده و ديده نشد بنمايند .\r\nديگر آنكه از قرار مسموع كه به حقيقت است چند ده را در خفر طايفهء ايكدر و زنگنه و شولى و عرب كطى و عرب بنى عبد اللهى كه رئيس آنها الله مراد است ، چاپيده‌اند كه بعضى از آن دهكده‌ها لم يزرع مانده است و هيچكس اين چاپيدگى را به عرض حكومت نرسانيد ، چونكه بىفائده و بىنتيجه مىشود .\r\nديگر آنكه حاجى ميرزا حسين نايب فسا قريب پنج هزار تومان باقى ماليات دارد كه از قرار مسموع تمام ماليات را از ارباب‌دار فسا گرفته است ولى به ديوانيان نداده ، چون مطالبه از او مىكنند جواب مىدهد نزد رعيت است . و تقويت از حكومت خواسته بود كه تعليقه‌اى به سيف السلطنه بنويسند هر وقت لازم الحمايه باشد حاجى ميرزا حسين را تقويت كند . حاجى ميرزا حسين هم بواسطهء عناد شخصى كه به اهل فدشكو كه ده معتبر است در فسا داشته از سيف السلطنه امداد مىطلبد كه از جهرم سرباز به حمايت مشار اليه بفرستد ، سيف السلطنه هم دويست نفر سرباز مىفرستد و حاجى ميرزا حسين به زور سرباز و آدمهاى خودش فدشكو را ميچاپد . از قراريكه مذكور مىشود زنهاى آن ده را داغ كرده‌اند كه اگر اندوخته‌اى داشته بودند بدهند . تمام اموال آنها را سرباز و غيره و خود حاجى ميرزا حسين مىچاپند . مخلوق آن ده فرار مىكنند و به دهات ديگر متفرق مىشوند .\r\nعريضه‌اى خدمت جناب مشير الملك عرض كرده بودند و اظهار تظلم نموده بودند . مشير الملك هم از اين فقره بسيار اوقات تلخ شدند ، محصلى فرستادند كه اموال مخلوق فدشكو را بلكه پس‌گرفته به صاحبانش مسترد سازند . اما بسيار مشكل است از دست سرباز و غيره چيزى پس‌گرفته شود ،\r\n\r\n","description":"","footnote":"","page_name":" 3 ","page_number":49},
  {"content":"\r\n\r\nجمعى را بيچاره و گرسنه نمودند .\r\nاز قراريكه مذكور مىشود سهراب خان رفته است به جم و ريز و در قلاع كوهها هر روزى به قلعه‌اى سكنى مىگيرد . سيف السلطنه هم كه تعاقب او رفته است از قرار مسموع تا قير و كازرين تعاقب نموده و در همان حول و حوش مىباشد .\r\nديگر آنكه ميرزا چراغعلى بهارلو از اصطهبانات رفته است به داراب و نصر الله خان كه اعدى عدو است با ايل خود اقلا چند ده از دهات داراب را چاپيد و رفت به لارستان ، اما كم‌كم طايفه از او جدا شده آمده‌اند نزد ميرزا چراغعلى .\r\nديگر آنكه جمعى از تجار بهبهان از بوشهر بتلگراف شاكى از اعتماد السلطنه حكمران بهبهان شده بودند خدمت اولياى دولت در طهران ، به جهت اينكه زيادتى و تعدى بسيار به آنها نموده است ، و از آنجا به جناب ظهير الدوله تلگراف شده و مواخذه نموده‌اند كه چرا چنين تعديات را مىپسندند كه به مخلوق وارد بياورند ؟ و نيز حاجى جابر خان تلگراف كرده بود به نواب و الا ظل السلطان و شكايتى از اعتماد السلطنه نموده بود كه \" مير عبد الله نام مباشر ده ملاكه جزو محمره است ده هزار تومان ماليات ديوان را خورده است ، توپ و سرباز به جهت وصول ماليات از دولت حكم شده براى گرفتن فرستادند ، و اعتماد السلطنه با وجود اطلاع از براى او خلعت فرستاده و او را مسلط بر آن بلوك كرده \" ، از نواب و الا استدعاى منع اين حركات اعتماد السلطنه را نموده بود . لهذا نور محمد خان امين ديوانخانه را اولياى دولت از طهران و جناب ظهير الدوله از اينجا مأمور فرموده‌اند كه بروند بهبهان و رفع اين ظلم‌هائى كه به مخلوق شده است بنمايند .\r\nديگر آنكه از قرار اخبار طايفهء عرب كطى تاخت و تازى به دهات توابع جهرم نموده بودند ، بسيارى دواب به چپاول برده بودند . چون اخبار به حاكم جهرم مىرسد جمعيت فراهم آورده آنها را تعاقب مىنمايند و مىرسند به آنها ، بناى جنگ مىشود ، پسر خسروكطى در جنگ كشته مىشود و اموال چپاول‌زده را پس مىآورند .\r\nديگر آنكه در شهر شيراز دكان بزازى را دزدان تنخواه آن را سرقت نموده بودند ، ميرزا زين العابدين كه داروغهء شهر بود روزى از سر ختمى يوسف بيگ نامى كه ريش سفيد طايفهء توللى است او را به عنف مىگيرد و مىبرد به خانهء خود به عنوان اينكه دزد اين اموال سرقت شدهء بزار تو هستى . طايفهء يوسف بيگ اخبار مىشود ، آنها هم مسلحا مىروند بيرون دروازه كه برادر ميرزا زين العابدين را بگيرند . مشار اليه چون مىشنود كه غوغا شده است يوسف بيگ را مىفرستد خانهء قوام الملك ، طايفهء يوسف بيگ چون مىشنوند يوسف بيگ را برده‌اند خانهء قوام الملك رجعت به منزلهاى خود مىكرده‌اند كه يكى از آدمهاى ميرزا زين العابدين گلوله مىزند به برادرزادهء يوسف بيگ ، آنها هم برمىگردند آدم ميرزا زين العابدين را به گلوله مىزنند كه همان دم فوت مىشود . چون قتل واقع شد فرداى آن روز تمام محلات شيراز جمعى به حمايت ميرزا زين العابدين و برخى به جانبدارى يوسف بيگ بناى فتنه داشتند ، قوام الملك به كمال اشكال مردم را ساكت نمود تا عصر آن روز مشغول اسكات طرفين بودند و روز بعد نواب و الا قوام الملك را احضار فرموده و در\r\n\r\n","description":"","footnote":"","page_name":" 4 ","page_number":50},
  {"content":"\r\n\r\nباغ شهر او را نگاه داشتند و مقصرين طرفين را حكما از او خواستند . تعهد نمودند كه مقصرين را بدست بياورند ، لهذا مرخص گرديدند و از آن بعد ميرزا زين العابدين را معزول از داروغگى كرده و ميرزا قاسم را داروغهء شهر مقرر داشتند .\r\nديگر آنكه از قرار اخبار قاسم خان سرتيپ فوج مراغه بناى تعدى و بىاعتدالى به آقا فتح على لارى گذارده بوده ، مشار اليه تمكين بىاعتدالى قاسم خان را نكرده بود ، قاسم خان هم با سرباز مىرود بر سر آقا فتح على كه به زور سرباز اجراى كار خود را بكند . آقا فتح على با جمعيت خود حاضر مىشود و جنگ مىنمايد . دو نفر از سرباز كشته مىشود و چند نفرى هم از طرف آقا فتح على ، چون قاسم خان تاب مقاومت نياورده بود رجعت به داراب مىنمايد با فوج خود .\r\nديگر آنكه چند نفر الواط شبانه با هم مست مىشوند ، در بين مستى يكى از آنها ديگرى را مىكشد و قاتل در شاه چراغ بست گرفته است .\r\nديگر آنكه جناب ظهير الدوله حكمرانى لارستان را به مقرب الخاقان نصير الملك از اول سال واگذار نموده‌اند .\r\n\r\nاز 9 صفر تا 6 ربيع الاول 1291\r\nاز قراريكه به تحقيق مسموع شده اغلب دهات خفر را طايفهء عرب كطى و بنى عبد اللهى چاپيده‌اند كه آن دهات بلانسق و لم يزرع افتاده است ، و نيز چند ده از سروستان را هم چاپيده‌اند .\r\nديگر آنكه شب ششم ماه صفر به تهنيت مولود حضرت شهريارى بازارهاى شهر را چراغان نموده و در ميدان توپخانه آتش‌بازى نمودند .\r\nديگر آنكه قاسم خان سرتيپ با فوج خود از لارستان وارد شيراز گرديد ، پس از رسيدن خدمت ظهير الدوله مواخذه از او شد كه چنان حركات ناشايسته با مخلوق لار و سبعه نموده است كه سرباز پادشاه را كشتن داده ، و بعد از آن مطالبهء سه هزار تومان پول ماليات را كه از عاملين لار و سبعه گرفته بود نمودند . مشار اليه انكار اخذ مبلغ مزبور را نمود . جناب ظهير الدوله او را محبوس نمودند كه پول را از او دريافت نمايند و به اولياى دولت هم اين حكايت را تلگراف كردند . ديگر آنكه حاجى آقا رضاى تاجر جهرمى را كه جناب ظهير الدوله محبوس نموده بودند ، قريب دو هزار تومان از او پيشكش گرفته و مرخص كردند .\r\nديگر آنكه ميرزا على محمد مباشر جهرم كه از جملهء مقدسين بود و در حبس جناب ظهير الدوله ، شبانه از حبس فرار كرده خواسته بود بگريزد و از بند مىافتد قلم‌هاى دو پايش مىشكند . به همين حالت خود را در سوراخى پنهان داشته بود كه مستحفظين او خبر مىشوند ، جستجو كرده در سوراخى او را پيدا مىنمايند ، همان شبانه با پاى شكسته جناب ظهير الدوله او را بسيار چوب زدند و محبوس داشتند .\r\nديگر آنكه روز چهاردهم شهر صفر حضرت شهريارى نواب ظل السلطان را به تلگرافخانه طلبيدند . از قراريكه مسموع شد چنين فرمايش داده بودند كه جناب ظهير الدوله معزول است و\r\n\r\n","description":"","footnote":"","page_name":" 5 ","page_number":51},
  {"content":"\r\n\r\nنواب نصرت الدوله به پيشكارى مأمور و روانهء فارس خواهد شد . نواب ظل السلطان از اين خبر بسيار مشعوف شده به همهء جاى فارس ارقام صادر نمودند كه جناب ظهير الدوله معزول است و نواب نصرت الدوله پيشكار است . دو روز بعد مكررا نواب ظل السلطان و جناب ظهير الدوله و مشير الملك و قوام الملك را حضرت شهريارى احضار در تلگرافخانه فرموده‌اند ، نواب ضل السلطان را فرمودند كه چون ميل به ديدن شما داريم با عيال بيائيد طهران ، و جناب ظهير الدوله تا ورود نواب نصرت الدوله حاكم باشد . جناب ظهير الدوله امتناع از اين فقره نموده و استدعاى روانگى خود را عرض كرد . حضرت شهريارى فرمايش فرمودند كه محكوما بايد تا ورود نواب نصرت الدوله در شيراز باشند . لهذا تمكين نمودند . دو روز بعد از آن مكررا مشير الملك را طلبيدند به تلگرافخانه ، حكم حضرت شهريارى چنين صادر گرديد كه نواب حسام السلطنه حاكم فارس است و نواب ظل السلطان به حكومت اصفهان منصوب مىباشند و نواب حسام السلطنه تا ورود خود مشير الملك را نايب الحكومهء خود مقرر نموده‌اند .\r\nاز قرار اخبار تلگرافى دويم ماه ربيع الاول از اصفهان حركت به سمت فارس خواهند نمود . بعد از اخبار حكومت نواب حسام السلطنه قطاع الطريق مثل طايفهء بنى عبد اللهى كه رئيس آنها الله مراد است و طايفهء كطى كه روساى آنها پسران و برادر خسرو است و فضلعلى كه در قلعهء طبر سكنى گرفته است عريضه‌جات به مشير الملك نوشته‌اند و اظهار عجز و انكسار نموده‌اند كه ماها دست از هرزگى و دزدى برمىداريم چنانچه مطمئن بشويم از اينكه ما را نمىكشند خدمت ميكنيم مشير الملك هم تعليقه به آنها مرقوم داشته‌اند و ميرزا باقر فسائى را نزد آنها فرستادند كه اطمينان بدهد به شرط آنكه آنچه مال مردم را سرقت نموده‌اند پس بدهند و به رعيتى مشغول بشوند .\r\nديگر آنكه از قرار مسموع نواب و الا حسام السلطنه دستخطى به سهراب خان مرقوم داشته‌اند به اين مضمون كه \" در سفينه نشستن و با ناخدا جنگيدن شرط عقل نيست ، اگر مطمئن از من هستى به محض رسيدن دستخط بيا نزد من ، و اگر مطمئن نيستى در هر جا مسكن دارى شرارت را ترك كن تا ورود من به شيراز كه اسباب اطمينان به جهت تو فراهم آيد آنوقت بيا نزد من ، اگر هم اين نصايح مرا نخواهى پذيرفت يا در فارس مباش يا اگر خواهى ماندن آنچه بتوانيم خواهيم كرد \" . اين دستخط را فرستاده بودند نزد مشير الملك و قوام الملك و مرقوم رفته بود كه آدمى از قوام الملك اين دستخط را ببرد برساند به سهراب خان . سيف السلطنه را هم كه تعاقب سهراب خان رفته بود حكم فرموده بودند رجعت نمايد .\r\nديگر آنكه در حول و حوش شيراز اشرار بناى دزدى گذارده‌اند ، قافلهء زوارى را در نزديكى دشت ارژنه دزدان زده بودند ، و نيز دواب برده را جمعى ديگر چاپيده‌اند ، دو نفر از رعاياى آنجا را كشته بودند .\r\nديگر آنكه كلاور صاحب كه يكى از صاحب‌منصبان تلگرافى است قريب دو ساعت به روز مانده دويم شهر ربيع الاول تنها روانه مىشود به سمت خانه‌زنيان كه اردوى عاليجاه رئيس تلگراف است و مشغول نصب كردن چوب تلگراف مىباشد ، قريب غروب آفتاب سه فرسنگ دور از شيراز از قرار تقرير خود مشار اليه هفت دزد پياده بر او حمله مىبرند و شليك تفنگ مىكنند كه يك\r\n\r\n","description":"","footnote":"","page_name":" 6 ","page_number":52},
  {"content":"\r\n\r\nگلوله به بالاى كلاه وى خورده بود ، چون اسب‌سوار بوده مىگريزد و دو ساعت از شب رفته رجعت به شيراز كرده بود . مراتب را به وكيل الدوله انگليس اظهار نمود و مشار اليه همان ساعت به جناب مشير الملك كه از جانب نواب و الا حسام السلطنه موقتا مأمور نظم ولايت است اطلاع داده ، جناب مشير الملك حاجى نصر الله خان سرتيپ را حكم فرمودند كه با سوار خود برود و در راه كازرون باشند تا ورود نواب و الا حسام السلطنه . ولى هنوز حاجى نصر الله خان حركت نكرده است ، ولى سوار معين نموده‌اند كه اگر صاحب‌منصب تلگراف بخواهد روانه به اردوى خود شود همراهى نمايند .\r\n\r\nاز 7 ربيع الاول تا 3 ربيع الثانى 1291\r\nاز قرار مسموع طايفهء عرب كطى بعضى از دهات داراب را چاپيده‌اند و مباشران محل مراتب را به اطلاع جناب قوام الملك رسانيده ، كه جناب معزى اليه مخصوصا مطلب را به جهت اقدامات لازمه خدمت نواب ارفع امجد و الا حسام السلطنه عريضه كرده با چاپارى مخصوص فرستادند كه در عرض راه برسد .\r\nديگر آنكه از قرار مسموع مخلوق آباده و اقليد از بابت زيادتى و تعدى كه بر ايشان شده بود جمعى به طهران خدمت اولياى دولت عيله عرض نموده بودند و حكم محكم به نواب ارفع و الاحسام السلطنه شده بود كه رسيدگى به اين بىحسابى كه شده بوده بنمايند و احقاق حقى شود .\r\nاز شيراز جناب مشير الملك آقا حسين مباشر آن بلوك را روانهء خدمت نواب و الا نمودند كه در حضور رسيدگى شود . آقا حسين چون به قدر شش هزار تومان بىحسابى نموده بوده خائف شده فرار مىكند مىرود اصفهان ، پناه به امام جمعهء اصفهان مىآورد . بعد از تشريف فرمائى نواب و الا به آباده از قرار تحقيق ايشان به قدر شش هزار تومان زيادتى به مخلوق آباده شده بود ولى خود آقا حسين هم تصرف ننموده بوده و اين مبلغ صادريات واقع شده كه به تعارف نوكران حكومتى و سيورسات محسوب رفته است ، و حالا امام جمعهء اصفهان و ساطتى از آقا حسين خدمت نواب و الا كرده است كه همينقدر از سياست او درگذرند ولى به حساب او برسند . نواب و الا هم قبول فرموده‌اند .\r\nديگر آنكه روز هفدهم شهر حال نواب اشرف و الا حسام السلطنه قريب به ظهر وارد شيراز گرديدند و جميع عمال فارس و تجار و كسبه از روى شوق استقبال نمودند و زياده از حد اظهار تشكر مىنمودند . همانروز به سلام عام در كاخ باغ ارگ نشستند و شليك توپ نمودند .\r\nديگر آنكه همان روز ورود نواب و الا چنان اخبار رسيد كه جناب انربل كپيتان نيپر صاحب را در تنگ تركان جمعى دزدان زده‌اند و نوكرى از ايشان را گلوله زده‌اند ، اسباب آنها را سرقت نموده‌اند . نواب و الا بلادرنگ اقدامات لازمه را در بدست آوردن دزدان و اسباب فرمودند .\r\nديگر آنكه رضا قلى خان ضابط ايل عرب را به جهت بىنظمى طايفهء عرب روز دويم ورود چوب زده محبوس نمودند كه هنوز حبس است و باقى مالياتى هم دارد .\r\nديگر آنكه قاسم خان سرتيپ فوج مراغه را به جهت ماليات ديوانى كه از قرار اظهار نواب جمال الدين ميرزا از لار گرفته بود محبوس داشتند ، هزار و پانصد تومان از او گرفتند و باقى را\r\n\r\n","description":"","footnote":"","page_name":" 7 ","page_number":53},
  {"content":"\r\n\r\nقرار شد پس از تحقيق از آقا فتحعلى لارى از او بگيرند يا اينكه از آقا فتحعلى دريافت شود .\r\nديگر آنكه ناظر و فراشباشى نواب و الا ضل السلطان را به جهت ادعاى تجار و غيره محبوس نمودند ، و تا كنون انجام كار آنها نشده است . ديگر آنكه نواب جمال الدين ميرزا را به جهت باقى ماليات ديوان محبوس نموده‌اند .\r\nديگر آنكه از وقت حكومت نواب و الا حسام السلطنه اغتشاشات در بلوكات خيلى كمتر شده است ، طايفهء عرب كه اشرار بودند همگى متفق شده به سمت كرمان فرار كرده‌اند .\r\nديگر آنكه از وقت حكومت نواب و الا حسام السلطنه زياده از حد عارضين از هرجا و هر بلوك از قبيل سرقت شده و چاپيده شده آمده‌اند و متدرجا مشغول انجام امورات مىباشند .\r\nديگر آنكه مقرب الخاقان نصير الملك را به حكومت لار و سبعه منصوب فرمودند و نيز مقرب الخاقان محمد تقى خان را به حكومت كوهكيلويه مقرر كردند .\r\nاز قراريكه مسموع مىشود سهراب خان پس از رسيدن دستخط نواب اشرف و الا حسام السلطنه عريضه نموده است كه همين روزها شرفياب حضور مىشوم .\r\nديگر آنكه طوايف عرب كه نزديك به همهء طايفه رفته بودند به سمت كرمان ، وكيل الملك عريضه خدمت نواب مستطاب و الا نوشته بود كه اين طوايف اينجا جمع شده‌اند و چه بايد كرد ؟ . نواب و الا محصلى تعيين فرمودند كه برود ايلات عرب را از سمت كرمان رجعت به خاك فارس بدهد .\r\n\r\nاز 4 ربيع الثانى تا سلخ ربيع الثانى 1291\r\nنواب جمال الدين ميرزا كه از بابت باقى مالياتى در حبس بود دو هزار تومان از بابت باقى هشت هزار تومان باقى به نواب و الا حسام السلطنه داد و مستخلص گرديد ، شش هزار تومان ديگر را جناب ظهير الدوله قبول نموده كه رفع و رجوع نمايند .\r\nديگر آنكه حاجى على فينى از لارستان به جهت ظلمى كه به او از قاسم خان سرتيپ شده به شيراز آمد و به حضور نواب و الا عرايض خود را نمود ، چون بىاعتبارى قاسم خان سرتيپ بر نواب و الا ظاهر شد مكررا حكم به حبسش فرمودند و بعد از چند روز قرارى از بابت باقى محل گذارده او را رها فرمودند . نوشتجاتى كه مجبورا از حاجى على گرفته بود از قاسم خان گرفته به وى مسترد نمودند .\r\nديگر آنكه نواب و الا حكم فرمودند كه حكام فسا و جهرم و داراب و لارستان هريك صد نفر تفنگچى بفرستند به دور قلعهء طبر كه فضلعلى بهارلو را محاصره نمايند و تا اينكه او را بچنگ نياورده‌اند از دور قلعه رجعت ننمايند و حكم را بر عهدهء محصل مخصوص فرموده كه اجرا دارند .\r\nديگر آنكه در جميع راههاى فارس حكم نمودند كه تفنگچى و مستحفظ گذارده شود و مواجب تفنگچى هر راه را هم سند دادند كه به خرج ماليات بياورند .\r\nديگر آنكه در تنگ بلاغى كه سامان مشهد مرغاب است بنهء يكى از صاحب‌منصبان تلگرافى را اشرار سرقت نموده بودند ، به محض اظهار به حكومت محصل گماريده روانه داشتند نزد محمد\r\n\r\n","description":"","footnote":"","page_name":" 8 ","page_number":54},
  {"content":"\r\n\r\nنبى خان مشهدى كه دزد و مال مسروقه را حكما به چنگ آورده و روانهء شيراز دارند .\r\nديگر آنكه بر حسب حكم نواب و الا ايلبيگى چند نفر از دزدهائى كه اموال سركار انربل نيپر صاحب را سرقت نموده بودند با قدرى از اموال مسروقه به چنگ آورده و روانهء شيراز نموده و در كوشش گرفتن باقى دزدان و اموال مسروقه هم از قراريكه نوشته بود مىباشند .\r\nديگر آنكه سربازان فوج مراغه و سربازان فوج قره‌گزلو نزاعى كردند كه به قدر بيست نفر از آنها زخمى شدند . چون اين خبر به نواب و الا رسيد اعتماد السلطنه و قاسم خان را كه سركردهء اين دو فوج هستند طلبيده و مىخواستند آنها را چوب بزنند ، زياد تغير به آنها فرمودند و حكم نمودند كه در فراشخانه حبس باشند تا اينكه زخمىها را جمع‌آورى نموده خرج معالجهء آنها را بر عهدهء هريك از اين دو سركرده فرمودند .\r\nديگر آنكه ايل عرب را به ضابطى جناب قوام الملك مقرر فرمودند و مشار اليه هم آدم فرستادند كه طوايف هرجا متفرق باشند جمع‌آورى بشوند . ديگر آنكه ايل باصرى را قوام الملك واگذار نمود و تفويض به حاجى نصر الله خان سرتيپ گرديد . ديگر آنكه ميرزا ابراهيم فسائى را به ضابطى كازرون مأمور فرمودند و روانه به مقصد گرديد . ديگر آنكه ميرزا على محمد جهرمى را به تقويت جناب مشير الملك ضابط جهرم فرمودند .\r\nديگر آنكه على قلى خان ايلبيگى را نواب و الا به شيراز به جهت قرارومدار عمل ايلات قشقائى طلبيده بودند و مشار اليه قدرى امتناع از آمدن به شيراز مىنمود به سبب عداوتى كه مشير الملك به مشار اليه دارد . نواب و الا او را اطمينان كامل داده بودند و مشار اليه هم به نزديكى شيراز آمده عريضه كرده بود حضور نواب و الا كه حقيقت خوف و هراس دارم از شرفيابى . استدعا نموده بود كه نواب نوذر ميرزا و ميرزا محمد منشى مشير الملك را بفرستند كه اسباب يقيين باشند و او را به شهر بياورند . نواب و الا پس از ملاحظهء عريضهء وى به مشير الملك فرموده بودند كه \" حقيقت اين است كه ايلبيگى از من خوفناك نيست و مطمئن است از من ، ترس او از شماست كه اسباب فساد در عمل او پيش من فراهم بياوريد ، لذا بهتر اين است كه عيال او را بطلبيد و اطمينان كامل بدهيد به آنها و هركس را مصلحت دانيد بفرستيد او را بياورند به شهر \" . جناب مشير الملك هم كسان ايلبيگى را طلبيده از جانب خود اطمينان داده‌اند آنها را و ميرزا محمد را گماشتند كه برود و او را به شهر بياورد . روزانهء ديگر ميرزا محمد رفت بيرون ، ايلبيگى را ملاقات كرده مطمئن ساخته همراه به شهر آورد و شرفياب حضور نواب و الا گرديد . التفات حضورى به مشار اليه فرمودند .\r\nديگر آنكه نواب اميرزاده روز پانزدهم شهر حال با عيال وارد شيراز گرديدند ، تمام اعاظم شيراز به استقبال رفتند و پذيرائى نمودند .\r\nديگر آنكه سهراب خان قشقائى را كه نواب اشرف و الا اطمينان داده بودند به همراهى قوام الملك شرفياب خدمت نواب معظم اليه گرديد و حضورا مورد التفات گرديد . نواب و الا قرار بر اين داده‌اند كه در صورت استرداد تنخواهى كه از مردم بغارت برده‌اند از تقصيرات وى درگذرند .\r\nديگر آنكه مخلوق بهبهان به شكايت اجحافات اعتماد السلطنه بتلگراف به اولياى دولت\r\n\r\n","description":"","footnote":"","page_name":" 9 ","page_number":55},
  {"content":"\r\n\r\nعرض كرده بودند . محمد حسن خان غلام پيشخدمت شاهى محصل گرديده و به شيراز آمده است كه حسب الامر تمام اجحافات را اعتماد السلطنه گرفته و به شكايت‌كنندگان مسترد سازد .\r\nاعتماد السلطنه هم در ديوانخانهء حكومتى بست گرفته است و بعضى عرايض دارد و اسناد رقيمه‌جات جناب حاجى ظهير الدوله را ابراز مىدهد كه حكم شده است به هر اسم و رسم مىتوانى ماليات را وصول كن ، و چون از محل معينه وصول نمىشد از ديگران بر حسب اين احكامات گرفته‌ام . تا بعد چه حكم در حق آنها شود .\r\n\r\nاز غره جمادى الاولى تا 27 جمادى الاولى 1291\r\nهفده نفر دزد را كه قبل از ورود نواب اشرف و الا حسام السلطنه گرفته محبوس بودند ، پانزده نفر از آنها را نواب و الا فرمودند سر بريده و شكم پاره نمودند در ميدان توپخانه و دو نفر را دست بريدند .\r\nديگر آنكه دو نفر برادر از الواط محلهء سنگ سياه را نواب و الا حكم به گرفتن فرموده ، دو روز محبوس داشتند و بعد حكم به قتل هر دو دادند ، و در ميدان توپخانه هر دو را سر بريدند .\r\nديگر آنكه حاجى بابا كيخاى قشقائى را به تقويت مشير الملك على رغم على قلى خان ايلبيگى نواب و الا خلعت داده به ضابطى ممسنى منصوب نمودند و نيز كلانترى طايفهء دره‌شولى را هم به او واگذار نمودند .\r\nديگر آنكه نواب و الا حكم فرمودند سهام الدوله در خسرو شيرين با افواج خود توقف نمايد و نيز يك فوج را هم مأمور فرمودند كه در نزديكىهاى اردكان باشد . از قراريكه معلوم مىشود مقصود اين است كه معاملهء مالياتى طايفهء قشقائى را ( ختم ) نمايند و مقصرين اين طايفه را هم بدست بياورند .\r\nديگر آنكه شخص دزدى را قوام الملك فراش مىفرستد بياورد ، چون آن دزد را بدست مىگيرند و مىبردند نزد قوام الملك ، آن شخص دزد فرياد مىزند و امداد از خويشان خود مىطلبد ، چند نفر به حمايت آن شخص بيرون آمده زخمى به سر فراش قوام الملك مىزند و آن دزد را از دست فراشها گرفته رها مىنمايد ، خود آنها هم فرار مىكنند . مراتب را قوام الملك معروض خدمت نواب و الا مىدارد ، چون مقصرين فرار كرده بودند حكم به خراب كردن خانه‌هاى آنها فرموده ، خانهء آنها را خراب كردند .\r\nديگر آنكه از قرار تحقيق ايلات عرب هنوز سر اطاعت پيش نياورده‌اند ، آدمى را كه از نواب و الا و از قوام الملك به جهت رجعت دادن آنها رفته بود جواب گفته بودند ، و نيز همين اوقات حاصل يك دهى از دهات فسا را غارت نموده ، مامن و مرجع خود را قلعهء طبر قرار داده‌اند . خود قوام الملك حسب الامر مأمور بود روانه شوند گوشمالى به آنها داده و مطيع نمايند اين طايفه را ، بواسطهء اينكه مشار اليه از اسب زمين خورده دست ايشان اذيت شده است تأخير در حركت گرديده است ، و اين طايفه حتى المقدور مشغول به هرزگى مىباشند .\r\n\r\n","description":"","footnote":"","page_name":" 10 ","page_number":56},
  {"content":"\r\n\r\nديگر آنكه مردى از اهل دهات فارس ساكن شيراز با زنى شوهردار راهى پيدا نموده بوده ، آن زن محرك مىشود مرد را كه شوهر مرا بكش تا اينكه من زوجهء تو شوم . آن مرد در صدد اين كار برآمده تا فرصتى بدست مىآورد شوهر آن زن را به قتل مىرساند . مراتب به عرض نواب و الا رسد ، مرد قاتل را بعد از تجسس بچنگ آورده ، همان دم حكم به قتلش دادند . در ميدان توپخانه او را سر بريدند .\r\nديگر آنكه محصلى از بابت اموال مسروقه عارضين نواب و الا فرستاده بودند به دشتى نزد خوانين دشتى كه اموال مسروقهء مردم را مسترد سازد . خوانين دشتى محصل را جواب گفته و عارضين را هم زده بودند . مراتب به سمع نواب و الا رسيد ، محصل ديگرى فرستادند و عزمشان اين است اگر بقاعده اطاعت ننمايند خود نواب و الا به جهت گوشمال آنها با فوج روانه به دشتى شود .\r\nديگر آنكه ايلچى بر ما در تاريخ نهم جمادى الاول وارد شيراز شدند ، نواب و الا عبد الحسين خان سرهنگ توپخانه و فتحعلى خان سرتيپ سوار شاهسون و حاجى ميرزا صادق خان كارگزار را با چنديدك به استقبال آنها تا ربع فرسنگى شهر فرستادند و در باغ تخت كه بيرون شهر است منزل به آنها دادند . مهماندار هم به جهت معزى اليهم گماريدند ، عصر روز ورود اخبار كرده ، خدمت نواب و الا برسند ، لهذا نواب و الا اسب‌سوارى براى آنها فرستاده از باغ تخت آنها را آوردند به ارگ . قبل از آنكه خدمت نواب و الا برسند به قدر نيم ساعت در اتاق فراشباشى آنها را نشانيده و بعد خدمت نواب و الا رسيده ، رجعت به منزل خود كردند . دو روز بعد نواب نايب الاياله را ديدن كردند و عصر آن روز مشير الملك را ديدن كردند و دو روز بعد به منزل قوام الملك رفتند ، ولى هيچ يك ديدن و بازديد به معزى اليهم ننمودند . از قرار مذكور مهماندار از طهران روانه شده كه بيايد به شيراز و همراهى به آنها كند تا به طهران .\r\nديگر آنكه نواب و الا حكم فرمودند ايلخانى و ايلبيگى و سهراب خان مجلسى در حضور مشير الملك بنشينند و به شراكت عاملى ايلات قشقائى را قبول نمايند ، پس از انعقاد اين جلسه و گفتگو ايلبيگى جواب گفته بود كه اگر تخفيف مالياتى به اين ايلات مىدهند و براسه به خودم واگذار مىنمايند قبول مىكنم و الا من به شراكت موافقت نخواهم نمود . ايلخانى و سهراب خان خيال بر اين دارند كه بشراكت عمل را قبول نمايند ، ولى ايلات قشقائى ضابطى ايلخانى و سهراب خان را قبول نمىكنند . از قرار مسموع هم قسم شدند كه اگر ديوان عاملى را به اين دو نفر واگذار كنند متفرق شده فرار نمايند .\r\n\r\nاز 28 جمادى الاولى تا 29 جمادى الثانيه 1291\r\nاز قرارى كه مسموع گرديده ايلات عرب كم‌كم در حول‌وحوش فسا و سروستان بناى هرزگى گذارده‌اند . نواب و الا اصرار دارند به قوام الملك كه به هر نحو است با حالت دست در رفتگى با فوج و سوار براى نظم اين طايفه روانه شود .\r\n\r\n","description":"","footnote":"","page_name":" 11 ","page_number":57},
  {"content":"\r\n\r\nديگر آنكه از قرار اخبار سهام الدوله بر حسب حكم نواب و الا يك دستهء سرباز با صد سوار مىفرستد براى گرفتن على خان صفى خانى ، آنها هم پيش از فرستادن سرباز خبر مىشوند ، تدارك گريختن ديده بودند ، چون سرباز و سوار مىرسد به ايل آنها بناى جنگ مىشود ، طايفهء صفى خانى سرباز و سوار را شكست مىدهند ، سه نفر از سرباز كشته مىشود و چند نفرى هم زخمى مىشوند ، سرباز فرار مىكند ، على خان هم با طايفهء خود از سرحد فرارا مىآيند طرف گرمسيرات .\r\nديگر آنكه روز نهم جمادى الثانيه جناب وزير مختار بر ما به اتفاق ميرزا على خان سرتيپ كه مهماندار آنها بود به سمت طهران روانه شدند . نواب و الا تدارك راه آنها را تا سرحد فارس نمودند و عباس خان پيشخدمت خود را هم تا سرحد فارس مأمور نمودند كه به اتفاق آنها رفته و مراجعت نمايد .\r\nديگر آنكه از قرار اخبار پس از آنكه محمد حسين خان پسر خداكرم خان را بر ضد پدرش بتقويت جناب مشير الملك مخلع نموده ابواب جمعى پدرش را به او واگذار نموده و روانهء مقصد داشتند ، خداكرم جمعيتى از اهل خودش و ايلات قشقائى فراهم آورده است كه پسرش بخواهد تصرف او را مانع شود دفع او را نمايد . طايفهء كشكولى حمايت به خداكرم خان مىنمايند و طايفهء دره‌شولى حامى محمد حسين خان مىباشند . اغتشاش هم در آن سمتها برپا شده است و نواب و الا در خيال رفع آن هستند .\r\nديگر آنكه از قراريكه به حقيقت مسموع شد آقا فتحعلى لارى بعد از رفتن نصير الملك به لار بطور دلخواه ايشان رفتار ننموده است و درست اطاعت نكرده ، بواسطهء اينكه باطنا خود را بسته به مشير الملك مىداند و تقويت به او مىنمايد ، لهذا نصير الملك نيز جمعيت از بستك و جاهاى ديگر لارستان فراهم آورده مىرود به لار كه آقا فتحعلى را بگيرد و ماليات خود را هم وصول كند .\r\nآقا فتحعلى هم فرار كرده مىرود در قلعهء جراش و از آنجا به مشير الملك عريضه نوشته بود كه نصير الملك بناى زيادتى و بدسلوكى با من دارد . استدعاى اين كرده بود كه از جمع ايشان موضوع باشد . مشير الملك هم مراتب را خدمت نواب و الا بطورى كه بايستى عرض كرد . نواب و الا هم شاطر باشى خود را مأمور فرمودند برود نزد آقا فتحعلى ماليات حسابى او را گرفته به ديوان برساند و مانع شود از اينكه نصير الملك خسارتى وارد بياورد به آقا فتحعلى .\r\nديگر آنكه ايلخانى و سهراب خان ماليات و نظم ايلات قشقائى را قبول نموده و نواب و الا آنها را منصوب و مخلع به حكومت ايلات قشقائى فرمودند ، ولى طايفهء دره‌شولى را مشير الملك از جمع اينها موضوع نمود ، هرچه خواستند موضوع نباشد مشير الملك قبول نكرد ، و از بابت اين دو طايفه دو هزار تومان از ابواب جمعى آنها كسر گذاردند و چهار هزار تومان به ديوان مشير الملك و حاجى باباى كيخاى دره‌شولى قبول كرده بدهند .\r\nديگر آنكه از قرار اخبار طايفهء عرب كه به سمت كرمان رفته بودند همه را آدم قوام الملك رجعت به نيريز داده است و در آنجا مشغول قرارومدار عمل مالياتى آنها محمد رضا خان حكمران نيريز و اصطهبانات مىباشد . طايفهء كطى و بنى عبد اللهى كه در فسا و سروستان و خفر هستند\r\n\r\n","description":"","footnote":"","page_name":" 12 ","page_number":58},
  {"content":"\r\n\r\nهم ميرزا چراغعلى بهارلو را قوام الملك با صد نفر سوار مأمور نموده كه برود آنجاها و تمام آنها را بكوچاند به داراب و نيريز تا اينكه خود قوام الملك روانه شود .\r\nديگر آنكه صندوق عدالتى از طهران به توسط محصل فرستاده شده بود كه از جانب دولت در مسجد وكيل نصب نمايند و هركس عرضى دارد عريضه نمايد به قانونى كه در فرمان مرقوم است و ماه‌به‌ماه عريضه‌جات مردم با چاپار سربسته برود در طهران و حكم آن بشود . نواب و الا بعد از زيارت اين حكم با مشورت مشير الملك چنان خيال كردند كه اين عمل اسباب اختلال كار حكومت مىشود ، لهذا تلگرافى كردند به اولياى دولت عليه كه اين كار سبب كم قوتى حكومت خواهد شد و استدعاى موقوفى اين حكم را كردند . مقبول نيفتاد . جواب دادند كه كار هرجا را به حكومت همان مملكت رجوع خواهند فرمود ، چون چاره نبود برحسب حكم جمعى از كسبه و كدخدايان به استقبال صندوق رفته و وارد شهر نمودند و در مسجد وكيل صندوق نصب كرده ، قراول هم در پاى صندوق گذارند . از قراريكه به تحقيق رسيده اول عريضه‌اى كه در صندوق انداخته‌اند شكايت از ظلم مشير الملك كه به شخصى ملا مسمى به اشرف العلما رسيده از بابت املاكش ( بوده ) ، ولى مردم جرأت عرض و اظهار تظلم هنوز ندارند و الا شاكى بسيارند و احتياط از حكومت مىنمايند و رسيدگى نكردن به عرايض آن .\r\nديگر آنكه از قرار اخبار فضلعلى بهارلو كه در قلعهء طبرياغى و ساكن است مىفرستد نزد ميرزا على محمد حاكم جهرم كه خود شما تنها بيائيد در قلعه كارى دارم . ميرزا على محمد هم به خيال اينكه او را به سهولت به دام بياورد خودش مىرود نزديك قلعه ، او را طناب مىكشند بالاى قلعه و ملاقات مىكند فضلعلى را . پس از تعارفات ميرزا على محمد را مىبرد ، تداركى كه از خوراك و سرب و باروت داشته نشان مىدهد ، تمام جمعيت او هم هفده نفر است ، پيغام مىدهد كه برو خدمت نواب و الا حسام السلطنه عرض كن كه بىجهت خود را زحمت دادن و عقب من كردن لازم نيست ، آذوقه و تدارك پنج سال در اينجا دارم ، قلعه را هم كه مىبينى راهى بجز اينكه به چرخ و طناب آدم را بالا بياورند ندارد ، شما هم مرد آن نيستيد كه به توپ چارهء اين قلعه را بكنيد ، لذا بهتر آن است كه زحمت نكشيد ، من هم دست از پا خطا نخواهم نمود \" .\r\nديگر آنكه در فارس قريب ده روز چنان طوفان و بارش آمده است كه بسيارى ضرر به حاصل شتوى وارد آمده ، چنان بارش آمد كه در رودخانه‌هاى خشك سيل آمد و بعضى جاهاى سرحد از قراريكه مسموع مىشود برف بسيارى آمده بر سر كوهها ، در شهر شيراز هم يك شب بارش سخت آمد كه رودخانه بيرون شهر جارى شد .\r\nديگر آنكه نواب و الا حسام السلطنه حسنعلى خان خشتى را به ضابطى خشت منصوب نمودند ، و پسر مرحوم ملا محمد شفيع كمارجى را به ضابطى كمارج منصوب نمودند .\r\n\r\nاز غره رجب تا 2 شعبان 1291\r\nاز قراريكه مسموع گرديد عرب كطى و بنى عبد اللهى بعضى از دهات فسا را با باغات\r\n\r\n","description":"","footnote":"","page_name":" 13 ","page_number":59},
  {"content":"\r\n\r\nسر كوه آنجا چاپيده‌اند .\r\nديگر آنكه ايلخانى و سهراب خان حسب الامر نواب و الا روانه به احشامات ايلات قشقائى گرديد كه ماليات ديوان را وصول نموده و نظم بدهد . ديگر آنكه قوام الملك به جهت نظم طايفهء عرب با استعداد يك فوج سرباز مراغه و سوار و يك عرادهء توپ روانه به سمت فسا و داراب گرديدند .\r\nديگر آنكه ملا حسن عموئى را كه همدست ملا محمد شفيع بود و از جملهء قطاع الطريق با طايفهء آنست ، حسب الامر نواب و الا ميرزا ابراهيم حكمران كازرون گرفته و با جمعيت و سوار او را روانهء شيراز نمود و اكنون در محبس حكومتى است . بسيارى مال تجار و غيره را بسرقت برده است .\r\nديگر آنكه از قرار تحقيق باز پنجعلى ابو الويردى بناى هرزگى را گذارده و سه ده از سيمكان را چاپيده است . ديگر آنكه از قرار مسموع نوكران داراب خان قدرى تاخت‌وتاز در قيرو كازرين نموده‌اند .\r\nديگر آنكه محمد نظر خان سرتيپ با سوارهء ايلات قزوين به مأموريت فارس وارد شدند .\r\nديگر آنكه خان بابا خان سرهنگ با فوج اخلاص افشار ابواب جمعى خود به مأموريت فارس وارد گرديدند .\r\nديگر آنكه رعاياى ده ميرزا ابو القاسم در كوار كه رعيت دولت بهيه است با رعاياى ده ميرزا آقا خان وكيل بر سر جزئى گفتگوئى رعيتى نزاع نموده كم‌كم مفسده مىشود ، رعاياى ده ميرزا ابو القاسم چند نفر از رعاياى ده ميرزا آقا خان وكيل را به ضرب گلوله و غيره زخمى مىنمايند كه يك نفر از آنها به زخم گلوله در شيراز فوت كرد ، سه چهار نفر هم از رعاياى ده ميرزا ابو القاسم زخمى شده‌اند ، مراتب را طرفين به عرض نواب و الا رسانيدند ، چند فقره هم اجلاس در ديوانخانهء حكومت به جهت انجام اين فقره نموده‌اند ، ولى هنوز حكمى دربارهء رعاياى طرفين و مقصرين نشده است .\r\nديگر آنكه چخماخ‌سازى را يك نفر از فراشان قوام الملك زخمى زده بود كه بعد از چند روز فوت كرد . چون به عرض نواب و الا رسانيدند مقصر پنهان گرديد ، برادر او را گرفته محبوس ساختند .\r\nديگر آنكه ميرزا نعيم لشكرنويس‌باشى فارس در شب دوازدهم شهر حال فوت كرد .\r\nديگر آنكه پس از رفتن سهراب خان در ميانهء ايلات از قراريكه معلوم مىشود كسان او بناى هرزگى را داشته‌اند ، مثل اينكه پنجعلى ابو الويردى بسته و نوكر سهراب خان است ، آنچه نواب و الا او را از سهراب خان خواستند با وجود توانائى او را بدست نداده‌اند . لهذا نواب و الا باطنا حكمى به سهام الدوله مرقوم داشتند كه سهراب خان را گرفته مغلولا روانهء شيراز نمايند .\r\nمعزى اليه هم شب بيستم شهر حال در بلوك بيضا او را سه ساعت از شب رفته كه آمده بوده است به ديدن سهام الدوله در چادر خودش مىگيرند و زنجير مىنمايند و اخبار به نواب و الا دادند . حكم فرمودند كه او را بياورند به شيراز . ديگر آنكه بنابر مصلحت و ميل مشير الملك نواب و الا على قلى\r\n\r\n","description":"","footnote":"","page_name":" 14 ","page_number":60},
  {"content":"\r\n\r\nخان ايلبيگى را در شيراز گرفته در اطاق فراشباشى حبس نمودند . ديگر آنكه نواب اويس ميرزا احتشام الدوله وارد شيراز گرديدند .\r\nديگر آنكه در يك فرسنگى شيراز بالاى سعديه قافلهء الاغى كه گندم بار داشته است دزدان زده برده‌اند . چند نفرى كه همراه الاغها بودند برهنه شده آمدند به شهر و مراتب را به عرض نواب و الا رسانيدند . همان ساعت دسته‌اى از سوارهاى ايلات قزوين را با سركرده مأمور نمودند كه بروند و دزدان را تعاقب كنند كه به چنگ آورده باشند . از قراريكه مسموع گرديد پى الاغها را آورده بودند به ده سعديه ، و مطلب را به عرض نواب و الا رسانيدند . لهذا حكم فرمودند كه التزام از رعاياى سعديه گرفتند كه يا پانزده روزه دزدها را پيدا كنند و يا غرامت مال سرقت شده را مسترد سازند .\r\nديگر آنكه در پنج فرسنگى شيراز در سمت فسا قافله‌اى از سروستان مىآمده است ، دزدان سواره آنها را مىزنند ، الاغ با بار را مىبرند . مراتب به عرض نواب و الا رسيد ، سوار مأمور نمودند كه تعاقب دزدان رفته به چنگ بياورند . هنوز خبرى نرسيده است .\r\nديگر آنكه از قرار اخبار نصير الملك حكمران لار و سبعه بواسطهء مخالفت آقا فتحعلى جراشى جمعيت سوار و تفنگچى با سرباز و توپ فراهم آورده بوده ، قلعهء جراش و دهات آنجا را محاصره نموده بوده . از قراريكه مىگويند حاجى اسد الله برادر آقا فتحعلى با تفنگچى بسيار در آنجا به مخالفت آمده براى جنگ بوده ، حاجى اسد الله باطنا رشوت داده بوده به توپچى و سرباز كه شبانه ما مىخواهيم شبيخون به جمعيت نصير الملك بزنيم و شما جنگ نكنيد ما خود دانيم با تفنگچى و سوار ولايتى . توپچى و سرباز هم قبول نموده ، شبانه به نشانه‌اى كه گذارده بودند شبيخون مىزنند به جمعيت نصير الملك . هرچه به توپچى و سرباز مىگويند توپ بيندازيد اطاعت نمىكنند . حاجى اسد الله هم با جمعيت خود مىريزند در ميانه و جنگ مغلوبه مىشود .\r\nبسيارى از جمعيت نصير الملك كشته مىشوند تا اينكه خود نصير الملك مىرود سر توپ به زور باز مىدارد توپچيان سه توپ مىاندازند . حاجى اسد الله و جمعيتش قدرى دور مىشوند آنوقت سوارهاى بهارلو تعاقب مىكنند آنها را ، پانزده نفر هم از جمعيت حاجى اسد الله كشته مىشوند ، خودش هم زخم برمىدارد ، چند نفرى هم دستگير شده‌اند ، از قراريكه مىگويند آقا فتحعلى را مشير الملك تحريك به مخالفت نموده است .\r\nديگر آنكه روز بيست و ششم شهر حال سهراب خان را با دو فوج اصفهانى و سهام الدوله سه ساعت از روز گذشته وارد شيراز كردند . نواب و الا حكم فرموده بودند كه همهء صاحب‌منصبان فوج و فوجى كه در شهر بود به استقبال رفتند ، پس از ورود به حضور نواب و الا سهام الدوله رسيد . اظهار مرحمت زياد از بابت انجام اين خدمت به او فرموده بودند . هفت نفر از اشرار قشقائى كه چند نفر از آنها از طايفهء صفى خانى بودند كه با سرباز جنگ كرده و سه سرباز اصفهانى را كشته بودند ، در وقتى كه حكم شده بود دزدهائيكه بنهء سركار كپيتان نيپر صاحب را سرقت نموده بچنگ بياورند ، مغولا به شيراز آوردند . همان دم نواب و الا حكم به قتل آنها فرمودند . يك نفر\r\n\r\n","description":"","footnote":"","page_name":" 15 ","page_number":61},
  {"content":"\r\n\r\nاز آنها را هم سهام الدوله وساطت كرده بود محبوس داشتند . باقى را در ميدان توپخانه سر بريدند .\r\nنواب و الا قريب ورود سهراب خان گويا تلگراف كردند به اولياى دولت به طهران ، صريحا شاه حكم قتل سهراب خان را داده بودند لهذا هنگام ظهر سهراب خان را در ميدان طويله سر بريدند .\r\nاهل شهر شيراز كمال اندوه را حاصل دارند از اين كار و نتيجهء اين عمل را از مشير الملك مىدانند .\r\n\r\nاز غره شعبان تا غره رمضان 1291\r\nپس از آنكه سهراب خان را بقتل رسانيدند ، نواب و الا ايلخانى را طلبيدند به شيراز ، مشار اليه هم معجلا شرفياب گرديده ، به حضور نواب و الا رسيد . ايلات قشقائى را بالراسه به خودش واگذار فرمودند . مشار اليه استدعاى تخفيف نمود . نواب و الا هم وعدهء تخفيف مالياتى به او داده‌اند ، تا چه شود . چند روز در شهر بود ، صد نفر سرباز به جهت حراست خود برداشته ، روانه به كوديان گرديد .\r\nديگر آنكه فوج افشار را با سركردگى خان بابا خان حكومت مىخواهند روانهء فيروزآباد نمايند با سوار خمسه كه در آنجا اردو بزنند كه چنانچه از هر طرف داراب خان برادر سهراب خان بخواهد دست‌اندازى نمايد حاضر براى دفع آن باشند . و نيز نواب و الا مىخواستند نواب نوذر ميرزا را با سوار و سرباز به تعاقب گرفتن داراب خان بفرستند ، بعد موقوف داشتند .\r\nعلى الحساب ايلات قشقائى آرام هستند .\r\nاز قراريكه مسموع مىشود داراب خان با قليل سوارى و پسرهاى سهراب خان فرار كرده است و معلوم نيست كجا رفته .\r\nديگر آنكه نواب و الا حكم فرمودند كه ده سهراب خان و داراب خان را با جنسى كه در انبار داشتند ضبط نمايند . صد نفر سوار مأمور نموده و آن ده را كه مبارك‌آباد نام دارد ضبط كردند .\r\nديگر آنكه از قرار تحقيق سهام الدوله تلگراف به طهران كرده و استدعاى مرخصى خود را خواسته بود ، اولياى دولت هم اذن مرخصى او را داده بودند . جواب تلگراف اولياى دولت را به جهت امضا سهام الدوله خدمت نواب و الا رسانيد . نواب و الا امضا نفرمودند و تلگراف نمودند به جناب آقاى مستوفى الممالك كه بودن سهام الدوله در فارس لازم است . جناب آقا هم به ميل نواب و الا واگذار نمودند . لهذا نواب و الا حكم به ماندن سهام الدوله فرمودند . ديگر آنكه على قلى خان ايلبيگى همين قسم در حبس است .\r\nديگر آنكه از قرار مسموع آقا فتحعلى جراشى بطور مصالحت آمده است نزد نصير الملك و ايشان هم او را مخلع نموده ابواب جمعىهاى او را هم به خودش واگذار كرده‌اند .\r\nديگر آنكه از قرار تحقيق گماشتگان شيخ صقر قشمى در بندعباس قدرى اغتشاش نموده بودند ، حكومت آنجا به نواب و الا عارض شده بودند . نواب و الا هم محصل مخصوص فرمودند مأمور شده برود بندعباس ، پس از تحقيق گماشتگان شيخ صقر را تنبيه كامل نمايد ، بلكه خود شيخ صقر را هم جريمه و سياست كنند . ديگر آنكه نواب الاياله روز چهاردهم شهر حال روانه به سمت\r\n\r\n","description":"","footnote":"","page_name":" 16 ","page_number":62},
  {"content":"\r\n\r\nبوشهر شدند .\r\nديگر آنكه محمد تقى خان حاكم بهبهان را بواسطهء عدم نظم وصول ماليات معزول نموده ، نواب احتشام الدوله اويس ميرزا را منصوب فرمودند . محمد تقى خان روز نوزدهم شهر حال وارد شيراز گرديد و نواب احتشام الدوله عصر نوزدهم روانه به محل حكومت خود گرديدند .\r\nديگر آنكه از قرار اخبار طايفهء عرب همه در صحراى داراب نزد قوام الملك جمع شده‌اند و سر اطاعت را پيش گرفته‌اند . قوام الملك هم كدخدايان طايفه را خلعت داده و ترغيب در خدمت گذارى به ديوان و منع از شرارت نموده است ، و نيز ادعاهاى مردم را كه مالشان را در حكومت ظهير الدوله سرقت نموده بودند كم كمى در كار گذرانيدن و انجام مىباشند .\r\nديگر آنكه پس از ورود قوام الملك به داراب هر دو تيرهء بهارلو كه اين چند سال نزاع ميانشان بود خدمت قوام الملك رسيده و با هم صلح نموده‌اند ، آنچه ماليه از يكديگر به چپاول برده بودند پس به هم دادند .\r\nديگر آنكه چون زمستان نزديك شده اماقلى خان قاجار كه مأمور است به سركردگى تفنگچيانى كه محاصره نموده‌اند قلعهء طبر را براى گرفتن فضلعلى بهارلو ، عريضه نموده بود خدمت نواب و الا \" چون هنگام زمستان نزديك است و تفنگچيان پناهى براى بارش ندارند چه دستور العمل مىفرمائيد \" ، و در ضمن اذن مرخصى خواسته بود . نواب و الا مرقوم فرمودند كه همانجا خانه و كپر بسازند و در محاصره داشته باشند آن قلعه را .\r\nديگر آنكه از قرار اخبار قوام الملك هشتاد نفر سوار مىفرستد در خير اصطهبانات و آقا بزرگ اصطهباناتى را برداشته مىبرند داراب . مراتب را به سمع نواب و الا رسانيدند . نواب و الا چند نفر سوار مأمور فرمودند كه بروند نزد قوام الملك و آقا بزرگ را حكما مستخلص نموده ببرند در محل زراعت او بنشانند .\r\nديگر آنكه از قرار اخبار قافله‌اى كه از جهرم رجعت به فسا مىكردند در بين راه دزد بر سر آنها مىريزند ، دو نفر از آنها مىكشند ، دواب و مال آنها را مىبرند . نواب و الا پنجاه نفر سوار مأمور فرموده بروند تعاقب دزدان و همانجا باشند براى حفظ راه ميانهء جهرم و فسا و خفر . ديگر آنكه قافلهء ديگر فسائى را در جنگل دزدان سرقت نموده‌اند .\r\n\r\nاز غره رمضان تا سلخ رمضان 1291\r\nبعد از آنكه فوج مراغه از مأموريت داراب مرخصى حاصل نمودند و وارد شيراز گرديدند بيرون شهر اردو زدند و يك مرتبه بناى فتنه‌جوئى گذاردند و شورش به سرتيپ و سرهنگ خود كردند و عارض شدند خدمت نواب مستطاب و الا كه سرتيپ و سرهنگ ما جيره مواجب به ما نمىرسانند و نمىخواهيم سرتيپ را . و يكى از وكيل اين فوج را سركردهء خود قرار داده‌اند كه در حقيقت سرتيپ اين فوج است حالا و هيچ‌كس را در اردوى خود راه نمىدهد ، قدرى هم بىحسابى و دزدى در بيرونها مىنمايد . نواب و الا حكم فرمودند كه لشكرنويس‌باشى و صاحب‌منصبان فوج\r\n\r\n","description":"","footnote":"","page_name":" 17 ","page_number":63},
  {"content":"\r\n\r\nافشار نشسته و رسيدگى كردند بر اينكه آيا جيره مواجبى كه از ديوان مقرر است به آنها داده شده است يا نه ؟ . پس از تحقيق معلوم گرديد كه تمام جيره مواجب آنها مطابق مقررى ديوان به آنها رسيده و سرتيپ چيزى نخورده است . بعد از اين تحقيق فوج عرض كردند كه مخصوصا اين سرتيپ را نمىخواهيم ، هركس ديگر را بر ما بزرگتر مقرر دارند قبول داريم مگر اين سرتيپ را . و به همين قسم مانده است .\r\nديگر آنكه از قرار تحقيق بعضى از اصناف شهر عريضه در صندوق عدالت به حضور حضرت شهريارى عرض كرده بوده كه قوام الملك بسيار زيادتى در عمل مالياتى بر ماهاى بيچارگان مىكند ، مثلا در پنج هزار تومان جمع بيست هزار تومان عمل مىنمايد . لهذا حسب الامر روزى جناب آقاى مستوفى الممالك تمام استادان صنف را با محمد رضا خان نايب قوام الملك و ميرزا عبد الله پيشكار معزى اليه در تلگرافخانه طلبيدند و نيز نواب و الا و مشير الملك را هم حاضر نمودند و جويا شدند از آنها كه آنچه زيادتى مىشود بنمايند . استادان صنف همه جواب عرض كردند كه ما چنين عريضه عرض نكرديم و بر جمع ما چيزى از عهد حاجى قوام مرحوم علاوه نشده است . چون جواب آنها منافات داشت با عريضه‌اى كه به حضور رسيده بود ، فرمايش حسب الامر شد كه البته استادان صنف خائف از قوام الملك مىباشند ، لهذا حكما بايد مسير الملك بطور تحقيق رسيدگى بكند و مراتب را به عرض حضور شهريارى برسانند و نيز التزام بگيرند كه زيادتى در عمل مالياتى نشود ، و فرمودند ماليات شهر اصلا فرعا پنج هزار تومان است و نبايد دينارى علاوه بگيرند . و حال آنكه البته دو مقابل مىگيرند . مشير الملك هم بعد از دو روز جواب مهملى دادند ، تاكنون ديگر مواخذه‌اى نشده .\r\nديگر آنكه سيدى فسائى عريضه به حضور حضرت شهريارى عرض كرده بوده و شكايت از زيادتى در ماليات فسا كه مشير الملك اجحاف مىنمايد نموده بوده . در اين باب حسب الامر مواخذه فرمودند . اين را هم جواب دادند كه اجحافى نمىشود و حال آنكه علاوه بر ماليات حسابى عمل مىنمايد خيلى هم اهل بلوك عاجز شده‌اند و على الظاهر به سبب طرف مقابل مشير الملك است نمىتوانند گفتگوى ظاهرى نمايند .\r\nديگر آنكه عريضه‌جات زياد هركس در صندوق عدالت به حضور حضرت شهريارى عرض كرده است و از هر باب هم بازخواست مىشود از حكومت ، ولى جواب مهملى مىدهند ، ديگر هم عقب نمىشود تا بعد چه شود .\r\nديگر آنكه از قرار مسموع ميرزائى را تعيين نمودند كه بر سر صندوق عدالت نشسته باشد ، هركس عريضه مىخواهد بيندازد اول عريضهء او را بخواند اگر شكايت از سه نفر نداشته باشد عريضهء عارض را در صندوق بيندازد و الا رد كند ، اول شكايت از حاكم دوم شكايت از مشير الملك سوم شكايت از ميرزا محمد ميرزاى مشير الملك و مىگويند اين شخص را حكومت بنا به خواهش مشير الملك تعيين نموده .\r\nديگر آنكه خان بابا خان سرتيپ با فوج خود و يك عراده توپ و صد سوار روز بيست و\r\n\r\n","description":"","footnote":"","page_name":" 18 ","page_number":64},
  {"content":"\r\n\r\nچهارم روانه به سمت گرمسيرات به جهت گرفتن داراب خان و تنبيه بعضى از اشرار گله‌دار گرديد .\r\nديگر آنكه نواب و الا خيال حركت و محال گردى به سمت گرمسيرات و دشتستان دارد .\r\nديگر آنكه داراب خان كاغذى به سهام الدوله نوشته بود كه برادر مرا كه حكومت بقتل رسانيد و من حالا در كمال آرامى نشسته‌ام ، چرا ملك ما را تصرف سرباز داده‌اند ؟ ، خواهش كرده كه املاك آنها را به خودشان واگذار كنند . نواب و الا هم فرمودند به سهام الدوله كه جواب او را حسب الامر بنويسند \" چنانچه ماليات املاك خود را ضامن مىدهيد كه بپردازيد املاك را به تصرف خودتان خواهيم داد ، و نيز چنانچه با قليل خانوار نوكر خودتان در جاى معين كه من خبر داشته باشم كجا هستيد احشام داشته باشيد كسى را با شما كارى نيست و در امان هستيد و الا هر جا برويد و هر نوع جمعيت فراهم بياوريد عقب خواهم كرد و به چنگ مىآورم شما را \" .\r\nديگر آنكه سربازى كه مأمور قلع و قمع طايفهء سرخى بودند از قراريكه عرض كرده بودند هشت نفر ديگر از سرخىها را گرفته زنجير نموده‌اند و در پى باقى آنها هستند .\r\nديگر آنكه از قرار تحقيق جمعيتى از طايفهء قشقائى كه در گرمسير مسكن نموده‌اند آمده بودند در بلوك خواجه و قافلهء ميمندى را سرقت نموده‌اند .\r\nديگر آنكه در نزديكى شيراز قاطرهاى ميرزا احمد خان مستوفى را كه هيزم حمل داشته با بيست الاغ كه حمل آنها انجير بوده سرقت نموده‌اند . از قراريكه احتمال مىدهند مىگويند دزدان گرمسيرى هستند ، تفنگچى عقب آنها رفته است كه بلكه بفهمند .\r\nديگر آنكه بعضى از تفرقه‌جات ايلات قشقائى در طايفهء دره‌شولى كه جمعى حاجى بابا كيخا مىباشد ، جمع شده‌اند و حاجى بابا كيخا به حمايت مشير الملك آنها را نگاه داشته ، ايلخانى خدمت نواب و الا عارض گرديده و حكمى گرفته است كه اگر تفرقه‌جات را حمايت كنند حاجى بابا كيخا ايلخانى به زور آنها را بكوچاند يا ماليات آنها را حاجى بابا كيخا بدهد .\r\nديگر آنكه حسب الامر نواب و الا حسام السلطنه ميرزا رضا خان سركردهء سوارهاى مستحفظى راه سرحدات مراد قلى خان بختيارى را كه يكى از قطاع الطريق مىباشد گرفته روانهء شيراز داشته است .\r\n\r\nاز غره شوال تا 8 ذيقعده 1291\r\nفوج مراغه كه ياغى از سرتيپ خود بودند پس از آنكه جيره و مواجب آنها را مسترد نمودند با سرتيپ خود مصالحت نموده مطيع گرديده ، نواب و الا هم آنها را مرخص كردند ، روانهء وطن خود شدند . ديگر آنكه فوج گلپايگانى هم احضارشان از طهران رسيده و روانهء طهران گرديدند .\r\nديگر آنكه از قرار اخبار تلگرافى ميرزا على رضا نام مستوفى از طهران به جهت رسيدگى در اجحافات ماليات شهر شيراز و غيره مأمور گرديده و بنا هست به شيراز بيايد ، چون مشير الملك و قوام الملك از اين كار اطلاع يافتند نهايت اضطراب را از اعمال خود پيدا كرده ، به اطلاع نواب و الا چاپارى مخصوص قوام الملك روانهء طهران نمودند كه آمدن ميرزا على رضا را موقوف دارند .\r\n\r\n","description":"","footnote":"","page_name":" 19 ","page_number":65},
  {"content":"\r\n\r\nهنوز اخبارى نرسيده است ، ولى مشير الملك از بابت اين كار خيلى مضطرب مىباشند و قوام الملك كمتر .\r\nديگر آنكه از قرار حكم حضرت شهريارى ميرزا شكر الله كه محتسب شهر بود بواسطهء شكايت كسبه از او مجبورا او را از شهر بيرون نمودند و رفت به داراب نزد قوام الملك .\r\nديگر آنكه چند نفر مخصوص فقير كه قبل از اين مايه و معيشت داشته بودند حالا پريشان شده‌اند ، عريضه به حضور حضرت شهريارى عرض كرده بودند . هريك را انعام و مواجب در حقشان قرار دادند حسب الامر .\r\nديگر آنكه به عرض نواب و الا چنين رسانيدند كه ميرزائى كه سر صندوق عدالت نشانده بودند به جهت ثبت اسامى عارضين عريضه‌جات مردم را باز مىكرده ، پس از مطالعه و ثبت به صندوق مىانداخته . نواب و الا مشار اليه را طلبيده مواخذهء كلى نمودند كه اين كار را ديگر نكن .\r\nديگر آنكه از قراريكه به عرض نواب و الا رسانيده‌اند داراب خان در كار گرفتن قلعهء شهريارى است كه مسكن خود قرار دهد ، كه اگر آنجا را مسكن كرد كسى را يارا نخواهد بود او را بچنگ بياورد . لهذا نواب و الا احكام به نصير الملك و قوام الملك صادر نمودند كه مانع بشوند او را كه به آن قلعه سفر نمايد . از آنطرف مشير الملك حسب الامر حكم كرده‌اند تمام جنس خوراك آنها را كه از ملك خود تحصيل شده ضبط نمودند ، ولى بعد از اين كارها كاغذى از داراب خان به جهت سهام الدوله رسيده در كمال عجز و انكسار كه \" قليل جنس خوراك ما را كه ماتمزده‌ايم ضبط كرده‌اند ، لا اقل قوت لايموت مىخواهيم ، ارباب غرض مىخواهند با اين حالت ما را بدنام نمايند خدمت دولت ، تكليف ما چيست ؟ \" . از قراريكه معلوم مىشود ( نيت ) مشير الملك بواسطهء دشمنى كه به آنها دارد اين است كه داراب خان را كاملا بدنام دولت كند كه او را هم عقب كرده گرفته باشد ، و الا حالا داراب خان در آب گرم قير سكنى در كوهها از ترس خود دارد و گرفتار كار خود هستند .\r\nديگر آنكه قافله‌اى كه به سياخ رفته بودند جمعى دزد بر آنها حمله‌ور گشته ده قاطر از آنها بسرقت برده‌اند ، مراتب را به نواب و الا عرض نمودند ، حكم فرمودند كه سهام الدوله سرباز بفرستند و اشرار را بچنگ بياورند .\r\nديگر آنكه سربازهاى سهام الدوله كه مأمور قلع‌وقمع سرخى بودند ، چند نفر ديگر از آن طايفه را گرفته مغولا روانهء شيراز داشته‌اند و در انبار محبوس گشتند . ديگر آنكه يك قافله حاج لارى را در كلوى خواجه دزد برهنه كرده بود ، تفنگچيان مستحفظ راه اخبار شده ، دزدان را تعاقب كرده بودند ، آنچه از حاج سرقت شده بود پس‌گرفته ، دزدان فرار كرده بودند .\r\nديگر آنكه جمعى حاج اصفهانى و يزدى و شيرازى را در كلوى خواجه دزدان برهنه مىكنند ، آنچه ماليه داشتند مىبرند . مستحفظين راه اخبار شده دزدان را تعاقب مىنمايند ، چون نزديك مىشوند بناى جنگ مىشود ، سه نفر از تفنگچيان عرض راه را دزدان گلوله مىزنند و باقى را هم دستگير مىنمايند ، ريش مىبرند و يراق آنها را تماما گرفته برهنه مىنمايند . از قرار مذكور\r\n\r\n","description":"","footnote":"","page_name":" 20 ","page_number":66},
  {"content":"\r\n\r\nدزدان هشتاد نفر بوده‌اند و همه مسلم از طايفهء صفى خانى و دره‌شولى و دشمن‌زيارى ، صفى خانىهاى تفرقه كه حالا در احشام حاجى بابا كيخا ساكن هستند . چون اين خبر به سمع نواب و الا رسيد ، اولا تلگراف كردند به حاج كه در كازرون هستند كه بطور حقيقت چه از آنها سرقت شده ، و يك صد و پنجاه تومان حاكم كردند حاكم كازرون به آنها بدهد كه خرجى راه كرده بروند به بوشهر تا بعد قرارى داده شود ، و بعد از آن نواب نوذر ميرزا را با سوار و تفنگچى بلوكى از يكطرف مأمور فرمودند كه بروند به هر نحو است دزدان را بچنگ بياورند ، از يكطرف هم ذو الفقار خان سرتيپ را با سوار ابواب جمعى خود و يكدسته سرباز به سمت فيروزآباد و گرمسيرات فرستادند كه آنچه اشرار بتواند دستگير نمايد .\r\nديگر آنكه از اخبار داراب خان جمعيتى از ايلات جمع‌آورى كرده است و قلعهء شهريارى را كه يكى از قلاع مضبوط فارس است متصرف شده و حالا در كار انبار كردن جنس است .\r\nنواب و الا ذو الفقار خان سرتيپ را حكم فرمودند كه بعد از گردش و نظم طرق بروند و در پاى آن قلعه با خان بابا خان متفق شده اردو بزنند ، و در پى گرفتن داراب خان هستند .\r\nديگر آنكه يك ده معتبر از فيروزآباد را چاپيدند و چهار نفر كشته‌اند و يك نفر را زنده سوزانيده‌اند . ديگر آنكه پنجعلى ابو الويردى يك ده از كوهمره را روزانه آمد چاپيد و رفت .\r\nديگر آنكه يك ده از خواجه كه بنه‌كوه مسمى است چاپيده‌اند ، اين طرفهاى گرمسيرات بسيار مغشوش شده است ولى نواب و الا در صدد منع مىباشند .\r\nديگر آنكه نواب و الا بيست نفر از قطاع الطريق سرخى و غيره را حكم فرموده ، سه نفر از آنها را مقابل سه دروازهء شيراز گچ گرفتند ، هفت نفر از آنها را بردند در چنار راهدار دو فرسنگى شيراز گچ گرفتند و ده نفر از آنها را فرستادند سر گردنهء سياخ كه پنج فرسنگى شيراز است گچ بگيرند كه عبرت باقى اشرار بشود .\r\n\r\nاز 9 ذيقعده تا 9 ذيحجه 1291\r\nاز قرار اخبار حقيقى قوام الملك به جهت تنبيه طايفهء چهارراهى صد و پنجاه نفر سوار بهارلو فرستاده بودند و آن طايفه را تمام چاپيده ، چند نفرى هم از آنها دستگير كرده برده‌اند داراب و زنجير هستند ، علاوه بر آن بسيارى هم از مال بلوكات حول‌وحوش چهاراهى چاپيده‌اند كه صاحبان مال خدمت نواب و الا عارض شده ، محصل مأمور نمودند كه اموال مردم را گرفته باشند از قوام الملك .\r\nديگر آنكه قوام الملك را نواب و الا مأمور فرمودند كه برود با جمعيت دور قلعهء شهريارى براى گرفتارى داراب خان . مشار اليه استدعاى معافى خود را از اين خدمت به سبب عجز در اين كار كرده بود و مقبول افتاد ، نواب و الا او را معاف فرمودند .\r\nديگر آنكه خسرو خان گماشته علاء الدوله خلعتى از جانب حضرت اقدس شهريارى به جهت نواب و الا آورد و روز ورود خلعت نواب و الا استقبال نموده مخلع شدند و در باغ شهر سلام نشستند ،\r\n\r\n","description":"","footnote":"","page_name":" 21 ","page_number":67},
  {"content":"\r\n\r\nشليك توپ به جهت مباركباد نمودند .\r\nديگر آنكه نواب نوذر ميرزا كشيكچىباشى از قرار اخبارى كه به نواب و الا داده است اين است كه پس از تعاقب دزدان حاج رفته بودند نزد حاجى باباكيخا ، از او دزدان و اموال حاج را خواسته بودند . حاجى بابا كيخا متعهد مىشود كه دزدان را با مال دستگير و گرفته بسپارد . پس از چند روز متعذر به اين مىشود كه تمام دزدان در خاك دشتى رفته‌اند و قدرت گرفتن آنها را نداشته .\r\nنواب نوذر ميرزا هم بر حسب حكم نواب اشرف و الا خود حاجى بابا كيخا را حبس مىنمايد و بر او سخت مىگيرد كه تا دزدان و اموال را مسترد نسازد رهائى نخواهد داشت ، بعد از چند روز از قرار اظهار خود نواب نوذر ميرزا بطريق تلگراف به حضور نواب و الا ، اموال حاج را با چند نفر از دزدان گرفته به دست نواب نوذر ميرزا مىدهد و مستخلص مىشود ، مشار اليه هم آنها را برداشته مىآيد كازرون كه روانهء شيراز شود .\r\nديگر آنكه نواب و الا هر روزه از صبح تا عصر در ديوانخانه حاضر مىشوند و رسيدگى به عرايض عامهء خلق مينمايند و نيز روز شنبه و سه‌شنبه از هفته را براى تحقيق به عرايض و حساب كسبهء شهر كه از قوام الملك به صندوق عدالت شاكى شده بودند قرار داده‌اند و بطور دقت رسيدگى مينمايند .\r\nديگر آنكه مخلوق فسا از اجحاف مشير الملك و ميرزا محمد ميرزاى ايشان خدمت نواب و الا شاكى شده‌اند ، هنوز حكمى در حق آنها نشده . ديگر آنكه نواب و الا پنج نفر از اشرار ارسنجان را حكم به قتل فرموده و در ميدان توپخانه سر آنها را بريدند .\r\nديگر آنكه مكر را نواب و الا حكم فرموده‌اند به نصير الملك حاكم لار و سبعه و قوام الملك كه با جمعيت بروند دور قلعهء شهريارى و دارابخان را گرفتار نمايند . ديگر آنكه عليقليخان ايل‌بيگى را نواب و الا از حبس مرخص فرمودند .\r\nديگر آنكه چند نفر دزد كه از مخلوق كوشك بودند و حامى آنها افراسياب بيگ فراشباشى مشير الملك است شبانه براى دزدى آمده بودند در شهر شيراز كه دستبردى به خانه‌ها بزنند ، داروغه اخبار مىشود و در كمين گرفتن آنها بوده است ، هنگامى كه ميخواسته‌اند بروند در خانهء شيخ جعفر نام براى دزدى كه آدمهاى داروغه تعاقب ميكنند آنها را بگيرند رو به گريز مىگذارند ، دو نفر آدمهاى داروغه را هم زخم ميزنند و فرار مىنمايند . نواب و الا هم روزانهء آن محمد رضا خان را طلبيده تغير زيادى به او فرموده بودند كه چرا بايد اين اتفاقات بيفتد ، از بابت ملاحظهء مشير الملك حقيقت را خدمت نواب و الا نتوانسته بودند عرض كنند .\r\nديگر آنكه بر حسب حكم نواب و الا اسد نام را با برادر و كسانش كه از جملهء قطاع الطريق فارس بود و در فسا مأمن داشت رفته بودند بگيرند ، هنگام گرفتن يك نفر از تفنگچيان را مىكشد ، بعد از آن تفنگچيان هم شليك مينمايند او را مىكشند ، برادرش را گرفته زنجير مىكنند و كسانش را تعاقب نموده‌اند كه به چنگ بياورند .\r\nديگر آنكه از قرار اخبار قوام الملك بهمن نام برادر خسرو كطى و پسرهاى خسرو را كه\r\n\r\n","description":"","footnote":"","page_name":" 22 ","page_number":68},
  {"content":"\r\n\r\nقطاع الطريق زبردستى بوده‌اند گرفته زنجير كرده و به شيراز خواهد آورد . راههاى فارس حالا خوب امن شده است .\r\n\r\nاز 10 ذيحجه تا 8 محرم 1292\r\nاز قرار اخبار سيد آقا باباى جهرمى را فضلعلى ساكن قلعهء طبر گرفته به بالاى قلعه مىبرد و او را از بالاى قلعه پرتاب كرده كه جان ميدهد .\r\nديگر آنكه حاجى ميرزا محمود كه يكى از گماشتگان نواب والاست به جهت وصول ماليات روانهء بنادر شده و هنگام رجعت مىرود حوالى قلعهء طبر و طلب ملاقات از فضلعلى مىكند ، او هم قبول كرده حاجى ميرزا محمود را ميطلبد بالاى قلعه به تنهايى ، از قرارى كه حاجى ميرزا محمود عريضه خدمت نواب و الا كرده است اين است كه عرايض فضلعلى بدين مضمون است ، اولا اطمينان كامل ميخواهد كه از قلعه خارج شود و اظهار انكسار بر اين‌كه در عهد حكومت نواب و الا خلافى نكرده‌ايم ، اگر قبل از اين پناه به اين قلعه جستم محض حفظ خودمان بود ، حالا پسرم را گرو مىدهم كه در شهر باشد و خودم هم اطمينان كامل بدهند از قلعه خارج ميشوم ، اگر از من خلافى ببينند پسرم را بكشند ، خودم را هم بگيرند به سزاى عمل خود بنشانند . نواب و الا جواب فرمودند كه اطمينان ميدهند .\r\nديگر آنكه روز عيد غدير نواب و الا قبل از سلام عام دو خرقهء روار ترمه آستر سنجاب يكى به سهام الدوله و يكى به مشير الملك خلعت دادند .\r\nديگر آنكه دارابخان براى بردن جنسى كه خودش انبار كرده بود در قير و كازرين آمده بوده ، سوار و جمعيتى كه آنجا بودند ميخواستند مانع شوند ، جنگى مىنمايند ، سرباز شكست مىخورد و جنس خود را ميبرد .\r\nديگر آنكه سه نفر از همراهان فضلعلى كه در قلعهء طبر مسكن گرفته بودند از قلعه پايين مىآيند و فرار مينمايند ، كسان قوام الملك اخبار ميشوند ، عقب كرده آنها را گرفته حبس مىنمايند و ميفرستند به داراب نزد قوام الملك .\r\nديگر آنكه نواب نوذر ميرزا تمام غرامت اموال حاج را گرفته و مراجعت به شيراز نموده وارد شدند ، و نيز التزام از حاجى بابا كيخا گرفته‌اند كه دو ماهه دزدان را به حضور نواب و الا حاضر سازد و چنانچه علاوه بر مبلغى كه غرامت گرفته شده چيز ديگرى هم از حاج برده باشند از عهده برآيند .\r\nديگر آنكه قوام الملك حسب الامر نواب و الا رجعت به شيراز نموده وارد شدند . اشرارى كه مغولا آورده بود همه را در انبار ديوان حبس نمودند و نواب و الا خلعتى به جهت معزى اليه التفات فرمودند .\r\nديگر آنكه قافلهء تجار را كه قماش حمل داشته‌اند در نزديكى جهرم پنجعلى ابو الويردى و جمعيت او سرقت نموده‌اند ، ذو الفقار خان سرتيپ با سوار خود و ميرزا على محمد جهرمى با جمعيت\r\n\r\n","description":"","footnote":"","page_name":" 23 ","page_number":69},
  {"content":"\r\n\r\nدزدان را تعاقب مينمايند ولى شكست فاحش ميخورند و خود ميرزا على محمد پايش گلوله مىخورد و نيز قافلهء ديگر را آن طرف جهرم سرقت نموده‌اند .\r\nديگر آنكه از قرار اخبار به تحقيق شيخ جزيرهء قشم به حضور نواب و الا ( از ) سوء سلوك حاكم بندعباس شكايتى كامل نموده بودند ، از جمله نوشته بودند كه دو هزار و پانصد تومان جريمه از آنها گرفته‌اند كه لابد شده بقارات خود را رهن نزد تجار رعاياى خارجه گذارده‌اند و انواع خفت و خوارى به آنها مرتكب شده است و نيز تجار و رعاياى ميناب هم شكايتى داشته‌اند از زيادتى حاكم بندر عباس .\r\nديگر آنكه از قرار تحقيق حضرت اقدس شهريارى عشور دروازهء تره‌بار بوشهر را معاف فرموده تخفيف داده‌اند و بر حسب اين حكم فرمانى به صحابت آقا محمد نام پيشخدمت جناب آقاى مستوفى الممالك ارسال فرموده كه در بوشهر در مساجد و معابر بخوانند ، مشار اليه وارد شيراز گرديده ، روانهء بوشهر شد .\r\nديگر آنكه از قرار مسموع دارابخان عريضه‌اى در صندوق عدليه عرض كرده است به حضور حضرت شهريارى ، اظهار بر عجز و انكسار و بىتقصيرى خود و غرض شخصى بزرگان فارس نسبت به خودش و اطمينان خواستن كه روانهء طهران شود . در جواب عريضهء او تلگراف فرموده‌اند كه محمد خان تفنگدار شاهى برود نزد مشار اليه و او را اطمينان كامل بدهد كه به حضور همايون روانه شود .\r\nديگر آنكه رعاياى اقليد از بابت زيادتى مالياتى كه ضابط آن بلوك علاوه بر ماليات حسابى به آنها كرده است به شيراز آمده و شاكى خدمت نواب و الا شده‌اند ، نواب و الا هم ضابط آنها را احضار به شيراز فرموده كه رسيدگى نمايند .\r\n\r\n","description":"","footnote":"","page_name":" 24 ","page_number":70},
  {"content":"\r\n\r\n\r\nسال 1292 وقايع اتفاقيه دار العلم شيراز\r\n\r\nاز 10 محرم تا 8 صفر 1292\r\nنصر الله خان بهارلو و چهار پسرش كه در محبس قوام الملك بودند روزى پنج نفر كه پسرانش بودند ، هنگامى كه قوام الملك منزل نبوده مىروند در محبس ، پدر و برادران خود را مستخلص كرده زنجيربان را هم زخمى ميزنند ، نه نفرى بيرون از خانه مىآيند ، اسب هم براى آنها حاضر كرده بودند ، بيرون شهر سوار شده همگى فرار مينمايند . در اين بين قوام الملك را اطلاع داده بودند او هم همانوقت خدمت نواب و الا مىرسد مراتب را عرض مىكند . نواب و الا هم ميفرمايند خودت تعاقب كن و آنها را گرفتار نما . قوام الملك هم از خويشان خود و گماشتگان صد نفر سوار برداشته همانشب عقب نصر الله خان رفت . در سيزده فرسنگى شيراز نزديك به آنها ميشوند ، بناى جنگ را با آنها ميگذارند كه دستگير كنند . اين نه نفر سوار خود را به صد نفر سوار ميزنند و جنگ زياد مينمايند ، دو نفر از سوارهاى قوام الملك را بضرب گلوله ميكشند ، سه نفر هم دستگير ميكنند ، شكست فاحش به قوام الملك ميدهند كه همه پراكنده ميشوند و رجعت به شيراز مينمايند . از قراريكه مسموع مىشود ميرزا چراغ على مباشر قوام الملك كه در داراب است صد و پنجاه سوار برداشته تعاقب كرده است آنها را كه گرفتار كند .\r\nديگر آنكه از قرار مسموع پنجعلى ابو الويردى گله و دواب دهى از دهات فسا را چاپيده و برده است .\r\nديگر آنكه محمد خان تفنگدار با تلگراف جناب آقاى مستوفى الممالك روانه نزد داراب خان شد كه او را مطمئن كرده روانهء طهران كند . ديگر آنكه از قرار تحقيق ميرزا على محمد جهرمى را كه از بستگان مشير الملك است حسب الامر اقدس شهريارى از طهران احضار فرموده‌اند ، بواسطهء شكايت‌هايى كه مخلوق جهرم از او دارند . ديگر آنكه از قرار مسموع جناب مشير الملك را هم بواسطهء شكايت پياپى مخلوق فارس احضار به طهران فرموده‌اند ، ولى هر روز به يك عذرى رفع رفتن خود را مينمايند . ديگر آنكه شخصى بتوسط صندوق عدليه شكايت از ميرزا ابراهيم حاكم كازرون كرده بود ، حسب الامر حضرت شهريارى او را معزول نمودند كه فرارا به شيراز آمد .\r\nديگر آنكه بسيارى از مردم بتوسط صندوق عدليه شكايت از جناب مشير الملك بابت اجحافى كه در آب و خراج مسجد بردى مينمايند كرده بودند . حضرت اقدس شهريارى از نواب و الا مواخذهء اين فقرات را فرموده بودند . نواب و الا هم سوال از مشير الملك نموده بودند . ايشان هم عرض كرده\r\n\r\n","description":"","footnote":"","page_name":" 25 ","page_number":71},
  {"content":"\r\n\r\nبودند جواب حضرت شهريارى داده شود كه خلاف عرض شده و اجحافى نميشود . چون اجحافات در اين مورد اظهر من الشمس است نواب و الا هم در خفيه از ارباب خبرت جويا شدند و دريافت فرمودند كه نهايت اجحاف را مينمايند ، لهذا هنوز جواب درستى نداده‌اند .\r\nديگر آنكه يك نفر از اشرار آباده را محبوسا به شيراز فرستاده بودند ، نواب و الا هم حكم به قتل او فرموده ، در ميدان توپخانه سر بريدند .\r\nديگر آنكه حسين قلى خان سرتيپ با سواران ابوابجمعى خود و محمد آقاى سرتيپ با فوج خود بيست و هشتم محرم وارد شيراز گرديده ، بيرون شهر اردو زدند .\r\nديگر آنكه از قرار مسموع ايلخانى مخلوق فيروزآباد را بواسطهء اجحاف كلى متفرق ساخته است و بسيارى شاكى از او خدمت نواب و الا ميباشند . از قرار مسموع دوازده هزار تومان هم باقى ماليات ديوان را دارد .\r\nديگر آنكه حاجى احمد خان بندرعباسى بواسطهء بىتوجهى به عرايض و ادعاهاى او كه در حقيقت مشير الملك مانع است ، ميخواست روانهء طهران شود . نواب و الا او را مانع شدند و حسب الاستدعاى او حكم تلگرافى به عهدهء ياور فوج سهام الدوله فرمودند كه از بوشهر روانهء بندر عباس شده ، ملك ادعايى او را ضبط نمايد ، يا احمد شاه يا وكيل او را براى ادعاى حاجى احمد خان به شيراز بياورند .\r\nديگر آنكه سمت فسا و جهرم و داراب بواسطهء گريختن نصر الله خان بهارلو مغشوش شده است ، اغلب قافله‌ها را سرقت مينمايند .\r\nديگر آنكه عاليجاه شوكت مدار ريوادى نيرا صاحب قنسول اسپين روز سوم شهر صفر بعزم سياحت وارد شيراز گرديدند .\r\nديگر آنكه سه نفر بابى را كه مدتى در حبس بودند ، حسب الامر نواب و الا ، شبانه در محبس به قتل رسانيده‌اند .\r\n\r\nاز 9 صفر تا 11 ربيع الاول 1292\r\nنصر الله خان بهارلو كه فرارا از حبس قوام الملك رفت ، از قرار اخبار رفته است به لارستان نزد آقا فتحعلى . ديگر آنكه از قرار اخبار طايفهء عرب كطى بعضى از دهات خفر را چاپيده‌اند .\r\nسمت گرمسيرات را طايفهء عرب و ابو الويردى مغشوش نموده‌اند .\r\nديگر آنكه تمثال حضرت شهريارى را از طهران وارد شيراز كردند ، و به پذيرايى آن حضرت اشرف و الا با صاحبمنصبان و كسبهء شهر به استقبال رفتند و تمثال را در كالسكه گذارده وارد شهر كردند .\r\nديگر آنكه مخلوق اصطهبانات به حضور حضرت شهريارى از بابت زيادتى ماليات عارض شده‌اند . حسب الامر هزار و پانصد تومان تخفيف مالياتى التفات به آنها شد ، و حكم گرديده كه شخصى به جهت عاملى اين بلوك بگمارند كه زياده از سيصد تومان حق الضابطى نگيرد . ديگر آنكه\r\n\r\n","description":"","footnote":"","page_name":" 26 ","page_number":72},
  {"content":"\r\n\r\nمخلوق نيريز هم بحضور حضرت شهريارى از بابت زيادتى ماليات عارض شده‌اند و حسب الامر پنج هزار تومان تخفيف مالياتى به آنها التفات گرديد . ديگر آنكه مخلوق بوانات و قنقرى از بابت زيادتى ماليات عارض بحضور حضرت شهريارى شدند و حسب الامر سه هزار و پانصد تومان به آنها تخفيف داده شد .\r\nديگر آنكه حسب الامر حضرت شهريارى نواب اشرف و الا را حكم فرموده‌اند به جهت نظم گرمسيرات حركت نمايند ، لهذا عازم به آن صفحات ميباشند .\r\nديگر آنكه محمد خان تفنگدار پادشاهى كه مستحفظ صندوق عدليه است و حسب الامر رفته بود نزد داربخان ، مراجعت نمود . عريضه‌اى از جانب دارابخان براى نواب اشراف و الا آورد كه در كمال اطمينان روانهء طهران خواهد شد .\r\nديگر آنكه شهر شيراز اين روزها قدرى مغشوش شده است ، اغلب شبها دزدى مىشود و از خانه‌ها سرقت مىشود . ديگر آنكه بر حسب استدعاى قوام الملك نواب و الا صد سوار شاهسون مأمور فرموده‌اند كه بروند داراب براى تقويت نايب قوام الملك .\r\nديگر آنكه مخلوق بندر عباس شكايت از اجحافات حاكم آن محل بتلگراف به حضور نواب اشرف و الا عرض كرده بودند . نواب و الا هم جواب فرموده‌اند كه صورت ماليات خود را بفرستند به شيراز تا رسيدگى شود . چون مشير الملك حامى حاكم بندر عباس است و در حقيقت بندر عباس جزو ابوابجمعى خود اوست لهذا چندان اعتنايى به عرايض آنها نشد .\r\nديگر آنكه نواب اشرف و الا بعزم سفر گرمسيرات روز پنجم ماه ربيع الاول از شهر شيراز خارج شدند و نقل مكان در باغ دلگشا نمودند .\r\nديگر آنكه از قرار اخبار در داراب طايفهء بهارلو اغتشاش نموده‌اند و بعضى از خودشانىها را و دهات داراب را چاپيده‌اند . ميرزا چراغ على نايب داراب فرارا به سمت شيراز آمده است .\r\nديگر آنكه روز نهم ربيع الاول سركار باليوز صاحب وارد شيراز گرديدند و حكومت به جهت استقبالى ايشان حسين قليخان سرتيپ سواران شاهسون و حاجى ميرزا صادق خان كارگزار امور خارجه و محمد رضا خان بيگلربيگى را با يدك و اسب‌سوارى تدارك نمودند و با كمال احترام وارد باغ تخت كه منزل قرار داده‌اند نمودند .\r\n\r\nاز 12 ربيع الاول تا 6 ربيع الثانى 1292\r\nعاليجاه مجدت و نجدت همراه كرنل مك گريگر صاحب بعزم سياحت روز دوازدهم مذكور از سمت بوشهر وارد شيراز گرديدند و روز هفدهم روانه به سمت يزد شدند ، و حكومت پنج نفر سوار مستحفظ همراه نمودند كه به خاك يزد ايشان را برسانند .\r\nديگر آنكه نصر الله خان بهارلو با دويست نفر سوار به سمت فسا آمده است و عريضه‌اى خدمت نواب اشرف و الا و مشير الملك نوشته بوده اظهار بر تمكين و انجام خدمت . از قراريكه مذكور گرديد حكومت در جواب او اظهار التفاتى فرموده‌اند كه چنانچه درست راه برود اذيتى به او ننمايند .\r\n\r\n","description":"","footnote":"","page_name":" 27 ","page_number":73},
  {"content":"\r\n\r\nديگر آنكه قوام الملك از حكومت داراب و بهارلو استعفا نمود ، و نواب اشرف و الا حكومت هر دو محل را به نصير الملك واگذار فرمودند ولى ايشان قبول نكردند ، تاكنون حاكمى معين نشده . ديگر آنكه مخلوق داراب به تشنگى از قوام الملك درب خانهء افسر الدوله بست نشسته و اظهار تظلم از قوام الملك مينمايند ، از اجحافات و جرايمى كه از آنها دريافت شده . تاكنون حكمى در حق آنها ننموده‌اند .\r\nديگر آنكه طايفهء باصرى از زيادى ماليات خود بطريق تلگراف به حضور حضرت اقدس شهريارى عارض شدند و هزار و پانصد تومان در حق آنها تخفيف مالياتى التفات شد . ديگر آنكه مخلوق كامفيروز سرحد از بابت زيادتى ماليات بحضور اقدس شهريارى عارض شدند ، دو هزار تومان در حق آنها تخفيف داده شد . ديگر آنكه رعاياى ارسنجان بابت زيادتى ماليات عارض شده‌اند به حضور حضرت اقدس شهريارى ، هفتصد تومان تخفيف به آنها التفات گرديد .\r\nديگر آنكه مخلوق لار و سبعه بحضور اقدس شهريارى بابت زيادتى ماليات عارض شدند ، هشت هزار تومان تخفيف در حق آنان التفات شد . ديگر آنكه مخلوق فسا از بابت زيادتى ماليات بحضور مبارك حضرت اقدس شهريارى عارض شدند ، تاكنون جواب آنها نرسيده .\r\nديگر آنكه محمد تقى خان را به حكومت كازرون و خشت و كمارج نواب و الا منصوب فرمودند . ديگر آنكه طايفهء عرب را نواب و الا واگذار به رضا قلى خان عرب فرمودند ، و سهام الدوله ملتزم نظم اين طايفه و تقويت رضا قلى خان گرديد .\r\nديگر آنكه مخلوق و ملاك مسجد بردى كه تيول مشير الملك است در مسجد وكيل پاى صندوق عدالت بست نشسته و اظهار تظلمات چندين سالهء خود را خدمت نواب و الا عرض نمودند ، و نيز به تلگراف بحضور مبارك حضرت اقدس شهريارى اظهار تظلم كردند . در جواب عرض آنها حسب الامر حكم صريح فرمودند به نواب و الا حسام السلطنه كه احقاق آنها را از هر جهت بفرمايند . عرض آنها اين بود كه حسين آبى مشاور ميرزا محمد ميرزاى مشير الملك اجحافات بلانهايت به ماها كرده است و نيز آبهاى ملاك مسجد بردى را مشير الملك بتدريج تصاحب كرده و باغهاى ملاك بدين سبب خشك شده است . لهذا حسب الامر نواب و الا حسين آبى را كه مباشر عمل بوده است از مشير الملك خواستند . از قرار تحقيق حسين آبى را بنابر مصلحت ميرزا محمد ميرزاى مشير الملك خواستند . از قرار تحقيق حسين آبى را نواب و الا فرار كرده است . مكررا ملاك و غيره به حضور مبارك حضرت شهريارى عارض شدند .\r\nدر جواب آنها حكم صادر گرديد كه سرهنگ تلگراف ميرزا محمد ميرزاى مشير الملك را در تلگرافخانه حبس نمايد تا احقاق حق همه را نواب و الا بفرمايد . لهذا سرهنگ تلگراف ميرزا محمد را دعوت به تلگرافخانه كرده و حكم پادشاهى را ابلاغ كرده ، او را نگاه ميدارد . پس از نگاه داشتن ميرزا محمد مشير الملك تمكين در تفويض اجحافاتى كه در آبهاى ملاك نموده بود كردند و سندى ممهو را خدمت نواب و الا سپردند كه از روى دفتر و ثبت قديم آب نهر اعظم تقسيم شود ، و مباشر ديگر براى آن محل حكومت نصب فرمايد . پس از اين قرارداد نواب و الا ملاك و رعايا را مطمئن ساخته ، از پاى صندوق خارج ساختند . و روز بعد خود نواب و الا\r\n\r\n","description":"","footnote":"","page_name":" 28 ","page_number":74},
  {"content":"\r\n\r\nبا مشير الملك و تمام ملاك و رعاياى مسجد بردى رفتند بر سر مقسم نهر اعظم و از روى تحقيق از صبح تا شام تمام جداول و قنوات را سير نمودند ، بعضى از قنوات تازه احداثى كه غصب نموده بود مشير الملك ، حكم به پركردن فرموده معمول داشتند و قرار بر اين شد كه تمام آب نهر اعظم را به روى مقسم بيندازند و از روى ثبت قديم هركس قسمت خود را ببرد . پس از قرار بر اين عمل مراتب را به حضور مبارك حضرت اقدس شهريارى عرض كردند و استدعاى مرخصى ميرزا محمد را نمودند . لهذا حكم به رخصت مشار اليه گرديد ، و از منزل سرهنگ تلگراف بعد از دو شب به منزل خود رفت . تاكنون قرار معينى در باب آبها داده نشده .\r\nديگر آنكه رعاياى اردكان كه تيول مشير الملك است همه به شيراز آمده و در مسجد نوبست نشسته‌اند و تظلم از اجحافات مشير الملك و ميرزا محمد مينمايند . عريضه به نواب و الا عرض نموده‌اند كه احقاق حق آنها را نمايد . از اين سبب مشير الملك و ميرزا محمد كمال خوف را پيدا نموده‌اند و بوسايل عديده هرچه آنها را ميخواهند متقاعد نمايند ، قبول نكرده‌اند . حتى اينكه پول به آنها داده‌اند و باز قبول نكرده‌اند . و نيز بوسيلهء تلگراف به حضور مبارك حضرت اقدس شهريارى عارض و شاكى از ظلم مباشرين آنجا شده‌اند و استدعاى اينكه اين بلوك را از مشير الملك گرفته به ديگرى بسپارند . و نيز از مسجد نو رفته‌اند و در مسجد وكيل پاى صندوق عدليه بست گرفته‌اند .\r\nديگر آنكه مشير الملك مباشرين اردكان و بعضى از ملاك آن بلوك را كه در شيراز مسكن دارند برانگيخته ، جمعيتى به تلگرافخانه رفته‌اند و تلگراف خواستند از خوش سلوكى مشير الملك نمايند ، ولى هنوز تلگراف نكرده‌اند ، و نيز بحضور نواب و الا اظهار رضايت از مشير الملك مينمايند . اغلب اين اشخاص طرف شكايت رعاياى اردكان ميباشند كه كدخدا و مباشر از جانب مشير الملك هستند .\r\nديگر آنكه رعاياى شولى و قلاتى نيز در مسجد وكيل پاى صندوق به شكايت مشير الملك از اجحافات زياد بست نشسته‌اند ولى ظاهرا از كدخدا و مباشرين خود شاكى هستند .\r\nديگر آنكه حضرت اقدس شهريارى سه هزار تومان از بابت ماليات جهرم و سه هزار تومان بابت ماليات داراب و دو هزار و چهارصد تومان از بابت ماليات فسا تخفيف التفات فرموده‌اند .\r\nديگر آنكه ايلخانى با خان بابا خان سرتيپ فوج افشار وارد گرديدند و به حضور نواب و الا مشرف شده ، حضورا نواب و الا مواخذه از بابت باقى ماليات فرمودند به ايلخانى و مقرر داشتند كه دو روزه باقى ماليات خود را بدهد . مشار اليه بعد از سه روز در منزل خاصهء افسر الدوله بست نشسته و طلب تخفيف مالياتى مينمايد ، با وجود آنكه از بابت پارساله مبالغى تخفيف مالياتى به او داده شده . نواب و الا يك نايب با ده نفر فراش قراول بر او گماشتند كه در حقيقت حبس باشد و ماليات از او بگيرند .\r\nديگر آنكه بر حسب حكم و رقم نواب و الا حاجى محمد حسين و حاجى ميرزا حسن رفته بودند آب بند تنگ سرخ را بيندازند روى مقسم اعلى كه بطور انصاف به همهء ملاك مسجد بردى قسمت\r\n\r\n","description":"","footnote":"","page_name":" 29 ","page_number":75},
  {"content":"\r\n\r\nشود ، از آنطرف به تحريك ميرزا محمد ميرزاى مشير الملك چند نفر از مباشرين و نوكر خودشان را مىانگيزند ، بناى فحاشى به حاجى محمد حسين و حاجى ميرزا حسن مينمايند و سفيد مهره عقب سر آنها زده نميگذارند آب بند را برگردانند . حاجى محمد حسين و حاجى ميرزا حسن مىآيند بشيراز و ميروند خدمت مشير الملك مراتب را اظهار مينمايند . مشير الملك هم ظاهرا اوقات تلخى مينمايند و مرتكبين را حاضر مينمايند . از قرار مذكور در حضور مشير الملك هم به حاجى ميرزا حسن و حاجى محمد حسين فحاشى مينمايند . آنها هم برخاسته ميروند خدمت نواب و الا مراتب را عرض مينمايند ، و نيز باز تمام ملاك ميروند در تلگرافخانه كه به حضور مبارك حضرت اقدس شهريارى مراتب را عرض كنند . سرهنگ تلگراف به نواب و الا اطلاع مىدهند ، نواب و الا هم مرقوم فرموده بودند كه ملاك مسجد بردى را ساكت نمايند و حتما مرتكبين را تنبيه خواهند فرمود . و آن چند نفر را از مشير الملك خواسته‌اند كه تنبيه شوند .\r\nديگر آنكه سه هزار تومان تخفيف مالياتى به خشت و كمارج از ديوان التفات شد .\r\nديگر آنكه جمعى از اناثيه در تلگرافخانه شورش نمودند و به حضور مبارك حضرت اقدس شهريارى بتلگراف عرض نمودند كه نان در شيراز بواسطهء اينكه مشير الملك و حاجى ميرزا كريم و ميرزا محمد گندم انبار كرده‌اند ، گران شده است و ما بيچارگان قوهء گذران نداريم . جناب مستوفى الممالك هم تلگرافى به نواب و الا و تلگرافى به قوام الملك فرموده بودند كه اين شورش چه معنى دارد ؟ . گويا چنين جواب داده بودند كه \" جمعى بيچارگان به خيال اينكه ديوان به هركس التفاتى مىكند اين غوغا را مىنمايند بلكه گذرانى عايدشان شود \" . و ليكن از قرار حدس قوام الملك مىگويند اين زنها را مشير الملك تحريك كرده است كه غوغايى برپا شود كه عارضين و شكايت‌كنندگان از خودش پايمال شوند و حكومت را مشغول كار ديگر نمايند .\r\nديگر آنكه طايفهء عرب در بوانات و قنقرى بناى شرارت و دزدى گذارده‌اند .\r\nديگر آنكه جمعى از طايفهء فارسىمدان قشقايى كه در نزديكى كمارج ساكن ميباشند دهى را كه به چنار فارياب مسمى است ميچاپند ، تمام دواب آنها را مىبرند ، اهل آن ده هم عقب پى ميروند و امداد از كازرون ميطلبند ، جمعيتى از كازرون هم مطلع ميشوند و اطلاع به حسن عليخان خشتى ميدهند . او هم جمعيتى برداشته ميرود ، متفق ميشوند و مىرسند به دزدان . بناى جنگ مىشود ، دو نفر از دزدان كشته مىشوند و تمام مال را پس ميگيرند مىآورند به ده .\r\nديگر آنكه ايل قشقايى را با حكومت كازرون و ممسنى به نواب نوذر ميرزا واگذار فرمودند .\r\nحكومت داراب و بهارلو به محمد تقى خان واگذار نمودند .\r\n\r\nاز 7 ربيع الثانى تا 8 جمادى الاولى 1292\r\nچاپار تجارى ايرانى كه از طهران به شيراز مىآمد در گردنهء كولىكش كه ميانهء ده‌بيد و حانه‌خوره است از قراريكه معلوم شده طايفهء عرب او را كشته‌اند و به قدر پنج هزار تومان جواهر از مال حاجى ميرزا كريم صراف داشته به سرقت برده‌اند . چون خبر به عرض حضرت و الا رسيد سى نفر\r\n\r\n","description":"","footnote":"","page_name":" 30 ","page_number":76},
  {"content":"\r\n\r\nسوار قورت بيكلو را از شيراز براى جستجوى دزدان فرستادند ، و نيز به ميرزا رضا خان سركردهء سوار مستحفظ راه آباده تلگراف فرموده كه تعاقب دزدان بروند بلكه آنها را بچنگ بياورند .\r\nديگر آنكه افواج فريدن و چهارمحال اصفهان بواسطهء نرسيدن مواجب به آنها به سهام الدوله شوريدند . سرهنگ فوج فريدن حاجى مصطفى قلى خان روانه به سمت طهران گرديد و تا يك فرسنگى شهر رفته بود كه نواب اشرف و الا مطلع شدند ، تفنگدارباشى خود را به تعاقب فرستاده او را رجعت دادند . پس از تحقيق معلوم شد كه مواجب سرباز را نداده بودند و چون به سهام الدوله اظهار مواجب كرده بودند به سرهنگ دشنام داده بوده ، افواج فريدن و چهارمحال در ميدان توپ‌خانه جمع شده و چاتمه نمودند و رفتند به تلگرافخانه عرضحال خود را به حضور اقدس شهريارى نمودند . در جواب آنها فرمايش رفته بود كه مأمورى مخصوص با يك لشكرنويس خواهد آمد براى رسيدگى به حساب ميانهء آنها و سهام الدوله ، و پس از آن نواب و الا تمام مواجب آنها را از سهام الدوله گرفته در ميدان توپخانه به يك يك تقسيم نمودند . آنوقت افواج در ميدان چاتمه‌ها را برداشته به سربازخانه رفتند .\r\nديگر آنكه طايفهء عرب‌دهى در نزديكى ده بيد را چاپيده‌اند و نيز همان شبانه قافلهء ابرقو را هم زده اموال آنها را بسرقت برده‌اند . ديگر آنكه در تنگ بلاغى ميانهء مرغاب و قوام‌آباد قافلهء كردشولى را طايفهء عرب اموال و دواب آنها را بغارت برده‌اند .\r\nديگر آنكه نواب و الا سربازهايى كه فرستاده بودند در قلعهء بشكان احضار فرمودند .\r\nديگر آنكه مخلوق فيروزآباد تماما به شكايت و تظلم از ايل خانى به شيراز آمدند و در پاى صندوق عدالت بست نشستند . نواب ارفع و الا آنها را طلبيده فرمودند شكايت خود را اظهار دارند . از قرار عرض آنها قريب به چهل هزار تومان اموال اين مخلوق را از نقد و جنس و دواب بضرب چوب و داغ كردن اشخاص گرفته و خرابى رسانده است . اشخاصى كه داغ شده بودند همه حضور داشتند و جاى داغها كه بر اعضاى آنها رسانيده شده بود مىنمودند و خيلى از اين ظلم نواب اشرف و الا متغير شدند و چون بازخواست از ايلخانى مينمودند همه را منكر ميشد .\r\nهنوز حكمى در حق آنها نشده است ، و در اين باب تلگراف هم مخلوق فيروزآباد به حضور حضرت اقدس شهريارى نموده‌اند .\r\nديگر آنكه از قرار اخبار تلگرافى قلمدان مرصعى از جانب حضرت اقدس شهريارى به سرافرازى مشير الملك تعيين شده و ميفرستند .\r\nديگر آنكه از قرار تحقيق تلگرافى جناب آقاى مستوفى الممالك به نواب اشرف و الا نموده‌اند كه به همه جهت شصت هزار تومان بيشتر تخفيف به فارس داده نخواهد شد ، اگر چنانچه اين بلوكهايى كه قبل حسب الامر حضرت اقدس شهريارى تخفيف التفات فرموده‌اند بيش از تقسيم خود برده‌اند از آنها تخفيفات برگردانند و به هريك على قدر سهمهم بدهند . نواب و الا جواب داده بودند كه اين كار در قوهء من نيست ، بواسطهء اينكه مخلوق هريك از اين بلوكات خودشان يكسره به حضور حضرت اقدس شهريارى التجا نمودند و هريك را هم مبلغ معين تخفيف التفات فرمودند\r\n\r\n","description":"","footnote":"","page_name":" 31 ","page_number":77},
  {"content":"\r\n\r\nو بر حسب امر حضرت اقدس شهريارى سند و رقم تخفيف بدست آنها داده شده و اغلبى هم رجعت به بلوكات خود كرده‌اند و چنانچه حال اين اخبار را به آنها بدهم هر آينه فتنهء عام خواهد شد \" . تاكنون جواب نرسيده .\r\nديگر آنكه مشير الملك حاجى محمد حسين رئيس را كه يكى از ريش‌سفيدان اهل شورش ملاك مسجد بردى بود كم‌كم تطميع نموده و به اسم اينكه او را ضابط قصر الدشت كند خلعتى هم به او داده‌اند و حالا او را بر كسانى كه شورش نموده‌اند گماريده و آبهاى ملاك را هر قدر بتوانند نمىدهند . ملاك هم مكررا در مسجد وكيل پاى صندوق عدليه بست نشسته ، تلگراف به طهران نمودند جواب سخت به نواب و الا حسب الامر داده شده بود كه چرا احقاق حق رعايا را از مشير الملك نمىكنند ؟ . هنوز اقدامى نشده است .\r\nديگر آنكه افواج اصفهان را مرخص از خدمات فرمودند و نيز سهام الدوله را هم احضار به طهران فرمودند و روانه ميباشند . ديگر آنكه فوج افشار را هم مرخص خانه نموده روانه ميباشند .\r\nديگر آنكه سيصد نفر از فوج اميرى و سيصد سوار قورت بيگلو با يك عراده توپ و يك عراده خمپاره براى نظم ايلات قشقايى و ممسنى به همراهى نواب نوذر ميرزا روانهء به سرحدات مىنمايند ، و همگى اردو در بيرون شهر زده‌اند .\r\nديگر آنكه على قليخان ايلبيگى را از جانب نواب نوذر ميرزا رئيس طايفهء قشقايى فرمودند و نواب اشرف و الا خلعتى هم به عليقلى خان التفات فرمودند . ديگر آنكه داراب خان بعزم طهران روانه گرديد و از نزديكى شهر هم عبور نمود .\r\nديگر آنكه از قرار مسموع طايفهء دره‌شولى و كشكولى به جهت آنكه نواب نوذر ميرزا ايلخانى بر آنها هستند رفته‌اند در بختيارى و چنانچه فهميده ( شده ) خيال مخالفت دارند .\r\nديگر آنكه نواب و الا نايب الاياله را از حكومت بوشهر معزول نموده ، حكومت آنجا را به مقرب الخاقان قوام الملك واگذار نمودند و قرار است ميرزا عبد الله پيشكار خود را به نيابت روانهء بوشهر نمايند .\r\nديگر آنكه جناب مستوفى الممالك حسب الامر حضرت اقدس شهريارى در جواب نواب اشرف و الاحسام السلطنه بابت شكايتهاى مخلوق فيروزآباد از ايلخانى تلگراف نموده كه \" چنين شخص متعدى را تاكنون زنده چرا گذارده‌اند ؟ البته باقى ماليات و ادعاهاى اشخاص را از او بگيرند و بعد مرجع هيچ خدمتى نبايد او را بنمايند كه مواخذهء كلى خواهند شد \" .\r\nديگر آنكه مكررا حضرت اقدس شهريارى تلگراف فرموده‌اند به نواب اشرف و الا حسام السلطنه كه بطور يقين در فصل پاييز به سمت فارس تشريف‌فرما خواهند شد و تدارك سيورسات در هرجا بكنند و از بابت ساختن راهها براى كالسكه كوشش نمايند . و ميرزا نصر الله خان سرتيپ مهندس در تدارك ساختن راهها مىباشد .\r\n\r\n","description":"","footnote":"","page_name":" 32 ","page_number":78},
  {"content":"\r\n\r\n\r\nاز 9 جمادى الاول تا 9 جمادى الثانى 1292\r\nدر جنگل ممو ميانهء فسا و شيراز قافلهء فسايى را دزد مىزند ، از قراريكه مذكور مىرود ميگويند برادر پنجعلى مىباشد . ديگر آنكه سوارهاى قورت بيگلو از جهرم مراجعت به شيراز مىنمودند ، در نزديكى سروستان مقارنه با دزدان ميشوند كه دواب‌دهى را چاپيده ميبردند .\r\nسوارها بناى دعوا ميكنند ، دزدها هم جنگ مينمايند . يك نفر از سوارهاى قورت بيگلو كشته مىشود و يك نفر زخمى ، يك نفر هم از دزدان سوارها گرفته به شيراز آورده‌اند . از قرار تقرير اين يك نفر دزد از طايفهء پنجعلى بوده است . ديگر آنكه يك دهى مسمى به آباده را در بلوك كوار پنجعلى چاپيده است .\r\nديگر آنكه روز چهارشنبه نوزدهم حكم تلگرافى به نواب و الا حسام السلطنه از طهران رسيد كه شما معزول و يحيى خان معتمد الملك حاكم فارس مىباشد ، و روز بعد جناب معتمد الملك مشير الملك و قوام الملك را با سركردگان نظام در تلگرافخانهء شيراز طلبيدند ، گفتگوى تلگرافى بسيار نمودند . تمام اختيارات را بدست مشير الملك واگذار كردند كه هركس را بخواهند به حكومت منصوب يا معزول نمايند و نيك و بد فارس را از او خواستند . مشير الملك استدعاى احضار نمود قبول ننمودند .\r\nديگر آنكه نواب و الا ضباطى كه به هرجا تعيين نموده بودند احضار كردند به شيراز .\r\nديگر آنكه بر حسب حكم جناب معتمد الملك داراب و نيريز و بوشهر را به قوام الملك واگذار كردند . ولى قوام الملك قبول بوشهر را نكرد ، لهذا همان داراب و بهارلو را به او واگذار نمودند . از قراريكه مذكور مىشود نصر الله خان بهارلو با مخلوق داراب متفق شده‌اند كه گماشتهء قوام الملك را نگذارند به داراب برود . تاكنون كسى را نفرستاده‌اند .\r\nديگر آنكه محمد آقاى سرتيپ فوج مراغه را جناب معتمد الملك محصل وصول باقى ايت‌ئيل نمودند و مشار اليه در كار وصول باقى ماليات ميباشند .\r\nديگر آنكه نواب نوذر ميرزا از سرحد و محمد تقى خان از داراب و حاجى ميرزا محمود از جهرم مراجعت به شيراز نمودند .\r\nديگر آنكه بلوكات از قراريكه مسموع مىشود خيلى مغشوش مىشود . ديگر آنكه ايل عرب زياده از قبل بناى اغتشاش را گذارده چنانچه آبادهء طشت را چاپيده‌اند و يك دهى را هم از سرحد پايين چاپيده‌اند . از قراريكه مسموع مىشود تمام ايل بناى مراجعت به گرمسيرات گذارده‌اند و بلوكات سر راه خيلى مضطرب هستند .\r\nديگر آنكه نايبى از فوج افشار مىرود در خانهء مير غضب و با هم شرب ميكنند و بعد از آن سه چهار روزى خبرى از او نمىشود . فوج در جستجوى او برمىآيند . زن فاحشه‌اى كه در همان وقت در آن خانه بوده به سربازان مىگويد كه \" فلان شب نايب با مير غضب بناى شرب داشتند ، مست شدند و جدال كردند و مير غضب او را كشت ، پس از آن او را بيرون برده پنهان نمود \"\r\n\r\n","description":"","footnote":"","page_name":" 33 ","page_number":79},
  {"content":"\r\n\r\nفوج يكسر ريختند در خانهء مير غضب و او را از خانه بيرون كشيده بردند اردوى خود ، هنوز مير غضب اقرار نكرده است كه نايب را مقتول ساخته و كسى هم رسيدگى ننموده است .\r\nديگر آنكه بوانات و قنقرى را مشير الملك واگذار به عباس قليخان نمودند . ديگر آنكه نواب نايب الاياله حكمران بوشهر وارد شيراز گرديدند . ديگر آنكه ايل خانى باقى مالياتى خود را داد و از بست بيرون آمد .\r\nديگر آنكه در پنج فرسنگى شهر قافله را دزد زده و دو نفر از اهل قافله هم كشته‌اند . به جناب مشير الملك مراتب را اظهار داشته‌اند ، اقدامات لازمه نمودند بلكه دزدها را بدست بياورند . ديگر آنكه قافله‌اى كه از بوشهر به شيراز مىآمده در كتل‌ملو از قرار اخبار يكصد هزار نفر دزد بر آنها مىريزند و تمام اسباب آنها را سرقت مىنمايند . مراتب را به جناب مشير الملك اظهار داشتند ، ايشان هم ميخواهند حسين قليخان سرتيپ سوارهء قورت بيكلو را با دويست و پنجاه سوار بتعاقب دزدان روانه نمايند . از قراريكه اخبار تلگرافى رسيد دزدان از طايفهء صفى خانى بوده‌اند و حسن على خان ضابط خشت تعاقب مينمايد آنها را هنوز خبر صحيح نرسيده است . بسيارى اموال هم در اين قافله و اسباب از تلگراف و اسباب شخصى رئيس تلگراف و حكيم صاحب بوده است .\r\nديگر آنكه از قرار اخبار حقيقى در فسا اغتشاش كلى روى داده ، اشرار ايلات متفرقه شبانه خرمن يك دهى را آتش ميزنند و قنات آن ده را پر ميكنند ، دواب آنها را مىبرند .\r\nايلات اينالو هم با يكديگر بناى جنگ گذارده‌اند ، حاصلهاى ملاكين در اين ميانه خيلى خراب شده است و هنوز مشير الملك اقدامى در منع و رفع اين اغتشاش نكرده‌اند .\r\nديگر آنكه از قرار اخبار جمعيتى از قطاع الطريق از سمت شورستان دواب بسيارى چاپيده و مىآورند به طرف جره ، در فامور يكى از سادات فامورى با سوار بر آنها مىرسد ، بناى جنگ مىگذارند ، چاره نمىنمايند ، آن سيد هم گلوله به پايش مىخورد و دزدان مالها را برداشته ميروند . ديگر آنكه قافلهء الاغى در راه بوشهر كه حامل مال التجاره بوده در ميانهء كمارج و كازرون ميزنند و سرقت مينمايند . در اين بابها هنوز اقدامى نشده ، بلكه بواسطهء نبودن حاكم و عدم استعداد توانايى ندارند .\r\nديگر آنكه در يك فرسنگى خارج از شيراز جمعى دزد با سوارهاى قورت‌بيگلو مقارن مىشوند ، دزدان يك راس اسب از سوارهء قورت بيگلو مىبرند ، آن‌ها هم يك نفر از دزدان را گرفته همراه خود به شهر مىآورند . از قراريكه ميگويند دزدان قشقايى و از عملهء ايلخانى بوده‌اند .\r\n\r\nاز 10 جمادى الثانيه تا 29 جمادى الثانيه 1292\r\nاز قرار اخبار تلگرافى كه حسن عليخان حاكم خشت به جناب مشير الملك كرده بوده قافله‌اى كه در كتل‌ملو سرقت شده بود كه مال التجاره و اموال رئيس تلگراف و غيره را حمل داشتند ، مشار اليه با تفنگچى تعاقب دزدان تا نزديكى فيروزآباد ( كرده بوده ) چون جمعيت دزدان زياد بوده‌اند كه قريب دويست و پنجاه نفر مىشده نتوانسته بوده كه جنگ نمايد ، همين قدر معلوم شده\r\n\r\n","description":"","footnote":"","page_name":" 34 ","page_number":80},
  {"content":"\r\n\r\nبوده كه دزد اين طايفه برادر پنجعلى و كسانش بوده‌اند ، لهذا مراجعت به كازرون كرده بوده است .\r\nديگر آنكه حسين قليخان سرتيپ سوارهء قورت بيگلو با دوسيت سيصد نفر ابوابجمعى خود رفت كه در راه بوشهر هم حراست راه را نمايد و هم دزدان اگر بتواند به چنگ بياورد .\r\nديگر آنكه از قرار اخبار چون حسن عليخان خشتى ميشنود كه حسين قليخان حركت به سمت خشت كرده ، بواسطهء اينكه مشير الملك باطنا بىميل است به مشار اليه لهذا به كوهستان خشت ملجاء گرفته است و خلق كنار تخته و خشت را اغلب تحريك كرده كه فرار نمايند بواسطهء رفتن حسين قليخان سرتيپ .\r\nديگر آنكه از قرار اخبار قافلهء كرمانى را كه پول نقد داشته‌اند و مبلغ آن معلوم نيست چه بوده ، در راه كرمان و نيريز زده‌اند . از قراريكه عارض شدند ميگويند دزد اين قافله بهارلو بوده و از كسان ميرزا چراغعلى است كه در ارسنجان مسكن دارد با احشام خود . ولى پس از تحقيق چنان معلوم شده كه اسامى دزدانى كه سياهه داده بودند بعضى از آنها در شهر شيراز بوده‌اند ، لهذا شكايت عارضين را از روى غرض سنجيده‌اند ولى به رضا قليخان ضابط ايل عرب جناب مشير الملك نوشتند كه هر نوع دزد اين قافله را و تنخواهى كه برده‌اند بدست بياورد .\r\nديگر آنكه نواب و الا حسام السلطنه روز هفدهم جمادى الثانيه بعزم طهران حركت كرده روانهء زرقان شدند و عمال شهر همه مشايعت تا يك فرسنگى شهر نمودند .\r\nديگر آنكه به نواب نايب الاياله حكومت بوشهر را تكليف كردند ولى ايشان قبول نكرده به اتفاق نواب و الا حسام السلطنه روانه شدند . ديگر آنكه محمد تقى خان كه يكى از اجزاى نواب و الا حسام السلطنه بود به خيال حكومت داراب يا جاى ديگر در شيراز توقف نمود .\r\nديگر آنكه قوام الملك خيال استعفاى حكومت داراب را دارد .\r\nديگر آنكه نصير الملك دويست نفر سرباز به جهت ساخلوى لار و سبعه از حكومت خواست و چنانچه متداول بود جناب مشير الملك از محمد آقاى سرتيپ خواستند كه دويست نفر سرباز بفرستند به لارستان . صريح انكار نمود كه سرباز من به گرمسيرات نخواهد رفت .\r\nديگر آنكه از قرار اخبار تلگرافى جناب اجل فرمانفرماى فارس از راه سرحد به شيراز مىآيند . ديگر آنكه جناب مشير الملك ميرزا محمد ميرزاى خود را با يدك و اسب‌سوارى يراق طلا به استقبال جناب اجل فرمانفرما فرستادند كه تا آباده يا بالاتر برسد ، و از قرار اخبار تلگرافى در ده كرد و ملحق شده بودند .\r\nديگر آنكه از قرار اخبار واقعى الله يار خان پسر سهراب خان بمحض استماع اينكه كسان پنجعلى قافلهء تجار و غيره را سرقت نموده‌اند ، جمعيت برداشته عقب آنها مىرود كه اشرار و اموال را بدست بياورد . پنجعلى خبر مىشود و آنچه مىتوانسته برداشته فرار مىكند . وى قدرى از اموال تجار و غيره را بدست مىآورد و ضبط كرده تا حاكم برسد كه به صاحبانش برسانند .\r\nديگر آنكه روز بيست و ششم شهر جمادى الثانيه جناب جلالت مآب اجل اكرم فرمانفرما دو ساعت از روز گذشته وارد شيراز گرديدند ، جميع عمال و تجار و كسبه استقبال كردند و على الرسم\r\n\r\n","description":"","footnote":"","page_name":" 35 ","page_number":81},
  {"content":"\r\n\r\nنقاره‌خانهء دولتى را تا خلعت‌پوشان به جهت تهنيت استقبال بردند . صاحب‌منصبان عظام همه استقبال نمودند . هنگام ورود به عمارت حكومتى سلام نشستند و در سلام جبهء ترمه به مشير الملك خلعت دادند و از ميانهء سلام در كاخ كه محل نشيمن فرمانفرماست طلبيدند . از اين جهت قدرى باعث ملالت قوام الملك گرديده از سلام به بهانه‌اى خارج شدند .\r\nديگر آنكه از قرار مسموع هركس از اعاظم پيشكش و تعارفى خدمت جناب جلالت مآب اجل اشرف فرمانفرما فرستاده بودند قبول نكرده بودند مگر پيشكش مشير الملك را .\r\nديگر آنكه بهزاد نام كه دزد سختى بود در شهر دزدى ميكرد و بيرون شهر در دهات منزل داشت ، در غيبت جناب فرمانفرما مشير الملك او را گرفته و حبس نمودند ، دو روز بعد از ورود حكم نمودند در ميدان توپخانه او را سر بريدند . ديگر آنكه چند نفر از محبوسين را هم چوب زده مرخص فرمودند .\r\nديگر آنكه دارابخان عرض كرده بود خدمت جناب فرمانفرما كه \" حالا ممكن نيست بتوانم به شيراز بيايم و در ميانهء ايلات مشغول نظم و جمع‌آورى ماليات ميباشم ، پس از وصول ماليات شرفياب ميشوم \" . چون اين اخبار از او رسيد و مشير الملك باطنا بىميل است به دارابخان حكم فرمودند به على قليخان ايلبيگى كه بنويسد به ريش‌سفيدان ايلات قشقايى \" هركس دينارى پول به دارابخان بدهد او را نسق ميكنم . \"\r\nديگر آنكه كدخداى طايفه‌جات داراب كه آدم قوام الملك است هنگام رجعت محمد تقى خان از داراب پس از معزولى نواب و الا حسام السلطنه ، آدمهاى محمد تقى خان را گرفته بوده و اسب و يراق آنها را برده بوده و زياد هم آنها را زده بوده . پس از تشريف‌فرمايى جناب فرمانفرما محمد تقى خان عارض مىشود . ميفرستند نزد قوام الملك كه اين مقصر را بدهند . جواب ميدهند كه در شهر نيست . بعد از آن فراشان حكومتى سراغ ميكنند كه در خانهء ميرزا رحيم منشى قوام الملك است ، و به جناب فرمانفرما عارض ميشوند . حكم ميفرمايند فراشان بروند و آن شخص را بياورند . چون فراشان ميروند در آن خانه و آن شخص را بيرون آورده مىآورند چند نفر از اهل محل با گماشتگان قوام الملك ميخواستند آن مقصر را از دست فراشان حكومتى بگيرند . فراشان هم امداد مىطلبند ، حمايت به آنها ميرسد و شخص مقصر را مىآورند درب خانهء حكومتى و زنجير مينمايند . چون جناب فرمانفرما از اين فقره آگاه ميشوند ميفرستند به عقب قوام الملك . مشار اليه عذر از رفتن ميخواهد ، محمد رضا خان پسر خود را ميفرستد . پس از آن مؤيد الملك را مىطلبند و بيگلربيگى شهر را به ايشان واگذار مينمايند و قوام الملك را معزول ميكنند . جبهء ترمه هم خلعت به مؤيد الملك ميدهد . حكم كردند كه داروغه و كدخدايان هم بروند در خانهء مؤيد الملك و دستور العمل كار خود را از مشار اليه بگيرند . از اين بابت قوام الملك هم شبانه فرار كرده ، مىگويند روانهء طهران شده ، محمد رضا خان و آدمهاى او هم در مسجد نو بست گرفته‌اند .\r\nديگر آنكه تمام اختيار را بدست جناب مشير الملك واگذار فرمودند . ديگر آنكه حكومت داراب و بهارلو را به محمد تقى خان واگذار فرمودند . ديگر آنكه حكومت بندر عباس را به احمد شاه\r\n\r\n","description":"","footnote":"","page_name":" 36 ","page_number":82},
  {"content":"\r\n\r\nخان حاكم قبل واگذار فرمودند .\r\n\r\nاز غرهء رجب تا سلخ رجب 1292\r\nپس از آنكه محمد رضا خان در بست رفته بود به سمع جناب فرمانفرما چنين رسانيده بودند كه بسيارى اهل شهر را محمد رضا خان دور خود جمع كرده و مقصود اغتشاش است . جناب فرمانفرما هم آدم محرم خود را ميفرستد كه در خفيه برود ببيند در مسجد نو چه خبر است . وقتى كه ميرود محمد رضا خان را در مسجد نمىبيند ، چند نفرى از آدمهاى او را ميبيند ، سراغ مىكند تا اينكه در خانهء امام جمعه رفته بوده و كسى هم دور مشار اليه نبوده . مراجعت كرده خدمت جناب فرمانفرما مراتب را اظهار ميدارد ، معلوم مىشود كه مبناى عرض به غرض بوده . على الصباح ميفرستند تعاقب نصير الملك ، قدرى اظهار التفات به ايشان مىكنند و مىفرمايند برويد محمد رضا خان را اطمينان داده از بست بياوريد . نصير الملك هم مىرود محمد رضا خان را مىبرد خدمت جناب فرمانفرما ، قدرى اظهار التفات به او ميفرمايند و مرخص مىشود به خانهء خود .\r\nديگر آنكه جناب فرمانفرما مقرر ميفرمايند به نصير الملك كه هرجا باشد و بتوانند قوام الملك را از رفتن به طهران رجعت بدهند . قوام الملك هم از قرار مسموع در حول و حوش شيراز بوده ، نصير الملك هم ميرود و او را شبانه رجعت ميدهد و خدمت جناب فرمانفرما ميرسند . خيلى اظهار التفات به آنها مينمايند .\r\nديگر آنكه ميرزا چراغ على بهارلو از ارسنجان به شهر آمده ميرود مسجد نو در بست ، چون تنخواهى از كرمانى زده بودند و نسبت دزدى را به كسان ميرزا چراغ على داده بودند . جناب فرمانفرما عقب اين كار بودند كه او را بگيرند ، و چون در بست مىرود ميفرستند نزد امام جمعه كه \" اگر ميرزا چراغ على را از بست فرستاديد كه بسيار خوب و الا آنچه بد ديديد از من ندانيد \" .\r\nامام جمعه ميرزا چراغ على را ميفرستد خدمت جناب فرمانفرما ، جناب معظم اليه او را روانه مينمايند نزد مشير الملك كه محبوس باشد .\r\nديگر آنكه فرمان تخفيفات مالياتى هر بلوك را كه تماما شصت هزار تومان است در مسجد وكيل امام جمعه حسب الامر به مخلوق خواندند ، چون به كسبهء شيراز تخفيف التفات نشده بود تمام كسبه پس از چند روز رفتند در مسجد وكيل پاى صندوق عدالت بست گرفتند و استدعاى تخفيف نمودند . جناب فرمانفرما مشير الملك را طلبيده پس از مشورت با مشير الملك فرستادند آنها را اطمينان داده از بست بيرون آوردند كه قرارى در كار آنها بدهند .\r\nديگر آنكه جناب فرمانفرما حكومت بوشهر را به قوام الملك واگذار فرمودند و معجلا شاطرباشى را محصل نمودند كه از شهر بروند . شاطرباشى هم به مأموريت خود عمل كرده ، قوام الملك را از شهر خارج كرد و به باغ عفيف‌آباد نقل مكان كردند .\r\nديگر آنكه جناب فرمانفرما شاطرباشى خود را مأمور فرموده كه برود نزد قوام الملك و ميرزا عبد الله پيشكار او را بياورد . شاطرباشى هم بر حسب حكم معمول داشته به باغ عفيف آباد\r\n\r\n","description":"","footnote":"","page_name":" 37 ","page_number":83},
  {"content":"\r\n\r\nرفته و ميرزا عبد الله را به شهر شيراز مىآورد . پس از آوردن ، جناب فرمانفرما حكم به حبس مىنمايند . در خلوت جنب باغ حكومتى او را حبس مينمايند ، و همان شبانه افراسياب بيك فراشباشى مشير الملك را مأمور فرموده كه برود حاجى محمد عليخان كرانى را هم گرفته بياورد .\r\nافراسياب بيك جمعيتى از محلهء سنگ‌سياه و كل‌كوه همه مسلح فراهم آورده رو به محلهء گور عربان ميروند ، و به خيال خود به جهت اينكه حاجى محمد عليخان ملتفت نشود در افواه مىاندازد كه مأمور بر مهر كردن خانهء ميرزا عبد الله هستند و از محلهء ميرزا عبد الله هم ميگذرد ، اهل آن محله هم همه مستعد به جنگ ميشوند كه چنانچه بناى در خانهء ميرزا عبد الله ريختن بشود مانع بشوند . محلات ديگر شهر هم همه باطنا مسلح شده به حمايت ميرزا عبد الله جوقه جوقه رفته بودند . حاجى محمد عليخان از مقدمه آگاه شده از خانه فرار مىكند پنهان مىشود . چون مشير الملك مطلع مىشود ميفرستد خدمت جناب فرمانفرما كه اين گونه حركات مايهء فساد كلى مىشود و شهر بهم مىخورد ، بسيارى كشته خواهد شد . لهذا حكم به رجعت مأمورين مينمايند كه آن شبانه ديگر بيش از اين عقب نكنند .\r\nديگر آنكه قوام الملك همان شبانه چون اين فقرات را ميشنود با چند نفر سوار و پسرش محمد رضا خان به سمت طهران از قراريكه ميگويند روانه مىشود .\r\nديگر آنكه مشير الملك روز بعد خدمت جناب فرمانفرما رسيده وساطت از ميرزا عبد الله مىنمايند و او را برداشته به منزل خود مىآورند ، پس از يك شب ماندن در منزل مشير الملك به خانهء خود معاودت مينمايد .\r\nديگر آنكه سمت داراب و فسا اغتشاش زيادى مىشود كه به اشكال عبور ميتوان كرد ديگر آنكه از قرار مسموع چند گلهء گوسفند از دهات سروستان چاپيده برده‌اند . ديگر آنكه قافلهء الاغى كه ليمو حمل داشته در نزديكى شهر شيراز با الاغ سرقت نموده‌اند . ديگر آنكه دهى را از كربال كه متعلق به مشير الملك بوده چاپيده‌اند .\r\nديگر آنكه از قرار اخبار تلگرافى حسن على خان با كدخدايان خشت همه در كوهها فرارى هستند و ميگويند تا سوار و سرباز كه در خشت هستند خارج نشوند مطمئن آمدن در خشت نخواهند بود . و قبول مينمايند كه قيمت تنخواه مسروقه را و باقى پارساله را هم بپردازند و ماليات امساله را هم تمام كدخدايان تمسك داده با پيشكش و حق الحكومه بپردازند و چهل روزه مهلت ميخواهند ، ولى حكومت قبول نكرده . از قراريكه ميگويند چون مشير الملك التفات به حسن عليخان ندارد مقصودش خرابى اوست . از قراريكه الله يار خان پسر سهراب خان به جناب فرمانفرما عريضه كرده بود اغلبى از تنخواه مسروقه در كتل‌ملو ، كه غرامت آنها را از حسن عليخان مطالبه مىنمايند ، مشار اليه از دزدان گرفته است . جناب فرمانفرما هم محصل فرستادند كه آنچه گرفته‌اند بياورند به شهر و باقى را الله يار خان عقب كند از دزدان بگيرد و بفرستد .\r\nاز قرار مسموع گويا جناب فرمانفرما بنا به خاطر مشير الملك شكايتى از دارابخان كرده بودند به طهران و جناب سپهسالار جواب داده بودند كه \" در باب عمل دارابخان به هيچ‌وجه موافقت به مشورت مشير الملك نكنيد \" . و از قرارى كه شنيده مىشود دارابخان هم خيال آمدن شيراز را دارد .\r\n\r\n","description":"","footnote":"","page_name":" 38 ","page_number":84},
  {"content":"\r\n\r\nديگر آنكه جناب فرمانفرما ايلخانى را مأمور نمودند كه برود در گوديان و گوسفندان حاجى محمد عليخان را ضبط نمايد . مشار اليه هم حسب الامر رفت و ضبط نمود . خود حاجى محمد على خان در مسجد مشير الملك بست گرفته است و معلوم نيست تقصيرش چيست كه ده او را هم ضبط كرده‌اند .\r\nديگر آنكه جناب فرمانفرما بازديد از امام جمعه و حاجى شيخ مهدى و حاجى آقا محمد نمودند از قرار مسموع حاجى آقا محمد درست ادب به جناب فرمانفرما نكرده بوده و نيز اجزاى مجلس ايشان هم همه نشسته بودند در حضور جناب فرمانفرما . وقتى كه مراجعت مىنمايند به مشير الملك مىفرمايند كه حاجى آقا محمد خلاف ادب رفتار كرده است . مشير الملك برادرزاده و محرر حاجى آقا محمد را ميفرستد مىبرند و هر دو را چوب بسيار ميزنند . از آنطرف شبانه ميفرستد چند فراش و تفنگدار در خانهء حاجى آقا محمد كه ماليات خود را تمام حكما بده . او هم جواب مىدهد تا آخر سال بايد بدهم . بناى هرزگى مينمايند ، تا اينكه باز مشير الملك ظاهرا وساطتى مينمايند و محصلين را از خانهء حاجى آقا محمد برميدارد ، و از قرار مسموع حكم مىنمايند كه از شهر برود . او هم ميگويد حاضرم و مىروم . تمام ملاهاى شيراز باطنا فرستاده بودند نزد حاجى آقا محمد كه همه جمعيت كنند و غوغايى بكنند . حاجى آقا محمد جواب داده بود كه نميخواهم از بابت خاطر من فتنه شود و ميروم به مشهد . همه ساكت شدند . يكروز بعد هم جناب فرمانفرما دستخطى التفات‌آميز به حاجى آقا محمد مرقوم داشته بودند .\r\nديگر آنكه دارابخان ايلبيگى بر حسب حكم جناب فرمانفرما به شيراز آمدند براى قرار و مدار كارهاى مشار اليه .\r\nديگر آنكه روز بيست و هشتم شهر حال نواب عليهء عزت الدوله وارد شيراز گرديدند تمام اعيان شهر و كسبه و تجار به استقبال رفتند .\r\n\r\nاز غرهء شعبان تا سلخ شعبان 1292\r\nدارابخان را جناب اجل فرمانفرما بر حسب فرمان شاهى ايل بيگى ايلات قشقايى و محال اربعه و خنج و افروز و سرحد شش ناحيه فرمودند . پس از قرارومدار كارها مخلع گرديد و روانه در محل ابوابجمعى خود گرديد . ديگر آنكه على قلى خان قشقايى را ضابط ايلات عرب نمودند .\r\nمشار اليه هم روانه به محل ضابطى خود شدند . ديگر آنكه عبد الحسين خان سرتيپ را به حكومت بوشهر منصوب فرمودند . معزى اليه هم به محل حكومت خود روانه گرديد .\r\nديگر آنكه روز عيد مولود حضرت صاحب الامر جناب اجل فرمانفرما به سلام عام نشستند و همان روز عباى ترمه به جناب حاجى آقا محمد مجتهد خلعت دادند ، و چند روز هم قبل از خلعت دادن جناب مشير الملك بواسطهء رنجش ايشان به منزل معزى اليه تشريف بردند و تسلى دادند . ولى جناب حاجى آقا محمد از رنجش بيرون نيامده است و محكمهء خود را بسته ، جميع محررين محكمه را جواب داده است و هنوز قصد رفتن از اين شهر را دارند .\r\n\r\n","description":"","footnote":"","page_name":" 39 ","page_number":85},
  {"content":"\r\n\r\nديگر آنكه بر حسب توسط حسين قليخان سرتيپ سواره حسن على خان خشتى را ضابط خشت نمودند و خلعت به جهت مشار اليه فرستادند .\r\nديگر آنكه نصر الله خان لارى را كه در توپخانه حبس بود مرخص كردند و فرمايش جناب اجل فرمانفرما اين شد كه مواجب محلى او را به خود مشار اليه برسانند .\r\nديگر آنكه قافله‌اى كه روانهء اصفهان بوده ميانهء مرغاب و ده‌بيد دزد مىزند . هنوز معلوم نيست كه از آنها چه سرقت شده است .\r\nديگر آنكه از قرار تحقيق نعل‌بندى از اهل برازجان نسبت به تلگرافچى تبعهء دولت بهيهء انگليس بىاحترامى مينمايد و آن تلگرافچى مراتب را به توسط نوكرش اظهار به محمد حسن خان ضابط آنجا مىكند . در جواب محمد حسن خان پيغام ميفرستد كه \" آن نعل‌بند خوب كرده است و اگر از شما هم كسى از تلگرافخانه بيرون بيايد گلوله مىزنيم \" . آن تلگرافچى مراتب را به رئيس تلگراف فارس اظهار مينمايد ، مشار اليه هم ناظم تلگراف را معجلا از كنار تخته حكم داده رفته بود برازجان و تحقيق اين امر را كرده بود از خود محمد حسن خان ضابط برازجان . مشار اليه متعهد زبراين گرديده بود كه نوكر من ديوانه بوده و از خود اين پيغام را آورده .\r\nناظم تلگراف خواهش نموده بود كه همين مطلب را مكتوبا بدهد . راضى نگرديده بود . لهذا مراتب را خدمت جناب اجل فرمانفرما اظهار كردند ، جناب معظم اليه هم حكم مؤكد به عبد الحسين خان حاكم بوشهر فرمودند كه محمد حسن خان و حيدر خان پسر او را بتقريبى ببرد بوشهر و در آنجا معزول نمايد آنها را و كس ديگر را ضابط برازجان نمايد .\r\nديگر آنكه تفنگچى دالكى قاصد تلگرافى را هنگامى كه به بوشهر ميرفته زده بوده و پاكت او را پاره نموده بوده . چون رئيس تلگراف اظهار به جناب اجل فرمانفرما نمود ، همان تفنگچى را حكم به حسين قليخان سرتيپ نمودند گرفته روانهء شيراز نمود كه حال در حبس مىباشد .\r\nديگر آنكه نجار تلگراف كه در راه تلگراف مشغول كار بوده جمعى از سركردان بر او مىريزند و گلوله بر او مىاندازند ، اسب او را با لباسش و قدرى پول سرقت مينمايند . بعد از آنكه ميفهمند خادم تلگراف است اسب او را پس ميدهند . مراتب را رئيس تلگراف به سمع جناب اجل فرمانفرما مىرساند ، مقرر داشتند به حسين قليخان سرتيپ كه در خشت است مرتكبين را بچنگ آورده روانهء شيراز نمايد . مشار اليه هم سه نفر از مقصرين را گرفته فرستاده است به شيراز كه محبوس باشند .\r\nديگر آنكه بلوكات فارس و راهها به همان قسم مغشوش است و روز بروز در تزايد .\r\nديگر آنكه از قرارى كه مذكور است على قليخان قشقايى كه به ضابطى ايل عرب رفته بود ، ايلات عرب تمكين از مشار اليه ننمودند و مستعد شده‌اند كه با او جنگ نمايند . على قليخان هم عريضه به جناب فرمانفرما عرض نموده كه \" مبناى طوايف اعراب به نزاع كردن با من مىباشد ، يا حكم صريح بدهيد كه با آنها جنگ نمايم و اموالشان را بچاپم يا حكم مراجعت نمودن را بدهيد كه به شهر بيايم \" . ديگر آنكه در شب شنبه بيست و چهارم ماه شعبان ربع فرسنگى خارج از شيراز\r\n\r\n","description":"","footnote":"","page_name":" 40 ","page_number":86},
  {"content":"\r\n\r\nسه چهار سوار مىآيند درب دكان كوشك امام جمعه دست‌اندازى مينمايند كه لاش گوسفند كشته را ببرند . چند نفرى كه در آنجا حاضر بودند لسانا منعى ميكنند . سواران هم يك دفعه تير گلوله خالى مينمايند كه در دهان يكى از آنها مىخورد ، فورا جان را ميسپارد .\r\nديگر آنكه روز دوشنبه بيست و ششم ماه شعبان جوانى مست لا يعقل در كوچه ميگذشته ، از كثرت شرارت خود حاجى كاظم نام استاد خبازان را زخمى مىزند . عقب او مىكنند او را بگيرند .\r\nدر هنگام گريختن سه نفر ديگر را هم زخم مىزند ، از آن جمله يك نفر را دو زخم كارى زده است كه هنوز نمرده است و ليكن از قراريكه ميگويند مشكل است كه جان سالم نمايد . تا اينكه آن شخص ميرود در طويلهء جناب حاجى شيخ مهدى مجتهد پناه ميگيرد . مراتب را به سمع ايشان ميرسانند . معظم اليه هم ميگويد ببريد حضور بيگلربيگى كه از حد شرعى گذشته است . او را مىبرند نزد ميرزا احمد خان بيگلربيگى . همان دم بيگلربيگى هم روانهء خدمت جناب اجل فرمانفرما مينمايد . محض رسيدن حضور آن شخص جناب اجل فرمانفرما حكم به قتل وى نموده ، فورا در ميدان توپخانه آن شخص را سر بريدند .\r\nديگر آنكه خلعتى كه جناب مشير الملك به جهت ضابطى حسن عليخان خشتى فرستاده بودند از قراريكه به حقيقت رسيده چون در اين اوقات هر قدر حسين قليخان سرتيپ سوارهء قورت بيگلو خواسته بود كه حسن عليخان را بگيرد و بدست بياورد و مشار اليه فرارى به كوهستان بوده نتوانسته بوده او را بگيرد ، مشير الملك در جزو به حسين قليخان سرتيپ نوشته بودند كه \" او را اطمينان بده و به ظاهر خلعتى به جهت ضابطى حسن عليخان فرستاده مىشود مشار اليه را به تطميع خلعت به خشت آورده بعد از پوشيدن خلعت و اطمينان او را به تدبير گرفته و بچنگ مىآوريم \" . على هذا بعد از فرستادن خلعت به خشت ، حسن عليخان با سوار و تفنگچى زياد به خشت مىآيد و خلعت مشير الملك را ميپوشد ، باز حسين قليخان سرتيپ چارهء او را نمىنمايد . ميرود در قلعهء خارج از خشت سكنى مىگيرد . حسين قليخان سرتيپ ناچار مىشود با سوارهاى ابوابجمعى خود دور قلعه را محاصره مىكنند ، بنا را به جنگ ميگذارند . از سوار و جمعيت حسن عليخان كه در قلعه بودند بسيارى كه لاتعيين است كشته ميشوند ، و از سوارهاى قورت بيگلو ابوابجمعى حسين قلى خان سرتيپ معدودا سى نفر زخمدار و دو نفر مقتول ميشوند . عاقبت حسين قلى خان سرتيپ بر حسن عليخان غلبه مينمايد ، بعد از جنگ و دعواى بسيار شديد و كشته شدن جمعيت طرفين ، حسن عليخان را بدست آورده او را ميگيرد . پس از گرفتن حسن عليخان را از آنجا حركت داده و بالفعل در راه و به شيراز مىآورد .\r\nديگر آنكه از قرار مسموع طوايف ايل عرب قلعهء مسمى به بزم را كه در بلوك بوانات است به كلى چاپيده‌اند ، از قبيل اجناس و دواب و گوسفند هرچه بوده است همه را غارت نموده‌اند .\r\nخلق آن قلعه هم فرار نموده‌اند كه بالفعل ويرانه شده است .\r\nديگر آنكه از قرار اخبار محمد تقى خان حاكم داراب با نصر الله خان بهارلو متفقا ميروند سه نفر سارقين را كه دزد تنخواه خزانه بوده‌اند بگيرند ، دعوا مىشود . در بين جنگ يك نفر از\r\n\r\n","description":"","footnote":"","page_name":" 41 ","page_number":87},
  {"content":"\r\n\r\nسارقين زخمدار شده و يك نفر كشته مىشود و يكى ديگر كه بهرام نام مىباشد او را گرفته روانهء شيراز نمودند .\r\n\r\nاز غرهء رمضان تا 22 رمضان 1292\r\nاز قرار تحقيق چون حسين قليخان سرتيپ حسن عليخان خشتى را در راه رو به سمت شيراز مىآورده و زخم گلوله در رانش برداشته بوده در كازرون فوت مىشود . ولى بعضى ميگويند حسب الاشارهء مشير الملك او را در راه كشته‌اند .\r\nديگر آنكه سيد محمود كازرونى را مشير الملك براى جمع‌آورى محصولات و ماليات ديوان خشت مأمور نمودند و روانه به سمت كمارج گرديد كه املاك حسن عليخان را هم ضبط نمايند .\r\nديگر آنكه از قرار اخبار على قليخان قشقايى كه ضابط ايلات عرب است نوشته بوده خدمت جناب فرمانفرما و مشير الملك كه ايلات عرب به تحريك رضا قليخان همه سرپيچى از استرداد ماليات ديوان نموده رو به سمت كرمان عزيمت نموده بودند ، على قليخان و پسرانش با جمعيت آنها را تعاقب مينمايند تا اينكه تلاقى فريفتن در حول و حوش آبادهء طشت مىشود و بناى جنگ ميگذارند از طرفين چند نفرى كشته مىشود ولى على قليخان چارهء عرب‌ها را نمىنمايد . آنها هم پس از جنگ فرار مينمايند . على قليخان از حكومت امداد ميطلبد كه آنها را تعاقب كند . چون اين خبر به سمع حكومت رسيد جناب فرمانفرما رضا قليخان عرب را احضار نموده حكم به زنجير و حبسش فرمودند و او را در محبس حكومتى زنجير و محبوس فرمودند و نيز حكم تلگرافى كردند به فوج نهاوند كه در راه ميانهء اصفهان و شيراز ميبودند كه از همان راه بروند نزد على قليخان و تحت حكم او باشند كه ايلات عرب را گوشمالى بدهد . ولى از قراريكه مسموع مىشود ايلات عرب تماما فرار كرده‌اند ، و عزمشان اين بوده كه بروند به سمت بمپور .\r\nديگر آنكه از جانب حضرت اقدس شهريارى عصاى مرصعى به جهت جناب حجت الاسلام حاجى شيخ مهدى فرستاده شده بود ، جناب فرمانفرما حسب الامر با كمال مهربانى عصا را در عمارت حكومتى تفويض به جناب معظم اليه نمودند . دستخطى كه از حضرت اقدس شهريارى به سرافرازى جناب حجت الاسلام مرحمت شده بود در مسجد خود جناب حجت الاسلام بالاى منبر در حضور عامهء ناس خواندند .\r\nديگر آنكه احمد خان سرتيپ با فوج خود وارد گرديد و همراه نواب اويس ميرزا روانهء بهبهان شدند .\r\nديگر آنكه بر حسب حكم اولياى دولت عليه سعد الملك را جناب فرمانفرما از بابت باقى پارساله و مأخوذ امسالهء يزد حكم فرمودند در منزل فراشباشى خود نگاه داشتند ، و پس از چند روز پنج هزار تومان از ايشان گرفته خلعتى به وى التفات فرمودند .\r\nديگر آنكه از قرار اخبار چند ده از سروستان را چاپيده‌اند و قافلهء فسايى را هم كه از آن راه به فسا ميرفته با الاغ و تنخواه سرقت نموده‌اند . يك نفر از دزدها را اهل قافله كشته بودند ، دزدان هم يك نفر از اهل قافله كشته‌اند . ديگر آنكه در راه كازرون چند نفر دزد نزديك\r\n\r\n","description":"","footnote":"","page_name":" 42 ","page_number":88},
  {"content":"\r\n\r\nكازرون شبانه خود را به قافله ميزنند و قليل تنخواهى مىبرند . ديگر آنكه راههاى به بلوكات خيلى مغشوش است و اغتشاش هم در تزايد است . ديگر آنكه شخصى كه يكى از ملاكهاى خفر بوده به شيراز مىآمده است ، در راه دزد بر سر آنها ميريزد اموالشان را ميبرد ، خود همان شخص را هم مىكشند .\r\n\r\nاز 23 رمضان تا 26 شوال 1292\r\nاز قرار اخبار تلگرافى سه نفر كه از مشهد مراجعت مينمودند به شيراز و دو نفر كه از اصفهان بعزم مكه به سمت شيراز مىآمده‌اند ، قريب به منزل ده‌بيد آن سه نفر مشهدى خوراك دو نفرى را كه عازم مكه بوده‌اند مسموم مينمايند ، بعد از خوردن غذا يك نفر از آن دو نفر قريب به موت مىشود ، يك نفر ديگر را هم آن سه نفر خفه مينمايند و اموال دو نفر را برداشته به سمت ابرقو ميروند . اتفاقا آن يك نفرى كه مسموم شده بود شفا مىيابد و تفنگچيان راه را اخبار مىكند . سوار و تفنگچى تعاقب مينمايند آن دو نفر را دور منزل ده‌شه آنها را بچنگ مىآورند و ميگيرند و پس از تحقيق معلوم مىشود و خود آنها اقرار مينمايند كه چنين كارى از آنها ناشى شده است . لهذا سوار و تفنگ‌چيان آن سه نفر را برداشته رو به ده‌بيد مىآيند ، پس از يك فرسنگ آمدن تمام ماليهء آنها را و آنچه از دو نفر حاجى گرفته بودند گرفته و قاتلين را رها مينمايند . مراتب چون به سمع جناب فرمانفرما رسيد حكم تلگرافى فرستادند كه حتما مستحفظين راه بايد قاتلين را بچنگ بياورند و الا مورد سياست كامل خواهند بود . مستحفظين هم تعاقب قاتلين رفته بعد از چند روز آنها را مىگيرند و حسب الامر به شيراز حكم شد بياورند تا رسيدگى شوند .\r\nديگر آنكه حاجى رئيس نبى نام كه يكى از معتبرترين زراع شيراز بود ضامن طلب شخصى از غيرى شده بود ، چون سر وعدهء استرداد مىرسد حاجى ميرزا يوسف خان كه از جانب حكومت يكى از اجزاى ديوانخانه مىباشد حاجى رئيس نبى را در منزل خود حبس مينمايد و در مقام اذيت برمىآيند كه از مشار اليه اخذ طلب و خدمتانه نمايند . اصل طلب را چون مديون نبوده انكار در استرداد مىنمايد ، از بابت خدمتانه و تعارف او را اذيت زياد ميكنند ، تا شب عيد رمضان كه محض وصول تعارف بيضهء او را با طناب چنان مىبندند و اذيت ميكنند كه فوت مىشود . همان شبانه چون مىبينند فوت شده او را برميدارند مىبرند درب خانهء خودش مىاندازند . على الصباح كسان او كه از خانه بيرون مىآيند جنازهء حاجى رئيس نبى را ميبينند ، و پس از تحقيق معلوم مىشود كه از اذيت بسيار او را كشته‌اند . جمعيتى از كسان او جنازه را برداشته درب خانهء حكومتى آورده و شكايت نمودند . اول چون جواب درستى نشنيدند بناى غوغا را گذارده جنازه را بردند در مسجد نو و خيال شورش داشتند . مشير الملك از مقدمه اخبار شده فرستاده بودند و آنها را مطمئن نموده كه احقاق حق آنها خواهد شد . پس از آن جنازه را بردند در خانهء حاجى شيخ مهدى مجتهد و جمعى از حكيمان و جراحان ملاحظهء جنازه نمودند و فتوى دادند كه از بابت اذيت زياد مقتول شده . پس از آن جناب فرمانفرما حاجى ميرزا يوسف خان را حبس نمودند و كسان حاجى رئيس نبى\r\n\r\n","description":"","footnote":"","page_name":" 43 ","page_number":89},
  {"content":"\r\n\r\nرا مطمئن ساختند كه احقاق حق خواهد شد . جنازه را امانت گذاردند ، چند روزى هم حاجى ميرزا يوسف خان حبس بود و بعد مرخص نمودند ، و قرار بر اين شده است كه در محضر شرع گفتگو نمايند .\r\nديگر آنكه جناب مستطاب فرمانفرما يوزباشى فراشخانهء خود را به محصلى سرقتى كه در چند ماه قبل در جنگل ممو واقع شده بود و معلوم گرديده شد كه سارقين كسان پنجعلى بودند روانه نزد پنجعلى نمودند و صاحبان مال هم همراه محصل روانه شدند تا اينكه به احشام پنجعلى مىرسند ، آن محصل ابلاغ حكم را مينمايد ، پنجعلى هم ميگويد تمام آنها را ميگيرند و اذيت زياد به آنها مينمايد و حبس مىكند و پس از چند روز نگاه داشتن نوشته از آنها ميگيرد كه اين سرقت دخلى به كسان پنجعلى ندارد ، آنوقت آنها را با تفنگچى از سامان خود روانه مىكند كه مراجعت مىنمايند .\r\nديگر آنكه در نزديكى شهر شخصى را كه روانه به بيرونها بوده شبانه او را ميكشند و چيزى كه داشته سرقت مينمايند .\r\nديگر آنكه از قرار اخبار محمد تقى خان حاكم داراب ميفرستد نزد ميرزا چراغ على بهارلو كه برود در داراب كه ميانهء او را با نصر الله خان بهارلو صلح بدهد . ميرزا چراغ على هم با جمعيت سوار خود از فسا روانه مىشود . در نزديكى داراب نصر الله خان جمعيتى در خفيه ميفرستد و ناگهان بر ميرزا چراغ على ميريزند ، پنج شش نفر از جمعيت ميرزا چراغ على كشته ميشوند و چند اسب هم از جمعيت نصر الله خان ، و ميرزا چراغ على با جمعيت خود در قلعه محصور مىشود كه بعد از چند روز شبانه فرار كرده آمده است فسا .\r\nديگر آنكه حاجى شكور خان سرتيپ توپخانه با توپ روانه شدند بحمايت على قليخان ضابط عرب كه ايل عرب را تعاقب كرده ماليات وصول نمايد و فوج نهاوند هم وارد سمت مشهد ام النبى گرديده‌اند و مأمور به حمايت على قليخان ميباشند .\r\nديگر آنكه نواب مهدى قلى ميرزا سهام الملك بچاپارى وارد شيراز گرديد . از قراريكه معلوم مىشود حكومت ميخواهند نظم بيرونها و وصول ماليات بلوكها را به عهدهء ايشان نمايند .\r\nديگر آنكه بواسطهء بىكفايتى عبد الحسين خان حاكم بوشهر و شكايت اهل بلد از مشار اليه و نفرستادن ماليات ديوانى ، جناب مستطاب فرمانفرما او را معزول نمودند و سعد الملك را به جاى او منصوب نموده بچاپارى او را روانه نمودند كه بىاستحضار عبد الحسين خان به بوشهر برسد و حساب مأخوذ او را كرده آنوقت بگذارند به شيراز يا هرجا كه ميل دارد برود .\r\nديگر آنكه از قرار اخبار تلگرافى حاكم بندر عباس به حكومت ، ايل عرب حول و حوش بندر عباس را چاپيده‌اند و مخلوق خود بندر عباس هم خائف بوده‌اند كه مبادا غلبه به بندر عباس نمايند . تاكنون اقدامى در دفع آنها نشده است ، مگر آنكه به عهدهء حاجى شكور خان سرتيپ نموده‌اند كه آنها را منع و دفع كند .\r\nديگر آنكه از قرار اخبار در جهرم فيما بين محلات آنجا نزاعى شده است و چند نفر مقتول شده‌اند .\r\n\r\n","description":"","footnote":"","page_name":" 44 ","page_number":90},
  {"content":"\r\n\r\n\r\nاز 27 شوال تا 25 ذيقعده 1292\r\nزوار حاج را در نزديكى شهر شيراز دزد زده بود . بسمع جناب اجل فرمانفرما رسانيدند .\r\nجناب معظم اليه هم سركشيكچىباشى خود را مأمور فرمودند ، با غلام تعاقب نمودند ليكن نتوانستند به دزدها برسند . اما جناب اجل فرمانفرما حكم فرمودند كه غرامت تنخواه مسروقهء حاجيها را تفنگچيان راه بدهند .\r\nديگر آنكه نواب مهدى قلى ميرزا سهام الملك را مأمور نظم بلوكات گرمسير نمودند كه به سمت فسا و داراب و لار و سبعه و غيره روانه گرديدند و نيز ايل عرب را هم واگذار به نواب معزى اليه كردند .\r\nديگر آنكه قافله‌اى كه مال التجارهء خارجه و داخله حمل داشته است در پنج فرسنگى شيراز بود دزد زده بود و به سمع جناب اجل اكرم فرمانفرما رسانيدند . اقدامات معجلانه در اين باب نموده حكم كردند به تفنگچيان عرض راه كه حكما دزدان را تعاقب نمودند ، نزديكى فيروزآباد تفنگچيان به دزدان ميرسند ، بناى جنگ ميگذارند . دو نفر از دزدان كشته مىشوند ، يك نفر از تفنگچيان مستحفظ راه زخمى مىشود . بسيارى از اموال غارت شده را پس‌گرفته آوردند خدمت جناب اجل فرمانفرما و به صاحبان مال مسترد نمودند . و نيز تفنگچيان مستحفظ را انعام و خلعت به جهت اين خدمت دادند .\r\nاز قراريكه تفنگچيان عرض كردند دزدان عمله‌جات پسران قباد خان بوده‌اند .\r\nديگر آنكه جناب اجل فرمانفرما ميخواهند حسين قليخان سرتيپ سوارهء شاهسون قورت بيگلو را مأمور فرمايند به جهت گرفتن پسران قباد خان قشقايى و نظم و وصول ماليات جويم بيدشهر .\r\nديگر آنكه محمد قليخان حسام الدوله با فوج خاصه وارد شيراز گرديدند . ديگر آنكه فوج خاصه را حكومت مأمور فرمودند كه در قراولخانه‌هاى شهر باشند و حراست شهر نمايند .\r\n\r\nاز 25 ذيقعده تا 25 ذيحجه 1292\r\nاز قرار اخبار نواب مهدى قلى ميرزا كه در داراب بود سراغ مينمايد كه پنجعلى با احشام خود در نزديكى قير و كازرين مسكن گرفته است . نواب مشار اليه هم با نصر الله خان بهارلو و سوارهاى او و جمعى ديگر ميروند و غفلتا سحرى يورش به احشام پنجعلى مىآورند و نواب و الا در پى گرفتن پنجعلى ميكوشد ، ولى سوار بهارلو بناى نهب و غارت را ميگذارند و به هيچ‌وجه به گرفتن پنجعلى نمىپردازند و حال آنكه پنجعلى هم در آن احشام بوده و ميشناخته‌اند او را ، چون به غارت و يغما ميپردازند پنجعلى فرار مىكند . پس از فراغت از غارت دو پسر كوچك و زن او را ميگيرند ، بعد از چند روز هم پيشكشى به نواب مهدى قلى ميرزا بتوسط نصر الله خان بهارلو داده بودند ، زن و كسان او را رها نمودند . از قرارى كه اخبار داده بودند اموال و مال التجارهء زيادى كه در نزد پنجعلى جمع شده بود به دست نواب مهدى قلى ميرزا و سواران بهارلو آمده است . پنجعلى\r\n\r\n","description":"","footnote":"","page_name":" 45 ","page_number":91},
  {"content":"\r\n\r\nپيغام داده بوده براى نواب مهدى قلى ميرزا كه در عوض اين اموالى كه از من به يغما برديد دو مقابله به اندك زمان خواهم تلافى كرد . و الحال صفحات گرمسيرات خيلى مغشوش است .\r\nديگر آنكه نواب مهدى قلى ميرزا بعد از آن شبيخون زدن به حالت ناخوشى مراجعت به داراب نموده بوده ، مبتلا به مطبقه و سرسام شده بوده كه نزديك به موت بوده است ، ولى پس از معالجات بهبودى حاصل كرده و حسب الامر جناب اجل فرمانفرما روانهء جهرم شده است كه به نظم آن محل كوشش نمايد .\r\nديگر آنكه دهى را از مال شيخ الاسلام در كوار طايفه‌اى از ايل عرب چاپيده‌اند و جناب فرمانفرما اقدامات نموده‌اند بلكه مرتكب و اموال را بدست بياورند .\r\nديگر آنكه چهارصد نفر از سربازهاى فوج خاصه كه به قراولى شهر شيراز در ماه قبل ساخلو شدند ، مأمور بوشهر فرمودند و روانه گرديدند . از قرار مسموع حاجى شكور خان سرتيپ توپخانه را كه مأمور نظم عرب شده بود احضار به شيراز فرمودند .\r\nديگر آنكه على قليخان قشقايى كه ضابط ايل عرب بود ، چون نواب مهدى قلى ميرزا مداخله در قرار مالياتى و غيرهء آن ايل خودشان نمودند ، عريضه كرده است به جناب فرمانفرما كه او را احضار نمايند .\r\nديگر آنكه كدخداى ده حاجى صادق تاجر كه يك نفر را از طايفهء خود بقتل رسانيده بود و حسب الامر حكومت خود حاجى محمد صادق او را گرفته به ادارهء حكومتى حاضر ساخته بود ، جناب فرمانفرما حكم به قتل او فرمودند . دور ميدان توپخانه سر بريدند .\r\nديگر آنكه عباسقلى خان ضابط بوانات از بابت طلب مالياتى از دهات طايفهء خرجانى كه منسوب به خودش مىباشند دواب آنها را گرو برده بوده ، شبانه حضرات خرجانى جمعيت عقب دواب خود مىفرستند و مىرسند به گله و گوسفند خود را برمىگردانند و در بين جنگ پسر محمد رضا بيگ نام ريش سفيد خرجان كشته مىشود و چون شب بوده فهميده نشده كه قاتل كيست . نعش مقتول را به شيراز آوردند و دادخواهى نمودند ، هنوز حكم در اين باب نشده است .\r\nديگر آنكه در اردكان كه تيول مشير الملك مىباشد ميانهء دو طايفه نزاعى شده بوده است ، گماشته‌اى كه از جانب مشير الملك در آنجا بوده است مىخواهد منع نمايد آنها را كه جنگ نكنند ، اعتنا نمىنمايند ، او هم سوار مىشود كه بيايد به شيراز مراتب را عرض كند كه به گلوله مىزنند كه همان دم كشته مىشود . چون اخبار به مشير الملك رسيد خدمت جناب فرمانفرما اظهار داشتند . ده نفر سوار و ميراخور جناب فرمانفرما مأمور شدند كه به اردكان رفته قاتل را گرفته به شيراز بياورند . از قرار اخبار ثانى حاجى عبد الحسين نام كدخداى يك محلهء اردكان را اهل محل ديگر كشته‌اند و نعش او را آتش زده‌اند . بعد از جنگ معلوم شده كه از طرفين پنج شش نفر كشته شده .\r\nديگر آنكه در خانهء حاجى ميرزا حسن نام تاجر شبانه چند نفر الواط رفته و بسيارى از ماليهء او را سرقت نموده‌اند . حكومت هم داروغه و كدخداى محل را حبس نموده‌اند و حكما دزد را خواسته‌اند .\r\n\r\n","description":"","footnote":"","page_name":" 46 ","page_number":92},
  {"content":"\r\n\r\n\r\nسال 1293 وقايع اتفاقيه دار العلم شيراز\r\n\r\nاز غرهء محرم 1293\r\nاز قرارى كه به عرض جناب اجل فرمانفرما رسانيدند طايفهء لشنى ساكن آبادهء طشت بسيارى شتر و دواب ديگر از يزدى و كرمانى به سرقت برده بودند . جناب معظم اليه سركشيكچىباشى خود را با سوار فرستادند كه از روى تحقيق مال مردم را از مرتكبين گرفته مسترد سازد و مرتكبين را تنبيه و سياست نمايد .\r\nديگر آنكه مستر آرنلد صاحب سياح انگليسى با زوجه‌اش وارد شيراز گرديدند ، بعد از يك هفته ماندن در شيراز روانهء بوشهر شدند .\r\nديگر آنكه از قرار مسموع الواط و اشرار محلهء دشتاب و محلهء كازرون كه دو محله از محلات قصبهء جهرم مىباشد ، مدتى با هم خصومت و جدال ورزيده‌اند . از منازعهء محلين بر مخلوق جهرم عرصه تنگ مىشود ، مراتب را به جناب جلالت مآب اجل فرمانفرما عارض مىشوند .\r\nجناب معظم اليه هم نواب شاهزاده مهدى قلى ميرزا سهام الملك را كه در داراب بوده مامور مىنمايند كه برود اشرار و الواط جهرم را بگيرند و در نظم آنجا كوشش نمايند . حسب الامر نواب مهدى قلى ميرزا با جمعى سوار بهارلو و سرباز مىروند . ورود نواب معزى اليه به جهرم مخلوق يك محلهء كازرون جهرم در خفا عريضه به نواب شاهزاده مهدى قلى ميرزا عرض مىنمايند و در جزو پيشكش به جهت ايشان تعيين مىكنند كه نواب مهدى قلى ميرزا حكم چاپيدن محلهء دشتاب را به آنها بدهد . چون اشرار محلهء دشتاب فرار نموده مىروند نواب معزى اليه چند نفر از قبيل صدر جهرمى و شيخ الاسلام و يك دو نفر تاجر و معتبرين آن محل را به حضور خود مىطلبند ، پس از تحقيقات اين چند نفر را در حبس خود نگاه مىدارند و در جزو حكم مىدهند كه محلهء دشتاب را بچاپند خلق محلهء كازرون جهرم با سوار بهارلو و سرباز غفلتا يورش به محلهء دشتاب مىآورند و مىريزند به خانه‌هاى آنها و اموال و اسباب آن محل را نهب و غارت مىنمايند و صدمهء بسيار به خلق آن محل مىزنند ، بقسمى كه زير جامه از پاى زنها بيرون كشيده بودند . از قرار مسموع قريب بيست طفل از واهمه و خوف جان مىسپارند . چنانچه مىگويند بىعصمتى هم نموده بودند . از قرارى كه مذكور است قريب چهل پنجاه هزار تومان از محلهء دشتاب خلق محلهء كازرون و سوار بهارلو و سرباز به غارت برده‌اند و جمعيا بدست نواب مهدى قلى ميرزا افتاده است . صدر و شيخ الاسلام و چند نفرى كه نواب مهدى قلى ميرزا گرفته بودند روانهء شيراز به حضور جناب جلالت مآب اجل فرمانفرما\r\n\r\n","description":"","footnote":"","page_name":" 47 ","page_number":93},
  {"content":"\r\n\r\nفرستادند . حكومت هم آنها را حبس فرمودند . از قرار اخبار بر چاپيدن و غارت نمودن تنخواه محلهء دشتاب ، نواب مهدى قلى ميرزا چند نفر تاجر ديگر جهرمى را كه دخلى به اين فتنه‌ها و نزاع نداشته‌اند گرفته و از هريك ترجمان گرفته‌اند . و از قرار مسموع چند نفر ديگر از اشرار جهرمى را نواب معزى اليه گرفته مىخواهند روانه نزد حكومت بفرستند .\r\nديگر آنكه دويست نفر از غلامان ابواب جمعى حسينقلى خان سرتيپ سوارهء شاهسون با سركرده‌اى مأمور به گرفتن پسران قباد خان شده و رفته‌اند ، بعد از آن يك پسر كوچك قباد خان خود گريخته آمده به شيراز پناه به مشير الملك آورده و در مسجد ايشان بست گرفته است .\r\nمشير الملك هم كمال محبت را در حق او مبذول داشته و خيال مشير الملك اين است كه خلعتى به او بدهد و او را روانهء احشام خود بنمايد .\r\nديگر آنكه در اين ايام ماه محرم خلق شيراز و اشراف و ساير همگى مشغول به شبيه تعزيه و روضه خواندن بوده و مىباشند ، چنانچه جناب جلالت مآب اجل فرمانفرما يك روز در تكيه‌اى كه مشير الملك شبيه تعزيه بيرون مىآوردند تشريف‌فرما شدند و مشير الملك يك طاقه شال ترمه و مبلغ يكصد تومان پول نقد پيشكش ايشان نموده بودند ، و همچنين يكروز هم عزت الدوله حرم جناب جلالت مآب اجل فرمانفرما به تكيهء مشير الملك تشريف‌فرما شدند ، باز يك طاقه شال ترمه و يكصد تومان پول با يك غلام سياه خواجه مشير الملك پيشكش نموده بودند . يك روز هم جناب جلالت مآب اجل فرمانفرما به حسينيهء قوام الملك تشريف‌فرما شدند و نصير الملك يك طاقه شال پيشكش ايشان نموده بودند .\r\nديگر آنكه شبانه چند نفر دزد مىروند در خانهء شخص سيدى و مبالغى اسباب و تنخواه او را مىبرند . بعد از آن شب به فاصلهء چند روز ، شبى ديگر مىروند در همان خانهء سيد ، آن شخص سيد بيدار مىشود و تعاقب دزدان مىنمايد . دزدان پيشتابى بر او خالى مىنمايند ، آن شخص سيد جان را مىسپارد .\r\nديگر آنكه از قرار اخبار پنجعلى ابو الويردى يك دهى از دهات سروستان را چاپيده و دواب آنها را بغارت برده است .\r\nديگر آنكه جناب اجل فرمانفرما و مشير الملك را جناب اشرف سپهسالار اعظم روز سيزدهم محرم به تلگرافخانه احضار نمودند و از قرار مسموع از بابت تأخير قسط ماليات ديوان تأكيد فرموده بودند .\r\nديگر آنكه از قرار مسموع حاكم آباده و اقليد شكايت از ريش‌سفيدان بلوك آباده نموده بوده است به حكومت ، لهذا حسين خان سركردهء قره‌سواران را با احكام مأمور فرموده‌اند كه برود آنها را به شيراز بياورد .\r\nديگر آنكه از قرار اخبار داراب خان ايلبيگى قشقائى عمله و طايفهء على قلى خان قشقائى را با دستيارى دويست نفر سوار شاهسون كه همراه او بوده كوچانيده و برده و ملحق به عملهء خود نموده است .\r\n\r\n","description":"","footnote":"","page_name":" 48 ","page_number":94},
  {"content":"\r\n\r\n\r\nاز 22 محرم تا 21 صفر 1293\r\nكاظم نام پسر حاجى مهدى نام فراشباشى ميرزا احمد خان بيگلربيگى باشتراك چند نفر ديگر در دزدى تنخواهى دزديده بودند و در مكانى ضبط نموده بودند . شبانه يك نفر از آنها در خفا تنخواه را از شركاى ديگر مىدزدد ، و فيما بين اين چند نفر به مقاله در ميگيرد ، حرفهء يكديگر را ابراز مىدهند مراتب به سمع بيگلربيگى مىرسد . معزى اليه چون كاظم نام از نوكران خود و بسته به خودش بوده با چند نفر رفيق او را مىگيرد و در حبس خود نگاه مىدارد . مردم از اين فقره آگاه مىشوند ، چند نفر مدعى بر آنها مىشوند كه خانه‌هاى ما را بريده‌اند . در جزو از آنها معلوم مينمايند كه تنخواه زيادى از هرجا سرقت نموده بودند . بيگلربيگى هم بعضى از تنخواه مال مردم كه در نزد آنها باقى بوده است مىگيرد و به صاحبانش مىدهد . بعد از آن اين مقدمه به عرض جناب اجل فرمانفرما مىرسد . معظم اليه كاظم نام را كه سره بوده مىگيرند و در انبار حبس مىنمايند . بيگلربيگى از جناب اجل فرمانفرما استدعا مىنمايد كه او را به من بسپاريد و هر وقت بخواهيد او حاضر است . بالفعل در حبس خود بيگلربيگى مىباشد .\r\nديگر آنكه جناب اجل فرمانفرما به حسب ظاهر تكليف رفتن سفر زيارت مشهد مقدس را به جناب حاجى شيخ مهدى مجتهد فرمودند و مبلغ پانصد تومان وجه نقد خود جناب اجل فرمانفرما و دويست و پنجاه تومان نواب عليه عزت الدوله حرم ايشان و دويست و پنجاه تومان مشير الملك به جهت تدارك و مخارج راه سفر زيارت حاجى شيخ مهدى دادند ، و جناب معزى اليه روانه گرديدند .\r\nديگر آنكه اسحاق نام و ملا لطف الله و مير آقا محمد نام عرب كطى كه همه از قطاع الطريق مىباشند و ابتدا كه در ايلات عرب بناى اغتشاش و دزدى را گذارده بودند به استعداد و تقويت اين سه نفر بوده است و از همهء راهها قوافل مىزدند و دزدى مىكردند ، اين اوقات تنخواه زيادى از زاهدان كه دهى از بلوك فسا مىباشد مىبرند . خاص و عام خلق اين ده به عجز درمىآيند .\r\nميرزا حسين نام زاهدانى خدمت جناب اجل فرمانفرما و مشير الملك عرض مىنمايد .\r\nمشير الملك حكم به ميرزا حسين مىدهد كه به هر قسم توانى و پيشرفت شده باشد آنها را مىگيرى و به شيراز مىفرستى . لهذا ميرزا حسين زاهدانى راه خصوصيت و آشنائى با اين سه نفر پيش مىگيرد و حضرات را در زاهدان به منزل خود به ضيافت دعوت مىنمايد ، پس از رسومات مهمانى در همان مجلس سه نفر را دستگير مىنمايد و مراتب را به حكومت عريضه نموده بود .\r\nجناب اجل فرمانفرما هم حكم فرمودند كه آنها را بفرستند به شيراز . در اين بين كسان محبوسين جمعيت مىكشند به سمت زاهدان و جنگ مىنمايند و در عوض محبوسين سه نفر از اهل زاهدان مىگيرند كه يكى از آنها برادرزادهء ميرزا حسين است و پيغام مىفرستند كه كسان ما را رها كنند تا اين اشخاص را مرخص نمائيم . حال به همين قسم مانده است .\r\nديگر آنكه در شب جمعه ششم ماه صفر كه مولود حضرت اقدس شهريارى مىباشد جناب اجل فرمانفرما حكم فرمودند به كسبه و اهل بازار ، و چهار بازار وكيل را آئين بسته چراغانى نمودند .\r\n\r\n","description":"","footnote":"","page_name":" 49 ","page_number":95},
  {"content":"\r\n\r\nخود جناب اجل فرمانفرما اسباب آتش‌بازى در ميدان توپخانه برپا نمودند و آتش‌بازى زيادى كردند و روز ششم را نواب عليه عزت الدوله به جهت تهنيت و مباركبادى جمعيت نسوان را از هر خانوادهء بزرگ شيراز به منزل خود به ضيافت دعوت نمودند ، و همگى هم رفتند و آن روز را به عيش و عشرت و شادى تا شام مشغول بودند . همچنان جناب اجل فرمانفرما به سلام عام نشسته جميع خاص و عام و اكابر و اعاظم به حضور ايشان رفته و شليك توپ هم نمودند .\r\nديگر آنكه حضرت اقدس شهريارى قلمدان دانه نشانى برسم خلعت به جهت مشير الملك فرستاده بودند و در روز مولود شاه در عمارت حكومتى در حضور عام و خاص مفتخر به اين خلعت گرديدند .\r\nديگر آنكه روزى حاجى مهدى فراشباشى بيگلربيگى همراه خود بيگلربيگى درب خانهء حكومتى حاضر بودند در اين اثنا شخصى خمر خورده را فراشان بيگلربيگى گرفته آورده بودند درب خانهء حكومتى . حاجى مهدى فراشباشى بيگلربيگى بىاذن و اطلاع حكومت در همانجا شخص مست را به چوب مىبندد و چوب زيادى مىزند . اين رفتار حاجى مهدى به عرض جناب اجل فرمانفرما مىرسد . جناب معظم اليه از اين فقره متغير مىشوند و مواخذه از بيگلربيگى مىنمايند و تغيير زيادى به معزى اليه مىكنند كه درب خانهء حكومتى رسم نيست كسى ديگر چوب بزند . لهذا حاجى مهدى فراشباشى بيگلربيگى را نگاه مىدارند و سه چهار روز در حبس حكومتى بوده بعد از آن رها مىنمايند .\r\nديگر آنكه در زمان حكومت مرحوم والى قافله‌اى را در راه بندر ابوشهر دزد مىزند و تنخواهى كه همراه قافله بوده است از مال تجار و غيره مىبرند كه در جزو تنخواه قافله بقچهء شال ترمه كه مال شخص تاجرى بوده هم سرقت شده بوده . در اين اوقات شخص يهودىاى كه در خفا شراب فروخته بوده و از اين بابت حاجى ميرزا صادق خان كارپرداز او را چوب زده بوده است بواسطهء اين سياست و اذيت مسلمان مىشود و پس از آن به توسط اكبر خان نام گماشتهء مشير الملك عرض مىكند به مشير الملك كه \" بقچهء شالى كه در حكومت والى به صحابت مكارى معين اظهار داشته‌اند سرقت شده ، مكارى خلاف كرده است و آن بقچهء شال را مكارى داده است به سليمان نام يهودى و او هم فرستاده است به بغداد ، در آنجا فروخته‌اند و ميانه قسمت نموده‌اند \" . جناب مشير الملك مىفرستند سليمان نام را مىگيرند و حبس مىنمايند ، و همچنين مكارى را هم كه در كازرون بود به توسط حاكم كازرون مىگيرند و به شيراز مىآورند و در حبس مشير الملك مىاندازند . پس از تحقيق از مكارى و قسم ياد كردن كه بقچهء شال را حاجى مرغى سرقت كرده است ، و با وجودى كه آنها را اذيت مىنمايند ابرازى نمىشود . چنين حكم نموده‌اند ، يعنى مشير الملك ، كه پيشكش جناب فرمانفرما را سليمان بدهد و مرخص بشود . پس از گفتگوى بسيار چهار صد تومان به اسم پيشكش فرمانفرما گرفتند و پنجاه تومان هم فراش و غيره گرفتند و او را مرخص كردند .\r\nديگر آنكه از قرار اخبار نواب مهدى قلى ميرزا با سوار بهارلو كه سركردهء آنها ميرزا چراغ على خان بوده است و تفنگچى عرب مىروند به دور قلعهء خير الله اسكوئى كه ياغى بود و ماليات\r\n\r\n","description":"","footnote":"","page_name":" 50 ","page_number":96},
  {"content":"\r\n\r\nنمىداد . اول بطور صلح پيش مىروند و با چند نفر سوار بهارلو اطمينان مىدهند . خير الله كه از قلعهء خود بيرون مىآيد نزد نواب مهدى قلى ميرزا ، نواب مشار اليه وقت را غنيمت دانسته خودش او را مىگيرد و به ميرزا چراغ على خان مىگويد بزنيد . بناى جنگ مىشود ، جمعيتى كه عقب بوده‌اند مىرسند خير الله را از ميان مىبرند و زنجير مىنمايند . دو زخم گلوله خورده است . ميرزا چراغ على خان هم گلوله به دستش مىخورد . دو نفر از جانب نواب مهدى قلى ميرزا كشته مىشوند و چند نفرى هم زخمى مىشوند . از طرف ملا خير الله بيست نفر زخمى و كشته مىشوند . خير الله را مىآورند به سبعه ، زنجير است . جناب اجل اكرم فرمانفرما حكم فرمودند كه او را در همانجا گچ بگيرند . خلعت هم به جهت نواب مهدى قلى ميرزا و محمد حسن خان حاكم لار و سبعه معين كرده بفرستند .\r\nاز قرار اخبار ثانوى چون عربها برادرزادهء حاجى ميرزا حسين را عوض محبوسين خود مىبرند ، بناى اذيت به او مىگذارند كه مشار اليه مىنويسد به عمو و پدرش كه \" هر طورى هست محبوسين را رها كنيد كه مرا اينها خواهند كشت \" . حاجى ميرزا حسين هم عربها را مرخص مىكند و برادرزادهء خود را از چنگ اعراب مستلخص مىنمايد . چون اين خبر به جناب اجل فرمانفرما و مشير الملك رسيد خيلى متغير شدند و محصلى فرستادند كه حاجى ميرزا حسين را با برادرش بياورند به شيراز و جريمهء بزرگى بشوند .\r\nديگر آنكه دو روز عقب هم جناب اجل فرمانفرما و مشير الملك را شاه در تلگرافخانه طلبيدند . از قرارى كه مسموع شد تماما را مواخذه از بابت نپرداختن ماليات ديوان مىفرموده‌اند ، و فرمايش صريح فرمودند كه بعد از اين تعليقه‌جات وزرا را به هيچ وجه نخوانند كه آنچه بنويسند معتبر نيست مگر آنكه دستخط خود اعليحضرت باشد .\r\nديگر آنكه از قرار اخبار تلگرافى اعليحضرت پادشاه در ماه ربيع الثانى قصد عزيمت به سمت خراسان دارند .\r\nديگر آنكه آقا محمد جواد نام ناظم التجار بسبب قروض به توپچى و ديگران و سخت گرفتن طلبكارها و عدم معيشت ترياك خورد و خود را كشت .\r\nديگر آنكه چند پارچه از اموالى كه در دو ماه قبل شبانه از خانهء حاجى ميرزا حسن تاجر سرقت شده بود ، از دست سربازى از فوج محمد آقاى سرتيپ گرفته بودند و به عنوان برگه به حضور جناب مستطاب اجل فرمانفرما رسانيدند . جناب معظم اليه سخت به سرباز گرفتند كه اين اموال را از كجا آورده است . ابراز داده بود كه از شخصى خريدم ، و آن شخص را مىتوانم پيدا كنم بياورم . حسب الحكم چند صد نفر فراش همراه سرباز كردند ، رفته بودند در كل‌كوه يكى از آن اشخاص را گرفته آورده بودند به ادارهء حكومتى .\r\nچون آن شخص را سياست مىنمايند تمام اسامى دزدها را كه در كل‌كوه ساكن بودند و متعلق به افراسياب بيگ فراشباشى مشير الملك مىباشد ابراز مىدهند . جناب فرمانفرما مىفرستند نزد مشير الملك كه تمام اين دزدها را بگوئيد بگيرند بياورند به ادارهء حكومتى . مشير الملك حكم مىكند به افراسياب بيگ كه برود دزدان را بگيرد . او هم\r\n\r\n","description":"","footnote":"","page_name":" 51 ","page_number":97},
  {"content":"\r\n\r\nمىرود و مراجعت مىكند ، عرض مىكند اين اشخاص در آن محل نيستند فرار كرده‌اند . به همين قسم مانده است .\r\nديگر آنكه از قرار اخبار تلگرافى گمركهاى بوشهر و شيراز را از ديوان ابواب جمع قوام الملك نموده‌اند از اول عيد نوروز .\r\nديگر آنكه از قرار اخبار تلگرافى عزيمت شاه به خراسان موقوف گرديده است .\r\nديگر آنكه از قرار اخبار پنجعلى ابو الويردى خيلى اغتشاش در صفحات راههاى جهرم و خفر و فسا مىنمايد ، چنانچه چند روز قبل قافلهء بزرگى را كه برنج حمل داشتند برده بوده است ، تمام جنس آنها را خالى كرده و پنج الاغ آنها را برده بوده است و مسكن خود را پاى قلعهء طبر قرار داده است و با فضلعلى بهارلو يكى شده‌اند .\r\nديگر آنكه در خفر چهار نفر را از ده مشير الملك و ديگران دزدان سر مىبرند و آتش مىزنند .\r\n\r\nاز 22 صفر تا 21 ربيع الاول 1293\r\nاز قرار اخبار قافلهء سنگينى كه مال التجارهء تجار از امتعه و اقشمه حمل داشته و از بندر ابوشهر به شيراز مىآمده در يك فرسنگى خارج بوشهر دزدان بر آنها ريخته يكصد و پنجاه راس قاطر كوچانيده برده‌اند ، كل تنخواهى كه حمل قاطران بوده بسرقت برده و قاطران را رها كرده‌اند و يك نفر را هم از مكاريان كشته بودند .\r\nديگر آنكه در سنهء ماضيه مشير الملك آبها و خراج بساتين مسجد بردى را به حاجى محمد حسن رئيس واگذار نموده بودند . اين اوقات حساب مشار اليه را پرداخته و مشخص نموده‌اند مبلغ پانصد تومان باقى او را معين كرده‌اند . مشير الملك به جناب اجل فرمانفرما اظهار داشتند ، و نيز چند نفرى را تحريك نموده بودند كه از مشار اليه شكايت نمايند . جناب معظم اليه حكم فرمودند حاجى محمد حسين را گرفته اولا چوب زدند و بعد در انبار ديوانى حبس نمودند و پانصد تومان را از او مىخواهند و از قرارى كه مىگويند باقى ديوانى ندارد و اين مبلغ را به اسم پيشكش جناب فرمانفرما مىخواهند بگيرند . آقا ميرزا محمد ميرزاى مشير الملك ضمانت او را كرده و در خانهء خود برده تا انجام كار او بشود .\r\nديگر آنكه مبلغ سه هزار و پانصد تومان باقى سنهء ماضيه قوام الملك بوده ، جناب اجل فرمانفرما اول در كمال سختى از ميرزا عبد الله پيشكار قوام الملك مطالبه نمودند . مشار اليه از بابت عدم تنخواه تسامح در استرداد تنخواه ديوانى ( كرد ) . جناب فرمانفرما حكم به حبس ميرزا عبد الله نموده مشار اليه را در فراشخانهء حكومتى حبس نمودند كه سه هزار و پانصد تومان از او دريافت نمايند . ميرزا عبد الله هزار و پانصد تومان نقد و دو هزار تومان يك ماهه با تنزيل داد و رها گرديد .\r\nديگر آنكه دواب دهى از بلوك خواجه را دزدان چاپيده به غارت برده بودند . خلق\r\n\r\n","description":"","footnote":"","page_name":" 52 ","page_number":98},
  {"content":"\r\n\r\nآن ده تعاقب اموال خود مىروند كه از دزدان پس بگيرند . دزدان برمىگردند و بر روى آنها نيز گلولهء تفنگ مىنمايند ، سه چهار نفر از اهل ده كشته مىشوند و دزدان مالها را مىبرند . از قرارى كه مىگويند دزدان از طايفهء اغرىگله‌زن ايلات قشقائى بوده‌اند .\r\nديگر آنكه اعليحضرت شاهنشاهى يك قبضه قدارهء مرصع دانه‌نشان با فرمانى به امضاى حكومت سال نو به جهت جناب اجل فرمانفرما برسم خلعت فرستاده بودند . در روز سه‌شنبه دويم ماه ربيع الاول جناب معظم اليه در خارج شهر استقبال خلعت نموده ، و بر حسب حكم حكومتى هم خلق شيراز از كسبه و اعيان و اشراف رجال و نسا در بيرون شهر رفته در باغ نو جناب اجل فرمانفرما خلعت را زيب آغوش و زينت بر و دوش خود ساختند ، و در حضور خاص و عام فرمان اعليحضرت پادشاهى را خواندند و هنگام تزئين خلعت دو شليك توپ نمودند ، و ورود جناب اجل فرمانفرما در باغ عمارت حكومتى هيجده شليك توپ نمودند .\r\nديگر آنكه در شب شنبه ششم ماه ربيع الاول در خانهء ميرزا فضل الله خان سرتيپ تلگرافخانهء شيراز دزد رفته و به قدر سيصد تومان تنخواه او را سرقت كرده بودند . مراتب را به جناب اجل فرمانفرما عرض كردند . معظم اليه هم ميرزا قاسم نام داروغهء شهر را طلبيدند و حبس فرمودند كه حكما تنخواه را از تو مىخواهم بايد يا دزد را به دست بدهى يا غرامت تنخواه را بدهى . او را در حبس نگاه داشته . ميرزا قاسم داروغه استدعا از جناب اجل فرمانفرما نموده كه مرا رها نمائيد و چند روزه هم مهلت بدهيد يا دزد را بدست مىدهم يا از غرامت تنخواه برمىآيم . او را از حبس رها نموده ، تا بعد چه شود .\r\nديگر آنكه چند نفر فراش جناب اجل فرمانفرما مىروند در ديوانخانهء ميرزا احمد خان بيگلربيگى كه دو نفر كرانى را كه مقصر ديوان بوده بگيرند . آن دو نفر را فراشان بيگلربيگى پنهان داشته بودند . فراشان جناب فرمانفرما بناى هرزگى را مىگذارند ، آقا محمد خان كدخداى يك محل كه در آنجا بوده او را مىزنند . فراشان بيگلربيگى دست درمىآورند و فراشان جناب اجل فرمانفرما را مىزنند ، مراتب را به جناب اجل فرمانفرما عرض مىنمايند . جناب فرمانفرما مواخذه از بيگلربيگى مىنمايند . مشار اليه تفصيل را به جناب اجل فرمانفرما عرض مىنمايد و خلاف را به گردن فراشان جناب اجل فرمانفرما ثابت و وارد مىآورد . جناب معظم اليه در ثانى مواخذه و تهديد به فراشان خود مىنمايند .\r\nديگر آنكه در روز عيد عمر اهل بازار مشهور به حاجى ترقه آتش مىزنند و بر روى يكديگر مىاندازند . ترقه مىافتد در دكان باروت‌كوبى ، اسباب آتش‌بازى كه در دكان بوده آتش مىگيرد دكان را آتش مىزند . شخص صاحب دكان دست و پاى او مىسوزد . شعلهء آتش فرا مىگيرد سرايت به دكان ديگر مىنمايد . اهل بازار حمايت مىكنند و آتش را خاموش مىنمايند . بعد از آن شخص باروت‌كوب مىرود به جناب اجل فرمانفرما عرض مىنمايد . دو سه نفر فراش مىفرستد كه برود در بازار و معلوم نمايند كه كى مايهء اين فساد شده است . فراشان مىروند ، پس از تحقيق يك دو نفر را مىخواسته بگيرند ببرند ، شخص كلاهدوزى حمايت مىكند و نمىگذارد كه فراشان آن دو نفر\r\n\r\n","description":"","footnote":"","page_name":" 53 ","page_number":99},
  {"content":"\r\n\r\nرا ببرند . فراشان مىروند و تفصيل را به جناب اجل فرمانفرما عرض مىنمايند . حكم مىشود شخص كلاهدوز را مىگيرند چوب زياد مىزنند و گوش او را بريدند و رها كردند .\r\nديگر آنكه بواسطهء اين دزدىها كه در شهر شده و مىشود جناب اجل فرمانفرما حكم فرمودند كه يك نفر سلطان صاحب‌منصب و يكصد سرباز اطراف و حول‌وحوش ارگ و ميدان و عمارات ديوانى را شبها گذر به گذر چاتمه بزنند و قراول كشيك بزند و از دو ساعت و نيم از شب گذشته اگر كسى عبور نمايد سربازان بگيرند . چنانچه شب اول به همين قاعده رفتار شده و سه چهار نفر را سرباز گرفته بودند ، صبح درب خانهء حكومتى آورده آنها را چوب زده و رها نمودند .\r\nديگر آنكه از قرار تحقيق يك دو ماه است يك نوع ناخوشى در شيراز پيدا شده كه اطباى شيرازى ايران بادخناق مىنامند و بعضى درست تشخيص نداده‌اند . از قرارى كه حكيم ادلينگ حكيم تلگراف معلوم كرده اين ناخوشى را به زبان انگليسى . . . مىنامند . در وقت سرما شدت داشت و حالا تخفيف كلى كرده و اين ناخوشى مىگويند مسرى است و از قرار تخمين چنانچه تحقيق شده قريب يكصد نفرى كوچك و بزرگ از اين ناخوشى تاكنون فوت شده‌اند . از وقت بروز اين ناخوشى تا وقت فوت اغلب از يكروز بوده تا سه روز .\r\nديگر آنكه از قرار مسموع جعفر قلى بيگ نام قشقائى با جمعيت خود يك دهى را ميانهء دالكى و برازجان چاپيده است و يك نفر از اهل ده را كشته و پنج نفر زخمى ساخته . حكومت نهايت دلتنگى از اين جهات از داراب خان ايلبيگى دارد .\r\nديگر آنكه از قرار اخبار نواب مهدى قلى ميرزا جمعيتى به توسط ميرزا چراغ على خان و غيره كشيده و نصر الله خان بهارلو را چاپيده است . تمام دواب و گوسفند نصر الله خان را نواب معزى اليه بغارت برده است ، و خود نصر الله خان فرارا گريخته رفته است به گرمسيرات و عريضه خدمت جماب مستطاب فرمانفرما نوشته بود كه \" بىجهت نواب مهدى قلى ميرزا اموال مرا برده است ، چنانچه گرفتيد و مسترد ساختيد كه نهايت اطاعت را دارم و الا منهم آنچه از دستم برآيد كوتاهى نمىكنم \" . مخلوق دهات خيلى خوف دارند كه نصر الله خان آنها را بچاپد . و از قرارى كه مىگويند قريب بيست و پنج‌هزار تومان اموال از آنها نواب مهدى قلى ميرزا برده است .\r\nديگر آنكه ايلات عرب زياد دزدى و چپاول مىنمايند در راهها و دهات .\r\nديگر آنكه راه از شيراز به بوشهر قدرى اغتشاش پيدا نموده . جناب مستطاب اجل فرمانفرما از سوارهء قورت بيگلو به محافظت اين راه مأمور نمودند . با وجود اين دو قافلهء الاغى را تاكنون در چهار فرسنگى شيراز سرقت نموده‌اند .\r\nديگر آنكه دو نفر نوكر تفنگدار جناب اجل فرمانفرما شبانه مست بوده‌اند و در كوچه مىرفته‌اند ، يكى از آن دو قمه از كمر خود مىكشد و در شكم يكى ديگر فرو مىكند ، بعد از دو روز فوت كرد . قاتل گريخته در سيد علاء الدين بست گرفته است .\r\nديگر آنكه از قرار اخبار تلگرافى خان قلى نام كلانتر كمارج را دشمنانش گلوله مىزنند ، پس از يك روز فوت مىكند .\r\n\r\n","description":"","footnote":"","page_name":" 54 ","page_number":100},
  {"content":"\r\n\r\n\r\nاز 22 ربيع الاول تا 21 ربيع الثانيه 1293\r\nچون در زمان حكومت نواب حسام السلطنه بواسطهء شورشى كه كسبهء شيراز در پاى سيم تلگراف نمودند و دادخواهى كردند اعليحضرت پادشاهى تخفيفاتى به هركس دادند ، از آن جمله مبلغى معين تخفيفى به جماعت اصناف و كسبهء شيراز داده بودند در سنهء ماضيه . ميرزا احمد خان بيگلربيگى بعد از گرفتن ماليات حسابى ديوان ، به حكم جناب اجل فرمانفرما تخفيف معين را مطالبه از جماعت صنف مىنمايد . كل اهل كسبه تماما دست از كسب خود كشيده و دكانهاى خود را بسته رفتند در مسجد نو بست نشستند كه \" اعليحضرت پادشاهى تخفيفى به ماها داده است ، تخفيف استمرارى است و ماها قوهء بيش از اين نداريم كه زياده از پول حسابى ديوان بدهيم \" . دو سه روز در مسجد نو بست بودند تا اينكه جناب اجل فرمانفرما حاجى شيخ يحيى امام جمعه را فرمودند كه حضرات كسبه را اطمينان داده از مسجد نو بيرون نمائيد بروند مشغول كاسبى خود باشند ، هرطور كه رضاى ايشان باشد معمول مىدارم . حسب الخواهش ايشان امام جمعه هم نوشتهء پا به مهر نوشته به دست جماعت اصناف داده كه برويد بازار و دكانهاى خود را باز كنيد ، و كار آنها را در عهده گرفت كه هر قسم رضاى آنها در آن باشد درست نمايند . حضرات هم به اطمينان تعهد و نوشتهء امام جمعه از مسجد بيرون رفته مشغول به كار خود شدند ، تا بعد چه شود .\r\nديگر آنكه نواب احتشام الدوله كه حكومت محال كوهكيلويه را ده ساله اعليحضرت پادشاهى به او داده بودند و ماليات آنجا را از جمع ديوانى فارس موضوع داشته بودند ، تا سنهء ماضيه دو سال بود كه در آنجا حكومت مىنموده ، و از قرار مسموع در اين دو سال مبلغ سه چهار هزار تومان ضرر نموده و از كيسهء خود به ديوان داده است ، و نيز قريب دو سه هزار تومان هم در كوهكيلويه مخارج از خود نموده است كه آباد نمايد . هذه السنه معظم اليه را معزول و نصير الملك را بجاى او منصوب كردند .\r\nديگر آنكه بلوك بوانات و قنقرى كه در سنهء ماضيه ضابطى آن به عباسقلى خان بواناتى بوده ، مشار اليه را به شيراز طلبيده معزول نمودند و بلوك را جناب اجل فرمانفرما به محمد حسن بيك نام پيشخدمت خود واگذار كردند .\r\nديگر آنكه عاليجاه محمد قاسم خان حاكم كازرون را به شيراز طلبيده و از قرار مسموع پس از پرداختن حساب سنهء ماضيه مشار اليه مبلغ دو هزار و ششصد تومان باقى او بوده ، هزار و سيصد تومان نقد از او گرفته‌اند و هذه السنه را هم خود عاليجاه مشار اليه به حكومت كازرون منصوب گشت ، و قرار با او دادند كه هزار و سيصد تومان ديگر باقى سال قبل را به تدريج از مشار اليه دريافت نمايند .\r\nديگر آنكه از قرار مسموع على قلى خان و پسران قباد خان همگى متفق شدند با حاجى بابا خان دره‌شولى و ريش‌سفيدان كشكولى كه عاليجاه داراب خان ايلبيگى را جواب بگويند و اگر مطالبهء ماليات نمايد جنگ نمايند چون اين مطلب به سمع جناب اجل اكرم فرمانفرما رسيد محمد\r\n\r\n","description":"","footnote":"","page_name":" 55 ","page_number":101},
  {"content":"\r\n\r\nعلى خان سركشيك‌چىباشى خود را با غلامهاى ابواب جمعى خود روانه فرمودند نزد داراب خان كه طرفين را ممانعت از جدال فرمايد و چنانچه ماليات حسابى ديوان باقى هركس باشد تقويت كرده وصول نمايد .\r\nديگر آنكه از قرار مسموع نواب مهدى قلى ميرزا ايلات عرب را در نيريز جمع كرده است كه قرار كار مالياتى هذه السنهء آنها را بدهد .\r\nديگر آنكه از قرار اخبار تلگرافى تيره‌اى از ايل عرب كه ساكن قريهء مرغاب هستند دست تطاول به چند ده از بلوك قنقرى انداخته بسيارى گوسفند برده‌اند و دو نفر آدم كشته‌اند از اهل دهات آنجا . جناب مستطاب اجل فرمانفرما مواخذهء شديد از نواب مهدى قلى ميرزا نموده‌اند .\r\nديگر آنكه از قرار تحقيق در سامان برازجان سيم و چوب تلگراف را به قدر ربع ميل عمدا شكسته و پاره كرده‌اند . جناب مستطاب فرمانفرما مرتكبين را حتما از سعد الملك حكمران بندر ابوشهر خواسته‌اند .\r\nديگر آنكه عاليجاه مجدت همراه كپيتان سارتوريس با عيال از طهران وارد شيراز شدند و پس از چند روز توقف در شيراز روانهء بوشهر گرديدند . جناب مستطاب فرمانفرما مستحفظ سواره همراه ايشان تا بوشهر فرمودند .\r\nديگر آنكه چون در ماه قبل نگاشته شد كه معادل سيصد تومان تنخواه شبانه از خانهء عاليجاه ميرزا فضل الله خان سرتيپ تلگرافخانهء شيراز دزدان سرقت كرده بودند ، اين اوقات نوشته انداخته بودند در تلگرافخانه و اسامى دزد تنخواه را قلمداد كرده بودند كه دو سه نفر از اهل سعديه مىباشند . آن نوشته به نظر ميرزا فضل الله خان سرتيپ مىرسد ، مشار اليه به ميرزا قاسم نام داروغهء شيراز اطلاع مىدهد . ميرزا قاسم هم با چند نفر ميرود كه آن دو سه نفر را در سعديه بگيرد .\r\nدو نفر آنها مىگريزند و يك نفر آنها را كه عزيز نام دارد گرفته به حضور جناب اجل فرمانفرما حاضر ساخته ، پس از جواب و سوال خود عزيز نام اقرار نموده كه ما دزد تنخواه خانهء حاجى ميرزا حسن نام تاجر كه قبل از اين سرقت شده بود هستيم . بالفعل عزيز نام را در انبار ديوانى حبس فرمودند ، تا بعد چه شود .\r\nديگر آنكه در اين اوقات عموم طرق و شوارع اطراف شيراز كمال اغتشاش و ناامنى را بهم رسانيده است كه به كلى عبور عابرين و مرور مترددين مسدود و خيلى دشوار شده است ، خاصه در سمت فسا و داراب و جهرم كه اغتشاش آن طرفها از جاى ديگر بيشتر است . از آن جمله قافلهء سنگينى كه از اهل سه بلوك مجتمع و متفق شده بودند و قماش حمل داشته از جهرم به شيراز مىآمده ، در كاروانسراى مخك برادر پنجعلى ابو الويردى با سيصد و پنجاه نفر سوار و جمعيت بر اهل قافله مىريزند . هنگامهء جنگ از دو طرف برپا مىشود ، برادر پنجعلى با جمعيت خود غلبه مىكنند ، يكصد راس الاغ كه پانزده راس از آن بار داشته و ما بقى خالى از بار بوده با قريب پانصد تومان يراق از اهل قافله به سرقت برده بودند و يك نفر هم از اهل قافله كشته شده است .\r\nديگر آنكه قافلهء فسائى جنس حمل جهرم نموده بودند . بعد از مصرف رسانيدن از جهرم\r\n\r\n","description":"","footnote":"","page_name":" 56 ","page_number":102},
  {"content":"\r\n\r\nمراجعت مىنمايند به فسا . در راه پسرهاى نصر الله خان بهارلو با دويست نفر سوار بر اهل قافله مىريزند و جنگ مىنمايند ، هشتصد راس الاغ خالى از بار همراه قافله بوده ، چهار صد راس آن را بسرقت برده بودند و چهار صد راس ديگر را رها مىنمايند .\r\nديگر آنكه از قرار تحقيق نصر الله خان بهارلو و فضلعلى بهارلو و پنجعلى ابو الويردى با هم يكى شده‌اند و دور قلعهء طبر سكنى گرفته‌اند و بناى ساختن قلعه و برج و سنگر را گذارده‌اند ، و قريب سه هزار نفر از جمله يك هزار و پانصد نفر از خلق دو محلهء دشتاب و كازرون قصبهء جهرم و هزار نفر از خود بهارلو و پانصد نفر از طايفهء پنجعلى ابو الويردى و ترك دور خود جمع نموده‌اند و از هر طرف كه قوافل عبور مىنمايد دست تطاول و بيرحمى به چاپيدن آنها دراز مىشود . و مجددا نصر الله خان بهارلو صريحا كاغذى به جناب مشير الملك نوشته كه \" چهل هزار گوسفند و دو هزار راس الاغ و عوامل مرا نواب مهدى قلى ميرزا بغارت برده است و راه معيشت و زندگانى من و طايفهء من منحصر به اين بوده است ، چنانچه تنخواه مرا گرفتيد و مسترد ساختيد حرفى ندارم و مىتوانم اشخاصى را كه اتباع و دور من هستند منع از دزدى نمايم و الا آدم گرسنه ناچار بناى دزدى را مىگذارد و آنچه از دستم برآيد كوتاهى نخواهم نمود ، بلوكات جهرم و فسا و خفر و دهات آنجا را خواهم چاپيد \" . تمام خلق بلوكات مزبور از اين معنى متزلزل و مضطرب هستند و به كلى ذهاب و اياب خود را موقوف داشته‌اند . احدى جرات نمىكند كه ديگر از آن سامانها عبور نمايد .\r\nديگر آنكه قافله‌اى از شيراز قماش مال التجارهء تاجر شيرازى را حمل نموده بودند و به دار الخلافهء طهران ميرفته‌اند ، در راه در تنگ بلاغى طايفه‌اى از بهارلو كه ساكن در خفرك بوده‌اند بر آن قافله ميريزند ، از قرار مسموع معادل هزار تومان قماش از اهل قافله بسرقت برده بودند كه از آن جمله معادل چهار صد تومان قماش از مال حاجى مهدى تاجر شيرازى بوده است برده بودند ، مشار اليه عارض به ديوان مىشود ، ولى ثمرى نخواهد بخشيد .\r\nديگر آنكه دهى را در پنج فرسنگى شيراز كه كشتگان نام دارد برادر پنجعلى ابو الويردى با جمعيت خود چاپيده است .\r\nديگر آنكه از قرار مسموع نصر الله خان بهارلو از دور قلعهء طبر جمعيتى سوار و تفنگچى ميفرستد در بلوك فسا ، اول از يك ده فسا هزار و پانصد گوسفند بسرقت مىبرند و روانهء نزد نصر الله خان ميكنند ، بعد از آن همان سوار و تفنگچى ميروند دور شهر فسا و هزار و دويست گوسفند از شهر فسا مىبرند . قريب سى نفر تفنگچى فسايى تعقيب گوسفندان ميروند كه برگردانند ، سوار و تفنگچى بهارلو برميگردند يك نفر از تفنگچيان را ميكشند و سه نفر را زخمى مىكنند و هزار و دويست گوسفند را مىبرند . نايب شهر فسا مقدمه را عريضه مىكند با قاصدى به شيراز ميفرستد ، نصر الله خان بهارلو آدم مىفرستد در راه قاصد را ميگيرند نوشته‌اى كه به اسم مشير الملك بوده گرفته پاره ميكنند و خورد قاصد ميدهند .\r\nديگر آنكه از قرار مسموع سوار قشقايى در راه كازرون قافله‌اى را ميزنند ، تفنگچيان مستحفظ\r\n\r\n","description":"","footnote":"","page_name":" 57 ","page_number":103},
  {"content":"\r\n\r\nراه تعاقب سواران مىروند ، سواران برميگردند و دو نفر از تفنگچيان را هدف گلوله مىكنند و تنخواه را مىبرند .\r\n\r\nاز 22 ربيع الثانى تا 24 جمادى الاولى 1293\r\nچون در ماه قبل نگاشته شد كه عاليجاه على قليخان و حاجى بابا خان كيخاى دره‌شولى با هم متفق و يكى شدند كه عاليجاه دارابخان ايل بيگى را جواب بگويند و چنانچه مطالبهء ماليات از آنها نمايد راه خصومت و جدال با آنها پيش گيرند ، در اين اوقات كه عاليجاه دارابخان ايل بيگى با ايلات قشقايى حركت از ييلاق كرده و بسوى قشلاق سرحدات مىرفتند ، در دور اردكان جمعيت و سوار على قليخان و حاجى بابا خان كيخا يك طرف و دارابخان با ايلات خود يك طرف تلاقى فريقين واقع مىشود ، راه موالفت را بر كنار و طريق مخالفت را استقرار ، عاليجاه على قليخان و حاجى بابا خان كيخا مستعد گرديده كه جمعيت كشيده رو به عاليجاه دارابخان بيايند و بنا به تحريك جناب مشير الملك بر خلاف عريضه‌اى به جناب اجل فرمانفرما نموده بودند كه عاليجاه داراب خان با جمعيت زياد مستعد شده است كه با ما بجنگد ، على هذا عاليجاه تهمتن خان پسر مرحوم سهراب خان كه برادرزادهء عاليجاه دارابخان ايل بيگى مىباشد بحمايت عموى خود داراب خان پيشدستى مينمايد با بيست نفر سوار مقابل جمعيت عاليجاه على قليخان و حاجى بابا خان كيخا مىشود ، باز ملاحظهء سمت عموزادگى على قليخان با پدر خود را منظور نموده اسب زير پاى على قليخان را به گلوله مىزند و از آنطرف هم تير گلوله خالى مينمايند ، يك اسب از سوارهاى تهمتن خان را ميزنند و طرفين تفرقه ميشوند . يك نفر ياور با دويست سوار شاهسون كه محصل در گرفتن ماليات ديوانى از عاليجاه دارابخان ايل بيگى بودند و همراه معزى اليه بوده‌اند مراتب را به جناب اجل فرمانفرما عريضه نموده بودند ، جناب اجل فرمانفرما دفعتا بتحريك مشير الملك عاليجاه حسين قليخان سرتيپ سوارهء شاهسون را با سوارهاى خود مأمور مينمايند كه برود اگر چنانچه پيشرفت نمايند عاليجاه دارابخان ايلبيگى را بگيرد و اگر نتواند باقى مالياتى ديوان را از او بگيرد و طرفين را هم ممانعت از جنگ نمايد . بعد از ورود عاليجاه حسين قليخان سرتيپ به اردكان اول عاليجاه دارابخان را به منزل خود ميطلبد ، مشار اليه نميرود ، بعد از آن قرار ميگذارند هريك منفردا با يك پيشخدمت در خارج اردوى خود همديگر را ملاقات مينمايند . عاليجاه دارابخان رسمانه به عاليجاه حسين قليخان ميگويد كه خدمت جناب اجل فرمانفرما عريضه عرض نماييد \" از وقتى كه ايلات قشقايى با من شده است چه خلافى و خيانتى از من بظهور رسيده است ، غير از اينكه كمال نظم و امنيت را در ايلات داده‌ام و نهايت خدمتگزارى را به ديوان كرده‌ام ، بقسمى كه يك نفر شاكى از ايلات قشقايى تا حال به ديوان نشده است ، و اگر مبلغى باقى مالياتى دارم جزو ايلات ابوابجمعى حاجى بابا خان كيخا مىباشد ، آنها هم كه به تحريك مشير الملك نه تمكين ميكنند و نه ماليات ميدهند ، يا باقى ماليات را خود شما از عاليجاه على قليخان و حاجى بابا خان كيخا بگيريد يا اينكه طايفه را از ايشان بگيريد و به من بسپاريد تا ماليات بگيرم و بدهم ، نمىدانم راه عداوت باطنى\r\n\r\n","description":"","footnote":"","page_name":" 58 ","page_number":104},
  {"content":"\r\n\r\nمشير الملك با من از چه بابت است كه هر روزه اسبابى براى من فراهم مىآورد و مىخواهد مرا مقصر ديوان قلم بدهد \" . و از قرار مسموع سه چهار دستخط مشير الملك كه به عاليجاه على قلى خان و حاجى بابا خان كيخا نوشته بوده است و آنها را تحريك نموده بوده است كه به عاليجاه داراب خان ايل بيگى جنگ نماييد به دست آورده بوده ، همه را نشان به حسين قليخان سرتيپ داده بوده است ، و نيز يك راس كرهء بسيار خوب هم بتوسط حسين قليخان به جهت پيشكش جناب اجل فرمانفرما مىفرستد . عاليجاه حسين قليخان مطلب را به جناب اجل فرمانفرما عريضه ( كرده ) و كرهء پيشكش را هم ميفرستد . بعد از رسيدن كره جناب مشير الملك باطنا ميل نداشته كه جناب اجل فرمانفرما پيشكش عاليجاه دارابخان را قبول فرمايند و منع از قبول كردن كره هم نموده بودند ، ولى جناب اجل فرمانفرما كره را مىپسندند ، مايل ميشوند و قبول مينمايند ، و جواب عريضهء حسين قليخان را مرقوم ميدارند كه \" اگر خود عاليجاه دارابخان ميل دارد ديدنى به حكومت بنمايد و الا باقى ماليات را از او گرفته باشيد \" .\r\nديگر آنكه بعد از دو روز ورود نواب مهدى قلى ميرزا از بيرونها به شيراز حكم تلگرافى از جانب اعليحضرت پادشاهى به جناب اجل فرمانفرما شده كه نواب معزى اليه را حبس نموده و تنخواهى كه در اين مدت در بيرونها از مردم بغارت برده است حكما از او بگيريد . جناب اجل فرمانفرما حسب الامر نواب مهدى قلى ميرزا را در منزل فراشخانهء حكومتى حبس فرموده دفعى و فورى مال و جميع و تنخواه نواب مهدى قلى ميرزا را ضبط و تصرف نموده ، يك نفر كارگزار نواب مهدى قلى ميرزا كه برادر زن مشار اليه مىباشد دست او را الچك نموده كه تنخواهى كه موجود ( است ) يا به اطراف فرستاده شده است ابراز بدهد . مشار اليه منكر مىشود كه هيچ مستحضر نيست . جعبهء نوشته‌جاتى او را باز مىكنند ، از قرار ثبت در مستندات چيزى كه بظهور ميرسد قريب پنج هزار گوسفند روانه در يزد نموده بوده است و پنج هزار گوسفند روانه به كرمان نموده بوده است كه به مصرف فروش برسد و تمسك هفتصد تومان نقد هم در جعبه بوده است .\r\nهمه را ميسپارند و تصرف ميكنند . و روزى هم كه وارد شهر شده بود سه هزار و پانصد گوسفند هم به جهت پيشكش جناب اجل فرمانفرما معين و هزار و پانصد راس به جهت جناب مشير الملك تعيين نموده و در بيرونها سپرده بوده ، كه جناب اجل فرمانفرما به نصر الله خان بهارلو مرقوم داشته كه سه هزار و پانصد گوسفند نواب مهدى قلى ميرزا پيشكش به اين جانب نموده است بالفعل در بيرونها او را تصرف نماييد تا ما بقى تنخواه شما بدست بيايد . و سبب اين بوده است كه حضرات جهرمى بعد از آن‌كه مال آنها بغارت رفته بود جمهورا عريضه‌اى به اعليحضرت پادشاهى عرض كرده بودند و فرستاده بودند دار الخلافهء طهران نزد شخص جهرمى . بعد از رسيدن عريضه آن شخص جهرمى عريضه را ميبرد خدمت جناب حاجى ملا على كندى مجتهد .\r\nحاجى ملا على هم عريضه را به عين ميفرستد به حضور اعليحضرت پادشاهى ، در وقتى كه اعليحضرت پادشاهى سر ناهار حاضر بودند عريضه را ميگيرند و ميخوانند ، كمال خشم و غضب از براى ايشان پيدا مىشود ، ناهار نمىخورند ، فورا جعفر قليخان نام سرهنگ را ميطلبند و معجلا مأمور مينمايند كه \" به زودى به شيراز ميروى و نواب مهدى قلى ميرزا را در زنجير خود نگاه\r\n\r\n","description":"","footnote":"","page_name":" 59 ","page_number":105},
  {"content":"\r\n\r\nميدارى و در كمال اذيت و آزار آنچه تنخواه از حضرات جهرمى بغارت برده است آنها را در خانهء شيخ الاسلام شيراز حاضر ميكنى ، از قراريكه حضرات جهرمى در حضور شيخ الاسلام اثبات بر دعوى خود نمودند تمام تنخواه را از نواب مهدى قلى ميرزا حتما و حكما ميگيرى و به صاحبانش مسترد مىكنى ، بعد از گذراندن امر نواب مهدى قلى ميرزا را مغلولا به طهران مىآورى تا در طهران مواخذهء كامل از او بشود \" . و لهذا بعد از چند روزى كه نواب مهدى قلى ميرزا در حبس جناب اجل فرمانفرما بوده ، جعفر قليخان نام سرهنگ بتعجيل وارد شيراز شده و زنجير به گردن نواب مهدى قلى ميرزا گذارده و بناى صدمه و اذيت و آزار را به او گذاشته و عرصه را در هر حال به او تنگ نموده و قريب سى چهل نفر جهرمى كه در شيراز حاضر بودند آنها را در منزل شيخ الاسلام حاضر نموده ، چونكه اين سى چهل نفر در حضور شيخ الاسلام اثبات قلمداد كرده‌اند نه هزار تومان مشخص و معين شده است كه قسم بخورند و جعفر قليخان سرهنگ از نواب مهدى قلى ميرزا بگيرد و به ايشان رد نمايد . غير از اشخاص جهرمى ديگر كه تفرقه در بلاد ديگر شده‌اند و چهل پنجاه نفر هم بعد از عريضه نمودن به دار الخلافهء طهران رفته‌اند . و بالفعل جعفر قليخان سرهنگ از اين قرار در كمال سختى و تشدد از نواب مهدى قلى ميرزا تنخواه مينمايند ، تا به چه قسم انجام بگيرد .\r\nديگر آنكه بعد از آنى كه نواب احتشام الدوله را از حكومت كهكيلويه معزول و عاليجاه نصير الملك را منصوب كردند ، از قرار اخبار نصف از خلق كهكيلويه رفته بودند در بندر ابو شهر و بتلگراف به اعليحضرت پادشاهى عرض كرده بودند كه ما حكومتى غير از نواب احتشام الدوله را نمىخواهيم ، هركس ديگر بر ما حاكم بشود نخواهيم در بهبهان توقف نماييم تفرقه ميشويم . و نصف ديگر از خلق بهبهان باتفاق خود نواب احتشام الدوله از بهبهان بيرون رفته كه همراه نواب معزى اليه به طهران بروند . و در دو منزل خارج از بهبهان نواب احتشام الدوله عريضه‌اى به اعليحضرت پادشاهى عرض كرده كه \" نصف از خلق بهبهان متفق شده هراه به طهران ميخواهند بيايند ، اگر با حضرات وارد به طهران بشوم يحتمل كه مورد مواخذهء اعليحضرت پادشاهى باشم ، تكليف خود را نمىدانم \" . بنابراين اعليحضرت پادشاهى كوهكيلويه را واگذار به نواب احتشام الدوله فرمودند .\r\nديگر آنكه حكومت قصبهء جهرم را جناب اجل فرمانفرما به ميرزا اسد الله خان نام كه از اجزاى حكومتى خود مىباشد واگذار نمودند . ديگر آنكه ايلات عرب را هم جناب اجل فرمانفرما به عاليجاه رضا قليخان عرب دادند .\r\nديگر آنكه روزى چند نفر از فراشان جناب اجل فرمانفرما با آدمهاى حاجى ميرزا آقا خان وكيل الملك بر سر چند بار هيزم گفتگو ميكنند ، آدمهاى حاجى ميرزا آقا خان اسم معزولى جناب اجل فرمانفرما را بر زبان جارى مىكند . بدين جهت جناب اجل فرمانفرما حاجى ميرزا آقا خان را گرفته زمانى در حبس خود نگاه داشته و مبلغ سيصد تومان هم ترجمان از مشار اليه گرفته ، بعد از آن جناب اجل فرمانفرما يك ثوب جبهء ترمه كشميرى برسم خلعت به حاجى ميرزا آقا خان التفات فرمودند و رها نمودند .\r\n\r\n","description":"","footnote":"","page_name":" 60 ","page_number":106},
  {"content":"\r\n\r\nديگر آنكه چهار وقر قماش از مال عاليجاهان ارشام و تكران مالكم از بندر ابو شهر حمل شيراز شده بوده ، در سامان كمارج سارقين سرقت كرده بودند .\r\nديگر آنكه محمد صادق خان نام از شخص يهودى طلبى داشته ، شخص يهود را به خانهء خود برده كه طلب را از او وصول نمايند ، آنقدر اذيت به شخص يهودى كرده بودند كه فوت شده است .\r\nديگر آنكه در ده دستجه كه دهى از بلوك فسا مىباشد دو نفر از راه عداوت يك نفر ديگر را مقتول ميسازند ، پس از اين حركت آن دو نفر ميروند دور قلعهء طبر سكنى ميگيرند .\r\n\r\nاز 25 جمادى الاولى تا 20 جمادى الثانيه 1293\r\nاز اغتشاش عامه در فارس حال در خود شيراز و حول‌وحوش شيراز هم مغشوش شده است ، چنانچه روزى در شهر شيراز پسر فريدون خان توللى سواره به حالت مست از درب خانهء حاجى شيخ يحيى امام جمعه عبور نموده بد حرفى به آدمهاى امام جمعه نموده است ، فيما بين او با آدمهاى امام جمعه سخن از حرف درشت به حوالهء مشت رسيده ، خواسته‌اند كه او را از اسب بكشند ، پسر فريدون خان چند قدمى سواره تاخت نموده كه گريخته باشد ، با اسب به زمين خورده . آدمهاى امام جمعه او را گرفته برده‌اند در شاه‌چراغ در حجره حبس نمودند . كسان او مخبر شده قريب ده پانزده نفر با يراق در شاه‌چراغ ريخته يك دفعه دو تير پيشتاب خالى نمودند ، پسر فريدون خان را به زور از حبس بيرون آورده و قدرى هم دست‌اندازى به دكانهاى كسبه نموده به منزل خود بردند ، اسب‌سوارى او را هم امام جمعه به اصطبل جناب فرمانفرما فرستادند .\r\nديگر آنكه شبى كربلايى حسين نام آدم عاليجاه داكر صاحب رئيس تلگراف‌خانهء شيراز از باغ شيخ الاسلام كه منزل معزى اليه و يك ميدانى خارج شيراز مىباشد ، يك ساعت از شب گذشته به شهر مىآمده ، چند سوار به او رسيده‌اند او را برهنه كرده‌اند .\r\nديگر آنكه از قرار اخبار جمعى از سوار و تفنگچى پنجعلى ابو الويردى آمده‌اند در اطراف نوبندگان كه دهى از بلوك فسا مىباشد ، هفتاد و دو نفر عوامل كه در صحراى خويش بوده است كوچانيده برده‌اند . اهل نوبندگان مطلع مىشوند ، سوار و تفنگچى از نوبندگان بيرون مىرود ، تعاقب سارقين نموده غلبه كرده‌اند ، يك نفر از سارقين را مقتول ساخته هفتاد و دو فرد عوامل را برمىگردانند . و بعد از چند روز ديگر مجددا خود پنجعلى با جمعيتى سوار و تفنگچى مىآيد دور نوبندگان ، جنگ سختى با اهل نوبندگان نموده ، شش نفر از اهل نوبندگان كشته مىشود و يك نفر زخمى ، هفتصد و چهل راس گوسفند و هشتاد راس الاغ و پنجاه راس عوامل كار و دو راس قاطر با بعضى اسباب ديگر بچپاول برده‌اند .\r\nديگر آنكه قافلهء سنگينى از كرمان به شيراز مىآمده ، در راه در تنگ‌بلاغى سارقين بر آن قافله ريخته‌اند ، آنچه تنخواه همراه قافله بوده است بسرقت برده بودند .\r\nديگر آنكه از قرار مسموع جمعى سوار قشقايى از عملهء حاجى بابا خان كيخا گلهء گوسفندى از بلوك سروستان غارت نموده ، آمده از حول‌وحوش شيراز عبور نموده به طرف سرحد بروند ،\r\n\r\n","description":"","footnote":"","page_name":" 61 ","page_number":107},
  {"content":"\r\n\r\nاخبار به جناب فرمانفرما داده‌اند . حسب الحكم جناب معظم اليه جمعى سوار از شيراز به تعاقب سواران قشقايى مىروند كه گوسفندان را از آنها بگيرند . پس از تلاقى فريفتن سوار قشقايى برميگردد چند تير تفنگ به روى سوار ديوانى خالى مىكند ، چون سوار ديوانى پيشرفت و چارهء سوار قشقايى را ننموده رجعت به شيراز ميكنند . سوار قشقايى گوسفندها را برده‌اند .\r\nديگر آنكه شخص شاطرى در شيراز مست بوده ، سرباز آردال مشير الملك خواسته او را بگيرد به حضور مشير الملك ببرد ، آن شخص شاطر با قمه مىزند ، در پيشانى سرباز ، او را زخمى نموده و خود گريخته است .\r\nديگر آنكه در عصر روز پنجشنبه بيست و نهم جمادى الاول از طهران جناب فرمانفرما و مشير الملك را پاى سيم تلگراف طلبيده و حساب باقى سنهء ماضيه را از آنها خواسته‌اند كه تعيين نمايند چه مبلغى در چه محل باقى مىباشد . پس از پرداخت مبلغ بيست و پنج هزار تومان باقى سنهء ماضيه مشخص كرده‌اند كه از جمله پانزده هزار تومان در محل معين باقى مىباشد ، چهل هزار تومان بلامحل است . بعد از تعيين باقى سنهء ماضيه ، عصر روز جمعه غرهء جمادى الثانيه از طهران بتلگراف اخبار داده‌اند كه \" جناب فرمانفرما از حكومت شيراز معزول و جناب مستطاب اشرف امجد و الا فرهاد ميرزا به حكومت شيراز منصوب مىباشد ، جناب فرمانفرما تدارك خود را ببينند . محض اخبار عزيمت نواب مستطاب اشرف و الا فرهاد ميرزا از طهران جناب فرمانفرما هم از شيراز حركت نموده به طهران آمده باشند \" . و بالفعل جناب فرمانفرما چند روز است كه نقل مكان نمودند در باغ نو خارج از شيراز كه بمحض اخبار از طهران راهى شده باشند .\r\nديگر آنكه بعد از آنى كه نواب مستطاب اشرف و الا فرهاد ميرزا حاكم شيراز بتلگراف اخبار نموده‌اند كه نواب اويس ميرزا احتشام الدوله حكمران كوهكيلويه نايب الحكومهء شيراز ميباشند ، محض اين اخبار سوار از شيراز به تعاقب نواب معظم اليه رفته حسب الحكم نواب مستطاب احتشام الدوله از بهبهان حركت نموده منزل به منزل رو به شيراز آمده‌اند ، در منزل تل خسرو عاليجاه داراب خان استقبال نموده است ، نواب مستطاب احتشام الدوله كمال التفات را در حق دارابخان مبذول داشته و دارابخان هم بعضى تعهدات خدمت ايشان نموده است ، و ايلات را كماكان به عاليجاه داراب خان سپرده‌اند . و در منزل ديگر حاجى بابا خان كيخا استقبال نموده است ، هنگام ( رسيدن ) بحضور نواب مستطاب احتشام الدوله مشار اليه را گرفته‌اند همراه خود به شيراز آورده ، و در روز جمعه پانزدهم ماه جمادى الثانيه وارد به شيراز شدند و حاجى بابا خان كيخا را در انبار ديوانى حبس فرمودند تا بعد چه شود .\r\nديگر آنكه قافلهء سنگينى كه يكصد و پنجاه وقر قماش حمل داشته‌اند و به جهرم مىرفته‌اند در چهار فرسنگى شيراز قافله را زده‌اند ، تمام تنخواه را برده‌اند .\r\nديگر آنكه حسين قليخان سعد الملك كه از اجزاى حكومتى جناب فرمانفرما بوده در روز شنبه شانزدهم جمادى الثانيه به حكم جناب فرمانفرما چند نفر فراش با دو نفر خواجه درب خانهء او رفته‌اند و خواجه‌ها او را از خانه بيرون آورده فراشان او را گرفته‌اند ، پاى برهنه به حالت افتضاح با\r\n\r\n","description":"","footnote":"","page_name":" 62 ","page_number":108},
  {"content":"\r\n\r\nتوسرى كشان‌كشان او را از شهر به باغ نو به حضور جناب فرمانفرما برده‌اند . بعد از رسيدن بحضور فرمانفرما كمال تغير و سياست را به او نموده‌اند . از قراريكه مسموع مىشود مبلغ ده پانزده هزار تومان باقى بوشهر و يزد و اصفهان را جناب فرمانفرما از او ميخواهند ، و بالفعل او را حبس كرده‌اند تا بعد چه شود .\r\nديگر آنكه احمد شاه خان حاكم بندر عباس در عشر ثانى ماه جمادى الثانيه در بندر عباس فوت شده است .\r\n\r\nاز 21 جمادى الثانيه تا 2 شعبان 1293\r\nبعد از ورود نواب مستطاب و الا احتشام الدوله نايب الحكومه به شيراز محصل مخصوص تعاقب عاليجاه محمد تقى خان ضابط داراب فرستاده‌اند كه به شيراز آورده به حساب سنهء ماضيهء مشار اليه رسيدگى شود . روزانه هنگام غروب آفتاب محمد تقى خان وارد شيراز شده به حضور نواب مستطاب و الا احتشام الدوله شرفياب گرديده ، بعد از آن مشير الملك او را به منزل خود طلبيده ، از قرار مسموع مشار اليه را تحريك نموده كه فرارا از شيراز برود . پس از خارج آمدن از منزل مشير الملك همان شب و همان دم سوار شده خفاء از شيراز فرار نموده كه به طهران برود .\r\nعلى الصباح نواب مستطاب و الا احتشام الدوله از رفتن مشار اليه مطلع مىشود ، چهار پنج تفنگدار با تفنگدارباشى خود را مأمور نموده كه تعاقب عاليجاه محمد تقى خان رفته باشند ، و قدغن فرموده‌اند كه تا هر منزل به مشار اليه برسند حتى در طهران محمد تقى خان را رجعت به شيراز بدهند . تفنگداران حسب الحكم رفتند و در پنج شش منزلى خارج از شيراز به مشار اليه رسيده وى را گرفته برگردانيده‌اند . بعد از ورود او نواب مستطاب و الا احتشام الدوله محض اين حركت محمد تقى خان را حبس فرمودند ، دو سه روزى در محبس بوده اخبار تلگرافى از نواب مستطاب و الا معتمد الدوله حكومت فارس شده كه او را از حبس رها نمايند . مشار اليه را رها نموده و حساب سنهء ماضيهء او را مشخص نمودند ، دو هزار تومان باقى ماليات پارساله دارد ، تا چه در حق او بشود .\r\nديگر آنكه نواب مستطاب و الا احتشام الدوله از جمله حكمى كه در شهر شيراز فرموده‌اند اين است كه هركس را در كوچه و بازار و بيرونها مست و شراب خورده ببينند گرفته بحضور نواب معظم اليه ببرند ، و چنانچه تا حال چندين مرتبه قريب هفت هشت نفر را حسب الحكم بحضور برده‌اند ، اول هريك را چوب بسيارى زده‌اند ثانى دهنهاى آنها را دوخته‌اند ثالث مهار كرده در كوچه و بازار گردانيده‌اند كه عبرت للناس باشد ، با وجوده هر از يك روز دو روز يك نفر را مىگيرند به حضور مىبرند به همين نسق رفتار مىشود .\r\nديگر آنكه بلوك آبادهء طشت را نواب مستطاب و الا احتشام الدوله به عاليجاه محمد حسن خان سرهنگ سوار قشقايى واگذار كردند و معزى اليه در تدارك است كه روانه به محل ضابطى خود شود . ديگر آنكه بلوك بوانات و قنقرى را هم به ميرزا سيد باقر نام دادند ، مشار اليه روانه به محل ضابطى خود شده است .\r\n\r\n","description":"","footnote":"","page_name":" 63 ","page_number":109},
  {"content":"\r\n\r\nديگر آنكه شهر شيراز و بلوكات و دهات اطراف شيراز و عموم راههاى فارس از روزى كه نواب مستطاب و الا احتشام الدوله وارد به شيراز شده‌اند قدرى امنيت و نظم بهم رسيده است و كمتر اغتشاش و دزدى مىشود ، بلكه به كلى موقوف داشته‌اند .\r\nديگر آنكه شخص ملا اسماعيل نام سروستانى طلبه در مدرسهء خان ، شغل او اين بوده كه صيغه به مردم ميداده است ، در اين اوقات روزى دو صيغه در حجرهء او بوده‌اند ، نايب فراشخانهء نواب مستطاب و الا احتشام الدوله در مدرسه ميرود دو صيغه را در منزل او ميبيند ، ميفرستد چند فراش مىآيند ملا اسماعيل را با آن دو زن ميگيرند مىبرند . در راه يكى از آن دو زن معادل ده تومان تعارف ميدهد به نايب فراشخانه و خود را مستخلص مينمايد . ملا اسماعيل يك زن ديگر را به حضور برده ، نواب معظم اليه اولا ملا اسماعيل را چوب زياد مىزند بعد از آن حكم ميفرمايند كه ملا اسماعيل را مهار بكنند در كوچه و بازار بگردانند ، توسطى از او مينمايند . از مهار كردن ميگذرند و ليكن عمامه شال او را به گردن او مىاندازند در كوچه و بازار ميگردانند ، و آن ضعيفه را هم گليم پيچ ميكنند و بسيارى او را ميزنند و رها ميكنند .\r\nديگر آنكه تيره‌اى از ايل عرب كه ساكن در ده‌بيد هستند و هميشه در آنجا مشغول به رعيتى خود بوده‌اند از قرار مسموع جمعى سوار ريخته ، قريب پانصد راس گوسفند و الاغ و گاو از آنها بغارت برده‌اند . چنانچه مذكور است سوارها قشقايى بوده‌اند .\r\nديگر آنكه دو نفر از دهات دور شيراز با هم نزاع كرده بودند يكى از آن دو با چوب يك نفر ديگر را كشته بوده ، كسان مقتول عارض به نواب و الا احتشام الدوله شده‌اند . قاتل را گرفته در ميدان توپخانه سر بريدند .\r\nديگر آنكه دو نفر از اهل دهى مسمى به برده كه دو فرسنگى خارج از شيراز مىباشد مىرفته‌اند به دهات ديگر كه خربزه بخرند بياورند بفروشند ، در بين راه دو سه نفر سوار بر آن دو نفر ريخته ، يك نفر از آن گريخته ، يك نفر ديگر را مقتول ساخته‌اند ، پولى همراه داشته سوارها برده بودند . از قراريكه ميگويند سوارها يكى برادر ميرزا چراغ على بهارلو و همراهان او بوده‌اند .\r\nديگر آنكه روزى در شهر شيراز آدمى از مشير الملك در كوچه مست بوده ، قراول سرباز خواسته او را بگيرد به حضور نواب مستطاب و الا احتشام الدوله ببرد . آدم مشير الملك سرباز را زخم مىزند ميگريزد . مراتب به عرض نواب و الا احتشام الدوله ميرسد ، آدم مشير الملك را گرفته نزد خود مشير الملك فرستاده ، مشير الملك هم آدم خود را چوب زيادى زده است و نگاه داشته است .\r\nديگر آنكه در ظهر روز دوشنبه اول ماه شعبان نواب مستطاب اشرف و الا معتمد الدوله حكومت فارس وارد شيراز شده‌اند . على الرسم از كسبه و اعيان و اشراف در خارج شهر شيراز استقبال نموده‌اند و چند شليك توپ در خارج شيراز نموده ، و هنگام ورود به باغ عمارات ديوانى هم چند شليك توپ نمودند .\r\nديگر آنكه در راه كه نواب مستطاب اشرف و الا معتمد الدوله حكومت فارس مىآمدند ، بلوك بوانات را از ميرزا سيد باقر گرفته و ضابطى بلوك را به عاليجاه حاجى نصر الله خان قشقايى واگذار\r\n\r\n","description":"","footnote":"","page_name":" 64 ","page_number":110},
  {"content":"\r\n\r\nنمودند ، و عباس قليخان بواناتى هم كه به حضور نواب معظم اليه شرفياب شده بواسطهء شكايت نمودن خلق بوانات از مشار اليه نواب مستطاب و الا معتمد الدوله حكم نموده چند تو سرى به عباس قليخان زده‌اند ، او را گرفته همراه خود به شيراز آورده‌اند .\r\n\r\n","description":"","footnote":"","page_name":" 65 ","page_number":111},
  {"content":"\r\n . \r\n","description":"","footnote":"","page_name":" 66 ","page_number":112},
  {"content":"\r\n\r\n\r\nسال 1294 وقايع اتفاقيه دار العلم شيراز\r\n\r\nاز 28 صفر تا 2 ربيع الثانى 1294\r\nاز قرار مسموع نواب و الا در وقت فرستادن خزانه به دار الخلافهء طهران حكم فرموده بودند هر منزل تفنگچى بدهند كه همراه خزانه بروند و حضرات سورمقى از جهت ندادن تفنگچى فرارى شده بودند . شانزده نفر از حضرات سورمقى را گرفته بودند و در سيزدهم ماه صفر به حضور نواب و الا آورده بودند . آنها را حكم فرموده چوب زيادى زدند و گوشهاى آنها را سوراخ كرده در بازار گردانيدند .\r\nديگر آنكه از قرار مذكور در هيجدهم ماه صفر شخص جهرمى كاغذى ساختگى ساخته بود و به حضور نواب و الا آورده بود . معلوم شده كه كاغذ ساختگى است . حكم فرموده او را چوب زيادى زدند و گوشش را سوراخ كردند .\r\nديگر آنكه در روز هفتم ماه ربيع الاول پنج نفر از طايفهء عرب كه سرهء آنها اويس نام داشت و از دزدهاى معروف بوده به حضور نواب و الا آورده بودند . حكم فرمودند چهار نفر را دست بريدند و خود اويس را سر بريدند .\r\nديگر آنكه لطفعلى نام پسر فضلعلى بهارلو با يازده نفر از تابعين آنها ، كه قوام الملك بعد از كشتن فضلعلى با سرباز و سوار به شيراز به حضور نواب و الا حاجى معتمد الدوله فرستاده بودند و نواب معظم اليه آنها را در انبار حبس كرده بودند ، در شب چهارشنبه عيد نوروز چهار ساعت از شب گذشته نواب و الا حاجى معتمد لدوله حكم فرمودند ده نفر از آنها را برده در خارج دروازهء قصابخانه تا صبح گچ گرفته‌اند ، و پسر فضلعلى را با يك نفر ديگر بخشيدند . و همچنين در همانشب سر فضلعلى و چهار سر ديگر ، كه چهل پنجاه روز بوده كه در فوق حصار نارنج قلعه آويخته بودند كه عبرت باشد ، حسب الحكم نواب و الا به خاك سپردند .\r\nديگر آنكه احمد خان لشنى كه يكى از قطاع الطريق بود در چهاردهم ربيع الاول او را در هرابرجان گرفته بودند و اخبار به نواب و الا حاجى معتمد الدوله داده بودند ، نواب و الا هم حكم فرمودند محمد حسين خان سرهنگ كه ضابط طايفهء لشنى است سوار فرستاده او را به شيراز بياورند .\r\nديگر آنكه ميرزا فضل الله نام كه قبل از اينها منشى ايلخانى بود كدخداى ده خود را به جهت ادعاى حاصل ده خود در خانه‌اش حبس مينمايد . مراتب را خويشان آن كدخدا به حضور نواب حاجى معتمد الدوله مىرسانند . نواب و الا ميفرستند شخص محبوس را از خانهء ميرزا فضل الله\r\n\r\n","description":"","footnote":"","page_name":" 67 ","page_number":113},
  {"content":"\r\n\r\nمىآورند و ميرزا فضل الله را هم مىگيرند چوب ميزنند . بعضى واسطهء او ميشوند و از حبس معاف مىشود .\r\nديگر آنكه حسب الامر دولت عليهء ايران نواب و الا حاجى معتمد الدوله به سركارى ميرزا باقر ضابط مرودشت عمله مأمور داشته‌اند سطح خرابهء تخت جمشيد را حفر مىنمايند كه اسباب پارينه بدست بياورند . نواب و الا هم خودشان عازم تخت جمشيد هستند كه چند روزى در آنجا توقف نمايند .\r\nديگر آنكه مسيو كوچلنكى شارژدفر دولت استريا به عزم سياحت به همراهى اسميت صاحب بچاپارى از اصفهان به شيراز آمدند . يك دفعه نواب و الا را ملاقات نمودند و روز بيست و چهارم ربيع الاول بعزم سياحت روانهء بوشهر گرديدند .\r\nديگر آنكه يك دو نفر از الواط شيراز روز در محلهء يهودان مست شده به زور در خانهء يهودىها براى اخذ شراب ميرفته‌اند ، يهودان ممانعت مىنمايند ، آنها بدين جهت يكى از يهودان را زخم به دست او ميزنند . جماعت يهود مراتب را به حضور نواب و الا عرض مينمايند . حكم به گرفتن آن دو نفر الواط مينمايند كه تنبيه نمايند . شب بعد همان دو نفر الواط مىآيند در محلهء يهودها و ميروند به خانهء يكى از يهوديها و به تقصير اينكه چرا شكايت از آنها به حكومت كرده‌اند زخمى به گلوى صاحبخانه كه پيرمردى بوده مىزنند و نيز بناى هرزگى در ميان جماعت يهود ميگذارند .\r\nيهودان هم اجماعا بناى فرياد و غوغا ميگذارند . چون اين هنگامه به سمع نواب و الا ميرسد فراش‌باشى خود را با چند فراش ميفرستد در محلهء يهودان كه تحقيق اين غوغا بشود . چون فراش‌باشى ميرود و مستحضر از قضيه مىشود ، آن شب يهودان را ساكت مينمايند ، كه على الصباح رسيدگى شود . فرداى آن شب نواب و الا حكم به گرفتن جماعت يهود مينمايند ، به تقصير اينكه چرا شبانه فرياد زده‌اند . قليل آنها را با پنجاه نفر يهودان درب عمارت حكومتى چوب زدند ، يك صد و پنجاه تومان هم جريمه از آنها گرفتند . آن شخص يهود زخم خورده هم بفاصلهء پانزده ساعت فوت شده . قاتل هم پنهان گشت . كسان مقتول هم از ترس ديگر اظهارى به حكومت نكرده‌اند .\r\nديگر آنكه نواب و الا چند روزى براى سركشى حفر نمودن تخت جمشيد تشريف فرماى آن محل شدند .\r\nديگر آنكه از قرار اخبار احمد خان لشنى را كه در هرابرجان گرفته بودند ، قبل از آن‌كه سوارهاى محمد حسن خان ضابط لشنى برسند به هرازجان ، احمد خان نام رشوه‌اى به كدخداى آن ده ميدهد و فرار مينمايد . چنانچه مسموع است نواب اشرف و الا دويست تومان جريمه از كدخداى آن ده ميخواهند و محصل به سر صاحب ده گذارده‌اند كه اخذ اين جريمه بشود .\r\nديگر آنكه طايفهء دره‌شولى از ايلات قشقايى از دارابخان ايلبيگى فرار نموده كه بروند در ايلات بختيارى . داراب خان مخبر شده آدمى فرستاده نزد خان بابا خان دشمن زيارى ممسنى كه ممانعت از رفتن آنها بكند . هنگام عبور طايفهء دره‌شولى از ممسنى خان بابا خان دشمن زيارى جلوگيرى طايفهء مذكور مينمايد . فيما بين طرفين به نزاع انجاميده ، جنگ مينمايند . هشت نفر از\r\n\r\n","description":"","footnote":"","page_name":" 68 ","page_number":114},
  {"content":"\r\n\r\nطايفهء خان بابا خان دشمن زيارى ممسنى زخمدار و كشته ميشوند و پنج نفر از طايفهء دره‌شولى زخمى و كشته ميشوند ، از جمله مهدى كيخا برادر حاجى بابا كيخا در طايفهء دره‌شولى كشته شده است . بعد از جنگ نمودن طايفهء دره‌شولى ميروند در ايلات بختيارى .\r\n\r\nاز 3 ربيع الثانى تا غرهء جمادى الاولى 1294\r\nچند نفر از قطاع الطريق كه از قرار مسموع يك نفر از آنها قاتل يك نفر توپچى بوده كه به سمت بهبهان ميرفته‌اند شريف خان ممسنى گرفته و به حضور نواب و الا فرستاده بود . شخص قاتل را حكم به قتل و يك نفر ديگر از آنها را حكم به قطع دست نمودند .\r\nديگر آنكه چون دارابخان ايلبيگى از قرار مسموع چهارده هزار تومان از بابت ماليات سال گذشته به ديوان بدهى دارد ، نواب و الا حسين قليخان ميرپنجه را با دويست نفر سوار قورت بيگلو مأمور فرمودند كه اين باقى را از دارابخان وصول كند . و از قراريكه اخبار رسيده حسين قليخان در گوديان نه فرسنگى شيراز دارابخان را ملاقات كرده و قرارى در ايصال باقى مشار اليه گذارده است .\r\nديگر آنكه برادر پنجعلى قطاع الطريق را كه داراب خان گرفته بوده حسين قليخان مير پنجه از مشار اليه گرفته است و زنجير نموده كه به شيراز بياورد .\r\nديگر آنكه يك صد و پنجاه تومانى كه از جماعت يهود در غيبت نواب و الا بتوسط اميرزاده و حاجى ميرزا صادق خان كارگزار كه ضابط جماعت يهود است به اسم جريمه گرفته شده بود ، نواب و الا يك صد تومان از آن را پس داده‌اند ، باقى را قدرى حاجى ميرزا صادق خان و سهمى فراشباشى و فراشهاى نواب و الا برداشته‌اند . جماعت يهود تشكى از حاجى ميرزا صادق خان خدمت سپهسالار اعظم نموده‌اند كه به آنها جبر مىشود و زيادتى از ماليات حسابى مينمايند .\r\nجناب معظم اليه هم فرموده‌اند به نواب و الا كه رسيدگى به عرض آنها شود .\r\nديگر آنكه نواب احتشام الدوله شيخ مذكور خان حاكم گاوبندى و محمد طاهر خان گله‌دارى را بواسطهء بىاعتنايى به حكومت و ندادن تعارفات زياد به حكومت گرفته و مغلولا به شيراز مىآورند .\r\nديگر آنكه در بيستم ربيع الثانى قوام الملك از داراب به شيراز آمدند و روز ورود نواب و الا حكم فرمودند تمام خوانين و بعضى از صاحب‌منصبان به استقبال بروند ، و نيز كسبهء شهر تماما استقبال نمودند . نواب و الا حضورا نهايت تمجيد در خدمات ايشان فرمودند . فوج افشار هم با قوام الملك وارد شد .\r\nديگر آنكه اردشير خان سرتيپ فوج افشار كه بواسطهء خلاف پارساله مشار اليه به حكم جناب سپهسالار شمشير او را نواب و الا گرفته بودند و خلع از منصب بود ، برحسب حكم جناب سپهسالار نواب و الا شمشير او را با همان منصب به وى مرحمت فرمودند ، و نيز كليچهء ترمه‌اى هم از خود خلعت دادند و حكمران به فوج ابوابجمعى خود گرديد .\r\n\r\n","description":"","footnote":"","page_name":" 69 ","page_number":115},
  {"content":"\r\n\r\nديگر آنكه فوج ملاير از طهران وارد شيراز شدند ، ولى اين فوج بىاسلحه و تفنگ هستند . از قراريكه ميگويند تفنگهاى اينها را گفته‌اند از عقب بفرستند .\r\nديگر آنكه بهرام نام بهارلو كه از جملهء اشرار اين طايفه است قوام الملك گرفته و مغلولا به شيراز آوردند و در حبس حكومتى مقيد گرديد .\r\nديگر آنكه امساله اصطهبانات را به حكومت به آقا بزرگ اصطهباناتى نواب و الا دادند . بوانات و قنقرى را به ميرزا سيد باقر واگذار فرمودند . ديگر آنكه ميرزا محمد تقى ضابط فسا را به واسطهء ظلمى كه به رعايا كرده بود و تشكى نمودند ، نواب و الا چوب زدند . از قرار مسموع سطح خرابه‌هاى تخت جمشيد را كه حفر نموده بودند بعضى مجسمهء سنگى نمايان شده است ، و نيز جاى عمارتى بزرگ هويدا گرديد و يك دهنهء اسب و يك لوح آهنى هم پيدا شده است ، ولى نقش روى آن لوح نمايان نيست . هنوز هم در كار حفر كردن ميباشند .\r\nديگر آنكه از قرار مسموع در نزديكى خانه خره چند نفر را دزدان برهنه كرده‌اند و از قرارى كه ميگويند بايد دزدان از ايل عرب باشند .\r\nديگر آنكه ميرزا محمد تقى فسايى را قوام الملك وساطت كرد و از محبس نواب و الا بردند به منزل خود كه قرارى ميانهء او و ادعادارهاى او بگذارند .\r\n\r\nاز غرهء جمادى الاولى تا 6 جمادى الثانى 1294\r\nچند نفر از سربازهاى فوج سراوندى زراعتهاى دور شهر را به زور مىچرانيدند ، صاحبان زراعت خدمت نواب اشرف و الا تشكى نمودند . نواب و الا فراش فرستادند سربازها را گرفته بياورند .\r\nسربازها چون زيادتر از فراشان بودند آنها را ميزنند و تمكين به حكم نمىكنند . نواب و الا مكررا فراش زياد ميفرستند . چند نفر از سربازان را با سرهنگ آن فوج حاضر مينمايند . سربازان را گوش بريدند و تازيانه زدند ، سرهنگ را شمشير از كمرش باز كردند و حضورا توسرى زدند و بعد مرخص كردند . هنگامى كه سرهنگ از عمارت حكومتى خارج ميشده فراشان طعنه و استعاره به وى ميزنند ، سرهنگ هم بلادرنگ خدمت نواب و الا ميرسد و عرض مىكند \" تنبيه نواب و الا نهايت افتخار است ما را ولى طعنهء فراشان سركارى را هيچ قوهء تحمل نداريم \" . نواب و الا حكم ميفرمايند هرچه فراش گير مىآيد در عمارت حكومتى ميگيرند و تازيانهء بسيارى هريك را ميزنند .\r\nديگر آنكه در نزديكى تنگ زنجران بيست نفر دزد قافله‌اى را سرقت مىنمايند ، اتفاقا نواب احتشام الدوله در آن حول‌وحوش بوده ، چون مراتب را ميشنوند سوار ميفرستند تعاقب آنها چون دزدان سوار ميبينند تنخواه مسروقه را گذارده فرار مينمايند . احتشام الدوله خدمت نواب اشرف و الا معتمد الدوله عرض ميكنند ، نواب و الا هم حكم ميفرمايند دزدان را تا هرجا هست تعاقب نمايند . احتشام الدوله هم تعاقب دزدان آدم ميفرستد تا قبر كازرين كه در آنجا سكنى دارند ، اسامى هريك را هم باطنا بدست آورده خدمت نواب اشرف و الا مىفرستد . نواب و الا هم حكم به قوام الملك فرمودند كه هر نحو هست آنها را بدست بياورند .\r\n\r\n","description":"","footnote":"","page_name":" 70 ","page_number":116},
  {"content":"\r\n\r\nديگر آنكه يك نفر از دزدهايى كه در راه خانه خوره زوار را زده بودند در مشهد مرغاب به جنگ آمده بود و نزد محمد حسين نام برادر نبى خان مشهدى حبس بوده ، از قراريكه ميگويند محمد حسين شبانه دزد را رها مىكند . سوارهايى كه نواب و الا فرستاده بودند آن دزد را بياورد به شهر وقتى كه ميرسند دزد رها شده بوده . نواب و الا خيلى از اين بابت متغير شدند ، نبى خان مشهدى را كه در شيراز بود احضار فرمودند چوب زيادى زدند او را و حبس نمودند ، مطالبهء هفتصد تومان باقى از او مينمايند . بعد از چند روزى او را سپردند به حاجى نصر الله خان كه ضابطى مشهد مرغاب را به وى واگذار كرده‌اند .\r\nديگر آنكه عموى پنجعلى ابو الويردى را حسين خان قورت بيگلو بتقويت داراب خان گرفته فرستاده بود به شيراز . بعد از سه روز او را با برادر پنجعلى نواب و الا حكم فرمودند سر بريدند و نيز ده نفر را كه مىگفتند دزدند دست بريدند ، نعش دو نفر كشته را يك روز در ميدان طويله به ستون آويخته بودند .\r\nديگر آنكه لار و سبعه را از نصير الملك گرفته و به قوام الملك واگذار نمودند ، و نيز جويم بيدشهر را هم به ايشان دادند . قوام الملك هم لار و سبعه و جويم بيدشهر را به آقا فتحعلى لارى واگذار نمودند و او را به حكم نواب و الا روانهء محل ضابطى خود نمودند .\r\nديگر آنكه چون دارابخان ايل بيگى بيست روزه مهلت خواسته بود كه باقى خود را بپردازد و به شيراز بيايد و به وعدهء خود عمل نكرد ، نواب و الا او را معزول از منصب نمودند و حاجى نصر الله خان سرتيپ را كه از همين سلسلهء قشقايى است ايل‌بيگى قشقايى فرمودند .\r\nدويست سرباز از فوج ملاير و يك صد و پنجاه سوار چكنى هم به جهت نظم آن طايفه به وى دادند كه همراه او باشند . حاجى نصر الله خان هم روز بيست و ششم قرار است از شيراز به محل ابوابجمعى خود حركت كند ، و نيز نواب و الا استشهادى تمام مينمايند كه داراب خان آدم شرير بدعملى است و ماليات ديوان را هم نميدهند كه به جهت اولياى دولت بفرستم .\r\nديگر آنكه جناب سپهسالار اعظم صورت تلگرافى كه مشير الملك از قصر شيرين خدمت ايشان كرده بوده و جواب خودشان به مشير الملك را نزد نواب و الا فرستاده بودند . تلگرافى كه مشير الملك نموده بوده بدين مضمون است كه \" بمرحمت حضرت اقدس شهريارى آرزوى او از شرف زيارات اماكنهء مشرفه به عمل آمده و انتها آرزوى ديگر اين است حضور اقدس شهريارى را زيارت نمايد \" . سپهسالار اعظم جواب داده بودند كه \" بهتر اين است برويد خدمت نواب معتمد الدوله ، اگر اجازه بدهند شرفياب حضور اقدس شهريارى بشويد و الا ماذون آمدن به طهران نيستند \" . در روز بيست و يكم شهر حال حسام السلطنه تلگراف كرده بودند به نواب و الا معتمد الدوله كه مشير الملك به قصر شيرين آمده است چه مىفرمائيد ؟ . نواب و الا بلادرنگ گويا تلگراف سختى خدمت جناب سپهسالار نموده بوده كه مضمون آن مفصلا معلوم نيست ولى كليه مفهوم است كه چنانچه مشير الملك را اجازهء طهران آمدن بدهند امورات حكومتى ايشان اخلال پيدا خواهد كرد و بهتر آن است نواب و الا را هم احضار نمايند . جواب سپهسالار از قرارى كه مشاهده شد اين بود كه مشير الملك اولا بىاذن\r\n\r\n","description":"","footnote":"","page_name":" 71 ","page_number":117},
  {"content":"\r\n\r\nاقدام به رفتن طهران نموده است و ثانيا مشير الملك هنوز سختى ايشان را در كارها نديده است . و نيز نوشته بودند كه بلادرنگ دو نفر صاحبمنصب فوج با فراش مأمور ميكنم كه بروند در هر نقطهء ايران به او برسند يا به عتبات ببرند يا به شيراز بياورند قبض رسيد وى را از نواب و الا بگيرند يا به مشهد مقدس ببرند و قبض رسيد او را از نواب و الا ركن الدوله حكمران خراسان بياورند . لهذا نواب و الا آسوده خاطر مشغول حكمرانى باشند .\r\nديگر آنكه روز بيستم شهر حال بعد از ظهر نواب و الا احتشام الدوله وارد شيراز شدند ، تمام بزرگان شيراز به استقبال رفتند . شيخ مذكور خان و محمد طاهر خان و محمد حسن خان و حيدر خان را مغلولا وارد نموده در حبس گذاردند .\r\nديگر آنكه يك نفر غلام تلگراف كه مأمور درست كردن سيم بوده در پوزه سرخ كه ميانهء مرغاب و قوام‌آباد است دزدان برهنه مينمايند و زخمى هم به يك نفر ديگر كه همراه او بوده مىزنند . هنوز اقدامى در دفع اين فقره نشده است .\r\nديگر آنكه از قرار مذكور يك قافلهء ديگر را ميانهء جهرم و فسا دزدان زده‌اند . ميگويند بايد پنجعلى ابو الويردى باشد .\r\nديگر آنكه جناب سپهسالار سواد دستخط شاه را كه بعنوان سپهسالار مرقوم شده بود تلگراف كرده بودند به نواب و الا معتمد الدوله در باب مشير الملك مبنى بر اينكه \" دو نفر صاحب منصب بفرستند هرجا كه به مشير الملك برسند او را يا رجعت به عتبات بدهند و يا ببرند به شيراز \" . و نيز مرقوم شده بود كه \" به تمام حكام حكم شود كه اگر مشير الملك به هرجا بيايد او را مانع شوند از رفتن به طهران \" .\r\nديگر آنكه از قرار اخبار تلگرافى رسيده مشير الملك وارد همدان شده‌اند و در خدمت نواب و الا نصرت الدوله پناه جستند . نواب و الا نصرت الدوله تلگرافى به نواب و الا معتمد الدوله نموده بودند و خيلى وساطت از مشير الملك كرده بودند كه اين تابستان را بواسطهء بدى و گرمى هواى بغداد اذن بدهند مشير الملك در همدان بماند و در پاييز او را روانهء عتبات يا فارس خواهند نمود ، و امتناع از آمدن فارس مشير الملك حالا از بابت عداوت اولادان حاجى قوام است . نواب و الا معتمد الدوله وساطت نواب و الا نصرت الدوله را قبول نكردند و جواب دادند كه خيلى آسان‌تر از براى ايشان خواهد بود كه بگويند از حكومت فارس چشم‌پوشى كن تا اينكه اين مملكت بواسطهء رفتن مشير الملك به طهران بىنظم باشد . سپهسالار تلگراف كرده بودند به نواب و الا كه اگر مشير الملك را كسى وساطت كرد به حضور شاه و طلبيده به طهران شد ايشان استعفا از عمل فارس خواهند نمود . نواب و الا جواب دادند كه هر آنى ايشان استعفا از عمل فارس نمايند نواب و الا هم بلادرنگ از حكومت استعفا خواهند كرد .\r\nديگر آنكه بندر عباس را به نصير الملك واگذار فرمودند و بندر لنگه را به محمد حسن خان .\r\nديگر آنكه روز بيست و نهم جمادى الاولى حيدر خان پسر محمد خان برازجانى و محمد طاهر خان گله‌دارى را حضور نواب و الا طناب انداختند ، و بعد از كشته شدن جنازهء هر دو را به\r\n\r\n","description":"","footnote":"","page_name":" 72 ","page_number":118},
  {"content":"\r\n\r\nمنارهء ميدان طويله قريب هشت ساعت آويخته بودند كه نظارهء خلق باشند .\r\nشيخ مذكور خان را از انبار محبس بيرون آورده به فراشباشى سپردند . از قراريكه مىگويند پيشكش زيادى قبول كرده بدهد .\r\nديگر آنكه طايفهء يهود را بواسطهء تشكى آنها از حاجى ميرزا صادق خان خدمت جناب سپهسالار به حكم جناب معظم اليه از مشار اليه مخلوع نمودند .\r\n\r\nاز 7 جمادى الثانى تا 13 رجب 1294\r\nحاجى محمد باقر خان را نواب مستطاب و الا به حكومت ابوشهر منصوب فرموده و روانهء محل مأموريت خود گرديد . طايفهء يهود را به ضابطى ميرزا باقر واگذار فرمودند . ديگر آنكه فوج سراوندى كه مرخص خانه شده بودند از شيراز كوچ كرده رفته‌اند .\r\nديگر آنكه بلوك فسا را به حاجى ميرزا فسايى واگذار فرمودند . از قرارى كه مىگويند امساله نواب و الا قريب سه هزار تومان به ماليات حسابى فسا افزوده‌اند ، به اين معنى كه پيشكش به جهت خود و احتشام الدوله و اميرزاده گرفته‌اند و بر ماليات ملاك قدرى افزوده‌اند كه اغلب به تشكى درآمده‌اند .\r\nديگر آنكه سه نفر زن را كه ميگفتند فاحشه ميباشند نواب و الا در باغ حكومتى در ملاء عام حكم فرمودند سر تراشيدند و پس از آن اين سه زن را در بازار وكيل سر برهنه و بىحجاب به همراهى مير غضب گردانيدند . از اين بابت مخلوق بازار زياد برآشفتند و خيال غوغايى داشتند كه اين چه حركت است در ولايت اسلام در تنبيه زن اجرا مىدارند . قوام الملك اخبار از اين بابت شده تدارك منع مخلوق را مينمايد . اين حركت خيلى در انظار هركس خاص و عام شنيع آمده است .\r\nديگر آنكه دارابخان ايل بيگى با حسين قليخان ميرپنجه كه محصل وصول باقى مالياتى او بود وارد شيراز شدند و دارابخان به حضور نواب و الا مشرف شد و تمام باقى مالياتى خود را مسترد ساخته است . از قرار مسموع و تحقيق در عوض بيست هزار تومان ماليات كه تمسك داده بود قريب چهل هزار تومان از او گرفته‌اند كه آنچه زياده از ماليات بوده از بابت پيشكش و خدمتانهء نوكران نواب و الا داده است .\r\nديگر آنكه لطفعلى خان بيدشهرى را آقا فتحعلى لارى برحسب حكم نواب و الا گرفته است ، و نواب و الا گماشته‌اى از خود فرستاده‌اند كه او را با مستحفظ به شيراز بياورند . از قرار مسموع پنجعلى ابو الويردى به طهران رفته است كه در حضرت عبد العظيم بست بگيرد .\r\nديگر آنكه از قرار مسموع فيما بين احشام دارابخان و حاجى نصر الله خان نزاعى شده و از طرف احشام دارابخان يك نفر آدم كشته شده است .\r\nديگر آنكه نواب و الا حكم فرمودند كه دويست خانوار از قشقايى بدهند به دارابخان و برادرزاده‌هاى او كه بروند در كوه‌كيلو سكنى بگيرند .\r\nديگر آنكه مشير الملك روز غرهء رجب صبح زود وارد شدند و يكسر شرفياب خدمت نواب و الا\r\n\r\n","description":"","footnote":"","page_name":" 73 ","page_number":119},
  {"content":"\r\n\r\nگرديد . نواب و الا اظهار التفات به ايشان نمودند . از قرار مسموع قافلهء تجارتى در راه لار سرقت شده ، سواران بهارلو كه از جانب قوام الملك در نزديكى آن راه مأمور بودند تعاقب دزدان كرده اموال را از آنها گرفته‌اند .\r\nديگر آنكه نواب و الا بواسطهء اينكه مشير الملك معمم بود در وقت ورود به شيراز يك كلاهى و يك آبدستى به جهت وى خلعت فرستادند و معزى اليه پوشيده و بعد از آن شرفياب حضور نواب و الا شدند .\r\nديگر آنكه برحسب سفارش نواب و الا از بابت خدماتى كه قوام الملك و همراهان ايشان در گرفتن قلعهء طبر نموده بودند نشان و حمايل امير تومانى به جهت قوام الملك ، نشان و حمايل و منصب سرهنگى براى فضلعلى خان و منصب سرهنگى براى ياور فوج افشار و منصب سرهنگى براى ياور توپخانه فرستاده بودند ، و برحسب فرمايش نواب و الا تمام بزرگان شيراز در عمارت حكومتى حاضر شدند و خود نواب و الا فرمان و منصب هريك را دادند .\r\n\r\nاز 14 رجب تا 13 شعبان 1294\r\nاز قرار تحقيق زنى را كه گويا فاحشه بوده شبانه كشته بودند و نزديكى ديوار قلعهء شهر در خرابه انداخته بودند . صبح كه مردم آن كشته را ديده بودند به سمع حكومت رسانيدند . هرقدر تفحص نمودند قاتل پيدا نشد . جنازهء آن زن را دو روز نگاه داشتند و بعد دفن كردند . نواب و الا زياد در مقام تجسس برآمدند تا اينكه زنى از همسايگى زن مقتول به حضور نواب و الا عرض نمود كه \" شبانه دو نفر سرباز در فوج خاصه همراه آن مقتوله بوده‌اند ، يك نفر آنها خنجرى به سينهء آن زن زد كه ديگرى گفت چرا ميزنى ، و آن زن بلادرنگ افتاد و مرد و دو نفر سرباز گريختند \" . و مدعى شد كه اگر آن سرباز را ببينم ميشناسم . نواب و الا حكم فرمودند فوج خاصه را حاضر كنند كه آن زن ببيند و چنانچه بشناسد تحقيق كرده مجازات نمايند . پس از حضور فوج آن زن هركه را ديد گفت اينها نيستند ، گويا آن سربازان بخصوص را حضور نياوردند . به همين قسم گذشت ديگر تحقيقى نشد .\r\nديگر آنكه در راه بوشهر در سامان خشت چند نفر دزد به قافله زدند و قدرى مال التجاره سرقت نموده‌اند . از قرار مسموع تفنگچى تعاقب آنها رفته است كه بلكه مال و دزد را بدست بياورند .\r\nديگر آنكه چند نفر دزد عرب در حول‌وحوش فسا ساكن بودند ، نواب و الا حكم به گرفتن آنها فرمودند . زين العابدين بيگ نام گماشتهء نواب و الا با تفنگچى ميروند و شبانه چند نفر شبان را بعوض دزدان ميگيرند و مىآورند شهر فسا و آنچه اين چند نفر شبان داشته‌اند همه را غارت ميكنند . با وجود اين‌كه معلوم مىشود اينها دزد نيستند به نواب و الا عريضه مينمايند كه دزدها را گرفته‌ايم . نواب و الا هم حكم به آوردن آنها به شيراز مىفرمايند زين العابدين بيگ بتوسط يك نفر از اهل فسا يك صد و پنجاه تومان از دزدهاى حقيقى تعارف ميگيرند و تعاقب آنها نمىرود ، نواب و الا اخبار ميشنوند و ميفرستند يك صد و پنجاه تومان را از او بگيرند .\r\n\r\n","description":"","footnote":"","page_name":" 74 ","page_number":120},
  {"content":"\r\n\r\nديگر آنكه حاجى نصر الله خان سرتيپ دو نفر دزد قشقايى را كه نواب و الا حكم به گرفتن آنها فرموده بودند گرفته و فرستاده بود حضور نواب و الا . دزدان را حبس فرمودند و التفات در حق حاجى نصر الله خان فرمودند دويست تومان انعام به او مرحمت فرمودند . از قراريكه مسموع مىشود حاجى نصر الله خان نظم خوبى در ايلات قشقايى جارى نموده است .\r\nديگر آنكه قافلهء ميمندى كه از سيمكان به شهر شيراز مىآمدند در راه زده بودند ، حاجى محمد بيگ سيمكانى دزدان را تعاقب مىكند ، دو نفر از آنها را مقتول مينمايد و سه نفر را دستگير كرده اموال مسروقه را هم از دست آنها ميگيرند . مراتب را به حضور نواب و الا عرض كردند ، حكم فرمودند دزدان را بياورند به شيراز .\r\nديگر آنكه فوج خاصه را مرخص خانه نموده و قراولى شهر را به فوج افشار واگذار فرمودند .\r\nديگر آنكه از طهران مأمورى براى صندوق عدالت فرستاده بودند كه مكررا عريضه‌جات به حضور حضرت شهريارى يكسره بنمايند . نواب و الا قبول اجراى اين كار را نكرده به اولياى دولت تلگراف كردند كه \" اگر من حاكم بايد باشم اجراى اين كار در حكومت من محال است و اگر حتما بايد اين كار اجرا شود مرا احضار كنيد \" . هرچه از طهران گفتند به نواب و الا كه اخبار ضررى به حكومت ندارد ، قبول نكردند . لهذا اين كار را موقوف داشتند و نواب و الا از ترك اين حكم خرسند هستند . مأمورى را هم كه آمده بود رجعت دادند .\r\nديگر آنكه اشخاصى كه بىگناه از فسا گرفته آورده بودند به شيراز ، نواب و الا هر نفر از آنها را حكم فرموده دست بريدند و ما بقى را تازيانه زده گوش بريدند و رها كردند .\r\nديگر آنكه شخص كله‌پزى با مشت مىزند در گوش شخص جوانى كه همشيره‌زادهء او بوده است . از ضرب مشت به زمين مىخورد ، لگدى هم به پهلوى وى مىزند . بدحال گرديده بفاصلهء نيم ساعت بعد جان ميسپارد . والدهء مقتول مراتب را به عرض نواب و الا حاجى معتمد الدوله مىرساند . نواب و الا آن شخص كله‌پز را ميخواهند . آن شخص ميرود در مسجد نو بست ميگيرد تا بعد چه شود .\r\nديگر آنكه نواب و الا احتشام الدوله در روز شنبه . . . به محل حكومت خود كه كوهكيلويه باشد روانه شدند .\r\nديگر آنكه ميرزا زكى خان سرتيپ با فوج اردبيل كه از طهران مأمور به ساخلو شيراز شده بودند بعد از ورود آنها به قمشه نواب و الا حكم فرمودند كه از همان راه به كوهكيلويه رفته و شرفياب حضور نواب و الا احتشام الدوله بشوند ، و نيز از همان فوج اردبيلى مأمور به ساخلو بندر ابوشهر خواهند شد .\r\nديگر آنكه شب دوشنبه دهم شعبان قريب به نصف شب قافلهء الاغى را در يك فرسنگى شهر شيراز چند سوار و پياده دزد مىزند ، چون قافله تفنگچى همراه داشته تعاقب دزدان كه مال آنها را برده بودند ميكنند و جنگ مينمايند . دزدان يك نفر از سواران اهل قافله را به گلوله مىزنند كه همان دم كشته مىشود ، چهار نفر را هم زخمى ميكنند ، ولى اموال مسروقه را گذارده فرار مينمايند . على الصباح كه به سمع نواب و الا رسيد قوام الملك را طلبيده حتما دزدان را از او\r\n\r\n","description":"","footnote":"","page_name":" 75 ","page_number":121},
  {"content":"\r\n\r\nخواسته‌اند و قوام الملك هم سوار بهارلو به تعقيب دزدان از هر راه فرستاده است . تاكنون خبرى نشده .\r\n\r\nاز 14 شعبان تا 14 رمضان 1294\r\nآنكه ده نفر دزد كه ميرزا على محمد جهرمى گرفته بود روانهء شيراز داشته ، محض ورود نواب و الا حكم فرمودند دو نفر از آنها را به قتل رسانيدند ، هفت نفر از آنها را دست بريدند ، يك نفر از آنها را كه طفل بود رها فرمودند .\r\nديگر آنكه حاجى ميرزا حسين ضابط فسا خدمت نواب و الا عريضه كرده بود كه بيست و هفت نفر شرير در فسا و حول‌وحوش آن بلوك هستند ، اگر اذن بدهند آنها را گرفته محبوس نمايد و خدمت نواب و الا بفرستد آنوقت فسا امن خواهد شد . نواب و الا هم حكم دادند . از قرارى كه مسموع مىشود بيست نفر از رعيتهاى فسا گرفته است محض غرض شخصى و حبس نموده كه بفرستد به شيراز .\r\nديگر آنكه قارداش ابو الويردى را كه مىگويند از كسان پنجعلى بوده نواب و الا مأمورى فرستاده و او را گرفته به شيراز مىآورند . طايفهء او در عرض راه مىآيند او را رها كنند ، مأمورين نواب و الا ميفهمند و از راه ديگر او را به شيراز مىآورند . بورود حضور خدمت نواب و الا او را طناب انداختند ، اشخاصى كه به حمايت رهايى او آمده بودند به قافلهء قاطرهاى مشير الملك ميرسند و دست‌اندازى در آن قافله مينمايند .\r\nديگر آنكه از قرار مسموع در راه لنگه دزدى واقع شده و به حضور نواب و الا صاحبان مال تشكى نمودند . هنوز اقدامى در رفع آن نشده .\r\nديگر آنكه قوام الملك وساطتى از لطف عليخان بيدشهرى خدمت نواب و الا نمود و وساطت وى را قبول كرده او را عفو فرمودند و مرخص داشتند .\r\nديگر آنكه قريب سى چهل زن در ميدان درب خانهء حكومتى اجماع كرده و خدمت نواب و الا تشكى از گرانى نان و اجناس خوراكى نمودند . نواب و الا آنها را تماما روانه نزد قوام الملك نمودند كه با وجود اينكه نان يك من پنج شاهى است و اجناس ديگر هم ارزان است چگونه است اين زنها تشكى ميكنند ؟ قوام الملك هم شبانه فرستاد شوهران آن زنها را حاضر ساختند ، از قرارى كه ميگفتند از اهل كل‌كوه كه دهكده‌اى است نزديك شيراز بوده‌اند و مقصودشان غوغايى بوده شوهران آن زنها را تنبيهى ميكنند و مرخص مينمايند ، چون كل‌كوه متعلق به مشير الملك است چنين خاطر نشان نواب و الا شده است كه اين اتفاق به تحريك مشير الملك بوده ولى گويا حقيقت نباشد .\r\n\r\nاز 15 رمضان تا 10 شوال 1294\r\nاز قرار مسموع هنگامى كه نواب احتشام الدوله به كوهكيلويه مىرفت محمد حسين خان پسر خداكرم خان طايفهء بايرحمت را بواسطهء اين‌كه پدر خود را گرفته و زنجير كرده ميخواستند\r\n\r\n","description":"","footnote":"","page_name":" 76 ","page_number":122},
  {"content":"\r\n\r\nبگيرند و به شيراز بفرستند . محمد حسين خان از قصد احتشام الدوله مطلع مىشود ، پدر خود را مغلولا و جمعى از طايفهء خود را برداشته ميرود در ايل بختيارى و پناه به حسين قليخان ايلخانى ايلات بختيارى مىآورد . نواب احتشام الدوله قلاع درودان و چنار را كه مسكن حسين خان بوده مىكوبد و مراتب فرار او را به نواب اشرف و الا معتمد الدوله عريضه نموده بودند . نواب اشرف و الا مطلب را به اولياى دولت عليه به طهران عرض نمودند و اصرار بر اين كردند كه حكم محكم صادر شود به حسين قلى خان بختيارى كه محمد حسين خان را پناه ندهد و نيز خود نواب و الا ميرزا زكى خان سرتيپ را با فوج خود و سوار قشقايى و چريك لر بهبهانى مأمور به سمت بختيارى فرمودند كه به هر نحو هست به غلبه محمد حسين خان را گرفته بياورند . از اولياى دولت عليه هم حكم محكم صادر شده به محمد حسين قليخان بختيارى كه ملجاء و پناه محمد حسين خان را ندهد . ولى حسين قليخان ايل خانى گويا جواب عرض كرده است كه رسم و قانون ايلاتى آنها اين است كه هركس پناه به آنها بياورد بقدرى كه امكان دارند حمايت از او نمايند . و نيز نواب و الا ظل السلطان هم حمايت دارند كه محمد حسين خان را بدست ندهند . ولى نواب و الا معتمد الدوله سخت عزم داردند كه به هر نحو است محمد حسين خان را گرفته و سياست نمايند . سوار قشقايى كه رفته بودند به جهت اين مأموريت برحسب حكم رجعت نمودند . ميرزا زكى خان با فوج در سامان بختيارى ميباشند . نواب و الا از شيراز قورخانه به جهت آنها فرستادند .\r\nديگر آنكه پنجعلى ابو الويردى كه قطاع الطريق مشهور فارس است و به سبب اين‌كه نواب و الا معتمد الدوله در پى بودند كه او را گرفته باشند ، چند وقتى از فارس فرار كرد و به طهران رفت ، چون رفاهى در طهران به جهت او نشد به فارس مراجعت كرد و شبانه خود را به طويلهء نواب و الا انداخته بست گرفت . نواب اشرف و الا به اين سبب او را عفو فرمودند و گويا او را به نوكرى خود منصوب خواهند فرمود . اموال اشخاصى كه در اين زمان به چپاول و سرقت برده است همه پايمال شده است .\r\nديگر آنكه ميرزا عبد الوهاب نام كه اصلا از اهل طهران است از جانب پادشاه برما نامه‌اى به جهت حضرت اقدس پادشاهى ايران آورده است و در منزل حاجى صادق خان كارگزار منزل كرده كه بعد از چند روز روانهء طهران شود .\r\nديگر آنكه عبد الخالق خان و عبد الصمد خان با دو برادرزاده كه از قرار تقرير خودشان از اهل كابل هستند و از بابت بىعدالتى امير شير على خان گريزان به پيشاور شده بودند و در آنجا مدت مديدى مسكن داشتند ، حال آمده‌اند به ايران و روانهء به طهران مىباشند ، و مىگويند آمده‌ايم پناه به دولت ايران بياوريم و بعضى خواهشها دارند كه دولت ايران به جهت آنها برآورده نمايد و آن خواهشها معلوم نيست . نواب اشرف و الا آنها را حضورا طلبيده و اظهار التفات فرمودند و نيز حكم فرمودند كه جناب قوام الملك كه از آنها ضيافت نمايند و معزى اليه حسب الامر معمول داشت .\r\nديگر آنكه از قرار مسموع تجار لنگه تلگراف خدمت نواب و الا معتمد الدوله كرده بودند\r\n\r\n","description":"","footnote":"","page_name":" 77 ","page_number":123},
  {"content":"\r\n\r\nاز زيادتى كه محمد حسين خان ضابط آنها به آنها كرده است و مىكند . و عرض كرده بودند اگر همان قرارى كه مشير الملك در باب ماليات با آنها داده است اجرا ميدارند كه بسيار خوب و الا تجار از لنگه فرار خواهند كرد . نواب و الا جواب دادند كه قرار داد مشير الملك سند ايشان نيست و آنچه حاكم آنها بخواهند بدهند و خود را مقصر نكنند .\r\nديگر آنكه عاليجاهان داكتراندرياس و داكتراستلو كه مدتى بود در كازرون و سرحد كوهكيلويه به جهت سياحت گردش ميكردند وارد شيراز شدند ، و از نواب و الا معتمد الدوله بتوسط وكيل سفارت خواهش كردند كه در باغ تخت چند روزى منزل كنند . نواب و الا قبول اين خواهش را ننمودند و باغ عفيف‌آباد را به جهت آنها معين نمودند ، چون دور بود آنها قبول نكردند و در شهر شيراز منزلى معين شد . چند روزى در شيراز خواهند بود و بعد از آن مىروند تخت جمشيد .\r\nديگر آنكه نواب و الا معتمد الدوله چند روزى كسالت احوال و تب عارضشان گرديد ، بدين سبب چند نفر حبسى را از انبار محبس مرخص داشتند .\r\n\r\nاز 11 شوال تا 12 ذيقعده 1294\r\nحاجى نصر الله خان ايلبيگى ايلات قشقايى چند نفر دزد ممسنى را گرفته به حضور نواب و الا فرستاد و حكم به دست بريدن نمودند ، و خود حاجى نصر الله خان هم حسب الامر به شيراز آمد ، چند روزى توقف كرد و روانهء گرمسيرات گرديد .\r\nديگر آنكه غلامرضا نام را كه حاجى نصر الله خان حسب الامر گرفته بود و خدمت نواب و الا فرستاده بود و در حبس گرفتار مىبود ، از قرار تحقيق شبانه در محبس حسب الامر نواب و الا او را خفه كرده بودند .\r\nديگر آنكه قوام بواسطهء سور سنت پسرزادهء خود پنج شبانه‌روز شيلان كشيده بزرگان و تجار اهل ولايت را ضيافت نمودند .\r\nديگر آنكه از قرار مسموع گويا جناب نصير الدوله محرمانه به نواب و الا معتمد الدوله نوشته بوده‌اند كه نواب و الا ظل السلطان به حضور حضرت شهريارى شكايتى از نواب و الا معتمد الدوله كرده بوده است به اين معنى كه \" نواب و الا معتمد الدوله بسيار خرابى در فارس نموده است ، چهار صد هزار تومان خودشان و سيصد هزار تومان نواب احتشام الدوله علاوه بر ماليات از رعيت گرفته‌اند \" . نواب و الا معتمد الدوله از بابت اين مطلب خيلى اوقات تلخ شدند .\r\nولى از اينكه زياده از حكام ديگر در ولايات علاوه بر ماليات عمل كرده‌اند شكى نيست .\r\nديگر آنكه ميرزا زكى خان سرتيپ با فوج اردبيل مشكين ابوابجمعى خود از بهبهان وارد شيراز شدند . نواب اشرف و الا صاحب‌منصبان را به استقبال ايشان فرستادند و دو روز بعد هم در بيرون شهر سان آن فوج را ملاحظه فرمودند .\r\nديگر آنكه دو دفعه حضرت اقدس شهريارى نواب و الا معتمد الدوله را به تلگرافخانه احضار فرمودند . از قرار مسموع محض دادن ماليات ديوانى و باقى جناب معتمد الملك گفتگوى كليه بوده\r\n\r\n","description":"","footnote":"","page_name":" 78 ","page_number":124},
  {"content":"\r\n\r\nاست .\r\nديگر آنكه عاليجاه داكتر هندرياس مسافر جرمانى از نواب و الا اجازهء حفر نمودن در تخت جمشيد را تقاضا نمودند و قيد كرده بودند كه اگر چيز جزيى حاصل حفر نمودن آنها شود ماليهء آنها باشد و اگر كلى باشد از قبيل طلا يا سنگ قيمتى مختار باشند كه يا به عين و يا قيمت عادلهء روز آن فلز را به دولت ايران بدهند . نواب و الا اين اجازه را ندادند ولى آنها را ممنوع از حفر نمودن نكردند به شرط آنكه اگر چيزى پيدا شود تصرف نكنند .\r\nديگر آنكه جناب قوام الملك به جهت نظم ايلات ابوابجمعى خود حسب الامر نواب و الا روانه به سمت داراب و گرمسيرات ميباشند ، سرباز فوج افشار هم بهمراهى معزى اليه روانه ميباشند .\r\n\r\nاز 13 ذيقعده تا 14 ذيحجه 1294\r\nشب هنگامى در نيم فرسنگى شهر شيراز كه اول باغستان مسجد بردى است چند نفر از الواط و اوباش ميرفته‌اند ، شخص الاغ‌دارى مىگذشته ، آنها شخص الاغ‌دار را گرفته زده‌اند كه تنخواه او را ببرند ، در اين بين ميانهء خودشان گفتگويى مىشود ، شخص الاغ‌دار رها مىشود ، يكى از الواط را زخم مىزند و ديگرى را هم زخمى مىزند كه همان دم فوت مىشود . شخص الاغ‌دار مىآيد به شهر و مراتب را به محمد رضا خان بيگلربيگى عرض مينمايد . معزى اليه همان شب چند نفر فراش ميفرستد شخص قاتل را كه در باغستان مسجد بردى پنهان شده بوده گرفته‌اند ، على الصباح به حضور نواب و الا حاجى معتمد الدوله برده . حكم به قصاص فرمودند و در ميدان طويله قاتل را سر بريدند ، و زخمى ديگر هم بعد از دو روز فوت گرديده است .\r\nديگر آنكه در تنگ زنجيران دزدان قافله را زده بودند و تنخواهى از آنان برده بودند . صاحبان مال مراتب را خدمت نواب و الا حاجى معتمد الدوله عارض شدند . نواب و الا چند نفر مأمور فرستاده‌اند كه تا هرجا باشد تعاقب كرده دزدان را گرفته آورده باشند . از قراريكه ميگويند دزدان از ايل قشقايى بوده‌اند .\r\n\r\nاز 15 ذيحجه 1294 تا محرم 1295\r\nاز قراريكه جناب مخبر الدوله وزير تلگراف به سرهنگ تلگراف شيراز تلگراف كرده بودند اينكه جناب مشار اليه به توسط پسر خود كه در برلين است مهندس معدن خواسته بودند و او هم شخص معدنچى جرمانى را فرستاده بود به طهران و جناب مخبر الدوله آن شخص را به جهت بازديد معادن فرستاده بودند به خمسه . از قرارى كه نوشته بودند معادن زياد در آن سرزمين است كه از جمله معدن نقره پيدا شده است ، خود جناب مخبر الدوله معدن نقره و غيره را در سالى پنج كرور تومان مقاطعه نموده‌اند .\r\nديگر آنكه در شيراز و محالات آن بارندگى خوب در اين زمستان مىشود . ميانهء راه خان زنيان و دشت ارژنه كه ده فرسنگى شيراز است از قرار مسموع دو نفر پياده از شدت سرما به\r\n\r\n","description":"","footnote":"","page_name":" 79 ","page_number":125},
  {"content":"\r\n\r\nهلاكت رسيده بودند .\r\nديگر آنكه ملا محمد باقر نام خواجه كه كدخداى يكى از دهات آن بلوك است قالى نام را با سه نفر ديگر كه مىگفتند دزدند گرفته بود و به حضور نواب و الا عرض كرده بود . نواب و الا حكم فرموده آنها را به شيراز آوردند . از قرارى كه معلوم شد از طايفهء قشقايى و تيرهء قزلو بودند . نواب و الا قالى نام را حضورا حكم به طناب نمودند و سه نفر ديگر را حكم فرمودند دست و پى بريدند .\r\nديگر آنكه حاجى شكور خان سرتيپ با توپچىهاى ابوابجمعى خود كه عوض آنها تقى خان سرتيپ آمده بود روانهء طهران شدند .\r\nديگر آنكه صادق خان ياور سوارهء چكنى پدرش كه سرهنگ بود و در ايل خود بوده فوت كرده بوده ، حسب الاستدعاى نواب و الا صادق خان را سپهسالار اعظم به منصب سرهنگى منصوب كردند و برادر او را كه همراه سوار چگنى مأمور دشتى است به منصب ياورى منصوب نمودند .\r\nديگر آنكه تفنگچيهاى ده بزرگى كه مستحفظ راه از شيراز الى زرقان ميباشند در ربع فرسنگى شيراز در راه زرقان زنى را در شاهراه ديده بودند در راه مرده است . جنازهء او را تفنگچيان برداشته آوردند به شهر و مراتب را حضور نواب و الا عرض كردند . نواب و الا مقرر فرموده ، بيگلربيگى در تجسس برآمد ، خانه‌اى كه آن ضعيفه منزل داشته پيدا كرده بودند . از قرارى كه تاكنون معلوم شده اين ضعيفه در سن هشت ساله پدرش فوت مىشود و شخصى را وصى خود قرار ميدهد كه اموال او را جمع‌آورى كند و دختر وى را سرپرستى كند . شخص وصى هم چنانچه لازمهء وصيت بوده رفتار مينمايد تا اينكه اين ضعيفه به سن بيست ساله يا زيادتر مىرسد . شبانه از خانهء آن مرد وصى با قدرى رخوتش برداشته فرار مىكند . عسس شب او را ميگيرند و قريب به صبح بوده كه مىبرند او را به خانهء خود ، آن شخص وصى به آن ضعيفه تغير مىكند كه چرا بىجهت از خانه فرار كرده است . چون وقت مىيابد قبل از آفتاب مكررا از خانه فرار مىكند . ديگر از او نشانى پيدا نبوده تا اينكه جنازهء او را تفنگچيان پيدا مينمايند . از قرارى كه ميگويند آثار زخمى هم در بدن او نيست . نواب و الا در تجسس ميباشند كه حقيقت اين اتفاق معلوم شود . آن شخص وصى را فرمودند در حبس باشد .\r\nديگر آنكه در شهر شيراز قدرى بناى اغتشاش و دزدى شده است سه چهار خانه را دزدان بريده‌اند و هنوز معلوم نشده كه دزد كيست . نواب و الا حكم فرموده‌اند به بيگلربيگى كه در تجسس باشد .\r\n\r\n","description":"","footnote":"","page_name":" 80 ","page_number":126},
  {"content":"\r\n\r\n\r\nسال 1295 وقايع اتفاقيه دار العلم شيراز\r\n\r\nاز 20 محرم تا 17 صفر 1295\r\nاز قراريكه محمد رضا خان بيگلربيگى شيراز تحقيق و خانه‌شمارى خانه و مخلوق شيراز را كرده است امسال اين است كه شهر شيراز شش هزار و پانصد خانه دارد و مخلوق تمام شهر شيراز از روى سرشمارى قريب شصت هزار نفرى سكنهء شهر ميباشند .\r\nديگر آنكه شخصى شب هنگام همشيرهء خود را با تفنگ ميكشد ، همان شب گزمه‌هاى شهرى او را ميگيرند و در محبس بيگلربيگى او را حبس ميكنند . على الصباح مراتب را خدمت نواب و الا عرض ميكنند . شخص قاتل را احضار ميفرمايند و تحقيق ميكنند ، چنانچه مسموع شد ، ضعيفهء مقتوله بدعمل بوده و برادرش از اين جهت او را كشته است . نواب و الا حكم به بريدن دستش دادند ، دو روز بعد از بريدن دستش فوت گرديد .\r\nديگر آنكه از بابت چند فقره دزدى كه در شهر اتفاق افتاده بود ، بيگلربيگى قدغن اكيد در بدست آوردن دزد نمودند . شب هنگام دزدى را كه ميخواسته به خانهء شخصى به دزدى برود كدخداى محلهء ميدان شاه او را ميگيرد و به محبس ميبرد ، چون آن شخص را اذيت مينمايد ابراز دزديهايى كه كرده بوده است ميدهد . بعضى اموال را كه تلف نكرده بوده است به عين پس‌گرفته به صاحبانش رسانيدند ، دزد را هم نواب و الا چوب زده گوش بريدند و حال در محبس حكومت حبس است .\r\nديگر آنكه شب چهارشنبه سيم صفر مستر حاكرو كه از سمت بوشهر به مأموريت سفارتخانهء دولت بهيهء انگليس روانه‌اند وارد شيراز گرديدند .\r\nديگر آنكه شب ششم صفر مولود حضرت شهريارى در ميدان توپخانه آتش بازى كردند . در آن شب نواب و الا دو نفر از صاحبمنصبان تلگرافى كه رئيس تلگراف و حكيم تلگراف باشند و عاليجاه مجدت و نجدت همراه مستر حاكرو كه يكى از اجزاى سفارت اعليحضرت پادشاه انگلستان ميباشند ، دعوت به تماشاى آتش بازى فرمودند . نواب نايب الاياله پسر خود را به مهماندارى مقرر فرمودند . صاحبمنصبان نظامى دولت عليه هم همه به لباس رسمى حاضر بودند .\r\nديگر آنكه نواب احتشام الدوله ده سوار و چهار تفنگدار فرستادند به شيراز خدمت نواب مستطاب و الا كه شيخ مذكور خان را نواب مستطاب و الا بفرستند نزد ايشان . نواب مستطاب و الا چند نفر سوار كرد هم فرمودند كه همراه آنها بروند كه شيخ مذكور خان را در تخت قراول ببرند به بوشهر .\r\n\r\n","description":"","footnote":"","page_name":" 81 ","page_number":127},
  {"content":"\r\n\r\nديگر آنكه چند نفر از طايفهء ايلات عرب در حول و حوش فسا به دزدى آمده بودند ، تفنگ‌چيان فسايى هم تعاقب ميكنند و مقابلگى مينمايند . سه نفر از طرفين از قرار مسموع كشته ميشوند . دزدان را ميگيرند . نواب و الا چند عدد غلام فرستادند كه آنها را به شيراز بياورند .\r\nديگر آنكه سوارهاى چكنى شبانه در سربازخانه كه منزل داشته‌اند چند زن خراب به منزل خود برده بودند شرب مىكردند . ميرزا زكى خان سرتيپ فوج مشكين اردبيل همان شبانه مراتب را اطلاع به نواب و الا مىدهد . نواب و الا حكم ميفرمايند فراشان بروند در سربازخانه زنهاى خراب را بگيرند ببرند محبس و سوارها هم در قراول باشند كه صبح آن شب تنبيه شوند . چون فراشان حسب الامر ميروند و مىخواستند كه زنهاى خراب را بگيرند سوارهاى چكنى فراشان را مىزنند . چون مراتب را به نواب و الا اطلاع ميدهند خود نواب و الا با فراشان و سرباز تشريف برده بودند به سربازخانه . در حالتى كه سواران مشغول شرب بودند وارد ميشوند و تمام آنها را مىگيرند و همان شبانه تمام آنها را تنبيه ميفرمايند كه چند نفر از سواران دست و پاى آنها شكسته است . زنهاى خراب را هم مقرر فرمودند ميگيرند و حبس مينمايند . على الصباح حكم فرمودند موى زنها را تراشيدند و رها نمودند .\r\nديگر آنكه از قراريكه قوام الملك خدمت نواب و الا عريضه كرده بودند مصطفى خان بستكى كه در اين دو سال حكومت با وجود اينكه اعاده كرده بودند او را و نيامده بود ، امساله حال آمده است نزد قوام الملك و باتفاق به شيراز خواهند آمد .\r\nديگر آنكه پنجعلى ابو الويردى را نواب و الا مأمور فرمودند كه برود دو نفر دزد مشهور را در گرمسيرات بگيرد . از قرارى كه عرض كرده بود آن دو نفر را گرفته است و به شيراز خواهد آمد .\r\nديگر آنكه از قرار اخبار به قدر چهارصد گوسفند دزدان از فسا برده‌اند . هنوز معلوم نشده كه سارقين از چه طايفه‌اند .\r\n\r\nاز 18 صفر تا 13 ربيع الاول 1295\r\nاز قرار اخبار نواب احتشام الدوله كه حسب الامر حكومت فارس مأمورند كه به سمت دشتى بروند وارد بندر ابوشهر شده بودند به موجب عرايض نواب احتشام الدوله به حكومت فارس محمد حسن خان حاكم لنكه و كاوبندى و ميرزاى او خوانين دشتى را تحريك ميكرده‌اند كه ماليات ديوان را ندهند و به شيراز نيايند . بعضى نوشته‌جات محمد حسن خان و ميرزاى او به دست نواب احتشام الدوله مىآيد . محمد حسن خان را چوب مىزنند و ميرزاى او را كه در بندر لنگه بوده است ، آدم فرستادند محبوسا به بوشهر بياورند كه به شيراز بفرستند .\r\nديگر آنكه از قرار اخبار محمد خان دشتى در بوشهر خدمت نواب احتشام الدوله آمده است و يكصد تومان هم برسم پيشكش حوالهء تلگرافى خدمت نواب مستطاب و الا حاجى معتمد الدوله فرستاده بود و استدعا كرده بود كه نواب احتشام الدوله به دشتى نروند و حيد خان را عفو بفرمايند از آمدن به شيراز . نواب مستطاب و الا جواب دادند كه نهايت التفات را به محمد خان داريم ولى حيدر\r\n\r\n","description":"","footnote":"","page_name":" 82 ","page_number":128},
  {"content":"\r\n\r\nخان بايد به شيراز بيايد ، و الا از تقصير نخواهند گذشت ، و احتشام الدوله به جهت گرفتن او به دشتى خواهد رفت . از قرار مسموع شيخ مذكور خان را كه خدمت نواب احتشام الدوله فرستاده‌اند به بوشهر قرار بر اين شده است كه دوازده هزار تومان يا چهارده هزار تومان شيخ مذكور خان بدهد تا خلاص يابد .\r\nديگر آنكه از بابت شكست دولت عثمانى مخلوق شيراز عموما دلتنگ هستند و قدرى مأيوس شده‌اند كه چگونه است دولت انگليس راضى به اين شكست فاحش دولت عثمانى بشود با وجود اتخاذ دولتين .\r\nديگر آنكه خبر از نواب احتشام الدوله رسيد كه ميرزا محمد على منشى محمد حسن خان را كه در بندر لنگه گرفته بودند وارد بوشهر كردند چوب زيادى به او زدند ، مشار اليه اقرار كرده است كه در خور موج محمد حسن خان به من گفت چنين و چنان بنويس من هم به گفتهء او نوشتم ، تقصيرى بر من وارد نيست .\r\nديگر آنكه عليقليخان قشقايى كه از جانب حكومت فارس مأمور بود كه حيدر خان را بطور نصيحت به شيراز بياورد ، تلگرافى عرض كرده بود كه \" حيدر خان دشتى عرضش اين است كه چند روزى مرا مهلت بدهند تا ماليات خود را پرداخته به روسفيدى شرفياب شوم \" . حكومت جواب دادند كه \" كسى كه يازده ماه ماليات خود را نداده است چگونه در عرض ده روز خواهد داد ، تا ورود نواب احتشام الدوله به خور موج اگر به شيراز آمدى بسيار خوب و در توبه باز است و الا به هرجا كه ميخواهد برود \" .\r\nديگر آنكه در چند شب قبل خانه‌اى را مىبرند ، دزدهاى آن از اهل كل‌كوه بوده‌اند ، چهار روز قبل چهار نفر دزد همان خانه را در قوام آباد گرفته ديروز به شهر آوردند . حكومت عزيز نام كل‌كوهى را كه سرهء آن دزدها بود در حضور طناب انداختند و دو نفر ديگر را چوب زيادى زدند و رها نمودند و يكى را گوش بريدند و حبس نمودند .\r\nديگر آنكه سه روز قبل سه نفر دزد پنجعلى ابو الويردى كه از حكومت او را دزد بگير كرده‌اند از بيرونها گرفته به شهر آورد و در انبار محبوس شدند .\r\nديگر آنكه بواسطهء شكايت كردن حاجى نصر الله خان ايل بيگى ايلات قشقايى به حكومت از بابت ندادن ماليات ديوان امام قليخان پسر مرحوم قباد خان قشقايى ، حكومت مشار اليه را از بيرون به شهر احضار كرده‌اند ، بعد از دو سه روز او را گرفته در محبس خود نگاه داشتند .\r\nديگر آنكه از قرار اخبار تلگرافى نواب احتشام الدوله از بوشهر به سمت دشتى حركت كرده‌اند ، محمد حسن خان و ميرزاى او را به جهت محاسبه محبوسا همراه برده‌اند .\r\n\r\nاز 14 ربيع الاول تا 16 ربيع الثانى 1295\r\nدر شب عيد نوروز نواب مستطاب و الا معتمد الدوله هنگام تحويل حمل جميع اعيان و صاحبمنصبان نظام و عمال فارس را وعده خواستند كه در منزل حكومتى حاضر باشند . همگى حاضر\r\n\r\n","description":"","footnote":"","page_name":" 83 ","page_number":129},
  {"content":"\r\n\r\nشدند سواى مشير الملك كه حاضر نشد . بعد از تحويل حمل به همهء حاضرين شاهى عيدى دادند .\r\nديگر آنكه از نواب احتشام الدوله تلگرافا خبر رسيد كه در قباكلنكى كه از محال تنگستان است رئيس غلام حسين نام ياغى شده ، خود و وابستگانش در برج رفته و بناى شليك تفنگ كرده‌اند . نواب احتشام الدوله دويست نفر از الوار بهبهانى كه همراه داشتند حكم كردند كه آن برج را بگيرند . آنها يورش به برج برده يك نفر از الوار و يك ماديان گلوله ميخورند ، ماديان فورا سقط مىشود و آدمش هنوز نمرده . ولى الوار برج را ميگيرند . رئيس غلامحسين و وابستگان او را گرفته ، برج و خانه‌هاى آن را كوبيده ، رئيس غلامحسين و وابستگانش را چوب زيادى ميزنند و گوشش را مىبرند و حبسشان ميكنند .\r\nديگر آنكه عمال و ضابط فارس را به جهت محاسبه به شيراز خواسته‌اند ، بعضى آمده‌اند و بعضى در كار آمدن هستند . احتمال كلى ميرود كه هركس پارسال به هرجا ضابط بوده امسال هم باشد .\r\nديگر آنكه از قرارى كه از قوام الملك خبر رسيده ايلات قشقايى در لار و سبعه بناى دزدى را گذارده‌اند .\r\nديگر آنكه از قرارى كه به نواب مستطاب و الا حاجى معتمد الدوله از طهران نوشته بودند امپراطور روس به اعليحضرت پادشاه ايران نوشته است كه \" به جهت دوستى و يكجهتى كه فيما بين ما و شماست در شروط صلح‌نامه با دولت عثمانى چنين قرار گذارده‌ايم كه هر شهرى از ايران نزديكى ارزنه الروم و كردستان است و حال در تصرف دولت عثمانى است به دولت ايران واگذارند \" . اعليحضرت پادشاه ايران هم از اين رقيمه زياد خوشحال شده و جواب امتنانى نوشته فرستادند .\r\nديگر آنكه امروز كه جمعه بيست و چهارم بود شاه نواب مستطاب و الا را به تلگرافخانه حاضر كرده بودند ، بعد از اظهار رضامندى و امتنان حكمرانى فارس را مجددا به ايشان دادند و زياد تاكيد در امنيت طرق و شوارع كرده بودند .\r\nديگر آنكه ماركار صاحب تلگرافچى انگليس سه عدل شراب مىخواستند حمل نمايند ، ميرزا على نام اصفهانى كه مباشر محلهء ارامنه و از جانب ميرزا باقر عامل يهود مأمور است ، رفته بود مطالبهء خرج بار از ماركار صاحب كرده با كمال بىاحترامى و فحش زياد بدون سبب به ماركار صاحب داده بود ، ماركار صاحب از خانه بيرون مىآيد و به او ميگويد به چه جهت فحش مىدهى ، بيا برويم نزد قائم مقام منشى تلگرافخانهء دولت بهيهء قيصريهء انگليس . همچنان‌كه مىخواستند بيايند ميرزا على يخهء ماركار صاحب را ميگيرد و مشتى به او مىزند كه بر زمين مىافتد . ماركار صاحب هم گويا چند مشتى به او مىزند . هر دو با يك نفر ارمنى آبنوس نام آمدند كه به قائم‌مقام منشى تلگرافخانه اظهار دارند . ميرزا على درب بىبىدختران كه يكى از امامزاده‌هاى شيراز است ميرسد و خود را در آنجا مىاندازد ، ماركار صاحب عباى او را گرفته ميكشد كه بيرون بياورد ، زور او را نمىكند . خودش با آبنوس نام ارمنى آمدند به قائم مقام منشى تلگرافخانه اظهار داشتند . رقعهء دوستانه‌اى به ميرزا باقر ارباب ميرزا على فرستاده شد كه او را تنبيه نمايد و قرار هم بر اين\r\n\r\n","description":"","footnote":"","page_name":" 84 ","page_number":130},
  {"content":"\r\n\r\nشد كه فردا صبح ماركار صاحب و ميرزا على نزد قائم مقام منشى تلگرافخانه حاضر شوند و امر را بگذرانند . على الصباح ميرزا باقر ميرزا على را برداشته خدمت حكومت برد و عارض شد كه ميرزا على و ماركار صاحب بدون جهت زده است ، حكومت حكم كرد كه ماركار صاحب را به حكومت حاضر كنند . چون ماركار صاحب از رئيس تلگراف حكم نداشت نرفت . حكومت عقب كرد و حكما او را خواست ، نايب نوروز خان نايب فراشخانه با چند نفر فراش را فرستادند كه هركجا هست او را بياورند . ماركار صاحب در خانهء حارويك صاحب تلگرافچى رفته كه همراه خود به تلگرافخانه ببرد . فراشان با نايب نوروز در خانهء حارويك صاحب ريختند كه ماركار صاحب را ببرند . لاعلاج شده حارويك صاحب و ماركار صاحب باتفاق رفتند تا درب باغ ارگ حكومت . حارويك صاحب داخل نشد و ماركار صاحب را داخل باغ كردند . شاهزاده قدرى با او اوقات تلخى كرده او را مرخص نمودند ، بعد ماركار صاحب و حارويك صاحب هر دو رفتند تلگرافخانه و تلگراف كردند به عاليجاه مجدت و نجدت همراه پريس صاحب كه در بوشهر بود .\r\nايشان هم تلگرافى به حكومت كردند . بعد از چند گفتگوى تلگرافى ماركار صاحب مقصر درآمد .\r\nپريس صاحب رئيس تلگراف حكم كرد كه يك ماه مواجب او را قطع كنند و على الدوام در كنار تخته بماند ، چون بىحرمتى نسبت به حارويك صاحب شده بود نايب نوروز را با ميرزا على پيشخدمت و افراسياب بيگ صندوقدار در روز يكشنبه بيست و پنجم دو ساعت به ظهر مانده در تلگرافخانه با حضور اهل تلگرافخانهء انگليسى و ايرانى و جمعى ايرانى ديگر به معذرت و ترضيه حكومت فرستادند .\r\nديگر آنكه رعاياى نيريز بعضى شاكى از حاكم خود و برخى به رضامندى به شيراز آمدند ، حاكم آنها فتحعليخان نام عمل ماليات خود را پرداخته است ، ولى بواسطهء همين فقره حكومت حكم به ديوانخانه دادند كه رسيدگى به حال رعايا نمايند .\r\nديگر آنكه امام قلى خان پسر قباد خان كه به جهت بعضى فسادها چندى قبل او را گرفته محبوس كرده بودند ، امروز كه بيست و چهارم بود حاجى حيدر نام معروف به زرگر ضامن هزار تومان بدهى ماليات او و ضامن تن مشار اليه شده است ، از حبس مستخلص نمود .\r\nديگر آنكه رعاياى زرقان از ضابط خود بشكايت سر طويلهء حكومت بست رفته‌اند .\r\nديگر آنكه شخصى از اهل شمس آباد بلوك دور شهر به حكومت عارض شد كه زن مرا كدخداى شمس آباد كشته و مرا دو ماه حبس نموده و نگذارده كه بيايم عارض شوم . حكومت فرستادند كدخداى مزبور را حاضر كردند . بعد از رسيدگى معلوم شد كه عارض خلاف عرض كرده است . چوب زيادى به او زدند .\r\nديگر آنكه نواب احتشام الدوله و ريش‌سفيدان دشتى تلگراف كرده بودند به اين مضمون كه \" آنچه بدهى محمد خان و رعاياى دشتى بوده پرداخت شده مگر ابوابجمعى خود حيدر خان كه باقى دو ساله‌اش قريب چهار پنج هزار تومان مىشود ، خود حيدر خان حال در شيراز است از خودش دريافت نماييد \" . و حال اينكه حيدر خان هنوز از خاك دشتى به اين طرف نيامده است .\r\nديگر آنكه چنين خبر رسيده كه حيدر خان همراه على قليخان قشقايى نزديك جره آمده\r\n\r\n","description":"","footnote":"","page_name":" 85 ","page_number":131},
  {"content":"\r\n\r\nبود ، به على قليخان گفته بود پيش برو من هم فردا مىآيم . على قليخان كه مىآيد به جره حيدر خان دو منزل عقب‌تر ميرود .\r\nديگر آنكه امروز فتحعليخان حاكم نيريز بواسطهء اينكه تقصيرش در پيش حكومت ثابت شد چوب زيادى خورد و حبس ( شد ) تا اينكه به حساب او رسيدگى شود . ميرزا سيد باقر را به حكومت نيريز خواهند فرستاد .\r\nديگر آنكه ديشب سه نفر سرباز از فوج حاجى اردشير خان سرتيپ زنى در منزل خود برده بودند ، سربازان مست ميشوند و ضعيفه را با كارد مىكشند . صبح خبر به حكومت ميرسد و سربازها در شاه‌چراغ پناه مىبرند . از حكومت چهار نفر فراش مأمور مىشود كه به چهار درب شاه‌چراغ بنشينند كه سربازها فرار نكنند و قدغن كردند كه اگر سربازها فرار كردند چهار فراش را نسق كنند .\r\nديگر آنكه يكى از غلامهاى كرد ركابى حكومت بجايى مأمور مىشود ، تعدى زياد مىكند ، امروز در حضور تعدى مشار اليه ثابت شد چوب زيادى خورد .\r\nديگر آنكه ديشب در خانه‌اى مجلس شرب بوده ، بدمستى مىشود . يكى از اهل آن مجلس دو نفر را زخم مىزند كه يكى از آنها مشرف به موت است . آن شخص ضارب هم در همان شب گرفتار مىشود ، در محبس حكومتى حبس است تا چه حكم دربارهء او شود .\r\nديگر آنكه مجددا تلگرافى از نواب احتشام الدوله رسيده است كه عمل مشار اليه را بقسمى صورت داده‌اند و به مشار اليه نوشته‌اند كه اگر تا فلان روز به شيراز آمدى فبها المراد و الا قلعهء دير را ميكوبم . ديگر آنكه دو روز است محصل رفته حاجى نصر الله خان ايلبيگى را به شهر بياورد به جهت محاسبهء مشار اليه .\r\nديگر آنكه شخص سمسارى شش تومان و نيم از امام جمعه طلبكار بوده ميرود مطالبه مىكند ، ميگويد كه من بدهى ندارم . شخص سمسار فورا مىرود به حكومت عارض مىشود . حكومت از امام جمعه استفسار مينمايند كه اين شخص چه ميگويد ؟ . امام جمعه جواب ميدهد كه چون آمد بدحرفى كرد من گفتم بدهى ندارم . حكومت به آن شخص سمسار گفت قسم ميخورى طلب خود را بگيرى ؟ . گفت بلى . پس حكم شد كه با محصلى برود در خانهء يكى از علما قسم بخورد و طلب خود را بگيرد . چون امام جمعه در پيغام به حكومت قدرى تندى كرده بود حكومت پول آن شخص را دادند و قدغن كردند كه درب خانهء امام جمعه كسى نرود ، امام جمعه كه خبر مىشود همان پول را با تعارفى به جهت حكومت ميفرستد .\r\nديگر آنكه ديشب در خانهء برادر ميرزا رضاى ايلخانى مجلس شرب بوده ، زنى داشته‌اند ، آخر شب گفتگوشان مىشود ، مشار اليه چوبى بر سر آن ضعيفه مىزند كه سرش ميشكند . آدمهاى مقرب الخاقان بيگلربيگى مطلع ميشوند ، ميريزند در آن خانه ، ضعيفه را گرفته در خانهء كدخدا حبس نمودند .\r\nديگر آنكه حيدر خان دشتى با على قليخان قشقايى وارد چنار راهدار شدند ، منتظر دست خط اطمينان هستند .\r\n\r\n","description":"","footnote":"","page_name":" 86 ","page_number":132},
  {"content":"\r\n\r\nديگر آنكه ديروز حيدر خان دشتى به حضور نواب مستطاب و الا معتمد الدوله مشرف شده مورد التفات گرديدند .\r\nديگر آنكه محمد حسين خان بايرحمتى كه مقصر حاكم فارس بود چهار ماه قبل از اين فرار كرده از بهبهان و رفت به قزوين سر طويلهء جناب جلالت مآب سپهسالار اعظم بست نشست ، معظم اليه تلگرافا توسطى از مشار اليه به نواب مستطاب و الا كرده بودند ، ايشان هم قبول نموده تلگراف كردند كه با آدمى از سپهسالار اعظم محمد حسين خان را به شيراز بياورند .\r\nديگر آنكه ديشب خبر رسيد كه ميرزا چراغ على كه از جانب مقرب الخاقان قوام الملك مباشر ايلات عرب و بهارلو بوده ، پسرهاى نصر الله خان بهارلو او را كشته‌اند و جميع اموال او را با ايل بهارلو كوچ داده از دور قوام الملك رفته‌اند .\r\nديگر آنكه مجددا از سپهسالار اعظم تلگرافى به نواب وجيه الله ميرزا كه تحويلدار افواج است ميرسد كه محمد حسين خان بايرحمتى را نگاه دارند تا مراجعت موكب همايون .\r\nديگر آنكه زوجهء جناب آقا سيد محمد حسن مجتهد خواب ميبيند كه در خانهء استاد بقالها در فلان اطاق پنج خمره اشرفى است ، جناب سيد استاد مشار اليه را مىطلبد و به او ميگويد عيال من چنين خوابى ديده است پنهانى خودم و خودت ميرويم و اين گنج را بيرون مىآوريم . آن شخص به او اعتراض مىكند و ميگويد كه بايد به بيگلربيگى شهر خبر داد . جناب سيد هرچه اصرار مىكند استاد قبول نمىكند . بعد از دو سه روز خود سيد با عيالش بيل و كلنگى برداشته غفلتا مىرود در خانه مشار اليه ، آن اطاق را قدرى حفر ميكنند كه زن استاد مشار اليه داد و فرياد مىكند كه چرا خانهء ما را خراب كردى ؟ ، نمىگذارند درست جستجو نمايند . جناب سيد فورا مىرود به حكومت عارض مىشود ، بقسمى بر حكومت مشتبه مىكند كه حكومت را لاعلاج كرده چند نفر از اعيان شهر و نوكران خود را با بنا و عمله ميفرستند در خانهء استاد بقالها كه گنج را بيرون بياورند . از صبح الى شام خانهء استاد بيچاره را خراب كرده عاقبت مبالى و چاه مبالى و چند پلهء خراب شده پيدا مىشود كه حكومت يأس حاصل نمودند . پنج تومان به جهت خرابى خانهء مشار اليه مىدهند و شخص مقنى كه داخل چاه شده بوده بواسطهء دمهء چاه خفه مىشود .\r\nديگر آنكه طايفه‌اى از ايلات قشقايى كه در نزديكى قريهء سرخى چادر زده بودند ، از اهل سرخى كه متعلق به مشير الملك است مىريزند در احشام و اموال آنها را به زور مىبرند . چند نفر تعاقب سارقين ميكنند . سارقين يك نفر از آنها را دو سه گلوله ميزنند كه فورا مىميرد .\r\nامروز جنازهء او را چند نفر به شهر آورده عارض شدند . هنوز حكومت حكمى دربارهء آنها نداده .\r\nديگر آنكه اكبر زينى اشقياخوان كه حال درويش است ماه محرم در مجلس تعزيه‌خوانى مشير الملك شبيه شده بود حق الزحمهء خود را گرفته بود ، شبانه با شش نفر از دراويش ديگر در خانهء مشير الملك طلب حق الزحمهء خود را مجددا كرده بود و هر هفت نفرى بناى بوق زدن را گذارده بودند . مشير الملك خواجهء خود را چهار ساعت از شب ميفرستد خدمت حكومت در اندرون عارض ميشوند . همان ساعت حكومت يك دهه فراش مأمور ميكنند ، غفلتا ميروند بر سر دراويش\r\n\r\n","description":"","footnote":"","page_name":" 87 ","page_number":133},
  {"content":"\r\n\r\nمىريزند ، همه را گرفته از در خانهء مشير الملك مىآورند . فورا همگى را چوب زيادى ميزنند و با فراش روانهء هفت تن ميكنند .\r\nديگر آنكه يك عرادهء توپ و پنجاه نفر سوار از حكومت به جهت گرفتن پسرهاى نصر الله خان مأمور كرده‌اند و حكم به فسا و جهرم هم كرده‌اند كه هرچه مقرب الخاقان قوام الملك تفنگچى بخواهند بفرستند .\r\nديگر آنكه از فسا اخبار رسيده كه ايل عرب زياده دست‌اندازى مينمايند خرابى به حاصل زراعين رسانيده‌اند ، كسى تنها نمىتواند در صحرا برود كه او را برهنه مىكنند چنانچه يك دو نفر را برهنه كرده‌اند .\r\n\r\nاز 17 ربيع الثانى تا 17 جمادى الاولى 1295\r\nاز بلوك سيمكان اخبار رسيده كه روز پنجشنبه چهاردهم ماه ربيع الثانى زلزلهء بسيار شديدى آمده كه پاره‌كوههاى بزرگ از كوه خرد شده سرازير شده چند خانه خراب و دو سه نفر زير انبوه رفته‌اند ، خرابى خيلى كرده است . در شهر شيراز هم در همانروز جزئى تكانى داد .\r\nديگر آنكه خبر رسيد از طايفهء عرب در بلوك كلبار ريخته‌اند ، يك نفر از رعيتهاى قوام الملك را كشته‌اند و بعضى خانه‌ها را چاپيده‌اند .\r\nديگر آنكه عاليجاه فضلعليخان همشيره‌زادهء مقرب الخاقان قوام الملك از جانب حكومت مأمور شد كه برود در ايل عرب كه هرزگى و اغتشاش نكنند ، اگرچه همه روزه خبر مىرسد كه ايل عرب از اطراف گرفته در مرودشت ميچاپند و مىبرند و مىكشند .\r\nديگر آنكه از مقرب الخاقان قوام الملك خبر رسيد كه ايل بهارلو هرچه متفرق شده بودند جمعيت آمده‌اند دور ايشان ولى پسرهاى نصر الله خان بهارلو كه ميرزا چراغ على را كشته‌اند نيامده‌اند و چند نفر بهارلو كه دزدى كرده بودند در قلعهء داراب محبوس بودند شبانه اقوام آنها مىروند در قلعه كه آنها را رها كنند ، قوام الملك خبردار مىشود سوار ميفرستد دور آنها را ميگيرند ، يك نفر كشته و يك نفر دستگير مىشود ، ما بقى فرار ميكنند .\r\nديگر آنكه از جانب اعليحضرت پادشاه انگلستان يك عصا و يك جبهء شمسهء الماس به جهت نواب مستطاب و الا حاجى معتمد الدوله فرستاده بودند ، در باغ نو خلعت‌پوشان كردند ، جميع اعيان و اهالى كسبهء شهر در بيرون دروازهء اصفهان حاضر شدند به جهت تهنيت و مبارك باد خلعت پوشان معظم اليه .\r\nديگر آنكه چند نفر از طايفهء صفى خان از ايل قشقايى از دست كدخداى خودشان به حكومت عارض شدند . كدخدا را حاضر كردند ، به ضد آنها عرض كرد . حكومت آن چند نفر را چوب زده گوششان را بريدند از شهر بيرون كردند .\r\nديگر آنكه جمعى از سادات فيروزآبادى از دست مقرب الخاقان ايلخانى به شكايت آمده بودند ، حكومت آنها را هم جواب كرد . ديگر آنكه مقرب الخاقان قوام الملك به جهت اصلاح امورات\r\n\r\n","description":"","footnote":"","page_name":" 88 ","page_number":134},
  {"content":"\r\n\r\nخود به شهر آمد . ديگر آنكه مقرب الخاقان محمد رضا خان بيگلربيگى را نواب مستطاب و الا خلعت التفات فرمودند .\r\nديگر آنكه طايفه‌اى از ايل عرب ميريزند در مشهد ام النبى و برادر نبى خان مشهدى را با چند نفر اقوام او را كشته غارت كرده مىبرند .\r\nديگر آنكه حيدر خان دشتى دو سه روز ناخوش شد و فوت گرديد . بعضى از نوكرهاى خودش ميگويند او را مسموم كرده بودند .\r\nديگر آنكه مقرب الخاقان قوام الملك بعرض حكومت رسانيد كه دو سه نفر از سارقين بهارلو در دارب محبوس و سپردهء مهدى خان سرهنگ فوج افشار است حكومت حكم كرد كه دو نفر را در راه عبور مترددين گچ بگيرند و يك نفر را گلوله بزنند . ديگر آنكه دو سه طايفه از ايل عرب كه در فارس مشغول دزدى و اغتشاش بودند سرباز و توپ مأمور شد كه آنها را از خاك فارس بيرون كند .\r\nديگر آنكه ايلخانى قشقايى از فيروزآباد به شهر آمده كه عمل خود را بپردازد . ديگر آنكه حكومت خشت و كمارج را به عاليجاه ميرزا اسد الله پسر حاجى ميرزا هادى معدل الملك واگذار كرده‌اند . ديگر آنكه حكومت بندر عباس و لنگه و عشور اسب دريايى را به مقرب الخاقان نصير الملك داده‌اند . ديگر آنكه از قرارى كه خبر رسيد نواب و الا احتشام الدوله حكومت دشتى را به محمد خان دشتى برادر حيدر خان داده‌اند و گاوبندى و بندر جم را به عاليجاه شيخ مذكور خان سپرده‌اند . ديگر آنكه حكومت كازرون را به عاليجاه قاسم خان كه پارسال حاكم بود دادند . ديگر آنكه حاكمى به جهت فسا معين نكردند ، عمل بخرد كرده پنج قسمت نموده‌اند ، هر قسمتى را از ريش‌سفيدان خودش تمسك گرفته‌اند . ميرزا باقر پسر حاجى ميرزا محمد ناظر را به تحصيلدارى فرستاده‌اند .\r\nديگر آنكه عرب كطى كه بعضيها اغتشاش انداخته بودند و فضل الله خان همشيره‌زادهء قوام الملك مأمور شد كه آنها را تنبيه نمايد ، نزاع ميكنند . پسر مشهدى اسد الله كدخداى سه طايفهء عرب كشته مىشود . ده دوازده نفر از آن عربهاى كطى گرفتار ميشوند . عيال و اطفال آنها را اسير كرده اين دو سه روزه به شهر مىآورند .\r\nديگر آنكه ديروز صبحى زلزلهء بسيار شديدى آمد كه روز يكشنبه نهم بود ولى خرابى نكرد .\r\nديگر آنكه حضرات فيروزآبادى از دست ايلخانى به شكايت آمدند ، حكومت هم ضرب زيادى به ايل خانى زده‌اند .\r\nديگر آنكه نواب مستطاب اشرف و الا حاجى معتمد الدوله مبلغ پانصد تومان به جهت فقراى اسلامبول تلگرافا بتوسط جناب معين الملك وزير مختار اسلامبول دادند فرستادند .\r\nديگر آنكه از قراريكه نواب احتشام الدوله خبر داده‌اند از كارهاى گرمسيرات فراغت حاصل نموده ، روز بيست و پنجم شهر حال وارد خواهد شد .\r\nديگر آنكه در نزديكى بلوك كوار دزدى شده بود . حكومت پنجعلى ابو الويردى را با ده نفر سوار كرد مأمور كردند كه بروند سارقين را بدست بياورند .\r\nديگر آنكه مقرب الخاقان قوام الملك از گمرك شيراز و بوشهر استعفا نمود ، چونكه امين لشكر\r\n\r\n","description":"","footnote":"","page_name":" 89 ","page_number":135},
  {"content":"\r\n\r\nمتصل ايرادهاى سخت ميگرفت و زياده از اجاره‌اى كه داده بود مطالبه مينمود .\r\n\r\nاز 18 جمادى الاولى تا 16 جمادى الثانيه 1295\r\nحاجى محمد حسين رئيس و حاجى ميرزا محمد ميراب را چون در آبهاى دور شهر تقلب زياد كرده بودند ، حكومت هر دو را تنبيه نمودند و دو سه روز حبس شدند . بعد مقرب الخاقان قوام الملك توسطى نموده مرخص شدند .\r\nديگر آنكه به حكم حكومت در ضرابخانهء شيراز را باز نموده كه پول سكه كنند ، به قدر دو هزار و پانصد تومان قرانى سكه كردند ، به فاصلهء دو روز چند قرانى بد در آن پولهاى تازه سكه پيدا شد . به حكومت عارض شدند ، حكومت هم در تفحص آن درآمده‌اند تا روز گذشته معلوم شد كه ميرزا زين العابدين و ميرزا شكر الله پسران ميرزا محمد حسين پنجه پول تقلب سكه كرده بودند ، به قدر دو تومان سكه كرده بودند كه بعد هم سكه نمايند كه گرفتار شدند . قرانيها كه اينها سكه كرده بودند دانه‌اى ده شاهى ارزش داشت . چون نواب و الا قول داده بودند كه اذيتى به آن دو نفر نكنند لذا آنها هم صدقش را عرض كردند و از تنبيه و سياست مستخلص شدند .\r\nديگر آنكه به چند نفر از عمله‌جات ايلخانى تهمت دزدى زده بودند ، حكومت از ايلخانى خواست . سه روزه مهلت گرفته خودش رفت و تهمت‌زدگان را به شهر آورد و هنوز حكمى دربارهء آنها نشده است .\r\nديگر آنكه هفده نفر از طايفهء اشرار عرب گرفته بودند ، امروز كه روز بيست و چهارم بود ، با زنجير وارد شيراز نمودند . نواب مستطاب اشرف و الا خودشان در پاى كاخ در روى صندلى نشسته و حكم نمودند كه فوج سرباز لباس پوشيده ، حضرات مقصرين را در ميان نظام سرباز انداخته آوردند و مقابل ايشان در حضور چهار نفر را طناب انداختند و هفت نفر را دست بريدند و شش نفر را حبس نمودند . غلام و سرباز و تفنگچيها كه حضرات را گرفته بودند و به شهر آورده بودند به قدر پانصد ششصد تومان انعام و خلعت دادند .\r\nديگر آنكه نواب مستطاب و الا احتشام الدوله روز بيست و پنجم شهر حال وارد شدند ، اهل شهر جميعا و صاحب‌منصبان نظام تماما با لباس رسمى حاضر و با فوج خود به استقبال رفتند .\r\nديگر آنكه چند روز است كه از ظهر تا غروب آفتاب بادهاى بسيار شديد و غبارآلود مىآيد بقسمى كه چنار كهنى كه درب دروازه اصفهان بود كند كه قطرآن چهار ذرع يا چهار ذرع و نيم مىشود .\r\nديگر آنكه نواب اشرف و الا معتمد الدوله به جهت سركشى آبهاى مسجد بردى تا سر جوشك آب رفتند كه آبها را از روى عدل تقسيم كنند .\r\nديگر آنكه از فسا اخبار رسيده كه نفر دزد از طايفهء عرب گرفته مىآورند .\r\nديگر آنكه بر سر آقا فتح على جراشى مقرب الخاقان قوام الملك و نصير الملك در حضور حكومت و عمال فارس زياد به هم بد گفتند .\r\n\r\n","description":"","footnote":"","page_name":" 90 ","page_number":136},
  {"content":"\r\n\r\nديگر آنكه ميرزا محمد على منشى محمد حسن خان كه بواسطهء كاغذپرانى به اهل دشتستان محبوس بود او را محبوسا به شيراز آوردند ، چون در آن كاغذ از طايفهء قاجار بدگويى كرده بود نواب اشرف و الا معتمد الدوله حكم كردند كه اول جميع قاجار و شاهزادگان كه در شيراز هستند او را چوب زده ، بعد فراشان حكومتى چوب بسيارى به او زدند . خواستند دست او را ببرند از جهت سيادت عفو كردند ، ولى محبوس است .\r\nديگر آنكه از بهبهان خبر رسيد كه در ليراوى كه از محالات بهبهان است اعراب باديه‌نشين آنجا با اهل ليراوى نزاع كرده‌اند ، خواسته‌اند آنجا را بچاپند ، سرباز و سوارى كه مأمور آنجا بوده به حمايت اهل ليراوى بيرون آمده‌اند ، از طرفين كشته و زخمى شده‌اند ، دو سه نفر سرباز هم كشته شده است ، ولى هنوز خبر صحيحى نرسيده است . از اينجا محمد ابراهيم بيگ تفنگدار باشى نواب و الا احتشام الدوله با چند نفر سوار مأمور به رسيدگى كردن شد و رفت .\r\nديگر آنكه يازده نفر از طايفهء عرب كه در فارس گرفته بودند و ميگفتند دزد هستند وارد شهر كردند . حكومت نه نفر از آنها را دست بريد و دو نفر را در كوچه و بازار گردانيدند . از آن نه نفر دست بريده هيچكدام نمرده‌اند .\r\nديگر آنكه سيد فضل الله روضه‌خوان در بالاى منبر به اشخاص معتبر حرفهاى اراجيف زده بود . نواب مستطاب اشرف و الا معتمد الدوله از اين حركت ناشايسته مطلع ميشوند و مىفرستند او را مىآورند ، تغير زيادى به او ميكنند ، و چند توى دهنى گفتند به او زدند و ملتزم شد كه ديگر در بالاى منبر از هيچكس چه اعلى و چه ادنى بدگويى نكند .\r\nديگر آنكه گمرك شيراز و بوشهر را مقرب الخاقان نصير الملك بر ضد مقرب الخاقان قوام الملك در شصت و سه هزار تومان اجاره كرد . از اول سال پارس‌ئيل به نصير الملك واگذار شد ، و قرار شد كه مأخوذى از اول سال را قوام الملك به نصير الملك بپردازد .\r\nديگر آنكه از قرارى كه حاجى محمد باقر خان حاكم بندر ابوشهر به حكومت فارس عرضه داشته بود آقا فرج الله مباشر گمركخانه بعد از منع حمل جنس دريا ، پنهانى به قدر هزار تومان عشور گمركى گندم مرخص و شب هنگام به دريا حمل كرده‌اند . حكومت فارس عقب كردند كه او را مغلولا به شيراز بياورند . مقرب الخاقان قوام الملك توسطهاى زياد و استدعاهاى بىاندازه كردند كه من او را مىآورم ولى بدون زنجير باشد و در اينجا به حساب او رسيدگى شود .\r\nديگر آنكه از فراشبند خبر رسيد كه محمد خان بيگ قشقايى به عداوت على قليخان قشقايى خرمنهاى گندم و جو فراشبند را آتش زده است كه مبالغى ضرر به على قليخان رسيده است . از حكومت شاطرى رفت كه بازديد كرده خبر بياورد .\r\nديگر آنكه اسد الله بيگ آدم قوام الملك به جهت تفرقهء اسلام‌لو در پل ولنجى كه ملك نواب جمال الدين ميرزا است ، رفته بود ، به آنجا كه مىرسد گويا كسى متحمل او نمىشود ، به جهت ترسانيدن اهل ده تفنگى خالى مىكند ، مىخورد به يكى از خانه‌هاى دهاتى ، فورا بواسطهء آمدن باد مشتعل مىشود ، هفده خانه كه به هم متصل بوده آتش ميگيرد كه زنهاى اهل ده به صحرا\r\n\r\n","description":"","footnote":"","page_name":" 91 ","page_number":137},
  {"content":"\r\n\r\nو كوه فرار ميكنند . آنچه هم حاصل و خرمن در صحرا بوده آتش ميگيرد . نواب جمال الدين ميرزا به حكومت عارض مىشود . حكومت هم شاطر باشى را معين مىكند كه برود بازديد نمايد .\r\nرفت و مراجعت كرد ، به عرض حكومت رسانيد كه به قدر چهار صد پانصد تومان ضرر به نواب جمال الدين ميرزا وارد آمده . حكومت هم حكم كرد كه غرامت را مقرب الخاقان قوام الملك از عهده برآيد .\r\nديگر آنكه تلگراف از جناب جلالت مآب آقاى مستوفى الممالك به حكومت رسيد كه \" خدا كرم خان بايرحمت كه حسين قليخان ايلخانى بختيارى او را در بختيارى حبس نموده ، از جانب حكومت فارس محصل برود او را يا به طهران يا شيراز بياورد \" . حكومت هم قهرمان بيگ سلطان فوج اردبيل مشكين را با نايب تفنگدارباشى نواب احتشام الدوله و چند نفر سوار و سرباز مأمور كردند كه بروند در بختيارى و خداكرم خان را از حسين قليخان ايلخانى گرفته بياورند شيراز ، اگر نداد معجلا اطلاع بدهند كه تكليف آنها را معين نمايند .\r\nديگر آنكه شخص تنباكوفروشى به جهت تقصيرى پسر خود را داغ كرده بود . حكومت فرستاد او را آوردند ، چوب زيادى به او زدند و ريش او را بريدند .\r\nديگر آنكه چهار دزد از طايفهء عرب از بيرونها گرفته به شهر آوردند ، هنوز حكمى دربارهء آنها نشده .\r\nديگر آنكه چند نفر سرباز فوج افشار در بازار با اهل شهر نزاع كرده بودند . مقرب الخاقان قوام الملك از دست سربازان به حكومت عارض شد ، حكومت فرستادند سربازان را آوردند حضورا تازيانه زدند .\r\nديگر آنكه به اطراف فارس ملخ زياد و فراوان ريخته است ، صيفى را خراب كرده ، دو سه روز است كه هر روز عصر ملخ به شهر شيراز مىآيد و به باغستانها مىريزد .\r\n\r\nاز 17 جمادى الثانيه تا 18 رجب 1295\r\nمقرب الخاقان حاجى نصر الله خان ايلبيگى قشقايى را بواسطهء باقى كه داشت حكومت او را قراول انداختند و باقى را از او گرفتند و دارابخان را ايلبيگى كردند . شش هفت هزار تومان ايل قشقايى را علاوه قبول كرده است به حمايت نواب احتشام الدوله .\r\nديگر آنكه از قراريكه خبر رسيده طايفهء دره‌شولى و طايفهء كشكولى و طايفهء فارسى مدان بواسطهء ايلبيگى شدن دارابخان از خاك فارس كوچيده‌اند . خود حاجى بابا خان دره‌شولى هم به مشهد مقدس رفته است .\r\nديگر آنكه چند نفر از فراشان حكومت و توپچى در محلهء يهود شرب كرده و با هم نزاع نموده بودند ، از طرفين يك دو نفر زخم خورده بودند . هنوز حكومت حكم جارى نساخته‌اند .\r\nديگر آنكه دويست سيصد نفر سوار قشقايى با محمد باقر خان سرتيپ سوار كه مأمور فارس بودند وارد شدند .\r\nديگر آنكه حاجى نصر الله خان ايل‌بيگى از حبس حكومت بيرون آمد . به جهت بعضى گفتگو\r\n\r\n","description":"","footnote":"","page_name":" 92 ","page_number":138},
  {"content":"\r\n\r\nاغلب روزها در دفترخانهء شيراز يا در خانهء خود و ايلخانى با دارابخان ايلبيگى نزاع دارند .\r\nديگر آنكه خبر رسيده كه در لار طايفه‌اى از ايل قشقايى با لارىها نزاع كرده‌اند .\r\nديگر آنكه ميرزا حسين خان پسر ميرزا عبد الله خان نورى منشى سركار اشرف و الا معتمد الدوله با ميرزا هدايت الله ياور رئيس تلگرافخانهء شيراز بر سر ملكى كه فيجان باشد ، و ميرزا عبد الله خان عوض طلب سر عيال مقرب الخاقان حسين قليخان سرتيپ پسر جناب مخبر الدوله وزير تلگرافخانهء ايران داده ، نزاع كرده بودند . فراش تلگراف كه از جانب ميرزا هدايت الله ياور به فيجان رفته بود گويا به ميرزا حسين خان منشى بىاحترامى كرده بود ، ميرزا حسين خان هم او را مىزند . فراش تلگراف مىآيد به ميرزا هدايت الله مىگويد .\r\nميرزا حسين خان هم تفصيل را به سركار و الا عارض مىشود . ميرزا هدايت الله هم بقسمى خدمت سركار و الا عارض شده كه متغير مىشوند مىگويند كه من ميرزا حسين خان را تنبيه ميكنم و تو را هم از رياست تلگرافخانهء شيراز معزول ميكنم . ميرزا حسين خان را پايش را فلك ميكنند كه چوب بزنند ، ميرزا هدايت الله ميبيند بد واقعه‌اى رخ داد ، مىافتد روى فلك و نمىگذارد كه چوب بخورد ، ولى سركار و الا فحش زياد به ميرزا هدايت الله ميدهند و فراشى را كه در فيجان رفته بود مىآورند چوب بسيارى به او مىزنند و حكم مىكنند كه آن فراش را از شهر بيرون كنند و قدغن مينمايند كه ديگر ميرزا هدايت الله در خانه نيايد . و از قرارى كه ميگويند تا به حال ( چنين ) خفتى به جهت تلگرافخانهء شيراز اتفاق نيفتاده است .\r\nديگر آنكه در خانهء فراشباشى حكومت شب هنگام دزد رفته بود ، به قدر شصت هفتاد تومان نقدا جنسا برده بوده است . چون فراشباشى اشرفى سكهء كهنه در نقدينهء خود داشت به صرافان سپرده كه اگر كسى اشرفى كهنه بياورد بفروشد شماها بگيريد . بفاصلهء دو روز شخصى مىرود در دكان صراف كه از اشرفىهاى فراشباشى خرد كند . آن صراف مىشناسد ، او را به حرف مىگيرد ، مىفرستد عقب فراش‌باشى كه برود دزد خود را بگيرد . پس از آنكه فراشباشى مىرود كه دزد را بگيرد ، دزد را كه ميگيرد از آن دست بريده‌هاى حكومتى است كه به جهت دست بريدهء خود دستى از آهن ساخته بود و به دزدى رفته بود . مسروقهء فراشباشى تماما از اين دزد دريافت شد .\r\nديگر آنكه سوارهاى شقاقى در كاروانسرا منزل گرفته‌اند ، با اهل آن كاروانسرا نزاع كرده بودند . به حكومت عارض شدند . حكومت فرستادند سوارها را آوردند . پس از تحقيق تقصير به گردن سوارها افتاد ، سوارها را تنبيه كردند .\r\nديگر آنكه شخص گندم پاك‌كنى سر خرمن رفته بود گندم پاك كند ، به قدر بيست من گندم دزديده بود . صاحب گندم از او پس گرفت . گندم پاك‌كن خود را به مردن زد ، از همراهان خودش او را برداشته مىآيند به حكومت عارض ميشوند كه اجرت گندم پاك‌كنى خود را مطالبه كرديم اين شخص را آنقدر زده‌اند كه نزديك به مردن است حكومت او را نزديك خود مىآورند مىگويند بيچاره مرده است ، قدرى شربت به حلق او مىريزند . فورا چشمهاى خود را باز مىكند . حكومت مىگويند كى تو را زد ؟ ميگويد سر خرمن مرا زده‌اند . همراهانى كه همراه داشت عرض كردند كه دست و پاى او خرد و شكسته‌اند . وقتى كه شربت را خورد حكومت گفت دعا به شاه بكن . فورا دستهاى\r\n\r\n","description":"","footnote":"","page_name":" 93 ","page_number":139},
  {"content":"\r\n\r\nخود را بلند كرد و دعا كرد . معلوم شد كه دستش عيب نكرده . بعد گفتند قدرى راه برو . فراموش كرد كه خود را به مرده بازى بزند . فورا برخاست و راه رفت . آنوقت صاحب گندم را آوردند تحقيق كردند ، گفت كه گندم را دزديده بود ، از او گرفتم ، خود را به مرده بازى زد . حكومت دو پاى او را و يك پاى از همراهان او را در فلك گذارده چوب بسيارى زدند .\r\nديگر آنكه داراب نام توللى كه از جملهء سره دزدها بوده و حكومت مدتها بود كه در خيال بدست آوردن وى بوده و ميسر نمىشد ، از قرارى كه مذكور شد آدمهاى خود داراب در بلوك بيضا او را گرفته بودند به حضور نواب مستطاب اشرف و الا آورده بودند . فورا حكم كردند داراب را طناب انداختند و مبلغ پنجاه تومان از حكومت انعام به آن اشخاصى كه آورده بودند التفات شده است .\r\nديگر آنكه شب هفتم شهر رجب خانهء حاجى ميرزا محمد پسر حاجى ميرزا هادى معدل الملك گماشتهء جناب مشير الملك آتش گرفت . از قرارى كه ميگويند و به تحقيق رسيد كنيزى چراغى دستش بوده غفلتا به پردهء كلوى ارسى مىگيرد ، فورا مشتعل مىشود . از مغرب الى هشت نه ساعت از شب گذشته طرف اندرونى مشار اليه مشتعل بوده ، و از اطراف آدم رفت ، قراول و فراش از حكومت فرستاده شد تا اينكه آتش را خاموش نمودند . ولى در اين هشت نه ساعت سه سمت عمارت با هرچه در آن بود آتش گرفت . چهار نفر سوختند ، يك نفرش كه به كلى آتش گرفت و ما بقى نيمه جانى دارند تا چه شود . اثاث البيت به قدر هشت هزار تومان بيشتر آتش گرفت و خرد و تفريط شد . اين خانه هم كه آتش گرفت پنج شش هزار تومان قيمت داشت كه تخمينا جملگى به قدر پانزده شانزده هزار تومان از قرارى كه ميگويند ضرر به مشار اليه وارد آمده .\r\nخيلى خداوند رحم به اهل محله كرد كه زود آتش خاموش شد و الا يك محله آتش ميگرفت .\r\nخود مشار اليه هم به سركشى املاك خود به بيرونها رفته بود ، در اين مقدمه حاضر نبود .\r\nديگر آنكه مقرب الخاقان اردشير خان سرتيپ فوج افشار چند روز است مخبط شده كه كسى جرأت ندارد در منزل او برود ، حركات ديوانه‌وار از او صادر مىشود . از قرارى كه ميگويند او را چيزخور كرده‌اند .\r\nديگر آنكه مقرب الخاقان داراب خان ايلبيگى رفت بر سر ايل قشقايى .\r\n\r\nاز 19 رجب تا 20 شعبان 1295\r\nپسر نجارى در روز شنبه خانهء يكى از يهوديها را از قرارى كه خود جماعت يهود به عرض حكومت رسانيدند ، آتش زده بود . حكومت فرستادند آن پسره را پيدا كردند ، تنبيه نمودند .\r\nديگر آنكه سربازى از فوج افشارطلبى از شخص ميوه‌فروشى داشت مىرود مطالبهء پول خود را با منفعت مىكند . شخص ميوه‌فروش مىگويد حال ندارم يك دو روز مهلت بده . سرباز بد حرفى مىكند . او هم جواب ميدهد . برهم ميزنند ، سرباز خودش خنجرى كه در كمر داشته يكى به سرش مىزند و يكى به سر آن و مىآيد به حكومت عارض مىشود . آن شخص ميوه‌فروش را حاضر ميكنند ، بعد از تحقيق معلوم مىشود تقصير از طرفين بوده ، هر دو نفر را تنبيه مىنمايند و طلب سرباز را از\r\n\r\n","description":"","footnote":"","page_name":" 94 ","page_number":140},
  {"content":"\r\n\r\nشخص ميوه‌فروش گرفته به او رد ميكنند .\r\nديگر آنكه حاجى نصر الله خان ايل‌بيگى به اذن حكومت بر سر املاك خود رفت در سرحد .\r\nديگر آنكه چند نفر دزد از طايفهء قشقايى ايلخانى گرفته به حكومت فرستاده است ، هنوز حكمى دربارهء آنها نشده .\r\nديگر آنكه پسرهء سيدى شب هنگام در منزل فراشهاى نواب احتشام الدوله ميهمان بوده ، آخر شب مست ميشوند ، با پسرهء سيد جمع ميشوند . صبح فورا پسرهء سيد ميرود تفصيل را به حكومت عارض مىشود ، حكومت ميفرستد همگى را ميگيرند تنبيه كاملى مينمايند و محبوس ميكنند .\r\nديگر آنكه على آقا نام همشيره‌زادهء حاجى عبد الله خان پسر عموى مقرب الخاقان قوام الملك كه در سلك تجار است ، شب هنگام به خانه‌اى دزدى مىرود . صاحبخانه زن بوده ، ميشناسد او را .\r\nولى از ترس حرفى نميزند . مشار اليه هم هرچه ميتوانسته ميبرد . ضعيفه على الطلوع ميرود به مقرب الخاقان محمد رضا خان بيگلربيگى عارض مىشود و ميگويد دزد من على آقاست ، اگر محض قوم و خويشى چشم‌پوشى نمىكنى از او بگير و بده . محمد رضا خان ميگويد او دزد تو كجا بود ، من دزد تو را پيدا ميكنم . ضعيفه مراجعت مينمايد . محمد رضا خان دو سه نفر ديگر كه حدسا گمانش به آنها ميرفته ميگيرد به حكومت ميفرستد ، حكومت هم بىتقصير گوشهاى آنها را ميبرد . لابدا ضعيفه ميرود و خودش به حكومت عارض مىشود . حكومت هم ميفرستد على آقا را مىآورند آنقدر چوب مىزند تا اينكه اقرار مىكند ، بعد از آن او را بدست مقرب الخاقان قوام الملك مىسپارند كه شش ماه او را با زنجير حبس كنند .\r\nديگر آنكه از طهران خبر رسيد كه روز چهارشنبه بيست و سيم اعليحضرت شاه ايران وارد انزلى شدند ، حكومت در روز پنجشنبه بيست و چهارم سلام عام نشستند و شليك توپ كردند و شب شنبه بيست و ششم را قدغن كردند كه جميع بازار و شهر را چراغان نمايند و در همان شب آتش‌بازى نمودند و صاحب‌منصبان تلگرافخانهء انگليس را وعده خواستند كه به تماشا بروند .\r\nديگر آنكه ( خبر ) ورود موكب شاه را به انزلى كه رئيس تلگرافخانه به حكومت داد يك طاقهء شال كشميرى به مشار اليه خلعت دادند ، و حكم كردند كه به هركس اين خبر را بدهد هركس به قدر شان خود انعامى به مشار اليه بدهد .\r\nديگر آنكه دو نفر از پسرهاى نصر الله خان بهارلو و يك نفر ديگر كه از قاتلين ميرزا چراغ على بودند حسين خان برادر زن ميرزا چراغ على در ناحيهء نوبندگان از توابع فسا گرفته بود ، باقى پسرهاى نصر الله خان كه در خرك و طارم بودند مىآيند دور قلعهء نوبندگان را محاصره مىنمايند كه برادران خود را رها نمايند . از شيراز هم از حكومت حكم شده بود كه آنها را گچ بگيرند ، اين خبر كه به حكومت ميرسد فورا فتح الله خان كرد را با سوارهاى كرد مأمور مىكنند كه آنها را محبوسا به شيراز بياورند . از قرارى كه مسموع مىشد گويا مقرب الخاقان قوام الملك توسط كرده كه آنها را نكشند ، گويا توسط معزى اليه به اجابت رسيده باشد .\r\nديگر آنكه يك نفر از پسرهاى نصر الله خان بهارلو و دو نفر ديگر را كه گرفته بودند در\r\n\r\n","description":"","footnote":"","page_name":" 95 ","page_number":141},
  {"content":"\r\n\r\nنوبندگان فسا مير غضب رفت در همانجا سر سه نفر را بريد .\r\nديگر آنكه محصلى از حكومت و چند نفر سوار بهارلو و عرب به جهت گرفتن فريدون خان لشنى كه مقرب الخاقان قوام الملك تهمت دزدى به او زده بود و در نزديكى ارسنجان او را گرفته بودند و خانه و طايفهء او را غارت كرده بودند ، مقرب الخاقان محمد حسن خان كه ضابط لشنى است به حكومت عارض مىشود كه بىاطلاع من او را گرفته‌اند و مبالغى از طايفهء فريدون به غارت برده‌اند . فرضا او دزد بوده حال كه دزد نيست ، مشغول رعيتى است ، قوام الملك محض عداوتى كه فيما بين بوده به حكومت به ضد مشار اليه عرض كرده . چند نفر از لشنى سر طويلهء حكومت بست بودند . از قرارى كه خبر رسيده فريدون را رضا خان عرب و چند نفر از لشنى از دست محصلين گرفته و برده‌اند . تا خبر به حكومت مىرسد اين لشنىها كه در سر طويله بست بودند مىآورند جميعا را نفرى پانصد تازيانه ميزنند و گوشهاى آنها را مىبرند و محبوس مينمايند . به محمد حسن خان هم نوشتند كه كدخداهاى لشنى را در هر كجا باشند بگيرند و محبوس نمايند تا حكم ثانى برسد .\r\nديگر آنكه سربازهاى فوج افشار كه سپرده به اردشير خان سرتيپ است به جهت مواجب نه ماههء آنها كه نرسيده است شب هنگام درب منزل حكومت جمع شده بودند ، داد و فرياد زياد كرده بودند . حكومت سلاطين آنها را گرفت ، دو سه نفر از آنها را چوب زيادى زدند و ما بقى را حبس نمودند .\r\nديگر آنكه اردشير خان سرتيپ بواسطهء مخبط شدن ، از تبريز اقبال الدوله كه عموى مشار اليه باشد او را خواسته بود ، اين دو روزه روانهء تبريز است و بجاى او پسر خود را بچاپارى روانه كرده است ، در راه است .\r\nديگر آنكه ميرزا محمد على خان لشكرنويس‌باشى پسر مرحوم ميرزا نعيم نورى به ناخوشى قولنج فوت گرديد .\r\nديگر آنكه مقرب الخاقان قوام الملك چون مشتبه به حكومت كرده بود كه حضرات لشنى مقصر و دزد هستند ، محصلى كه از حكومت به جهت گرفتن فريدون نام لشنى رفته بود به حكومت نوشته بود كه تقصير از سوارهاى قوام الملك بوده كه فريدون را فرار داده‌اند . خيلى تغير به قوام الملك كردند و آن اشخاص كه محرك آن كار بوده‌اند حكما از مشار اليه خواسته‌اند .\r\nديگر آنكه مقرب الخاقان قوام الملك چون بر حكومت اشتباه كرده بود و حكم به گرفتن و غارت لشنى صادر كرده بود ، سوارهاى عرب و بهارلو روى خانه‌هاى لشنىها ريخته بودند ، جميع اموال آنها را غارت كرده‌اند حتى زنها و دخترهاى ايشان را كشيده‌اند ، جميعا به كوه و بيابان فرار كرده‌اند از مرد و زن . از قرارى كه مذكور مىشود به ملاك لشنى و خود لشنى مبالغ گزافى ضرر وارد آمده است .\r\nديگر آنكه از لار چنين خبر رسيد كه شيخ مذكور خان سر راه آقا فتحعلى جراشى را گرفته بوده شب هنگام عبور آقا فتحعلى شليك تفنگى مىنمايد ، شش نفر كشته مىشوند و چند نفر هم زخمى . هنوز از حكومت حكمى نشده است .\r\n\r\n","description":"","footnote":"","page_name":" 96 ","page_number":142},
  {"content":"\r\n\r\n\r\nميدان توپخانه\r\nميدان توپخانهء شيراز در عهد ناصرى\r\n\r\n","description":"","footnote":"","page_name":" الف 96 ","page_number":143},
  {"content":"\r\n\r\n\r\nحسام السلطنه\r\nبه عرض نواب و الا چنين رسانيدند كه ميرزائى كه سر صندوق عدالت نشانده بودند به جهت تثبيت اسامى عارضين ، عريضه‌جات مردم را بازكرده ، پس از مطالعه . . .\r\nص 20\r\n\r\n","description":"","footnote":"","page_name":" ب 96 ","page_number":144},
  {"content":"\r\n\r\n\r\nمعتمد الملك\r\nجناب جلالت مآب فرمانفرما ، يك روز در تكيه‌اى كه مشير الملك شبيه تعزيه بيرون مىآورد تشريف‌فرما شدند و مشير الملك يك طاقه‌شال و مبلغ يكصد تومان پول نقد پيشكش ايشان نمودند .\r\nص 48\r\n\r\n","description":"","footnote":"","page_name":" پ 96 ","page_number":145},
  {"content":"\r\n\r\n\r\nعزت الدوله\r\nو همچنين يك روز هم عزت الدوله . . . به تكيهء مشير الملك تشريف‌فرما شدند ، باز يك طاقه‌شال ترمه و يكصد تومان پول با يك غلام سياه خواجه ، . . .\r\nص 48\r\n\r\n","description":"","footnote":"","page_name":" ت 96 ","page_number":146},
  {"content":"\r\n\r\n\r\nمهديقلى ميرزا سهام الملك\r\nمخلوق يك محلهء كازرون جهرم . . . پيشكش به جهت ايشان تعيين مىكنند كه نواب مهديقلى ميرزا حكم چاپيدن محلهء دشتاب را به آنها بدهد . .\r\nص 47\r\n\r\n","description":"","footnote":"","page_name":" ث 96 ","page_number":147},
  {"content":"\r\n\r\n\r\nمشير الملك ميرزا ابو الحسن خان\r\nبواسطهء اينكه مشير الملك معمم بود در وقت ورود به شيراز يك كلاهى و يك آبدستى به جهت وى . . .\r\nص 74\r\n\r\n","description":"","footnote":"","page_name":" ج 96 ","page_number":148},
  {"content":"\r\n\r\n\r\nمعتمد الدوله ( فرهاد ميرزا )\r\nمن حاكمم نه رئيس جمهورى ، اگر ميخواهيد من حاكم باشم از اين احكامات به من نفرمائيد ، اگر چنين باشد فورا عازم تهران مىشوم . . .\r\nص 106\r\n\r\n","description":"","footnote":"","page_name":" چ 96 ","page_number":149},
  {"content":"\r\n\r\n\r\nامين الملك ، قوام ديوان ، ضياء الملك و ديگران\r\n\r\n","description":"","footnote":"","page_name":" ح 96 ","page_number":150},
  {"content":"\r\n\r\nديگر آنكه پدرى به فرزندش نصيحت مينمايد ، پسر ترياك مىخورد ميميرد .\r\nديگر آنكه از قرار مذكور راه از شيراز به فسا خيلى مغشوش است كه قافله بصعوبت تردد مينمايد . يك قافلهء بزرگى را يك فرسخى فسا دزد زده است ، مبالغى اموال برده‌اند . مذكور را دزد اين راه بهارلو است ، به جهت كشتن پسر نصر الله خان بهارلو اطراف فسا را اغتشاش انداخته‌اند .\r\nديگر آنكه بلوط بيگ دهدهكى كه سركردهء سارقين بوده مدتهاست كه حكومت در صدد گرفتن مشار اليه بودند ، تفنگچيان فيروزآبادى او را گرفته به شهر آوردند . حكومت فورا طناب انداختند ، دو روز بر ستون ميدان طويله آويختند كه عبرت ديگران شود و يك صد و هفتاد تومان به گيرنده و آورنده انعام دادند .\r\nديگر آنكه در محلهء بالا گود در خانهء شخص بنايى نصير نام مجلس شربى بوده ، اهل مجلس مست مىشوند بر يكديگر مىافتند و يك نفر كشته مىشود و يك نفر زخم مىخورد . صبحى كشتهء مقتول را در منزل حكومتى مىآورند ، حكم مىشود مقتول را دفن كنند و از مقرب الخاقان محمد رضا خان بيگلربيگى قاتل و اهل آن مجلس را حكما خواسته‌اند .\r\nديگر آنكه در سبزپوشان كه دو سه فرسنگى شيراز واقع است چند نفر اشرار سردزكى مست كرده بودند و نزاعى با هم نموده بودند . حكومت فرستادند آنها را آوردند گوش بريدند .\r\nديگر آنكه اشخاصى كه باعث غارت و خرابى طايفهء لشنى شده بودند از سوارهاى بهارلو بوده‌اند ، حكومت آنها را گرفت هريك را چوب زيادى زدند و گوششان را بريدند .\r\n\r\nاز 21 شعبان تا 26 رمضان 1295\r\nفوج گروس به سركردگى خسرو خان گروسى سرهنگ برادر جناب حسن عليخان وزير فوائد كه مأمور ساخلو شيراز شده بودند وارد شدند ، در پشت باغ جهان‌نما چادر زده‌اند و مأمور هستند همراه نواب احتشام الدوله به بهبهان بروند .\r\nديگر آنكه اغلب در شيراز و اطراف باران مىآيد و خرابى زياد كرده است . يكروز در شيراز از ظهر تا شام باران زياد آمد كه تردد در كوچه‌ها بصعوبت ميشد .\r\nديگر آنكه ميرزا على اكبر خان كه مأمور به كارگزارى بندر ابوشهر بود در سيم رمضان از شيراز روانهء بوشهر شد .\r\nديگر آنكه محراب نام كل‌كوهى كه از سارقين مشهور بود كه هنگام ورود نواب مستطاب و الا حاجى معتمد الدوله به فارس خواستند او را بگيرند فرارا به طهران رفته بود ، اين دو روزه به شهر آمده بود ، در دو شب قبل او را گرفتند و الان محبوس است . هنگام گرفتن به يك نفر پيش تابى خالى كرده ، به قلم آن شخص ميگيرد خرد مىشود .\r\nديگر آنكه در روز ماه رمضان شخصى شرب كرده بود ، حكومت او را گرفتند و دهنش را دوختند و مهار كرده در كوچه و بازار شهر گردانيدند كه عبرت ديگران شود .\r\nديگر آنكه حسين خان بايرحمتى كه فرارا به طهران رفته بود به خواهش حكومت او را با\r\n\r\n","description":"","footnote":"","page_name":" 97 ","page_number":151},
  {"content":"\r\n\r\nآدم مخصوص از طهران به شيراز خواهند آورد .\r\nديگر آنكه قاتلين برادر محمد نبى خان در يزد به حكم اولياى دولت ايشان را حاكم يزد گرفته بودند ، محمد نبى خان به حكم حكومت فارس به جهت آوردن آنها رفته بود ، در اين دو روزه چند نفر از طايفهء عرب كه ميگويند قاتلين برادر مشار اليه است از يزد به شيراز آورده محبوسند ، هنوز حكمى دربارهء آنها نشده .\r\nديگر آنكه نواب مستطاب و الا احتشام الدوله شب هفدهم ماه رمضان نقل مكان به باغ گلشن مقرب الخاقان قوام الملك نموده كه به بهبهان برود .\r\n\r\nاز 27 رمضان تا 26 شوال 1295\r\nمحراب كل‌كوهى كه در محبس حكومت حبس بود ، حكومت مشار اليه را طناب انداختند .\r\nديگر آنكه نواب مستطاب و الا حاجى معتمد الدوله سه چهار روز در سرجوشك ماندند ، قناتى هم از خود بيرون آوردند و به بعضى از اشراف و اعيان شيراز منقسما مرحمت فرمودند .\r\nديگر آنكه چند نفر از طايفهء عرب بر سر چند خانوار لشنى ريخته يك گلهء گوسفند به غارت برده بودند . طايفهء لشنى عقب آنها مينمايد ، دو نفر از لشنى را گلوله ميزنند و فرار ميكنند .\r\nبه حكومت عارض شدند ، محصلى رفت كه رسيدگى نموده قاتلين را گرفته به شهر بياورد .\r\nديگر آنكه حكومت و بعضى اهالى فارس خوش دارند كه دولت انگليس جنگ به افغانستان نمايند .\r\nديگر آنكه تلگرافى از طهران به جهت حكومت رسيده كه ادارات سلطنتى سه اداره شده ، يك اداره با امير كبير نواب نايب السلطنه و يكى به جناب سپهسالار اعظم و يكى به جناب آقاى مستوفى الممالك . قرار است روز شنبه فرامين سه اداره مهر شود .\r\nديگر آنكه از قرار مذكور بعضى از كيخاهاى قشقايى كه فرارا به طهران رفته بودند مراجعت به اصفهان كرده‌اند ، گويا بيايند به شيراز .\r\nديگر آنكه در بلوك خواجه جوهر نام كه از سارقين مشهور بوده با سيزده نفر از همدستانش را گرفته به شيراز آوردند ، جوهر را در محبس حكومتى حبس نمودند و آن سيزده نفر را قرار است در ميان فوج بيندازند و سياست نمايند .\r\nديگر آنكه مقرب الخاقان قوام الملك قرار است كه اول ماه برود به سمت داراب و لار و سبعه و سركشى به ايلات خمسه ، و چهار دسته سرباز هم مأمور است كه با معزى اليه برود . ديگر آنكه مقرب الخاقان عسكر خان سرتيپ فوج ملايرى از حكومت فارس مأمور است برود در قلعهء طبر سركشى نموده مراجعت نمايد .\r\nديگر آنكه از قرار مذكور امسال قريب شش هفت هزار نفر از اهل عراق و خراسان و اصفهان به مكهء معظمه مشرف شده‌اند .\r\nديگر آنكه مباشر بلوك كوار را به جهت پانزده تومان تفاوت ماليات ، حكومت چوب زيادى\r\n\r\n","description":"","footnote":"","page_name":" 98 ","page_number":152},
  {"content":"\r\n\r\nبه او زده‌اند كه قريب به موت است .\r\nديگر آنكه جوهر دزد با يازده نفر ديگر كه آورده بودند ، پس از تحقيق معلوم شد كه چندان تقصيرى ندارند . جوهر را با يك نفر ديگر گوش بريدند و ما بقى را تازيانه زده مرخص نمودند .\r\nديگر آنكه جنس در شهر شيراز تحقيق ( ترقى ؟ ) كرده است ، گندم يك من تبريز نه شاهى و جو پنج شاهى . حكومت جنس‌داران را با انبارداران حضورا طلبيدند كه هركس جنس دارند از قرار يك من دو عباسى بفروشد و جو يك عباسى ، خباز هم نان را از قرار هفت شاهى و نيم به سنگ تمام فروش كند و از روز پانزدهم ذيقعده اين قرار جارى خواهد شد .\r\n\r\nاز 27 شوال تا 2 ذيحجه 1295\r\nديگر آنكه مباشر كوار كه حكومت او را چوب زده بود فوت گرديد .\r\nديگر آنكه تلگرافى از جانب آقاى مستوفى الممالك به جهت حكومت رسيده است كه با رعايا و محكومين خود بطور مدارا رفتار نمايند بواسطهء اينكه مردم شاكى هستند . ديگر آنكه تلگرافى از جناب آقاى مستوفى الممالك به جهت نواب مستطاب و الا معتمد الدوله رسيده كه يك قبضه قمهء مرصع اعليحضرت اقدس شهريارى خلعت مرحمت فرمودند ، در اين دو روزه با آدم مخصوص روانه خواهد شد . ديگر آنكه از قرارى كه به حكومت نوشته بودند مجددا باز مىخواهند تنظيمات جارى نمايند .\r\nديگر آنكه نواب مستطاب و الا حاجى معتمد الدوله به طهران تلگراف كرده‌اند كه \" پنج شش ماه به سال باقى نيست ، اين چند ماه تنظيماتى لازم ندارند ، اگر حكومت سال نو با من شد تفصيلى عرض ميكنم ، اگر صلاح دولت است از اين قرار حكم صادر شود \" .\r\nديگر آنكه مقرب الخاقان قوام الملك روز هيجدهم ذيقعده الحرام با چهار صد نفر سرباز حركت به سمت داراب نمود .\r\nديگر آنكه دو نفر با هم بر سر تنخواهى گفتگو داشتند ، ديوانخانه رجوعش را به خانهء شرع نموده ، مدعى رشوهء زيادى به حاجى امير امير ديوانخانه و حاجى ملاباشى كه از جانب حكومت در ديوانخانه نشسته است و به آن حاكم شرعى كه رجوع كرده بودند داده بود . حكومت مطلع مىشود مدعى را چوب زيادى مىزنند و حاجى امير را نگاه داشتند ، هرچه گرفته بود پس گرفتند و محرر حاكم شرع را هم چند پشت گردنى زدند .\r\nديگر آنكه از جانب سپهسالار اعظم تلگرافى به حكومت رسيده بود كه مأمورى بفرستند خداكرم خان بايرحمت را هرجا هست بياورند . حكومت هم قهرمان بيگ ياور فوج اردبيل مشكين را با ده سوار فرستادند كه او را به شيراز بياورند .\r\nديگر آنكه قافله‌اى كه به سمت يزد ميرفتند در پوزهء سياه راه يزد سارقين بر سر آنها مىريزند ، قدرى قماش از مال رعاياى دولت بهيهء قيصريهء انگليس را و از رعاياى داخله سرقت مينمايند .\r\nبعرض حكومت رسانيده شد . حكم نمودند كه تأمل نماييد تا مكارى از يزد مراجعت نمايد پس از تحقيق از مكارى يا از محل يا از سارقين گرفته مسترد خواهد شد .\r\n\r\n","description":"","footnote":"","page_name":" 99 ","page_number":153},
  {"content":"\r\n\r\n\r\nاز 3 ذيحجه تا 25 ذيحجه 1295\r\nاز قرارى كه از بندر لنگه تلگراف به حكومت كرده بودند شيخ على پسر شيخ خليفه حاكم بندر لنگه را با پنج نفر از نوكرهاى او به دست يارى شيخ يوسف دشمن مشار اليه كشته‌اند .\r\nحكومت درصدد آدم فرستادن است كه قاتلين را به چنگ بياورد .\r\nديگر آنكه دو نفر تفنگدار شاهى كه مأمور به آوردن خداكرم بايرحمتى بوده‌اند به اصفهان رسيده‌اند ، تلگراف به حكومت كردند و دستور العمل خواستند ، حكومت جواب داد كه از همان راه بروند در ايل بختيارى و خداكرم خان را از حسين قليخان ايلخانى بختيارى گرفته به شيراز بياورند .\r\nديگر آنكه محمد حسين خان پسر خداكرم خان كه قرار بود محبوسا او را به شيراز بياورند ، جناب سپهسالار اعظم توسطى از مشار اليه خدمت نواب مستطاب و الا حاجى معتمد الدوله كردند كه چون در منزل من است او را مىفرستم شما هم به او التفات كنيد آنچه پيش من بوده است . نواب مستطاب و الا هم جواب دادند كه در اين صورت لازم نيست او را بفرستيد در خدمت خودتان باشد .\r\nديگر آنكه جنس در شيراز خيلى ترقى كرده است ، نان اغلب عايد خلق نميشود ، در هر مرحله كه ده دكان خبازى بوده است يكى يا دو تا حال بيشتر باز نيست . حكومت عقب به انبارداران كرده‌اند كه هرجا جنس است بيرون بياورند و به خبازان داده كه پخته به خلق دهند . ولى از قرارى كه مذكور مىشود قدرى فتنه زير سر استاد خبازان است كه ميخواهد جنس آنها را گران كند .\r\nديگر آنكه روز عيد قربان نواب مستطاب و الا حاجى معتمد الدوله سلام عام نشستند و شليك توپ نمودند .\r\nديگر آنكه چند روز است نواب مستطاب و الا به علت پادرد از اندرون بيرون نيامده‌اند .\r\nديگر آنكه محصلى از حكومت نزد مقرب الخاقان حاجى نصر الله خان ايلبيگى سابق رفته كه هرچه جنس در سرحد و كامفيروز است حمل شهر نمايد .\r\nديگر آنكه نواب مستطاب و الا حاجى معتمد الدوله در روز عيد غدير سلام عام نشستند و شليك توپ نمودند ، جميع اعيان و بزرگان و اشراف شيراز در سلام حاضر بودند .\r\nديگر آنكه بواسطهء نيامدن باران يك نوع اضطرابى در خلق فارس افتاده و تسعير گندم را حكومت اگرچه نميگذارند بالا برود ولى باز چاره نميشود . دكاكين خبازها از پنج يكى باز است ، صبح و عصر ازدحام زياد درب دكان خبازان مىشود باندازه‌اى كه اغلب شهر نان عايدشان نمىشود . استاد خبازان فرار كرده است حكومت هم فراش بر سر دكان خبازان گذارده كه به همان اندازه كه حكم شده طبخ نمايند .\r\nديگر آنكه برنج در شهر شيراز يك مرتبه گران و كم يافت شده ، حكومت محصلى فرستادند كربال كه هرچه برنج در آنجا انبار است بار كرده حمل شيراز نمايند ، برنج شهرى را يكمن دهشاهى و چنپا را يكمن چهار عباسى بفروشند .\r\n\r\n","description":"","footnote":"","page_name":" 100 ","page_number":154},
  {"content":"\r\n\r\nديگر آنكه عاليجاه فرج الله خان حاكم لنگه به جهت گرفتن قاتلين شيخ على از راه بوشهر به حكم حكومت روانه شد .\r\nديگر آنكه جنس كه حكومت از مقرب الخاقان حاجى نصر الله خان ايلبيگى خواسته بودند در اين روزها قريب بيست هزار من جنس فرستاده است و حكومت به خبازان تقسيم نموده است .\r\nديگر آنكه مقرب الخاقان داراب خان ايلبيگى تابحال از بابت ماليات طايفهء قشقايى يك دينار نفرستاده است ، در اين باب حكومت خيلى مضطرب است ، اغلبى از طايفهء قشقايى متفرق شده‌اند و خود دارابخان در بهبهان خدمت نواب و الا احتشام الدوله است .\r\nديگر آنكه ضابط مرودشت را حكومت به مرودشت فرستادند كه هرچه جنس در آنجا انبار كرده‌اند حمل شهر نمايند .\r\n\r\n","description":"","footnote":"","page_name":" 101 ","page_number":155},
  {"content":"\r\n . \r\n","description":"","footnote":"","page_name":" 102 ","page_number":156},
  {"content":"\r\n\r\n\r\nسال 1296 وقايع اتفاقيه ايام دار العلم شيراز\r\n\r\nاز 26 ذيحجه 1295 تا 26 محرم 1296\r\nدو روز قبل زنها هجوم كرده درب منزل حكومت به جهت نان ، محمد رضا خان بيگلربيگى خواسته كه برود خدمت حكومت زنها مشار اليه را از اسب به زير ميكشند ، خواستند اذيت نمايند ، فراشان حكومتى مىرسند زنها را دور مىكنند . بعد كه بيگلربيگى ميرود خدمت حكومت ، حكومت تغير زيادى به مشار اليه مينمايد .\r\nديگر آنكه چند نفر سارقين از طايفهء بهاء الدين را به شهر آورده بودند ، حكومت آنها را تازيانهء زيادى زدند و به ضابط آنها سپردند كه اگر باز خلاف كنند سياست شوند .\r\nديگر آنكه از قرارى كه به حكومت از طهران تلگراف شده بود يزد را هم علاوهء اصفهان به حضرت و الا ضل السلطان داده‌اند .\r\nديگر آنكه دو نفر در شهر مردم را تحريك به بلوا مىكردند ، بيگلربيگى شهر آنها را گرفته نزد حكومت بردند ، يكى را چوب زيادى زدند و ديگرى را گوش بريدند .\r\nديگر آنكه بواسطهء نيامدن باران خيلى در دكان خبازان مغشوش است ، اغلبى از اهل شهر شب بىنان ميمانند . خيلى جنس از هر قبيل گران است .\r\nديگر آنكه الحمد الله روز هشتم محرم باران بسيار خوبى آمد ، هيجده ساعت باريد ، قدرى خلق از آن اضطراب و تشويش كه داشتند افتادند و نان هم فراوان شده در دكان خبازان ، ولى تسعير كم نشده .\r\nديگر آنكه نواب مستطاب و الا حاجى معتمد الدوله نذر كرده بودند كه اگر باران بيايد ديگ جوشى سر مقبرهء خواجه حافظ بيايند و به دراويش بدهند . روز دوازدهم رفتند در سر مقبرهء خواجه حافظ و نذر خود را ادا نمودند .\r\nديگر آنكه چند دكان از بازار حاجى و بازار كفش‌دوزان شب هنگام آتش گرفته است ولى به كسى صدمه وارد نيامده است .\r\nديگر آنكه حكومت حكم كرده روزى يك خروار گندم و دو خروار جو مخصوص اهل يهود شيراز طبخ كنند ، بواسطهء اينكه اغلب روزها نان عايد يهوديها نميشود .\r\nديگر آنكه با وجود آمدن باران باز نرخ اجناس كم نشده به همان نرخى كه بوده هست ، گندم به حكم حكومت خروارى چهار تومان ولى در خارج پنج تومان شش تومان خريد و فروش مىشود ،\r\n\r\n","description":"","footnote":"","page_name":" 103 ","page_number":157},
  {"content":"\r\n\r\nجو به حكم حكومت خروارى دو تومان ولى سه تومان دادوستد مىشود ، ساير اجناس هم به همين طريق است .\r\nديگر آنكه از قرارى كه از بهبهان نوشته‌اند دو سه زلزلهء شديد آمده است ولى خرابى نكرده است .\r\nديگر آنكه دو ضعيفه با سربازى در كوچه حرف مىزدند ، در اين بين خاصه تراش نواب مستطاب و الا حاجى معتمد الدوله رسيده سرباز را منع و نصيحت مىكند ، سرباز زخمى مىزند به خاصه تراش نواب معظم اليه . خاصه تراش مراتب را به نواب مستطاب و الا عرض مىكند . حكم ميفرمايند آن دو ضعيفه را ميگيرند و سر آنها را ميتراشند و در كوچه و بازار مىگردانند .\r\nديگر آنكه از بهبهان خبر رسيده كه هرچه نواب احتشام الدوله چادر داشته‌اند شب هنگام آتش گرفته است و يك دو نفر هم مجروح شده‌اند . از شيراز هم نواب مستطاب و الا يك دستگاه چادر معجلا روانه نمودند .\r\nديگر آنكه تلگرافى از جناب آقاى مستوفى الممالك به جهت تفنگدار شاهى كه مأمور آوردن خداكرم بايرحمت به شيراز بود رسيده است بدين مضمون كه \" حتما حكما بايد خداكرم خان را معجلا به شيراز آورده بدست نواب مستطاب و الا معتمد الدوله رسانيده قبض گرفته مراجعت بنماييد ، در اينجا محمد حسن خان پسر خداكرم خان را قبلهء عالم ميخواستند طناب بيندازند ، جناب سپهسالار اعظم توسط فرمودند \" . نواب مستطاب و الا همان تلگراف را با سوار مخصوص فرستادند در ايل بختيارى به جهت تفنگدار شاهى .\r\n\r\nاز 27 محرم تا 22 صفر 1296\r\nاز قرارى كه تلگراف به حكومت شده خداكرم خان بايرحمت را به طهران برده‌اند و تلگراف ورود مشار اليه هم به طهران رسيده است ، و از قرار مذكور خودش گفته است كه محمد حسين خان پسر من مرا حبس نكرده است ، من زنجير نبودم ، همه دروغ گفتند . قدرى از اين بايت حكومت دلتنگ است ، بواسطهء اينكه ايشان به طهران نوشته بودند كه به گفتهء محمد حسين خان خداكرم خان را زنجير و محبوس كرده‌اند . هنگام بردن خداكرم خان از خاك بختيارى مصطفى قليخان تفنگدار شاهى كه مأمور به آوردن مشار اليه به شيراز بود ممانعت مىكند ، او را ميزنند كه دو سه جاى سر مشار اليه را مىشكنند .\r\nديگر آنكه قمهء مرصعى خلعت به جهت نواب مستطاب و الا از جانب حضرت اقدس پادشاه آوردند . در روز پنجشنبه هفتم صفر در باغ نو خلعت پوشيدند .\r\nديگر آنكه شب ششم صفر كه مولود حضرت اقدس پادشاه ايران بود آتش‌بازى و چراغان نمودند . جميع صاحب‌منصبان تلگرافخانهء انگليس را وعده خواستند ، نواب اميرزاده هم ميزبان بودند .\r\nديگر آنكه جمعى از رعايا و اشراف سيرجان كرمان از دست تعدى حاكم كرمان شهاب الملك\r\n\r\n","description":"","footnote":"","page_name":" 104 ","page_number":158},
  {"content":"\r\n\r\nبه شيراز آمدند كه در تلگراف به طهران عارض شوند . حكومت فارس از تلگراف كردن و عارض شدن مانع شده‌اند . ميرزا عيسى خان پسر كلانتر كرمان كه از جانب شهاب الملك آمده است عقب حضرات كه استمالت كرده ببرد ، حكومت فارس قرار گذارده‌اند كه چند نفر همراه ميرزا عيسى خان بروند اگر بطور قاعده قرارى در كارشان دادند كه ما بقى هم از شيراز بروند و الا آنها هم مراجعت نمايند .\r\nديگر آنكه مقرب الخاقان محمد رضا خان بيگلربيگى را حكومت خلعت دادند به جهت اينكه نگذارده است هنگام اغتشاش نان به كسى صدمه وارد بيايد .\r\nديگر آنكه از قراريكه حاجى محمد باقر خان حاكم بندر ابوشهر به حكومت فارس تلگراف كرده است مقرب الخاقان حاجى جابر خان نصرت الملك حاكم بندر محمره قهرا در جهازات دولت بهيهء قيصريهء انگليس به سمت هندوستان رفت . اين خبر هم به طهران رسيده است ، حضرت اقدس همايونى تلگراف كرده‌اند به نواب و الا حشمت الدوله حكمران عربستان كه هر طورى هست معزى اليه را برگردانند و تغير زياد به نواب و الا حشمت الدوله فرموده‌اند .\r\nديگر آنكه مصطفى قليخان محصل خداكرم خان را حكومت فارس خلعت داده روانه نمودند ديگر آنكه خلعت مخصوص به جهت مقرب الخاقان قوام الملك با يكى از منشىهاى خود به داراب فرستادند و خلعتى هم به جهت نواب و الا احتشام الدوله به بهبهان فرستادند .\r\nديگر آنكه جمعى از اهل نيريز به تحريك فتح عليخان حاكم قبل نيريز از دست ميرزا سيد باقر حاكم جديد خود بشكايت سر طويلهء حكومتى به بست رفته‌اند . حكومت هم حكم كرده است كه بايد همگى بروند دست ميرزا سيد باقر را ببوسند و بروند به نيريز .\r\n\r\nاز 23 صفر تا 22 ربيع الاول 1296\r\nشب هنگام دزد ميرود در چهار بازار وكيلى و دو دكان بزازى را باز كرده بقدرى كه توانسته‌اند از قماش و غيره سرقت مينمايند . پاسبان صدا مىكند كه شناختم شما را . مراجعت ميكنند ، اول دماغ و زبان پاسبان را مىبرند و اكتفا نمىنمايند سرش را هم مىبرند . صبح اين خبر به حكومت ميرسد ، هرچه تفحص نمودند سارق قاتل بدست نيامد . حكما از مقرب الخاقان بيگلربيگى خواسته‌اند .\r\nديگر آنكه دو نفر توپچى آذربايجانى كه ساخلو فارس هستند شب هنگام مست كرده بودند .\r\nو در كوچه و بازار بدمستى مىنمودند ، خبر به حكومت ميرسد ، آنها را فراش ميفرستد كه بياورد ، دو نفر از فراشان حكومتى را زخم منكرى ميزنند . به هر طريق كه بوده آنها را ميگيرند مىآورند ، صبح هريك را هزار تازيانه ميزنند و حبس مينمايند .\r\nديگر آنكه نواب احتشام الدوله وارد بندر ابوشهر شده‌اند .\r\nديگر آنكه از قراريكه جناب آقاى مستوفى الممالك به حكومت فارس حسب الامر حضرت اقدس شهريارى نوشته‌اند كه \" در ماهى دو مرتبه خودتان با ريش‌سفيدان فارس پاى تلگراف حاضر\r\n\r\n","description":"","footnote":"","page_name":" 105 ","page_number":159},
  {"content":"\r\n\r\nشويد و ابلاغات همايونى را بشنويد \" . حكومت فارس جواب داده‌اند كه \" من حاكمم نه رئيس جمهورى ، اگر ميخواهيد من حاكم باشم از اين احكامات به من نفرماييد ، اگر چنين باشد فورا عازم طهران خواهم بود \" .\r\nديگر آنكه از قرارى كه به عرض حكومت رسانيده‌اند سارق و قاتل در چهار سوق بازار وكيل كه سرقت و قتل نموده است از قاطرچىهاى نواب و الا ظل السلطان است . حكومت به ملاحظات نتوانسته‌اند كه قاطرچيها را بگيرند .\r\nديگر آنكه خداكرم خان بايرحمت با پسرش محمد حسين خان را از طهران با محصل مخصوص روانه نمودند كه بياورند به حكومت فارس بسپرند .\r\nديگر آنكه حكومت شاطرباشى خود را مأمور نمودند كه برود باقى مقرب الخاقان حاجى نصر الله خان را وصول نمايد .\r\nديگر آنكه قافله‌اى از جهرم به شيراز مىآمده ، در گردنهء مشهور به بنه‌مهدى سارقين به قافله ريخته مبالغى تنخواه از آنان سرقت كردند . ديگر آنكه قافله‌اى در راه فيروزآباد در تنگ زنجيران سارقين بر آنها ريخته تنخواه زيادى از اهل قافله برده‌اند . تفنگچيان مستحفظين راه خبر شده تعاقب سارقين كرده‌اند ، تنخواه را از سارقين پس گرفته‌اند .\r\nديگر آنكه قافلهء ديگر از فيروزآباد مىآمده در تنگ‌آب سارقين قافله را زده‌اند ، تنخواه زيادى از آنها برده‌اند ، و نيز چهار پنج نفر سرباز هم در راه مىآمدند ، سربازها را هم برهنه كرده‌اند .\r\nديگر آنكه جماعتى از رعاياى ده‌باغان بلوك‌كوار ميروند در كوه هيمه بياورند ، قريب بيست نفر دزد بر آنها ريخته هفده راس الاغ با چهل پنجاه تومان تنخواه ديگر از رعايا برده‌اند و يازده نفر از رعاياى ديگر را يك روز سارقين نگاه داشته‌اند ، بعد از آن‌كه يازده نفر رها شده‌اند ميروند در باغان ده خود جمعيتى زياد از ده برداشته و به تعاقب سارقين رفته‌اند ، مقابل شده ديده‌اند كه چارهء سارقين را نمىكنند ، طايفهء سرخى نزديك آنها بوده امداد از طايفهء سرخى ميخواهند ، سرخى حمايت كرده دعوايى سخت به سارقين كرده‌اند . يك نفر از سارقين كشته و دو نفر زخمى شده‌اند و يك نفر هم از طايفهء سرخى زخمى شده و تمام تنخواه مسروقه را از سارقين پس گرفته‌اند . بعد از اين دعوا سارقين رفته‌اند در گردنهء بنه‌مهدى مجددا قافلهء كوارى را زده‌اند دو راس الاغ از آنها برده رفته‌اند . مراتب به عرض نواب مستطاب و الا حاجى معتمد الدوله رسيده ، حكم فرمودند يك نفرى كه از سارقين مقتول شده كشتهء او را از مدفن خود بيرون بياورند و حضرات كوارى ببينند كشتهء او را ميشناسند كه از كدام طايفه و چه تيره مىباشد .\r\nحسب الامر معمول داشته ، كشتهء او را نشناخته‌اند . ولى از قرارى كه طايفهء سرخى و صاحبان مال مذكور داشته‌اند دزدها از طايفهء قزلو و عرب بوده‌اند . نواب مستطاب و الا هم آزاد خان را با چند نفر سوار ديگر مأمور فرمودند كه تعاقب آنها رفته در هرجا كه به آنها برسند گرفته آورده باشند .\r\n\r\n","description":"","footnote":"","page_name":" 106 ","page_number":160},
  {"content":"\r\n\r\nديگر آنكه هذه السنه ايلخانى بلوك فيروزآباد را اجاره به پسرهاى مرحوم حاجى على رضاى فيروزآبادى داده در مبلغ هفت هزار و پانصد تومان ، علاوهء تنخواه مذكور بناى تعدى و بىحسابى را خواسته به آنها بگذارد ، پسرهاى مرحوم حاجى على رضا هم فرارا به شيراز آمده كه در حضور نواب مستطاب و الا حاجى معتمد الدوله حساب خود را با ايلخانى بكنند ، حضورا حساب خود را پرداخته‌اند ، مبلغ يك هزار تومان از تنخواه ملزمى خود باقىدار بودند ، عرض كردند در محل است . نواب مستطاب و الا فرمودند باقى خود را در اينجا بدهيد برويد از محل مأخوذ نماييد .\r\nبنابراين پسرهاى حاجى على رضا رفتند سر طويلهء نواب مستطاب و الا بست گرفتند ، به حكم حكومت آنها را از سرطويله بيرون آوردند ، چوب زيادى به آنها زدند ، بعد از آن آنها را زنجير كرده در محبس حكومتى حبس نموده و هزار تومان باقى و پانصد تومان ترجمان از آنها ميخواهند .\r\nديگر آنكه در تنگ فاروق در راه ارسنجان دزدان به قافله ريخته ، طرفين نزاع مىكنند ، يك نفر از اهل قافله كشته شده و يك نفر از دزدها زخمى شده است . به عرض حكومت رسيد ، چند نفر سوار مأمور فرموده‌اند كه رفته دزدها را گرفته آورده باشند .\r\n\r\nاز 23 ربيع الاول تا 17 ربيع الثانى 1296\r\nچند نفر از طايفهء نفر نزديكى بلوك‌كوار دزدى كرده بودند ، حكومت حكم كردند به عاليجاه قليخان پسر مرحوم سهراب خان قشقايى كه برود حضرات را بگيرد ، اموالشان را غارت كند .\r\nقليخان هم حسب الحكم حكومت به مأموريت خود عمل نمود . بيست و شش نفر با رئيس سارقين را گرفت ، رئيس آنها را در كوار مير غضب رفت گچ گرفت و بيست و شش نفر را آوردند به شهر . چون طايفهء نفر سپرده به مقرب الخاقان قوام الملك است و مشار اليه شهر نبود مقرب الخاقان محمد رضا خان بيگلربيگى وساطت خدمت كرده و پانصد تومان پيشكش داد تا اينكه حكومت از سر كشتن بيست و شش نفر گذشت كردند و حكم كردند آنچه قليخان از آنها بغارت برده مسترد نمايد و اين بيست و شش نفر را هريك پانصد تازيانه زدند و به محمد رضا خان سپردند .\r\nديگر آنكه مقرب الخاقان قوام الملك وارد شيراز شد .\r\nديگر آنكه هنگام رفتن مقرب الخاقان قوام الملك به سمت لار از حكومت محرمانه حكم شده بود برود به شيب كوه و آن اشخاصى كه سركشى از دادن ماليات دارند بگيرند بكشند بياورند . آن طايفه هم مذهب وهابى دارند و اغلب هم سنى هستند ، مشار اليه حسب الحكم رفت و آن اشخاص را گرفت و چند نفر در دعوا از طرفين كشته شد ، قلعه‌جات ايشان را تماما خراب كرد و چند عراده توپ كه در قلعه‌جات داشتند تماما را خرد نموده مراجعت كرد .\r\n\r\nاز 18 ربيع الثانى تا 28 جمادى الاولى 1296\r\nاز قرارى كه مسموع است خان عليخان ضابط بندر ريگ و خاررود حله كه جزو دشتستان\r\n\r\n","description":"","footnote":"","page_name":" 107 ","page_number":161},
  {"content":"\r\n\r\nاست بناى ياغىگرى را گذارده است ، رفته است به شوشتر دزفول با مير عبد الله دزفولى مع شده جمعيت برداشته‌اند آمده به خاك شبانكاره و اطراف آن ، از اينطرف هم جمعيت كرده با همديگر نزاع ميكنند ، از طرفين پنج نفر كشته ميشوند ، ولى شكست به خان على خان و مير عبد الله مىخورد . ميروند كه باز جمعيت فراهم آورده مراجعت نمايند . اين خبر به حكومت فارس ميرسد ، به طهران تلگراف مينمايند ، از طهران حكم به نواب حشمت الدوله مىشود كه آنها را گرفته تنبيه نمايد ، و از حكومت فارس حكم به نواب احتشام الدوله مىشود كه سرباز و سوار بفرستند كه آنها را بگيرند . تاكنون ديگر خبرى نرسيده .\r\nديگر آنكه يك نفر از سارقين كه سابق حكومت قطع يد كرده بودند در جويم بيدشهر باز دزدى كرده بود ، او را گرفته به شيراز آوردند ، حكومت گوش او را بريدند .\r\nديگر آنكه قاسم خان حاكم كازرون از بسكه ظلم و تعدى و اجحاف به خلق كازرون كرده بود و جميع اهل كازرون شكايت خدمت حكومت كردند ، حكومت خواست كه او را تنبيه كند و زيادتى كه كرده بگيرد ، سرطويلهء حكومت بست رفته . از قرار مذكور به قدر ده دوازده هزار تومان به ظلم و تعدى مأخوذ نموده است .\r\nديگر آنكه اغلب حكام و ضباط فارس به شهر آمده‌اند كه عمل سال گذشتهء خود را بپردازند و امساله را تمسك داده بروند ، ولى بواسطهء حكم دولتى به حكام كه تا سه ماه از سال گذشته دخل و تصرف ننمايند ، حكومت قدرى تامل دارد .\r\nديگر آنكه نواب احتشام الدوله روز نهم جمادى الاول وارد شيراز گرديدند . اهل شهر جميعا استقبال نمودند .\r\nديگر آنكه حكومت كازرون به حاجى ميرزا نصر الله داماد ميرزا محمد رضاى مستوفى ، خشت و كمارج به ميرزا حسن حاجى ميرزا على واگذار شد .\r\nديگر آنكه شيخ مذكور خان حاكم گله‌دار به قدر ده دوازده هزار تومان باقى دارد ، محمد ابراهيم بيگ فراشباشى نواب احتشام الدوله مأمور شد ، رفت به گله‌دار ، يا باقى را بگيرد يا خودش را به شيراز بياورد . ديگر آنكه مقرب الخاقان دارابخان ايل بيگى باقى زيادى دارد . از قرارى كه مذكور مىشود مشكل است بتواند باقى خود را بپردازد .\r\nديگر آنكه محمد ابراهيم بيگ از گله‌دار مراجعت نمود ، شيخ مذكور خان را نياورده ، قرار گذارده از عقب بيايد ، ولى مشكل است كه به شيراز بيايد .\r\nديگر آنكه نواب احتشام الدوله ظاهرا به جهت ديدن تخت جمشيد به تخت جمشيد رفتند ولى از قرارى كه مذكور است در باطن خيالى ديگر در ذهن دارند .\r\nديگر آنكه حاجى ميرزا نصر الله داماد ميرزا محمد رضاى مستوفى كه هذه السنه حكومت كازرون را به وى داده بودند و سنهء ماضيه و امساله هم علاوهء كوه مره‌جات با مشار اليه بود ، از قرار مذكور در اين مدت كمال سوء سلوك و نهايت اجحاف و تعدى و ظلم را نسبت به خلق كوه‌مره به عمل آورده . از جمله خدمت حكومت دزدى آنها را ثابت مىكرده هر دفعه برحسب حكم حكومت پانزده نفر\r\n\r\n","description":"","footnote":"","page_name":" 108 ","page_number":162},
  {"content":"\r\n\r\nبيست نفر از آنها را ميگرفته خدمت حكومت مىآورده ، حكومت آنها را دست ميبريدند نسق مىكردند رها مينمودند ، و لهذا در شب چهارشنبه بيست و دويم ماه جمادى الاولى حاجى ميرزا نصر الله از شيراز حركت كرده به محل حكومت خود به كازرون برود و در شب پنجشنبه بيست و سيم در چنار فارياب واقعه در كوه مره در چادر خود با شخص سيدى ديگر نشسته بوده ، غفلتا كوهمره ( ايها ) دو تير گلوله بر وى مىاندازند ، گلوله‌اى بر پهلوى او و گلوله‌اى بر ران او مىخورد و دو چهار پاره هم به پاى سيد مىخورد . حاجى ميرزا نصر الله شب را تا صبح حيات داشته ، على الصباح فوت كرده ، جنازهء او را با سيد زخمى به شهر آورده به خاك سپرده و شخص سيد هم بالفعل كار جراح مىكند و حكومت از اين معنى بسيار متغير شده‌اند و در صدد بدست آوردن شخص قاتل حاجى ميرزا نصر الله هستند . ولى هنوز معلوم نشده كه شخصا كى قاتل بوده است ، تا بعد چه شود .\r\nديگر آنكه بعضى نوشته‌جات مشير الملك كه به طهران به جناب امين الملك بتوسط حسام السادات نوشته بود با چاپار پست از طهران به جهت نواب و الا حاجى معتمد الدوله فرستاده بودند كه از آن قبيل اين بود كه نوشته بود \" هفتاد و پنج هزار تومان تفاوت عمل فارس است كه حكومت ميبرد ، اگر سركار اعليحضرت همايون بخواهند من خودم قبولدارم و پا مىدهم كه ضررى به احدى وارد نيايد ، حاكم فارس هم به قدر خود عايدش مىشود \" ، ديگر بعضى شكايت از دست نواب و الا حاجى معتمد الدوله كرده بود . روز شنبه بيست و پنجم جمادى الاولى چهل و پنج نفر از اعيان و اعاظم و علما و تجار و حكام جزو را در سلام حاضر نمودند و نوشته‌جات را يك‌به‌يك نشان مشير الملك دادند كه همه به خط حاجى ميرزا هادى معدل الملك و به مهر خود مشير الملك بود كه به حسام السادات نوشته بود . بعضى را انكار و برخى را قبول نمود كه من نوشته‌ام و همه را در آخر كاغذ قيد كرده بود كه به دست كسى نيفتد كه براى شاهزاده بفرستد كه اسباب افتضاح من شود . نواب و الا مىخواستند كه او را سياست كنند ، اشخاصى كه حاضر بودند نگذاشتند . حاجى ميرزا محمد را خواستند كه تنبيه نمايند ، پنهان شد . از قرارى كه فهميده شد مبلغ گزافى پيشكش داده تا اينكه مرخص شد به منزل خود رفت .\r\nديگر آنكه پول سياه در شيراز و اطراف شيراز خيلى كم شده بود ، حكومت حكم كرد كه سى و شش پول يكقران رواج باشد . حال به همين‌طور دادوستد مىشود و فراوان شده است .\r\nديگر آنكه خشت را از ميرزا حسن حاجى ميرزا على گرفتند ، مثل پارساله عمل بجزء نمودند .\r\nديگر آنكه به قدر بيست نفر از اهل كوه‌مره كه بهتان قاتل حاجى ميرزا نصر الله ( بودن ) را به آنها زده بودند گرفته به شيراز آوردند ، حكومت هريك را پانصد تازيانه زدند كه بلكه از ايشان چيزى ابراز كنند ، اينها به كلى حاشا داشتند .\r\n\r\nاز 29 جمادى الاولى تا 2 رجب 1296\r\nحاجى محمد صادق تاجر اصفهانى از دست حكومت و عملهء حكومت شكايت زيادى به طهران نوشته بود كه بعضى از آنها راست و برخى دروغ ( بود ) . روز شنبه نهم حكومت همهء بزرگان\r\n\r\n","description":"","footnote":"","page_name":" 109 ","page_number":163},
  {"content":"\r\n\r\nو اشراف و علما و تجار را در عمارت حكومتى حاضر ساخته و كاغذ حاجى محمد صادق را به جهت همگى خواندند ، قدرى تغير هم به مشار اليه نمودند . ميخواستند او را تأديب نمايند ، نصير الملك و قوام الملك توسط نموده او را مرخص نمودند .\r\nديگر آنكه شمشير مرصعى به جهت نواب احتشام الدوله و سردارى ترمه به جهت نواب نايب الاياله از جانب حضرت اقدس همايونى خلعت ( فرستاده شده بود ) . روز پنجشنبه خلعت پوشيدند و تمام بزرگان شهر را شربت و شيرينى دادند و آن شب آتش بازى نمودند و اعيان شهر را تمام دعوت نمودند .\r\nديگر آنكه حكومت كازرون را به ضمانت ميرزا محمد رضاى مستوفى به پسر حاجى نصر الله مقتول دادند .\r\nديگر آنكه حكومت بندر لنگه و بندر عباس با خود نصير الملك است و معزى اليه شيخ يوسف بندر لنگه‌اى را از جانب خود در آنجا گذارده ، و مير غلام حسين نامى را هم به جهت محصل قسط از شيراز روانه كرده است ، و بندر عباس هنوز كسى را نفرستاده‌اند .\r\nديگر آنكه تلگراف مرحمت‌آميز از جانب حضرت اقدس شهريارى به جهت نواب مستطاب و الا معتمد الدوله بدين مضمون رسيده است كه \" هرچه ميل تو هست ما رفتار خواهيم كرد ، هرچه بنويسند از شما ما قبول نخواهيم كرد ، اگر تفاوت عمل در ماليات فارس باشد مال خود شماست و به شما بخشيديم ، همين‌كه نظم ولايت را ميدهيد و ماليات خود را بوقت و زود ميرسانيد و در اين سه سنه كه حاكم هستيد باقى نداريد ما را كفايت است \" .\r\nديگر آنكه دو نفر سارق از سرحد فارس كه نزديك خاك بختيارى است گرفته به شهر آوردند ، سارقين از طايفهء بختيارى بودند . حكومت هر دوى آنها را دست بريدند .\r\nديگر آنكه حكومت فارس كه حكم كرده بودند به جهت خلافى كه حاجى ميرزا محمد كرده بود برود كربلا ، دو روز قبل روانهء كربلا شد از راه بوشهر .\r\nديگر آنكه پيرمردى به حكومت عارض شد كه يك نفر از طايفهء قشقايى قاتل پسر من است كه خودش پيش جمعى اقرار كرده است ، استشهادى هم در دست داشت . حكومت فرستادند قاتل را گرفته به شهر آوردند پيرمرد را با قاتل حاضر نموده از قاتل سوال كردند كه تو پسر اين پيرمرد را كشته‌اى و اقرار نموده‌اى ؟ . جواب داد كه من ابدا از اين مقدمه خبرى ندارم . حكومت به پيرمرد گفت كه من اين مرد را نمىكشم ، اين قاتل پسرت ، خودت دانى . پيرمرد بلا تأمل آن پسره را كه به سن بيست و چهار پنج سال بود و به گفتهء خودش قاتل پسرش بود از حضور حكومت بيرون آورد ، در ميدان فورا سر او را بريد .\r\nديگر آنكه ايل دره‌شولى كه يكى از طايفهء قشقايى باشد به خود حاجى بابا خان كيخاى دره‌شولى دادند ، تمسك هم از خود او گرفتند و ايل كشكولى نيز به نجف قليخان كشكولى واگذار شد كه اين هر دو طايفه موضوع از طايفهء قشقايى شد . ما بقى اين قشقايى با خود داراب خان ايل بيگى است .\r\n\r\n","description":"","footnote":"","page_name":" 110 ","page_number":164},
  {"content":"\r\n\r\nديگر آنكه حكومت چند فقره به نوشته‌جات و به محصل خواستند شيخ مذكور را به شيراز بياورند ، تا به حال نيامده و از قرارى كه مذكور است پنج شش هزار تومان باقى دارد . حكومت هم قسم خورده هركس سر او را بياورد صد تومان و هركس خودش را بياورد دويست تومان انعام خواهم داد .\r\nبا اين حالت باز نواب احتشام الدوله مهلت پانزده روزه خواسته است كه اگر نيامد آنوقت هر حكمى صادر شود اطاعت خواهد شد و ابوابجمعى شيخ مذكور خان را نصف مقرب الخاقان قوام الملك و نصف مقرب الخاقان نصير الملك ، اگر شيخ مذكور خان نيايد ، قبول خواهند كرد .\r\n\r\nاز 3 رجب تا 28 رجب 1296\r\nمحمد خان بيگ پسر يوسف خان توللى چند فقره در شهر دزدى كرده بود ، هرچه حكومت ميخواست او را دستگير نمايد ممكن نميشد . در سه شب قبل به خانه‌اى دزدى ميرود ، صاحبخانه بيدار مىشود ، او را تعاقب مينمايد و مرد مىطلبد . اهل محله ازدحام كرده سارق را مىگيرند به حكومت مىبرند . حكومت حضورا او را ميخواهند و بعضى سوال و جواب به او مينمايند كه بلكه تنخواهى كه از سابق سرقت كرده است ابراز دهد . چيزى از او بروز نمىكند . حضورا مشار اليه را طناب مىاندازند .\r\nديگر آنكه سردارى شمسهء مرواريد به جهت حضرت و الا اجاب اعليحضرت پادشاه ايران خلعت آوردند . فردا كه روز سه‌شنبه بيست و چهارم رجب است سه ساعت به غروب مانده در باغ نو خلعت‌پوشان است .\r\nديگر آنكه چند نفر رفته بودند سر خرمن دزدى ، گرفتار ميشوند ، يك نفر از آنها را حكومت دست ميبرد .\r\nديگر آنكه تسعير اجناس رو به ترقى است ، جو خروارى سه تومان و پنج هزار دينار است ، گندم خروارى چهار تومان و پنج هزار دينار است ، كاه خيلى كم است خروارى دوازده يا سيزده قران پيدا مىشود آن هم بصعوبت كه اغلب به جهت آوردن دست و پا و سر شكسته مىشود . از قرارى كه ميگويند بخوسات امسال به كلى بواسطهء نيامدن باران خراب شده .\r\nديگر آنكه دارابخان ايلبيگى هنوز عملش نگذشته ، در شيراز است . ديگر آنكه نواب احتشام الدوله تا اول ماه شعبان خيال حركت به سمت بهبهان دارند .\r\nديگر آنكه يك نفر از دزدهاى دست بريده مجددا در شهر در خانه‌اى رفته كه سرقت نمايد ، بعضى اسباب هم از خانه دزديده ميخواسته ببرد ، اهل همسايه و راهگذار او را گرفته به حكومت مىبرند . حكومت هم او را حبس نموده خيال كشتن او را دارند .\r\nديگر آنكه چند نفر از مشايخ لار و گله‌دار تفنگچى زياد جمع كرده مىروند در خنج به عنوان غارت ، ولى عداوت سابقه در ميان بوده . چند نفر از مشايخ خنج را مىكشند و چند نفر زخمدار ميشوند و اموال آنها را غارت كرده مراجعت مينمايند . به حكومت عارض ميشوند . محصلى از حكومت و آدمى از مقرب الخاقان قوام الملك مأمور ميشوند كه بروند حضرات قاتل را گرفته به\r\n\r\n","description":"","footnote":"","page_name":" 111 ","page_number":165},
  {"content":"\r\n\r\nشهر بياورند و اموالى كه غارت كرده‌اند به اهل خنج مسترد نمايند .\r\nديگر آنكه سارق بهبهانى كه قبل در شيراز دزدى كرده بود ، حكومت او را با يكى از اهل جهرم كه او هم سارق بود هر دو را پى بريدند و حكم كردند كه هر دو را ببرند به بوشهر در جهاز سوار كرده از ايران خارج نمايند .\r\n\r\nاز 29 رجب تا 26 شعبان 1296\r\nميرزا حسن معمار باشى فارسى قناتى به مقرب الخاقان مشير الملك فروخته بود .\r\nمقرب الخاقان معزى اليه كار قنائى كرده بود . به جوشك آب كه جميع باغات مسجد بردى و نصفهء شهر شيراز از آن آب مشروب ميشد ميرسد ، يك مرتبه قنات تمام آب جوشك را ميكشد كه جوشك خشك مىشود . حكومت حكم مىنمايند كه قنات مقرب الخاقان مشير الملك را پر مىكنند و ديگر آن قنات را كار نكنند و ميرزا حسن معمار باشى را چوب زيادى ميزنند كه چرا چنين عملى را كرده است .\r\nديگر آنكه يك دو نفر سرباز از فوج ملايرى به يك نفر توپچى مقروض بودند . توپچى ادعاى طلب را مىكند ، سربازان انكار مينمايند . با هم نزاع ميكنند كه فوج ملاير يك مرتبه به حمايت سربازان خود از قراولخانه‌ها بيرون مىآيند ، توپچيان را ميزنند . از توپچيان هم چند نفرى به حمايت بيرون مىآيند . دعواى بزرگى در ميدان توپخانه با هم مىكنند . حكومت فرستاد كه آنها را جدا كنند ، اعتنايى نكردند . سرتيپ فوج ملايرى و سرتيپ توپخانه ميروند كه سرباز و توپچى را از هم جدا نمايند ، توپچيان به جهت آمدن سرتيپ خود دست برميدارند ولى سرباز ملايرى اعتنايى به سرتيپ خود نمىنمايند بلكه سنگى به جهت مشار اليه مىاندازند كه مىخورد به پهلوى او ، با وجوده با زحمت زياد سربازان را از توپچيان جدا مينمايند . دو ساعت به غروب ماندهء همان روز حكومت فوج ملاير با سرتيپشان را حاضر نموده با صاحبمنصبان افواج ديگر ، هركس كه محرك اين عمل بوده با مقصرين هريك را هزار تازيانه حضورا زدند . ميخواستند بعضى را نسق نمايند ، سرتيپ‌هاى افواج ديگر و سرتيپ خود فوج ملاير استدعا نموده حكومت از نسق آنها گذشتند .\r\nديگر آنكه در شهر شيراز زنى سه اولاد ذكور زائيده ، حكومت به دولت نوشتند كه مواجب و مستمرى در حق او برقرار نمايند .\r\nديگر آنكه چند نفر رفته بودند كه گندم از خرمن سرقت نمايند ، آنها را گرفته به حكومت مىبرند حكومت بعضى را گوش بريدند و برخى را گوش سوراخ كردند .\r\nديگر آنكه ماده سگى پانزده بچه زائيده است و همه درست و بىعيب بوده‌اند .\r\nديگر آنكه روز پنجشنبه هيجدهم شعبان نواب مستطاب و الا حاجى معتمد الدوله به جهت آب كاستى و بعضى گفتگوهايى كه از بابت قنوات مردم با هم داشتند تشريف بردند به جوشك كه درست رسيدگى نموده حق و ناحق را معلوم كنند ، سه شب و سه روز در جوشك تشريف داشتند ، اغلبى از اعيان هم در خدمت ايشان هستند سواى نواب احتشام الدوله كه در شيراز هستند .\r\nديگر آنكه از حاجى آباد مرودشت بر سر دوبار تخم خشخاش حاجىآبادى و فتاح‌آبادى\r\n\r\n","description":"","footnote":"","page_name":" 112 ","page_number":166},
  {"content":"\r\n\r\nبا هم نزاع ميكنند ، از طرفين يكى كشته مىشود و يكى زخم گلوله برميدارد ، هر دو را به شيراز آوردند . به حكومت عارض شدند ، حكومت قاتلين را نگاه داشتند تا مراجعت از جوشك كه درست رسيدگى نموده و قاتل را سياست نمايند .\r\nديگر آنكه ميرزا حسن معمارباشى را كه چندى قبل حكومت چوب زيادى زده بودند ، روز رفتن به جوشك خلعتى به مشار اليه از حكومت داده شد .\r\nديگر آنكه نواب احتشام الدوله بواسطهء ناخوشى رنج كه در سرحد بهبهان است و به جهت گرانى جنس و عليق دواب از قرارى كه مذكور است اين ماه رمضان در شيراز توقف داشته باشند .\r\nديگر آنكه چون شيخ مذكور خان تابحال هرچه محصل گرفته است به شيراز نيامده كه عمل سنهء ماضيهء خود را بگذارند ، عاليجاه محمد ابراهيم بيگ فراشباشى نواب احتشام الدوله را حاكم گاوبندى و گله‌دار نمودند .\r\nديگر آنكه بعضى قنوات كه پهلوى آب خيرات زده بودند حكومت حكم كردند همه را پر كردند ، مقنى و كدخدا و مباشرين اين عمل را چوب زيادى زدند و باغات و درختان كه از آن مشروب ميشدند هرجا درخت بود انداختند و هرجا باغ بود يا باغبان را چوب زدند يا در باغ را با گچ و سنگ گرفتند كه ديگر از اين آب خيرات ندارند .\r\nديگر آنكه نواب مستطاب و الا حاجى معتمد الدوله كه به جوشك تشريف برده بودند عصر يك‌شنبه بيست و يك به شهر مراجعت كردند .\r\nديگر آنكه تسعير جنس زياد شده ، گندم يك من سه عباسى جو يك من ده شاهى ، نان يك من سه عباسى اسمش است ولى به چهار عباسى ميرسد ، در بلوك و اطراف شيراز هم به همين تسعير است .\r\n\r\nاز 27 شعبان تا غرهء شوال 1296\r\nيك نفر از دست پروده‌هاى حكومت مست در بازار با سربازى نزاع كرده بودند و سرباز را زده . به حكومت عارض شد . فرستادند مشار اليه را گرفته آوردند چوب زيادى زده و گوشش را بريدند .\r\nديگر آنكه شخص سيد كرمانى در ايام رمضان شراب خورده بود ، زنش مىرود به حكومت عارض مىشود . حكومت فرستادند مشار اليه را گرفته آوردند چوب زيادى زده و او را سوار الاغ نموده در كوچه و بازار محلات شهر شيراز گردانيدند .\r\nديگر آنكه جمعى از بلوك دشتى كه مسمى به حاجيانى هستند با دو سه نفر از برادران محمد خان دشتى دور محمد خان را محاصره كرده بودند مىخواستند او را بكشند . خبر به بوشهر مىدهند ، توپ و سرباز فرستادند از بوشهر و از شيراز هم محمد ابراهيم بيگ فراشباشى نواب احتشام الدوله با بيست و پنج نفر سوار مأمور ميشوند كه حضرات مقصرين را گرفته به شيراز بفرستند . از قرارى كه خبر رسيد جمال خان پسر حسين خان دشتى مقصرين را گرفته نگاه داشته كه محمد ابراهيم\r\n\r\n","description":"","footnote":"","page_name":" 113 ","page_number":167},
  {"content":"\r\n\r\nبيگ برسد ، بدست مشار اليه سپرده به شيراز بفرستد .\r\nكاغذى بىعنوان و اسم از بوشهر به حكومت نوشته بودند و از دست حاجى محمد باقر خان حاكم بوشهر شكايت زياد نموده بودند . حكومت قاصدى كه اين كاغذ را آورده بود خواستند ، هرچه اول از او پرسيدند كه كى اين كاغذ را به تو داده است ، نگفت ، چند تو سرى به او زدند ، ابراز داد كه حاجى ابو القاسم تاجر كازرونى ساكن بوشهر اين كاغذ را به من داده است . فورا حاجى ابو القاسم را از تلگراف به شيراز خواستند كه چرا شكايت كرده است . و حال آنكه از قرارى كه تجار و غيره و مترددين گفته و نوشته‌اند در شهر بوشهر خيلى مغشوش است ، اغلب دزدى بزرگ شده و مىشود و تعدى و ظلم هم به مردم زياد مىشود .\r\nديگر آنكه نواب احتشام الدوله روز هفدهم رمضان از شيراز به سمت بهبهان حركت نمودند .\r\nديگر آنكه فوج ملايرى كه مأمور و ساخلو فارس بودند ، مرخصى آنها رسيده بود ، در اواخر ماه رمضان به ملاير رفتند .\r\nديگر آنكه مقرب الخاقان قوام الملك يك نفر از كدخداهاى طايفهء بهارلو را به جهت تقصيرى كه داشت در شيراز گرفتند و حبس نمودند . از ايل بهارلو خبر رسيد كه جميعا به هم خورده و در اطراف بناى هرزگى را گذارده‌اند .\r\nديگر آنكه نرخ اجناس قدرى تنزل كرده ، گندم يك من تبريز ده شاهى الى يازده شاهى ، جو دو عباسى الى دو عباسى و نيم ، كاه فراوان شده خروارى هشت قران خريد و فروش مىشود ، نان يك من سه عباسى است . در بيرونها هم به همين نرخ است .\r\nديگر آنكه فوج خلج دره‌جز كه به سركردگى سيف السلطنه مأمور فارس بودند ، دو روز است با برادر مشار اليه وارد شده در بيرونهاى شهر منزل گرفته‌اند چادر زده‌اند . خود سيف السلطنه از قرارى كه مذكور مىشود تا دهم ماه نو با فوج دره‌جزى وارد خواهد شد .\r\nديگر آنكه رضا خان برادر محمد خان دشتى و اشخاصى كه بر سر محمد خان دشتى شوريده بودند مغلولا به شيراز آوردند . حكومت حكم كردند كه رضا خان و سايرين را حبس نمايند .\r\nرضا خان شعرى بخاطرش آمده خدمت حكومت خواند و آن اين بود \"\r\n در حق ما به دردكشى ظن بد مبر - * كالوده گشته خرقه ولى پاكدامنيم \r\n\" . حكومت بسيار متغير شدند و حكم كردند آنقدر توى دهنى به او زدند كه چند دندان او شكست و او را بردند در انبار ديوانى حبس نمودند . روز پنجشنبه غرهء شوال حكومت به سلام عام نشسته ، اعيان و اشراف مخلوق شيراز به تهنيت و مباركبادى عيد رمضان به حضور رفتند و چند شليك توپ هم كردند .\r\n\r\nاز 2 شوال تا غرهء ذيقعده 1296\r\nاز قرارى كه خبر رسيده است اغلبى از طايفهء بهارلو به خاك كرمان رفته‌اند . پسرهاى نصر الله خان بهارلو كه دو سال است فرارى هستند باز قدرى بناى هرزگى گذارده‌اند و به سمت كرمان رفته‌اند .\r\nحكومت فارس از حكومت كرمان خواهش نموده‌اند كه هرچه از ايلات فارس به خاك كرمان\r\n\r\n","description":"","footnote":"","page_name":" 114 ","page_number":168},
  {"content":"\r\n\r\nرفته‌اند بكوچاند .\r\nديگر آنكه حضرت و الا معتمد الدوله سه روزه به زيارت سبزپوشان كه سه فرسخى شيراز است رفته‌اند . مقرب الخاقان قوام الملك به جهت اين بىنظمى كه در ايل بهارلو شده و ايلات ديگر هم وقت مراجعتشان به قشلاق است تا بيست و پنجم شوال به داراب و لار خواهد رفت .\r\nديگر آنكه حكمى با محصل به جهت حمل جنس به يزد و كرمان از طهران رسيده بود ، خيلى اسباب وحشت خلق شده بود . حكومت از اولياى دولت درخواست نمودند كه اين عمل را جارى ننمايند . اگر بخواهد جارى شود قحطى سخت خواهد شد . بنا به خواهش حكومت دولت موقوف نمودند و تلگرافا حكم شد كه محصل مراجعت نمايد . حكومت هم همان حكم تلگرافى را دادند به جناب امام جمعه كه بالاى منبر به جهت خلق بخوانند و آسوده‌خاطر باشند .\r\n\r\nاز 2 ذيقعده تا 3 ذيحجه 1296\r\nمقرب الخاقان قوام الملك روز نهم ذيقعده الحرام از باغ دلگشا كه نقل مكان بود روانه به داراب و ايل بهارلو و لار و سبعه گرديد با چهار صد نفر سرباز و دو عراده توپ و يك عدد قپز به جهت تنبيه و سياست ايلات كه هرزگى كرده بودند . نواب مستطاب و الا حاجى معتمد الدوله هم يك روز قبل از حركت معزى اليه به سركشى اردوى معزى اليه تشريف بردند ، كمال التفات را در حق قوام الملك و صاحب منصبانى كه همراه قوام الملك روانه بودند كردند .\r\nديگر آنكه حكومت فارس به حكومت كرمان تلگراف كردند كه قوام الملك چون نزديك به خاك كرمان مىشود اگر اعانتى بخواهند به ايشان بنمايند . جواب رسيد كه به جميع صاحبمنصبان و ضباط خاك كرمان حكم و قدغن كرده‌ام كه اگر به جهت قوام الملك امرى واقع شود و از شما مدد بخواهد فورا مشار اليه را اعانت نماييد ، چنانچه سر از حكم و نوشتهء مشار اليه پيچيده‌ايد مورد مؤاخذه و تنبيه و سياست خواهند شد .\r\nديگر آنكه حمايل و نشان سرتيپى از درجهء دوم به جهت نواب نايب الاياله از جانب اعليحضرت همايون رسيده بود ، درست پنجشنبه سيزدهم خلعت‌پوشان نمودند ، آتش‌بازى كردند و وليمهء بزرگ دادند ، جميع اعيان و بزرگان فارس را وعده خواستند .\r\nديگر آنكه مقرب الخاقان سيف السلطنه با فوج دره‌جزى وارد شيراز شد ، در بيرون شهر چادر زدند .\r\nديگر آنكه محمد ابراهيم بيگ فراشباشى نواب احتشام الدوله كه حاكم گله‌دار و گاوبندى بود حسب الحكم حكومت ميخواستند شيخ مذكور خان و محمد طاهر خان را برادر مشار اليه بگيرد ، مجلس مهمانى فراهم مىآورد ، محمد طاهر خان قبل از شيخ مذكور خان وارد آن مجلس مىشود ، به شيخ مذكور خان ميرسانند كه ميخواهند شما را بگيرند ، شيخ مذكور خان داخل آن مجلس نمىشود محمد ابراهيم بيگ حكم به گرفتن محمد طاهر خان مينمايد . تفنگچى زيادى همراه محمد طاهر خان بوده وقتى آدمهاى محمد ابراهيم بيگ ميريزند كه محمد طاهر خان را بگيرند تفنگچيها شليك تفنگ\r\n\r\n","description":"","footnote":"","page_name":" 115 ","page_number":169},
  {"content":"\r\n\r\nمينمايند ، دو نفر از آدمهاى محمد ابراهيم بيگ كشته مىشود و چهار پنج نفر زخمى و از آن طرف هم چند نفرى زخمى برميدارند ، به هر قسم كه بوده محمد طاهر خان را مىگيرند و حبس مىنمايند . حكومت بيست نفر سوار فرستادند كه محمد طاهر خان را مغلولا به شيراز بياورند .\r\nشيخ احمد نامى كه مدعى شيخ مذكور خان است بر حسب استدعاى خود شيخ مذكور خان پارسال تا به حال در شيراز حبس نظر بود ، محمد ابراهيم بيگ از حكومت مشار اليه را خواسته بود ، با سوارانى كه مأمور به آوردن محمد طاهر خان بودند او را روانه نمودند .\r\nديگر آنكه از مقرب الخاقان قوام الملك خبر رسيد كه جمال نام كه يكى از سارقين طايفهء عرب بود و همه روزه هرزگى مىكرد گرفته است . حكومت نوشتند كه مشار اليه را محبوسا به شيراز بفرستند .\r\nديگر آنكه خبر رسيد كه در آن نزاع شيخ مذكور خان و محمد ابراهيم بيگ ، حسين قليخان پسر باقر خان گله‌دارى هنگامى كه محمد طاهر خان را گرفته بودند ميخواستند او را ببرند ، مشار اليه خود را روى محمد طاهر خان مىاندازد ، شليك تفنگ كه مىشود گلوله به او مىخورد در همان آن كشته مىشود . شيخ مذكور خان بعد از گرفتن برادرش چند فقره خواسته بود كه بغلبه برادر خود را بگيرد ، محمد ابراهيم بيگ پيغام داده بود كه اگر بخواهى از اين حركتها بكنى فورا محمد طاهر خان را سر ميبرم . شيخ مذكور خان چاره نديده پيغام داده بود كه پس راه بدهيد من عيال خود را برداشته ببرم . ايشان مرخص كرده كه بروند ، هنگام رفتن ده دوازده اسب و قاطر از مال محمد ابراهيم بيگ و سواران ديوانى برداشته فرار كرده‌اند .\r\n\r\nاز 4 ذيحجه 1296 تا 8 محرم 1297\r\nطرف جنوب مسجد جامع شيراز مسجد كوچكى مسمى به مسجد طاهريه است كه در عهد شاه سلطان حسين بنا شده بود ، شخص سيد خادمى آن مسجد را طويله كرده بود ، اين چند روز سنگى كه وقف نامهء آن مسجد را در آن نقش كرده بودند پيدا شد . حكومت حكم كردند طويله را خراب نمودند ، مبلغى خود و مبلغى هم از اعيان فارس دادند كه مجددا آن مسجد از نو بنا شود .\r\nاكنون مشغول ساختن مسجد طاهريه ميباشند .\r\nديگر آنكه در قريهء زرقان جميع خانه‌هاى يهودى كه در آنجا متوطن هستند آتش گرفته است ، حتى مسجد و تورات آنها سوخته است . به حكومت عارض شدند حكومت پنجاه تومان از خود دادند و حكم كردند كه دويست تومان هم اهل يهود شيراز بدهند به جهت تعمير خانه‌هاى آنها .\r\nديگر آنكه از گله‌دار خبر رسيد كه شيخ مذكور خان با عيال و بستگان خود ميخواسته‌اند به دريا نشسته فرار نمايند ، محمد ابراهيم بيگ كه حاكم گله‌دار است مخبر مىشود ، جمعيت كرده آنها را محاصره كرده‌اند . خود شيخ مذكور خان در برجى كه نزديك دريا بوده ميرود ، يك دختر و بعضى از بستگان شيخ مذكور خان گرفتار ميشوند ، شيخ طاهر خان كه گرفتار شده بود به شيراز آوردند\r\n\r\n","description":"","footnote":"","page_name":" 116 ","page_number":170},
  {"content":"\r\n\r\nدر محبس حكومتى محبوس است .\r\nديگر آنكه دو دستهء سرباز با يك قپز به گله‌دار مأمور شده به جهت گرفتن شيخ مذكور خان ، حكومت به محمد ابراهيم بيگ حاكم گله‌دار نوشته‌اند كه اگر شيخ مذكور خان قرآن بدست و شمشير در گردن آمد از خون مشار اليه ميگذرم و الا خودش را گرفته يا كشته و عيالش را اسير كرده به شيراز بفرستيد .\r\n\r\n","description":"","footnote":"","page_name":" 117 ","page_number":171},
  {"content":"\r\n . \r\n","description":"","footnote":"","page_name":" 118 ","page_number":172},
  {"content":"\r\n\r\n\r\nسال 1297 وقايع اتفاقيه دار العلم شيراز\r\n\r\nاز 8 محرم تا 7 صفر 1297\r\nسى و شش ساعت در خاك فارس باران آمد به جميع بلوك باران آمده است ، الحمد الله خيلى باعث آسايش مخلوق شد . از اجناس هركدام صد دينار يك شاهى كسر كرد ، جو يازده شاهى ، گندم چهارصد دينار ، برنج نهصد دينار ، نان هم يكمن يكشاهى كم شد ، حال سيزده شاهى است .\r\nعاليجاه محمد خان دشتى بنا به خواهش خود به شيراز آمد و الحال در شيراز است .\r\nديگر آنكه در راه سروستان قافله‌اى كه به خانه كاهدان ميرفتند دزد آنها را لخت كرده و اموال آنها را به قدر پنجاه تومان برده بود . حكومت محصل معين نموده كه بروند سارقين را پيدا كنند يا آنكه از اهل آن قريه كه نزديك بوده‌اند و آن قافله كمك خواسته‌اند و بيرون نيامده‌اند غرامت گرفته به اهل قافله بدهند .\r\nديگر آنكه از قرارى كه نواب احتشام الدوله به نواب مستطاب و الا حاجى معتمد الدوله نوشته بودند در بهبهان برف زيادى بوده است .\r\nديگر آنكه به جهت شب مولود اعليحضرت پادشاه در قورخانهء شيراز اسباب آتش‌بازى درست ميكردند ، هنگام كوبيدن باروت سه نفر قورخانه‌چى آتش ميگيرند ، دو نفر در همان روز و شب فوت ميشوند يك نفر از آنها هنوز نمرده است ، احتمال خطر دارد .\r\nديگر آنكه از قرارى كه از گله‌دار خبر رسيده عاليجاه محمد ابراهيم بيگ حاكم آنجا هنوز نتوانسته كه شيخ مذكور خان را بگيرد . شيخ مذكور خان در آن قلعه كه حصارى شده خود را مستعد كرده ، آذوقه از هر قبيل دارد و تفنگچى به قدر دويست نفر دور او جمع شده‌اند و نيز اطلاع داده است كه باران در آن صفحه‌جات گله‌دار خيلى كم آمده است و مخلوق آنجا مضطرب هستند ، نزديك است كه جميعا از آنجا كوچ نمايند . اگر باران درستى نيايد نصف ماليات گله‌دار برخاسته نخواهد شد .\r\nديگر آنكه رضا خان عرب كه مقصر حكومت است و به اطراف فارس حكم شده او را كشته يا زنده دستگير نمايند ، نزديكى داراب اميد على بيگ كه از كدخدايان عرب بود با دو پسرش را كشته است و فرار كرده ، هرچه عقب او كرده‌اند دستگير نشده .\r\nديگر آنكه از اين باران ثانى جنس تنزل كرده ، گندم خروارى شش تومان ، جو خروارى چهار تومان ، برنج يك من چهار عباسى ، نان يك من يازده شاهى مىباشد .\r\n\r\n","description":"","footnote":"","page_name":" 119 ","page_number":173},
  {"content":"\r\n\r\nديگر آنكه مصطفى خان بستكى كه قدرى سركشى كرده بود و از اول سال تا به حال ماليات نداده است ، مقرب الخاقان قوام الملك مأمور بود كه برود مشار اليه را گرفته و اموال او را غارت نمايد ، قوام الملك اول آدمى از خود ميفرستد كه او را راضى كرده به داراب بياورند بلكه به نزاع نكشد . آدمى كه رفته بود مشار اليه را راضى كرده به داراب آورده است ، يك هفته است كه به داراب نزد قوام الملك وارد شده است .\r\n\r\nاز 8 صفر تا 12 ربيع الاول 1297\r\nاز قرار مذكور شخصى از اهل ده بزرگى دخترى عقد كرده بود ، شخص كفش‌دوزى كه به آن مرد دوست بوده در خانهء حاكم شهر بدون اطلاع پدر دختر شاهد مىشود كه پدر دختر هم راضى است به اين امر . پس از اينكه دختر را عقد كردند پدر دختر خبر مىشود ، به حكومت عارض مىشود كه دختر مرا بىاطلاع فلان ملا عقد كرده است . حكومت ملا را با كفش‌دوز و شخصى كه دختر را گرفته بود حاضر كردند اول كفش‌دوز را چوب زيادى زدند و ريشش را بريدند و ثانى آن شخص را زلف بريدند و چوب زدند ، رافع ميانه را هم تنبيه كامل نمودند .\r\nديگر آنكه عاليجاه محمد صادق خان همشيره‌زادهء مقرب الخاقان قوام الملك ضابط خفرك و مرودشت با مقرب الخاقان نصير الملك ادعاى ملكى داشتند ، حكومت حكم كرده بودند كه اجلاس كنند و مبلغ معينى نصير الملك به محمد صادق خان بدهد . حضور حكومت محمد صادق خان قبول كرده بود ، بعد غيابا ملك را تدليسا به پسر خود هبه نموده بود . نصير الملك از اين مقدمه مخبر شده به حكومت عارض شد . حكومت محمد صادق خان را خواستند بعد از مواخذه به قدر دويست توى سرى به او زدند ، او را نگاه داشتند و پانصد تومان جريمه از مشار اليه گرفته و مرخص نمودند .\r\nديگر آنكه بواسطهء گرانى گندم حكومت حكم كردند كه جنس انبار خود را از قرار يك من سه عباسى بفروشند و نان را يك من ده شاهى خبازان بفروشند ، ليكن هنوز نه جنسى به كسى فروخته‌اند و نه نان را از آن قرار مىفروشند .\r\nديگر آنكه حكومت سيصد تومان از جريمهء محمد صادق خان را به مقرب الخاقان بيگلربيگى بخشيدند و دويست تومان آن را به جهت تقديم حضور اعليحضرت پادشاه فرستادند .\r\n\r\nاز 13 ربيع الاول تا 5 ربيع الثانى 1297\r\nروز نوزدهم ربيع الاول از گله‌دار خبر رسيد كه شيخ مذكور خان در روز نهم ربيع الاول با قشونى كه او را محاصره كرده بودند جنگ بزرگ كرد و عاقبت در همان جنگ چهار زخم منكر برداشت و در همان روز فوت گرديد . حكومت قدغن كردند كه سر او را از بدن جدا كرده به شيراز بياورند ، و در عوض اين خدمت كه محمد ابراهيم بيگ ضابط گله‌دار به انجام رسانيده است ، از اعليحضرت شهريارى لقب خانى و منصب سرهنگى با نشان و حمايل به جهت مشار اليه استدعا كرده‌اند .\r\nديگر آنكه در جهرم عاليجاه ميرزا على محمد خان جهرمى ضابط جهرم را چند نفر از\r\n\r\n","description":"","footnote":"","page_name":" 120 ","page_number":174},
  {"content":"\r\n\r\nاشرار جهرم سر راهش را بسته بودند ، هنگام عبور مشار اليه را با گلوله زدند . فورا فوت گرديد .\r\nاين خبر به حكومت رسيد ، قهرمان بيگ ياور را با سرباز او كه در قلعهء طبر ساخلو بودند مأمور نمودند كه برود در جهرم و حكما قاتل را پيدا كند ، و حكم به علما و ريش‌سفيدان جهرم نوشتند كه اگر قاتل را بدست ندادند پنج هزار تومان خونبهاى ميرزا على محمد خان را از اهالى جهرم گرفته خواهد شد .\r\nديگر آنكه مقرب الخاقان قوام الملك روز 22 ربيع الاول با فوج و توپ وارد شيراز گرديد ، چند نفر از اشرار و سارقين را كه مقصر بودند گرفته همراه خود خدمت حكومت آورد . هنوز دربارهء مقصرين حكمى نشده .\r\nديگر آنكه از هفده نفر مقصرى كه مقرب الخاقان قوام الملك همراه آورده ، از آن جمله يكى جمال عرب بود كه چهار سال حكومت در گرفتن مشار اليه سعى كرده بودند و ديگرى غلامرضاى كشكوئى بود كه مقصر و ياغى بوده ، هر دو را حكومت طناب انداختند و پانزده نفر ديگر را تازيانهء زياد زده حبس نمودند .\r\nديگر آنكه خبر ثانى رسيده كه شيخ مذكور خان زخم برداشته ولى نمرده است ، شهرت بىجايى بوده ، حال در قلعهء سرخ مىباشد ولى زخم منكر دارد .\r\nديگر آنكه محمد ابراهيم بيگ ضابط گله‌دار استدعاى جنس فرستادن كرده بود به جهت قشون چونكه خيلى تنگ بر آنها ميگذشته . حكومت يك صدوقر گندم از انبار ديوانى حمل كرد ، به جهت مشار اليه فرستادند و تأكيد در گرفتن شيخ مذكور خان نموده‌اند .\r\n\r\nاز 6 ربيع الثانى تا 4 جمادى الاولى 1297\r\nاز قرارى كه از گله‌دار خبر رسيد شيخ مذكور خان زخم نخورده و مشغول قلعه‌دارى است ، از اطراف تفنگچى جمع مىكند ، از شيراز هم مصطفى قليخان سرهنگ توپخانه با دو عرادهء توپ مأمور شدند كه بروند به گله‌دار به هر قسم است شيخ مذكور خان را گرفته بياورند .\r\nديگر آنكه قاتلين ميرزا على محمد خان حاكم جهرم دو سه نفر سادات بودند و دو سه نفر عام ، سادات فرار كرده آمده بودند در اصطبل حكومت بست و الان هم در آنجا ميباشند . دو سه نفر عام را گرفته به شيراز آوردند . حكومت يك نفر از آنها را حضورا طناب انداختند و ما بقى را به محبس فرستادند .\r\nديگر آنكه مقرب الخاقان دارابخان ايل بيگى هشت هزار تومان باقى هذه السنهء توشقان‌ئيل را داشت و به قدر ده دوازده تومان باقى سنواتى تابحال هم نفرستاده و عاليجاه فتح الله خان كرد سركردهء سواران كرد مأمور شد و رفت كه باقى داراب خان را وصول كرده و مأمور است به هر وسيله كه باشد باقى را وصول كند و عذر نشنود . احتمال ميرود كه امساله ايل‌بيگىگرى قشقايى از داراب گرفته شود و به ديگرى بدهند .\r\nديگر آنكه بواسطهء اخبار آمدن اعليحضرت پادشاه به فارس نرخ اجناس از هر قبيل يك\r\n\r\n","description":"","footnote":"","page_name":" 121 ","page_number":175},
  {"content":"\r\n\r\nمن دو شاهى بر تسعيرش افزوده شده .\r\nديگر آنكه بتاريخ روز سه‌شنبه سيم شهر جمادى الاول چند نفر زن شرير به جهت گرانى نان اجماع كرده بودند در مسجد نو و فرياد ميكردند ، چند نفر زن و مرد دور آنها جمع مىشوند ، ميروند در ميدان توپخانه كه به حكومت عارض شوند . چون خيال شرارت داشتند حكومت امر كرد آنها را زده روانه نمودند . زنها ميروند در چهار بازار و شهر ميريزند ، مردها را جمع‌آورى كرده با چوب و چماق دكاكين را ميچاپيدند و دكانها را مىبستند . ولى مقرب الخاقان قوام الملك و بيگلربيگى روز و شب را در شهر با جمعيت مسلح گردش ميكردند و هركس را كه راهگذر بود مىگرفتند . تا الان كه صبح چهارشنبه چهارم است غوغا نخوابيده است .\r\n\r\nاز 5 جمادى الاولى تا 12 جمادى الثانيه 1297\r\nاز قرارى كه خبر از گله‌دار و گاوبندى رسيده است دعواى بزرگى شيخ مذكور خان با محمد ابراهيم بيگ حاكم آنجا كرده است كه از طرفين سى و پنج شش نفر كشته شده ، شيخ مذكور خان چهار نفر از آدمهاى محمد ابراهيم را گرفته در قلعه برده با نفت آتش زده است .\r\nنواب احتشام الدوله هم در بوشهر معطل اين فقره نشسته است كه ببيند كار شيخ مذكور خان آخر به كجا خواهد كشيد كه اگر لازم شود خودشان به سمت آنجا حركت كنند .\r\nديگر آنكه پسرهاى نصر الله خان بهارلو كه مقصر و مغضوب ديوان هستند اين اوقات به سمت داراب آمده بودند . از شيراز حكم شد كه سواران بهارلو و عرب آنها را تعاقب نمايند .\r\nحسب الحكم متعاقب حضرات رفتند ، در سيرجان كه خاك كرمان باشد مجتمع مىشوند و درهم ميريزند ، سه نفر از سواران بهارلو كه رشيدترين طايفهء بهارلو بودند كشته ميشوند با چند نفر ديگر . از قرارى كه مىگويند بيگ ميرزا پسر نصر الله خان هم گلوله خورده است ولى كارى نبوده .\r\nديگر آنكه محصلى كه از بابت وصول بقاياى ماليات مقرب الخاقان داراب خان ايل‌بيگى رفته بود تا به حال كارى نكرده ، مگر قبل از ورود محصل خود داراب خان دو هزار تومانى فرستاده بود .\r\nديگر آنكه نرخ اجناس خيلى ترقى كرده ، گندم يكمن هزار دينار ، جو يك من چهار عباسى ، نان يكمن چهار عباسى ميگويند ولى نهصد دينار ميفروشند ، زياد بر فقرا سخت ميگذرد .\r\nديگر آنكه در دشمن زيارى ممسنى پسر حاجى بابا خان كيخاى دره‌شولى طوايف قشقايى با عملهء خود دست‌اندازى نموده مالى برده‌اند . خام بابا خان دشمن زيارى جلوگيرى نموده كه اموال را پس بگيرد ، طرفين نزاع ميكنند ، پسر حاجى بابا خان كيخا كشته مىشود .\r\nديگر آنكه حسب الحكم حكومت مقرب الخاقان دارابخان ايلبيگى با فتح الله خان كرد محصل خود به شيراز آمدند و از قرارى كه مذكور است هزار و پانصد تومانى بيشتر باقى ندارند .\r\nديگر آنكه از اول ماه جمادى الثانيه حكومت حكم نمودند كه هركس گندم دارد از قرار يك من چهار عباسى بفروشند و حضرات خبازها هم يك من چهار عباسى بخرند و نان را از قرار يك من چهار عباسى بفروشند .\r\n\r\n","description":"","footnote":"","page_name":" 122 ","page_number":176},
  {"content":"\r\n\r\nديگر آنكه خبر رسيد كه شيخ مذكور خان دستگير شده بدون جنگ و كشته شدن احدى . اين خبر كه به حكومت فارس رسيد همان ساعت حكم كردند يازده توپ شليك كردند و نقاره‌خانهء بشارت زدند . ديگر آنكه يك نفر از طايفهء زرگر كه دزد بود به شيراز آوردند ، حكومت هر دو پى مشار اليه را بريدند .\r\nديگر آنكه پسر حاجى بابا خان كيخاى دره‌شولى را كه خان بابا خان دشمن زيارى ممسنى كشته بود ، از شيراز تفنگدار باشى با بيست و پنج نفر سوار مأمور شدند كه بروند قاتل را گرفته بياورند ، در طايفهء ممسنى كه مىرسند باز آن دو طايفه نزاع ميكنند ، اعتنايى به تفنگدار باشى نكرده ، از طرفين دو سه نفر كشته ميشوند .\r\nديگر آنكه باقر خان سرهنگ سوارهء افشار مأمور شد و رفت جلو ايل قشقايى كه نگذارد ايل حركت نمايند تا حساب مالياتى و بده خود را بپردازند .\r\nديگر آنكه شيخ مذكور خان را از گله‌دار و گاوبندى به اردوى نواب احتشام الدوله بردند كه با اردو وارد شيراز نمايند .\r\nديگر آنكه از قرار مذكور نواب احتشام الدوله تا بيست و دويم جمادى الثانى وارد شيراز خواهند شد .\r\n\r\nاز 13 جمادى الثانيه تا 17 رجب 1297\r\nاز قرار مذكور خدا كرم خان بايرحمت با محمد حسين خان پسرش به جهت شيخ مذكور خان قسم قرآن خورده بود كه شيخ را گرفتند ، بعد از دو روز محمد حسين خان از اسب زمين مىخورد تپانچهء خودش به پهلويش خورده فورا فوت مىشود .\r\nديگر آنكه روز نوزدهم جمادى الثانى شيخ مذكور خان با هفت نفر از بستگان او را با فوج و بالابان وارد شيراز ( كردند ) ، همهء اركان و حكام و ضباط فارس در منزل حكومتى حاضر بودند .\r\nشيخ مذكور خان را اول يك پول سياه از مسكوكهايى كه به اسم خودش در گاوبندى و بندركنكان سكه زده بود بخوردش دادند و بعد از آن حضورا مشار اليه را طناب انداختند و بعد بردند در ميدان طويله به دارش كشيدند . دو نفر از آدمهايش كه يكى را ميگفتند مير غضب مشار اليه است و ديگرى را كه از نزديكان او بود طناب انداختند به پايهء دار بستند ، دو نفر را مرخص نمودند كه يكى از آنها پسر محمد طاهر خان گله‌دارى بود و يكى هم دلاك شيخ بود و سه نفر ديگر را هر يكى يك دست بريده رها كردند . شيخ با آن دو نفر كه مقتول شده بودند يك شبانه روز سر دار و پاى دار بودند ، بعد بتوسط بعضيها حكومت مرخص كردند بردند دفن نمودند .\r\nديگر آنكه شمشير مرصعى از جانب اعليحضرت همايونى به جهت مقرب الخاقان قوام الملك خلعت مرحمت شده بود ، روز بيست و يكم در منزل خودشان خلعت‌پوشان نمودند ، همهء سرتيپها و صاحب منصبها و بزرگان فارس را وعده خواستند . ديگر آنكه روز بيست و دويم ماه جمادى الثانيه نواب احتشام وارد شيراز گرديدند .\r\n\r\n","description":"","footnote":"","page_name":" 123 ","page_number":177},
  {"content":"\r\n\r\nديگر آنكه حضرت و الا حاجى معتمد الدوله در همان روز ورود نواب احتشام الدوله تكسر مزاج پيدا نموده قريب پانزده شانزده روز ناخوش بسترى بودند بقسمى كه از اندرون ممكن نبود بيرون بيايند ، كارهاى مملكتى جميعا بعهدهء تعويق افتاده بود و روز پنجشنبه هشتم ماه رجب از اندرون بيرون آمدند به بعضى امورات پرداختند ، ولى هنوز ضعف و نقاهت كلى باقيست .\r\nديگر آنكه مقرب الخاقان دارابخان ايل بيگى به شيراز آمد ، معلوم نيست امساله مشار اليه ايلبيگى باشد ، خيال دارند به مقرب الخاقان ايلخانى و حاجى نصر الله خان و على قلى خان ايل قشقايى را واگذار نمايند ، و از قرارى كه مذكور است هزار و پانصد تومانى بيشتر باقى ندارد .\r\nديگر آنكه دو سه شب قبل جميع آدمهاى صاحب‌منصبان تلگرافخانهء دولت انگليس مجلس ضيافتى داشتند در منزل خود و در ضمن اسباب طرب و شربى بوده ، دو سه نفر از همسايگان مىخواهند به زور داخل به منزل آنها بشوند ، آنها ممانعت مينمايند ، به نزاع مىانجامد ، غفلتا يكى از آن همسايگان با كارد مىزند به گردن محمود نام آدم عاليجاه بلكور صاحب ، فورا كشته مىشود .\r\nبه حكومت معروض شده است ، در صدد بدست آوردن قاتل هستند ، ولى تا كنون بدست نيامده .\r\nاز قراريكه ميگويند در شهر پنهان شده است .\r\n\r\nاز 18 رجب تا 11 شعبان 1297\r\nاز قرار مذكور در شب بيست و هفتم شهر رجب صاعقهء بزرگى در سروستان كه از بلوكات فارس است آمده به كوه سروستان زده كه تا دو روز سنگهاى بزرگ و كوچك از آن كوهها سرازير بوده ولى صدمه‌اى به اهل قريه نرسانيده .\r\nديگر آنكه فوج قشقايى كه تازه مأمور فارس شده‌اند به زرقان كه ميرسند به جهت يك دو من كاه اهل زرقان با فوج نزاع ميكنند ، از طرفين دو سه نفر زخمى ميشوند . اين خبر به حكومت رسيد ، احمد خان سرهنگ فوج دره جزين را مأمور كردند كه بروند رسيدگى نمايند . بعد از رسيدگى معلوم شد كه تقصير از زرقانيها بوده ، آنها را به شهر آوردند و تنبيه نمودند .\r\nديگر آنكه كاغذى از طهران به جهت حكومت فرستاده بودند كه مبنى بر شكايت حكومت و اتباع ايشان بود . ديروز كه چهارم شعبان بود در محضر حكومت جميع اعيان و اشراف و بزرگان و تجار فارس را جميعا جمع نموده كاغذ را خواندند ، ولى معلوم نشد كه كار كيست و خط كيست ، چونكه كاغذ را به خط نسق نوشته بودند .\r\nديگر آنكه يك نفر از سربازان گروس بدون تمهيد مقدمه خنجرى به حنجر شخص قصابى مىزند كه فورا جان ميدهد . به حكومت عارض شدند ، حكومت تلگراف به طهران كردند چونكه سرباز است بايد حكمش از طهران بشود ، حكومت برادر شخص مقتول را خواسته دلدارى دادند و حكم نمودند كه مقتول را دفن نمايند تا از طهران خبر برسد . برادرش راضى شده مىرود كه مقتول را دفن نمايد ، بعضى از اجامره و اوباش غوغا و بلوا مىكنند و نمىگذارند كه جنازه را دفن كنند .\r\nحكومت چهار نفر از الواط را گرفته چوب زيادى ميزنند و گوشهايشان را مىبرند . آن سرباز قاتل\r\n\r\n","description":"","footnote":"","page_name":" 124 ","page_number":178},
  {"content":"\r\n\r\nدر خانهء بيگلربيگى محبوس است تا از طهران حكمى دربارهء او بشود .\r\nديگر آنكه نوروز خان سرتيپ كه سركردهء سيصد و پنج سوار چهار دولى افشار است كه بعوض باقر خان سرهنگ مأمور فارس شده بودند وارد گرديدند .\r\nديگر آنكه چهار نفر اشرارى كه چوب خورده بودند و گوششان بريده شده بود از محبس مرخص شدند ولى يك نفر از ايشان بىحال مىباشد .\r\nديگر آنكه از جانب حضرت وليعهد آبدست ترمهء شمسهء گلابتان به جهت نواب مستطاب اشرف و الا حاجى معتمد الدوله رسيد روز شنبه هشتم خلعت‌پوشان بود ، شليك كردند و سلام نشستند .\r\n\r\nاز 12 شعبان تا 16 رمضان 1297\r\nرضا خان عرب كه مقصر حكومتى بود و انواع شرارت و دزدى در اطراف مينمود و هرچه حكومت ساعى در گرفتن مشار اليه بودند بدست نمىآمد خودش در چند روز قبل به اصطبل حكومتى پناه آورد ، حكم شد كه نواب احتشام الدوله مشار اليه را با اقوامش همراه خود به بهبهان ببرند كه ديگر به اطراف نيايند .\r\nديگر آنكه خبر رسيده كه يك دو طايفه از ايل عرب از خاك فارس كوچيده به خاك اصفهان رفته‌اند ، قدرى بدين واسطه در اطراف اندك اغتشاش بهم رسيده .\r\nديگر آنكه در گرمسيرات از قلت اجناس اغلب فرار اختيار كرده‌اند بعضى به بلوكات اطراف شيراز آمده‌اند بعضى از خاك فارس رفته‌اند .\r\nديگر آنكه در شيراز و اطراف گرانى است ، جميع اجناس تسعير دارد ، گندم و جو حالا كه سر خرمن است تسعير زياد دارد ، گندم يك من چهارده شاهى ، جو يك من يازده شاهى مىباشد .\r\nديگر آنكه پسرهاى نصر الله خان پس از كشته شدن بيگ ميرزا برادر خود كه ياغى و فرارى بودند دو نفر از برادرهاى بيگ ميرزا سر طويلهء حكومتى بست آمدند و حكومت هم از تقصير آنها گذشت كردند و قرار گذاردند كه هرچه خانوار خودشان هست همراه نواب احتشام الدوله به بهبهان ببرند و اطراف شيراز ديگر نيايند .\r\nديگر آنكه زن نواب نايب الاياله كه دختر سركار و الا نصرت الدوله باشد به ناخوشى تب لازم روز هشتم شهر رمضان فوت گرديد ، معزى اليها را در حافظيه دفن كردند و در مسجد وكيل ختم گذاردند .\r\nجميع بزرگان فارس محض احترام نسبت به نواب نايب الاياله در اين سه روز سياه پوشيدند .\r\n\r\nاز 17 رمضان تا 12 شوال 1297\r\nجواهرآلات جناب جلالت مآب مستوفى الممالك كه در طهران سرقت شده بود حاجى على اكبر نام مشهور به زرگر يا شريك دزد بوده يا آنكه از سارقين خريده بوده از طهران به شيراز مىآمده كه جواهرآلات را بفروشد . يك دو انگشتر قبل از ورود خود ميفرستد كه بفروشند . در شيراز\r\n\r\n","description":"","footnote":"","page_name":" 125 ","page_number":179},
  {"content":"\r\n\r\nآن شخص را كه ميخواسته انگشتر را بفروشد ميگيرند ، از طهران هم تلگراف شده بود كه چنان شخصى به فلان اسم و به فلان نشانه به شيراز مىآيد . حكومت هم آدم روانه مىكند در دو منزلى شيراز حاجى على اكبر را گرفته به شيراز مىآورند ، بعد از سياست و چوب چهار پنج انگشتر الماس كه هر يكى هزار تومان قيمت دارد بروز مىدهد ، چند جلد قرآن خط خوشنويس با جلد مرواريددوز ابراز ميدهد . الان محبوس است ، مىخواهند مشار اليه را به طهران بفرستند .\r\nديگر آنكه نواب احتشام الدوله روز بيست و ششم ماه رمضان به سمت بهبهان حركت كردند .\r\nديگر آنكه خلعتى از جانب اعليحضرت همايونى به جهت حضرت و الا حاجى معتمد الدوله بتوسط پيشخدمت خودشان مىآورند . روز شنبه پنجم ماه شوال در باغ نوخلعت‌پوشان است .\r\nديگر آنكه فلارد كه جزو خاك فارس است و چند سال دست حسين قليخان ايلخانى بختيارى بود پارسال به اصرار حكومت فارس از حسين قليخان گرفتند و آدمى از حكومت فارس در آنجا به جهت اخذ ماليات فرستاده بودند ، در چند روز قبل حضرت و الا ظل السلطان كه از آنجا مىگذشتند به حسين قليخان حكم كرده‌اند سوار و جمعيت برداشته رفته است به فلارد ، با سربازهايى كه ساخلو آنجا بودند جنگ مىكند ، دو نفر سرباز كشته مىشود و بعضى زخمدار ، هرچه رعيت و جنس در آنجا بوده حمل ميكنند و ميكوچانند ، سربازها را غارت ميكنند . آدمى كه از حكومت در آنجا بوده به قدر دو هزار تومانى از نقد و جنس از بابت ماليات جمع‌آورى كرده ، آنها را به زور گرفته و او را هم قدرى ميزنند و مراجعت مينمايند . قلعهء فلارد با چند نفر سرباز زخمى بىآذوقه و بىاسباب باقى مانده است .\r\nديگر آنكه زمان بنيان دى كه از طايفهء قشقايى است و از سارقين مشهور بود و چهار سال حكومت در خيال گرفتن مشار اليه بودند آدمهاى مقرب الخاقان ايلخانى او را سراغ كرده وقتى كه خواسته بودند بگيرند مشار اليه را جنگ ميكنند ، در ميان جنگ گلوله به گلوى مشار اليه خورده كه از عقب سرش بيرون ميرود . او را ميگيرند با اين زخم نمرده بود ، به همان حالت به شيراز آوردند ، احتمال ميرود كه از اين زخم بميرد .\r\nديگر آنكه خلعتى كه به جهت حضرت و الا حاجى معتمد الدوله رسيده بود سردارى ترمهء كشميرى زناردوزى شمسهء الماس بود .\r\nديگر آنكه يك نفر دزد كه در على آباد قره‌باغ دزدى كرده بود دستگير شده ، حكومت دست او را بريدند .\r\nديگر آنكه سربازان اردبيل مشكين بواسطهء نرسيدن مواجب و خانه‌دارى در سر توپخانه بست رفته بودند حكومت فرستاد آنها را آوردند و سلطان آنها را چوب زيادى زدند ، ولى مواجب به آنها تابحال نرسيده . از قرارى كه ميگويند چهار سال مواجب و خانه‌دارى به آنها نرسيده است .\r\nديگر آنكه پنجعلى ابو الويردى كه از سارقين مشهور بود و الان سپردهء امير آخور حكومت است در بيرونها بواسطهء حمايت حاجى ميراخور خيلى هرزگى و دست‌اندازى مىنمايد ، خصوصا در اين اوقات كه شرارت مشار اليه به اندازه‌اى رسيده كه همه كس به صدا آمده‌اند ، ولى حكومت هم\r\n\r\n","description":"","footnote":"","page_name":" 126 ","page_number":180},
  {"content":"\r\n\r\nاز مشار اليه حمايت مينمايند ، مردم هم از ترس نمىتوانند عرض حال خود را بنمايند .\r\n\r\nاز 13 شوال تا 12 ذيقعده 1297\r\nقدرى اطراف شيراز مغشوش شده ، در دو سه فقره متواترا دو فرسخى سه فرسخى آدم كشته‌اند ، مخصوصا پريشب يك نفر بقال از سلطان‌آباد به شهر مىآمده به قدر سى چهل تومان وجه نقد همراه داشته با يك بار الاغى اسباب ، در راه او را خفه مىكنند ، پول او را با هرچه بار الاغ بوده مىبرند و الاغ را رها ميكنند . تا به حال هرچه جستجو شده معلوم نيست كه كار كيست .\r\nديگر آنكه فوج اردبيل و مشكين كه سپردهء مقرب الخاقان ميرزا زكى خان سرتيپ است احضار به طهران شده ، در اين چند روزه حركت خواهند كرد .\r\nديگر آنكه از قرارى كه خبر رسيده مقرب الخاقان داراب خان ايل بيگى جمعيت برداشته به فلارد رفته كه با ايلخانى بختيارى جنگ كند ، فلاردىها جواب كرده‌اند ، مشار اليه هم آنها را غارت مىكند ، به قدر ده دوازده هزار تومان اموال فلاردى را بغارت برده‌اند ، چون هوا سرد شده جمعيت بختيارى و قشقايى از همديگر متفرق گشته‌اند ، دارابخان رفته است به بهبهان و بختيارىها هم به قشلاق خودشان رفته‌اند .\r\nديگر آنكه فوج اردبيل و مشكين كه مرخص بودند چادر بيرون شهر زده‌اند ، اين دو روزه حركت خواهند كرد .\r\n\r\nاز 13 ذيقعده تا 15 ذيحجه 1297\r\nاز قراريكه ميرزا سيد باقر حاكم نيريز به حكومت فارس عارض شده كه اقوام فتحعليخان نيريزى حاكم سابق نيريز محرك به اشرار و الواط شده‌اند ، نزديك است كه يا مرا بكشند يا از شهر نيريز اخراج كنند و باعث تعويق ماليات است . فتحعليخان با پسرش در شيراز بودند ، خبر آوردند كه فتحعليخان آمده در اصطبل بست نشسته ، فورا خود حكومت با ميرغضب رفتند سر اصطبل كه او را سياست كنند ، آنجا نبود ، پسرش را در ميدان طويله پيدا كردند تنبيه زيادى نمودند و فرستادند در محبس . خود فتحعليخان گريخته در مسجد نو بست نشسته است ، و حكم كردند كه هرچه وابسته و اقوام در نيريز دارد از آنجا بروند و الا هم سياست و هم غارت خواهند شد .\r\nديگر آنكه پسر حاجى ميرزا ابو القاسم تاجر دو ساعت از شب گذشته با يكى از اقوام خود دو نفرى از باغات مسجد بردى به شهر مىآمدند ، در ربع فرسخى شيراز چند نفر الواط به آنها مىرسند ، هر دو را لخت ميكنند ، كتك زيادى به آنها زده بودند . همانوقت به حكومت عارض ميشوند .\r\nفراشباشى بيگلربيگى را به اطراف ميفرستند ، از سارقين اثرى ظاهر نمىشود . طايفهء چوكى كه در نزديكى آنها اين مقدمه واقع شده بود جميع مردهاى آنها را مىآورند به شهر ، حكومت جميع آنها را چوب زيادى زدند كه چرا اطراف خودشان را محارست نمىكنند ، بيست تومان هم ترجمان گرفتند ، از خود حاجى ميرزا ابو القاسم هم بيست تومان جريمه گرفتند كه چرا پسر خود را شب هنگام\r\n\r\n","description":"","footnote":"","page_name":" 127 ","page_number":181},
  {"content":"\r\n\r\nبدون نوكرى در صحرا ميفرستى ؟ .\r\nديگر آنكه از جانب سنى الجوانب اعليحضرت همايونى سردارى ترمهء كرمانى به جهت نواب نايب الاياله خلعت مرحمت شده ، روز چهاردهم ذيحجه الحرام در منزل خودشان خلعت پوشيدند . اين خلعت به جهت از عزا بيرون آمدن ايشان بود .\r\nديگر آنكه در شهر و اطراف شهر قدرى مغشوش شده ، كم‌كم بناى دزدى را گذارده‌اند . اين دزدى به جهت تنگ‌دستى ايلات است . ديگر آنكه به جهت نيامدن باران خيلى وحشت در خلق افتاده ، جنس هم تسعير دارد . خيلى بر اهل فارس سخت ميگذرد .\r\n\r\nاز 16 ذيحجه 1297 تا 15 محرم 1298\r\nمقرب الخاقان قوام الملك با چهار دستهء سرباز و يك عرادهء توپ رفت به داراب هم به جهت نظم ايلات خمسه و هم به جهت وصول ماليات لار و سبعه و ابوابجمعيهاى خود .\r\nديگر آنكه الحمد الله بارانهاى خوب متواترا مىبارد . خيلى تفاوت در تسعير اجناس شده و مردم هم از آن اضطراب افتاده‌اند . در همهء اطراف فارس باران آمده است .\r\nديگر آنكه در شهر قدرى شبها دزدى مىشود ، بعضى خانه‌ها را بريده‌اند . حكم شده كه هر شب ريش‌سفيدان محله با داروغه و گزمه بگردند و سر گذرها بنشينند .\r\nديگر آنكه از شب بيست و پنجم ذيحجه الحرام تا پنجم محرم الحرام متواترا باران مىآمد ، كمى خرابى رسانيده و تكايا كه تعزيه‌دارى ميكردند بعضى روزها ممكن نشده كه تعزيه‌دارى نمايند ، رودخانهء دروازه اصفهان بشدت سيل مىآيد . ديگر آنكه چهل ساعت باران آمد كه باغات مسجد بردى را سيل خراب كرد ، خانه‌ها را بسيار خراب كرد ، دو سه نفر در بازار زير انبوه شدند ، بعضى از خانه‌هاى درب دروازه اصفهان را آب برد ، خيلى خرابى رسانيده است .\r\n\r\n","description":"","footnote":"","page_name":" 128 ","page_number":182},
  {"content":"\r\n\r\n\r\nسال 1298 وقايع اتفاقيه دار العلم شيراز\r\n\r\nاز 16 محرم تا 19 صفر 1298\r\nشب شنبه بيست و دويم ماه محرم در وقتى كه باران بشدت مىآمد هشت نفر از محبس ديوانى با زنجير گريختند رفتند در شاه چراغ بست نشستند . از اين هشت نفر يكى برادر شريف خان ممسنى است و يكى از آنها فرار كرده از شهر رفته ما بقى در شاه چراغ هستند .\r\nزنجيربان هم با اينها در شاه چراغ بست رفته ، صبح كه خبر به حكومت ميرسد قراولهاى محبس را تازيانهء زيادى ميزنند . گريخته‌ها عريضه به حكومت كردند كه ما از دست زنجيربان كه شعبان نام دارد فرار كرده‌ايم چونكه انواع اذيت را به ماها مىكند به جهت اينكه از ماها اخاذى نمايد .\r\nحكومت هم حكم كردند كه شب خواب شعبان را بگيرند ، در همان شاه‌چراغ يك دهه فراش دارند كه مبادا بگريزند .\r\nديگر آنكه از قرارى كه مذكور شد سه هزار و هفتصد تومان از مال شعبان زنجيربان نزد صرافى بوده ، حكومت آنها را ضبط كرده . از قرارى كه ميگويند مبالغ كلى پول دارد .\r\nديگر آنكه چهار روز و چهار شب متصلا باران آمد كه نصف خانه‌هاى شيراز خراب شده ، خانه‌اى نيست كه خرابى نرسانيده باشد ، رودخانه بشدت مىآيد كه تردد ممكن نبوده . خيلى از تسعير اجناس كسر كرده .\r\nديگر آنكه اهالى بلوك فيروزآباد ابوابجمعى مقرب الخاقان ايلخانى از كلانتر و ريش‌سفيدان و رعاياى آنجا به شكايت و دادخواهى معزى اليه آمده در مسجد نو بست نشسته‌اند و عارض به حكومت شده‌اند كه \" هذا السنه مبلغ هشت هزار تومان ايلخانى اضافهء از ماليات حسابى بر ماها اجحاف و تعدى كرده ، حكومت هشت هزار تومان را بگيرند ، چهار هزار تومان پيشكش باشد و چهار هزار تومان ديگر را به ماها برسانند \" . حكومت هنوز بطور تحقيق به عرض آنها نرسيده‌اند ولى از قرار مذكور رعايا محرك داشته باشند و عرضشان بىپا باشد .\r\nديگر آنكه شب عيد مولود اعليحضرت همايون در ميدان توپخانه آتش‌بازى و شليك توپ كردند ، جميع صاحبمنصبان نظامى با نواب نايب الاياله و صاحبمنصبان تلگرافخانهء دولت قوى شوكت انگليس كه وعده خواسته بودند در سردر ميدان توپخانه به تماشاى آتش‌بازى حاضر بودند .\r\nديگر آنكه حكومت پيشكش از مقرب الخاقان ايل خانى گرفت و رعاياى فيروزآباد را با محصلى فرستاد نزد ايلخانى كه خود ايلخانى به حساب آنها رسيدگى نمايد .\r\n\r\n","description":"","footnote":"","page_name":" 129 ","page_number":183},
  {"content":"\r\n\r\n\r\nاز 20 صفر تا 22 ربيع الاول 1298\r\nپسر چوپانى كه به سن ده دوازده سال بود به قدر پنجاه راس گوسفند در ربع فرسخى شهر ميچرانده ، دو نفر كه خويشى هم با آن پسره داشته‌اند مىآيند پهلوى مشار اليه مينشينند ، قدرى از نان و خوراك او ميخورند بعد دست پسره را گرفته در چاه مىاندازند و پنجاه راس گوسفند را برداشته مىروند . چونكه قريب به شهر بود زود به صاحب گوسفند خبر ميرسد . آن پسره را از چاه بيرون مىآورند ولى صدمهء چندان به مشار اليه نرسيده بوده . فورا به حكومت عارض مىشود .\r\nحكومت از مقرب الخاقان بيگلربيگى مرتكب را حكما ميخواهند . مشار اليه هم از اطراف آدم روانه مينمايد ، در خان‌زنيان آن دو نفر را با گوسفندان ميگيرند و به شهر مىآورند . حكومت چوب زيادى به آنها ميزنند و حكم مىكنند كه آنها را ببرند در همان چاه بيندازند و چند سنگ هم عقب سر آنها بيندازند . همينطور كردند ولى صدمهء زيادى به آنها وارد نيامد .\r\nديگر آنكه در اين اوقات در شهر زياد دزدى مىشود ، شبى نيست كه دزد به خانه‌ها نرود .\r\nديگر آنكه يك باران با موقع آمد كه خيلى بجا و بموقع بود ، در اين چند روز كه باران دير كرده بود نرخ اجناس ترقى كرده بود ولى بعد از باران تفاوت كرده .\r\nديگر آنكه صبيهء نواب مستطاب و الا معتمد الدوله كه زوجهء جناب وزير لشكر باشد و به مكهء معظمه مشرف شده بود از راه شيراز آمده ، بيست و دويم ربيع الاول با كمال احترام وارد شيراز شد ، بعد از چند روز به طهران خواهد رفت . از قرارى كه مذكور مىشود هركس منزل مباركى فرستاده از بوشهر الى شيراز همه را پس داده است .\r\n\r\nاز 23 ربيع الاول تا 20 ربيع الثانى 1298\r\nاز قرار حكم تلگرافى كه به حكومت رسيده بواسطهء اين جنگ با شيخ عبيد الله مخارج زياد شده ، بايد از هر ولايتى امسال ماليات مساعده گرفته شود . از فارس يكصد هزار تومان مساعده خواسته‌اند و تخفيفات هر ساله را هم موقوف نموده‌اند . حكومت اينك يكصد هزار تومان را تقسيم نموده‌اند كه از محل گرفته شود . رعايا به همين واسطه زياد مشوش ميباشند .\r\nديگر آنكه از قرار مذكور در بستك امساله قطره‌اى باران نيامد با وجود اين بارانى كه در فارس آمده است . ديگر آنكه مقرب الخاقان قوام الملك از داراب و لار و سبعه مراجعت كرده وارد شيراز شد .\r\nديگر آنكه توپچيان ساخلو فارس را به سركردگى مقرب الخاقان حاجى عبد الحسين خان سرتيپ همشيره‌زادهء قوام الملك مأمور شده‌اند و از طهران دويست نفر توپچى بيرون آمده‌اند و توپچيان ابو الويردى هم در ادارهء مشار اليه است .\r\nديگر آنكه از قراريكه خبر رسيده نواب و الا احتشام الدوله از طهران حركت كرده به طرف بندر ابو شهر ميروند كه از آنجا مثل هر ساله به شيراز بيايند . ديگر آنكه انگشتر الماس مال دست\r\n\r\n","description":"","footnote":"","page_name":" 130 ","page_number":184},
  {"content":"\r\n\r\nخود اعليحضرت همايونى خلعت به جهت نواب مستطاب و الا معتمد الدوله فرستاده‌اند ، در راه است ، اين دو سه روزه خواهد رسيد .\r\nديگر آنكه انگشتر الماس نواب و الا معتمد الدوله رسيد با فرمان التفات ، در روز عيد نوروز فرمان را خواندند و انگشتر را بدست نمودند .\r\n\r\nاز 21 ربيع الثانى تا 23 جمادى الاولى 1298\r\nبعد از عزل نواب مستطاب و الا معتمد الدوله شهر و اطراف شهر و بلوكات فارس بسيار مغشوش شده است ، شبى نيست كه دو سه خانه را نبرند و در بيرونها آدم كشته نشود . ديگر آنكه از قرارى كه خبر رسيده پنجعلى باز بناى دزدى را گذارده است . ديگر آنكه مقرب الخاقان قوام الملك مشغول امر و نهى ولايتى است . ديگر آنكه شب هنگام مرد رنگرزى را درب دكان خفه كرده و برده‌اند درب دروازهء اصفهان انداخته‌اند . ديگر آنكه هر شب آدمهاى مقرب الخاقان قوام الملك شبها يراق و حربه ميبندند و در كوچه‌ها مشغول اذيت به خلق ميباشند ، چند نفر از آنها را قوام الملك گرفته چوب زيادى زده است .\r\nديگر آنكه مبلغ بيست و پنج هزار تومان نواب مستطاب و الا معتمد الدوله از بابت مساعده دريافت كرده بودند ، ايشان به مباشرها مسترد ساختند ، مجددا قوام الملك از مباشرين دريافت كرد ولى مباشرين از روى اكراه داده‌اند چونكه تكليف خود را نمىدانند .\r\nديگر آنكه خبر رسيد در بلوك بيضا چند نفر از سربازهاى مقرب الخاقان سيف السلطنه را برهنه كرده‌اند ، الاغ و هرچه داشته‌اند برده‌اند . ديگر آنكه از قرار مذكور الواط كازرون دور ضابط كازرون را گرفته‌اند ميخواستند مشار اليه را بكشند ، گريخته پنهان شده ولى از طرفين سه چهار نفر كشته شده . ديگر آنكه تفنگدارى از نواب احتشام الدوله به شيراز مىآمده ، در خاك كازرون او را برهنه كرده‌اند .\r\nديگر آنكه از طهران نواب و الا معتمد الدوله و مقرب الخاقان قوام الملك را در تلگرافخانه حاضر كردند . حسب الامر اعليحضرت همايون به قوام الملك اظهار كردند كه باقى محلى نواب و الا معتمد الدوله را قبول كند ، قبول نكرد . چونكه قدرى در نزد مقرب الخاقان داراب خان ايل بيگى است و قدرى هم در دشتى است ، جاى ديگر باقى ندارند و اين هر دو محل هم به قدر پنج شش هزار تومان بيشتر باقى ندارند .\r\nديگر آنكه يك نفر زن در پشت دروازهء باغ شاه شب هنگام كشته و انداخته بودند ، معلوم نشد كه كار سربازهاى درب دروازه است يا اهل شهر . ديگر آنكه به قدر سه هزار تومان اسباب و جواهر و شال ترمه از خانهء مقرب الخاقان ايلخانى سرقت كرده بودند ، بعد از تجسس معلوم شد كه كار نوكرهاى خودش است . تمام اسباب را بعينه از خانهء نوكر خود بيرون آورد .\r\nديگر آنكه يك نفر مرد را در شهر كشته‌اند ، قاتلش معلوم نيست . تا به حال بعد از عزل نواب و الا معتمد الدوله سه نفر كشته شده و قاتلش بدست نيامده . در شهر از دزدى و مغشوشى كسى شب\r\n\r\n","description":"","footnote":"","page_name":" 131 ","page_number":185},
  {"content":"\r\n\r\nخواب آسوده نمىرود . ديگر آنكه چنين خبر رسيده است كه شخص دشتى يك نفر سرباز از مقرب الخاقان سيف السلطنه در مشيلهء بوشهر كشته ، حضرت و الا ضل السلطان محمد خان ضابط دشتى را پانصد تومان تلگرافا جريمه كرده‌اند .\r\nديگر آنكه يك نفر غلام تلگراف را در چهار فرسخى شيراز با صاحبمنصبى كه تعمير سيم در راه ميكردند رئيس تفنگچيان راه و كدخداى باصرم برهنه كرده تفنگ مشار اليه و مبلغ بيست و دو امپريال كه در كيسهء كمر او بوده با كيسهء كمر بريده‌اند و اسب مشار اليه را با چوب زده‌اند يك چشمش را كور نموده‌اند . در صدد وصول تنخواه و غرامت اسب مشار اليه كوشيده مىشود ولى از مقرب الخاقان قوام الملك هيچ كار برنمىآيد و جميع كارها معوق است .\r\nديگر آنكه مبلغ بيست و دو امپريال كه از غلام تلگراف برده بودند چون دزد معلوم بود تفنگ شكسته و كيسهء كمر پاره شده را خود تفنگچيان آوردند دادند ، چون راه باصرم سپرده به مقرب الخاقان ميرزا محمد رضاى مستوفى بود مبلغ پنجاه و يك تومان از بابت وجهى كه از غلام تلگراف برده بودند گرفته شد .\r\nديگر آنكه چند نفر از آدمهاى عاليجناب ميرزا ابو طالب نواب شب هنگام رفته بودند دزدى ، ايشان را ميگيرند ، مبالغى اسباب چندين ساله از خانهء آنها بيرون آمده است .\r\nديگر آنكه هادى خان پسر خدا كرم خان بوير احمدى از بختيارى جمعيت جمع كرده آمده با پدر خود جنگ كند .\r\nديگر آنكه مقرب الخاقان قوام الملك از دست مقرب الخاقان سيف السلطنه شكايت به حضرت و الا ظل السلطان كرده بود ، ولى از قرار معلوم شكايت بىمعنى بوده است ، حضرت و الا ظل السلطان چندان اعتنايى به عرايض ايشان نكرده‌اند ، تلگراف كردند كه نظم قشون فارس را از تو كه سيف السلطنه هستى ميخواهم ، كسى را ابدا مداخله نيست .\r\nديگر آنكه مقرب الخاقان ميرزا محمد پسر مرحوم حاجى باباى حكيم باشى را از طهران به جهت حكومت بوشهر معين كرده‌اند .\r\nديگر آنكه مقرب الخاقان قوام الملك تلگراف به حضرت و الا ظل السلطان كرده بود كه بايد ميرزا محمد رضاى مستوفى و ميرزا مصطفى لشكرنويس و ميرزا سيد باقر حاكم نيريز را تلگراف كنى كه نگاه داريم . اين خبر به نواب مستطاب و الا معتمد الدوله رسيد ، تلگراف به طهران كردند كه \" اگر چنين است ابدا از شيراز حركت نخواهم كرد ، مادامى كه جميع نوكرهاى من همراه خودم بيايند و ميرزا محمد رضا و ميرزا مصطفى اگر در طهران حاضر نباشند حساب پس نخواهم داد \" . جناب مستوفى الممالك تلگراف كرده بودند كه البته آنها در ركاب شما باشند . بعد از رسيدن تلگراف قوام الملك و محمد رضا خان بيگلربيگى را خواستند خيلى اوقات تلخى كردند فحش زياد دادند . آنها انكار ميكردند كه چنين تلگرافى ما نكرده‌ايم .\r\nديگر آنكه در روز دوشنبه هيجدهم شهر حال حضرت و الا ظل السلطان با جناب صاحب ديوان از طهران حركت خواهند نمود و از شيراز مقرب الخاقان ايل خانى و حاجى نصر الله خان\r\n\r\n","description":"","footnote":"","page_name":" 132 ","page_number":186},
  {"content":"\r\n\r\nسرتيپ قشقايى و محمد رضا خان بيگلربيگى حركت ميكنند كه در اصفهان خدمت حضرت و الا ظل السلطان برسند .\r\nديگر آنكه در رونيز فسا يك نفر آدم كشته‌اند .\r\n\r\nاز 24 جمادى الاولى تا 22 جمادى الثانيه 1298\r\nدر ميان كتل آقا جان نام آبدار مقرب الحضرت الوالا محمد ابراهيم خان گماشتهء نواب و الا احتشام الدوله را يك نفر از گماشتگان ديگر محمد ابراهيم خان كه با او عداوت سابقه داشته كشته است ، قاتل را گرفته به شهر آوردند .\r\nديگر آنكه نواب و الا احتشام الدوله روز بيست و سيم ماه جمادى الاولى وارد شدند ، مثل سال قبل از ايشان استقبالى شد و در كمال احترام وارد شهر شدند .\r\nديگر آنكه پنجعلى ابو الويردى كه نزديكى شيراز دستبردى زده بود از شيراز مقرب الخاقان قوام الملك جمعيتى روانه كردند كه او را گرفته به شهر بياورند ، خودش فرار كرده بود ، هفت نفر از ايل مشار اليه كشته شد و ايل او را غارت كردند . خود پنجعلى بعد از دو روز آمده در شاه چراغ بست نشسته است و هنوز در شاه چراغ است . خيال دارند كه مشار اليه را اطمينان داده از بست بيرون بياورند .\r\nديگر آنكه پنجعلى ابو الويردى را مقرب الخاقان قوام الملك اطمينان داده از بست بيرون آوردند و قرار گذارده‌اند كه آنچه اموال از ايشان بغارت رفته مسترد سازند . از قرار مذكور به قدر بيست هزار تومان اموال ايشان غارت شده ، به قدر چهار صد خانوار بوده‌اند جميع آنها برهنه و گرسنه درب دروازهء سعديه ريخته‌اند ، آنچه مذكور شده بيشتر از هفت نفر كشته و زخمى از ايشان شده . ميگويند كه خود پنجعلى آمده بود كه بيايد به شهر چون مقرب الخاقان قوام الملك عداوت سابقه به او داشته اين قسم بر سر آنها آورده است .\r\nديگر آنكه روز سه‌شنبه چهارم ماه جمادى الثانيه نواب مستطاب و الا معتمد الدوله با نواب احتشام الدوله از شيراز حركت كردند ، جميع اهالى فارس از اعلى و ادنى مشايعت نمودند . هرگز چنين مشايعتى به هيچ حاكمى تا كنون نشده بود .\r\nديگر آنكه يك روز بعد از تشريف بردن نواب و الا معتمد الدوله جناب قوام الملك و جناب نصير الملك و مقرب الخاقان سيف السلطنه رفتند در خانهء حاجى ميرزا كريم صراف به ديدن مقرب الخاقان يوسف خان رئيس گمركخانهء فارس گماشتهء جناب امين السلطان ، در آنجا حاجى سيد ابراهيم وكيل شه بندر عثمانى داخل مجلس مىشود ميرود فوق دست جناب نصير الملك و مقرب الخاقان سيف السلطنه مىنشيند . نصير الملك قدرى درهم ميرود و بعد ميگويد به حاجى سيد ابراهيم كه جاى شما اينجا نيست . جواب ميدهد كه جاى من همين جا مىباشد . نصير الملك متغير مىشود ، حاجى سيد ابراهيم هم تند مىشود . نصير الملك به گماشتگان خود صدا مىزند كه سيد را از اينجا بلند كنيد . حاجى سيد ابراهيم قدرى تمارض مىكند كه گماشتگان نصير الملك زير بغل حاجى سيد ابراهيم\r\n\r\n","description":"","footnote":"","page_name":" 133 ","page_number":187},
  {"content":"\r\n\r\nرا گرفته بلند مىكنند حاجى را از مجلس بيرون مىبرند . حاجى ميرزا كريم صراف چون در منزل خودش بوده به آدمهاى خود اشاره مىنمايد كه حاجى سيد ابراهيم را ببرند در منزل ديگر .\r\nمشار اليه را در منزل ديگر مىبرند . در اين بين حاجى محمد صادق تاجر اصفهانى وارد آن مجلس مىشود چون با حاجى سيد ابراهيم دوست بوده حمايتى از مشار اليه مىنمايد ، نصير الملك فحش به حاجى محمد صادق ميدهد . حاجى محمد صادق هم فحش را بالصراحه پس ميگويد . هر دو به هم زياد فحش ميدهند و ختم آن مجلس به فحش طرفين مىشود ، بعد از آن از خانهء حاجى ميرزا كريم بيرون مىآيند ، حاجى سيد ابراهيم و حاجى محمد صادق همان شب از شهر بطور قهر بيرون ميروند و در حافظيه نقل مكان مينمايند كه بروند اصفهان . جناب قوام الملك مطلع مىشود آدم ميفرستد كه آنها را به شهر بياورند . هرچه كرده‌اند دو روز است كه به شهر نيامده‌اند .\r\nديگر آنكه جناب قوام الملك در ارگ حكومتى هر روزه از صبح الى ظهر ميرود و مىنشيند احكامات لازمه در آنجا جارى مىشود ، صاحبمنصبان نظامى هم چون در منزل حكومتى است روزها ميروند و حاضر ميشوند و عصرها در منزل خود به جهت كارهاى شخصى و غيره مينشينند . ديگر آنكه در شهر شبها دزدى مىشود . ديگر آنكه از قرار اخبار تلگرافى جناب صاحب ديوان تا سيم ماه رجب وارد شيراز خواهند شد .\r\nديگر آنكه از جانب حضرت و الا ظل السلطان تلگراف تغيرآميزى به جناب قوام الملك شده است كه \" چرا ميرزا سيد باقر حاكم نيريز را كه حكم كرديم نگاه دارى چرا نگاه نداشته‌اى ، پس فايدهء تو در شيراز چيست ؟ \" . ايشان هم جواب دادند كه نواب مستطاب و الا معتمد الدوله صريح فرمودند كه اگر كسى بخواهد متعرض سيد باقر بشود آن شخص را خواهم كشت ، كسى جرات نكرد كه ميرزا سيد باقر را نگاه دارد .\r\nديگر آنكه جناب قوام الملك يك نفر را كه به جهت سربازها قوادى كرده بود حكم كردند مهار كرده در كوچه و بازار و محلات گردانيدند . ديگر آنكه يك نفر دزد كه اسبى از اردوى نواب و الا معتمد الدوله برداشته و فرار كرده بود ، ورود به شيراز مشار اليه را گرفتند ، چوب زياد زدند و گوشش را بريده حبس نمودند .\r\nديگر آنكه از قرار مذكور پنجعلى ابو الويردى را كه جناب قوام الملك فرستاده بود كه برود به مقرب الخاقان بيگلربيگى برسد و او را ببرند خدمت حضرت و الا ظل السلطان ، گويا رفته باشد . از شهر شيراز رفته ولى خود را ملحق به بيگلربيگى نكرده است .\r\nديگر آنكه خطى از جانب وزير مختار عثمانى بدين مضمون به جهت حاجى سيد ابراهيم وكيل شه بندر عثمانى مقيم شيراز رسيده است كه \" چون نصير الملك در مجلس به شما بىاحترامى كرده است در اين باب تلگراف به حضرت و الا ضل السلطان و جناب صاحبديوان شده كه نصير الملك و اهل همان مجلس بيايند به خانهء شما و در حضور ايشان ترضيه بخواهد ، و اگر نيايد هم چنان كه حاجى ميرزا حسين از خانقين به كرمانشاهان و از آنجا به سفارت كبرى آمد و ترضيه خواست و تا ما حكم نداديم كه معاودت به وطن خود نمايد نتوانست مراجعت كند ، نصير الملك را هم عاجلا\r\n\r\n","description":"","footnote":"","page_name":" 134 ","page_number":188},
  {"content":"\r\n\r\nبه طهران خواهم خواست كه ترضيه از سفارت كبرى بخواهد و تا اذن ندهيم معاودت به شيراز نتواند بكند . و اينك نصير الملك در تدارك اين است كه حاجى سيد ابراهيم را راضى نمايد .\r\nديگر آنكه سرچهان كه يكى از بلوك نيريز است به حكم قوام الملك فتحعليخان نيريزى حاكم موقتى نيريز آنجا را چاپيده است و از قرار مذكور به قدر دوازده هزار تومان اموال از آنجا تفريط شده است و كلانتر نيريز آمده در مسجد نو بست نشسته است و تلگرافا شكايت به حضرت و الا ظل السلطان كرده است . ايشان جواب داده‌اند كه تأمل كن تا جناب صاحبديوان بيايند به عرايض شما رسيدگى نمايند .\r\n\r\nاز 23 جمادى الثانيه تا 2 شعبان 1298\r\nقرار چنين بود كه ايل قشقايى را بدهند به مقرب الخاقان ايلخانى يا به حاجى نصر الله خان سرتيپ قشقايى . از قرار مذكور به هيچكدام نداده‌اند . جناب صاحبديوان قرار گذارده‌اند بعد از ورود به شيراز به اقتضاى وقت يا به داراب خان يا به اين دو نفر بدهند . ديگر آنكه روز شنبه جناب صاحبديوان وارد آباده خواهد شد .\r\nديگر آنكه عاليجاه استاك صاحب كه بعزم سياحت به شيراز آمده بود يك هفته در شيراز توقف نمود ، به تخت جمشيد رفته مراجعت كرد و به فيروزآباد رفتند و از آنجا به كرمان . كاغذ ورود به كرمان ايشان هم رسيد كه سالما به كرمان رسيده است .\r\nديگر آنكه جناب قوام الملك يك نفر از طايفهء باصرى را كه دزدى كرده بود گوش بريدند .\r\nديگر آنكه در نزديكى تخت جمشيد يك نفر كه پانزده تومان وجه نقد داشته و بعضى اسباب ديگر ، او را برهنه ميكنند ، پول موجودى را مىبرند و كاردى هم به سر او ميزنند كه مجروح مىشود . به عرض حكومت موقتى ميرسانند ، ده نفر سوار مأمور مىفرمايند كه بروند در نزديكى آنجايى كه اين شخص را برهنه كرده و زخم زده‌اند اگر چادرنشينى يا ايلى افتاده باشد مردهاى آنها را گرفته به شهر آورده باشند .\r\nديگر آنكه تا به حال دارابخان ايلبيگى خدمت حضرت و الا ظل السلطان و جناب صاحبديوان نرفته است ، زياد توهم دارد ، تلگراف هم به طهران كرده است ، جواب داده‌اند كه بايد حكما خدمت حضرت و الا به روى اگر بخواهى به طهران بيايى باز بايد از طهران بطور اجبار مراجعت نمايى .\r\nديگر آنكه امسال در فارس جميع ترياكها خراب شده زيرا كه هرچه تيغ ميزنند شيره نمىدهد ، احتمال ميرود كه چهار يك از پارسال عايد شود ولى حاصل از قبيل گندم و جو همه جا خوب شده و فراوان كه امسال به هيچ تسعيرى خريد و فروش نمىشود .\r\nديگر آنكه عاليجاه حاكى صاحب تلگرافچى كه در آباده بود از شدت گرمى آفتاب كه به سر مشار اليه تابيده بود فوت شد . عاليجاه دكتر ادلينگ هم بچاپارى رفت به جهت معالجه ولى هنوز دكتر نرسيده فوت گرديد .\r\nديگر آنكه دويست نفر توپچى كه عوض توپچى كه در فارس ساخلو بودند وارد شيراز شدند\r\n\r\n","description":"","footnote":"","page_name":" 135 ","page_number":189},
  {"content":"\r\n\r\nبا يك نفر ياور و اين دويست نفر توپچى با توپچيان ابو الويردى سپرده به مقرب الخاقان حاجى عبد الحسين خان سرتيپ همشيره‌زادهء جناب قوام الملك ميباشند . ديگر آنكه نواب جلال الدوله با جناب صاحبديوان روز شنبه ششم وارد شيراز خواهند شد . ديگر آنكه جناب مشير الملك تا مرودشت و تخت جمشيد به استقبال رفته است . از قرار مذكور خيال رفتن به طهران را دارد .\r\nديگر آنكه مقرب الخاقان دارابخان ايل‌بيگى قشقايى رفته است به اصفهان خدمت حضرت و الا ظل السلطان . ديگر آنكه پنجعلى ابو الويردى تفنگدار نواب جلال الدوله شده به شيراز خواهد آمد و قرار گذارده‌اند كه خانه در شهر شيراز به مشار اليه بدهند كه ديگر در ايل نرود و خانه شهرى بشود .\r\nديگر آنكه نواب جلال الدوله و جناب صاحبديوان روز ششم ماه رجب وارد شيراز شدند ، جميع اعيان و بزرگان و صاحبمنصبان نظامى تمامى استقبال كردند . جناب صاحبديوان هر روزه در كلاه فرنگى مشغول امورات ديوانى است . نواب جلال الدوله در خلوت ارگ منزل دارند و مشغول تعليم و تدريس ميباشند .\r\nديگر آنكه جناب صاحبديوان هنگام ورود به كلاه فرنگى ، مقرب الخاقان قوام الملك نگذارد كسى بالا برود مگر دو سه نفر ، جناب مشير الملك و نصير الملك و حاجى امير . سايرين را در پاى كلاه فرنگى بازداشتند و صف سلام بستند ولى بعضيها از اين فقره خوش نداشتند نايستاده مراجعت كردند . فرداى آن روز همهء فارسيها رفتند در مجلس صاحب ديوان نشستند . از قرار مذكور خود صاحبديوان گفته بود كه هركس در مجلس پدر من نشسته‌اند حالا هم بايد بنشينند .\r\nهرچه قوام الملك اصرار كرده كه نبايد در مجلس شما بنشينند قبول نكرده بودند .\r\nديگر آنكه سه شب قبل در باغات كشن كه متعلق به مشير الملك است يك عدل قماش بار الاغى سرقت كردند ، قوام الملك غرامت آن را از محل گرفت و به صاحب مال داد .\r\nديگر آنكه مشير الملك باز خانه‌نشين است ، كارى به ايشان رجوع نشده . ظاهرا رئيس دفتر حاجى نصير الملك است تمسكات مالى به صحهء مشار اليه از هركس گرفته مىشود ، كارها هنوز قوامى نگرفته اغتشاش در امورات ظاهر است . اين سلسلهء قواميه تماما با هم نفاق دارند و در خرابى كار يكديگر ميكوشند .\r\nديگر آنكه احكامى كه به جهت هرجا برقرار شده بدين تفصيل است ، مقرب الخاقان قوام الملك ابوابجمعيهاى پارسالهء خودش ، مقرب الخاقان حاجى نصير الملك بهبهان و بندر لنگه و بندر عباس ، مقرب الخاقان ميرزا حسين خان پسر جناب صاحبديوان نيريز و اصطهبانات و بوانات ولى از فتحعليخان نيريزى و آقا بزرگ اصطهباناتى و عباسقليخان تمسك گرفته‌اند ، عاليجاهان حاجى ميرزا آقا خان وكيل و حاجى فظل على خان برادر مشار اليه كازرون و خشت و كمارج ، مقرب الخاقان ميرزا احمد خان مؤيد الملك داماد و برادرزادهء صاحبديوان جهرم و قير كازرين و گله‌دار تمسك از محل بگيرند ، مقرب الخاقان آقا ميرزا محمد مستوفى نظام حاكم بندر ابو شهر . عمل طايفهء قشقايى هنوز معلوم نيست به كى واگذار شود ، احتمال دارد با خود دارابخان بشود .\r\nديگر آنكه حكومت دو نفر مست را گوش بريدند . حاكم بوشهر روانهء بوشهر گرديد . قرار\r\n\r\n","description":"","footnote":"","page_name":" 136 ","page_number":190},
  {"content":"\r\n\r\nكار عاملهاى هرجا را داده‌اند بعد از چند روز همه به محل حكومت خود خواهند رفت . عاليجاهان كپيتن ، ييت و يفتنت ييت به شيراز آمده‌اند دو روز توقف كرده‌اند بچاپارى به طرف طهران رفته‌اند .\r\nديگر آنكه محمد تقى خان نام كه به جهت كارگزارى شيراز مأمور شده بود وارد شيراز شد .\r\nديگر آنكه دو روزى ميانهء جناب صاحبديوان و مقرب الخاقان قوام الملك از بابت تعيين ضباط و عمال كدورتى پيدا شد ، بعد باز اصلاح شد .\r\nديگر آنكه جناب صاحبديوان نيابت خود را به مقرب الخاقان قوام الملك واگذار كردند و الان هركارى مىشود به صحهء مشار ليه است . ديگر آنكه محمد خان دشتى كه فوت شده جناب صاحبديوان آدمى فرستاده‌اند نزد جمال خان پسر حيدر خان و جمال خان پسر حسين خان دشتى كه ايشان را بياورد به شيراز كه قرارومدار عمل دشتى را بگذارند .\r\nديگر آنكه مقرب الخاقان دارابخان ايل‌بيگى كه با مقرب الخاقان بيان الملك منشى باشى جناب صاحبديوان به اصفهان رفته بودند وارد شيراز گرديدند . از قرار مذكور طايفهء قشقايى را گويا به دارابخان بدهند . ديگر آنكه مقرب الخاقان نصير الملك روز بيست و هفتم شهر حال به جهت حكومت بهبهان خواهد رفت . ديگر آنكه گمرك شيراز و بندر ابو شهر را حاجى ابراهيم مباشر گمرك در هشتاد و چهار هزار تومان اجاره كرده و الحال با مشار اليه است . ديگر آنكه عاليجاه ميرزا عباس خان سرتيپ را خيال دارند حاكم گله‌دار كنند .\r\nديگر آنكه حكومت دو نفر دزد را پى بريدند و يك نفر دزد ديگر كه زياد مقصر نبود چوب زياد زده مهار كرده در شهر گردانيدند . ديگر آنكه قاتل آبدار عاليجاه محمد ابراهيم خان گماشتهء نواب احتشام الدوله را تا دويست تومان خونبست دادند ، اقوام مقتول راضى نشده قاتل را سر بريدند .\r\nديگر آنكه چند نفر از عمله‌جات دارابخان شب هنگام در يك ميدانى شهر مىرسند ، چون ديروقت بوده داخل شهر نميشوند در همانجا توقف ميكنند ، از كوشكى مىآيند اسباب آنها را از قبيل تفنگ و پول نقد مىبرند .\r\nديگر آنكه ايلات قشقايى را به مقرب الخاقان ايل خانى و مقرب الخاقان حاجى نصر الله خان سرتيپ قشقايى واگذار كردند ، هر دو خلعت هم پوشيدند .\r\n\r\nاز 3 شعبان تا 4 رمضان 1298\r\nدو نفر يكى شيرازى و ديگرى اصفهانى نوكر ناظر جناب صاحبديوان با يكديگر مىروند درب دكان شمشيرساز ، كاردى بخرند . شخص شيرازى كاردى برداشته نشان به شخص اصفهانى مىدهد كه تميز خوب و بد آن را بدهد . آن شخص اصفهانى ميگويد ميخواهى ببينى چگونه كارد به آدم ميزنند ، فورا بدون سبب و جهت كارد را ميكشد مىزند به گردن شخص شيرازى . اين خبر به عرض جناب صاحبديوان مىرسد ، همان دم حكم به قتل قاتل كه آدم ناظر خود بوده مىكنند تا مقتول در حيات بوده قاتل را هم مهلت مىدهند كه ببينند شايد جان بدر برده باشد . على الصباح روز دويم مقتول فوت شده قاتل را هم كشتند .\r\n\r\n","description":"","footnote":"","page_name":" 137 ","page_number":191},
  {"content":"\r\n\r\nديگر آنكه چند شب بود كه هر شب دزدى در شهر ميشد ، بعضى خانه‌ها را ميبريدند و سارق پيدا نميشد دو شب قبل دو نفر از آنها را بيگلربيگى گرفت ، از سربازان فوج خلج بودند ، بعد دو نفر ديگر هم خود مقرب الخاقان سيف السلطنه از همين فوج كه ابوابجمعى خودش است گرفته به حكومت فرستاد ، هر چهار نفر از سربازان فوج خلج است . اموال هشت نه ماه قبل از اين‌كه از خانه‌هاى مردم سرقت كرده بودند الحال از آنها بروز كرده .\r\nديگر آنكه ميرزا عباس خان سرتيپ كه مأمور گله‌دار شده بود ادعاى دوازده هزار تومان از جناب صاحبديوان دارد . جناب صاحبديوان هم وكيلى معين كردند كه با مشار اليه بروند در خانهء شرع مرافعه كنند . عمل حكومت گله‌دار هم معوق مانده است . ديگر آنكه ضابط هرجا خلعت پوشيده هركس به محل خود رفتند .\r\nديگر آنكه مقرب الخاقان مؤيد الملك رئيس دفتر خانهء فارس گرديد ، هر روزه در دفترخانه حاضر شده و بروات ديوانى به امضاى مشار اليه صادر مىشود .\r\nديگر آنكه گاوبندى و هرچه بنادر اطراف گاوبندى است جزو حكومت جناب قوام الملك كردند . ديگر آنكه مقرب الخاقان ايلخانى و حاجى نصر الله خان ايل‌بيگى اين دو روزه به جهت نظم طايفهء قشقايى و وصول ماليات ميروند در ايل قشقايى . ديگر آنكه هر شب دور شهر به قدر بيست نفر سوار و پنجاه نفر پيادهء تفنگچى به جهت مستحفظى از جناب قوام الملك ميگردند .\r\nديگر آنكه يك نفر دزد كه دو سه شب دزدى كرده و بخشيده شده بود باز به دزدى رفته او را گرفتند ، حكومت چهار انگشت او را قطع كردند .\r\nديگر آنكه نواب جلال الدوله در دلگشا تفنگ‌اندازى ميكرده غفلتا چهار نفر از فلعه كه در آنجا كار ميكردند ساچمه خورده بودند ، ولى كارى نبوده قدرى از تن آنها مجروح شده بود .\r\nانعامى به آنها داده‌اند كه ديگر حرفى نداشته باشند و ليكن جناب صاحبديوان كه ميشنوند مىخواستند عمله‌جات ايشان را از قبيل ملاباشى و لله‌باشى و پيشخدمت باشى را چوب بزنند ، واسطه پيدا شد نگذاردند و خود نواب جلال الدوله زياد تأديب كردند و به حضرت و الا ظل السلطان تلگراف كردند . ايشان حكم داده‌اند كه هرچه تفنگ نواب جلال الدوله دارد بگيرند و مرخص نيست ديگر تفنگ دست بگيرد ، اگر احيانا تفنگ بخواهد دست بگيرد ملاباشى و لله باشى مورد سياست خواهند شد .\r\nديگر آنكه يك نفر سرباز از فوج قشقايى يك بار برنج با الاغ دزديده بود او را گرفتند ، برنج با الاغ را از مشار اليه گرفته و خود سرباز را به صاحبمنصبش سپردند كه حبس كند تا حكمش بشود .\r\nديگر آنكه درب مسجد نو كاغذى چسبانيده بودند كه مضمونش اين بوده ، فحش زياد به جناب صاحبديوان و امام جمعه و بيگلربيگى و قوام الملك كه اگر درست حكومت كرديد كه بسيار خوب و الا ما صد نفر متفق هستيم بلوايى بكنيم كه از شيراز فرار كنيد . هنوز معلوم نشده كه آن كاغذ را كه نوشته و آن صد نفر متفق كيستند .\r\nديگر آنكه جمعى از غلامان سيه درب دروازه اصفهان جمع شده بودند در اين اثنا امام جمعه سوار كالسكه ميخواسته از آن راه عبور كند ، اطراف امام را مىگيرند كه مشار اليه را از كالسكه بيرون\r\n\r\n","description":"","footnote":"","page_name":" 138 ","page_number":192},
  {"content":"\r\n\r\nبكشند و اذيت كنند ، فحش زيادى مىدهند ، امام جمعه به زبان چاپلوسى خود را از چنگ آنها خلاص مىكند ، به حكومت عارض مىشود ، ميفرستند هرچه از آن غلامان سياه دستگير ميشوند مىآورند تنبيه ميكنند .\r\nديگر آنكه از قرارى كه از گله‌دار خبر رسيده يك نفر برادر دو برادر ديگر خود را كشته است بدون جهت .\r\nديگر آنكه برادر شيخ مذكور خان ، شيخ حاتم را از حبس بيرون آورده‌اند . گويا خيال دارند بعضى از ابوابجمعيهاى شيخ مذكور خان را به مشار اليه بدهند .\r\nديگر آنكه از قرارى كه خبر رسيده در پل آبگينهء كازرون يك نفر را كشته و سرش را بريده‌اند و شكمش را پاره كرده‌اند . معلوم نشده كه آن شخص چه‌كاره و از كجا بوده است .\r\n\r\nاز 5 رمضان تا 20 رمضان 1298\r\nچند نفر از توپچيهاى خوئى با اهل شهر نزاع كرده بودند ، دو نفر شهرى را با چوب و قمه زده‌اند به سرشان كه زخمهاى ايشان منكر است احتمال خطر دارد . حكومت هم دو نفر از آن توپچيان را كه زخم زده بودند گرفته حبس كردند تا زخمهاى آنها اگر خوب بشود اينها را تنبيه كرده مرخص نمايند و الا حكمى ديگر دربارهء توپچيان بشود .\r\nديگر آنكه يك ثوب سردارى ترمهء سفيد شمسهء گلابتون حضرت ظل السلطان خلعت به جهت مقرب الخاقان سيف السلطنه مرحمت فرموده بودند ، بتوسط جناب صاحبديوان خلعت را پوشيد ، ديگر آنكه مقرب الخاقان دارابخان را حاكم گله‌دار نمودند و خلعت پوشيد . اين دو سه روزه به محل حكومت خود خواهد رفت .\r\nديگر آنكه يكى از يهوديها در روز پانزدهم رمضان ظرف عرقى در دست داشته به خانهء يكى از مسلمانان ميبرده ، آقا سيد على اكبر فال اسيرى كه يكى از علماى شيراز است در كوچه به آن شخص يهودى ميرسد ، ظرف او را ميشكند و زلفهاى يهودى را ميبرد . شب هنگام كاغذى درب خانهء آقا سيد على اكبر ميچسبانند به اين مضمون \" چرا منع شرابفروشى ما را ميكنى ، ملاهاى خودتان را منع كنيد كه متصل از ما شراب ميخرند ، اگر بخواهى بعد از اين از اين كارها بكنى تو را خواهيم كشت \" ، و فحش زيادى در آن كاغذ نوشته بودند . آقا سيد على اكبر روز ( بعد ) در مسجد وكيل بالاى منبر كاغذ را ميخواند و ميگويد موعد قتل يهود رسيده بايد آنها را قتل كرد ، بعد از قتل رمضان كفن به گردن مىاندازم و جميع يهود را قتل خواهم كرد . اين خبر به حكومت ميرسد ، حكومت حاجى امير امير ديوانخانه را ميفرستند نزد مشار اليه كه \" اين چه حكمى است كرده‌اى مگر قتل يهود به دست توست اين كار دولتى است ميخواهى فارس و مملكت ايران را بهم بزنى ؟ \" و بعضى پيغامات ديگر . سيد را ساكت ميكنند ، سيد ميگويد \" بايد شرابفروشى و مطربى را موقوف كنند حتى زلفهاى خود را بتراشند و لباس فاخر نپوشند ، اگر نكردند من آنچه بايد بكنم خواهم كرد \" . تمام يهود از ترس الواط درب خانه‌هاى خود را بسته‌اند و از كسب خود دست كشيده‌اند و اغلب از مطربها زلفهاى\r\n\r\n","description":"","footnote":"","page_name":" 139 ","page_number":193},
  {"content":"\r\n\r\nخود را تراشيده‌اند . چنان شورشى در محلهء يهود پيدا شده كه تحريرى نيست ، جميع اسبابهاى خود را در زيرزمين و خانه‌هاى مسلمانان پنهان كرده‌اند .\r\nديگر آنكه آقا سيد على اكبر مجددا بالاى منبر گفته است كه از قتل يهود گذشتم و آنها را بخشيدم .\r\n\r\nاز 21 رمضان تا 29 شوال 1298\r\nاز قرارى كه خبر رسيده در كازرون زلزلهء بسيار شديدى شده ولى خرابى نكرده است .\r\nديگر آنكه مجددا عاليجناب آقا سيد على اكبر آدم فرستاده بود در محلهء يهود و خبر داده بود كه روز اول ماه شوال حكما مىآيم و شماها را قتل خواهم كرد ، منتظر باشيد . حكومت مطلع مىشود ميفرستد علما را حاضر مىكنند و آقا سيد على اكبر را هم مىآورند با او صحبت ميدارند به نصايح و برهان مشار اليه را ساكت مينمايند . چون حكومت ميل نداشتند كه جناب سيد را مفتضح كنند به اين قاعده او را آرام كردند ، ولى خيال حكومت اين است كه مشار اليه را از شيراز بيرون كند بعد از چند روز ديگر ، بواسطهء اين آشوبى كه در يهودى افتاده الواط و اشرار شهر هر شب اطراف محلهء يهود را گرفته دزدى از خانه‌ها مينمايند .\r\nديگر آنكه آدمى از جناب قوام الملك ميرود در دهى از دهات عاليجاه خان بابا خان كه عموزادهء قوام الملك مىباشد به جهت اخذ ماليات ، اهل آن ده آدم معزى اليه را اذيت ميكنند و جواب ميگويند . محصل مراجعت مىكند و تفصيل را به قوام الملك عرض مىكند . مجددا قوام الملك چند نفر از غلامان خود را محصل و مأمور مينمايند كه بروند مقصرين ده را گرفته بياورند .\r\nمأمورين مىروند آن ده را به كلى چپاول و غارت مينمايند و اهل ده هم تفرقه مىشوند .\r\nديگر آنكه در محلهء سنك سياه كه يكى از محلات شيراز است دو نفر با هم نزاع ميكنند ، يكى از آن دو زخمى به ديگرى مىزند ، به عرض حكومت ميرسد . قاتل را گرفته محبوس ميكنند كه اگر زخم خورده خوب بشود قاتل را تنبيه كرده رها نمايند و اگر فوت شود او را هم بكشند . از قرار مذكور زخم او كارى مىباشد ولى هنوز نمرده است .\r\nديگر آنكه يك نفر از طايفهء قشقايى كه قبل از اين دزدى كرده بود حكومت او را گرفته سر بريدند . ديگر آنكه چند نفر كه سارق بوده‌اند گوش بريدند و در كوچه و بازارها گردانيدند . ديگر آنكه يك نفر از طايفهء عرب على مرادنام كه سابق بر اين دزد معتبرى بود مقرب الهاقان قوام الملك گرفته زنجير كردند . ديگر آنكه يكى از اقوام عليمراد كه سارق بوده گرفته بردند در تخت جمشيد گچ گرفتند . ديگر آنكه مقرب الخاقان دارابخان ضابط گله‌دار روانه به محل مأموريت خود شد .\r\nديگر آنكه طايفهء يهود حال ديگر آرام هستند . كسى به آنها اذيتى نمىكند ولى خيلى با احتياط در كوچه و بازار حركت مينمايند .\r\nديگر آنكه دزه كرد كه بلوكى است از ابوابجمعى مقرب الخاقان ايلخانى و جزو جمع طايفهء قشقايى است ايلخانى واگذار به على قليخان ايل‌بيگى سابق قشقايى كرده بود ، از قرار مذكور على\r\n\r\n","description":"","footnote":"","page_name":" 140 ","page_number":194},
  {"content":"\r\n\r\nقليخان بطور قهر از دزه كرد بيرون آمده است و مداخله در عمل آنجا نكرده است . ايلخانى پنجاه سوار از حكومت خواهش كرده است كه بفرستند در بلوك بيضا جلو على قليخان و ايل قشقايى را بگيرند ، حساب مشار اليه را با ايل قشقايى صاف كرده آنها را بگذارند كه به قشلاق خود بروند .\r\nديگر آنكه از قراريكه خبر رسيده در فسا طايفهء اينالو با لرهاى آنجا دعوا كرده بودند يك نفر كشته شده ، حكومت آدم فرستاده است كه تحقيق كرده و مقصرين و قاتل را به شهر بياورند .\r\nديگر آنكه در تنگ موردى كه در راه فسا است يك نفر را كشته‌اند ، قاتل معين نشده كه كيست .\r\nديگر آنكه تلگرافى از جانب اعليحضرت همايونى به جناب صاحبديوان رسيده بدين مضمون كه \" سيد فال اسيرى كيست كه ميخواهد مداخله در امر ولايتى و مملكتى بكند ؟ يا بايد او را سوار الاغ كرده به طهران بفرستيد يا آنكه برود كربلا \" . جناب صاحبديوان توسط كرده‌اند كه حالا در اين موارد مهلتى به او بدهيد من حضرات يهود را آرام كرده ، بوقت خود او را كربلا يا فال اسير روانه خواهم كرد . جواب جناب صاحبديوان هنوز نرسيده است .\r\nديگر آنكه روز جمعه بيست و يكم شهر شوال حكومت اسباب چادر بالونى ترتيب داده با حضور خاص و عام خواستند بالون را هوا كنند ، چادر بالون سوخته به هوا نرفت .\r\nديگر آنكه از قرارى كه مذكور است صاحبمنصبان فوج شقاقى شكايت رضا خان سرهنگ خود را به طهران به حضرت و الا نايب السلطنه كرده بودند . رضا خان سرهنگ را احضار به طهران كردند و رفت . على العجاله فوج شقاقى را به مقرب الخاقان سيف السلطنه سپردند .\r\nديگر آنكه از قرار مذكور اسباب و بنهء رضا خان سرهنگ را در راه در نزديكى قوام‌آباد سارقين سرقت كردند ، مشار اليه اخبار به جناب قوام الملك داده ، قوام الملك چند نفر غلام مأمور كرده به تعاقب دزدان فرستاده‌اند كه آنها را بدست آورده باشند .\r\nديگر آنكه از قراريكه خبر رسيده بعضى از اموال رضا خان سرهنگ را مأمورين بدست آورده‌اند چنانچه چهار رأس اسب او را برده بودند گرفته نزد حكومت فرستاده‌اند و تعاقب كرده‌اند كه سارقين را بدست بياورند .\r\n\r\nاز سلخ شوال تا 27 ذيقعده 1298\r\nاز قرارى كه خبر رسيده در شيب كوه و اشكنان از گرمسيرات فارس نزاعى واقع شده ، دو نفر از طرفين كشته شده‌اند . حكومت بيست نفر سرباز و چند نفر سوار مأمور كرده كه بروند مرتكبين را بدست آورده به شيراز بياورند .\r\nديگر آنكه امساله به جهت نظم گرمسيرات طرف لار و سبعه و شيب كوه و ايلات خمسه بجاى مقرب الخاقان قوام الملك محمد رضا خان بيگلربيگى را تا پانزدهم روانه خواهند كرد .\r\nديگر آنكه جمعى حاجى و غيره به طرف بوشهر ميرفتند ، زنى در كتل دختر كه قريب به كازرون است از ميان قافله مفقود مىشود . از قرارى كه ميگويند آن زن تنخواهى همراه داشته ، شخص سيدى كه او را مكفى كرده بوده او را مفقود كرده است . شخص سيد الان در محبس حكومت است ،\r\n\r\n","description":"","footnote":"","page_name":" 141 ","page_number":195},
  {"content":"\r\n\r\nتا به حال هرچه از سيد جويا شده‌اند حاشا دارد كه من اطلاع ندارم .\r\nديگر آنكه تنخواهى كه از رضا خان سرهنگ فوج شقاقى در قوام‌آباد برده بودند اسبهاى مشار اليه را كه گرفته آوردند و بعضى از اسبابهاى ديگر پيدا شده است ولى دزد هنوز بدست نيامده . حكومت كيخاى طايفهء ايكدر را با ريش‌سفيدان آنها را از ايلخانى خواسته‌اند و نوشته‌اند كه اگر دزد را بدست نياوريد معزول خواهيد شد .\r\nديگر آنكه نواب و الا جلال الدوله با جناب صاحبديوان به زيارت سبزپوشان رفتند ، در بيشه كه راه عبور بوده كالسكه‌اى كه نواب و الا و جناب صاحبديوان در آن بوده‌اند فرو مىرود ، كالسكه برميگردد كه احتمال خطر داشته ، بعد به صحت بيرون مىآيند . نواب و الا پانصد تومان دهاتى را كه قريب آنجا بوده جريمه ميكنند ، جناب صاحبديوان با استدعاى زياد رفع اين جريمه را مينمايند .\r\nديگر آنكه در شب در بعضى خانه‌ها دزدى مىشود . ديگر آنكه مقرب الخاقان حاجى نصر الله خان ايل بيگى قشقايى به جهت اموال مسروقهء رضا خان سرهنگ به شهر آمده ، بعضى از طايفهء قشقايى را هم مغلولا به شيراز آورده است به حكم حكومت ، ولى از قرارى كه ميگويند اين دزدى دخلى به طايفهء ايكدر ندارد .\r\nديگر آنكه يك نفر حكيم دانشمند از فرانسه با زنش بعزم سياحت ايران وارد شيراز شده ، از حضرت و الا ظل السلطان سفارشنامه براى حكومت دارد ، خيال دارد برود سروستان و از آنجا به فيروزآباد و به بوشهر وارد شود .\r\nديگر آنكه به جهت اموال مسروقهء رضا خان سرهنگ كيخاى طايفهء ايكدر و يك دو نفر ريش‌سفيدان شش بلوكى را حكومت حبس كرد كه تا دزد را بدست بدهند از محبس مرخص نخواهند شد .\r\nديگر آنكه عاليشان آقا محمد حسين صراف تلگرافى دولت بهيهء قيصريهء انگليس از قرار تقرير تجار به قدر سى هزار تومان ورشكست كرده ، مبالغى هم از مال صاحبمنصبان تلگرافخانه در نزد مشار اليه مانده و فرارا به طهران رفته‌اند . تجار به حكومت عارض شدند ، تلگراف به اطراف كردند كه او را گرفته معاودت دهند و نيز شصت و يك صندوق ترياك در بوشهر داشته كه قيمت آن را به تجار نداده است ، حكومت تلگراف كرد كه محجر باشد تا معين شود .\r\nديگر آنكه از قرارى كه از بهبهان خبر رسيده خدا كرم خان بوير احمد در باغى نشسته بوده ، پسرش و چند نفر ديگر ميريزند و شليك تفنگى روى مشار اليه ميكنند ، او را مقتول مينمايند .\r\nديگر آنكه دو سه روز قبل زلزلهء متوسطى شد ولى خرابى نكرد .\r\nديگر آنكه از بابت اموالى كه پارساله دارابخان ايلبيگى از بختيارى آورده بودند الحال جناب جلالت مآب صاحبديوان قرار داده‌اند كه پنج هزار شش هزار تومان از طايفهء قشقايى در عوض بگيرند ، جميع طايفهء قشقايى ابا دارند از دادن اين وجه چونكه اغلب از اين تنخواهى كه از بختيارى به غارت آورده‌اند خود داراب خان برده است .\r\nديگر آنكه از قرارى كه از بهبهان خبر رسيده است مقرب الخاقان نصير الملك مهدى قلى خان باشتى را كه در چند سال قبل پسر فراشباشى معزى اليه را كشته بود و هميشه فرارى بود گرفته\r\n\r\n","description":"","footnote":"","page_name":" 142 ","page_number":196},
  {"content":"\r\n\r\nاست و فورا سر او را بريده است ، سوار و جمعيت فرستاده است به قلعهء باشت كه اموال او را هم ضبط نمايند و برادر او را بگيرند . برادر مهدى قليخان تا خبر كشته شدن برادر خود را شنيده قلعه را خالى كرده به ممسنى فرار كرده است . نصير الملك هم سوار به ممسنى فرستاده است از شريف خان ممسنى خواسته است او را ، و نيز از حكومت فارس حكم خواسته است كه شريف خان فرارى را بدست بدهد .\r\nديگر آنكه آقا محمد حسين صراف كه فرار كرده بود او را در راه سرحد كه به سمت طهران مىرفته گرفته‌اند ، اين دو روزه او را وارد شيراز خواهند كرد .\r\nديگر آنكه حاجى نصر الله خان ايلبيگى چهار صد و شصت تومان غرامت اموال مسروقهء رضا خان سرهنگ فوج شقاقى را داد و كيخاى طايفهء ايكدر و شش بلوكى را مرخص نمود .\r\n\r\nاز 28 ذيقعده تا 27 ذيحجه 1298\r\nدر قريهء زرقان كه پنج فرسخى شيراز مىباشد به قدر پانصد ششصد نفر از اطفال و بزرگ به ناخوشى تب و لرز فوت شده‌اند .\r\nديگر آنكه بعد از ورود آقا محمد حسين صراف به شيراز حكومت حكم نمودند كه از تجار و غيره كه طلب از او دارند بنشينند و از روى دفتر حساب مشار اليه به حساب او رسيدگى نمايند ، ملزمى و طلب هركس را مشخص نموده و تنخواه موجوده كه باشد تقسيم به هركس بشود و تنخواه صاحبمنصبان تلگرافخانهء دولتى را هم هنوز نداده است .\r\nديگر آنكه از جانب نواب مستطاب و الا ظل السلطان يك ثوب جبهء ترمهء لاكى دور شمسهء الماس برسم خلعت به جهت مقرب الخاقان قوام الملك فرستاده شده بود ، در كلاه فرنگى در باغ عمارت حكومتى خلعت را پوشيدند .\r\nديگر آنكه با وجوديكه الحال هواى شيراز قدرى سرد شده است همين قسم در اطراف و خود شيراز ناخوشى تب و لرز تمام نشده ، بسيارى مخلوق از اين ناخوشى فوت شده‌اند و هنوز هم ميكشد .\r\nديگر آنكه از قرارى كه مقرب الخاقان حاجى نصير الملك حاكم بهبهان نوشته بود بعد از كشتن مهدى قليخان با وى برادر او و طايفهء مشار اليه كمال اغتشاش را در بهبهان و اطراف آنجا گذارده است به حدى كه يك فوج نهاوندى با سرهنگ آن مأمور شده كه اين دو سه روزه خواهند رفت .\r\nديگر آنكه مقرب الخاقان حاجى نصر الله خان ايلبيگى به جهت خدمتى كه كرده بود از حكومت خلعت پوشيد و روانهء قشلاق شد كه باقيماندهء ماليات طايفهء قشقايى را وصول كرده بپردازد .\r\nديگر آنكه طايفهء لشنى كه در بيرونها قدرى اغتشاش ميكردند و ماليات نمىدادند مقرب الخاقان قوام الملك آنها را اطمينان داده آورد به شيراز ، بعد از چند روز آنها را گرفته و حبس كرد و الان در حبس هستند .\r\nديگر آنكه مقرب الخاقان بيگلربيگى با چهار صد نفر سرباز و يك عراده توپ به جهت وصول\r\n\r\n","description":"","footnote":"","page_name":" 143 ","page_number":197},
  {"content":"\r\n\r\nماليات گرمسيرات روز پنجشنبه هفدهم ماه ذيحجه الحرام روانه سمت داراب شدند . ديگر آنكه جناب صاحب ديوان به جهت سركشى املاك خود با نواب جلال الدوله به بلوك كوار رفتند ، يك هفته سفرشان طول خواهد كشيد .\r\nديگر آنكه على اكبر خان سرهنگ فوج نهاوند با فوج نهاوند كه مأمور بهبهان شده بودند چادر بيرون زده‌اند ، اين دو روزه روانه خواهند شد .\r\nديگر آنكه از قرار مذكور در بهبهان خيلى اغتشاش بهم رسيده است كه باعث تعويق وصول ماليات است .\r\nديگر آنكه مقرب الخاقان حاجى ميرزا عبد الله خان كارگزار بندر عباس از قرار نوشته‌جات جناب وزير دول خارجه به كارگزارى بوشهر است كه علاوه بر كارگزارى بندر عباس است ، هر دو جا با مشار اليه باشد ، ولى هنوز فرمان مشار اليه نرسيده .\r\nديگر آنكه بده آقا محمد حسين صراف را كه رسيدگى كرده‌اند شصت و چهار هزار تومان به هركس بدهكار است و در مقابل نصف بيشتر دارد كه بايد هرچه هست تقسيم شود روى طلبكارها .\r\nديگر آنكه در مرودشت از قافلهء شيراز به قدر سى چهل تومان تنخواه سرقت ميكنند ، يوسف بيك سنجرلو كه نايب ضابط مرودشت بود مطلع مىشود ، تعاقب سارقين مىكند ، آن تنخواه را با چند رأس الاغ كه از جاى ديگر سارقين سرقت كرده بودند از دست سارقين ميگيرد ، در مراجعت شخصى كه عداوت به او داشته يا از همان سارقين غفلتا از كمين گلوله به پهلوى او مىزند ، فورا كشته مىشود . تا خبر به حكومت ميرسد محصل به جهت اين كار روانه ميكنند . تا كنون قاتل مشار اليه بدست نيامده و معلوم نيست كه كى بوده .\r\nديگر آنكه از قراريكه از گله‌دار خبر رسيده دارابخان ضابط گله‌دار شيخ احمد خان آل حرم را گرفته است به جهت اينكه مأخوذى او را دريافت نمايد . هنگام گرفتن مشار اليه از طرفين دو سه نفر كشته و زخمى ميشوند .\r\nديگر آنكه جناب صاحبديوان روز شنبه بيست و ششم ماه ذيحجه الحرام از سركشى املاك خود مراجعت كرده وارد شيراز شدند .\r\n\r\n","description":"","footnote":"","page_name":" 144 ","page_number":198},
  {"content":"\r\n\r\n\r\nسال 1299 وقايع اتفاقيه دار العلم شيراز\r\n\r\nاز غرهء محرم 1299\r\nاز قراريكه مقرب الخاقان حاجى نصر الله خان ايلبيگى قشقايى به حكومت نوشته بود دزد اموال رضا خان سرهنگ كه ميگفتند قشقايى است و غرامت از طايفهء قشقايى گرفته شده ، الحال جستجو كرده‌ايم و پى برده‌ايم كه از طايفهء بوير احمد است ، حكومت هم محصل مخصوص به بهبهان نزد مقرب الخاقان حاجى نصير الملك فرستاده‌اند كه سارقين را بدست آورده به شيراز بفرستند .\r\nديگر آنكه بواسطهء نيامدن باران جنس قدرى ترقى كرده است و ميخرند .\r\nديگر آنكه حاجى ميرزا آقا خان حاكم كازرون چندى در شيراز بود ، حال دو سه روز است كه به كازرون رفته است .\r\nديگر آنكه يك نفر دزد شرير از دشمن زيارى سواران مقرب الخاقان قوام الملك گرفته به شيراز آوردند ، او را حبس كرده‌اند كه بعد از عاشورا حكمى دربارهء او بشود .\r\nديگر آنكه روز هفتم محرم باران خوبى آمد دو روز و يك شب طول داشت ، تسعير جنس تفاوت كرده . روز عاشورا هم باران آمد و از شب سيزدهم گرفته است كه متواترا مىبارد . دو سه نفر دزد مقرب الخاقان حاجى ميرزا آقا خان وكيل حاكم كازرون به شيراز فرستاده است ، در راه يكى از آن دزدها فرار كرده . حكومت فارس آنها را نگاه داشته كه بعد از سيزده سياست كند .\r\nديگر آنكه بند بهمن كه در بلوك كوار واقع است و آن بلوك از آن بند آب مىبرد كه خود بهمن شاه ساخته و از آثار قديم است ، پارسال در زمستان از شدت بارندگى خراب شده بود ، در اين اوقات جناب صاحبديوان هم از خود و هم از ملاكداران آنجا پولى جمع كرده آن بند را ساختند .\r\nديگر آنكه بند امير كه در مرودشت است و امير عضد الدين ديلمى ساخته است چند سال بود كه قدرى شكستگى در آن پيدا شده بود ، جناب صاحبديوان حكم كردند كه آنجا را مرمت درستى بنمايند . رفتن مقرب الخاقان قوام الملك به طهران صحت دارد ، در تدارك رفتن مىباشند كه برود اصفهان در ركاب حضرت و الا ظل السلطان به طهران برود .\r\nديگر آنكه نظم ولايتى چه در شهر و چه در بيرونها در اين اوقات چندان عيبى ندارد . كمتر دزدى مىشود .\r\nديگر آنكه چند نفر از كدخدايان مرودشت را به جهت كشتن نايب ضابط مرودشت گرفته\r\n\r\n","description":"","footnote":"","page_name":" 145 ","page_number":199},
  {"content":"\r\n\r\nبه شهر آوردند ، بعضى از آنها را كه تقصيرى نداشتند رها كردند ، دو سه نفر را كه گمان در حق آنها ميرفت نگاه داشته و حبس نمودند كه مشخص شود قاتل كه بوده است .\r\nديگر آنكه يك نفر از اهل امريكا محض سياحت تنها بدون نوكر از طهران به شيراز آمده خيال دارد به بوشهر برود ، در راه هم در خاك فارس به او كسى متعرض نشده با وجود تنهايى .\r\nديگر آنكه در يك ماه قبل ده دوازده الاغ از آباده سرقت كرده بودند سارقين از طايفهء بوير احمد كه از خاك بهبهان است بوده‌اند آنها را گرفته به شيراز آورده‌اند كه سياست شوند .\r\nديگر آنكه جناب فخامه نصاب مستر برينگ صاحب شارژدفر با عاليجاه بلند جايگاه كپتن ولس صاحب كه به سمت شوشتر رفته بودند روز بيست و پنجم ماه محرم وارد شيراز شدند ، جناب صاحبديوان پذيرايى از ايشان نمودند .\r\nديگر آنكه آدمى مقرب الخاقان مؤيد الملك به سر دهات خود فرستاده بود ، در راه دو سه نفر از طايفهء عرب به او ميرسند ميخواستند او را برهنه نمايند ، آن شخص يك نفر از آنها را به تفنگ مىزند كه فورا كشته مىشود ، آنها تفنگى به اين شخص مىاندازند چند دانه چهار پاره به اطراف شكمش خورده ولى ميگويند كارى نيست ، مقرب الخاقان قوام الملك آدم فرستاده كه مرتكبين را بدست آورده بياورند .\r\n\r\nاز 29 محرم تا 27 صفر 1299\r\nجناب مستر برينگ مستشار از جناب صاحبديوان ديدن كردند ، جناب صاحبديوان هم شخصا بازيد نمودند ، در روز جمعه غرهء ماه صفر از شيراز به تخت جمشيد رفتند كه از آنجا با اسب چاپارى به طهران بروند .\r\nديگر آنكه حضرت و الا ظل السلطان تلگراف به مقرب الخاقان قوام الملك كرده‌اند كه معجلا خود را به اصفهان برسانند كه ايشان تا آخر ماه صفر به سمت طهران خواهند رفت . قوام الملك در تدارك رفتن است ، تا بيستم صفر حركت خواهد كرد .\r\nديگر آنكه آدم رفته است مقرب الخاقان حاجى نصر الله خان ايلبيگى قشقايى را به شهر بياورد ، ولى هنوز معلوم نيست كه او را براى چه خواسته‌اند .\r\nديگر آنكه برادر مقرب الخاقان سيف السلطنه كه سرهنگ فوج خلج بود فوت گرديد . در خانهء خود ختم گذاردند . جناب صاحبديوان به سر ختم رفته پهلوى سيف السلطنه نشسته بودند ، در مجلس هم از بزرگان و اعيان فارس جمعيت بوده ، عاليجناب ميرزا ابو طالب نواب هم مىرود سر ختم ، وارد مجلس كه مىشود چون جا نبوده مىرود ميانهء جناب صاحبديوان و سيف السلطنه مىنشيند دست خود را از آستين عبا بيرون نكرده بود چون جا قدرى تنگ بوده آستين عباى مشار اليه نصف از تن صاحبديوان را پوشيده بوده و هر ساعت دست خود را حركت مىداده آستين عبا به صورت و سينهء جناب صاحبديوان ميخورده . جناب معزى اليه از اين حركت زياد متغير مىشود ولى حوصله مىكند تا اينكه مجلس برگزار مىشود . جناب صاحبديوان از مجلس بيرون\r\n\r\n","description":"","footnote":"","page_name":" 146 ","page_number":200},
  {"content":"\r\n\r\nمىآيد ، به در دهليز خانه مىرسند فراشباشى نواب جلال الدوله را مىفرستند كه برو به نواب بگو \" مردكه ، تو كه هنوز رسوم و آداب مجلس بزرگ رفتن را نمىدانى چرا مىآيى ؟ \" ، و عباى مشار اليه را از تنش بيرون آورده بياورد . فراشباشى حسب الفرموده داخل مجلس مىشود در وقتى كه هنوز تمام حضار حضور داشته‌اند همان پيغام را بتندى ادا مىكند و بىاحترامانه عباى نواب را از دوشش برداشته ميبرد . نواب بىعبا از مجلس بيرون آمده ، خجالت‌زده مىرود به منزل خود .\r\nديگر آنكه از قرارى كه خبر رسيده بغله‌اى در نزديكى بندر نابند لايم مىشود ، حاكم بندر نابند مىفرستد ناخدا را مىآورند قرارى با او مىگذارد كه سيصد تومان بگيرد كه ديگر از آن بغله حقى نداشته باشد و حمايت كرده بغله را از گل بيرون كشند . وقتى كه ناخدا مراجعت به بغله مينمايد حاكم بندر نابند خبر مىشود كه يك هزار و پانصد تومان وجه نقد در بغله است ، تفنگچى مىفرستد ناخدا را ميگيرند و آن پول را جبرا از بغله بيرون مىآورد . اين خبر به حكومت رسيده ، حال محصلى روانه كرده‌اند كه حاكم بندر نابند را مغلولا به شيراز بياورد .\r\nديگر آنكه شب ششم ماه صفر كه مولود حضرت اقدس شهريارى بود در ميدان توپ‌خانه چراغان و آتش‌بازى كردند بازارها را هم چراغان كرده بودند ، همان شب تمام صاحب‌منصبان تلگرافخانهء انگليس را وعده خواستند در سر در ميدان تماشا كردند و بعد در ارگ اسباب شام حاضر كرده بودند ، شام انگليسى دادند ، خود جناب صاحبديوان در منزل ديگر نشسته علما و اعيان فارس نزد ايشان بودند . خيلى احترام نسبت به صاحبمنصبان دولت قوى شوكت انگليس نموده پسر خود ميرزا حسين خان را مهماندار معين كرده بودند . روز عيد هم نواب جلال الدوله سلام نشسته به عدد سن حضرت اقدس توپ زدند .\r\nديگر آنكه ميرزا على محمد منشى باشى نواب جلال الدوله كه پسر حاجى سيد ابراهيم وكيل شه بندر دولت عثمانى است با احمد ميرزاى پسر محمد ميرزا كه مير آخور نواب جلال الدوله است ميانهء خود گفتگويى مينمايند . منشى باشى فحش پدر و مادر به احمد ميرزا مىدهد ، احمد ميرزا به نواب جلال الدوله عارض مىشود . نواب معزى اليه منشى باشى را حاضر مىكند تغير زياد و بعد او را چوب مىزند .\r\nديگر آنكه از قراريكه مذكور مىباشد حاجى نصير الملك بواسطهء اغتشاشى كه در بهبهان شده بود و از حكومت سوار و سربازى خواسته بود ، بعد از رسيدن استعداد به معزى اليه جماعتى از اشرار و مفسدين و بعضى از اشراف آنجا را گرفته به اسيرى به شيراز فرستاد . اين اخبار به طهران رسيده است ، حسب الامر اعليحضرت همايونى حكم شده كه حاكمى از طهران به جهت بهبهان منصوب و حاجى نصير الملك معزول باشد .\r\nديگر آنكه مجددا تلگرافى از نواب و الا ظل السلطان به جناب قوام الملك شده كه معجلا از شيراز حركت نموده كه تا روز بيست و پنجم ماه صفر خود را به حضور نواب معظم اليه رسانيده كه در ركاب نواب و الا ظل السلطان به طهران بروند . لهذا قوام الملك شب سه‌شنبه نوزدهم ماه صفر ساعت تعيين نموده كه بچاپارى حركت نمايند .\r\n\r\n","description":"","footnote":"","page_name":" 147 ","page_number":201},
  {"content":"\r\n\r\nديگر آنكه بواسطهء رفتن جناب قوام الملك از شيراز الواط و اشرار بناى دزدى و اغتشاش را گذارده‌اند ، چنانچه شبى چند نفر از معقولين از سفره‌اى مراجعت به خانهء خود مىنمودند اشرار جلوى آنها را گرفته مىخواستند دستبردى به آنها بزنند ، پيشرفت نكرده بودند . جناب صاحبديوان چند روز است كه ناخوش حال ميباشند كه به هيچ وجه نمىتوانند از منزل بيرون بيايند و به امر حكومتى برسند . حين حركت مقرب الخاقان قوام الملك از شيراز جناب صاحبديوان يك ثوب خرقهء خزروار ترمه برسم خلعت به ايشان داده ، معزى اليه پوشيد و راهى شد . و نيز جناب صاحبديوان يك ثوب آبدست كار اسلامبول به حاملى ميرزا فرج الله پيشخدمت باشى خود برسم خلعت به جهت مقرب الخاقان محمد رضا خان بيگلربيگى به داراب فرستادند .\r\nديگر آنكه عاليجاه حبيب الله خان پسر مقرب الخاقان محمد رضا خان را بيگلربيگى و قائم مقام پدر خود گردانيدند كه به امورات شهر رسيدگى نمايد تا معاودت معزى اليه به شيراز .\r\nديگر آنكه مقرب الخاقان قوام الملك عاليجاه ميرزا عبد الله نويسندهء خود را نايب بالاستقلال خود قرار داده كه به امورات شخصى ايشان رسيدگى نمايد ، و نيز يك ثوب آبدست دوش خود را هم برسم خلعت به عاليجاه ميرزا عبد الله دادند .\r\nديگر آنكه شبانه زنى را شوهرش در كوچه زخمى به او زده كه زن مشرف به موت مىباشد .\r\nديگر آنكه عاليجاه ميرزا محمد تقى خان حكيم باشى حضرت و الا ظل السلطان مأموريتى به عربستان داشته ، از راه شيراز آمد كه در اينجا هم از وضع شيراز مطلع شود ، محرمانه روزنامه نويس بود ، دو روز در شيراز توقف كرده از راه بوشهر روانه گرديد .\r\n\r\nاز 28 صفر 1299\r\nپنج روز شب و روز متواترا باران مىباريد كه آفتاب ديده نشد . خلق قدرى واهمه پيدا كرده بودند ، خرابى هم در بعضى خانه‌هاى كهن رسانيده است .\r\nديگر آنكه مقرب الخاقان خبر رسيده وارد قمشه شده است . از قرارى كه مذكور است حضرت و الا ظل السلطان روز شنبه غزهء ماه ربيع الاول از اصفهان حركت كرده‌اند كه مشكل است قوام الملك در اصفهان خدمت ايشان برسد .\r\nديگر آنكه مقرب الخاقان حاجى نصر الله خان ايلبيگى قشقايى را كه به شيراز خواسته بودند محض بودن او در شيراز است ، با سوار و جمعيت حاضر باشد و رسما هم سوارهاى ركابى قوام الملك سپرده به مشار اليه است كه اگر دزدى در اطراف واقع شود با جمعيت برود دفع آنها را بنمايد .\r\nديگر آنكه عيال جناب صاحبديوان كه ملقب به احترام الدوله است و دختر فتحعليشاه مغفور است چندى قبل از طهران حركت كرده بودند ، وارد آباده شده است .\r\nديگر آنكه پس از رفتن قوام الملك نوكر و بستگان مشار اليه به مردم بطور بىاعتدالى حركت مىنمايند . ديگر آنكه جناب صاحبديوان بهتر شده است ، روز اول ماه از خلوت بيرون آمده به كار حكومتى پرداختند .\r\n\r\n","description":"","footnote":"","page_name":" 148 ","page_number":202},
  {"content":"\r\n\r\nديگر آنكه دارابخان حاكم گله‌دار تا به حال يك دينار از ماليات خود را نپرداخته است و از قرار مذكور ماليات خود را از محل گرفته است .\r\nديگر آنكه چند روز بعد از رفتن مقرب الخاقان قوام الملك جناب صاحبديوان آبدست ترمه به عاليجناب ميرزا ابو طالب نواب خلعت دادند ، محض فقرهء قبل كه در منزل سيف السلطنه نسبت به او از جانب حكومت سر زده بود به جهت دلجويى خاطر مشار اليه .\r\nديگر آنكه امروز كه دوشنبه دهم ماه ربيع الاول است عيال جناب صاحبديوان كه احترام الدوله باشد به احترام زياد وارد شهر شيراز گرديد . اغلب از بزرگان فارس او را استقبال كردند ، در اندرون كوچك منزل به جهت مشار اليها معين شده بود ، در همانجا پياده شد .\r\nديگر آنكه حاجى ميرزا عباس نام مقيم بندر بمبئى كه از رعاياى دولت بهيهء قيصريه است تازه وارد شيراز شده ، در بيرون شهر در باغچهء ميرزا محمد رضاى مستوفى منزل دارد . شب هنگام چند نفر فراش از قوام الملك به جهت دستبرد از ديوار باغچه بالا رفته كه دستبردى بزنند ، مشار اليه مهمان داشته بيدار بودند ، يك نفر از آنها را ديده مىشناسد ، صبح به وكالت‌خانه اطلاع ميدهد . از وكالتخانه به حكومت اظهار شد . حكومت آن شخص را دستگير كرده جملگى را چوب زياد زدند خصوصا آن يك نفر را كه داخل باغچه شده بود چوب زياد زدند و حبس كردند .\r\nديگر آنكه پنج نفر بزاز جهرمى كه هركدام به قدر سى چهل تومان وجه نقد و تنخواه همراه داشته سوار الاغ به فيروزآباد ميرفته‌اند ، در يك فرسخى فيروزآباد يازده نفر سوار به آنها ميرسند ، سوارها خواسته بودند كه اموال بزازها را سرقت كنند ، آن پنج نفر بزاز تفنگ و يراق به همراه داشتند ، مىروند در پشت سنگى سنگر ميكنند و با سوارها بناى نزاع را ميگذارند ، به قدر دو ساعت دعوا مىكنند ، از بزازها يك نفر گلوله مىخورد ، آن چهار نفر ديگر كه رفيق خود را زخم‌دار مىبينند لابد تسليم شده مىشوند . سوارها اموال آنها را با وجه نقد هرچه بوده گرفته مىروند . از قرار مذكور وجه نقد و تنخواه بزازى آنها به قدر دويست تومان مىشود . بزازها آن زخمى را برداشته به ميمند ميروند ، دو نفر از آنها به شيراز آمده به حكومت عارض ميشوند .\r\nحكومت حاجى نصر الله خان ايلبيگى را كه در شهر حاضر بود حكم ميكنند كه فورا سوار شده تعاقب سوارهاى سارقين برود و حكما تنخواه بزازها را از مشار اليه خواسته است . حاجى نصر الله خان هم به همان شب به جهت بدست آوردن سارقين از شهر بيرون رفت .\r\nديگر آنكه از قرار مذكور در راه لار قافله‌اى كه به شيراز مىآمده دو وقر قماش و دو سه بار شكر و يك بار نارجيل بسرقت برده‌اند ، دزدش هنوز معلوم نشده ولى از چند خانوار كه نزديك بودند مبلغ سيصد تومان جريمه گرفتند . ديگر آنكه در لار ده شتر از فتحعليخان نايب الحكومهء آنجا سرقت كردند و سارقين معلوم نيست .\r\nديگر آنكه دارابخان حاكم گله‌دار قايد على اكبر نام كه از جانب خود نايب الحكومه كرده بود به جهت ترجمانى كه از او خواسته بگيرد حبس كرده بوده ، در محبس بسكه اذيت به او كرده ميميرد و سوار و جمعيت ميفرستد كه اموال او را غارت كرده بياورند . برادران قايد اكبر در برجى\r\n\r\n","description":"","footnote":"","page_name":" 149 ","page_number":203},
  {"content":"\r\n\r\nبوده‌اند شليك تفنگ ميكنند ، دو سوار از دارابخان گلوله مىخورد و اسب بهادر خان پسر سهراب خان هم گلوله مىخورد . به حكومت فارس عارض شده كه اينها مقصرند خواهش توپ و سرباز كرده است .\r\nديگر آنكه از اول ماه ربيع الاول در اطراف فارس بناى اغتشاش و دزدى را گذارده‌اند ، در شهر هم قدرى مغشوش است . ديگر آنكه در شب يكشنبه شانزدهم ماه مذكور چنان بارانى آمد كه اغلبى از خانه‌ها را خراب كرده ، رودخانه بشدت آمده كه اغلب از باغات دور شهر را سيل گرفته ، چند خانه از ده بزرگى را آب برده و يك نفر را كشته است . ديگر آنكه درب دروازهء سعدى در كاروانسرايى چهل راس الاغ و چند نفر آدم بوده ، كاروانسرا خراب مىشود ، تمام زير انبوه شده‌اند ، الاغها با آدمها ، بعضى صحيح و بعضى دست و پا شكسته بيرون مىآورند . يك دو نفر تلف شده‌اند .\r\nديگر آنكه از قراريكه دارابخان به حكومت نوشته بود پسرهاى قايد على اكبر دهى از توابع گله‌دار را كه زنگنه باشد غارت كرده و كدخداى آنجا را كشته و دو نفر زن هم از بستگان كدخدا كشته شده‌اند . حكومت مأمورى فرستادند كه رسيدگى به اين امر نمايد .\r\nديگر آنكه محمد حسن خان سرهنگ سوارهء شيرازى را مأمور كرده‌اند برود ماليات از داراب خان وصول نمايد و در ضمن تحقيق كشته شدن قايد على اكبر و كدخداى زنگنه را نمايد و مقصرين را گرفته به شيراز بياورد . ديگر آنكه يكصد و هشتاد هزار تومان از ماليات فارس تا آخر سال باقى است . از قرار مذكور محلهاى اين مبلغ معتبر است .\r\nديگر آنكه مقرب الخاقان نصير الملك حاكم بهبهان از بهبهان وارد شيراز شد . از قرار مذكور هشت نه هزار تومان باقى دارد ولى در محل باقى است ، محلش معتبر است كه وصول خواهد شد . در راه كه مىآمده يك نفر از نوكرهاى مشار اليه را رودخانهء زيدان كه از محلات بهبهان است آب برده كه به كلى اثرى از او ظاهر نشده است .\r\nديگر آنكه مقرب الحضرت الوالا محمد حسن خان سرهنگ سوارهء شيرازى به جهت وصول ماليات از دارابخان مأمور شد و روانهء گله‌دار گرديد ، ولى چنين مذكور است كه دارابخان مشكل است ماليات خود را بپردازد چونكه هرچه نوشته‌جات به مأمورى كه از ديوان سابق در گله‌دار بود نوشته مىشود و هرچه آن مأمور به حكومت عرضه مىكند همه را دارابخان در راه آدم گذارده ميگيرد نمىگذارد كه نوشته‌جات برسد ، و شش هزار تومان باقى داراب خان است . خيال حكومت است كه اگر باقى خود را نپردازد ايلخانى و ايل بيگى قشقايى را با سوار و جمعيت به سر داراب خان بفرستند .\r\nديگر آنكه دويست نفر از سواران نان كلى با سرهنگى مأمور به فارس كرده بودند ، به شيراز كه رسيدند حكومت تلگراف به طهران كرد كه اين سواران به كار فارس نمىخورند ، همين سوارهاى بهارلو و عرب تا به حال خدمت كرده‌اند همانها باشند ، اين سوارها را بطلبيد . جناب آقاى مستوفى الممالك جواب دادند كه بسيار خوب ، مواجب و جيرهء تا آخر سال را به آنها بدهيد و روانهء\r\n\r\n","description":"","footnote":"","page_name":" 150 ","page_number":204},
  {"content":"\r\n\r\nطهران نماييد .\r\nديگر آنكه نواب جلال الدوله ميخواسته ملاباشى خود را با تفنگ بزند ، ملاباشى گريخته به جناب صاحبديوان عارض شد . جناب صاحبديوان دو نفر از پيشخدمتهاى ايشان را كه محرك بودند اخراج كردند و قدغن نمودند كه هيچكس مرخص نيست پيش ايشان برود مگر لله‌باشى و ملاباشى ، تفنگهاى ايشان را هم گرفتند از آنجايى كه منزل داشتند بيرون بردند .\r\nديگر آنكه حضرت و الا ظل السلطان به ايلخانى قشقايى و محمد رضا خان بيگلربيگى تلگراف كرده ايلات و راهها را به ايشان سپرده‌اند . جناب صاحبديوان از اين تلگراف زياد درهم شده كه چرا بواسطهء من چنين تلگرافها را نفرستاده‌اند . بعضى از مفسدين چنين به جناب صاحبديوان وانمود كردند كه از قوام الملك است ، در باطن از قوام الملك رنجيده‌اند .\r\nديگر آنكه دوازده نفر از طايفهء عرب ميريزند در چادر يكى از بهارلوها كه خونى بوده‌اند ، شليك تفنگ ميكنند ، يك نفر از بهارلو كشته مىشود ولى به چادر به قدر هفتاد هشتاد گلوله خورده بود . آن دوازده نفر فرار كرده‌اند ، محمد رضا خان ريش‌سفيدان بهارلو و عرب را در قلعهء داراب بطور دوستاق نظر نگاه داشته و آدم فرستاده كه آن دوازده نفر را گرفته بياورند .\r\nديگر آنكه از قرارى كه تلگراف به جناب صاحبديوان شده كردستان و شش فوج عراق را علاوه بر ابوابجمعى سال قبل حضرت و الا ظل السلطان كرده‌اند . ديگر آنكه تلگراف از حضرت و الا ظل السلطان به جناب صاحبديوان شده كه تمثال همايون با پنج هزار تومان استصوابى به نواب جلال الدوله و لقب جناب‌ى با پانصد تومان علاوه مواجب به قوام الملك و لقب مستوفىگرى با سيصد تومان مواجب به ميرزا عبد الله ميرزاى قوام الملك مرحمت شده .\r\nديگر آنكه از قرارى كه از نجف اشرف تلگراف و خط رسيده معجزه‌اى از حضرت امير المومنين عليه السلام بظهور رسيده است . در شيراز دو سه روز نقاره‌خانه زدند و امامزاده‌ها را چراغان كردند .\r\nديگر آنكه مقرب الخاقان سعد الملك كه از جانب امين السلطان به جهت سركشى گمركهاى فارس مأمور بود وارد شد .\r\nمورخهء شنبه ششم ربيع الثانى سنهء 1299 مطابق بيست و پنجم فبرورى سنهء 1887 .\r\n\r\nاز 7 ربيع الثانى 1299 مطابق 26 فبروى 1882\r\nمقرب الخاقان سعد الملك كه به جهت ضبط گمركخانه‌هاى فارس از سال نو آمده است اين دو سه روزه روانهء بندر ابو شهر خواهد شد ، به بندر عباس و بندر لنگه و محمره خواهد رفت .\r\nديگر آنكه به جهت اين معجزه‌اى كه بظهور رسيده مجددا بازارها و مساجد و امام‌زاده‌ها را چراغان مىكنند . جناب صاحبديوان هم پنجاه تومان داده‌اند كه در مسجد نو چراغان كنند .\r\nديگر آنكه اهل كازرون و خشت و كمارج از حاجى ميرزا آقا خان حاكم خود به جناب صاحب ديوان تلگرافا شكايت كرده بودند ، جناب صاحب ديوان هم على العجاله او را معزول كردند و اسد الله ميرزاى تفنگدارباشى نواب جلال الدوله را به كازرون فرستاده‌اند و حكم كرده‌اند كه حاجى\r\n\r\n","description":"","footnote":"","page_name":" 151 ","page_number":205},
  {"content":"\r\n\r\nآقا باباى ضابط خشت و كمارج را روانهء شيراز نمايند و چند نفر از اشرار كازرون را هم گرفته به شيراز بفرستند .\r\nديگر آنكه از چراغان گذشته تمام بازارها و مساجد و امامزاده‌ها را آيين بستند ، خصوصا در مسجد نو كه تمام بزرگان و خوانين و علما طاقهاى آنجا را آيين بستند ، سه روز و سه شب چراغان و آتش بازى كردند .\r\nديگر آنكه يك نفر از طلاب سروستانى عاشق پسر حاجى ميرزا محمد حكيم باشى بوده و مبالغى هم خرج آن پسره كرده بود ، پسر حكيم‌باشى برادر خود را مانع مىشود كه با آن طلبه مراوده داشته باشد . آن طلبه از شورى كه داشته با تپانچه خود را مىزند و هنوز نمرده است .\r\nديگر آنكه مقرب الخاقان سعد الملك روانهء بندر بوشهر شد . ديگر آنكه از قرار مذكور بندر لنگه از حكومت فارس موضوع و جزو گمركهاى فارس به جناب امين السلطان سپرده شده ، بندر عباس را هم در گفتگو ميباشند . ديگر آنكه از قرار مذكور مصطفى خان بستكى ضابط بستك با رئيس عليخان اشكونى ضابط اشكون و غيره كه فوت شده‌اند بواسطهء فوت ايشان قدرى تعويق در ماليات افتاده است .\r\nديگر آنكه جناب صاحبديوان آدم مخصوص فرستاده بودند به جهت آوردن والدهء خود از كربلا ، روز شنبه بيستم مشار اليها وارد شيراز شد . در حقيقت اكثر از بزرگان اهل شيراز از فرزند و نواده و نتيجهء حاجى بىبى والدهء جناب صاحبديوان هستند و همگى به استقبال رفتند ، حتى خود جناب صاحبديوان هم تا يك فرسخ استقبال كردند .\r\nديگر آنكه حضرت و الا ظل السلطان تلگراف به جناب صاحبديوان كردند كه از بابت باقى مقرب الخاقان ميرزا محمد مستوفى نظام حاكم بندر ابو شهر زياد عقب نكنند بگذارند به حالت خودش باشد كه هر وقت وصول كند بفرستد .\r\nديگر آنكه تمثال همايون به جهت نواب جلال الدوله و خرقهء شمسهء الماس براى جناب صاحبديوان از جانب اعليحضرت همايونى خلعت داده شده و از جانب حضرت و الا ظل السلطان جبهء ترمه براى مقرب الخاقان نصير الملك و سردارى ترمه جهت مقرب الحضره العليه سرهنگ تلگرافخانهء شيراز خلعت فرستاده شده ، فردا كه روز سه‌شنبه بيست و سيم است خلعت‌پوشان است و حامل خلعت محمد اسماعيل خان تفنگدار باشى حضرت و الا ظل السلطان است . ديگر آنكه حاجى ابراهيم مباشر گمركخانهء شيراز و بوشهر غفلتا به ناخوشى قولنج فوت شد .\r\nديگر آنكه در يك ماه قبل يك صندوق ترياك از مال عاليجاهان خواجه يوسف هراپط واراطون شركاء تاجران مسيحى تبعهء دولت بهيهء قيصريه مقيم بندر ابو شهر ميانهء كازرون و كمارج سرقت كردند ، به حاكم كازرون اطلاع داده بودند ، حاكم كازرون به زحمت زياد دزد را پيدا مىكند .\r\nدزد نصير نام آدم حاجى آقا باباى كلانتر كازرون بوده . از يك صندوق ترياك پنجاه و سه چهار قالب زير خاك كرده بودند و چهل و چهار پنج قالب به سليمان نام يهودى ساكن كازرون به مبلغ شش تومان ميفروشند . حاكم كازرون سليمان يهودى را ميگيرد ، او ابراز ميدهد كه داده‌ام به نسيم يهودى\r\n\r\n","description":"","footnote":"","page_name":" 152 ","page_number":206},
  {"content":"\r\n\r\nكه بستگان دولت بهيهء قيصريه است ببرد بوشهر بفروشد . حاكم مىگويد حكما ترياكها را به عين ميخواهم ، سليمان تلگراف به برازجان به نسيم مىكند كه ترياكها را زود بردار و بياور كه مفتضح شديم . در اين بين حاكم كازرون به بوشهر ميرود ، در راه نسيم را با ترياكها گرفته در كنار تخته حبس مىكند و ترياكها را از او گرفته به وكيل خواجه يوسف هاراپط واراطون در كازرون تحويل مىكند . نسيم را محبوسا به شيراز مىآورد ، چون خود نسيم را از بستگان دولت بهيهء قيصريه ميداند جناب صاحبديوان او را نگاه نداشتند و مرخص كردند .\r\nديگر آنكه حاكم كازرون را كه محض شكايت اهل كازرون روانهء بوشهر نمودند ، مراجعت از بوشهر به شيراز خواسته‌اند ، وارد شيراز شده و به حساب مشار اليه رسيدگى ميكنند .\r\nديگر آنكه نواب جلال الدوله و جناب صاحبديوان و مقرب الخاقان نصير الملك و مقرب الحضرت الوالا سرهنگ تلگراف در باغ نو خلعت پوشيدند .\r\nديگر آنكه از قرار مذكور پنجعلى باز بناى هرزگى را گذارده ، چند گلهء گوسفند را چاپيده و دزدى زياد كرده است . او را خواسته‌اند ، جواب كرده كه نخواهم آمد .\r\nديگر آنكه حضرت و الا ظل السلطان مقرب الخاقان ايلخانى قشقايى و حاجى نصر الله خان ايلبيگى و داراب خان و على قليخان قشقايى را به اصفهان طلبيده‌اند تا بعد از عيد نوروز از شيراز بروند كه مقارن ورود معظم اليه وارد اصفهان شوند . از قرار مذكور گويا سوار مىخواهند از ايل قشقايى بگيرند .\r\nديگر آنكه به قدر شصت ساعت باران متواتر باريد كه رودخانهء شديدى جارى شد ، به باغات و آسياها زياد خرابى رساند ، اغلبى از خانه‌هاى شيراز را خراب كرد .\r\nمورخهء پنجشنبه سيم جمادى الاولى مطابق بيست و سوم مارچ 1882 .\r\n\r\nاز 4 جمادى الاولى 1299 مطابق 24 مارچ 1882\r\nشب هنگام در بازار وكيل دكان صرافى را بريده‌اند ، چون شمش نقره در آن دكان سراغ ( داشتند ) به هواى آن رفته بودند ولى چيزى از آن شمش نقره بدست نياورده قدرى پول برده‌اند .\r\nاين اوقات شبها دكان و خانه بيشتر از سابق بريده مىشود و دزد هم از قرارى كه ميگويند از عمله‌جات حاجى آقا خان فراشباشى بيگلربيگى است و هرچه سرقت بشود ديگر ممكن نيست كه پيدا شود و دزد را هم بدست نمىدهند .\r\nديگر آنكه شب تحويل حمل جناب صاحبديوان تمام علما و بزرگان و شاهزادگان را وعده خواستند . نواب جلال الدوله در كلاه فرنگى باغ نشستند ، پس از تحويل حضار را شاهى اشرفى دادند ، تا دو روز بعد هم سلام عام بود ، به همه شاهى اشرفى داده شد .\r\nديگر آنكه چهار روز بعد از عيد باران شديدى يك روز و يك شب آمد ولى مثل باران سابق نبود كه خرابى برساند ، هواى اطراف شيراز خيلى خوب شده ، ناخوشى از هر قبيل بسيار كم است بواسطهء اعتدال هوا .\r\n\r\n","description":"","footnote":"","page_name":" 153 ","page_number":207},
  {"content":"\r\n\r\nديگر آنكه جناب صاحبديوان پس از فوت خانم حكيم فاكركرين حكم كردند كه او را به هرطور ميل ورثهء مشار اليه باشد دفن نمايند ، فراش گذاردند در كوچه و بازار هنگام بردن به نمازخانه كسى حركت بىقاعده‌اى نكند ، به آرامى دفن شد .\r\nديگر آنكه جناب صاحبديوان سياههء اسامى خانه‌هاى شهر شيراز را از خدايان خواسته‌اند ، خيال دارند از روى آن سياهه تقسيم نامه نوشته شود كه كوچه‌هاى شهر را بسپارند و هميشه تميز نگاه دارند و نيز خيال دارند در بازار هرجا كه سقفش طاق زده نيست طاق بزنند ، هركس كه چيزى دارد از خود بسازد و الا حكومت كمك كرده طاق زده شود .\r\nديگر آنكه مقرب الخاقان محمد رضا خان بيگلربيگى از داراب به شيراز وارد شد ، چند نفر از سارقين و يك نفر قاتل همراه داشت ، به محبس ديوانى بردند تا آنكه حكمش بعد بشود .\r\nديگر آنكه از قرار مذكور پسر شيخ الاسلام فسا در شيراز شب هنگام مست بوده از پشت‌بام همسايهء خود بالا ميرود ، زنى از اهل همسايه به او ميگويد چكار دارى ، با تپانچه او را مىزند .\r\nهمان ساعت او را ميگيرند ، به حكومت بردند . حكومت مشار اليه را حبس كرده كه اگر آن زن بميرد او را هم بكشند اگر چاق شود مخارج آن زن را از مشار اليه بگيرند .\r\nديگر آنكه عاليجاه مستر فلپس از اهل آمريكا با خانمش بعزم سياحت به شيراز آمدند ، در خانهء عاليجاه داكتر ادلينگ منزل كرده‌اند خيال دارند كه بچاپارى به اصفهان و از اصفهان به همدان بروند ، حكومت فارس هم نهايت پذيرايى از مشار اليه نمود .\r\nديگر آنكه در حكومت نواب و الا معتمد الدوله يك خانوار از ايل غربال‌بند در سه فرسخى شهر شيراز چادر زده نشسته بودند ، چند نفر چوپان از طايفهء بهارلو داشتند . شب هنگام چوپانها به عنوان اينكه دزد آمده و گله را برده‌اند يكىيكى از آن خانوار را از چادر بيرون مىبرند تا نوزده نفر از مرد و زن و بچه ميكشند و در قنات مىاندازند ، يك نفر زن كه تازه عروس بوده از آن خانوار با گله و اسباب خانه هرچه بوده برداشته فرار ميكنند . اقوامهاى آن خانوار جويا ميشوند اثرى از آن خانوار نمىبينند تا اينكه نواب و الا معتمد الدوله از شيراز رفتند . در حكومت جناب صاحبديوان اقوامهاى آن خانوار عارض مىشوند ، جستجوى زياد ميكنند تا اينكه مردى از اقوام آنها در خاك بندر عباس آن چوپانها را پيدا مىكند ، به حكومت عارض شده ، حكومت به مقرب الخاقان بيگلربيگى كه در داراب بود حكم نوشته كه سوار بفرستند آنها را گرفته بياورند .\r\nمشار اليه سوار و جمعيت فرستاد در خاك بندر عباس كه آنها را بگيرند ، يك نفر پدر با سه پسر فرار ميكنند ، دو نفر پسر با يك زن را ميگيرند ، بيگلربيگى همراه خود به شيراز آورد . از اين دو نفر جويا شدند كه چه كرده‌ايد ؟ . تماما از روى حقيقت گفته بودند . حكومت آدمى همراه قاتلها كرده رفتند در سه فرسخى شيراز در قناتها تفحص كردند يك سر آدم پيدا شد با استخوانهاى زياد . آن دو نفر را مراجعت داده اول هر دو را يك پاى راست و يك دست چپشان را بريدند بعد سر هر دو را از تن جدا نمودند . از قرار مذكور آن زن هم دو طفل از آن خانوار را كشته است . هنوز حكمى دربارهء آن زن نشده .\r\n\r\n","description":"","footnote":"","page_name":" 154 ","page_number":208},
  {"content":"\r\n\r\nديگر آنكه كازرون و خشت و كمارج را به حاجى آقا باباى كلانتر كازرون واگذار نمودند .\r\nاسد الله ميرزاى تفنگدار باشى را هم به جهت وصول ماليات و تقويت عمل حاجى بابا در كازرون گذاردند .\r\nديگر آنكه مقرب الخاقان ايلخانى و ايلبيگى قشقايى به اصفهان احضار شده بودند ، از بيرون به شهر آمده‌اند در تدارك رفتن به اصفهان مىباشند . از قرار مذكور و خيال جناب صاحبديوان يا ايلخانى يا ايلبيگى را در ايل به جهت نظم خواهند گذارد . يكى از اينها را به اصفهان ميفرستند .\r\nديگر آنكه از قرار مذكور و تلگراف حضرت و الا ظل السلطان روز دوشنبه بيست و هشتم جمادى الاولى از طهران با قوام الملك حركت خواهند كرد .\r\nديگر آنكه محمد حسن خان سرهنگ سوارهء شيرازى را كه به جهت تحقيق عمل داراب خان به گله‌دار مأمور كرده‌اند ، محمد حسن خان هم تقويت در عمل دارابخان كرده خيلى تعدى به اهالى گله‌دار و مضافات آنجا كرده‌اند ، اكثرى از اهل آنجا فرارا گريخته به اطراف رفته‌اند .\r\nديگر آنكه زنى را كه پسر ملاباشى فسا بتپانچه زده بود فوت شده ، ورثهء آن ضعيفه قاتل خود را مىخواهند بكشند ، در محبس حكومتى است ، حكومت خيال دارند كه خون‌بست نمايند .\r\nديگر آنكه جناب جلالت مآب لار دالجستر وارد شيراز شدند ، از حكومت كمال احترام به عمل آمد از هر بابت ، يك روز توقف در شيراز نمودند و بچاپارى به سمت طهران تشريف بردند .\r\nديگر آنكه پنجعلى ابو الويردى كه جناب قوام الملك او را تفنگدار نواب جلال الدوله كرده بود مرخصى گرفته رفته است بيرون به احشام خود حال هرچه او را ميخواهند جواب كرده كه نخواهم آمد . دست‌اندازى از اطراف نموده مال زيادى جمع نموده است .\r\nديگر آنكه دارابخان محمد حسن خان سرهنگ سوارهء شيرازى را جواب كرده كه من به شيراز نخواهم آمد ، تا نزديكى شهر مىآيم ميرزاى خود را ميفرستم كه حساب مالياتى حسابى مرا بپردازد ، خودم به طهران خواهم رفت .\r\nديگر آنكه جناب صاحبديوان خيلى بىحال هستند در حكومت ، هرچه بيگلربيگى و فراش‌باشى خود كرده‌اند همان است ، در حقيقت حكومت فارس را الان بيگلربيگى مىكند ، همين اسمى با ايشان است .\r\nديگر آنكه صبيهء كوچك جناب حاجى مشير الملك فوت شد ، در مسجد خود ختم گذارده ، جناب صاحبديوان بواسطهء نسبت صبح و عصر دو فقره سر ختم حاضر شدند . بواسطهء احترام جناب صاحبديوان درب مسجد را آدم گذارده بودند كه كسى نوكر زياد جلوى خود نيندازد و داخل مسجد شود . حاجى ميرزا محمد حكيم‌باشى خواسته با نوكران خود داخل شود ، فراش مانع مىشود ، فحش به فراش ميدهد ، فراش جواب پس ميدهد . به آدم خود ميگويد بزن به سر فراش . آدمش به سر فراش جناب صاحبديوان مىزند و داخل مسجد مىشود . چون مجلس جمعيت زياد بود فراشباشى جناب صاحبديوان آنوقت اظهار نمىكند ، پس از آنكه مجلس ختم بر هم خورد به جناب صاحبديوان عرض مىكند كه امروز چنين اتفاقى از حاجى محمد حكيم‌باشى سر زده . جناب صاحبديوان يك دهه فراش ميفرستد كه آدم حكيم‌باشى را با خود بياورند . حكيم‌باشى مطلع مىشود ، فرار\r\n\r\n","description":"","footnote":"","page_name":" 155 ","page_number":209},
  {"content":"\r\n\r\nكرده به خانهء مؤيد الملك ميرود . فراشان آدمش را گرفته مىبرند و به خانهء مؤيد الملك ميروند كه او را ببرند . مؤيد الملك مانع مىشود ، خودش ميرود خدمت جناب صاحبديوان ، قسمى مىكند كه از چوب خوردن معاف مىشود ولى قدغن كرده‌اند كه تا من در شيراز هستم نبايد پيش من بيايد .\r\nمورخهء روز شنبه چهاردهم جمادى الثانيه سنهء 1299 مطابق بيست و دويم اپريل 1882 .\r\n\r\nاز 15 جمادى الثانيه 1299 مطابق 23 آپريل 1882\r\nعاليجاه فلپس صاحب با عاليجاه داكتر ادلينگ و خانم مشار اليه به تخت جمشيد رفته‌اند ، بعد مراجعت به شيراز خواهند كرد .\r\nديگر آنكه از قرار تلگراف حضرت و الا ظل السلطان با جناب قوام الملك وارد قم شدند .\r\nديگر آنكه از قرار مذكور جناب قوام الملك به جناب صاحبديوان تلگراف كرده كه اگر در عمل سال نو قرار و مدارى بىحضور من بگذاريد از اصفهان ديگر به شيراز نخواهم آمد . حال جناب صاحبديوان قرارى در عمل سال نو تا به حال نگذارده‌اند .\r\nديگر آنكه دو پسر سروستانى به سن بيست و چهار پنج سال با هم بعزم رفتن به طهران از سروستان بيرون مىآيند ، يكى از آن دو نفر پنج تومان همراه خود برميدارد ، چند فرسخى كه با هم ميروند ديگرى سراغ پولى از آن يكى مينمايد فورا رفيق خود را مىكشد و در چاه مىاندازد ، بعد از چند روز قاتل مراجعت به سروستان مىكند ، اقوام مقتول از قاتل جويا ميشوند كه رفيق خود را چه كردى ؟ . جواب ميدهد كه او رفت به طهران من نرفتم مراجعت كردم . اقوام مقتول در تفحص او برمىآيند . شخص چوپانى سر آن چاه ميرود كه آب بيرون بياورد ، آدم كشته در آن چاه مىبيند ، او را بيرون مىآورد ، به اهل ده خبر مىكند . وقتى جميع ملاحظه مىكنند همان پسرهء مقتول است فورا قاتل را گرفته به شيراز مىآورند . حكومت هم بر حسب ميل صاحب مقتول قاتل را سر مىبرند .\r\nديگر آنكه جناب آقاى مستوفى الممالك به دارابخان قشقايى تلگراف كردند كه معجلا برود به اصفهان خدمت حضرت و الا ظل السلطان بدون ترس و بيم كه مورد التفات خواهند شد .\r\nديگر آنكه در شيراز شهرت داده شد كه دارابخان رفته است به قلعهء شهريارى ، حكومت معجلا توپ و سرباز و سوار معين كرد كه روانه كند دور قلعه اردو بزنند . اين خبر به دارابخان رسيد فورا عريضه به حكومت نوشت كه من الان وارد فيروزآباد شده‌ام و تا يك هفتهء ديگر وارد شيراز خواهم شد . حكومت هم توپ و سرباز را على العجاله موقوف داشته‌اند .\r\nديگر آنكه در شهر همه شب دزدى مىشود و خانه مىبرند و تا به حال نه دزدى بدست آمده و نه تنخواه مردم . ديگر آنكه چند شب قبل در كاروانسراى مشير الملك اطاق يك نفر از فارسى را بريده‌اند به قدر دويست تومانى تنخواه سرقت كرده‌اند . كاروانسرادار را حكومت نگاه داشته‌اند كه غرامت از مشار اليه دريافت شود .\r\nديگر آنكه حكومت نيريز و بوانات و اصطهبانات چون سال قبل به مقرب الخاقان ميرزا حسين\r\n\r\n","description":"","footnote":"","page_name":" 156 ","page_number":210},
  {"content":"\r\n\r\nخان پسر جناب صاحبديوان بود ولى اسمانه رسما . امساله چون جناب قوام الملك حاضر نبودند به اصرار زياد خودش مىخواهد قرارى در اين سه بلوك بگذارد ، مثل اينكه ضابط نيريز را كه فتح على خان باشد معزول كرده و ميرزا يوسف نام داماد حاجى معدل را ضابط كرده و فرستاد .\r\nجناب قوام الملك محض همين خاطر تعرضا آدمى بچاپارى از كاشان خدمت جناب صاحبديوان فرستاده و نوشته‌اند كه من حكومت امسالهء شما را برقرار كردم و زحمات خود را كشيده‌ام ، اگر به اين وضع حاليه كه حالا خيال داريد و بىاطلاع من قرار و مدارى در عمل ضابط و عمال فارس بگذاريد از اصفهان ديگر به فارس نخواهم آمد ، خود دانيد با عمل ماليات خود .\r\nجناب صاحب ديوان هم فورا تلگراف كردند كه هر كارى شده بدون اجازهء شما نشده و نخواهد شد و هيچ عمل ضابطى قرارومدار داده نخواهد شد تا شما وارد شيراز نشويد .\r\nديگر آنكه دارابخان بتوسط امام جمعه تاميمند آمده است ، اين دو روزه وارد شيراز خواهد شد . جناب قوام الملك با ايلخانى و ايلبيگى قشقايى از اصفهان بيرون آمده‌اند ، تا چهارم پنجم ماه نو وارد شيراز مىشوند .\r\nديگر آنكه در جهرم ميان خودشان دعواست ، از طرفين دو سه نفر زخمدار شده‌اند ، هنوز نزاع است ، تمام جهرم به هم خورده است . حكومت خيال دارند كه سرباز بفرستند ، اگر از سرباز هم چيزى نشود مقرب الخاقان محمد رضا خان بيگلربيگى را با توپ و سوار بفرستند .\r\nديگر آنكه عاليجاه مستر فلپس با عيال خود بچاپارى به اصفهان رفتند ، از شيراز تا اصفهان چهار روزه وارد شدند .\r\nديگر آنكه بعضى طايفهء قشقايى ميخواهند خود را از جمع ايلخانى خارج كنند كه بشخصه ماليات خود را به حكومت بپردازند . حكومت هم در صدد اين است كه تعارف كلى گرفته بميل آنها حكم بدهد .\r\nديگر آنكه دارابخان هم وارد شيراز گرديد و يكسر در منزل صندوقخانهء جناب صاحب ديوان بست رفته كه تا كار او را تمام ننمايند از آنجا بيرون نيايد . ديگر آنكه جناب قوام الملك روز شنبه دويم ماه رجب با دو فوج سرباز از آباده بيرون آمده است .\r\nديگر آنكه عاليجناب آقا سيد على اكبر فال اسيرى باز بناى بد سلوكى را به جماعت يهود گذارده ، هر روزه زلف از آنها مىبرد و چوب مىزند و كلاه پاره مىكند و با مرده‌هاى خود هم شور شده‌اند كه براى ماه رمضان مثل پارسال اسبابى فراهم بياورد . ريش‌سفيدان يهود به حكومت عارض شدند ، حكومت هم چندان دربند نيستند بلكه تغير هم به آنها كرده‌اند و به نظر مىآيد كه نتوانند آقا سيد على اكبر را ممانعت نمايند .\r\nمورخهء شنبه دويم ماه رجب سنهء 1299 مطابق بيستم ماه مى مسيحى سنهء 1882 .\r\n\r\nاز 3 رجب 1299 مطابق 21 مى 1882\r\nاز قرار مذكور جناب قوام الملك براى اغلبى خلعت از حضرت اقدس همايونى و حضرت\r\n\r\n","description":"","footnote":"","page_name":" 157 ","page_number":211},
  {"content":"\r\n\r\nو الا ظل السلطان همراه دارد ، براى نواب و الا جلال الدوله و جناب صاحب ديوان و مقرب الخاقان بيگلربيگى و مؤيد الملك و عاليجاه حبيب الله خان پسر بيگلربيگى و جنابان امام جمعه و شيخ الاسلام و مقرب الخاقان ميرزا حسين خان پسر جناب صاحب‌ديوان و عاليجاه ميرزا عبد الله پيشكار جناب قوام الملك كه الحال لقب مستوفىگرى از ديوان به او التفات شده ، و همان روز ورود معزى اليه خلعت‌پوشان است .\r\nديگر آنكه سيصد سوار از ايلات خمسه كه ابواب جمعى جناب قوام الملك است گرفته شده كه سرهنگ ايشان را حبيب الله خان پسر محمد رضا خان بيگلربيگى معين كرده‌اند و دويست سوار از ايل قشقايى كه ياور آنها پسر حاجى نصر الله خان ايلبيگى قشقايى مقرر شده است ، سرتيپ اين سواران محمد رضا خان بيگلربيگى است ، و همان روز ورود جناب قوام الملك صاحب‌منصبان خلعت خواهند پوشيد .\r\nديگر آنكه در مجلس حكومت از آقا سيد على اكبر فال اسيرى و ظلم و تعدى كردن به جماعت يهود صحبت شده بود ، جناب صاحب ديوان گفته بودند كه حفظ دين اسلام را مىكنم نمىتوانم سيد معززى را از شهر بيرون كنم محض خاطر طايفهء يهود .\r\nديگر آنكه حضرت و الا ظل السلطان تلگراف بسيار سخت و تغيرآميزى به جناب صاحب ديوان از بابت طايفهء يهود كرده‌اند به اين مضمون كه \" چرا در شيراز آنقدر بىنظم باشد كه سيد على اكبر فال اسيرى اين جور ظلم و تعدى به يهودىها بكند ، اگر سيد ترك اين فقرات را نكند حكما مورد مؤاخذهء سخت و اخراج بلد خواهد شد \" . جناب صاحب ديوان تلگراف را براى سيد فرستاده‌اند . سيد اعتنايى به اين عوالمات ندارد . ديگران كه پنجعلى ابو الويردى خودش به شيراز آمده از ترس جناب قوام الملك .\r\nديگر آنكه ميرزا عباس داروغه كه طايفهء يهود هم سپردهء اوست بسيار تعدى و ظلم در حق يهودىها مىنمايد ، متصل آنها را مىگيرد چوب مىزند جريمه مىكند . از دست ميرزا عباس داروغه بيشتر عاجز شده‌اند تا از سيد على اكبر فال اسيرى . هرچه هم از بابت ماليات پول مىگيرد به كلى قبض نمىدهد ، تا به حال يكصد و پنجاه تومان از آنها اخذ كرده ، از حكومت هم حمايتى در حق آنها نمىشود .\r\nديگر آنكه مقرب الخاقان ميرزا محمد مستوفى نظام حاكم بندر ابو شهر از خارج شنيده بود كه امساله معزول خواهد شد . به قدر دو سه هزار تومان از بابت پيشكش دروازهء بوشهر و حومهء آنجا گرفته ، آنها را به صاحبانش پس نداده ، از راه بوشهر بطور فرار به طهران رفته است . جناب صاحب ديوان به حضرت و الا ظل السلطان تلگراف كرده‌اند . منتظر جواب ايشان هستند .\r\nديگر آنكه بوانات و قتقرى را كه عاليجاهان حاجى عباسقلى خان و محمد هادى خان و ميرزا عباس مباشر آنجا از جانب مقرب الخاقان ميرزا حسين خان واگذار كرده بودند ، خلعت پوشيده رفتند .\r\nديگر آنكه دختر مقرب الخاقان ميرزا حسين خان پسر جناب صاحب ديوان كه در عقد عاليجاه\r\n\r\n","description":"","footnote":"","page_name":" 158 ","page_number":212},
  {"content":"\r\n\r\nحاجى فضلعلى خان همشيره‌زادهء جناب صاحب ديوان بود شب هفتم ماه رجب بدون اسباب طربى عروسى كردند .\r\nديگر آنكه جناب قوام الملك روز شنبه نهم وارد شيراز گرديد ، نواب و الا جلال الدوله و جناب صاحب ديوان تا يك فرسخى و جميع عمال و اعيان و اشراف و بزرگان فارس تا دو فرسخى بلكه تا زرقان استقبال كردند . در باغ نو نواب و الا جلال الدوله تمثال همايون از جانب اعليحضرت اقدس همايونى و قمهء مرصع از جانب حضرت و الا ظل السلطان خلعت پوشيدند و جناب صاحب ديوان جبهء شمسه‌دار و مقرب الخاقان نصير الملك جبهء ترمه از جانب اعليحضرت همايونى مخلع شدند . مقرب الخاقان مؤيد الملك جبهء ترمه و محمد رضا خان بيگلربيگى سردارى ترمه و ميرزا حسين خان پسر جناب صاحب ديوان سردارى ترمه از جانب حضرت و الا ظل السلطان مخلع گرديدند . از باغ نو سوار شده وارد شهر شدند . استقبالى و خلعت‌پوشان با جلالى واقع شد .\r\nديگر آنكه عصاى مرصع به جهت جناب امام جمعه و عباى ترمه براى جناب شيخ الاسلام از جانب سنى الجوانب اعليحضرت اقدس همايونى به توسط جناب قوام الملك آورده‌اند . روز پنجشنبه جناب شيخ الاسلام و روز جمعه جناب امام جمعه خلعت خواهند پوشيد .\r\nديگر آنكه دو فوج همراه جناب قوام الملك ، يك فوج اصفهانى به سركردگى حاجى مصطفى قلى خان سرهنگ و ديگر فوج گلپايگان به سركردگى محمد باقر خان سرهنگ ، وارد شيراز شده‌اند . ولى نظم و رياست كل با خود جناب قوام الملك است از جانب حضرت و الا ظل السلطان . ديگر آنكه پسر كوچك جناب صاحب ديوان كه لطفعلى خان نام دارد ، جناب قوام الملك همراه خود از طهران به شيراز آورده است كه او را متاهل كرده روانهء طهران نمايد .\r\nديگر آنكه داراب خان را حضرت و الا ظل السلطان حكما خواسته‌اند كه بچاپارى برود اصفهان حال در تدارك رفتن است . ديگر آنكه باطنا ميانهء جناب صاحب ديوان با قوام الملك كدورتى است بواسطهء داراب خان .\r\nديگر آنكه جناب شيخ الاسلام در روز پنجشنبه خلعت پوشيد ، تمام بزرگان شهر را وعده خواسته شيرينى دادند . جناب امام جمعه در روز جمعه در مسجد وكيل با ازدحام زياد خلعت پوشيده در بالاى منبر رفته خطبه خوانده بعد به منزل آمدند . تمام اهل شهر در آنجا حاضر شدند شيرينى و شربت خوردند .\r\nديگر آنكه حضرت و الا ظل السلطان تلگراف كرده‌اند به جناب صاحب ديوان كه بايد دارابخان يا بيايد به اصفهان چوب بخورد يا در شيراز در ملاء عام او را چوب بزنيد چونكه مقصر است .\r\nديگر آنكه ميانهء جناب صاحب ديوان و جناب قوام الملك دو سه روزى كدورتى واقع شد ، بعد اصلاح گرديد ولى باطنا هر دو از يكديگر رنجش دارند . حكمى كه حضرت و الا ظل السلطان به دست قوام الملك داده منافى طبع جناب صاحب ديوان است ، كليهء نيك و بد امور ولايتى را از قوام الملك خواسته‌اند ، هرچه در عمل ضباط قرارى داده‌اند قبل از ورود جناب قوام الملك تماما برگشت كرده . عمال و ضباط در تكليف خود حيرانند ، پيش قوام الملك مىروند صاحب ديوان\r\n\r\n","description":"","footnote":"","page_name":" 159 ","page_number":213},
  {"content":"\r\n\r\nآنها را اذيت مىكند و همچنين برعكس . حال عمل فارس به ضد و نقيض شده ، بيچاره رعيت و ضباط .\r\nديگر آنكه حاجى بابا خان دره‌شولى را محض باقى ماليات جناب قوام الملك گرفته حبس كردند كه باقى را بگيرند .\r\nديگر آنكه فوج فريدن اصفهانى با فوج گلپايگان را سان ديدند ، داخل شهر كردند و سه فوج ابواب جمعى مقرب الخاقان سيف السلطنه مرخص خانه هستند ، حكم كردند در بيرون شهر چادر زده چند روزى با سربازهاى مأمورين ايشان بيايند سان داده بروند .\r\nديگر آنكه به توسط جناب صاحب ديوان حضرت و الا ظل السلطان از تقصير داراب خان گذشته‌اند ولى تلگراف كرده‌اند \" چون حكم كرده‌ام كه به اصفهان بيايد حكما بايد بيايد به اصفهان مورد التفات شده مراجعت به شيراز كند \" . اين دو روزه بچاپارى روانه خواهد شد .\r\nديگر آنكه كليهء امور فارس را جناب صاحب ديوان به عهدهء جناب قوام الملك واگذار كردند ، روز سه‌شنبه نوزدهم شهر رجب در عمارت سر در ميدان طويله مىنشيند به جهت امر و نهى ولايتى و جناب صاحب ديوان در كلاه فرنگى باغ ارگ . ديگر آنكه الحال در شيراز هفت مسند حكومتى هر صبح افتاده مىشود ، اول نواب جلال الدوله ، دويم جناب صاحب ديوان ، سيم جناب قوام الملك ، چهارم محمد رضا خان بيگلربيگى ، پنجم مؤيد الملك ، ششم ميرزا حسين خان پسر جناب صاحب ديوان ، هفتم ميرزا عبد الله پيشكار جناب قوام الملك ، در حقيقت تمام كارهاى فارس به صلاح و صوابديد ميرزا عبد الله مىگذرد ، تا او امضا نگذارد عملى نخواهد گذشت .\r\nديگر آنكه در بازار . . . دوزها شخص نمدمالى كلاه يك يهودى را پاره كرده بود ، به حكومت عارض شدند حكومت حكم كرد كه نمدمال را بياورند مواخذه و تنبيه شود . نمدمال مىگفت به گفتهء سيد على اكبر اين كار را كرده‌ام .\r\nديگر آنكه داراب خان با يك نفر از آدمهاى جناب صاحب ديوان روانهء اصفهان شد كه خدمت حضرت و الا ظل السلطان مشرف شود .\r\nديگر آنكه سوارهاى فارسى كه ابواب جمعى عاليجاه محمد حسن خان سرهنگ بود اخراج كردند و مشار اليه را از سركردگى انداختند ، به حكم حضرت و الا ظل السلطان مشار اليه روانهء طهران است .\r\nديگر آنكه مجددا ميانهء جناب صاحب ديوان و جناب قوام الملك بواسطهء ميرزا حسين خان پسر جناب صاحب ديوان به هم خورده است . ميرزا حسين خان با نواب احترام الدوله كه والدهء مشار اليه باشد قهرا خيال رفتن طهران را دارد .\r\nديگر آنكه اصلاحى فيما بين جناب صاحبديوان و قوام الملك شده و قرار گذارده‌اند كليهء امور مالياتى و غيره در عهدهء جناب قوام الملك باشد ، جناب صاحب ديوان در ارگ بنشيند و جناب قوام الملك هر روزه در كلاه فرنگى به امور ولايتى بپردازد . در حقيقت حكومت با قوام الملك باشد ، جناب صاحب ديوان تفاوت عملى بگيرد و اسمى با ايشان باشد .\r\nديگر آنكه حكومت بهبهان و بندر ابوشهر و دشتى و دشتستان و مضافات با مقرب الخاقان\r\n\r\n","description":"","footnote":"","page_name":" 160 ","page_number":214},
  {"content":"\r\n\r\nحاجى نصير الملك واگذار شده است .\r\nديگر آنكه دو سه روز است كه جناب قوام الملك هر روزه در كلاه فرنگى مىنشيند و قرار و مدار سال نو را با عمال و ضباط مىگذارد .\r\nديگر آنكه فتحعلى خان نيريزى با جمعى از نيريزيها به گفتهء جناب قوام الملك در مسجد نو بست رفته است چونكه در اول سال ميرزا حسين خان او را معزول كرد و ميرزا يوسف نامى را به جاى مشار اليه حاكم نيريز نموده .\r\nديگر آنكه عداوت باطنى ميانهء جناب صاحب ديوان و قوام الملك زياد است ، همچنين ميانهء جميع اين طايفه . ديگر آنكه چهار دسته از سربازان گلپايگان مأمور بندر ابوشهر و بهبهان شده‌اند .\r\nديگر آنكه گله‌دار و بندر طاهرى و بندر كنكان به نواب نوذر ميرزا واگذار شد ، ايشان هم بندر طاهرى و بندر كنكان را به شيخ حسن خان پسر شيخ مذكور خان دادند به ضمانت حاجى محمد حسن تاجر شيروانى و نواب مصطفى قلى خان داماد خود را اين دو روزه به گله‌دار خواهد فرستاد .\r\nديگر آنكه رئيس محمد باقر پسر رئيس على خان اشكنانى را به جاى پدر خود نصب كردند و بعضى از ابواب جمعىهاى پدرش را به توسط فتحعلى خان جراشى به مشار اليه دادند . ديگر آنكه گاوبندى را جزو ابواب جمعى فتحعلى خان علاوه بر لار و سبعه به او سپرده‌اند .\r\nديگر آنكه از طهران حضرت و الا نايب السلطنه امير كبير حكم كرده بودند كه جيره و مواجب دو ماههء اين سه فوج مرخص را بدهند ، بواسطهء نقار با حضرت و الا ظل السلطنه ايشان حكم كردند كه ندهند چونكه اين افواج سپرده به حضرت و الا نايب السلطنه است . مقرب الخاقان سيف السلطنه از خود جيره و مواجب دو ماههء سه فوج را داده و حركت داد . ديگر آنكه فوج شقاقى روانهء طهران گرديد ، فوج خلج و دره‌جزين هم با مقرب الخاقان سيف السلطنه در اين دو روزه خواهند رفت .\r\nديگر آنكه از قرار اخبار تلگرافى حسينقلى خان ايلخانى بختيارى به ناخوشى سكته فوت شده ، حكومت فارس هم از قرار حكم حضرت و الا ظل السلطان بچاپارى مأمورى به سر راههاى خاك فارس فرستادند كه التزام از سركرده‌هاى مستحفظين عرض راه بگيرند كه شب و روز مواظب راه باشند كه طايفهء بختيارى دست‌اندازى به قافله و غيره ننمايند .\r\nمورخهء روز چهارشنبه چهارم ماه شعبان سنه 1299 مطابق بيست و يكم ماه جون 1882 .\r\n\r\nاز 5 شعبان 1299 مطابق 22 جون 1882\r\nنواب نوذر ميرزا خلعت گله‌دار را پوشيد .\r\nديگر آنكه افواها مذكور مىشود كه حسينقلى خان بختيارى را حضرت و الا ظل السلطان عمدا كشته‌اند و پسران او را گرفته حبس كرده‌اند . ديگر آنكه ضباط بوانات و قنقرى خلعت پوشيده اين چند روز روانه خواهند شد .\r\nديگر آنكه ميانهء جناب قوام الملك و مقرب الخاقان ميرزا حسين خان اصلاح شده و در ابواب\r\n\r\n","description":"","footnote":"","page_name":" 161 ","page_number":215},
  {"content":"\r\n\r\nجمعى مشار اليه جناب قوام الملك امضا گذارده است .\r\nديگر آنكه داراب خان به جناب صاحبديوان نوشته بود كه حضرت و الا ظل السلطان محض توسطى كه جناب معظم اليه از مشار اليه كرده بودند نهايت التفات را دربارهء مشار اليه كرده‌اند كه اطمينان حاصل كرده است .\r\nديگر آنكه جناب قوام الملك قرار گذارده‌اند كه محصلى همراه فتحعلى خان نيريزى برود به نيريز ، هركس كه فتحعلى خان را مىخواهد جزو جمع مشار اليه شود و هركس از مشار اليه شاكى هستند به كس ديگر واگذار كنند و ميرزا يوسف كه الان ضباط نيريز است معزول ( شده ، بايد ) مراجعت به شيراز نمايد .\r\nديگر آنكه تنخواهى كه از شخص فارسى در كاروانسراى مشير الملك شب سرقت كرده بودند و حكومت دالان‌دار را حبس كرده بودند و تنخواه را از او مىخواستند ، مشار اليه را با يك دههء فراش فرستادند در كاروانسرا چوب بسيار زدند كه تجار ساكن آنجا پول رويهم كرده بودند كه دالان‌دار را مرخص نمايند . شخص فارسى كه اين قسم را ديد از تنخواه خود گذشت و دالان‌دار را مرخص نمود .\r\nديگر آنكه حاجى هادى نام جديد مقدار بيست و چهار من ترياك قلابى داشته ، حكومت مطلع مىشود فورا حكم مىنمايند در گمرك شيراز تماما در آتش ريخته آتش زدند كه منبعد كسى ترياك قلابى خريد و فروش ننمايد .\r\nديگر آنكه عاليجاه ميرزا عبد الله پيشكار قوام الملك فرمان مستوفىگرى از اعليحضرت شهريارى شرف صدور يافته بود ، خلعتى از جناب جلالت مآب صاحب ديوان به او مرحمت شد ، در منزل خود جميع اعيان و بزرگان فارس را وعده خواسته بود و تشريفات زياد به جهت اين منصب جديد خود قرار داده خلعت پوشيد .\r\nديگر آنكه جناب نصير الملك روز دوازدهم ماه شعبان روانهء بوشهر گرديد .\r\nديگر آنكه جناب جلالت مآب صاحب ديوان خيال دارند كه منع حمل جنس به خارج را بنمايند زيرا كه مىگويند امساله در فارس حاصل موجوده را سن خورده و زردى زده است ، معذالك جنس كمال بىتسعيرى را دارد ، در بيرونها گندم خروارى هيجده قران و بعضى جاهاى ديگر خروارى يك تومان و دورازده قران است . ديگر آنكه امساله در فارس ترياك خوب نشده ، تماما يا سم‌زده يا سن خورده است ، از هر پيمان زمين كه بايد دو من يا سه من ترياك عمل بيايد دو سير يا پنج سير عايد شده است ، با وجوده قيمتش ارزان است ، از يك من پنج تومان الى شش تومان تا به حال زياد نشده است .\r\nديگر آنكه از قرار مذكور حاجى ميرزا صادق خان كارگزار سابق شيراز را خيال مأمور كردن به بصره دارند ، ولى از قرار تقرير خودش ممكن و مقدور حركت از شيراز را ندارد چونكه قروض زياد دارد .\r\nديگر آنكه مقرب الخاقان ايلخانى و ايلبيگى قشقايى خلعت عاملى طايفهء قشقايى را\r\n\r\n","description":"","footnote":"","page_name":" 162 ","page_number":216},
  {"content":"\r\n\r\nپوشيدند ولى ميانهء خوانين و كيخاهاى قشقايى گفتگوست ، بعضى از طايفهء قشقايى ايلخانى و ايلبيگى را مىخواهند مثل اينكه طايفهء دره‌شولى كه از همهء طايفه الحال با بضاعت‌تر هستند از بسكه ظلم و تعدى به آنها كرده است به كلى تفرقه شده‌اند و حاجى بابا خان كيخاى دره‌شولى در خانهء جناب قوام الملك بست نشسته است ، مىخواهد موضوع شود .\r\nديگر آنكه اين اوقات به طايفهء يهود چندان اذيت نمىكنند در كوچه و بازار .\r\nديگر آنكه نواب جلال الدوله و جناب صاحبديوان خيال دارند بروند به پس كوهك كه پنج فرسخى شيراز است و ماه رمضان را هم در آنجا بمانند .\r\nديگر آنكه اين اوقات بواسطهء بىمواظبتى بيگلربيگى و كدخداى شهر نسبت به صاحب‌منصبان تلگرافخانه در كوچه و بازار بىاحترامى مىشود . به حكومت اظهار شد ، سفارش اكيد كرده‌اند با وجوده بعد از دو سه روز به عاليجاه مسترفهى رئيس تلگرافخانهء شيراز در كوچه يك روز چهار مرتبه بچه‌ها كمال بىاحترامى را كردند ، مجددا به حكومت اظهار شد ، كدخدايان را خواستند مواخذهء شديد كردند و بچه‌ها را قدرى تنبيه نمودند .\r\nديگر آنكه تلگراف از جناب وزير امور خارجه به جناب صاحب ديوان شده است كه رعايت حال طايفهء يهود را بنمايند ، داروغه كه مباشر آنهاست هرچه اجحاف و تعدى كرده رسيدگى كنند و پس بگيرند و كسى ديگر را ضابط آنها نمايند . چند روز است كه اين تلگراف رسيده ، اقدامى از جانب حكومت دربارهء آنها نشده .\r\nديگر آنكه خدربيگ كشكولى كه تهمت دزدى اموال سرهنگ شقاقى را به او بسته بودند ، جناب صاحب ديوان گرفته چوب زيادى زدند ، بعد به توسط ايلخانى مرخص كردند و التزام داده كه از عهدهء اموال مسروقهء سرهنگ برآيد .\r\nديگر آنكه ايلخانى و ايلبيگى قشقايى بواسطهء بعض فقرات طايفهء قشقايى را استعفا كردند .\r\nديگر آنكه جناب قوام الملك استمالت رياد به ايلخانى و ايلبيگى كردند و هرچه خواهش آنها بود بر وفق دلخواه انجام داده و حاجى بابا خان كيخا كه به حمايت جناب معزى اليه مىخواست از جمع ايلخانى موضوع شود مشار اليه را بدست ايلخانى سپردند . ايلخانى و ايلبيگى چادر بيرون زده‌اند ، اين دو سه روزه به سرحد به سر ابواب جمعى خود خواهند رفت .\r\nديگر آنكه اهل سميرم كه جزو ابواب جمعى ايلخانى بود چون در پارسال اجحاف و تعدى به آنها شده بود به شكايت و دادخواهى به شيراز آمدند حكومت قرار گذارد كه موضوع شود .\r\nجناب قوام الملك محض استرضاى خاطر ايلخانى حضرات را به مشار اليه سپرد و تصالحى فيما بين داد . الحال ابواب‌جمعى ايلخانى از طايفهء قشقايى و غيره مثل پارسال است .\r\nديگر آنكه توپچيان خرقانى ساخلو فارس به جهت جيرهء خود كه نرسيده بود اجماع كرده در ميدان توپخانه بناى داد و فرياد و هرزگى را گذارده بودند . حكومت فورا ياور آنها را مىخواهد ، برات جيره را بلاتامل تحويل ياور مىكند و بعد ده نفر از آنها را كه منشأ اين كار بودند گرفته حبس كردند .\r\n\r\n","description":"","footnote":"","page_name":" 163 ","page_number":217},
  {"content":"\r\n\r\nديگر آنكه نواب جلال الدوله به جهت گرمى هوا تشريف بردند در پس كوهك ، رفتن جناب صاحب ديوان موقوف شده . ديگر آنكه جناب قوام الملك به جهت سركشى املاك خود و بازديد به قنوات به جوشك و بيضا رفته‌اند ، سفر ايشان يك هفته طول خواهد كشيد .\r\nديگر آنكه ميانهء ايلخانى و ايلبيگى قشقايى باطنا كدورت است و امساله بر ماليات قشقايى افزوده‌اند كه مشكل است ماليات تمام وصول شود . ديگر آنكه از قرار مذكور بواسطهء ماليات زياد كه بر كازرون و خشت و كمارج افزوده‌اند اغلبى از اهل كازرون فرار كرده‌اند .\r\nديگر آنكه شخص قشقايى على نام كه مقصر ديوان بوده در توپخانه حبس بود ، شب هنگام يا به دستيارى بستگان خود يا به رشوه به توپچيان فرار مىكند ، حكومت از ايلخانى و ايلبيگى حكما مشار اليه را خواسته‌اند .\r\nديگر آنكه عباس نام از طايفهء ايل عرب بود و در سه سال قبل خودش با پسرانش نوزده نفر ارباب خودشان را كشته بودند و در سه ماه قبل حكومت پسران او را دستگير كرده و به قتل رسانيد ، مشار اليه را در آخر گرمسيرات گرفته به شيراز آوردند . فورا حكومت او را طناب انداختند .\r\nديگر آنكه اصلاحى ميانهء ايلخانى و ايلبيگى داده روانهء سرحد مىشوند . ديگر آنكه حكومت از قرار حكم ديوان مشغول تعمير عمارت ديوانى است . ديگر آنكه نواب نوذر ميرزا روانهء گله‌دار گرديده از قرار مذكور حكومت فارس علاوه بر ماليات پارساله ده دو علاوه تمسك از ضباط و ملاك گرفته‌اند .\r\nمورخهء روز چهارشنبه سيم ماه رمضان المبارك سنه 1299 مطابق نوزدهم ماه جولاى 1882 .\r\n\r\nاز 4 رمضان 1299 مطابق 20 جولاى 1882\r\nاز روزيكه دو فوج فريدن اصفهان و گلپايگانى به شيراز آمده‌اند ناخوشى تب و نوبه در شيراز شيوع پيدا كرده است ، چنانچه قريب پانصد نفر از دو فوج به همين ناخوشى مبتلا هستند و روزى دو نفر سه نفر از آنها فوت مىشود .\r\nديگر آنكه عاليجناب ميرزا هدايت الله پيشنماز قدغن نموده‌اند كه در اين ماه رمضان مثل هر ساله حضرات بلورفروش اسباب بلورآلات نچينند .\r\nديگر آنكه فوج ملايرى كه مأمور بوشهر و بهبهان شده بودند وارد شيراز شده مرخص خانه هستند ، چادر در بيرون زده در تدارك رفتن هستند . ديگر آنكه خوانين قشقايى و كيخاهاى قشقايى هرچه در شهر بودند رفتند .\r\nديگر آنكه نيريز را به همان ميرزا يوسف داماد حاجى معدل دادند ، فتحعلى خان نيريزى همانطور در مسجد نو بست است و جمعى نيريزى هم دور او جمع شده‌اند . ديگر آنكه جناب صاحب ديوان به جهت هواخورى رفتند به پس كوهك نزد نواب جلال الدوله ، اگر هوا سازگار شود ده روزى در آنجا توقف خواهند كرد و الا دو سه روزى مانده مراجعت مىكنند .\r\nديگر آنكه بواسطهء تنزل ترياك چند نفر تجار ورشكست شده در مسجد نو بست هستند\r\n\r\n","description":"","footnote":"","page_name":" 164 ","page_number":218},
  {"content":"\r\n\r\nو جمعى از ملاك بىملك گشته‌اند كه ملك خود را در عوض ترياك پيش‌فروش فروخته داده‌اند ، بواسطهء همين فقرهء ترياك اغلب و اكثر اهل فارس به كلى از هستى پاك شده‌اند و مقروض هستند .\r\nديگر آنكه جناب صاحبديوان از پس كوهك مراجعت به شهر كردند . ديگر آنكه ناخوشى تب و نوبه در شيراز شيوع دارد .\r\nديگر آنكه يك نفر سوار از شريف خان ممسنى از ممسنى به شهر مىآمده پنجاه تومان همراه داشته ، در بالاى مسجد بردى چهار نفر سوار كه دو نفر قشقايى بوده و دو نفر از طايفهء ممسنى كه در ايل قشقايى سكنى دارند جلو آن سوار را گرفته كه او را برهنه كنند . آن سوار داد و فرياد مىكند ، از اهل مسجد بردى و آبياران كه در گردش بوده‌اند مىرسند ، تا آن چهار سوار جمعيت را مىبينند پيشتابى كه چهار پاره پر بوده به سر و صورت آن سوار ممسنى مىزنند كه از اسب مىافتد ، اسب او را با تفنگ و يراق و پنجاه تومان وجه نقد را برداشته فرار مىكنند ، دو نفر از آن چهار سوار را اهل مسجد بردى گرفته به شهر آوردند و دو نفر ديگر اسب را با پول و تفنگ برداشته فرار كرده‌اند . آن دو نفر گرفتار كه به شهر آورده‌اند يكى از قشقايى و ديگرى از ممسنى است ، آنها را خدمت حكومت برده‌اند ، هنوز دربارهء آنها حكمى نشده است .\r\nديگر آنكه ميرزا عباس داروغه كه ظلم و تعدى به طايفهء يهود مىنمود او را بيگلربيگى معزول كرد ، حسينعلى بيگ نامى از گماشتگان خود را ضابط طايفهء يهود نموده است . ديگر آنكه جهت محلات شيراز ريكا قرار داده‌اند كه كوچه‌ها را تميز نگاه دارند .\r\nديگر آنكه شخص سيدى با عيال خود نزاع مىكند ، سيد عيال خود را آنقدر زده كه مىميرد ، خودش گريخته رفته در مسجد نو بست نشسته . اقوام عيالش نعش او را برداشته خدمت حكومت بردند . حكومت حكم كرد تا سيد از مسجد نو بيرون بيايد او را گرفته مقتول سازند .\r\nديگر آنكه حضرت و الا ظل السلطان مقرب الخاقان بيگلربيگى را با يكصد و پنجاه سوار خواسته‌اند به اصفهان كه در ركاب ايشان بجاى جناب قوام الملك به طهران بروند . از قرار تقرير جناب صاحب ديوان خود ايشان خيال دارند تا اصفهان و اگر هم لازم شود تا طهران هم خواهند رفت . اگر بروند تا ماه ذيحجه مىروند .\r\nديگر آنكه اطراف شهر و بيرون اين اوقات قدرى منظم است ، دزدى نمىشود . شيخ احمد بن مشرف حاكم بندر نابند را كه مقصر ديوان بود گرفته به لار آوردند و به دست فتحعلى خان حاكم لار سپرده است . ديگر آنكه جناب قوام الملك ناخوش بسترى مىباشند . ديگر آنكه جناب صاحب ديوان حكيم‌باشى خود را در كلاه فرنگى ارگ نشانيده‌اند كه معالجهء سربازان ناخوش را بنمايد ، دوا هم خود جناب صاحب ديوان مىدهند كه بعد به پاى دولت محسوب نمايند .\r\nديگر آنكه عاليجناب ميرزا محمد على پيشنماز هر روزهء ماه رمضان در مسجد نو موعظه مىكند ، روزى سيد مستحقى پاى منبر مشار اليه چيزى از اهل مجلس خواسته بود ، كسى چيزى به او نداده ، ميرزا محمد على مىگويد سيد بس است برو بگذار وعظ كنم . سيد نمىرود ، ميرزا محمد على مىگويد سيد بيچاره را مىزنند . ملا محمد روضه‌خوان به حمايت سيد به ميرزا محمد على تندى\r\n\r\n","description":"","footnote":"","page_name":" 165 ","page_number":219},
  {"content":"\r\n\r\nمىكند . او را هم مىگويد توى سرش مىزنند . پسر ملا محمد به حمايت پدر پرخاش مىكند ، او را هم مثل پدرش زيادتر مىزنند . اينها همه از بىحالى حكومت است .\r\nديگر آنكه از نيمهء ماه رمضان قدغن كرده‌اند تمام قهوه‌خانه‌هاى بيرون شهر و داخل شهر را بسته‌اند . از قراريكه مذكور است به خواهش يكى از ملاها بوده است .\r\nديگر آنكه نواب جلال الدوله از پس كوهك مراجعت كرده در باغ نو منزل كرده است بواسطهء خرابى عمارات ديوانى كه حال مشغول تعمير هستند در باغ نو توقف دارند تا بعد از تعمير كردن كه به شهر بيايند .\r\nديگر آنكه در روز قتل ماه رمضان عاليجاه مكلاك آن صاحب رئيس اطاق تلگرافخانهء شيراز از تلگرافخانه به منزل عابد ملكم مىرفته ، در بازار كفش‌دوزها به دسته‌اى از سينه زن كه تمام آنها بچه بوده‌اند مىرسد ، در همان بازار با شخصى از دوستان خود صحبت مىداشته كه بچه‌ها سنگ به هم مىاندازند ، سنگ بزرگى از نزديك سر مشار اليه رد مىشود ، فورا در آنجا نايستاده مىرود .\r\nدر اين باب به حكومت اظهار شد . حكومت بچه‌هاى اهل محل را از مقرب الخاقان بيگلربيگى خواستند . آنها را گرفته به حكومت بردند ، حكومت آنها را نزد عاليجاه مكلاك آن صاحب فرستاد ، مشار اليه بخشيد آنها را ، ولى فراشان حكومت و بيگلربيگى از هركدام پنج قران گرفته مرخص كردند . به قدر سى چهل تومان از بچه‌ها و پدران آنها گرفتند .\r\nديگر آنكه كدخداى كلات را كه در هشت فرسنگى شيراز است چهار پنج گلوله زده‌اند .\r\nديگر آنكه قاصد پست را در نزديكى برازجان برهنه كرده و زخم زده‌اند و هرچه امانت همراه داشته برده‌اند . حكومت عباد الله خان نام پيشخدمت را مأمور كرده كه برود حكما يا امانت به عين يا غرامت امانتهاى قاصد پست را از مقرب الخاقان حاجى نصير الملك حاكم بوشهر با دزد گرفته ، اموال مردم را به صاحبانش مسترد سازد و دزد را به شيراز بياورد .\r\nديگر آنكه از قراريكه اخبار رسيده مصطفى قلى خان پسر مرحوم سهراب خان قشقايى در بيرون چهار نفر سوار شش بلوكى شليك به مشار اليه مىنمايند ، ديگر معلوم نيست كه كشته شده يا زنده است .\r\nمورخهء روز جمعه سيم ماه شوال سنه 1299 مطابق هيجدهم ماه اگست مسيحى سنه 1882 .\r\n\r\nاز 4 شوال 1299 مطابق 19 اگست 1882\r\nمقدمهء كشته شدن مصطفى قلى خان پسر سهراب خان از قراريكه خبر ثانى رسيد دو برادر شهريار و علمدار نام كه نوكر پدر مشار اليه بوده‌اند خيال رفتن پيش ايلخانى داشته‌اند ، از قول ايلخانى مىروند نزد كدخداى شش بلوكى كه ايلخانى حكم كرده ده سوار همراه ما بكنيد برويم خانهء خود را از دور خانهء پسران سهراب خان كوچانيده بياوريم . كدخداى شش بلوكى هم ده سوار همراه آنها كرده مىروند كه خانهء خود را بياورند . مصطفى قلى خان تا خبردار شده تنها سوار مىشود مىرود جلوى آنها كه نگذارد بروند ، فحش زياد به آنها مىدهد . آنها رد فحش\r\n\r\n","description":"","footnote":"","page_name":" 166 ","page_number":220},
  {"content":"\r\n\r\nمىكنند . مصطفى قلى خان تفنگ خود را به آنها خالى مىكند كه يك نفر از شش بلوكى گلوله به رانش مىخورد ، از اسب مىافتد . آن دوازده نفر يك مرتبه تفنگهاى خود را به مصطفى قلى خان شليك مىكنند . تمام گلوله‌ها به مشار اليه مىخورد ، سر تير مقتول مىشود . شهريار و علمدار كه اين قسم مىبينند فرار كرده ، يكى مىرود پيش ايلخانى ، ديگرى نزد حاجى نصر الله خان ايلبيگى .\r\nمىگويند كه مصطفى قلى خان يكى از ما را گلوله زد ما را هم مىخواست بكشد فرار كرده آمديم خدمت شما . ايلبيگى مىگويد دروغ مىگوييد . آنها را گرفته حبس مىكنند كه سوارى از امام قلى خان مىرسد تفصيل را به ايلخانى و ايلبيگى مىگويد . شهريار را در همانجا مىبندند و گلوله بارانش مىنمايند . علمدار را هم بدست آدم امام قلى خان داده مىبرند كه در آنجا بكشند . احمد خان شش بلوكى هم شش نفر از ده سوار شش بلوكى گرفته حبس مىنمايد ، چهار نفرش فرار مىكنند . تفصيل را به حكومت عارض شده‌اند كه هرچه حكم نمايند از آن قرار رفتار نمايند .\r\nديگر آنكه ميرزا حسين خان پسر صاحب ديوان با حاجى ميرزا آقا خان و حاجى فظل على خان همشيره‌زادهء جناب مشار اليه جعالا به جناب صاحب ديوان عرض كرده بودند كه درب باغ عفيف‌آباد متعلق به جناب قوام شب هنگام سه نفر را سر بريدند . اين خبر به جناب قوام الملك مىرسد ، فورا مىرود به جناب صاحب ديوان عرض مىكند \" حضرات سواى تضييع حكومت كارى ندارند يا مرخص كنيد آنها را در ملاء عام چوب بزنم يا مرخص كنيد بروم به اصفهان ، با اين حالت نمىتوانم در شيراز بمانم \" . جناب صاحب ديوان جواب داده‌اند كه هرطور صلاح ميدانيد بكنيد .\r\nديگر آنكه در ده‌كره كه يك فرسخى شيراز و متعلق به جناب صاحب ديوان است يك نفر سرباز و دو نفر از اهل ده‌كره را برهنه كرده‌اند . جناب قوام الملك چند نفر سوار فرستاده است كه دزد را بدست بياورد .\r\nديگر آنكه يك نفر از گماشتگان جناب قوام الملك شب هنگام در كوچه مست بوده ، جناب مشار اليه او را ملاقات مىكنند ، به خودش هيچ نمىگويند ولى حكم مىكنند در خانه‌اى كه نشسته و مال غير است بروند آن خانه را به ناحق خراب كنند .\r\nديگر آنكه پسر شريعتمدار حاجى شيخ محمد باقر مجتهد اصفهان به شيراز آمده كه برود به مكهء معظمه ، جناب صاحب ديوان از معزى اليه ديدن كردند ، خيلى با احترام به مشار اليه در شيراز رفتار نمودند .\r\nديگر آنكه چند نفر تجار از اهل شيراز كه در مصر بيست سى سال توقف داشتند تمام اموال و مال التجارهء خود را گذارده فرارا به شيراز آمده‌اند با حالت پريشان .\r\nديگر آنكه از قراريكه از مرودشت به حكومت نوشته بودند در بعضى از دهات آنجا ناخوشى تازه‌اى بروز كرده كه بعضى از آدمها تاولى در زير بغلشان مىزند و بعد از چند روز به همان درد مىميرند ، بعضى هم بهبودى حاصل مىنمايند . حكومت حكم كرده كه تا در كسى اين ناخوشى بروز كرده فورا خبر بدهند كه حكيمى از شيراز برود تميز ناخوشى را بدهد .\r\nديگر آنكه از قرار مذكور در طايفهء شش بلوكى قشقايى قدرى اغتشاش بهم رسيده است .\r\n\r\n","description":"","footnote":"","page_name":" 167 ","page_number":221},
  {"content":"\r\n\r\nديگر آنكه ناخوشى تب و نوبه در شيراز و توابع روز بروز شدتش زياد مىشود ، بقسمى كه در هر خانه به قدر پرستار آدم صحيح بهم نمىرسد .\r\nديگر آنكه در راه مائين قافله‌اى كه همه حاجى بودند دزد روى آنها مىريزند ، بعضى از اموال آنها را سرقت مىنمايند . بحكومت عارض شدند و از قرار مذكور دزد از طايفهء قشقاييست .\r\nمحصل مأمور شده رفت كه دزد را با اموال گرفته به شهر بياورد .\r\nديگر آنكه كدخداى كلارك را كه چند روز قبل گلوله زده بودند محرك و آن كسى كه زده بود از اهل خود كلارك بودند ، همه را گرفته در محبس حكومتى است . شخصى كه گلوله زده بود خودش در پيش حكومت اقرار كرد كه دو نفر از اهل كلارك چند ماه بود كه مرا تحريك مىكردند كه كدخدا را گلوله بزن ده تومان به تو مىدهيم و بعد خودمان كدخدا مىشويم تو را محبت خواهيم كرد . من هم گلوله زدم كه بميرد ، خدا نخواسته نمرده . حكومت خواست كه دست او را قطع كند چون هنوز كدخدا معلوم نيست چه شود لهذا حبسش كردند تا بعد حكمش بشود .\r\nديگر آنكه ناخوشى صرع و فلج علاوه بر تب و نوبه شيوع دارد و همچنين ناخوشى اسهال كه خيلى شدت دارد و مىكشد .\r\nديگر آنكه مقرب الخاقان محمد تقى خان كارگزار احضار به طهران شده در اين چند روزه روانه خواهد شد . از قرار مزبور رعاياى دولت روس را به جناب قوام الملك بر حسب خواهش خودشان سپرده‌اند .\r\nديگر آنكه مجددا چند نفر حاجى از راه مائين به سيوند ميآمدند ، بعضى اسباب هم به جهت صاحب‌منصب تلگرافخانهء دولت قوى شوكت انگليس كه در سيوند متوقف است همراه داشته آنها را برهنه مىكنند ، به حكومت اظهار شد ، محصل معين نمودند كه رفته اموال را از آن حول و حوش غرامت گرفته و اگر سارقى هم بدست آيد مغلولا به شيراز بياورد .\r\nديگر آنكه چند نفر از طايفهء قشقايى در كويم رفته اموالى سرقت كرده بودند ، دو سه نفر از سارقين را بدست آوردند ، حكومت دو نفر از آنها را كه يكى از طايفهء عرب و ديگرى از قشقايى بود پى بريدند .\r\nديگر آنكه در سروستان اهالى آنجا با ضابط خود بناى بد سلوكى را گذارده بودند و دو محله با هم نزاع كرده بودند . حكومت فرستاد مقصرين را آوردند تمام را تنبيه نمودند .\r\nديگر آنكه چند خانوار بابى در سروستان پيدا شده بود ، حكومت حكم كرده‌اند كه آنها را گرفته ببرند در آخر گرمسيرات در اشكنان حبس نظر باشند .\r\nديگر آنكه از قرار حكم حضرت و الا ظل السلطان ماليات دهات اربابى داراب خان را از جمع قشقايى موضوع نمودند و تمسك از خود مشار اليه گرفتند .\r\nديگر آنكه در آخر گرمسيرات سمت اشكنان و توابع آنجا امساله حاصل درستى به عمل نيامده كه به قدر آذوقهء خود ندارند ، از فسا و داراب و اطراف جنس حمل به آنجا مىشود . ديگر آنكه بواسطهء مرخصى حمل جنس به دريا جزئى تسعيرى به جهت اجناس اطراف شيراز پيدا شده است .\r\n\r\n","description":"","footnote":"","page_name":" 168 ","page_number":222},
  {"content":"\r\n\r\nديگر آنكه عاليجاه امام قلى خان را احضار به شيراز نمودند كه مؤاخذهء كشتن قاتل پسر سهراب خان را از مشار اليه بنمايند كه چرا بدون اذن حكومت قاتل را كشته‌اند . مؤاخذهء حكومتى از مشار اليه نموده مرخص شده مراجعت نمود . ديگر آنكه برادر قاتل پسر سهراب خان و پنج نفر از طايفهء شش بلوكى را كه متفق بودند گرفته به شيراز آوردند ، در محبس حكومتى حبس هستند .\r\nديگر آنكه بيوك خان سرهنگ توپخانه با دويست نفر توپچيان مقدم مأمور به خدمت وارد شيراز شده‌اند و سليمان خان ياور توپخانه با توپچىهاى خرقانى كه در شيراز ساخلو بودند مرخص به طهران شده مىروند .\r\nديگر آنكه از قرار مذكور دو فوج فريدن اصفهان و گلپايگانى عريضه به نواب مستطاب و الا ظل السلطان دام اقباله العالى عرض كردند كه \" از روزيكه وارد شيراز شديم تا كنون از دو فوج هر فوجى نصف آن باقى نمانده و همه مستهلك و فوت شده‌اند ، اگر يك ماه و دو ماه ديگر در اين‌جا باشيم ديگر اثرى از ماها باقى نخواهد ماند \" . نواب و الا ظل السلطان آنها را احضار به اصفهان كرده‌اند كه بروند و عوض آنها بيايند .\r\nمورخهء روز دوشنبه چهارم ماه ذيقعده الحرام سنه 1299 مطابق هيجدهم سپتمبر 1882 .\r\n\r\nاز 5 ذيقعده 1299 مطابق 19 سپتمبر 1882\r\nعاليجاه كپيتان ويلز بچاپارى به شيراز آمد و بچاپارى به كازرون رفت كه مراجعت كرده به طهران برود .\r\nديگر آنكه مقرب الخاقان محمد رضا خان بيگلربيگى در تدارك رفتن طهران است ، اول ماه ذيحجه حركت خواهد كرد با يكصد و پنجاه سوار جديد كه از ايلات گرفته شده . ديگر آنكه جناب شريعتمدار شيخ الاسلام فارس به زيارت عتبات رفتند .\r\nديگر آنكه ماليات طايفهء ممسنى نرسيده بود . پيشخدمت باشى جناب صاحب ديوان مأمور شد كه برود ماليات آنجا را وصول كرده بياورد .\r\nديگر آنكه ضابط خشت و كمارج جمعيت جمع كرده رفت روى خانهء ملا رضا كدخداى كنار تخته كه او را بگيرد ، مشار اليه از چند روز قبل مطلع بود فرار كرده به شيراز آمد و ضابط خشت پسر او را گرفته اموال و مال الدواب مشار اليه و اهل كنار تخته را غارت كرده مراجعت نمود .\r\nزنهاى ده در تلگرافخانهء انگليس ريخته پناه آورده بودند . اين خبر به توسط رئيس تلگرافخانهء شيراز به حكومت اظهار شد . حكومت مأمور مخصوص روانه كردند كه رسيدگى كرده مقصرين را تنبيه نمايد و خود ملا رضاى كدخدا در سر طويلهء جماب قوام الملك بست رفت كه رفع ظلم از مشار اليه بشود .\r\nديگر آنكه يك عدل قماش از مال عاليجاهان مسترزهاتس و كمپنى نزديك قلعهء مشير الملك قريب به دشت ارژن سرقت كرده‌اند . به حكومت عارض شدند . از قرار مزبور دزد از طايفهء ممسنى است ، حكومت قرار گذارده يا تنخواه با غرامت تنخواه به وكيل مشار اليهما بدهد .\r\n\r\n","description":"","footnote":"","page_name":" 169 ","page_number":223},
  {"content":"\r\n\r\nديگر آنكه از قرار مذكور ماليات قشقايى تا كنون خيلى باقى است ، بلكه دو ثلث ماليات باقى است . خود ايلخانى اين دو روزه به شهر مىآيد كه برود به گرمسير بلكه قسط درستى بفرستد .\r\nديگر آنكه در اصطهبانات آدم ملا حسين ضابط سابق اصطهبانات دزدى كرده ، او را گرفته بودند ، به اذيت و آزار بروز داده كه اموال مسروقه در خانهء خود ملا حسين است . حاكم نيريز مىفرستد كه اموال را بياورند ، ملا حسين با آدمهايش آدمهاى حاكم را مىزنند و مانع مىشود از رفتن در خانهء مشار اليه ، به حكومت عارض شده‌اند ، حكومت هم حكم كردند كه او را به شيراز بياورند و از شيراز بيرون نرود .\r\nديگر آنكه عاليجاه كپيتان ويلز از كازرون مراجعت كرده ، چند روزى در شيراز خواهد ماند .\r\nديگر آنكه بواسطهء زياد تلف شدن از فوج فريدن اصفهانى و فوج گلپايگانى حضرت و الا ظل السلطان آنها را مرخص كرده‌اند كه بروند به خانهء خود ، در حال تدارك رفتن هستند .\r\nديگر آنكه از ناخوشى تب و نوبه امسال اكثر خلق مرده‌اند ، خصوصا از افواج كه روزى هفت هشت نفر مىميرد . ناخوشى سرسام و حصبه در شيراز شيوع دارد ، اكثر به همين ناخوشى فوت مىشوند .\r\nديگر آنكه مقرب الخاقان ايلخانى و ايلبيگى قشقايى به شهر آمده‌اند و استعفا از عمل مىخواهند بكنند زيرا كه اغلب از طايفهء قشقايى كه ماليات بده هستند و از آنها چيزى برخاسته مىشود به تحريك جناب قوام الملك خود را موضوع كرده‌اند مثل طايفهء دره‌شولى و شش بلوكى كه عمدهء ماليات قشقايى از آنها وصول مىشود موضوع شده‌اند .\r\nديگر آنكه جناب صاحب ديوان بواسطهء سوء مزاج و كسالت احوال اطبا تجويز كرده‌اند كه يك ماه در بيرون شهر توقف كنند ، لهذا يك ماه در دلگشا خواهند ماند ولى بعضى از روزها كه تعطيل نيست به شهر مىآيند كه به امر حكومتى بپردازند .\r\nديگر آنكه پسر مقرب الخاقان بيگلربيگى را ختان كرده‌اند ، جناب صاحب ديوان و تمام بزرگان و اعيان فارس در منزل مشار اليه بر حسب وعده حاضر بودند . جناب صاحب ديوان به اغلب كه خدام بودند انعام و خلعت دادند . شب بعد را مجددا چراغان و آتش‌بازى كردند و بزرگان را به مهمانى طلبيدند .\r\nديگر آنكه حضرت و الا ظل السلطان حكم تلگرافى كردند كه يكهزار و دويست سيصد تومان از بابت مواجب و جيرهء فوج فريدن بدهند و آنها را معجلا از شهر بيرون كنند و روانه نمايند .\r\nديگر آنكه فوج فريدن اصفهان با سرهنگ از شيراز حركت كرده روانهء اصفهان شدند . ديگر آنكه دو فوج ديگر اصفهان مأمور شده در عوض اين دو فوج ساخلو بيايند ، در راه مىباشند ، اين دو سه روزه وارد خواهند شد كه فوج گلپايگان هم بعد برود .\r\nديگر آنكه مقرب الخاقان محمد رضا خان بيگلربيگى روز يازدهم ذيحجه به جهت رفتن به طهران حركت خواهد كرد .\r\nديگر آنكه جناب صاحب ديوان استمالت از مقرب الخاقان ايلخانى و ايلبيگى قشقايى\r\n\r\n","description":"","footnote":"","page_name":" 170 ","page_number":224},
  {"content":"\r\n\r\nكرده حكم به جميع كدخدايان و كيخاها نوشته‌اند كه هيچكس موضوع از ايشان نيستند ، بايد در كمال تمكين فرمانبردارى از مشار اليهما بنماييد . ولى در باطن جناب قوام الملك تفتين مىنمايد كه اخلالى در عمل قشقايى پيدا بشود كه مغشوش شود . خود ايلخانى و ايلبيگى به همين ملاحظه مىخواهند خود را از كار خلع نمايند .\r\nديگر آنكه از قراريكه خبر رسيده در نيريز قدرى اغتشاش بهم رسيده است ، هر روزه نزاع است و آدم كشته و زخمى مىشود . مقرب الخاقان ميرزا حسين خان پسر جناب صاحب ديوان چون نيريز در ادارهء مشار اليه است خيال دارد كه به جهت نظم آنجا برود .\r\nديگر آنكه رفتن نواب جلال الدوله به طهران موقوف شد و از باغ نو به شهر آمدند .\r\nديگر آنكه مقرب الخاقان محمد تقى خان كارگزار شيراز بچاپارى روانهء طهران گرديد ، هنوز كارگزارى به جهت شيراز معين نشده است .\r\nمورخهء روز شنبه چهاردهم ماه ذيحجه الحرام سنه 1299 مطابق بيست و هشتم اكتبر 1882 .\r\n\r\nاز 15 ذيحجه 1299 مطابق 29 اكتوبر 1882\r\nمقرب الخاقان محمد رضا خان بيگلربيگى روانهء طهران گرديد ، صد سوار از ايلات خمسه و پنجاه سوار از ايل قشقايى همراه مشار اليه روانه كردند كه سان بدهد .\r\nديگر آنكه نواب عليه بدر الدوله را حضرت اقدس شهريارى احضار فرموده بودند ، پانصد تومان به معزى اليها به جهت خرج و تدارك سفر انعام مرحمت شد ، حال نقل مكان در بيرون شهر كرده دو روز ديگر روانه مىشوند . ديگر آنكه ميانهء ايلخانى و ايلبيگى قشقايى كدورتى بهم رسيده است كه ميل ندارند هر دو همراه باشند .\r\nديگر آنكه ملا رضاى كدخداى سابق خشت و كمارج كه گريخته بود و در اصطبل جناب قوام الملك بست نشسته بود ، از قرار مذكور مبالغى مال ديوان بدهكار است . حكومت حكم كرده تا مال ديوان را ندهد مرخص نخواهد شد . از خانهء قوام الملك خيال دارند او را بيرون بياورند و در انبار ديوانى حبس نمايند .\r\nديگر آنكه مقرب الخاقان ميرزا حسين خان پسر جناب صاحب ديوان به جهت سركشى به املاك اربابى خود چند روز است از شهر بيرون رفته . از قرار مذكور به جهت نظم نيريز كه مغشوش است ، به آنجا هم برود .\r\nديگر آنكه در شهر شهرت دارد كه جناب صاحب ديوان را حضرت وليعهد بعد از فوت علاء الدوله به نيريز خواسته‌اند ، هنوز صدق و كذب آن معلوم نيست .\r\nديگر آنكه بعد از رفتن بيگلربيگى شهر سپرده به حاجى آقا جان فراشباشى مشار اليه است كه از جانب بيگلربيگى امر و نهى داخلهء شهر به عهدهء اوست .\r\nديگر آنكه فوج خلج كه از اصفهان مأمور فارس شده بود دو روز است وارد شده‌اند ، سرهنگ اين فوج سهراب خان نامى است به سن هيجده الى بيست سال ، از شاگردان مشاق فوج اطريش .\r\n\r\n","description":"","footnote":"","page_name":" 171 ","page_number":225},
  {"content":"\r\n\r\nديگر آنكه شب هنگام در بيرون شهر چند نفر مست بوده‌اند يكى از آنها زخم منكرى به ديگرى مىزند . صبح ديگر مضروب مقتول مىشود . قاتل فرار كرده است ولى چند نفرى را حكومت گرفته‌اند قصاص نمايند . ديگر آنكه در باغ مقرب الخاقان ايلخانى چند نفر از نوكرهاى ايلخانى و ايلبيگى مجلسى داشته‌اند ، آخر شب مست مىشوند به همديگر مىزنند دو نفر زخمى مىشوند تا ايلخانى مطلع مىشود حضرات فرار مىكنند . مقصرين پنهان شده‌اند ، تا به حال پيدا نشده‌اند ولى حكم شده كه خانه‌هاى آنها را مهر كنند . ديگر آنكه قدرى اطراف دروازه‌هاى شهر مغشوش شده ، هر شب شرابخوارى و زخم زدنى واقع مىشود .\r\nديگر آنكه از قرار مذكور قافله‌اى كه قماش حمل داشته از بوشهر مىآمده در سينه سفيد دزد بر آنها ريخته سه وقر قماش دو وقر قاطرى و يك وقر الاغى به سرقت برده‌اند .\r\nديگر آنكه حاجى ميرزا يحيى مباشر بلوك مرودشت يك نفر رعيت مرودشتى را آنقدر چوب زده كه آن شخص رعيت فوت شده ، كسان مقتول او را به حضور جناب جلالت‌مآب صاحب ديوان آورده‌اند . هنوز حكمى دربارهء او نشده .\r\nديگر آنكه دو نفر برادر تاجر اصفهانى يكى ساكن شيراز و ديگرى ساكن اصفهان كه با هم شريك بوده و ارسال و مرسول داشته‌اند از يك طرف تاجر ساكن شيراز به تجارى كه در شيراز معامله داشته‌اند مذكور نموده كه مبالغى تنخواه من در اصفهان سوخت كرده ، مىروم كه مطالبات خود را به وصول درآورم . بعد از ورود به اصفهان مبالغى مال مردم را بالا كشيده مىرود بست مىنشيند كه من ورشكست كرده‌ام . و از طرف ديگر ساكن اصفهانى شريك او به تجار اصفهان مىگويد كه ميروم به شيراز كه مطالبات خود را جمع‌آورى نمايم ، بعد از ورود به شيراز مبالغى اموال مردم در نزد او ، در شيراز بست مىنشيند كه ورشكست كرده‌ام .\r\nديگر آنكه جناب جلالت‌مآب صاحب ديوان از فوج خلج كه تازه به مأموريت شيراز وارد شده‌اند يك نفر صاحب‌منصب و چهل نفر سرباز معين كرده‌اند كه شب و روز در كوچه و بازار گردش نمايند كه شبها اگر شبروى در كوچه ببينند و روزها هم اگر كسى با يكديگر خصومت و نزاعى كرده باشند بگيرند به حضور حكومت آورده باشند .\r\nديگر آنكه جناب قوام الملك چند روزى به سركشى املاك خود به بلوك بيضا رفته بودند ، مراجعت به شيراز كرده‌اند . ديگر آنكه محمد رحيم خان پسر مرحوم شكر الله خان صدر مدتها بود كه به سياحت رفته بود ، اين دو روزه وارد شيراز شده بچاپارى به اصفهان مىرود .\r\nديگر آنكه نواب مستطاب حضرت و الا ظل السلطان دوازده عراده توپ ته پر طرح اطريشى از لندن خواسته بودند ، اين اوقات دوازده عراده توپ را وارد بندر ابو شهر كرده‌اند . نواب معظم اليه سه نفر صاحب‌منصب توپخانه يكى سرهنگ و دو نفر ياور و سلطان از اصفهان مأمور نموده كه بروند به بندر ابو شهر و توپها را بياورند . صاحب‌منصبان مذكور به شيراز آمده و از شيراز هم مقرب الخاقان حاجى عبد الحسين خان سرتيپ توپخانه يك نفر مأمور بلدچى همراه آنها كرده روانهء بوشهر شدند كه توپها را حركت بدهند .\r\n\r\n","description":"","footnote":"","page_name":" 172 ","page_number":226},
  {"content":"\r\n\r\nديگر آنكه جناب مستطاب آقاى مستوفى الممالك تلگرافى به جناب صاحب ديوان كرده بودند كه \" در اين ايام عاشورا مواظبت و مراقبت نموده كه در مجالس شبيه تعزيهء فرقهء حيدرى خانه با فرقهء نعمت اللهى خانه شيراز نزاعى و جدالى با هم ننمايند \" . لهذا جناب صاحب ديوان فوج خلج را معين كردند كه سرباز آنها در قراولخانه‌هاى شيراز بنشينند به جهت حفاظت وقوع اين گونه اتفاقات .\r\nديگر آنكه از طهران حكم تلگرافى به عاليجاه على اصغر خان سرهنگ تلگرافخانهء شيراز شده و مشار اليه را مأمور كردند كه برود به بندر ابو شهر و ساير بنادرات ديگر و مأموريت على اصغر خان از قراريكه افواها مسموع شده مىگويند مأمور است كه در بوشهر به حساب عمل گمركخانهء سعد الملك رسيدگى نمايد و همچنين عاملهايى كه در ساير بنادرات در گمركخانه مىباشند به حساب آنها برسد .\r\nمورخهء روز پنجشنبه يازدهم محرم الحرام سنه 1300 مطابق بيست و سيم ماه نومبر 1882 .\r\n\r\n","description":"","footnote":"","page_name":" 173 ","page_number":227},
  {"content":"\r\n . \r\n","description":"","footnote":"","page_name":" 174 ","page_number":228},
  {"content":"\r\n\r\n\r\nسال 1300 وقايع اتفاقيه دار العلم شيراز\r\n\r\nاز 12 محرم 1300 مطابق 3 نومبر 1882\r\nاز قرار تحقيق پسر مرحوم شيخ مذكور خان كه هذه السنه بندر گاوبندى را به او داده بودند ، شش نفر از ريش‌سفيدان آنجا را به ضيافت در منزل خود دعوت نموده ، همين كه آن شش نفر در مجلس او حاضر مىشوند غفلتا آدمهاى مشار اليه از بيرون مجلس شليك تفنگ بر آنها مىكنند و آنها را ميشكند . جناب جلالت مآب صاحب ديوان صاحب‌منصب با دو دستهء سرباز مأمور فرستاده‌اند كه پسر شيخ مذكور خان را گرفته به شيراز بياورند .\r\nديگر آنكه از قرار مذكور گله‌دارىها نواب شاهزادهء نوذر ميرزا حاكم خود را جواب كرده‌اند و خيلى ماليات ديوان را زمين كدارده نداده‌اند .\r\nديگر آنكه جناب جلالت مآب صاحب ديوان فوج سربازى را سان ديده‌اند كه هر دو دسته از آنها را با صاحب منصبى روانهء بندر ابو شهر و بهبهان و گله‌دار نمايند به جهت استعداد حكومتى .\r\nديگر آنكه اين اوقات در شهر شيراز اغلب شبها دزدى واقع مىشود ، از جمله در يك شب دكان علاقه‌بندى را بريده‌اند ، مبلغ گزافى تنخواهى كه به وزن سبك و به قيمت سنگين بوده برده‌اند و شبانهء ديگر چند نفر دزد مىروند در خانه‌اى به دزدى ، اتفاق يكى از دزدها در حوض آن خانه مىافتد ، رفقاى او كه ويرا از حوض بيرون مىآورند صداى هياهوى آنها بلند مىشود ، صاحبخانه بيدار مىشود تعاقب دزدان مىكند ، از خانه كه بيرون مىروند دزدان صاحبخانه را گرفته يك دو كوچه همراه خود مىبرند بعد او را رها مىنمايند . او هم از ترس خود برمىگردد .\r\nدزدان مىروند . از قراريكه مىگويند دزدان از سربازهاى فوج خلجى كه تازه آمده بوده‌اند .\r\nديگر آنكه در بقعهء متبركهء بىبى دختران على الصباحى متولى آنجا ديده يكى از جنازه‌هايى را كه در آنجا امانت بوده از محل خود بيرون آورده‌اند و كفن او را انداخته ، خود جنازه در ميان نيست . گمان كرده كه شايد كسى از راه عداوت اين عمل را كرده باشد . بعد جنازه پيدا مىشود ، معلوم شده كه جانورى جنازه را بيرون كشيده شكم او را پاره كرده قدرى از امعا و احشاى جنازه را خورده است . اين مقدمه به سمع جناب جلالت مآب صاحب ديوان رسيده و ضمنا هم‌چنين استنباط كرده‌اند كه سبب اين طغيان ناخوشى كه در شيراز بوده و هست از تعفن و بوى اين جنازاتى كه در جميع بقاع واقعه در شيراز امانت است مىباشد ، لهذا جناب جلالت مآب صاحب ديوان حكم و قدغن شديد كرده‌اند به كدخدايان محلات كه هرچه جنازه در هر بقعه‌اى كه امانت است رسيدگى\r\n\r\n","description":"","footnote":"","page_name":" 175 ","page_number":229},
  {"content":"\r\n\r\nنمايند كه صاحبان آنها جنازهء خود را بيرون آورند يا به كربلا ببرند يا در قبرستان مدفون نمايند و اكنون در اجراى اين حكم كوشش دارند .\r\nديگر آنكه پسر مرحوم حاجى على محمد ده بزرگى يك نفر از چوپانهاى خود را تنبيه نموده به حدى كه شخص چوپان مشرف به موت شده . كسان او عارض به جناب قوام الملك شدند ، حكم شده كه پسر حاجى على محمد جراحى براى او ببرد و تا روزيكه جراح معالجهء او را مىنمايد روزى دو قران هم مخارج به او بدهد . بعد از دو روز شخص چوپان فوت شده ، از قرار مذكور جناب جلالت مآب صاحب ديوان دو هزار و يكصد و هشتاد تومان از پسر حاجى على محمد جريمه گرفته‌اند .\r\nديگر آنكه از قراريكه به تلگراف اخبار به جناب جلالت مآب صاحب ديوان داده‌اند روز چهارشنبه بيست و چهارم ماه محرم نواب حضرت و الا ظل السلطان وارد به طهران شدند .\r\nديگر آنكه از قرار مسموع اسفنديار خان پسر مرحوم حيسنقلى خان ايلخانى ايلات بختيارى بعد از كشتن پدر او در اصفهان در حبس نواب حضرت و الا ظل السلطان بود ، بعد از رفتن حضرت معظم اليه به طهران جمعى از حضرات بختيارى شب هنگام مىريزند در محبس و مشار اليه را به زور مىبرند . از قراريكه مىگويند چند نفرى هم مقتول شده‌اند در اين مقدمه .\r\nديگر آنكه به مقتضاى على الرسم ابدى در شب يكشنبه ششم ماه صفر كه به اصطلاح شب مولود حضرت اقدس شهريارى است بر حسب حكم حكومتى اهالى اصناف و كسبه چهار بازار وكيل را چراغان نمودند و خود جناب جلالت مآب صاحب ديوان همان شب علما را به منزل خود به ضيافت دعوت نموده و در ميدان توپخانه آتش‌بازى كردند و روز يكشنبه نواب جلال الدوله به سلام عام نشستند ، تمام اعيان و اشراف و عمال و ضباط و صاحب‌منصبان نظامى در سلام حاضر شدند و به عدد پنجاه و چهار سال ، از قراريكه مىگويند از سن حضرت اقدس همايونى منقضى شده است ، پنجاه و چهار عدد شليك توپ كردند .\r\nديگر آنكه از قراريكه مذكور است بيست فوج سرباز عراقى كه مطلق در ادارهء حضرت و الا ظل السلطان بود و رسانيدن جيره و مواجب و ملبوس آنها تمام به اختيار نواب معظم اليه بود ، بعد از ورود حضرت و الا ظل السلطان به طهران حضرت اقدس همايونى بيست فوج را از ادارهء ايشان خارج كرده و به ادارهء حضرت و الا نايب السلطنه بيرون آورده كه رسانيدن جيره و مواجب و ملبوس افواج با اطلاع نواب نايب السلطنه باشد ، ولى خود افواج سپرده و ابواب جمعى حضرت و الا ظل السلطان باشند .\r\nديگر آنكه از قراريكه مسموع است حضور اقدس شهريارى به حضرت و الا ظل السلطان فرموده بودند كه شنيدم دوازده عراده توپ ته‌پر طرح اطريشى تمام نموده و از لندن وارد به بوشهر شده است . عرض نموده كه به جهت پيشكشى قبلهء عالم تمام كرده‌ام فرستادم كه بياورند ، بعد از ورود توپها به حضور مبارك خواهد رسيد .\r\nمورخهء روز سه‌شنبه هشتم ماه صفر سنه 1300 مطابق نوزدهم ماه ديسمبر 1882 .\r\n\r\n","description":"","footnote":"","page_name":" 176 ","page_number":230},
  {"content":"\r\n\r\n\r\nاز 9 صفر 1300 مطابق 20 ديسمبر 1882\r\nشبانه سه نفر دزد پشت دكان بزازى را كه وصل به جدار بقعهء متبركهء امامزادهء سيد مير محمد بوده خراب نموده كه تنخواه دكان را سرقت نمايند ، در اين اثنا آقا محمد اسماعيل نام متولى سيد مير محمد از موعد سفره مراجعت نموده مىرود در بقعه ، برخورد دزدان شده خواسته كه آنها را بگيرد ، دو نفر از آنها مىگريزند ، يك نفر را بدست آورده ، شخص دزد با ميخ طويله‌اى كه همراه داشته چند ضرب به سر آقا محمد اسماعيل زده كه او را رها كند ، رها نشده . از صداى هياهو ، پسرهاى آقا محمد اسماعيل به حمايت پدر خود آمده ، دزد را محكم گرفته ، على الصباح او را به حضور جناب جلالت مآب صاحب ديوان برده‌اند . جناب معظم اليه حكم به كشتن او كرده ، ميرزا عباس داروغه عرض مىكند كه در اين حول و حوش خيلى منازل را بريده او را بالفعل نكشيد تا تنخواه مردم از او وصول شود . جناب جلالت مآب پنجه‌هاى او را بريدند و در انبار نگاه داشتند تا تنخواه مردم را ابراز كند . ديگر آنكه دو نفر كبوترباز بر سر كبوتر با هم نزاع كرده يكى از آن ديگرى را با سنگ زده كه آن شخص فوت شده است ، قاتل را گرفته بالفعل حبس كرده‌اند .\r\nديگر آنكه جناب قوام الملك جناب جلالت مآب صاحب ديوان را در باغ عفيف‌آباد سه روز متوالى مهمانى كرده ، يك روز اعزاز و اشراف خوانين و يك روز ملاها و يك روز هم تجار را به ضيافت خود دعوت نموده و شبها را هم آتش‌بازى كرده‌اند . ديگر آنكه تلگراف به جناب صاحب ديوان شده كه قشونى كه از حضرت و الا ظل السلطان گرفته بودند مجددا به خود ايشان واگذار شده است .\r\nديگر آنكه مقرب الخاقان ايلخانى و ايلبيگى قشقايى به جهت معوق بودن امورات خود از عمل قشقايى استعفا كردند ، باز جناب صاحب ديوان آنها را خواستند استمالت كردند دلگرم كرده احكامى كه مىخواستند گرفته ، نقل مكان به باغ جناب امام جمعه كرده اين دو روزه مىروند به جره و فيروزآباد . از قراريكه مذكور است به قدر بيست هزار تومان از هفتاد هزار تومان كه تمسك داده‌اند باقى است . اين هفتاد هزار تومان تمام ماليات قشقايى نيست ، ماليات املاك اربابى خودشان هم جزو اين است .\r\nديگر آنكه جناب حاجى مشير الملك عريضه‌اى خدمت حضرت و الا ظل السلطان نوشته است كه \" فارس مبلغ گزافى تفاوت عمل دارد من آن مبلغ گزاف را علاوه بر ماليات مىدهم به شرط آنكه ابو الفتح خان ، صارم الدوله را به عوض جناب صاحب ديوان بفرستيد و اختيار فارس به من باشد \" . همان عريضه را حضرت و الا ظل السلطان به جهت صاحب ديوان فرستاده‌اند .\r\nصاحب ديوان از اين فقره زياد متغير شده است . از قرار گفتهء خود معظم اليه صريح جواب نوشته است كه \" اگر بخواهيد من باشم بايد سال نو مبلغى تخفيف در ماليات بدهيد و الا به هركس كه ميل داريد بدهيد من از عهده برنمىآيم \" . مشير الملك حاشا كرده است كه من چنين كاغذى ننوشتم بلكه فضولى حاجى ميرزا محمد نوكر من باشد .\r\n\r\n","description":"","footnote":"","page_name":" 177 ","page_number":231},
  {"content":"\r\n\r\nديگر آنكه به قدر سى ساعت باران و برف بسيارى آمد كه خيلى تفاوت در تسعير جنس پيدا شده .\r\nديگر آنكه حاجى بابا خان كيخاى دره‌شولى به قدر هزار خانوار از طايفهء ديگر قشقايى دور خود جمع كرده بود و به قدر بيست هزار تومان به اين طايفه ضرر زده بوده . ريش‌سفيدان آن طايفه به اصفهان رفته خدمت حضرت و الا ظل السلطان عارض شده بودند ، محصلى همراه ريش سفيدان به فارس آمد كه آن خانوار را با اموالى كه از ايشان گرفته‌اند و ضرر وارد آورده‌اند بگيرند به آنها مسترد سازند و طايفه را بدست ايلخانى بسپارد . جناب صاحب ديوان پسر حاجى بابا خان كيخا را به شيراز آوردند كه بلكه ميانهء حضرات را صلحى بدهند ، به قدر دو ماه هرچه كردند كه با هم صلح نمايند آخر ممكن نشد ، لابد هر دو را به محبس حكومتى فرستادند . حال از قرار مذكور در محبس با هم خيال صلح كردن دارند .\r\nديگر آنكه در شيراز و بيرونها اين اوقات شهرت داده‌اند كه جناب صاحب ديوان معزول است . قدرى در بيرونها اغتشاش بهم رسيده است .\r\nديگر آنكه دستخطى از جانب اعليحضرت اقدس شهريارى خطاب به حضرت و الا ظل السلطان صادر رفته بود ، همان دستخط را به عين تلگراف به جناب صاحب ديوان كردند ، مختصر از مضمونش اين است كه \" ما كمال التفات را دربارهء ظل السلطان داريم و تمام اداره‌جات او به حال خود باقيست ، اگر اضافه نشود كم نخواهد شد ، قشونى كه در ادارهء او بود به قرار سابق به ادارهء خودش است ، هركس خيالى دربارهء مشار اليه كرده غلط كرده ، اين اراجيف‌ها را كى در شيراز شهرت داده است ، هركس از دهنش چنين حرفها بيرون آمده زبان او را ببريد \" .\r\nديگر آنكه در نزديكى فسا دزدى واقع شده بود و دزدها در يكى از دهات فسا مسكن داشتند ، جناب قوام الملك به حاكم فسا نوشت آن ده را غارت كردند و چند نفر از دزدها را گرفته به شيراز آوردند .\r\nديگر آنكه پنجعلى ابو الويردى قافله‌اى را در لار مىچاپد كه قريب چهار پنج هزار تومان اموال لارى در آن قافله بوده ، فتحعلى خان لارى به جناب قوام الملك عرض مىكند . ايشان به پنجعلى مىنويسند كه برود نزد فتحعلى خان رفع ادعاى مردم را بكند . پنجعلى مىرود نزد فتحعلى خان ، بارخانه و تعارف زيادى هم براى فتحعلى خان مىبرد . از قرار مذكور مىگويند فتحعلى خان پنجعلى را مسموم كرده و پنجعلى مرده است .\r\nديگر آنكه آن دو نفر كبوتر باز كه يكى ديگرى را با سنگ كشته بود و در حبس حكومت بود ، جناب صاحب ديوان راضى به كشتن قاتل نشده خوب بست كردند . چون آن پسره چيزى نداشت كه خون‌بها بدهد جناب صاحب ديوان به قدر هفتاد تومان از خود و از بستگان خود گرفته به صاحب مقتول دادند .\r\nديگر آنكه يك نفر قشقايى كه رعيت مقرب الخاقان ايلخانى بوده به ده امام جمعه رفته بود ، ايلخانى سرباز مىفرستد كه آن رعيت را بياورد ، اهل ده مانع مىشوند ، نزاع مىشود ،\r\n\r\n","description":"","footnote":"","page_name":" 178 ","page_number":232},
  {"content":"\r\n\r\nيك نفر با يك سرباز از طرف ايلخانى گلوله مىخورد . از قرار مذكور يك نفر از آن دو نفر كه گلوله خورده مرده است . حكومت قاتل را حكما از امام جمعه خواسته‌اند ولى امام جمعه قاتل را بدست نمىدهد .\r\nديگر آنكه شخصى ميرزا ابو طالب نام در يك سال قبل فوت شده بود ، به قدر پنج شش هزار تومان نقدا و جنسا متروكات مشار اليه بود ، در اين دو سه روزه عاليجناب امام جمعه به اذن جناب صاحب ديوان اموال او را ميانهء ورثه تقسيم كرده بود ، مبلغى تعارف به جهت صاحب ديوان معين كرده بودند و اين فقره بر ضد راى قوام الملك واقع شده بود ، فورا بعد از گذشتن امر دو دهه فراش به خانهء ورثه مىفرستد مىريزند در خانه دو هزار و چهار صد تومان وجه نقد را از خانهء وراث بيرون مىآورند و بدست حاجى على رضاى تاجر مىسپارند . جناب صاحب ديوان از اين فقره بسيار متغير است ولى نمىتواند حرفى بزند .\r\nمورخهء روز سه‌شنبه سيزدهم ماه ربيع الاول سنه 1300 مطابق بيست و سيم ماه جنورى 1883 .\r\n\r\nاز 14 ربيع الاول 1300 مطابق 24 جنورى 1883\r\nقدرى اطراف دهات اغتشاش بهم رسيده است . چندى قبل شخصى از اهل قير و كازرين گمان بد در حق مادر خود با مرد اجنبى برده بود ، مرد اجنبى را با تفنگ مىكشد . مادرش از اين مقدمه مطلع مىشود ، فرار كرده به خانه‌اى خود را پنهان ( مىكند ) ، به هرطور بوده مادرش را پيدا كرده فورا مادرش را هم مىكشد . اين خبر به طهران مىرسد ، حكم از اولياى دولت به حكومت شد كه به هر قسم هست آن شخص را پيدا كرده قصاص نمايند . آن شخص را بدست آوردند و در ميدان توپخانه سر بريدند .\r\nديگر آنكه دو نفر دزد كه در راه فسا دزدى كرده بودند و بواسطهء آنها دهى از دهات فسا به حكم جناب قوام الملك چاپيده شد ، گرفتار شده بودند . هر دو را به حكم حكومت پى بريدند .\r\nديگر آنكه چند روز است هواى شهر شيراز و اطراف را خيلى سرد كرده است . ديگر آنكه روز عيد مولود نواب جلال الدوله و جناب صاحب ديوان سلام عام نشستند و بيست و يك توپ شليك كردند .\r\nديگر آنكه يكصد و پنجاه سوارى كه همراه محمد رضا خان بيگلربيگى به طهران رفته بودند مرخص خانه شدند ، وارد شيراز گرديدند . جناب قوام الملك قدغن كرده‌اند دو سه روزى در شيراز بمانند بعد هركدام به خانهء خود بروند .\r\nديگر آنكه سردار تاج محمد خان و سردار عبد الواحد خان كه به شيراز آمده بودند روانهء طهران شدند ، جناب صاحب ديوان هم با آنها مهربانى نمودند .\r\nديگر آنكه از قرار مسموع در طايفهء لشنى قدرى اغتشاش بهم رسيده است ، جناب قوام الملك چند سوار فرستاده‌اند كه مرتكبين شرارت را گرفته به شهر بياورند . حضرات لشنى از اين مقدمه مطلع شدند فرار به كوهستان نموده‌اند ، ولى چنين كه معلوم مىشود تقصيرى ندارند ، معاندين\r\n\r\n","description":"","footnote":"","page_name":" 179 ","page_number":233},
  {"content":"\r\n\r\nآنها را مقصر نموده‌اند و بىجهت اغتشاش در طايفهء لشنى انداخته‌اند .\r\nديگر آنكه از جانب حضرت و الا ظل السلطان سه خلعت با حاملى محمد اسماعيل خان تفنگدار باشى به جهت نواب جلال الدوله و جناب صاحب ديوان و جناب قوام الملك آوردند ، روز شنبه بيست و چهارم ماه ربيع الاول در باغ نو خلعت را پوشيدند ، تمام اعيان و بزرگان و تجار و كسبه حاضر شدند و چندين توپ شليك نمودند تا داخل شهر شدند .\r\nديگر آنكه حاجى بابا خان كيخاى دره‌شولى بواسطهء عقب كردن ايلخانى به مشار اليه ايل و طايفهء خود را برداشته فرار كرده به خاك بهبهان رفته . ايل كشكولى هم با ايل دره‌شولى متفق شده‌اند هر دو طايفه فرار كرده‌اند . حكومت كاظم كيخا برادر حاجى بابا خان كيخا را كه در حبس بود مرخص كرده و اطمينان داده كه برود برادر خود را معاودت دهد و به جناب نصير الملك هم نوشته‌اند كه آدمى بفرستد به هرطور هست اين دو طايفه را اطمينان داده برگردانند .\r\nديگر آنكه جناب صاحب ديوان حكم تلگرافى به مقرب الخاقان حاجى نصر الله خان ايلبيگى قشقايى به كازرون نمودند كه معجلا برود عقب طايفهء كشكولى و خسرو خان ممسنى را كه ياغى شده و در آن طايفه پناه آورده است بگيرد و حمايت‌كنندگان مشار اليه را تنبيه سخت نمايد .\r\nديگر آنكه جناب قوام الملك به سركشى املاك خود دو سه روزى به كوار و از آنجا به خفر مىروند ، چونكه در جهرم قدرى اغتشاش بهم رسيده به جهت نظم آنجا هم سركشى خواهد كرد .\r\nاين اوقات در بيرونها اغتشاش بهم رسيده است .\r\nديگر آنكه سوارهايى كه جناب قوام الملك به جهت گرفتن اشرار طايفهء لشنى فرستاده بودند مراجعت كرده‌اند و هيچكس را نتوانسته‌اند بگيرند ، اغلبى از طايفه فرار كرده به كوهستان رفته‌اند . از قراريكه مذكور است خلافى هم نداشته‌اند .\r\nديگر آنكه ملك شريعتمدار امام جمعه را كه به حكم ايلخانى سرباز و سوار قشقايى چاپيده بودند و رعيتى كه از امام جمعه گلوله خورده بود و سربازى كه از طرف ايلخانى ساچمه زده بودند ، سرباز بهتر شده و رعيت هنوز بيحال است . به حكم حكومت چهار صد تومان غرامت اموال رعايا را از ايلخانى گرفته به امام جمعه دادند . از قرار مذكور جناب قوام الملك به ايلخانى و ايلبيگى قشقايى عداوت مىورزد و متصل در صدد خرابى آنها مىباشد . ديگر آنكه جناب قوام الملك از سركشى املاك مراجعت به شهر كرد .\r\nديگر آنكه در باغ شيخ كه منزل عاليجاه پريس صاحب رئيس تلگرافخانهء شيراز است يك قاب ساعت نقرهء كرنمت سرقت كرده‌اند ، عاليجاه مشار اليه دو نفر نوكر خود را گمان در حق آنها مىبرده با قراولان را به حكومت فرستاد كه بايد ساعت يا قيمت ساعت را از آنها بگيرند .\r\nحكومت هم نوكرها و قراولان را حبس كرده‌اند تا رسيدگى شود .\r\nديگر آنكه از قرار مذكور مقرب الخاقان حاجى نصير الملك از حكومت بوشهر معزول است .\r\nافواها مقرب الخاقان ميرزا حسين خان پسر جناب صاحب ديوان را خيال دارند به حكومت بوشهر مأمور كنند .\r\n\r\n","description":"","footnote":"","page_name":" 180 ","page_number":234},
  {"content":"\r\n\r\nديگر آنكه حكم به حاجى نصر الله خان ايلبيگى قشقايى شد كه عقب طايفهء كشكولى و دره‌شولى نرود ، جناب قوام الملك التزام سپرده كه خسرو خان ممسنى را كه مقصر است و در طايفهء كشكولى رفته به شهر بياورند با مقصرين طايفهء كشكولى .\r\nديگر آنكه پسر شريعتمدار آقا ميرزا محمد على مجتهد در كوچه و بازار مست كرده بود ، او را گرفتند به خانهء جناب مشير الملك بردند كه از پدرش پوشيده بماند ، پدرش شنيد مىخواست كه هم خودش و هم پسرش را بكشد ، جمعى كه حاضر بودند نگذاردند . حال پسره را زده و از خانه بيرون كرده است .\r\nديگر آنكه بعضى از اهل جهرم را كه بدون جهت سليمان خان حاكم جهرم مقصر كرده بود جناب قوام الملك چند سوار بهارلو فرستاد آنها را گرفته به شيراز آوردند ، پانصد تومان ترجمان از آنها گرفته مرخص نمود .\r\nديگر آنكه احمد خان ياور قورخانهء فارس كه به گرفتن خسرو خان ممسنى رفته بود ، در مجلس شريف خان ممسنى خسرو خان با احمد خان گفتگوشان مىشود ، خسرو خان گلوله به احمد خان مىزند ولى به تن مشار اليه نمىخورد ، توپچيان كه همراه مشار اليه بوده‌اند همه را مىزنند ، خسرو خان فرار كرده در ايل كشكولى رفته است . حال از شيراز جناب قوام الملك سوار و جمعيت از اطراف فرستاده كه خسرو خان را دستگير كرده به شهر بياورند .\r\nديگر آنكه نايب ابراهيم نايب فراشخانهء نواب جلال الدوله به جهت گرفتن قسط پس افتادهء ايلخانى مأمور شده رفت كه قسط قشقايى را گرفته بياورد ، در چادر حاجى نصر الله خان ايلبيگى با ميرآخور ايلخانى نزاع مىكنند ، ميرآخور دست به كارد كرده كه نايب ابراهم را بزند ، حاجى نصر الله خان مانع مىشود . نايب ابراهيم از آنجا سوار شده رفته است نزد ايلخانى .\r\nحكومت از اين فقره بسيار متغير است .\r\nمورخهء روز يكشنبه هفدهم ماه ربيع الثانى سنه 1300 مطابق بيست و پنجم فبرورى 1883 .\r\n\r\nاز 18 ربيع الثانى 1300 مطابق 26 فبرورى 1883\r\nحاجى ميرزا حسن تاجر پسر حاجى محمد تقى ترك به جهت ميراث حاجى على محمد ده بزرگى پسر حاجى على محمد را در خانهء خود مهمان كرده بود بعنوان مهمانى يكماهى آن پسر را نگاه داشته بعد او را مسموم ساخته . پسره فوت مىشود . جناب قوام الملك حاجى ميرزا حسن را مىگيرد نگاه مىدارد و خانه و حجرهء مشار اليه را مهر مىنمايد . بعد از دو سه روز ضامن داده از حبس بيرون آمده كه با ورثهء پسر حاجى على محمد در خانهء شرع به مرافعه برود .\r\nديگر آنكه جناب قوام الملك باطنا كاغذ به طوايف قشقايى نوشته است كه مأذون نيستيد پول ماليات به ايلخانى و ايلبيگى بدهيد و پيش آنها برويد . و ظاهرا محصل سخت روانه كرده كه باقى قشقايى را از مشار اليهما بگيرد . همان كاغذها به عين به دست ايلبيگى افتاده است . آنها هم خيال دارند آن كاغذها را برداشته بروند خدمت حضرت و الا ظل السلطان . قوام الملك از اين\r\n\r\n","description":"","footnote":"","page_name":" 181 ","page_number":235},
  {"content":"\r\n\r\nفقره مطلع شده در صدد اذيت رسانيدن به ايلخانى و ايلبيگى مىباشد . ديگر آنكه در شهر شيراز شبى نيست كه دزدى نشود و خانه‌اى بريده نشود .\r\nديگر آنكه خسرو خان ممسنى كه فرارى بود بر اطراف سوار و جمعيت به جهت گرفتن او رفته بود ، دو سه روز است كه آمده در مسجد نو بست نشسته است . ديگر آنكه جناب صاحب ديوان تدارك خود و نواب جلال الدوله را مىبيند كه بعد از سيزده عيد نوروز روانهء اصفهان شوند .\r\nمقرب الخاقان حاجى نصير الملك از بوشهر وارد شد مشغول حساب پس دادن است .\r\nمقرب الخاقان سعد الملك رئيس گمركخانه‌هاى فارس خيال رفتن به طهران را دارد ، محمد حسن خان برادر او را بجاى مشار اليه جناب امين السلطان معين كرده است كه بيايد .\r\nديگر آنكه حاجى نايب نايب اصطبل مباركهء شاهى به جهت اسب گرفتن از حكام چند روز است وارد شيراز شده ، هيجده رأس اسب حكم دارد از حاكم فارس و عاملهاى فارس بگيرد ، خيلى هم سخت گرفته است . اغلبى كه اسب بايد بدهند اسبهاى خود را پنهان كرده‌اند خيال دارند نقدى پول بدهند .\r\nديگر آنكه تلگرافا خبر رسيد كه روز دوشنبه دويم ماه جمادى الاولى نواب و الا حسام السلطنه مرحوم شده است ، از حكومت ختمى و تعزيه‌دارى به جهت معظم اليه گذارده نشد .\r\nديگر آنكه ساعت كرنمت عاليجاه پريس صاحب رئيس تلگرافخانهء شيراز كه در منزلش سرقت شده بود بعد از چند روز قراولان جديد ساعت را شكسته و خرد شده در باغ پيدا كرده بودند . معلوم شد كه كار قراولان سابق بوده كه در حبس بودند . پريس صاحب ساعت را نزد حكومت فرستاد كه ساعت من درست بوده يا ساعت درست يا قيمت ساعت را بايد بدهند .\r\nحكومت هم از سرتيپ فوج مطالبه كرده است .\r\nديگر آنكه حكومت مشغول باقى گرفتن و پرداختن حساب سال قبل هستند . از قرار تقرير قريب هفتاد هزار تومان از ماليات فارس باقى است .\r\nمورخهء روز سه‌شنبه دهم ماه جمادى الاولى سنه 1300 مطابق بيستم ماه مارچ سنه 1883 .\r\n\r\nاز 11 جمادى الاولى 1300 مطابق 21 مارچ 1883\r\nاهل نيريز به شكايت از حاكم خود آمده‌اند به شيراز كه حاكم حاليه را نمىخواهند ، ولى مقرب الخاقان ميرزا حسين خان به حمايت گماشتهء خود كه حاكم نيريز بوده در مجلس حكومت با نيريزىها سوال و جواب مىنمايد ، هنوز حكمى دربارهء آنها نشده .\r\nديگر آنكه برادر رضا خان عرب را در جنگل ممو كه راه فسا است طايفه‌اى از ديگر عرب كشته‌اند . رضا خان با برادرش كوهى نام روى آن طايفه ريخته‌اند ، از قرار مذكور بيست نفر را كشته و زخمدار كرده‌اند .\r\nديگر آنكه چون ايام بهار است در بيرونها جمعيت زياد مىشود فراشان بيگلربيگى كمال بىاعتدالى را بمردم مىكنند و از جانب حكومت هم منعى نمىشوند .\r\n\r\n","description":"","footnote":"","page_name":" 182 ","page_number":236},
  {"content":"\r\n\r\nديگر آنكه از اول سال به عمال حكم داده‌اند كه مواجب تفنگچى و سوار سر راه را بدهند و بخرج بياورند ، حال كه آخر سال است حكومت خيال دارند كه يا به كلى بخرج عاملان نياورند يا آنكه بعضى جاها را نصفه محسوب دارند . تمام عمال در اين فقره شاكى هستند . ديگر آنكه مقرب الخاقان حاجى نصير الملك باقى دشتى را از خود داد كه بعد خودش دريافت نمايد .\r\nديگر آنكه از قرار مزبور نواب احتشام الدوله به ادارهء حضرت و الا ظل السلطان آمده است و قرار چنين شده كه هرچه در حكومت سركار و الا حاجى معتمد الدوله ابواب جمعى داشته به مشار اليه واگذار شود . ديگر آنكه شهرت چنين دارد كه حكومت كرمانشاهان و كردستان را به سركار و الا حاجى معتمد الدوله داده‌اند . ولى هنوز صدق و كذب اين معلوم نيست .\r\nديگر آنكه در سروستان دو محله بهم نزاع كرده بودند ، از طرفين چند نفر زخمى و دو نفر كشته مىشوند . همگى به شيراز آمده به حكومت عارض شده‌اند . حكومت صاحب مقتولين را خواسته‌اند كه رسيدگى شود .\r\nديگر آنكه كاغذى درب منزل جناب صاحب ديوان اهل كازرون چسبانيده‌اند به اين مضمون كه \" حاجى آقا بابا نايب الحكومهء كازرون آنقدر ظلم و تعدى به ماها كرده است كه قوهء زيست نداريم يا او را معزول كنيد يا حكما او را خواهيم كشت ، عريضه يا تلگراف هم به خاك پاى اعليحضرت همايون عرض مىكنيم كه منبعد مقصر نباشيم \" . حكومت هنوز حكمى در اين باب نكرده است .\r\nديگر آنكه ميرزا جعفر خان نام پيشخدمت جناب صاحب ديوان را به نايب الحكومه به جهرم فرستاده‌اند ، بعد از چند روز پس از ورود شب هنگام چند نفر مست در كوچه بدمستى مىكردند ، مشار اليه آدم مىفرستد كه آنها را بگيرند ، مستها آدمهاى نايب الحكومه را مىزنند . خبر كه به نايب الحكومه مىرسد به حمايت آدمهاى خود چند نفر ديگر را مىفرستد ، از آن طرف هم حمايت‌كننده مىرسد ، بهم مىريزند . از طرف مستها حامى زياد مىشود يك مرتبه مىريزند در منزل نايب الحكومه كه او را بكشند ، فرار كرده به خانهء حاجى آقا رضاى جهرمى پناه مىبرد و پسر و برادرهاى حاجى آقا رضا به حمايت نايب الحكومه جلوى جمعيت را مىبندند كه نگذارند بيايند ، دعوا بلوايى مىشود از طرفين چند نفر زخمى و كشته مىشوند . عريضه‌جات طرفين به حكومت رسيده است ولى هنوز حكم درستى صادر نشده .\r\nديگر آنكه شخصى از اهل دريس كازرون جلاى وطن اختيار كرده مىرود در ريرآه ، شخص دريسى ديگر پيله‌ور به جهت معامله مىرود به زيرآه ، آن شخص دريسى كه متوطن زيرآه بوده هم ولايتى خود را مهمان كرده به منزلش مىبرد ، فورا آن شخص پيله‌ور را مىكشد ، سى چهل تومان وجه نقد كه داشته با تفنگ و يراق مقتول را برداشته فرار مىكند . در راه حاجى نصير الملك قاتل را گرفته به شيراز آورده بود . حكومت او را حاضر كرده سوال از مشار اليه كردند . خودش اقرار كرد كه من كشتم ، بعد از اقرار مشار اليه را در ميدان سر بريدند .\r\nديگر آنكه اهل سروستان را كه با هم نزاع كرده بودند به شيراز آوردند ، از طرفين دو نفر كشته و بيست نفرى زخمى شده بودند . پنجاه نفر از طرفين را با اسم و رسم كه منشا اين فساد\r\n\r\n","description":"","footnote":"","page_name":" 183 ","page_number":237},
  {"content":"\r\n\r\nشده بودند بردند در محبس حكومتى حبس كردند . يك نفر كه گويا ياغى بود در مجلس حكومت با گماشتگان حكومت نزاع كرد و با حكومت بطور درشتى گفتگو مىكرد گوشش را بريدند و مهار كرده در كوچه و بازار گردانيدند .\r\nديگر آنكه روز جمعه بيست و هفتم جمادى الاولى صاعقه در شهر شيراز آمد ، به دو اسب و يكنفر آدم زد ، دو اسب فورا مرد و آن آدم هنوز نمرده است ولى خيلى بىحال است .\r\nديگر آنكه جناب صاحب ديوان به جهت نظم قنوات و مجراى آبهاى شيراز دو روز و دو شب با جناب قوام الملك رفتند به جوشك و مراجعت كردند .\r\nديگر آنكه رفتن نواب جلال الدوله و جناب صاحب ديوان به اصفهان موقوف شد .\r\nميرزا عبد الله ميرزاى قوام الملك كه الحال وزير فارس است اين دو سه روزه به جهت حساب پس دادن به اصفهان خواهد رفت . ديگر آنكه جناب لاردپيشيپ دو روز است وارد شيراز شده‌اند ، چند روزى خيال توقف دارند . ديگر آنكه حكومت مشغول گرفتن تمسك مالياتى سال نو از عمال هستند .\r\nديگر آنكه در چندى قبل جناب مشير الملك به توسط حاجى ميرزا محمد گماشتهء خود كه در اصفهان بود بر ماليات فارس يكصد و پنجاه هزار تومان افزود كه در سال نو عمل فارس با مشار اليه باشد . بعد حكومت با مشار اليه در مقام خصومت درآمد لابد شده انكار از اين فقره نمود . الحال حضرت و الا ظل السلطان با جناب صاحب ديوان در گفتگو هستند و حكما يا يكصد و پنجاه هزار تومان را مىخواهند يا احضار آنها را . خواستند ميرزا عبد الله ميرزاى قوام الملك را روانه نمايند به جهت رفع گفتگوى اين فقره ، حضرت و الا ظل السلطان تلگراف نمودند كه آمدن ميرزا عبد الله چه فايده . حال خود جناب صاحب ديوان مىخواهند بچاپارى بروند به اصفهان و عمل ماليات فارس را صاف كرده معاودت نمايند . اگرچه حضرت و الا ظل السلطان امتناع از رفتن جناب صاحب ديوان دارند ولى معينا تا روز چهارشنبه دهم جمادى الثانيه حركت خواهند كرد .\r\nديگر آنكه مقرب الخاقان حاجى نصر الله خان ايلبيگى قشقايى وارد شيراز شده به جهت پرداختن باقى خودشان ، مقرب الخاقان ايلخانى در فيروزآباد است .\r\nديگر آنكه رعاياى خانه كاهدان كه تيول جناب مشير الملك است شكايت از مشار اليه در سر توپخانه بست آمده‌اند ، هنوز قرارى بر عمل آنها داده نشد .\r\nديگر آنكه بيست و پنج هزار تومان مساعده از عمال و ملاك مىخواهند و به سختى مطالبه مىنمايند . پانزده هزار تومان داده‌اند . در عوض بيست و پنج هزار تومان مطالبه مىكنند . ديگر آنكه عمال و ضباط هر جا به شيراز آمده‌اند و مشغول پرداختن حساب سال كهنه و عمل سال نو هستند . ديگر آنكه حكومت بهبهان و بندر ابوشهر را به مقرب الخاقان نصير الملك واگذار كردند .\r\nديگر آنكه جناب صاحب ديوان على الطلوع صبح روز پنجشنبه يازدهم جمادى الثانيه به‌طور چاپارى روانهء اصفهان شدند و بجاى خود جناب قوام الملك را گذارده‌اند . مهر خود و مهر نواب جلال الدوله را هم به مشار اليه سپرده‌اند . از روز شنبه سيزدهم شهر حال جناب قوام الملك هر روزه على الطلوع مىآيد در مسند حكومتى نشسته مشغول امر و نهى است .\r\n\r\n","description":"","footnote":"","page_name":" 184 ","page_number":238},
  {"content":"\r\n\r\nديگر آنكه از قراريكه خبر رسيده در حوالى بيرم كه از محلات لار است قافلهء بزرگى را غارت كرده‌اند از اهل قافله يكنفر گلوله خورده و مقتول گشته . از قرار مذكور سارقين از طايفهء قشقايى است ، به حكومت عارض شدند حال از ايلخانى و ايلبيگى قشقايى سارقين و غرامت اموال را مىخواهند .\r\nديگر آنكه دو فقره هم در خود قلعهء بيرم ريخته‌اند گوسفند و مال الدواب اهل رعيت را برده‌اند . از قرار مذكور در بيرونها خيلى دزدى و راهزنى مىشود .\r\nمورخهء روز يكشنبه چهاردهم ماه جمادى الثانيه سنهء 1300 مطابق بيست و دويم اپريل 1883 .\r\n\r\nاز 15 جمادى الثانيه 1300 مطابق 23 اپريل 1883\r\nيك نفر كشيش انگليسى از كراچى به شيراز آمد همراه جناب لاردپيشيپ روانهء تخت جمشيد شدند ، لاردپيشيپ از تخت جمشيد به اصفهان خواهند رفت و كشيش از تخت جمشيد مراجعت خواهد كرد ، روانه به بوشهر مىشوند .\r\nديگر آنكه زنى همراه شوهر خود به صحرا مىرفته‌اند ، شش نفر اوباش و اشرار آن زن را مجبور كشيده برده‌اند عمل قبيح به او كرده‌اند ، شوهر او هم داد و فرياد هرچه كرده است او را هم زده‌اند . خود ضعيفه مقدمه را به جناب قوام الملك عارض شده ، چهار نفر از آن شش نفر را گرفته‌اند دو نفر آنها گريخته‌اند . چهار نفر را چوب بسيارى زده و گوش آنها را بريده مهار كرده در كوچه و بازار گردانيدند و از هريك هم ترجمان گرفته‌اند .\r\nديگر آنكه شخص پيله‌ورى دو بقچه همراه داشته به دهاتهاى دور شيراز مىرفته كه تنخواه خود را بفروشد در چهار فرسخى خارج شيراز دو سوار به او مىرسند ، آن شخص را برهنه كرده و اسباب او را بسرقت برده‌اند . صاحب مال به جناب قوام الملك عارض شده ، چند نفر مأمور فرستاده‌اند كه اهل دهى كه نزديك راه بوده يا دزد را پيدا كرده بدست بدهند يا از غرامت قيمت دو بقچه برآمده باشند .\r\nديگر آنكه در شب پنجشنبه هيجدهم شهر حال شش نفر از فراشهاى مقرب الخاقان محمد رضا خان بيگلربيگى مىروند در محلهء يهود در شيره‌خانه شراب زيادى مىخورند ، مست شده با يكديگر بدحرفى مىكنند . دو نفر از آنها قمه كشيده دو نفر از رفقاى خود را با دشنه و قمه مىزنند . يك نفر فورا كشته مىشود ، يك نفر ديگر بعد از يكساعت ديگر فوت مىشود . همان شب خبر به جناب قوام الملك مىرسد ، يك دههء فراش مأمور كرده كه دو قاتل را بگيرند . يكى از قاتلان را گرفته دو روز در انبار نگاه داشتند روز سيم در همان انبار سر بريدند . در صدد بدست آوردن ديگرى ميباشند . يك نفر ديگر هم كه از همراهان بوده آن را هم گرفته حبس كرده‌اند .\r\nديگر آنكه در ميمند دو محله بر سر آب با هم نزاع مىكنند ، از طرفين دو نفر كشته مىشود .\r\nبه جناب قوام الملك عارض شده‌اند ، هيجده نفر از مفسدين طرفين را گرفته در حبس هستند .\r\nديگر آنكه طايفهء كشكولى و دره‌شولى بر سر خانوار تفرقه كه در پيش هم داشتند نزاع\r\n\r\n","description":"","footnote":"","page_name":" 185 ","page_number":239},
  {"content":"\r\n\r\nكرده‌اند ، شش هفت اسب گلوله خورده و چند نفر زخمى از طرفين شده‌اند . حال قرار گذارده‌اند كه بروند در دزكرد جنگ كنند ، دره‌شولى از طايفهء بوير احمدى كمك خواسته و كشكولى از طايفهء ممسنى امداد طلبيده‌اند .\r\nديگر آنكه مقربى الخاقان ايلخانى و ايلبيگى قشقايى را بعد از باقى پرداختن احضار به اصفهان كرده‌اند ، از قرار مذكور به قدر پانزده هزار تومانى باقى دارند .\r\nديگر آنكه شب هنگام دو نفر زن مست از باغ نو به طرف شهر مىآمدند ، ميانهء دروازه سعدى و دروازه اصفهان چند نفر مرد به آنها مىرسند ، خيالى در حق آنها داشته‌اند كه از اهل دو دروازه به حمايت زنها بهم مىريزند ، نزديك بوده كه نزاع بزرگ شود ، كدخدايان و فراشان بيگلربيگى مىرسند همه را از هم جدا مىكنند و آن دو نفر زن مست را گرفته به خانهء جناب قوام الملك بردند . پس از معلوم شدن زنهاى مست از زنهاى طلاب امام جمعه بوده‌اند .\r\nديگر آنكه از قراريكه خبر رسيده در جهرم نزاع شده محلات جهرم بهم ريخته‌اند و نايب ضابط جديد خود را جواب كرده‌اند . حكومت سرباز خبر كرده كه بفرستند اشرار را گرفته تنبيه و سياست نمايند .\r\nديگر آنكه از قرار خبر تلگرافى مقرب الخاقان محمد رضا خان بيگلربيگى از اصفهان حركت به سمت شيراز كرده و جناب صاحب ديوان قدرى مانده‌اند كه بعد بچاپارى بروند . ديگر آنكه مقرب الخاقان ايلخانى قشقايى وارد شيراز شد ، در كار پرداختن باقى خود مىباشد .\r\nديگر آنكه يك نفر قاتل ديگر كه فرار كرده بود برادرش را گرفته به شيراز آوردند و در محبس است .\r\nديگر آنكه يك نفر از اهل امريكا كه به عزم سياحت به شيراز آمده بود چند روزى توقف كرده روانهء اصفهان گرديد .\r\nديگر آنكه از قراريكه خبر رسيده در دو فرسخى بيضا قافله را غارت كرده‌اند . مذكورا سارقين از طايفهء قشقايى بودند .\r\nديگر آنكه همراه محمد رضا خان بيگلربيگى خلعتى از جانب حضرت و الا ظل السلطان به جهت نواب جلال الدوله مىباشد ، به جهت استقبالى مشار اليه سرباز و توپ خبر كردند . و نيز چنين مذكور است كه حضرت و الا جناب صاحب ديوان را به جهت حكومت اصفهان خيال دارند نگاه دارند ، ولى هنوز صدق و كذب آن معلوم نشده .\r\nديگر آنكه نواب نوذر ميرزا حاكم گله‌دار چند روز است وارد شيراز شده ، هراز تومانى باقى دارد آن هم از بابت پسر شيخ مذكور خان است . ايلخانى و ايلبيگى قشقايى قدرى از باقى خود را پرداخته‌اند به قدر هشت هزار تومان ديگر باقى دارند كه قدرى در محل باقيست . ديگر آنكه چنين مذكور مىنمايند كه جناب قوام الملك هرچه باقى فارس بوده حاضر نموده به اصفهان فرستاده است كه تا جناب صاحب ديوان در اصفهان است مفاصا حساب گرفته شود و اگر چيزى باقى در محل است بعد خودشان وصول نمايند . ديگر آنكه تمسكات ماليات هذه السنه از عمال و ضباط سال قبل\r\n\r\n","description":"","footnote":"","page_name":" 186 ","page_number":240},
  {"content":"\r\n\r\nگرفته شده مگر عمل قشقايى كه هنوز معوق است .\r\nديگر آنكه روز سيزدهم ماه رجب مولود حضرت امير المومنين عليه السلام نواب جلال الدوله سلام عام نشستند ، اعيان و اشراف و عمال و ضباط همگى حاضر شدند ، بيست و يك توپ شليك نمودند .\r\nديگر آنكه روز چهاردهم مقرب الخاقان محمد رضا خان بيگلربيگى با دارابخان وارد مىشوند ، از همه قبيل استقبالى از دو روز قبل رفته‌اند ، نواب جلال الدوله هم به جهت استقبال خلعت با توپ و سرباز تا باغ نو استقبال مىنمايند .\r\nديگر آنكه به جهت عبور ايلات از قشلاق به ييلاق قدرى راهها مغشوش است .\r\nديگر آنكه عاليجاه محمد حسن خان برادر مقرب الخاقان سعد الملك بجاى سعد الملك از طهران وارد شيراز شده ، اين دو روزه حركت خواهد كرد كه به بوشهر و از بوشهر به بندر عباس و لنگه برود .\r\nديگر آنكه حاجى آقا باباى كلانتر كازرون تمسك داده به حكومت كازرون مقرر شده روانه گرديد .\r\nديگر آنكه به جهت شكايت اهالى دشتى و دشتستان و بندر ابوشهر از حاجى نصير الملك حضرت و الا ظل السلطان حكم كردند كه حاجى نصير الملك به حكومت آن صفحه‌جات نرود .\r\nشهرت دارد كه ميرزا حسين خان پسر جناب صاحب ديوان به حكومت بندر ابو شهر و دشتى و دشتستان خواهد رفت . ولى هنوز درست معين نشده است .\r\nديگر آنكه حاجى ميرزا آقا خان همشيره‌زادهء جناب صاحب ديوان بواسطهء بىمحبتى جناب قوام الملك به مشار اليه بطور قهر از شيراز شب هنگام فرار نموده به سمت اصفهان رفته است . از قرار مذكور وارد اصفهان هم شده است ، در اصفهان خدمت جناب صاحب ديوان است .\r\nديگر آنكه الحال كه حين حركت چاپار مىباشد مقربى الخاقان محمد رضا خان بيگلربيگى و داراب خان قشقايى وارد شيراز شدند ، نواب جلال الدوله هم تا باغ نو به استقبال خلعت خود رفتند و در باغ نو مخلع شدند .\r\nمورخهء روز سه‌شنبه چهاردهم ماه رجب سنه 1300 مطابق بيست و دويم ماه مى مسيحى 1883 .\r\n\r\nاز 15 رجب 1300 مطابق 23 مى 1883\r\nمقرب الخاقان ميرزا حسين خان پسر جناب صاحب ديوان حاكم بوشهر و دشتى و دشتستان به حكم حضرت و الا ظل السلطان شده است ، پس از ورود جناب صاحب ديوان به شيراز حركت خواهد كرد .\r\nديگر آنكه جناب صاحب ديوان از اصفهان بطور چاپارى حركت كرده وارد آباده شده‌اند ، در راه نقرس پارى ايشان شدت كرده در آباده توقف كرده‌اند . از شيراز دوا و اسباب معالجه با آدم مخصوص بچاپارى روانه كردند ، از پيش هم كالسكه تا آباده يا ايزد خواست فرستاده شده بود .\r\n\r\n","description":"","footnote":"","page_name":" 187 ","page_number":241},
  {"content":"\r\n\r\nديگر آنكه حاجى ميرزا محمد حسن لاريجانى كه يكى از علما و پيشنماز شيراز بود به ناخوشى استسقا فوت شد ، علما عاليجناب آقا ميرزا ابو طالب برادر آن مرحوم را بجايش پيشنماز نمودند .\r\nديگر آنكه يك نفر از پيشخدمتهاى قوام الملك در شب ميهمان يكى از شهرىها بوده ، قريب به اتمام مجلس آن پيشخدمت گفتگويى با صاحبخانه مىكند ، با قليان كه در دست داشته بر سر ميزبان مىزند ، بعد از دو سه روز آن شخص فوت مىشود . ورثهء مقتول به جناب قوام الملك عارض شده‌اند ، ايشان در ضمن ورثه را راضى كرده و چندان نگذاردند كه برملا شود .\r\nديگر آنكه تلگرافى تغيرآميز از جانب حضرت و الا ظل السلطان به جناب قوام الملك رسيده است كه چرا مقرب الخاقان ميرزا حسين خان حاكم بوشهر را روانه نمىكنيد ، سرحدى مثل بوشهر را بىحاكم گذارده‌ايد . ايشان هم جواب داده‌اند كه در تدارك رفتن مىباشند . ديگر آنكه مقرب الخاقان سعد الملك نقل مكان در بيرون شهر كرده اين دو روز روانهء طهران خواهد شد .\r\nديگر آنكه مقرب الخاقان سعد الملك گمرك شيراز را به آقا فرج الله كه چندى قبل مباشر گمرك بوشهر بود اجاره داده است و از جانب جلال مآب امين السلطان جبهء ترمه به مشار اليه خلعت دادند .\r\nديگر آنكه منصب رئيس التجارى شيراز را به مقرب الخاقان محمد رضا خان بيگلربيگى از طهران داده‌اند ، الحال مستقلا مشغول رسيدگى به امور تجار است .\r\nديگر آنكه مقرب الخاقان محمد رضا خان بيگلربيگى موقتا كارگزار خارجهء شيراز شده است و در عمل رئيس التجارى كه با مشار اليه است قرار داده است دوازده نفر دلال بيشتر در عمل تجار نباشند و كتابچه‌اى مشار اليه درست نموده كه مشتمل بر يكصد ورق است ، پاى هر صفحهء كتابچه را رئيس التجار مهر كرده و بايد هر خريد و فروشى كه مىشود بايع و مشترى و دلال ميانه در ورقهء كتابچه ضبط و ثبت كنند و هر سه نفر مهر نمايند . ده نفر فراش و يك ده‌باشى و پنج نفر غلام به جهت اين كار معين كرده است و هفته‌اى يك روز مجلس استنطاق قرار داده كه ريش‌سفيدان تجار بيايند در مجلس رئيس التجار نطق نمايند ، التزام از تجار گرفته است كه اگر معامله بدون واسطهء دلال شود و سوخت نمايد آن عمل را به عرف تجار رجوع ننمايند مگر به حكم شرع عمل خود را تمام نمايند ، و هر معامله كه دو نفر تجار با هم بنمايند از قرار تومانى نيم شاهى به دلالها بدهند و از اين تومانى نيم شاهى دلالها ده يك به رئيس التجار بدهند . از قرار گفتگو تجار به اين امر راضى نيستند خيال دارند خودشان هر دادوستدى كه مىنمايند نوشتهء شرعى از هم ديگر بگيرند . مشكل است اين حكم رئيس التجارى جارى بشود و تجار قبول كنند .\r\nديگر آنكه بيگلربيگى چهارصد تومان علاوه بر پارسال بر ماليات كسبهء شيراز افزوده است ، به همچنين مبلغى بر بلده ، بيچاره خلق از ترس نمىتوانند اظهار تظلم نمايند .\r\nديگر آنكه بيگلربيگى كه مباشر عشور اسب دريايى است چون پارسال دو سه نفر از اسب فروشان اسبهاى خود را از راه محمره حمل دريا كرده بودند امسال كه به شيراز آمده‌اند آنها را حبس كرده يكصد و پنجاه تومان جريمه گرفت .\r\n\r\n","description":"","footnote":"","page_name":" 188 ","page_number":242},
  {"content":"\r\n\r\nديگر آنكه در گردنهء باجگاه كه دو فرسخى شيراز است شب هنگام يك بار قماش از مال مستر زكرى پال و كمپنى سرقت كرده‌اند ، به حكومت اظهار شده . قرار داده‌اند كه يا عين مال يا غرامت بدهند .\r\nديگر آنكه خسرو خان ممسنى چند روز است مجددا آمده است در مسجد نو بست نشسته ده نفر فراش از جناب قوام الملك موكل مشار اليه مىباشند كه از بست فرار نكند .\r\nديگر آنكه جناب صاحب ديوان بىخبر وارد دلگشا شده‌اند ، روز يكشنبه بيست و هفتم ماه رجب به شيراز وارد مىشوند . نقرس پاى ايشان شهرت دارد كه بسترى مىباشند .\r\nديگر آنكه جناب صاحب ديوان خلعتى به جهت حاجى محمد مهدى ملك التجار بوشهر با ميرزا فرج الله پيشخدمت باشى خود فرستادند كه مشار اليه را از سيه‌پوشى جد خود بيرون بياورند ، به كنار تخته كه مىرسد آدمش مىرود كدخدا را بياورد ، چون ملا حسين قلى ضابط خشت را در شيراز حكومت بواسطهء باقى گرفته چوب زده بودند و هنوز در حبس است كدخداى كنار تخته به جهت اينكه منسوب ملا حسين قلى است واهمه كرده نيامده بود كه شايد او را هم مىخواهند بگيرند . آدم ميرزا فرج الله فحش مىدهد و به زور خواسته بود كه كدخدا را بياورد ، فيما بين دعوا مىشود ، خود ميرزا فرج الله مىرود به حمايت آدمش ، چون آدمهاى كدخدا يراق بسته و جمعيت كرده بودند ميرزا فرج الله را با آدمهايش بسيار زده بودند كه دو سه زخم خود ميرزا فرج الله برداشته بود و هريك از آدمهايش هم دو سه زخم خورده بودند . اهل كنار تخته آنها را تعاقب مىكنند ، ميرزا فرج الله با آدمهايش فرار كرده پناه به تلگرافخانهء انگليس مىبرند و تلگراف به جناب صاحب ديوان مىنمايند . جناب معزى اليه خيال دارند كه سوار و جمعيت بفرستند آن اشخاص شرير را گرفته تنبيه و سياست نمايند .\r\nديگر آنكه چند خانوار از طايفهء گله‌زن كه سپردهء ملا برفى ضابط كوه‌مره بود به قولى ده دوازده نفر از آنها مىروند در ايل بهارلو به قدر ده بيست راس الاغ با بار دزديده مىآورند ، چند نفر از بهارلوها رد آنها را برداشته تا آنكه به خانهء آنها مىرسند ، شش نفر از آنها را مىكشند ، سه چهار نفر را گرفته مغلولا به شيراز مىآورند و به جناب قوام الملك مىسپرند . ملا برفى چون التزام سپرده بود كه اگر اينها دزدى كنند من مقصر خواهم بود حكومت ملا برفى را حاضر كرده چوب زيادى مىزنند و حبس مىنمايند و بقولى چند راس الاغ از بهارلو مفقود مىشود عقب الاغ خود در كوهها مىگشتند ، به چند خانوار ايل گله‌زن مىرسند كه چند راس الاغ دارند ، بزرگتر آن خانوار چند نفر بهارلو را به چادر خودشان مىبرد مهماندارى مىكند ، دوازده نفر مرد بوده‌اند بهارلوها با تفنگ بدون سابقه و لاحقه هشت نفر از آنها را مىكشند و دو نفر را گرفته به شيراز مىآورند ، الاغ و خانه‌هاى آنها را غارت كرده به ايل خود مىفرستند ، در شيراز به جناب قوام الملك مىگويند كه الاغهاى ما مفقود شده بود در خانهء اينها ديديم چند نفر را كشتيم و دو نفر را گرفته آورديم . در هر حال هشت نفر از آن خانوار كشته شده دو نفر الحال محبوس ، ولى صدق اين مطلب هنوز بدست نيامده . در اين حكومت به اشتباه كارى خيلى خانه‌هاى مردم را خراب كرده‌اند .\r\n\r\n","description":"","footnote":"","page_name":" 189 ","page_number":243},
  {"content":"\r\n\r\nديگر آنكه در تنگ‌بيضا كه هشت فرسخى شيراز است عملهء ايلخانى قشقايى شب هنگام بر سر قافله‌اى ريخته يك نفر از اهل قافله را مقتول نموده قافله را غارت كرده‌اند . اين خبر به حكومت رسيد ، سارقين را حكما از ايلخانى با قاتل خواسته‌اند . ميراخور مشار اليه با برادرش را گرفته محبوس كرده‌اند ، سوار از حكومت رفته است در ايلخانى كه سارقين را با قاتل گرفته بياورد .\r\nديگر آنكه چند نفر از طايفهء بيات در بيرونها رفته كه اسب بخرند ، از عمله‌جات ايلخانى آنها را برهنه و تنخواه نقدينه‌اى كه معادل يكصد و شصت تومان بوده از آنها سرقت كرده‌اند . حكومت فراشباشى نواب جلال الدوله را با يك دههء فراش مأمور كردند كه بروند در خانهء ايلخانى نشسته و تنخواه را بگيرند . مأمورين هم حسب الحكم رفتار كردند ، تنخواه را از ايلخانى گرفته به مسروقين مسترد ساختند .\r\nديگر آنكه ايلخانى با داراب خان در خانهء ميرزا اسد الله پسر حاجى معدل مجلس منعقد كرده بودند كه با هم هم قسم شوند و منبعد با هم خصومتى نداشته باشند . حاجى نصر الله خان ايلبيگى از اين فقره مطلع مىشود ، فورا به جناب قوام الملك اطلاع مىدهد . جناب قوام الملك به جناب صاحب ديوان عرض مىكند . ايشان مىفرستند ميرزا اسد الله را در مجلس حكومت حاضر كرده انواع بىاحترامى را به مشار اليه مىنمايند ، الحال حكم كرده‌اند كه از خانهء خود بيرون نيايد .\r\nديگر آنكه از حضرت و الا ظل السلطان حكمى به جهت جناب صاحب ديوان رسيده كه ايل قشقايى را طايفه به طايفه كيخايى معين نمايند و تمسك از آن كيخا بگيرند ، عمل به جزء بنمايند ، ايلخانى و ايلبيگى لازم نداشته باشد .\r\nديگر آنكه سوارهاى بهارلو كه به جهت نظم فارس از پارسال تا به حال گرفته‌اند در بيرون دروازه سعدى منزل دارند ، هر شب به سبيل استمرار مىآيند در شهر دزدى و خانه‌برى كرده مراجعت مىنمايند . چند شب قبل به خانه‌اى رفته بودند ، زن صاحبخانه بيدار مىشود صدا مىكند ، زخمى به بازوى او زده فرار مىكنند ، تعاقب آنها كرده داخل به اردوى خود مىشوند .\r\nبه جناب قوام الملك عارض شدند ، حمايت صرف از سوارها مىنمايد . از هر جهت خيلى عرصه بر خلق تنگ شده .\r\nديگر آنكه حاجى آقا بابا كلانتر كازرون يك نفر را در كازرون چوب زيادى زده و حبس كرده ، شب در محبس فوت مىشود . اهل كازرون تماما بلوا كرده در تلگرافخانهء كازرون و در مساجد بست نشسته بودند و تلگراف شكايت از مشار اليه به حكومت كرده بودند . حكومت حكمى به احضار حاجى آقا بابا دادند و بعضى از ريش‌سفيدان كازرون را هم به شيراز خواسته‌اند كه غوررسى نمايند . ولى حاجى آقا بابا چندان تقصيرى ندارد چونكه از ماليات معمولى هر ساله دو مقابل سند از او گرفته‌اند ، لابد است مردم را غارت كند تا بتواند عمل خود را صاف نمايد . از قرار مذكور علاوه بر ماليات معمولى هر ساله اصلا فرعا قريب ده دوازده هزار تومان تعارف از مشار اليه گرفته و ميگيرند .\r\nديگر آنكه ايل قشقايى را به دارابخان دادند و مشار اليه را ايلبيگى قشقايى نمودند ، طايفهء شش بلوكى از قشقايى از دارابخان موضوع شد و التزام داده كه بعضى از ريش‌سفيدان\r\n\r\n","description":"","footnote":"","page_name":" 190 ","page_number":244},
  {"content":"\r\n\r\nطايفهء كشكولى را كه گماشتهء جناب قوام الملك را در دو ماه قبل جواب كرده بودند گرفته مغلولا به شيراز بفرستد .\r\nديگر آنكه حاجى آقا باباى كلانتر كازرون را كه با ريش‌سفيدان كازرون به شيراز خواسته بودند محض شكايت اهالى كازرون ، مشار اليه را معزول نمودند . حال خيال دارند حاكمى ديگر به جهت كازرون معين نمايند .\r\nديگر آنكه از قراريكه خبر رسيده شيخ حسن خان پسر شيخ مذكور خان در گله‌دار و آن صفحات خيلى اغتشاش كرده ، هرچه خواسته‌اند مشار اليه را بگيرند ممكن نشده . الحال سرباز و سوار همراه فتحعليخان كراشى مأمور كرده‌اند كه مشار اليه را در هر نقطه از گرمسيرات باشد گرفته مغلولا به شيراز بفرستند .\r\nديگر آنكه بار قماشى كه از مال عاليجاهان مستر زكرىپال و كمپنى در دو فرسخى شيراز سرقت شده بود ، مال به عين پيدا شد ، تحويل وكيل مشار اليهما گرديد . ديگر آنكه اين اوقات جنس كمال فراوانى را دارد و به هيچ وجه تسعيرى ندارد . ديگر آنكه حكومت خلعتى به دارابخان دادند كه بالاستقلال به ايلات قشقايى برود .\r\nديگر آنكه حاجى نصر الله خان ايل بيگى سابق قشقايى را حكومت به جهت باقى ماليات ديوانى سنهء ماضيه نگاه داشته‌اند كه باقى را از او وصول نمايند .\r\nمورخهء روز پنجشنبه بيست و دويم ماه شعبان سنهء 1300 مطابق بيست و هشتم جون 1883 .\r\n\r\nاز 23 شعبان 1300 مطابق 29 جون 1883\r\nشربت‌دار جناب صاحب ديوان در خانهء خود مجلس عروسى داشته است ، چون خانه‌اش قريب مدرسهء خان بوده شب صداى تار و تنبورى بلند مىشود طلاب مدرسه به صدا درمىآيند ، مهمانها و ميزبان طلاب را فحش ميدهند . طلاب خواسته بودند به خانه درآيند ، اهل آن مجلس مجتمعا ميريزند طلاب را كتك زيادى ميزنند بلكه زخمى هم به آنها زده . طلاب ميروند به علما عارض مىشوند ، آنها هم به جنابان صاحب ديوان و قوام الملك در كمال سختى گفتگو مىنمايند .\r\nجناب صاحب ديوان همان نصف شب ميفرستد تمام اهل آن مجلس را با صاحبخانه گرفته مىآورند حبس ميكنند ، روز بعد به قدر بيست سى نفرى از اهل آن مجلس را با چوب و فلك ميفرستند در مدرسه در حضور طلاب آدمها را چوب زيادى ميزنند ، از بعضيها كه آبرويى داشتند جريمه گرفتند .\r\nديگر آنكه در منزل توپچيان زنى بوده ، جناب قوام الملك ميفرستد آن زن را گرفته سرش را تراشيدند در كوچه و بازار او را گردانيدند و توپچيان را تنبيه نمودند .\r\nديگر آنكه پيشخدمتى از جناب صاحب ديوان كه خاطر تعلق دارد با سربازهاى فوج خلج دعوا مىكند ، سربازى را به آدمش ميگويد گرفته مىبرند در خانهء خود ، بسيار آن سرباز را ميزنند باندازه‌اى كه مشرف به مرگ ميرسد . سربازها اجماع كرده آدمها و خود پيشخدمت جناب معظم اليه را ميزنند و به سرهنگ خود اطلاع ميدهند . سرهنگ آن سرباز را در روى تخته بسته با اجماع سرباز\r\n\r\n","description":"","footnote":"","page_name":" 191 ","page_number":245},
  {"content":"\r\n\r\nبه تلگرافخانه مىفرستد كه تلگراف به حضرت و الا ظل السلطان نمايد . جناب صاحب ديوان مطلع مىشوند ، ميفرستند كه تلگراف نكنيد ، اگر سرباز فوت شده من قاتل آن سرباز را مقتول مىسازم . هنوز سرباز نمرده است . اين اوقات خيلى اغتشاش در بيرونها و شهر بهم رسيده .\r\nديگر آنكه جناب صاحب ديوان به جهت اينكه سربازهاى خلج چنين بىاحترامى نسبت به پيشخدمت معظم اليه كرده‌اند حكم مرخصى فوج را داده‌اند كه بروند . در تدارك رفتن مىباشند .\r\nديگر آنكه سليمان خان جهرمى را حاكم كازرون كرده ، خلعت پوشيده اين دو روزه روانهء كازرون خواهد شد .\r\nديگر آنكه دو سه نفر مأمور از حكومت به جهت امرى به بيرونها ميرفتند ، به ده شريعت‌مدار شيخ الاسلام مىرسند ، از آنها بلد و تفنگچى خواسته ، اهل ده مأمورين حكومت را جواب كرده بلكه آنها را زده بودند . مأمورين تفصيل را خدمت حكومت عرض مينمايند . حكومت چندين نفر ميفرستد كدخدا و ريش‌سفيدان ده شيخ الاسلام را گرفته به شيراز مىآورند . سه نفر از آنها را گوش بريدند ، ما بقى را چوب زيادى زده حبس كرده‌اند . خيلى اموال از آن ده به غارت برده‌اند .\r\nديگر آنكه ايلخانى و ايلبيگى به قدر هشت نه هزار تومان باقى قشقايى را داشتند ، دو هزار تومان باقى محلى را دارابخان ايلبيگى جديد قبول كرده ، پنج هزار تومان هم ايلخانى و ايلبيگى عتيق دادند . گويا حرف دو هزار تومان باقى ديگر حكومت به آنها دارد ، آنها هم در مقابل حرف خرج زياد دارند .\r\nديگر آنكه سليمان خان جهرمى كه حاكم كازرون شده اهل كازرون هنوز به حكومت او راضى نيستند ، در مسجد نو بست رفتند . حكومت فرستاده آنها را استمالت كرده بيرون آورده است ، ولى عمل آنها با حاجى آقا باباى كلانتر سابق كازرون هنوز ختم نشده ، در ديوانخانه هر روزه معارضه ( مىكنند ) . از قرار معلوم هرچه حاجى آقا بابا اجحاف و تعدى به اهالى كازرون كرده همه را به حكومت و اتباع حكومت داده است ، الحال زبان حكومت در رسيدگى به عرض رعاياى كازرون لال است . چنين مذكور است كه ماهى دو هزار تومان علاوه بر ماليات كازرون تعارف و پيشكش از حاجى آقا بابا ميگرفتند . خيلى از رعاياى كازرون متفرق به بلوكات شده‌اند . حال هم تمسك كه از سليمان خان گرفته‌اند با تعارف و پيشكش قريب سى هزار تومان مىشود ، سواى مخارج حكومتى و حق الحكومهء خود كه علاوه بر اين خواهد شد . در حكومت نواب و الا معتمد الدوله با پيشكش و فروعات در سه سال به شانزده هزار تومان رسيده بود . الحق كازرون گنجايش آنقدر ماليات را ندارد . منحصر به كازرون تنها نيست ، پارساله و امساله تمام قضيه‌جات فارس بدين منوال ميباشند ، خصوصا امسال كه بر هرجا توانسته‌اند علاوه از پارسال تمسك گرفته‌اند .\r\nديگر آنكه عمل شهرى و غيره به جهت عارضين به كلى پيشرفت نمىكند ، هم حيران و سرگردان هستند . حكومتى كه به امر رعاياى بيچاره رسيدگى نمايند و رفع ظلم از مظلوم كنند ، بجز اخذ وجه خيالى ندارند .\r\nديگر آنكه جناب صاحب ديوان فوج خلج را كه اذن مرخصى داده بودند ، سرهنگ ايشان\r\n\r\n","description":"","footnote":"","page_name":" 192 ","page_number":246},
  {"content":"\r\n\r\nسيصد تومان پيشكش كرده سه ماهه اذن توقف گرفتند .\r\nديگر آنكه دو نفر در روز رمضان شراب خورده بودند ، مست در بازار و كوچه آمده . حكومت آنها را گرفته چوب زيادى زده مهار كرده در كوچه و بازار گردانيدند .\r\nديگر آنكه از جانب دارابخان سوار و جمعيت مأمور شده كه برود تفرقهء ايل قشقايى را كه دور ايلخانى است كوچانيده بياورند ، دعوا مىنمايند ، يك دو نفر از طرفين زخمى مىشوند .\r\nديگر آنكه محمد رضا خان بيگلربيگى از جانب حكومت مأمور شد كه با دارابخان و ايلخانى بروند تا پنج فرسخى شيراز ، تفرقه ايل قشقايى را هرچه نزد ايل خانى است سواى يكصد و پنجاه نفر عمله كه مأمور بوده به ايلخانى داده ما بقى را به دارابخان بسپارد .\r\nديگر آنكه عاليجاه پريس صاحب رئيس تلگرافخانهء شيراز به جهت بعضى كارها مرخصى دو ماهه گرفت به طهران رفت .\r\nديگر آنكه هواى شيراز اين اوقات گرم شده كه مدت زمانى بود چنين گرمايى در شيراز نشده بود . تمام شب و روز ابر زياد در آسمان است و هوا على الاتصال غبار آلود است ، كم‌كم باز ناخوشى تب و نوبه شيوعى دارد .\r\nديگر آنكه نواب جلال الدوله بواسطهء گرمى هوا به پس كوهك كه هشت فرسخى شيراز است به جهت چند روزى توقف رفته‌اند .\r\nديگر آنكه مقربى الخاقان محمد رضا خان بيگلربيگى و ايلخانى و داربخان ايلبيگى قشقايى كه به جهت تفرقه و عمل ايلخانى رفته بودند تقسيم نمايند ، يكصد و پنجاه خانوار عمله به ايلخانى دادند و ما بقى خانوار قشقايى را كه به قدر سيصد خانوار بود كوچانيده داخل ايل قشقايى نمودند ، به قدر پانصد تومانى از طرفين به محمد رضا خان تعارف دادند .\r\nديگر آنكه جناب قوام الملك حكم كرد كه تمام قهوه‌خانه‌هاى شهر شب بسته شود سواى قهوه‌خانهء جناب صاحب ديوان كه جديد الاحداث است . محمد رضا خان بيگلربيگى چون خودش و بستگانش چند قهوه‌خانه داشتند از اين حكم متغير شده مشار اليه هم حكم كرد كه هر كس داخل قهوه‌خانهء جناب صاحب ديوان مىشود هنگام مراجعت همه را بگيرند . داروغه و فراشباشى خود را با چندين فراش فرستاد قريب به قهوه‌خانهء جناب صاحب ديوان نشستند ، اشخاصى را كه از قهوه‌خانه بيرون آمده به خانه ميرفتند ساعت پنج از شب به قدر صد نفرى گرفته بردند به خانهء محمد رضا خان ، تمام را چوب زيادى زده و قلق گرفته مرخص كردند .\r\nجناب صاحب ديوان اين فقره را كه شنيد حكم كرد تا قهوه‌خانهء خود را بستند ، ولى محمد رضا خان هفتاد هشتاد تومان از قهوه‌خانهء سايرين گرفته حكم كرد كه قهوه‌خانه‌ها را باز كنند .\r\nديگر آنكه ميرزا عبد الله كه وزير ماليات فارس بود حكم كرده‌اند كه در خانه بنشيند ، فراش و قراول در خانهء او نشسته‌اند كه نه كسى به خانهء او برود و نه كسى بيرون بيايد . از قرار مذكور حاجى آقا باباى كلانتر كازرون عارض شده كه \" هرچه اهالى كازرون بر من ادعا مىكنند راست مىگويند ، گرفته‌ام ولى بتوسط ميرزا عبد الله به جناب صاحب ديوان و جناب قوام الملك داده‌ام \" . جناب\r\n\r\n","description":"","footnote":"","page_name":" 193 ","page_number":247},
  {"content":"\r\n\r\nصاحب ديوان از قوام الملك جويا مىشود ، مشار اليه هم ميگويد چيزى به من نرسيده . معلوم مىشود كه ميرزا عبد الله تمسك به اسم ايشان گرفته و اخذ پول را هم كرده ولى به ايشان نداده است . حال جناب صاحب ديوان حكم كرده كه مأخوذى او را برسند ، هرچه از هرجا گرفته از ميرزا عبد الله بگيرند . چنين مذكور است كه بيست هزار تومان مجانا مىدهد كه مأخوذى او را نكشند .\r\nديگر آنكه نواب جلال الدوله عريضه به حضرت و الا ظل السلطان محرمانه نوشته است كه نه من حاكمم و نه صاحبديوان ، حاكم قوام الملك و ميرزا عبد الله ميرزاى او كه الحال وزير ماليات فارس است ، يك دينار از هيچ بابت نه عايد من مىشود و نه عايد صاحب ديوان و عمله‌جات ماها تماما گرسنه هستند . حضرت و الا ظل السلطان دستخطى به قوام الملك و جناب صاحب ديوان نوشته‌اند كه الحال قوام الملك نهايت اضطراب را از اين دستخط دارند ولى مضمون اين دستخط تاكنون افشا نشده .\r\nديگر آنكه در قهوه‌خانهء محمد رضا خان بيگلربيگى طايفهء نگهدارى كه نوكران جناب قوام الملك هستند با طايفهء ده بزرگى با هم نزاع كردند ، از طرفين چند نفر زخمى شدند ، چون از بستگان خودشان هستند سرپوشيده رفع گفتگوى طرفين را كردند .\r\nديگر آنكه از ميرزا عبد الله مبلغى مستورا گرفتند ، حال از خانهء خود بيرون مىآيد ولى هنوز در مجلس حكومتى حاضر نشده .\r\nديگر آنكه عداوت ميانهء جناب صاحب ديوان و قوام الملك به اشتداد رسيده ولى از جانب جناب صاحب ديوان تحمل مىشود ، هنوز برملا و پرده‌درى نشده است . محمد رضا خان بيگلربيگى هم در اين ميانه تاخت به خلق بيچاره آورده جريمه و ترجمان به هر سياق كه بشود از مردم مىگيرد .\r\nديگر آنكه سليمان خان جهرمى را كه حاكم كازرون كرده بودند گويا مشار اليه را روانه نكنند ، گفتگوى نواب نوذر ميرزا در ميان است .\r\nديگر آنكه حاجى نصر الله خان ايلبيگى سابق رفت به سرحد به سر املاك خود و ابوابجمعى كه هر ساله داشت .\r\nمورخهء روز دوشنبه بيست و چهارم ماه رمضان سنهء سنهء 1300 مطابق سىام ماه جولاى 1883 .\r\n\r\nاز 25 رمضان 1300 مطابق 31 جولاى 1883\r\nشيخ ابراهيم پسر شيخ مذكور خان را فتح على خان جراشى حاكم لار گرفته به شيراز آورد حكومت او را با نايب ابراهيم كه ضابط گله‌دار شده فرستادند كه در آنجا محبوسا مشار اليه را نگاه دارند .\r\nديگر آنكه همشيره‌زادهء امير قاين بعزم مكهء معظمه به شيراز آمده كه از راه بوشهر به مكه مشرف شود ، حال در باغ نو منزل دارد .\r\nديگر آنكه شاگرد طباخى در كوچه به يك نفر صاحبمنصب تلگرافخانهء انگليس بىاحترامى كرده ، حكومت او را در ميدان توپخانه درب تلگرافخانه تنبيه كامل در حضور صاحبمنصبان نمودند .\r\n\r\n","description":"","footnote":"","page_name":" 194 ","page_number":248},
  {"content":"\r\n\r\nديگر آنكه جناب صاحب ديوان دو روز بعزم ملاقات نواب جلال الدوله كه در قصر قمشه چهار فرسخى شيراز تشريف دارند ميروند و بعد خيال يك ماه گردش بلوك دارند .\r\nديگر آنكه در نگارستان بيضا كه هشت فرسنگى شيراز است چهار نفر سوار قشقايى به قدر چهل پنجاه الاغ را كه در صحرا چرا ميكردند جلو كرده مىبرند كه اهل ده مطلع ميشوند ، جمعيت كرده عقب سوارها مىروند ، به آنها مىرسند ، شليك تفنگ به سوار مىكنند ، چهار نفر سوار فورا كشته ميشوند . الاغها را برداشته كه مراجعت نمايند ، سى نفر سوار بحمايت آن چهار نفر سوار از كمين‌گاه بيرون مىآيند و با جمعيت نگارستانى جنگ ميكنند ، دو سه نفر از نگارستانى مقتول مىشود و چند اسب از آن سى نفر سوار گلوله مىخورد . آن سوارها كشتهء آن چهار نفر سوار را از اهل ده گرفته ميروند ، تفنگ و يراقى و اسبى كه از آن چهار سوار مقتول بدست اهل نگارستانى مىافتد با كشته‌هاى خود به شيراز مىآورند و به حكومت عارض ميشوند . حكومت حكم سختى به دارابخان ايلبيگى مىنويسند و اسباب و اسب سوارها را هم به جهت مشار اليه مىفرستند و حكما سارقين را خواسته‌اند . حال كه معلوم شده از طايفهء گله‌زن قشقايى مىباشند و از قرار مذكور پنج نفر از آن سوارها را دارابخان گرفته است .\r\nديگر آنكه قافله‌اى از حاج از عراق به سمت شيراز مىآمدند و در آن قافله چند نفر هندى بوده ، در پوزه سياه كه قريب به ده‌بيد است آن قافله را سارقين غارت ميكنند ، خيلى از اهل حاج را زخمى و مجروح مينمايند . خود اهل قافله بصعوبت زياد به شيراز مىرسند ، به حكومت عارض ميشوند . محصل مخصوص معين شده كه به جهت گرفتن سارقين و غرامت تنخواه حاج برود .\r\nديگر آنكه چندى قبل كه ميرآخور ايلخانى قشقايى را با يك نفر نوكر ديگرش كه به جهت دزدى و آدم كشتن گرفته محبوس كرده بودند حكومت خواست آنها را بكشد ، بتوسط بعضى از كشتن آنها گذشتند ولى التزام گرفته‌اند كه سارقين و قاتلين را گرفته بياورند .\r\nديگر آنكه يك نفر كوه‌مره‌اى كه قبل از اين آدم كشته بود در ميدان سرش را بريدند . ديگر آنكه يك نفر سارق را دست بريده مهار كردند در بازار گردانيدند .\r\nديگر آنكه حكومت بواسطهء دزدى و قتلى كه قبل از اين از عملهء ايلخانى بظهور رسيده بود و هر چه بطور خوشى مقصرين را از ايلخانى خواسته بودند نداده بود ، حكومت ايلخانى را در منزل فراشباشى نواب جلال الدوله حبس كرده تا مقصرين را بدهد مرخص شود و ميرآخور مشار اليه را چوب زيادى زده‌اند كه مشرف به موت است . على قليخان قشقايى التزام سپرده كه برود مقصرين را كه ايلخانى نمىدهد همه را گرفته به شيراز بياورد . حال ميانهء خوانين قشقايى كمال عداوتست .\r\nديگر آنكه ايلخانى را از خانهء فراشباشى در كلاه فرنگى آورده حبس كرده قراول اطرافش گذارده‌اند .\r\nديگر آنكه دزدى و قتلى كه در بيضا واقع شده بود سوارهاى جناب قوام الملك دزد را پيدا كرده گرفته اين دو روزه وارد شيراز مىكنند . ديگر آنكه آدمهاى ايلخانى كه آدم كشته بودند و دزدى كرده بودند خودشان آمده‌اند سر طويلهء جناب قوام الملك بست نشسته‌اند .\r\n\r\n","description":"","footnote":"","page_name":" 195 ","page_number":249},
  {"content":"\r\n\r\nديگر آنكه از عمله‌جات ايلخانى طايفهء دده‌كى قشقايى هنگام رفتن نايب ابراهيم ضابط گله‌دار با مشار اليه نزاعى كرده بودند ، از طرف نايب ابراهيم چند نفر زخمى و از اين طرف دو نفر كشته مىشوند . خود نايب ابراهيم به حكومت اين تفصيل را عرض نكرده ، از خارج حكومت مطلع شده است . حال آدم مخصوص فرستاده‌اند كه تحقيق اين مطلب را بكند .\r\nديگر آنكه دو نفر از همين طايفهء دده‌كى در قريهء كربال چند راس الاغ سرقت كرده بودند ، به شيراز آورده كه بفروشند ، دستگير شدند ، يك نفر صدق مطلب را به حكومت عرض كرد مستخلص شد و ديگرى كه انكار كرد پى او را بريدند .\r\nديگر آنكه نواب جلال الدوله كه به هواخورى به اطراف شيراز رفته بودند وارد شيراز شدند .\r\nديگر آنكه چند نفر دزد كه در اطراف قريهء كوار دزدى كرده بودند سه نفر از آنها دستگير شده به شيراز آوردند . حكومت حكم كرد از هريك دست راست و پى چپش را بريدند . ديگر آنكه ايلخانى را از حبس مرخص كردند . ديگر آنكه چند نفر دزد قشقايى در كوه‌مره دستگير شدند كه اين دو روزه به شيراز وارد خواهند كرد .\r\nديگر آنكه در جهرم ميرزا شكر الله نام پسر دايى جناب نصير الدوله محصل اموال حاجى ميرزا محمد حكيم‌باشى را كدخداى قطب‌آباد كه از محلات جهرم است بدون جهت كشته است و از طرف كدخداى قطب‌آباد يك نفر كشته و يك نفر زخمى شده‌اند ولى آن مقتول كه از طرف كدخداى قطب‌آباد كشته شده خود كدخدا زده است . به حكومت عارض شده‌اند ، فورا محصل فرستادند و حكمى نوشته‌اند به حسين خان كلانتر بهارلو كه جمعيت برداشته آن كدخدا را هرجا باشد گرفته بياورد .\r\nديگر آنكه اشخاصى كه در بيضا دزدى و قتل كرده بودند يكى از آن اشخاص على جركانى بود كه در چندى قبل از سر توپخانه فرار كرده بود ، مخصوصا او را به سه نفر ديگر گرفته به شيراز آوردند فورا حكومت على را سر بريدند و سه نفر ديگر را محبوس كردند .\r\nديگر آنكه الله مراد كه همدست قاتل ميرزا شكر الله كه در جهرم مقتول شده بود در مرودشت گرفته به شيراز آوردند ، حال در محبس حكومتى حبس است و خود قاتل از قرار مذكور به سمت مشهد مقدس فرار كرده است .\r\nديگر آنكه در خلار دو نفر با هم نزاع كرده ، يكى ديگرى را مقتول كرده . قاتل فرار كرده در مسجد نو آمده بست نشسته است .\r\nمورخهء روز سه‌شنبه بيست و چهارم ماه شوال سنهء 1300 مطابق بيست و هشتم اگست 1883 .\r\n\r\nاز 25 شوال 1300 مطابق 29 اگست 1883\r\nميرزا رضاى حكيم كه محصل قسط بود وارد شيراز شد ، هر قدر كه قسط بايد بگيرد گرفت ، برات تلگرافى و تجارتى گرفته ارسال طهران نمود ، خودش هم تا دو روز ديگر روانه خواهد شد .\r\nديگر آنكه حضرت و الا ظل السلطان مقرب الخاقان ايلخانى قشقايى را احضار فرموده‌اند ، خيال دارد با ميرزا رضاى حكيم بچاپارى برود . جناب قوام الملك از رفتن مشار اليه مانع است .\r\n\r\n","description":"","footnote":"","page_name":" 196 ","page_number":250},
  {"content":"\r\n\r\nديگر آنكه ناخوشى تب و نوبه شيوع دارد ، اغلب مردم گرفتار ناخوشى هستند .\r\nديگر آنكه اموالى كه از حاج هندى و سايرين در خاك ابرقوه سرقت كرده بودند ، از قرار تقرير حكومت آن اموال به عين گرفته شده و سارقين هم دستگير شده‌اند .\r\nديگر آنكه حضرت و الا ظل السلطان جنابان صاحب ديوان و قوام الملك را به تلگرافخانه حاضر كرده و مطالبهء قسط به سختى از ايشان نمودند ، هرچه خواستند كه قدرى فرجه بدهند فايده نبخشيد ، پانزده هزار تومان علاوه از قسط هر ماهه مطالبه دارند ، به قدر ده هزار تومان از خودشان جمع كرده‌اند كه بفرستند ، با وجوده ميرزا رضاى حكيم را از اصفهان مأمور كرده بچاپارى روانه نمودند كه بيايد قرار درستى در عمل ماليات و اقساط بگذارد .\r\nديگر آنكه در آبادهء طشك يك نفر از كدخداى لشنى و دو نفر را زخمى و يك نفر را مقتول نموده ، به جناب قوام الملك اطلاع داده‌اند ، فورا سوار بهارلو فرستادند كه قاتل را بگيرد . پسر آن كدخدا در شيراز بود ، او را هم گرفته محبوس نمودند . از قرار مذكور در بيرونها اين اوقات بسيار مغشوش است ، قتل و دزدى زياد مىشود ، در شهر هم اغلب شبها خانه‌ها را مىبرند ولى نه دزد و نه اموال هيچكدام پيدا نمىشوند .\r\nديگر آنكه خبر تلگرافى رسيد كه حاجى ميرزا شفيع مستوفى و سررشته‌دار ماليات فارس در طهران فوت شده ، جناب مشير الملك در مسجد خود ختم گذارده است ، اقوام و ارقاب آن مرحوم در سر ختم نشسته‌اند .\r\nديگر آنكه حاجى نصير الملك اين دو روزه خيال رفتن بهبهان را دارند ، گويا در آن صفحات اغتشاش بهم رسيده ، به قدر پانصد نفر سرباز و چندين سوار همراه مشار اليه خواهند فرستاد .\r\nديگر آنكه شيخ احمد در گله‌دار و گاوبندى بناى هرزگى را گذارده ، بنا به خواهش محمد ابراهيم بيگ نايب الحكومهء گله‌دار سوار و سرباز و توپ به جهت نظم آنجا اين دو سه روزه فرستاده خواهد شد .\r\nديگر آنكه در خاك كرمان از عمله‌جات امام قلى خان قشقايى رفته بودند مال التجاره از تجار سرقت كرده بودند ، اين خبر به جناب قوام الملك مىرسد ، فورا سوارهاى بهارلو را به تعاقب آنها ميفرستد ، قريب به خنج و افروز به سارقين ميرسند ، دعوا ميكنند ، يك نفر از سارقين كشته مىشود و هشت نفر دستگير و ما بقى فرار كرده ميروند در برجى كه نزديكى آنجا بوده . سوارها مراجعت مىكنند ، دو بار قماش هم از سارقين گرفته با هشت نفر كه دستگير شده در راه هستند كه به شيراز بياورند .\r\nديگر آنكه ميرزا رضاى حكيم كه از جانب حضرت و الا ظل السلطان محصل شصت تومان باقى بود ، تنخواه مزبور را وصول كرده در مشرقين نقل مكان نموده امشب ميرود .\r\nديگر آنكه محصل مخصوص عقب امام قليخان قشقايى فرستاده‌اند كه او را با سارقين به شيراز بياورند . افواها مذكورست كه احتمال فرار كردن دارد يا آنكه بيايد در مسجد نو بست بنشيند .\r\nديگر آنكه ايلخانى قشقايى را كه حضرت و الا ظل السلطان احضار كرده بود حكومت مانع\r\n\r\n","description":"","footnote":"","page_name":" 197 ","page_number":251},
  {"content":"\r\n\r\nاز رفتن مشار اليه شده است .\r\nديگر آنكه نواب جلال الدوله با جناب قوام الملك را حضرت و الا ظل السلطان احضار فرمودند كه تا بيستم ذيحجه الحرام از شيراز حركت كنند كه بروند به طهران به جهت عيش نواب جلال الدوله .\r\nديگر آنكه سارقين اموال هنديها كه در سامان ابرقوه سرقت كرده بودند ، جعفر قليخان دزدگير ابرقو ميگويد از طايفهء رحيمى قشقايى ميباشند و بايد ايل بيگى قشقايى از عهده برآيد . حكومت فارس ميگويد بايد جعفر قليخان از عهده برآيد . به همين قسم معوق مانده است .\r\nديگر آنكه داراب خان ايلبيگى از سرحد مراجعت كرده در بيضا مشغول گرفتن ماليات است ، قدرى هم قسط فرستاده است . ديگر آنكه سرباز و دو عراده توپ به جهت بهبهان فرستاده مىشود حسب الخواهش حاجى نصير الملك .\r\nديگر آنكه فوج كزاز كه مأمور فارس بود وارد شده در پشت باغ نو چادر زده‌اند . حكومت خيال دارند كه سرباز ساخلو را به اطراف مأمور كنند و اين فوج را قراول شهر قرار بدهند .\r\nمورخهء روز پنجشنبه بيست و چهارم ذيقعده الحرام 1300 مطابق بيست و هفتم سپتمبر 1883 .\r\n\r\nاز 25 ذيقعده 1300 مطابق 28 سپتمبر 1883\r\nعاليجاه نايب ابراهيم ضابط گله‌دار را حضرات گله‌دارى جواب كردند و در قلعه راهش ندادند ، در بيرون صحرا چادر زده نشسته است . حكومت دو عراده توپ با دويست سيصد نفر سرباز فرستادند كه ياغيها را گرفته و مقصرين را تنبيه نمايند . ديگر آنكه در لار هم اغتشاش بهم رسيده ماليات نميدهند و تمكين ندارند و بناى هرزگى و شرارت را گذارده‌اند . ديگر آنكه در خفر دو ده با هم نزاع كرده‌اند ، از طرفين چند نفرى زخمى شده است . حكومت حكم كرده زخميهاى طرفين را به شهر بياورند تا حكمش بشود .\r\nديگر آنكه توپ و سرباز كه قرار بود به جهت بهبهان بفرستند موقوف شد . ديگر آنكه بنا به خواهش جناب صاحب ديوان رفتن نواب جلال الدوله با جناب قوام الملك به اصفهان در ماه ذيحجه موقوف شد ، به ماه ربيع الاول قرار دادند ، چونكه در گرفتن تأخير مىافتاد .\r\nديگر آنكه امام قليخان قشقايى را به شيراز آوردند ولى او را حبس نكرده‌اند ، در منزل خودش است . ديگر آنكه جناب قوام الملك خيال رفتن به سمت بوانات و قنقرى و دهات خودش را دارد .\r\nديگر آنكه امام قليخان قشقايى را حكومت گرفته در فراشخانه حبس نموده‌اند ، به جهت آن دزدى كه از آدمهاى مشار اليه بظهور رسيده است . ولى افواها مذكور است بواسطهء دولتى كه دارد چندان اعتنايى به جناب قوام الملك ندارد ، مىخواهند قدرى گوشمال به مشار اليه داده شود .\r\nديگر آنكه مقرب الخاقان ايل‌خانى قشقايى خلعت التفات پوشيد و مرخص شده رفت به فيروزآباد .\r\nديگر آنكه حضرات دشتى شكايت از دارابخان ايلبيگى كرده بودند كه اگر از اين راه بيايد\r\n\r\n","description":"","footnote":"","page_name":" 198 ","page_number":252},
  {"content":"\r\n\r\nچون ميانهء ما قتل واقع شده احتمال كلى ميرود كه با هم نزاع بكنيم ، بهتر اين است كه حكم كنند از اين راه ( نيايد ) . حكومت هم تفنگدار مخصوص نزد دارابخان روانه كردند كه اگر بخواهد از آن راه برود او را با ايل قشقايى برگردانند و صريح نوشته‌اند كه اگر بخواهى از آن راه به روى توپ و سرباز فرستاده مىشود جلوى ايل را بگيرند و خودت هم مقصر ديوان‌خواهى شد .\r\nديگر آنكه جناب قوام الملك به جهت سركشى املاك خود تا قوام‌آباد و بوانات رفته است ، ده روزى سفر ايشان طول خواهد كشيد .\r\nديگر آنكه مستوفيان دفتر مدعى ميرزا عبد الله شده‌اند ، خدمت جناب صاحب ديوان عرض كرده‌اند بايد حساب مشار اليه را كشيد . جناب صاحب ديوان هم حكم كردند تا قوام الملك در شهر نيست حساب مشار اليه را بكشند ، يك روز هم او را با محصل در دفترخانه نگاه داشتند كه حساب پس بدهد ، به اصرار زياد مهلت تا روز سه‌شنبه ششم ذيحجه خواسته است كه حساب خود را به مستوفيان پس بدهد .\r\nديگر آنكه يك صد و پنجاه سوار و پنجاه پياده با حسين خان سركردهء سوارهء بهارلو مأمور به گله‌دار نمودند كه با سرباز و توپ بروند احمد خان گله‌دارى را بگيرند و حكم به نايب گله‌دار نوشته‌اند كه سوار و جمعيت عقب احمد خان برود به هر خاك كه برسد او را دستگير نمايد .\r\nديگر آنكه روز عيد اضحى نواب جلال الدوله سلام عام نشستند ، بيست و يك توپ شليك نمودند . ديگر آنكه روز عيد خبر ورود موكب همايون به طهران تلگرافا به شيراز رسيد ، همان روز بيست و يك توپ محض تهنيت ورود شليك كردند و شب در ميدان توپخانه چراغان و آتش‌بازى نمودند ، بعضى از بازارها را هم چراغان كردند .\r\nديگر آنكه در كازرون سه مرتبه زلزلهء شديد شده ولى خرابى چندان نرسانيده است .\r\nديگر آنكه قتلى كه در طايفهء لشنى واقع شده بود قوام الملك و گماشتگان مشار اليه چهار صد پانصد تومان از شخص قاتل گرفته و خون مقتول را پايمال كردند . اين اوقات در هر كارى بىحسابى زياد مىشود .\r\nديگر آنكه امام قليخان قشقايى هنوز در حبس است ، معلوم نيست كى مرخص شود .\r\nمورخهء روز پنجشنبه سلخ ماه ذيحجه الحرام سنهء 1300 مطابق غرهء نومبر مسيحى 1883 .\r\n\r\n","description":"","footnote":"","page_name":" 199 ","page_number":253},
  {"content":"\r\n . \r\n","description":"","footnote":"","page_name":" 200 ","page_number":254},
  {"content":"\r\n\r\n\r\nسال 1301 وقايع اتفاقيه دار العلم شيراز\r\n\r\nاز غرهء محرم 1301 مطابق 2 نومبر 1883\r\nجناب قوام الملك كه به سركشى املاك خود رفته بود در راه چند نفر غلام تعيين ( كرد ) كه بروند در طايفهء كرشولى كه ابواب جمع حاجى نصر الله خان قشقايى است چهار پنج خانوار از طايفهء چهار راهى در آن طايفه بوده بكوچانند و به طايفهء خود ملحق نمايند ، حاجى آقاى كرشولى كه كدخداى آن طايفه است به غلامان گفته بوده كه \" باشد ، خودم مىروم خدمت جناب قوام الملك هرچه فرمايش داد رفتار مىشود \" . غلامها محض جلب منفعت به قوام الملك نوشته‌اند كه كدخداى كرشولى ما را جواب كرده . اين نوشته كه قوام الملك مىرسد فورا سوار و جمعيت مىفرستد جمع كنند كه بفرستد طايفهء كرشولى را بچاپند ، حاجى نصر الله خان مطلع مىشود فورا حاجى آقاى كرشولى را با گماشتهء خود نزد قوام الملك روانه مىنمايد . به ورود حاجى آقا خدمت جناب قوام الملك بدون سوال و جواب مشار اليه را يك روز و يك شب زنجير مىنمايد و روز بعد چوب زيادى به مشار اليه مىزند ، هزار تومان جريمه از مشار اليه خواسته بگيرد كه حاجى نصر الله خان بچاپارى خود را مىرساند ، توسط زيادى كرده يك اسب كه يكصد و پنجاه تومان ارزش داشته به خود قوام الملك پيشكش كرده و صد تومانى هم به عمله‌جاتش ، حاجى آقا را مرخص كرده مىرود . از اغتشاش و اشتباه‌كارى و ترجمان و جريمه گرفتن از رعيت و غيره اين اوقات اندازه ندارد .\r\nديگر آنكه آبله در شيراز شيوع دارد ، اطفال كوچك و بزرگ از مسلمان خيلى تلف شده‌اند . از طايفهء يهود در عرض يك ماه سيصد و پنجاه نفر طفل بزرگ و كوچك تلف شده است .\r\nديگر آنكه از قرار مذكور قوام الملك ميل به طايفهء قشقايى دارد كه ابواب جمعى خودش باشد ، بديم واسطه اخلال در كارهاى ايلات قشقايى مىنمايد ، مخصوصا بعضى از طايفهء معتبر را تحريك كرده كه از ابواب جمعى داراب خان ايلبيگى موضوع شوند مثل طايفهء كشكولى و طايفهء دره‌شولى ، طايفهء شش بلوكى را كه اول سال موضوع كرده جزو ابواب جمعى خود نموده است . از اين جهت ماليات قشقايى از حالا به عهدهء تعويق افتاده و خواهد افتاد .\r\nديگر آنكه ميرزا لطف الله مستوفى كه اغلب حساب‌هاى بلوك فارس به دست مشار اليه بود به ناخوشى سكته فوت گرديد .\r\nديگر آنكه از قرار مذكور امام قلى خان قشقايى را كه حبس كرده‌اند به جهت گروى داراب خان ايلبيگى نگاه داشته‌اند چونكه همشيره‌زادهء داراب خان است .\r\n\r\n","description":"","footnote":"","page_name":" 201 ","page_number":255},
  {"content":"\r\n\r\nديگر آنكه از جانب اعليحضرت همايونى قلمدان دوات مرصع به جهت جناب صاحب ديوان و قدارهء مرصعى به جهت نواب جلال الدوله خلعت مرحمت شده بود ، بصحابت مقرب الخاقان بيان الملك گماشتهء جناب صاحب ديوان روز پنجشنبه بيست و سيم ماه ذيحجه وارد شد ، به استقبال خلعت رفته در همان بيرون خلعت پوشيدند و نيز سردارى ترمه از جانب حضرت و الا ظل السلطان به جهت جناب قوام الملك بصحابت بيان الملك آورده بود ، در همان روز خلعت پوشيد . بعد از خلعت پوشيدن شليك توپ نمودند تا وارد شهر شدند .\r\nديگر آنكه از قراريكه به حكومت خبر رسيده است نايب الحكومهء گله‌دار با حسين خان سركردهء سوارهء بهارلو با سرباز و توپ كه رفته بودند به جم ، مقصرينى كه با احمد خان گله‌دارى متحد شده بودند گرفته‌اند و غارت كرده‌اند بعضى از دهات جم را .\r\nديگر آنكه روز دويم محرم از اول طلوع آفتاب بناى باران را گذارد ، اين باران خيلى ضرر به جهت حاصل موجوده كه در صحراست دارد از قبيل برنج و ذرت و بعضى صيفىكارى .\r\nديگر آنكه احمد خان گله‌دارى يك هفته است كه از گله‌دارى فرار كرده آمده در مسجد نو بست نشسته است .\r\nديگر آنكه از قراريكه از نايب الحكومهء گله‌دار خبر رسيد هنگاميكه با سوار و جمعيت به گرفتن ملا ميرزاى جمى مىرفتند وارد جم كه مىشوند فورا ملا ميرزا با آنها جنگ مىكند ، در ميان دعوا ملا ميرزا كشته مىشود با چند نفر ديگر از جمى و از اين طرف هم هفت نفر از خوانين بهارلو كشته مىشوند و چند نفر زخمى . سوار بهارلو و سرباز جم را غارت مىكنند .\r\nديگر آنكه جمال خان دشتى آدم مقرب الخاقان ميرزا حسين خان حاكم بوشهر را جواب كرده و زده است و يك دينار ماليات نداده ، از شيراز حكم به سرباز و سوارى كه مأمور گله‌دار و جم بودند شده كه بروند بر سر جمال خان دشتى ماليات دشتى را وصول نمايند و اگر بشود خود جمال خان را هم دستگير نمايند .\r\nديگر آنكه الحمد لله باران خوبى در شيراز و اطراف آمد ، مردم قدرى اضطراب داشتند ولى به جهت ملاك و حاصل صيفى ضرر داشت ، نرخ اجناس قدرى تنزل كرده است .\r\nديگر آنكه جم را كه غارت كرده بودند و رعاياى آنجا متفرق شده بودند نايب الحكومهء گله‌دار آدم فرستاده استمالت به دعايا داده كم‌كم جمع شده‌اند ولى هنوز واهمه دارند .\r\nديگر آنكه جناب مشير الملك در تعزيه‌خانه حالش به هم خورده بود كه قريب به موت شده بود ، الحال بعد از پنج شش روز معالجه قدرى حالش بهتر است .\r\nديگر آنكه نواب جلال الدوله با جناب صاحب ديوان خيال دارند اول ماه صفر به جهت گردش به كازرون بروند ولى هنوز درست معين نيست . ديگر آنكه هنوز احمد خان گله‌دارى دربست است و امام قلى خان قشقايى در حبس .\r\nديگر آنكه حكومت به عمال و ضباط جزء محصل گذارده كه ماليات جمع‌آورى نمايند ، قدرى قسط از هرجا آورده‌اند ولى از داراب خان ايلبيگى بواسطهء نرساندن قسط دلتنگ شده‌اند ، محصل\r\n\r\n","description":"","footnote":"","page_name":" 202 ","page_number":256},
  {"content":"\r\n\r\nمخصوص خواهند فرستاد .\r\nديگر آنكه هنگام رفتن داراب خان به قشلاق از راه كام فيروز عبور كرده دهاتى كه قريب به احشام مشار اليه بوده غارت كرده است ، حاجى نصر الله خان ايلبيگى سابق شكايت به حكومت كرده است ، حكومت هم محصل فرستاده‌اند كه از داراب خان بگيرند ، داراب خان جواب داده كه كدخدا هرچه قسم بخورد من غرامت خواهم داد .\r\nديگر آنكه اين اوقات شهر و بيرونها آرام است ، از هيچ جا صدايى بلند نمىشود ، الحال در گله‌دار و جم هم آرام هستند .\r\nمورخهء روز شنبه سلخ ماه محرم الحرام سنه 1301 مطابق غرهء ماه ديسمبر مسيحى 1883 .\r\n\r\nاز غرهء صفر 1301 مطابق 2 ديسمبر 1883\r\nمشير الملك از روز عاشورا كه ناخوش شد ديگر از رختخواب بيرون نيامد تا آنكه روز شنبه سلخ محرم الحرام مرحوم شد . ناخوشى اول تب و نوبه بود ، بعد به ناخوشى ذات الجنب مبتلا شده به همان ناخوشى درگذشت . قريب چهل سال بود كه ناخوش نشده بود ، در مسجد خودش امانت گذارده‌اند كه بعد از دو سه روز جنازه را حمل عتبات نمايند . در اين دو سه روزهء ختم هر روزه جناب صاحب ديوان و قوام الملك و تمام بزرگان و اركان در مجلس ختم آن مرحوم حاضر شدند . وارث آن مرحوم بجز دو صبيه و پسر برادرش حاجى ميرزا احمد خان كه شوهر يكى از صبيه‌هاى آن مرحوم است ديگر وارثى ندارد . از قرار مزبور حضرت و الا ظل السلطان و حكومت شيراز در صدد اخذ از اموال آن مرحوم هستند .\r\nديگر آنكه ناخوشى آبله هنوز در شيراز شيوع دارد ، از قرار مذكور تا به حال از اطفال مسلمان قريب سه چهار هزار نفر تلف شده‌اند و از اطفال يهود قريب به پانصد نفر ، هيچ سالى چنين شيوعى نداشت .\r\nديگر آنكه افواها چنين مذكور است كه شاه بعد از مراجعت از سفر خراسان زياد اوقاتش تلخ است بواسطهء رفتار دولت روس و ضبط كردن بعضى از اراضى خراسان را .\r\nديگر آنكه از قراريكه افواها مذكور شد جناب قوام الملك حكم كرده به سوارهاى بهارلو كه در جم بوده‌اند كه قاتلين خوانين بهارلو را بگيرند و حبس نمايند تا حكم ثانى شود . پس از گرفتن قاتلين مجددا حكم كرده كه تمام را بكشند . حسين خان سركردهء سوارهء بهارلو به قدر سى چهل نفر از اهل جم را كه گرفته بود دست بسته ميان سوارها مىاندازد ، تمام را شرحه شرحه كرده‌اند .\r\nديگر آنكه جناب قوام الملك از روز پنجم ماه صفر حالش به هم خورده تا الحال كه نهم است بسيار بد حال است بقسمى كه اطبا از علاج مشار اليه عاجز مانده‌اند . جناب صاحب ديوان شب و روز در منزل قوام الملك است و بسيار مشوش . روز بروز حالش بدتر مىشود ، احتمال خطر دارد .\r\n\r\n","description":"","footnote":"","page_name":" 203 ","page_number":257},
  {"content":"\r\n\r\nديگر آنكه مقرب الخاقان ميرزا رضاى حكيم پيشكار حضرت و الا ظل السلطان بچاپارى وارد شيراز شده به جهت گرفتن اموال مرحوم مشير الملك ، چنين مذكور است كه دويست هزار تومان مطالبه مىنمايد ، يكصد هزار تومان به جهت اعليحضرت همايون و پنجاه هزار تومان به جهت حضرت و الا ظل السلطان و پنجاه هزار تومان براى نواب و الا جلال الدوله .\r\nحاجى ميرزا احمد خان داماد مرحوم مشير الملك جواب داده كه \" دخلى به من ندارد ، با دو صبيهء آن مرحوم است \" . حال در گفتگو مىباشند . چنين مذكور است سهام الدوله با سى نفر فراش از جانب اعليحضرت همايونى محصل است كه بيايد به شيراز ضبط اموال مرحوم مشير الملك را نمايد . الحال جناب صاحب ديوان و سايرين گرفتار ناخوشى قوام الملك هستند ، به هيچ كارى رسيدگى نمىشود .\r\nديگر آنكه امام قلى خان قشقايى را از حبس جناب صاحب ديوان بيرون آورده در خانهء مقرب الخاقان بيگلربيگى نگاه داشته‌اند .\r\nديگر آنكه قوام الملك به جهت سوء معالجهء حاجى ميرزا محمد حكيم‌باشى در شب پنجشنبه دوازدهم فوت شد . با احترام زياد كه جميع خلق شيراز از زن و مرد جمع شده بودند برده در حافظيه دفن نمودند .\r\nديگر آنكه در همان شب فوت قوام الملك بعضى از سوارهاى بهارلو و عرب در شيراز حبس نظر و گروى بودند ، بدون مرخصى از جناب صاحب ديوان فرارا رفته‌اند كه در بيرون شلوغ كنند .\r\nديگر آنكه در همان شب خانهء فراشباشى بيگلربيگى و خانهء والدهء جناب صاحب ديوان و خانهء حاجى فضلعلى خان همشيره‌زادهء جناب صاحب ديوان را بريده‌اند . از قرار مذكور دزد خانه حاجى فضلعلى خان فراش بيگلربيگى بوده و گرفتار شده‌اند و به قدر مبلغ گزافى از خانهء فراش باشى بيگلربيگى از نقد و طلاآلات برده‌اند .\r\nديگر آنكه دو نفر دم تنگ الله اكبر پياده به خانهء خود مىرفتند آنها را برهنه كرده‌اند .\r\nديگر آنكه افواها مذكور است حاجى عباس نايب داراب كه قبل از فوت قوام الملك به داراب مىرفته در راه مشار اليه را گلوله زدند ، بعضى مىگويند كه كشته شده ، الحال شهر و اطراف بسيار شلوغ شده و خواهد شد .\r\nديگر آنكه قافله‌اى قريب يكصد نفر زوار بوده‌اند و از كربلا به شيراز مىآمده‌اند در چهار فرسخى شيراز سارقين آنها را برهنه مىكنند ، تفنگچى سر راه تعاقب دزدان كرده اموال زوار را مىگيرند ولى خودشان فرار كرده‌اند . به حكومت عارض شده‌اند ده نفر سوار بهارلو به تعاقب سارقين فرستادند كه هرجا به آنها برسند گرفته بياورند .\r\nديگر آنكه وجهى كه از ورثهء مشير الملك به جهت اعليحضرت همايون مىخواستند به هفتاد و پنج هزار تومان قطع شد ، نوشتهء چهار ماهه داده‌اند كه در چهار قسط بپردازند ، سه هزار تومان خدمتانهء ميرزا رضا خان حكيم كه محصل اين كار بوده قرار داده‌اند و پنج هزار تومان پيشكش حضرت و الا ظل السلطان ، تا به حال هشتاد و سه هزار تومان از ورثهء مرحوم مشير الملك\r\n\r\n","description":"","footnote":"","page_name":" 204 ","page_number":258},
  {"content":"\r\n\r\nگرفته‌اند ، احتمال دارد به قدر دو سه هزار تومان تعارف و پيشكش هم به حكومت فارس بدهند .\r\nميرزا رضا خان حكيم هم اين دو روزه روانه است .\r\nديگر آنكه گفتگو بود كه نايب داراب را گلوله زده‌اند ، اين خبر از قرار مذكور دروغ بوده .\r\nديگر آنكه از قرار مذكور اموالى كه از جم سواران بهارلو و تفنگچى عرب غارت كرده‌اند ده يكى اموال كه عايد حسين خان كلانتر بهارلو شده پنج هزار گوسفند و شصت هفتاد شتر و پانصد الاغ ، گردن‌بندى كه پانصد دانهء اشرفى كهنه بوده ، چهل پنجاه نفر هم از سيد و عام كشته شده است .\r\nخيلى ظلم و تعدى در حق اهل جم شده است . اين قتل و غارت به علت پناه دادن احمد خان گله‌دارى بوده و خود احمد خان هم الان در مسجد نو بست است .\r\nديگر آنكه خيال دارند كه امام قلى خان قشقايى را مبلغ گزافى از او گرفته مرخص نمايند .\r\nديگر آنكه والدهء حاجى ميرزا احمد خان داماد مرحوم مشير الملك كه صبيهء مرحوم حاجى اسد الله خان بود به ناخوشى سكته فوت گرديد .\r\nمورخهء روز يكشنبه بيست و نهم ماه صفر المظفر 1301 مطابق سىام ماه ديسمبر مسيحى 1883 .\r\n\r\nاز غرهء ربيع الاول 1301 مطابق 31 ديسمبر 1883\r\nميرزا رضاى حكيم به لقب بنان الملكى مفتخر گرديد و بچاپارى روانهء اصفهان شد . ديگر آنكه لقب مشير الملكى نيز به ميرزا حبيب الله خان وزير حضرت و الا ظل السلطان التفات شده .\r\nديگر آنكه دزد زوار را در نزديكى ممسنى سواران بهارلو گرفته‌اند ، خانه و اموال آنها را غارت كرده‌اند و آنها را هم مغلولا به شيراز مىآورند .\r\nديگر آنكه دو نفر از صاحب‌منصبان ايتاليايى بچاپارى به شيراز آمدند به جهت سياحت ، دو سه روزى توقف كرده معجلا روانهء بوشهر شدند .\r\nديگر آنكه آقا ميرزا هدايت الله پيشنماز در مجلس روضه‌خوانى حاضر بوده ، ملا عبد الله روضه‌خوان در سر منبر بعضى گوشه و كنايه به ملاهاى شهر مىزند ، فورا آقا ميرزا هدايت الله مىگويد مشار اليه را از منبر به زير مىكشند و توى سرى زياد مىزنند . تمام روضه‌خوانها اجماع كرده به حكومت عارض شدند كه اگر چنين باشد ما نمىتوانيم در جايى روضه بخوانيم .\r\nحكومت هم حضرات را مىفرستند پيش امام جمعه كه بفرستند آدمى كه ملا عبد الله را به حكم آقا ميرزا هدايت الله زده بياورند در حضور حضرات روضه‌خوان در منزل امام جمعه تنبيه نمايد .\r\nامام جمعه هم مىفرستد پيش آقا ميرزا هدايت الله كه \" آدم خود را محض تسلى روضه‌خوانها تنبيه كن \" . جواب مىدهد كه \" به حكم من زده ، من او را تنبيه نمىكنم \" . امام جمعه هم همان آدم را حاضر مىكند در حضور روضه‌خوانها قدرى تنبيه مىنمايد و قبايى به ملا عبد الله خلعت مىدهد كه ديگر مصالحه شده باشد . معذالك روضه‌خوانها دست برنداشتند ، هنوز گفتگوى اين فقره در ميان است .\r\nديگر آنكه پنج نفر از دزدهاى زوار را گرفته به شهر آورده‌اند ولى از قرار مذكور اينها آن سارقين نيستند و بىتقصير گرفته‌اند . ديگر آنكه باز در شهر شلوغ است ، هر شب دزدى\r\n\r\n","description":"","footnote":"","page_name":" 205 ","page_number":259},
  {"content":"\r\n\r\nمىشود و مست زياد در كوچه‌ها شبها پيدا شده .\r\nديگر آنكه در دو سه شب قبل دم كل مشيرى چند نفر دزد به خانه‌اى مىروند كه دستبردى نمايند ، ممكن ايشان نمىشود ، در مراجعت صاحبخانه بيدار مىشود هياهو مىكند ، يك نفر از دزدها را مىگيرند ، از رفقاى آنها جويا مىشوند مىگويند آدم داروغه و بعضى از فراشان بيگلربيگى بودند و احتمال هم مىرود كه آنها بودند چونكه بىترس و بيم در خانه رفته بودند .\r\nديگر آنكه جنازهء مرحوم مشير الملك را به احترام زياد از شيراز حركت دادند و روانهء عتبات نمودند ، چهل نفر نوكر همراه جنازه كردند كه بيست نفر از بوشهر مراجعت نمايد و بيست نفر تا كربلا بروند .\r\nديگر آنكه عاليجناب آقا سيد على اكبر فال اسيرى پيشنماز كه از كربلا مراجعت به شيراز كرده آقا ميرزا هدايت الله پيشنماز را با ملا عبد الله روضه‌خوان در مجلس خود صلح داده است .\r\nديگر آنكه حاجى ميرزا جعفر خان حقايق نگار در بغداد فوت شده است ، در شيراز پسران آن مرحوم مجلس ختم گذارده‌اند .\r\nديگر آنكه دو نفر از دزدهاى شهر را گرفته ، حكومت هركدام را چهار انگشت دست راستشان را بريدند . ديگر آنكه امام قلى خان قشقايى را مرخص نمودند ، قريب سه هزار تومان جريمه و پيشكش از مشار اليه گرفتند . ديگر آنكه سمت فسا و اطراف جهرم طايفهء عرب دست به دزدى گذارده‌اند ، گله و گوسفند برده‌اند .\r\nديگر آنكه حضرت و الا ظل السلطان صورت املاك مرحوم مشير الملك را خواسته‌اند و خود وارث مرحوم مشير الملك خيال فروختن املاك را دارند كه وجه نقد كرده از بابت هفتاد و پنج هزار تومان بدهند .\r\nديگر آنكه بواسطهء دزدى كه در شب مىشد قراول به گذرهاى محلات گذارده‌اند .\r\nديگر آنكه مقرب الخاقان حاجى ميرزا يوسف خان مستشار الدوله كه مأمور به كارگذارى بندر بمبئى شده است وارد شيراز شد ، چند روزى توقف نمود روز يكشنبه بيست و يكم روانهء بوشهر گرديد . از قرار مذكور تمام اسباب سفر از اصفهان الى شيراز با حضرت و الا ظل السلطان بوده و از شيراز تا بوشهر با جناب صاحب ديوان مىباشد .\r\nديگر آنكه خلعتى از اعليحضرت همايونى به جهت جناب صاحب ديوان و مقرب الخاقان محمد رضا خان قوام الملك دو سه روز است وارد شيراز شده ، حامل خلعت را با خلعت به باغ گلشن مرحوم قوام الملك فرستاده‌اند تا بعد از چهلم آن مرحوم خلعت بپوشند .\r\nديگر آنكه مقرب الخاقان ميرزا حسين خان حاكم بندر بوشهر را احضار كرده‌اند كه از شيراز برود به اصفهان در ركاب حضرت و الا ظل السلطان به طهران برود . حاجى فضلعلى خان همشيره‌زادهء جناب صاحب ديوان از جانب ميرزا حسين خان به نايب الحكومه مىرود به بوشهر .\r\nديگر آنكه حضرت و الا ظل السلطان تلگرافا دوازده نفر سوار آهوزن خواسته‌اند كه بروند به اصفهان در ركاب ايشان به طهران بروند .\r\n\r\n","description":"","footnote":"","page_name":" 206 ","page_number":260},
  {"content":"\r\n\r\nديگر آنكه چون در بيرونها قدرى شلوغ شده است حكومت مقرب الخاقان محمد رضا خان قوام الملك را تا اول ماه نو به جهت تمشيت ايلات و گرمسيرات روانه خواهند نمود . ديگر آنكه ايلخانى قشقايى از بيرونها وارد شيراز گرديد .\r\nديگر آنكه در دو سه ماه قبل در خلار قتلى واقع شده بود ، قاتل را اين اوقات گرفته به شيراز آوردند ، ورثهء مقتول هم به شيراز آمدند . حكومت حكم كرد قاتل را به دست ورثهء مقتول دادند كه خودشان قصاص نمايند . ورثهء مقتول هم در ميدان توپخانه دادند به مير غضب ، سرش را بريد .\r\nهنگام به قتل رسانيدن قاتل سرباز و اهل شهر ورثهء مقتول را سنگ‌باران كردند ، اگر فراشان حكومت جلوگيرى نكرده بودند اغتشاش برپا مىشد .\r\nديگر آنكه روز پنجشنبه بيست و پنجم جناب صاحب ديوان و مقرب الخاقان قوام الملك و ميرزا عبد الله خلعت پوشيدند ، خلعت جناب صاحب ديوان و قوام الملك از اعليحضرت همايونى بود ، خرقهء خز به جهت جناب صاحب ديوان و جبهء ترمه به جهت قوام الملك . خلعت ميرزا عبد الله را قبل از فوت مرحوم قوام الملك حضرت و الا ظل السلطان جبهء ترمه به جهت مشار اليه فرستاده بودند .\r\nاين خلعت‌ها به جهت از سياه بيرون آوردن جناب صاحب ديوان و قوام الملك بود .\r\nديگر آنكه لله باشى نواب جلال الدوله به ناخوشى حبس بول فوت شد ، قريب هفتاد و پنج سال داشت .\r\nديگر آنكه حاجى ميرزا احمد خان داماد مرحوم مشير الملك را از جانب حضرت و الا ظل السلطان خلعت دادند كه از سياه‌پوشى بيرون بيايند .\r\nديگر آنكه شب هنگام چهار نفر دزد به دكان بقالى رفته هرچه از اشيا دكان مىتوانستند برداشته مىروند ، قراولانى كه شب مىگردند به آنها مىرسند ، دزدان را گرفته اموال را به عين خدمت حكومت مىبرند . حكومت خلعت و انعام به صاحب‌منصب قراولان و خود سربازها مىدهند .\r\nسارقين را يكى را دست مىبرند دو نفر را چوب زياد مىزنند و ديگرى را حبس مىنمايند .\r\nديگر آنكه شب هنگام چند نفر الواط در خانه به شرابخوارى مشغول بودند ، از آن الواطها چند نفرى نوكر ايلخانى بودند مست شده بهم ريختند ، دو نفر را آدمهاى ايلخانى زخم مىزنند ، يكى زخمش زياد منكر است كه احتمال خطر دارد ، ديگرى چندان باكى ندارد . به حكومت عارض شده‌اند . حكومت آدمها را از ايلخانى خواسته‌اند . آدمهاى ايلخانى فرار كرده در مسجد نو بست رفته‌اند .\r\nمورخهء روز دوشنبه بيست و نهم ربيع الاول 1301 مطابق بيست و هشتم جنورى 1884 .\r\n\r\nاز سلخ ربيع الاول 1301 مطابق 29 جنورى 1884\r\nمقرب الخاقان ميرزا حسين خان حاكم بوشهر وارد شيراز شد ، دو سه روزى توقف نموده بچاپارى روانهء اصفهان شد .\r\nديگر آنكه مقرب الخاقان محمد رضا خان قوام الملك نقل مكان در دلگشا نموده يك فوج\r\n\r\n","description":"","footnote":"","page_name":" 207 ","page_number":261},
  {"content":"\r\n\r\nسرباز و يك عراده توپ هم همراه مشار اليه مىباشد ، بعد از دو سه روزى از دلگشا روانهء داراب خواهند شد .\r\nديگر آنكه حاجى نصر الله خان ايلبيگى سابق قشقايى وارد شيراز شد ، از قرار مذكور داراب خان ايلبيگى با ايلخانى و عليقلى خان هم قسم شده‌اند . ديگر آنكه امام قليخان قشقايى را مرخص نموده كه برود به ايل خود ، اين دو روزه خواهد رفت .\r\nديگر آنكه مهندسى از فرانسه به جهت بازديد راه‌آهن از طهران به شيراز آمده و از شيراز خيال دارد از راه فيروزآباد به بوشهر برود .\r\nديگر آنكه جناب صاحب ديوان به اردوى محمد رضا خان قوام الملك رفته سان سربازان را ديدند ، از دلگشا روز بعد حركت كرده به جعفرآباد رفته‌اند . ديگر آنكه دو روز باران متواتر آمد كه بسيار نافع بود .\r\nديگر آنكه چندين طاقه شال كشميرى و قلمكار صدرس از مال مرحوم مشير الملك جناب صاحب ديوان در عوض پولى كه از ورثهء مرحوم مشير الملك بايد بگيرد به جهت حضرت و الا ظل السلطان برداشته بودند با وجه نقد تا دو منزلى شيراز فرستاده بودند ، حضرت و الا ظل السلطان تلگراف كرده بودند كه \" از اين چيزها لازم نداريم ، تمام را بايد وجه نقد بدهند \" .\r\nشالها و قلمكارها را آدم فرستادند از دو منزلى شيراز برگردانيدند كه به وراث داده وجه نقد بگيرند .\r\nديگر آنكه همشيرهء جناب صاحب ديوان كه عيال امام جمعه مىباشد به ناخوشى استسقا مبتلاست به قدر دو ماه عاليجاه داكتور ادلينگ معالجه كرد بهتر شده بود ، عاليجاه مشار اليه بر حسب ضرورت روانهء طهران گرديد ، بعد از رفتن مشار اليه روز بروز بدتر شده است .\r\nديگر آنكه جناب صاحب ديوان حاجى ميرزا محمد حكيم‌باشى را خواستند كه روانه به بالين مريضه نمايند ، هرچه كرده بودند نرفته خيلى بالنسبه به جناب صاحب ديوان جواب سخت داده بود تا اينكه جناب صاحب ديوان را متغير كرده بود ، جناب ايشان حكم كردند از مجلس او را كشيدند خواستند چوبش بزنند اهل مجلس نگذاردند ، تيولات مشار اليه را حكم كردند ضبط كنند .\r\nديگر آنكه جناب امام جمعه خدمت جناب صاحب ديوان توسط از حاجى ميرزا محمد حكيم‌باشى كرده ، از تقصير مشار اليه گذشتند ، حكيم‌باشى را برده دست جناب صاحب ديوان را بوسيد . قرار است خلعتى به مشار اليه داده شود .\r\nديگر آنكه اخبار تلگرافى رسيد كه ميرزا حسين خان حاكم بوشهر وارد طهران شده است .\r\nديگر آنكه حضرت و الا ظل السلطان تلگرافا به جناب صاحب ديوان حكم دادند كه حمل جنس به خارج ممنوع نباشد ، قدغن كنيد كه جنس حمل دريا بشود . جناب ايشان هم به حاجى فضلعلى خان نايب الحكومهء بوشهر تلگراف كردند كه اطلاع به تجار داخله و خارجه بدهند .\r\nديگر آنكه پسر حاجى آقا جان فراشباشى بيگلربيگى شب هنگام مست و لايعقل مىخواهد داخل به خانهء خود بشود ، حاجى آقا جان پدر او مىگويد او را بگيرند . غلام سياهى او را مىگيرد .\r\nزخمى به غلام سياه مىزند كه فورا فوت مىشود . زنجيربان بيگلربيگى او را مىگيرد ، زخمى هم\r\n\r\n","description":"","footnote":"","page_name":" 208 ","page_number":262},
  {"content":"\r\n\r\nبه او مىزند كه در حالت نزع است . مراتب به جناب صاحب ديوان رسيده است ، هنوز حكمى در اين باب نشده چون از بستگان خودشان هستند اين كار چندان برملا نشده است .\r\nمورخهء روز سه‌شنبه بيست و يكم ماه ربيع الثانى 1301 مطابق نوزدهم ماه فبرورى 1884 .\r\n\r\nاز 22 ربيع الثانى 1301 مطابق 20 فبروى 1884\r\nجناب صاحب ديوان پسر حاجى آقا جان را گرفته در محبس حكومتى انداختند ، حاجى آقا جان پانصد تومان مجانا پيشكش كرده كه پسرش را در انبار حبس نكنند ، لهذا بعد از گرفتن پانصد تومان او را در منزل نايب حسين حبس نموده‌اند و قرار بر اين شده كه اگر زنجيربان بيگلربيگى از اين زخم فوت شود ، اين پسر را در عوض بكشند و اگر نمرد قرارى از بابت ورثهء غلام سياه بدهند .\r\nديگر آنكه تا به حال چهل هزار تومان از ورثهء مرحوم مشير الملك گرفته‌اند ، اين چهل هزار تومان را تمام ملك فروخته‌اند و داده‌اند ، به جهت چهل هزار تومان ديگر كه تا دو ماه ديگر بايد بدهند باز هم بايد ملك بفروشند .\r\nديگر آنكه صاحب منصبى از اطريش به جهت سياحت ايران از طرف طهران وارد شيراز شد ، خيال دارد به بوشهر برود و از بوشهر به طرف بغداد و شامات سياحت نمايد .\r\nديگر آنكه دو شبانه روز است كه باران متواترا مىبارد ، رودخانه هم بشدت مىآيد و بعضى جاها را خراب كرده ، در كوچه دو نفر مرد و زن و طفلشان مىگذشتند ديوارى خراب مىشود هر سه زير انبوه مىشوند .\r\nديگر آنكه از قراريكه خبر رسيده ميانهء طايفهء بهارلو و رضا خان عرب در داراب نزاع شده ، قاطرچىهاى مقرب الخاقان محمد رضا خان قوام الملك به حمايت رضا خان عرب بيرون آمده بودند ، از طرفين سر و دستى شكسته شده بود ، محمد رضا خان قوام الملك كه مطلع مىشود گوشهاى قاطرچى خود را مىبرد و بهارلوها را چوب زيادى مىزند .\r\nديگر آنكه طايفهء عرب اجماع كرده‌اند كه ما حسين خان بهارلو را كه كلانتر آنها مىباشد ، نمىخواهيم قدرى اغتشاش در طايفهء عرب پيدا شده .\r\nديگر آنكه پسر حاجى آقا جان فراشباشى بيگلربيگى كه در منزل نايب حسين حبس بود پيشكش گزافى به حكومت و اتباع حكومت داده او را از حبس بيرون آورده است ، رنجيربان بيگلربيگى از زخم آن پسره فوت نشده .\r\nديگر آنكه حاجى ميرزا محمد پسر مرحوم ميرزا هادى معدل شوهر صبيهء مرحوم مشير الملك در طهران به حضرت و الا ظل السلطان عارض شده كه حاجى ميرزا كرم مبلغى از وجه نقدينهء مرحوم مشير الملك را با حكومت و بعضى از ورثهء ديگر با هم ساخته‌اند و چيزى ابراز نداده است و به حكم حكومت روانهء عتبات شده است . فورا تلگراف از حضرت و الا ظل السلطان مىشود كه حاجى ميرزا كريم را از رفتن كربلا مانع شوند . جناب صاحب ديوان چون خودش مرخص كرده بود عذرى\r\n\r\n","description":"","footnote":"","page_name":" 209 ","page_number":263},
  {"content":"\r\n\r\nآورد و حاجى ميرزا كريم را روانه كرد . مجددا تلگراف به تلگرافخانه‌ها شد كه حاجى ميرزا كريم به هرجا رسيده نگاه دارند . لهذا مشار اليه را در كازرون نگاه داشته‌اند ، تا كنون در كازرون محجر است .\r\nديگر آنكه حضرت و الا ظل السلطان تلگراف به جناب صاحب ديوان كرده‌اند كه گمركهاى شيراز و بوشهر و عباسى را در پنج هزار تومان علاوه از عمل پارسال قبول كند ، احتمال مىرود كه گمركخانه‌ها امسال با حكومت فارس بشود .\r\nديگر آنكه حاجى ميرزا كريم صراف را كه در كازرون نگاه داشته بودند مشار اليه را به شيراز معادوت دادند به جهت مطالبهء وجهى كه حاجى ميرزا محمد از مشار اليه دارد .\r\nديگر آنكه بارانهاى بسيار خوب متصل مىآيد ، هفته‌اى دو سه روز باران مىآيد .\r\nديگر آنكه مشهد مرغاب كه ملك مقرب الخاقان ايلخانى قشقايى بود بواسطهء عداوت مرحوم قوام الملك به دست‌آويزهاى زياد آن را به اسم خالصه ضبط كرده‌اند و به اسم حضرت و الا ظل السلطان نموده‌اند و از جانب ايشان حاجى محمد نبى خان كه نوكر ايلخانى بود و الحال عداوت با مشار اليه مىورزد ضابط مشهد نمودند ، ايلخانى هم نوشتجات و احكام شرعى و دولتى كه در دست داشت با ميرزاى خود روانهء طهران نموده بلكه برگشت كند .\r\nديگر آنكه گفتگويى هست كه ميرزا محمد خان پسر مويد الملك كه نوادهء جناب صاحب ديوان است بيگلربيگى شهر شيراز نمايند ، و احتمال هم دارد كه بشود .\r\nديگر آنكه جناب صاحب ديوان به محمد رضا خان قوام الملك نوشته‌اند كه آنچه در حيات مرحوم قوام الملك از بلوك و ايلات و حكومت آنها واگذار به آن مرحوم بوده و تفاوت عمل مىبرده حق خود من است نبايد شما دخل و تصرف نماييد . محمد رضا خان هم خيال رفتن طهران را دارد .\r\nديگر آنكه جناب صاحب ديوان مادر خود حاجى بىبى را برانگيخته است كه ادعاى شش يك ماليهء مرحوم قوام را از محمد رضا خان نمايد ، الحال امام جمعه را وكيل خود كرده و گفتگو مىنمايد . از قرار مذكور هفتاد و شش هزار تومان شش يك حاجى بىبى مىشود .\r\nديگر آنكه هشتاد وقر پول سياه كه نصف مسكوك از طهران و نصف غير مسكوك از بمبئى وارد شيراز گرديد چون اين اوقات پول سياه زياد است حكومت پول سياه را سپردند كه باز نشود تا اينكه از طهران حكمى مجدد بيايد . بواسطهء زياد سكه زدن پول سياه خيلى ضرر به مردم وارد مىآيد .\r\nديگر آنكه از قرار مذكور حاجى ميرزا كريم را امساله حكومت خيال دارد صرافى خزانه را به مشار اليه واگذار نمايد چونكه از حاجى محمد حسين صراف زياد دلخورى پيدا كرده‌اند .\r\nديگر آنكه از قرار مذكور محمد رضا خان قوام الملك در بيرون چندان كارش پيشرفت ندارد ، قدرى اغتشاش در ايلات است .\r\nديگر آنكه بيست و پنج هزار تومان مساعده از فارس خواسته‌اند ، جناب صاحب ديوان از\r\n\r\n","description":"","footnote":"","page_name":" 210 ","page_number":264},
  {"content":"\r\n\r\nخودش مىخواهد بدهد و از مردم نگيرد . حاجى نصير الملك به خيال اينكه جاى مرحوم قوام الملك را بگيرد به جناب صاحب ديوان عرض كرده است كه \" اين مساعده را من از خودم مىدهم به شرطى كه تمام كارهاى مرحوم قوام الملك را واگذار به من نماييد \" . در حقيقت وزير فارس شود . ميرزا عبد الله كه الحال تمام عمل فارس با مشار اليه است به جناب صاحب ديوان عرض كرده كه \" به چندين ملاحظه اگر حاجى نصير الملك داخل عمل شود و از تمام عمل مالياتى فارس مطلع شود براى شما خوب نيست ، بهتر اين است كه پول مساعده را پانزده هزار تومان خودتان بدهيد و ده هزار تومان من مىدهم ، بعد از مردم و عمال دريافت مىكنم ، و اگر از بابت تفاوت عمل مرحوم قوام الملك بخواهيد بهتر از من كسى كه اطلاع ندارد ، هرچه ميل شماست مىكنم \" . صاحب ديوان به همين طمع از حاجى نصير الملك بنقد گذشته و ميرزا عبد الله را در كار دارد ، در حقيقت حكومت مهملى است .\r\nمورخهء روز جمعه بيست و سيم ماه جمادى الاول 1301 مطابق بيست و يكم مارچ مسيحى 1884 .\r\n\r\nاز 24 جمادى الاولى 1301 مطابق 22 مارچ 1884\r\nافواها مذكور است كه لقب صاحب ديوانى را به ميرزا حسين خان پسر جناب صاحب ديوان داده‌اند و لقب آصف الدوله را به جناب صاحب ديوان .\r\nديگر آنكه زرقانىها كدخداى خود را نخواسته‌اند ، ريش‌سفيدان زرقان دو تيره شده‌اند ، بعضى به حمايت كدخدا و برخى به حمايت رعايا به شيراز آمده‌اند ، ميانهء آنها نزاع است . جناب صاحب ديوان خيال دارند كه آدمى از خود به جهت تحصيل و وصول ماليات معين نمايند .\r\nديگر آنكه فراشباشى نواب جلال الدوله با ناظم خلوت معظم اليه بر سر قلق نزاعى كرده بودند ، عملهء خلوت به حمايت ناظم خود و فراشان به حمايت باشى خود بهم افتاده بودند . نواب جلال الدوله فراشباشى را چند توى سرى و فراشان را چوب مىزند ، فراشباشى به جناب صاحب ديوان عارض مىشود ، چون حق به فراشباشى بوده ناظم خلوت را با چوبدست خود چند تا توى سرش مىزنند و حكم مىنمايند كه از شهر شيراز ببرند او را بيرون كنند . لله‌باشى خدمت جناب صاحب ديوان وساطت ناظم خلوت را مىنمايد ، فورا مىفرستد ناظم خلوت را مىآورند چوب زيادى مىزند و سردارى ترمه به فراشباشى خلعت مىدهند . خواستند منشىباشى را كه پسر حاجى سيد ابراهيم وكيل شه‌بندر عثمانى است چوب بزنند به توسطهاى زياد از تقصير مشار اليه گذشتند چون‌كه چنين دانسته بودند كه اين فساد و فتنه از جانب مشار اليه شده است .\r\nديگر آنكه خبر رسيده لطفعلى خان پسر جناب صاحب ناخوش بسيار صعبى است كه گمان بهبودى در او نمىرود بدين واسطه جناب صاحب ديوان بسيار دلتنگ و ملول هستند .\r\nديگر آنكه دختر مرحوم مشير الملك كه زوجهء حاجى ميرزا محمد است هرچه ارث از پدرش به مشار اليه رسيده بود تماما را هبه به حاجى ميرزا محمد كرده است و حاجى ميرزا محمد تلگرافا حاجى نصير الملك را وكيل كرده كه با حاجى ميرزا احمد خان از بابت ارث گفتگو نمايد .\r\n\r\n","description":"","footnote":"","page_name":" 211 ","page_number":265},
  {"content":"\r\n\r\nديگر آنكه حاجى ميرزا احمد خان داماد مرحوم مشير الملك بواسطهء گفتگوى حاجى ميرزا محمد پسر مرحوم حاجى معدل با مشار اليه دو سه روزى در منزل حكومت بست نشست از بابت هشتاد هزار تومان پيشكش اعليحضرت همايونى چونكه ملك و اسباب فروخته و نصفهء تنخواه را داده بود و حاجى ميرزا محمد قبول نكرده بود ، حال حاجى نصير الملك در صدد رواج دادن قسط پيشكش است ، حاجى ميرزا احمد خان هم از بست بيرون آمده .\r\nديگر آنكه چون اول تردد ايلات است قدرى اغتشاش در بيرونها پيدا شده . ديگر آنكه از قرار مذكور محمد رضا خان قوام الملك از داراب حركت كرده روانه به سمت شيراز است .\r\nديگر آنكه حكومت بناى تمسك گرفتن از ضابط مىباشند ، امساله از قرار مذكور ده يك علاوه از هر ساله بر ماليات فارس كرده‌اند و تمسك از ضابط مىگيرند . ديگر آنكه همشيرهء جناب صاحب ديوان كه عيال جناب امام جمعه بود فوت شد ، در شاه‌چراغ امانت و در مسجد وكيل ختم گذاردند ، سه روز سر ختم نشستند .\r\nديگر آنكه نزديكى باجگاه شب هنگام چند نفر عبور مىكردند آنها را برهنه كرده‌اند و يك دو نفر را گلوله زده‌اند ولى نمرده‌اند . ديگر آنكه محمد رضا خان قوام الملك از داراب حركت كرده روز سه‌شنبه يا چهارشنبه دوازدهم وارد شيراز مىشود . ديگر آنكه اطراف شهر و بيرونها كم‌كم اغتشاش بهم رسيده است . ديگر آنكه صاحب منصبى از فرنگستان از سمت بوشهر به شيراز آمد ، مأمور است كه برود به سمت خراسان ، هنوز در شيراز است .\r\nديگر آنكه افواها مذكور است كه طايفه‌اى از عرب در احشام پسر سهراب خان اللهيار خان رفته بودند به جهت دزديد ، خود اللهيار خان با چند سوار تعاقب آنها مىكند ، از آن سوارها چند نفرى گلوله مىخوردند ، خود اللهيار خان مىگويند گلوله خورده است بعضى مىگويند كشته شده ولى هنوز خبر صحيح نرسيده است .\r\nديگر آنكه فسا را از محمد رضا خان قوام الملك گرفته داده‌اند به محمد حسين خان پسر سليمان خان جهرمى . ديگر آنكه ميرزا عبد الله مستوفى از جانب صاحب ديوان مشغول گرفتن تمسك از عمال و ضابط است .\r\nديگر آنكه مشهدام النبى كه ملك مقرب الخاقان ايلخانى بود و حضرت و الا ظل السلطان به زور آن را تيول كرده بودند به حكم اعليحضرت همايونى به ايلخانى پس دادند ، ولى چهار پنج هزار تومان پيشكش و تعارف داده است .\r\nديگر آنكه مقرب الخاقان محمد رضا خان قوام الملك روز سه‌شنبه يازدهم جمادى الثانيه وارد شيراز گرديد . ديگر آنكه حاجى بىبى والدهء جناب صاحب ديوان شش يكى ارث كه از متروكات مرحوم قوام الملك به او مىرسد به بيست و پنج هزار تومان به جناب صاحب ديوان مصالحه كرده است ولى محمد رضا خان تا به حال يك دينار قبول نكرده كه بدهد .\r\nديگر آنكه حاجى نصير الملك تفاوت عمل هرجا را محض لجاج با جناب صاحب ديوان نوشته به جهت حضرت و الا ظل السلطان فرستاده است ، همان كاغذ را براى جناب صاحب ديوان\r\n\r\n","description":"","footnote":"","page_name":" 212 ","page_number":266},
  {"content":"\r\n\r\nفرستاده‌اند ، از حاجى نصير الملك جويا شده‌اند كه چنين كاغذى چرا نوشته‌اى ؟ . اول تحاشى كرده بعد جواب داده نوشته‌ام ، شما هم هرچه از دستتان برمىآيد كوتاهى نكنيد . ميانهء دو برادر حال به هم خورده كه برملا به همديگر بد مىگويند . بعضىها ميانه افتاده‌اند كه اصلاح بدهند .\r\nديگر آنكه زنى را قريب به تنگ الله اكبر در مغازه كشته انداخته بودند ، چوپانى او را ديده به حكومت اطلاع داد ، حكومت كشته را فرستادند آوردند ، قدرى از آن نعش را جانور خورده بود ، هرچه تفحص كردند نه صاحبى براى كشته پيدا شد و نه قاتل آن .\r\nديگر آنكه در ميان جنگل شش فرسخى فسا دو نفر از صحرارود فسا را كشته‌اند ، قاتل هنوز معلوم نيست ، اطراف شيراز خيلى شلوغ شده است .\r\nديگر آنكه از قرار خبر تلگرافى حضرت و الا ظل السلطان متوقف طهران نشده به اصفهان مراجعت خواهند كرد .\r\nديگر آنكه ضابط به جهت بعضى از بلوكات معين كرده و تمسك گرفته‌اند ، مثل نيريز را داده‌اند به فتحعلى خان نيريزى و اصطهبانات را به ابو القاسم خان همشيره‌زادهء جناب صاحب ديوان .\r\nديگر آنكه فسا را كه به محمد حسن خان پسر سليمان خان جهرمى داده بودند چون در ادارهء محمد رضا خان قوام الملك بود و قبل از ورود مشار اليه به محمد حسن خان داده بودند كه در ادارهء مشار اليه نباشد لهذا بعد از ورود قوام الملك فسا را هم در ادارهء قوام الملك قرار داده‌اند مثل سنوات سابق باشد .\r\nديگر آنكه لطفعلى خان پسر جناب صاحب ديوان در طهران فوت شده بود ، بعد از دو سه روزى از فوتش به جناب صاحب ديوان خبر داده‌اند ، در مسجد وكيل ختم گذارده‌اند مشغول تعزيه‌دارى مىباشند .\r\nديگر آنكه از قرار خبر تلگرافى لقب موتمن الملكى به ميرزا حسين خان پسر جناب صاحب ديوان داده شده با ششصد تومان علاوهء مواجب از مواجب مرحوم مشير الملك .\r\nديگر آنكه حضرت و الا ظل السلطان تلگراف به جناب صاحب ديوان كرده بودند كه آدمى به جهت حساب پس دادن روانه كنيد . ايشان جواب داده بودند كه ميرزا حبيب الله خان مشير الملك وكيل من است در حساب پرداختن به ديوان حضرت و الا . همين را مستمسك قرار داده ميرزا رضاى حكيم را از وكالت فارس معزول كرده وكالت فارس را به ميرزا حبيب الله خان دادند .\r\nاز عزل ميرزا رضا بعضى از عمال فارس دلتنگ شدند مثل محمد رضا خان قوام الملك و ميرزا عبد الله ، ولى خود جناب صاحب ديوان چندان بىميل از عزل ميرزا رضا نبودند .\r\nديگر آنكه اطراف فارس اغتشاش بهم رسيده است سرقت و راهزنى مىشود .\r\nديگر آنكه داماد ملا برفى كه ضابط كوه‌مره‌جات بوده به زنى مايل بوده ، شوهر زن را با برادرش و طفل شيرخواره مىكشد . اين خبر به حكومت مىرسد فورا كشيكچى باشى با چند نفر سوار مىفرستد كه داماد ملابرفى را گرفته بياورند . تا اين خبر به مشار اليه مىرسد فرار كرده مىآيد در مسجد نوبست مىنشيند . امام جمعه توسطى از قاتل كرده ، جناب صاحب ديوان جواب داده‌اند\r\n\r\n","description":"","footnote":"","page_name":" 213 ","page_number":267},
  {"content":"\r\n\r\nكه \" اين كار دولتى شده يا از مسجد بيرون كنيد يا او را قراول بگذاريد كه نگريزد \" . حال در مسجد نو است .\r\nمورخهء روز شنبه بيست و نهم جمادى الثانيه 1301 مطابق بيست و ششم ماه اپريل 1884 .\r\n\r\nاز غرهء رجب 1301 مطابق 27 اپريل 1884\r\nمقرب الخاقان داراب خان ايلبيگى قشقايى كه مراجعت كرده به شيراز نيامده ، از دو فرسخى شيراز گذشت ، محصل قسط كه پيش او بود او را هم جواب كرده . جناب صاحب ديوان ميرزا عبد الله مستوفى را كه الحال وزير ماليات فارس است عقب او فرستادند كه اگر بخوشى خودش آمد به شيراز فبها و الا بگذارد هر جا ميل دارد برود ، چونكه از دو حال بيرون نيست يا مىرود به اصفهان يا نمىرود ، اگر رفت در همان جا او را گرفته باقى مشار اليه را دريافت خواهند كرد اگر هم نرفت به قدر باقى مشار اليه از قسط ديوان باقى گذارده كه اگر مطالبه كنند بگويند نزد داراب خان است خودتان كه توسط كرديد او ايلبيگى بشود حال باقىاش را هم خودتان وصول نماييد . هنوز ميرزا عبد الله مراجعت نكرده است .\r\nديگر آنكه حاجى بىبى والدهء جناب صاحب ديوان كه حق شش يك خود را از اموال مرحوم قوام الملك به جناب صاحب ديوان مصالحه به بيست و پنج هزار تومان كرد كه از محمد رضا خان قوام الملك دريافت كنند ، محمد رضا خان به كلى خيال دادن يك دينار نداشت ، بعض نوشتجات ساختگى بعد از فوت مرحوم قوام الملك درست كرده بود كه چيزى از اين بابت ندهد . بعضى اين مسئله را به سمع جناب صاحب ديوان رسانيدند ، ايشان هم سخت مطالبه كردند و سخت گرفتند تا آنكه خود محمد رضا خان تمسك بيست و پنج هزار تومان را نوشته تسليم جناب صاحب ديوان كرد . از قرار مذكور باطنا جناب صاحب ديوان هيچ ميل به محمد رضا خان ندارند ، بعضى از ابواب جمعىهاى مشار اليه را حك و اصلاح مىنمايند .\r\nديگر آنكه ميرزا عبد الله كه رفته بود داراب خان را بياورد مشار اليه را به شيراز آورد ، از قرار مذكور يازده هزار تومان باقى دارد ، قدرى در محل است ما بقى نزد خود داراب خان مىباشد .\r\nجناب صاحب ديوان از آمدن داراب خان بسيار خوشوقت شده است چونكه اگر نيامده بود امساله خيلى اغتشاش در عمل مالياتى بهم مىرسيد .\r\nديگر آنكه روز بروز كدورت ميانهء جناب صاحب ديوان و محمد رضا خان قوام الملك بيشتر مىشود ، هر روز يك جايى از ابواب جمعى مشار اليه را موضوع مىنمايند و مشار اليه هم خود را به ناخوشى زده كمتر درب خانه مىرود ، محض تمارض است نه ناخوشى و در صدد اغتشاش ايلات و غيره است ، هر روز اسباب و گفتگويى فراهم مىآورد كه بيشتر اسباب رنجش جناب صاحب ديوان مىشود .\r\nديگر آنكه ميرزا حسين خان پسر جناب صاحب ديوان هزار تومان مواجب از ديوان گذرانيده و اردكان را كه تيول مرحوم مشير الملك بود تيول خود كرده است ، مواجب مرحوم مشير الملك را حضرت\r\n\r\n","description":"","footnote":"","page_name":" 214 ","page_number":268},
  {"content":"\r\n\r\nو الا ظل السلطان در حق برادرزادهء خود كه پسر مرحوم جلال الدوله باشد برقرار كرده‌اند .\r\nديگر آنكه هر روز براى املاك مرحوم مشير الملك مدعى پيدا مىشود و ورثهء آن مرحوم استيصالا در سوال و جواب مىباشند ، هنوز تمام وجهى كه بايد به اعليحضرت همايونى تقديم كنند نداده‌اند ، قزيب دوازده هزار تومان باقى است .\r\nديگر آنكه در دالكى كدخداى حاليه نزاع كرده‌اند از طرفين سه نفر كشته شده است ، نايب الحكومهء بوشهر به حمايت كدخداى لاحق و محمد قلى ضابط خشت به حمايت كدخداى سابق بر ضد يكديگر به حكومت شيراز تلگرافا عارض شده‌اند . حكومت محصلى معين كردند كه برود رسيدگى كند تفصيل را به حكومت بنويسد تا بعد حكمش بشود .\r\nديگر آنكه ابواب جمعى مرحوم قوام الملك را به مقرب الخاقان محمد رضا خان قوام الملك علاوه بر ابواب جمعى خودش دادند ، اكنون دويست و پنجاه هزار تومان عامل است كه تمسك سپرده است .\r\nديگر آنكه بهبهان و كازرون و ممسنى را داده‌اند به حاجى نصير الملك ، مشار اليه بوشهر را هم مىخواهد ، جناب صاحب ديوان قبول نكرده‌اند ، مشار اليه هم قهر كرده است هنوز تمسك نداده .\r\nديگر آنكه كدخدايان قشقايى را تماما به شيراز حاضر كرده‌اند با داراب خان ايلبيگى كه باقى پارساله را دريافت كنند و قرارومدار سال نو را بگذارند ، هنوز هيچكدام نگذشته است .\r\nديگر آنكه صاحب‌منصب نظامى دولت بهيهء قيصريهء انگليس از طرف بوشهر به شيراز آمده خيال رفتن به سمت طهران را دارد ، در منزل عاليجاه پريس صاحب رئيس تلگرافخانهء شيراز منزل دارد .\r\nديگر آنكه حضرت و الا ظل السلطان تلگرافا مقربى الخاقان ايلخانى و حاجى نصر الله خان ايلبيگى سابق را به اصفهان احضار كرده‌اند ، ولى جناب جلالت مآب صاحب ديوان باطنا ميل به رفتن آنها ندارد همچنين خود آنها هم مايل به رفتن اصفهان نيستند ، تا بعد چه حكم در حق آنها بشود .\r\nديگر آنكه رعايا و ريش‌سفيدان سرچهان بواسطهء جمع زيادى كه بر آنها بسته‌اند تمام شكسته آمده‌اند در سر توپخانه بست نشسته‌اند ، چند خانوار از آنها را هم محمد رضا خان قوام الملك برده است كه قريب نهصد تومان ماليات آنهاست و مىخواهد پنجاه تومان از آنها بگيرد و نهصد تومان ماليات را پامال نمايد . بيشتر رعاياى سرچهان به جهت اين چند خانوار و تعدى كه قوام الملك مىخواهد بر آنها بنمايد بست آمده‌اند . حكومت هنوز حكمى در اين باب نكرده است .\r\nديگر آنكه چند نفر عرب كه زوار مشهد مقدس بوده‌اند در پشت دروازهء اصفهان منزل داشتند ، شب هنگام دو الاغ از آنها سرقت كرده‌اند . به حكومت عارض شده‌اند ، حكومت از مستحفظين راه حكما خواسته است .\r\nديگر آنكه از قرار مذكور ميرزا محمد خان كه قبل كارگزار بوشهر بود مأمور كارگزارى شيراز\r\n\r\n","description":"","footnote":"","page_name":" 215 ","page_number":269},
  {"content":"\r\n\r\nشده است .\r\nديگر آنكه حاجى مال الله كدخداى دالكى كه نزاع كرده بود و مقصر ديوان شده است فرارا از دالكى آمده كه بيايد در مسجد نو بست بنشيند ، حكومت مطلع شده فراش به اطراف گذارده‌اند كه داخل مسجد نو نشود .\r\nديگر آنكه از قرار تلگراف حضرت و الا ظل السلطان به كاشان رسيده‌اند . ديگر آنكه ايلبيگىگرى قشقايى هنوز معلوم نيست با كدام از خوانين قشقايى بشود ، همه در دوندگى هستند ، داراب خان باقى خود را در تدارك پرداختن است .\r\nديگر آنكه جمعى از رعاياى قير و كازرين از ملا حسين ضابط خود به شكايت آمده‌اند ، از قرار عرض رعايا اجحاف و تعدى زياد به رعايا نموده است . حكومت حكم به قسم كرده كه هر چه رعايا قسم بخورند كه اجحاف و تعدى بر آنها وارد آمده ملا حسين از عهده برآيد .\r\nمورخهء روز يكشنبه بيست و نهم ماه رجب 1301 مطابق بيست و پنجم ماه مى 1884 .\r\n\r\nاز سلخ رجب 1301 مطابق 26 مى 1884\r\nحضرت و الا ظل السلطان روز پنجشنبه بيست و ششم ماه رجب وارد اصفهان شده‌اند .\r\nديگر آنكه مقرب الخاقان ميرزا عبد الله مستوفى را جناب صاحب ديوان خلعت دادند و وزير ماليات فارس نمودند . ديگر آنكه حاجى مال الله كدخداى دالكى كه فرار كرده بود شب هنگام آمده در مسجد نو بست نشسته است . ديگر آنكه كازرون را به حاجى ميرزا آقا خان همشيره‌زادهء جناب صاحب ديوان واگذار نمودند . ديگر آنكه حضرات سرچهانى كه از تعدى محمد رضا خان قوام الملك سر توپخانه بست رفته بودند از آنجا فرار كرده در مسجد نو بست رفته‌اند ، حكومت هم هنوز دربارهء آنها حكمى نكرده .\r\nديگر آنكه تلگرافى از جانب حضرت و الا ظل السلطان به جناب صاحب ديوان شده بود به اين مضمون كه \" ميرزا حسين خان اولاد شما خيلى با عقل و كفايت است بهتر اين است كه در جميع امورات با مشار اليه مشورت نماييد ، اگرچه خواهيد گفت كه پسر محل مشورت پدر نيست ، ولى در بعض اوقات عقل پسر بيشتر از پدر است . چرا شما كازرون را بدون اذن ما و شور از ميرزا حسين خان به حاجى ميرزا آقا خان وكيل داده‌ايد ؟ حكما بايد كازرون و خشت و كمارج در ادارهء ميرزا حسين خان باشد و بايد در جميع كارها بدون اذن ما حكمى ندهيد \" . حال محض حكم حضرت و الا ظل السلطان كازرون و خشت و كمارج واگذار به ميرزا حسين خان شده است .\r\nديگر آنكه در ابواب جمعىهاى محمد رضا خان قوام الملك ميرزا حسين خان افزوده كه مىخواهد به حكم حضرت و الا ظل السلطان از مشار اليه بگيرد ، مثل داراب در بيست هزار تومان ابواب جمع قوام الملك بوده و امساله هشتاد و شش هزار تومان عمل كرده‌اند ، پانزده هزار تومان به داراب افزوده است كه به مشار اليه بدهند .\r\nديگر آنكه به جهت لقب قوام الملكى محمد رضا خان حال حضرت و الا ظل السلطان گفتگو\r\n\r\n","description":"","footnote":"","page_name":" 216 ","page_number":270},
  {"content":"\r\n\r\nدارد ، پانزده هزار تومان به جهت پيشكش قوام الملكى از محمد رضا خان مىخواهند و سريع تلگراف شده كه اگر اين مبلغ را مىدهد لقب مال اوست و الا از مشار اليه گرفته خواهد شد ، ولى باطنا اينها همه به ميل جناب صاحب ديوان است كه از اينجا محرمانه مىنويسد و از آنجا تلگرافا حضرت و الا ظل السلطان تلگراف مىنمايند . بنقد جناب صاحب ديوان بواسطهء حركات جاهلانهء محمد رضا خان خيلى از مشار اليه رنجيده‌اند و متصل ميل دارند كه صدمه به او وارد بيايد .\r\nديگر آنكه دو روز طرف عصرها برف زياد مىآمد و بادهاى بسيار تند و سخت كه اغلب درختهاى بزرگ را انداخت و بعض ديوارها را خراب كرد و تمام ميوه‌جات باغها را خراب و ضايع كرد ، خيلى ضرر به حاصل ترياك رسانيد .\r\nديگر آنكه جناب صاحب ديوان به جهت تعمير كاروانسراى ميان كتل چهار پنج روزه رفتند به آنجا كه بازديدى كرده مراجعت نمايند .\r\nديگر آنكه اسماعيل خان باصرى كه از خوانين باصرى بود در ميانهء ده‌بيد و خانه‌خوره با دزد برمىخورد چون خودش تنها بوده سارقين محض اينكه ( آنها را ) شناخته بوده سرش را مىبرند ، اسب و تفنگ و يراقش را پهلوى خودش گذارده مىروند . اين خبر به حكومت مىرسد ، سوار به اطراف فرستاده‌اند كه بلكه سارقين را بدست بياورند .\r\nديگر آنكه رعاياى سرچهان را از بست بيرون آوردند و عمل آنها را تمام كرده روانه نمودند .\r\nديگر آنكه بعضى از طايفهء عرب كه اجحاف و تعدى به آنها شده است سر مقبرهء مرحوم قوام رفته بست نشسته‌اند كه به عرض آنها برسند .\r\nديگر آنكه از قرار مذكور ميرزا حسين خان از اصفهان بايد اين دو روزه حركت نمايد ، كازرون و خشت و كمارج با بوشهر در ادارهء ميرزا حسين خان شد ، مشار اليه هم ميرزا يوسف را كه ضابط نيريز بود حاكم كازرون و خشت و كمارج كرده ، اين دو روزه روانه خواهد شد .\r\nديگر آنكه كار محمد رضا خان قوام الملك چندان سر و صورتى ندارد ، جناب صاحب ديوان نهايت رنجش را از مشار اليه پيدا كرده است و در باطن در صدد تخريب كار اوست .\r\nديگر آنكه جناب صاحب ديوان از ميان كتل مراجعت كرده‌اند ، بازديد و تعميرات آنجا را از قرار مذكور هزار و پانصد تومان برآورد كرده‌اند ، حال مىخواهند بنا و مصالح بفرستند كه شروع در تعميرات بشود .\r\nديگر آنكه مقرب الخاقان ميرزا حسين خان از اصفهان دو روز است بچاپارى حركت كرده است ، اين دو سه روزه وارد خواهد شد . ديگر آنكه حاجى فضلعلى خان نايب الحكومهء بوشهر از بوشهر مراجعت كرده وارد شيراز شد ، حال معلوم نيست كه بجاى مشار اليه كسى برود يا پس از ورود ميرزا حسين خان معين خواهد شد . ديگر آنكه جمال خان پسر حيدر خان دشتى كه قرار بود به شيراز بيايد دو روز است وارد شيراز شده است ولى هنوز معين نيست كه با او مىخواهند چه كنند . ديگر آنكه عمل قشقايى با داراب خان ايلبيگى شد ، تمسك سپرده ، اين دو سه روزه خلعت پوشيده مىرود .\r\n\r\n","description":"","footnote":"","page_name":" 217 ","page_number":271},
  {"content":"\r\n\r\nديگر آنكه يك نفر صاحب‌منصب جهاز دولت بهيهء قيصريهء انگليس از بوشهر به شيراز آمده كه به فرنگستان برود . ديگر آنكه از اين سه فوجى كه ساخلو فارس بودند دو فوجش احضار به طهران شده و مرخص هستند ، حال در تدارك رفتن هستند .\r\nديگر آنكه همراه مقرب الخاقان ميرزا حسين خان از جانب حضرت و الا ظل السلطان خلعت به جهت نواب جلال الدوله و خلعت به جهت جناب صاحب ديوان و براى مقرب الخاقان حاجى نصير الملك و محمد رضا خان قوام الملك التفات شده ، روز ورود ميرزا حسين خان استقبال خلعت كردند ، در بالاى قرآن خلعت پوشيده به شهر آمدند ، سلام نشسته شليك توپ كردند .\r\nديگر آنكه لقب جنابى و منصب امير تومانى كه قرار بود به محمد رضا خان قوام الملك داده شود جناب اجل اكرم آقاى مستوفى الممالك ممضى نكرده‌اند ، جواب داده‌اند كه هنوز لياقت اين منصب و التفات را ندارد . لقب جنابى را به حاجى نصير الملك داده‌اند . هر وقت محمد رضا خان خدمتى كرد كه لياقت امير تومانى پيدا كند آنوقت دولت خواهد داد .\r\nديگر آنكه چند نفر از سربازهاى فوج خلج در كوچه زنى را خواسته بكشند ببرند ، اهل شهر اجماع كرده با سربازها نزاع مىكنند ، از اهل شهر چند نفر زخم مىخورند ، به حكومت عارض مىشوند . حكومت هم سربازها را در ميدان توپخانه تازيانهء زيادى مىزنند و اهل شهر را استمالت كرده روانه مىنمايند .\r\nديگر آنكه در باغ شيخ كه منزل عاليجاه پريس صاحب رئيس تلگرافخانهء شيراز است شب هنگام از راه آب كه عميق بوده سه الاغ از مال قراولهاى آنجا و خود مشار اليه را سرقت مىنمايند ، به حكومت اظهار شده ، در تجسس بدست آوردن الاغها و سارق هستند .\r\nديگر آنكه يك نفر طفلى را به زور خواسته كه بىسيرت نمايد ، به حكومت عارض شده‌اند ، حكومت آن شخص را گرفته تنبيه زيادى كرده و گوشش را بريدند .\r\nمورخهء روز يكشنبه بيست و هفتم ماه شعبان 1301 مطابق بيست و دويم ماه جون مسيحى 1884\r\n\r\nاز 28 شعبان 1301 مطابق 23 جون 1884\r\nاز قرار تلگراف جناب اجل اكرم آقاى مستوفى الممالك صدر اعظم ايران شده و به همين لقب اسم خود را در تلگراف رقم مىنمايند .\r\nديگر آنكه بلوك قير و كازرين را به نواب نوذر ميرزا واگذار نموده‌اند ، حال مشغول تدارك رفتن است كه بعد از رمضان برود .\r\nديگر آنكه حاجى محمد صادق تاجر اصفهانى از حاجى نصر الله خان ايلبيگى سابق قشقايى مبلغ شش هفت هزار تومان مطالبهء طلب مىنمايد و حاجى نصر الله خان از قرار مذكور اين مبلغ را در حكومت مرحوم حاجى ظهير الدوله در عوض باقى مرحوم سهراب خان قشقايى داده ، حال كه داراب خان برادرش ايلبيگى قشقايى است از او مطالبه نمىنمايد ، حكومت حكما از حاجى نصر الله خان مطالبه مىنمايد و متصل اذيت به مشار اليه مىكند .\r\n\r\n","description":"","footnote":"","page_name":" 218 ","page_number":272},
  {"content":"\r\n\r\nديگر آنكه ضابط نيريز عريضه به حكومت كرده بود كه \" طايفه‌اى از اهل نيريز قريب هزار تومان ماليات بده دارند و حال بناى سركشى را گذارده و آدم مرا جواب كرده‌اند اگر مأمورى با چند سوار نيايد و او ( رئيسشان ) را نگيرد و تنخواه ماليات را از آنها وصول ننمايد به كلى ماليات نيريز زمين مىخورد \" . حكومت هم فراشباشى نواب جلال الدوله را با چند سوار فرستادند .\r\nورود به نيريز رئيس آن طايفه فرار مىكند به داراب مىرود ، اطلاع به حكومت مىدهند ، حكومت هم حكم صريح مىكند كه از عقب او بروند هرجا برسند بگيرند بياورند . حال گويا محمد رضا خان قوام الملك پا در كار آن طايفه گذارده كه بلكه حكومت از تقصير آنها بگذرد .\r\nديگر آنكه مقرب الخاقان داراب خان ايلبيگى در باغ ارم نقل مكان نموده كه به ايلات قشقايى برود .\r\nديگر آنكه از قرار مذكور امساله در بلوك فسا قريب سى هزار من به وزن تبريز ترياك به عمل آمده است ، با وجود زياد بودن ترياك تسعير خوب هم دارد ، از قرار يك من ده تومان و چيزى بالا دادوستد مىشود .\r\nديگر آنكه داراب خان ايلبيگى رفت به سرحد بر سر ايلات قشقايى . ديگر آنكه حاجى بابا خان دره‌شولى را با پسرش به اشارهء داراب خان حكومت گرفته محبوس كرد ولى معلوم نيست كه تقصيرش چيست . ديگر آنكه بعضى از اطراف فارس دزدى مىشود ولى اين خبرها را مستور مىدارند . ديگر آنكه بيگلربيگىگرى را به حبيب الله خان پسر محمد رضا خان قوام الملك داده‌اند .\r\nديگر آنكه حكومت قير و كازرين را كه به نواب نوذر ميرزا داده بودند تمسك شش ساله از مشار اليه گرفتند كه قريب هشتاد هزار تومان در عرض شش سال بدهد ولى چون همهء كارها مهمل است احتمال دارد هفتهء ديگر به كس ديگر بدهند ، بواسطهء اينكه تا به حال به سه نفر حكم داده و پس گرفته‌اند .\r\nديگر آنكه از قرار مذكور حضرت و الا ظل السلطان تا سه ماه ديگر به بهبهان مىآيد و از شيراز هم بايد نواب جلال الدوله برود آنجا به جهت ملاقات ايشان .\r\nديگر آنكه نوابى از اهل حيدرآباد دكن به شيراز آمده خيال رفتن مشهد مقدس را دارد ، در راه ناخوش شده هنوز بيمار است . ديگر آنكه ميرزا ابو طالب نواب پسر مرحوم حاجى اكبر نواب كه از اشراف اهل شيراز بود به ناخوشى اسهال فوت شد .\r\nديگر آنكه از قراريكه خبر رسيده بلوك افرز صحرا و خرمن‌هاى جو و گندمش آتش گرفته است ، سرايت به خانه و باغها كرده تمام باغها و اغلب خانه‌ها سوخته است ، دو نفر آدم هم آتش گرفته ، چون قريب به زمين قير و كازرين بوده و سه خرمن هم از آن بلوك آتش گرفته ضرر كلى به آن بلوك رسيده به كلى اهل آن بلوك از هستى پاك شده‌اند .\r\nديگر آنكه طايفهء سور و كلو كه در دهات مرحوم حسام السلطنه در رامجرد رعيتى مىكردند به تحريك ضابط رامجرد به مستاجر خود بناى سركشى و نافرمانى را گذارده بودند ، حاجى ميرزا احمد خان داماد مرحوم مشير الملك كه مستاجر است به حكومت عارض مىشود ، شاطرباشى نواب\r\n\r\n","description":"","footnote":"","page_name":" 219 ","page_number":273},
  {"content":"\r\n\r\nجلال الدوله مأمور شده رفت كه اشرار آنها را گرفته بياورد . از قراريكه خبر رسيده است تماما فرار كرده‌اند و شاطر باشى از عقب آنها رفته كه بلكه آنها را بگيرد .\r\nديگر آنكه يهودىهاى شيراز اول نزاعى با هم مىكنند بعد دو فرقه مىشوند ، دعواى حيدر و نعمتى با هم كردند ، سر و دستى از طرفين شكسته شد ، بعد ضابط آنها نگذارد از اين دعوا مداخل كلى از براى قوام الملك حاصل شود ، يهودىها اين اوقات خيلى بىترس و واهمه شده‌اند .\r\nديگر آنكه فوج سيلاخور در عوض دو فوج خلج و بوزچلو كه ساخلو بودند وارد شده در پشت باغ نو چادر زده‌اند ، منتظرند كه آن دو فوج از شهر بيرون بروند آنها داخل شهر شوند .\r\nديگر آنكه شب هنگام مجددا دزد از راه آب مىرود در باغ شيخ كه منزل عاليجاه پريس صاحب است ، مىخواسته اسب مشار اليه را ببرد ، يك نفر با كارد برهنه روى سر مهتر مىايستد كه اگر صدا كند او را بزند و يك نفر اسب را باز كرده كه ببرد ، اسب از راه آب بيرون نرفته ، اسب را رها كردند ، قليان نقرهء نارجيل مشار اليه را برداشته مىروند . پس از رفتن آنها مهتر صدا مىكند ، قراول تعاقب مىكند ، برمىگردند كه قراولها را بزنند ، قراولها هم فرار مىكنند . دزدها آسوده مىروند . از اينكه امساله اين حكومت هم مثل حكومت معتمد الملكى شده شكى نيست ، چند شب قبل كه الاغ از باغ شيخ بردند حكومت عقب نكرد حال مجددا آمدند .\r\nديگر آنكه طايفهء باصرى با طايفهء شش بلوكى قشقايى با هم نزاع كرده بودند ، از طرفين چند نفر زخمى شده ، احمد خان كه كيخاه و كدخداى شش بلوكى است به حكومت عريضه كرده كه \" اگر بخواهيد طايفهء باصرى را بر ما ترجيح بدهيد از فارس كوچ كرده به سمت كرمان خواهيم رفت \" . حكومت هم متغير شده حكم كرده كه هرجا مىخواهد برود به بدترين خفت او را برمىگردانند .\r\nديگر آنكه دزدى كه در بلوك بيضا واقع شده اتفاق افتاده بود دو سه نفر از سارقين را بدست آورده به شيراز آوردند ، محبوس هستند تا بعد از رمضان حكمى در حق آنها بشود .\r\nديگر آنكه شهر و اطراف و بيرونها دزدى زياد مىشود ، مثل اينكه قريب به باغ عفيف‌آباد قوام الملك چند سوار آمده بودند الاغهاييكه در صحرا مىچريدند ببرند كه فرياد مىكنند از كوشك قوام الملك آدم بيرون مىآيد ، سوارها فرار مىكنند .\r\nديگر آنكه فوج گلپايگانى را مأمور فارس كرده‌اند ، اين دو روزه وارد شيراز مىشود كه اين سه فوجى كه مأمور فارس بودند هر سه مرخص باشند و بجاى اين سه فوج اين دو فوج كه تازه وارد شده‌اند ساخلو باشند .\r\nديگر آنكه اسب‌فروشان تا به حال پانصد راس اسب خريده و موجود دارند ، احتمال مىرود كه تا دويست راس ديگر هم موجود شود ، اسب خيلى كم و گران قيمت است .\r\nديگر آنكه آخوند ملا محمد حسين محلاتى كه يكى از علماى شيراز است از در قهوه‌خانه عبور مىكرده صداى نى بلند مىشود ، آدم مىفرستند نىچى را مىگيرند ، نى مشار اليه را مىشكنند ، چند نفر به حمايت نىچى بيرون مىآيند آدم آخوند را زياد مىزنند ، آخوند به حكومت اظهار مىكند ، حكومت هم تفحص مىنمايد آن اشخاص ضارب را مىآورند ، وقتى كه معين مىشود سرباز\r\n\r\n","description":"","footnote":"","page_name":" 220 ","page_number":274},
  {"content":"\r\n\r\nبوده كه نى مىزده و آنهايى كه آدم آخوند را زده‌اند نيز سرباز بوده‌اند حكومت همه را پيش آخوند مىفرستد كه \" سرباز شغلش همين است ، ديگر مختاريد \" .\r\nديگر آنكه ميرزا محمد خان كه سابق بر اين كارگزار بوشهر بود الحال كارگزارى خارجهء شيراز و مباشرى ارباب وظايف شيراز را به او داده‌اند ، امروز كه روز دوشنبه بيست و هفتم شهر حال است از طهران وارد به شيراز شده است .\r\nمورخهء روز دوشنبه بيست و هفتم رمضان المبارك 1301 مطابق بيست و يكم ماه جولاى 1884 .\r\n\r\nاز 28 رمضان 1301 مطابق 22 جولاى 1884\r\nطرف راه بوشهر نزديكى سيد ابو الوفا كه به قدر هزار قدم از شهر دور است نيم ساعت از شب گذشته سارقين در قافله ريخته الاغى با بار ريناس سرقت مىنمايند ، مكارى هياهو مىكند ، از شهرى و اطراف مىروند سارق را پيدا نمىكنند ولى الاغ با بار ريناس را بدست آورده مىآورند .\r\nديگر آنكه طرف راه فيروزآباد در نيم فرسخى شهر شب هنگام دو نفر مىروند سر گاو چاه شخصى را كه آب مىكشيده مىكشند و يك نفر ديگر را زخمى مىكنند ، الاغ يا گاو را برداشته مىروند . به حكومت اخبار مىدهند ، ايشان آدم مىفرستد آن دو نفر را گرفته آورده‌اند ، بعضىها مىگويند سارق و قاتل همين دو نفر هستند ، بعضىها هنوز گواهى صدق نداده‌اند . اغتشاش در شهر و دور شهر بسيار است ، در بيرونها هم اغتشاش بسيار شده .\r\nديگر آنكه دو نفر سارقى كه در بيضا دزدى كرده‌اند هريك را يك دست بريدند .\r\nديگر آنكه به تحريك محمد رضا خان قوام الملك ريش‌سفيدان و رؤساى زارعين از دست مباشر آب جناب صاحب ديوان در مسجد نو بست رفته بودند ، در حقيقت شكايت از جناب صاحب ديوان بوده ، آن مباشر را از كار خلع كرده‌اند ولى باطنا كمال عداوت را جناب صاحب ديوان با محمد رضا خان قوام الملك پيدا كرده ، حتى به او پيغام داده‌اند كه \" دست از اين حركات بردار و الا مىآورم تا كمرت را زير چوب ميريزم و صد هزار تومان جريمه به جهت شاه و ظل السلطان ميگيرم و مغلولا ترا به طهران يا به اصفهان ميفرستم \" . قوام الملك به اين پيغامات جناب صاحب ديوان اعتنايى نكرده به همان كارهاى خودش مشغول است .\r\nديگر آنكه فوج گلپايگانى يك هفته است وارد شيراز شده جلو دروازهء باغ شاه چادر زده‌اند ، بواسطهء اياب و ذهاب افواج خيلى الاغ دزدى مىشود ، دزدى ديگر هم مىشود . اين اوقات كار حكومت فارس منحصر به رسيدگى سارقين حمار است ، به هيچكار ديگر رسيدگى نمىشود و مجالى براى كارى يا گفتگويى باقى نيست .\r\nديگر آنكه جناب صاحب ديوان چند روزى ناخوش بسترى شدند ، حال دو سه روز است كه بهتر شده‌اند . ديگر آنكه جناب حاجى نصير الملك چند روز قبل روانهء ممسنى و بهبهان شد .\r\nديگر آنكه مقرب الخاقان ميرزا حسين خان مؤتمن الملك نقل مكان در دلگشا كرده كه اين دو سه روزه روانهء بندر ابو شهر شود .\r\n\r\n","description":"","footnote":"","page_name":" 221 ","page_number":275},
  {"content":"\r\n\r\nديگر آنكه حبيب الله خان پسر محمد رضا خان كه منصب بيگلربيگىگرى به او داده بودند از جانب نواب جلال الدوله خلعت به مشار اليه داده شد ، قوام الملك جميع اعيان و بزرگان و علما را وعده خواسته شيرينى و ناهار دادند .\r\nديگر آنكه حاجى آقا محمد كه يكى از علماى شيراز بود و مرشد سلسلهء شاه نعمت الهى بود به ناخوشى استسقاء فوت شد .\r\nديگر آنكه از طهران خبر رسيد نصير الدوله كه وزير تجار بود لقب آصف الدوله به مشار اليه داده شده حاكم و متولى باشىگرى مشهد مقدس را به مشار اليه داده‌اند و هزار و پانصد تومان علاوه مواجب ركابى به او داده‌اند و روانهء خراسان شدند .\r\nديگر آنكه مقرب الخاقان ميرزا حسين خان مؤتمن الملك از دلگشا روز شنبه هفدهم ماه شوال روانهء بندر ابو شهر شد .\r\nديگر آنكه جناب صاحب ديوان به جهت يك هفته رفته‌اند به دلگشا ، در شهر مقرب الخاقان محمد رضا خان و ميرزا محمد رضاى مستوفى را معين كردند كه در منزل حكومتى بنشينند ، اين هفته آنها به عرض و داد مردم برسند .\r\nديگر آنكه شب هنگام در محلهء بياتها دو نفر پسر عمو كه يكى آن ديگرى را طالب و مايل بوده با هم نشسته شرب ميكردند ، شخص طالب ميخواسته با شخص مطلوب خود دست‌اندازى نمايد ، مانع از اين كار شده ، طالب ميگويد ميخواهى ترا بكشم ، با هم صحبت مىداشتند ، در اين اثنا مطلوب به خواب ميرود ، طالب با چاقو سر او را از قفا ميبرد ولى طورى بريده است كه نمرده حال جراح كار مىكند تا چه شود .\r\nديگر آنكه طلاب مدرسهء خان با كسبه نزاع مىكنند بر سر آب بردن از مدرسه ، طلاب خيلى لوطىگرى مىكنند ، جناب صاحب ديوان حكم كردند كه حكما كسبه از مدرسه آب ببرند ، مخارج مدرسه هرچه بشود با جناب صاحب ديوان باشد .\r\nديگر آنكه اغلب كارهاى حكومتى با همال ميگذرد و دزدى در شهر و بيرون شهر از اندازه تجاوز كرده ولى بىصداست چونكه تمام اجزاء از خود حكومت است صدايى بلند نمىشود .\r\nديگر آنكه نواب سيد محسن على خان كه از نوابهاى حيدرآباد دكن است از مكه به شيراز آمد و از شيراز به زيارت مشهد مقدس رفت ، در امامزاده اسماعيل سه منزلى شيراز كمربند طلايى از مشار اليه مفقود مىشود ، چون اين راه سپردهء حاجى نصر الله خان ايلبيگى سابق است از مستحفظين غرامت خواسته بود ، نواب نوشته داده كه كار مستحفظين نيست ، گمانم به دو نفر مكارى خودم ميرود و آنها همراه هستند در اصفهان با آنها گفتگو خواهم كرد .\r\nديگر آنكه چند نفر دزد در راه مهارلو چند الاغ سرقت مينمايند ، حكومت مطلع مىشود آدم مىفرستد الاغ و دزدها را گرفته مىآورند .\r\nديگر آنكه نواب جلال الدوله به جهت تغيير آب و هوا به سياخ رفته‌اند ، يك ماه توقف در آنجاها خواهند كرد . جناب صاحب ديوان هم خيال دارند چند روزى خدمت نواب جلال الدوله\r\n\r\n","description":"","footnote":"","page_name":" 222 ","page_number":276},
  {"content":"\r\n\r\nو مراجعت نمايند . ديگر آنكه حضرت و الا ظل السلطان بر سر تفاوت جيرهء افواج به جناب صاحب ديوان در تلگراف به قدر هزار كلمه تغير و بدحرفى كرده‌اند ، از اين فقره جناب صاحب ديوان زياد اوقات تلخ هستند .\r\nديگر آنكه نزاعى ميانهء حضرات قلاتى و ايلخانى قشقايى بر سرحد و سامان تل و ماهور فلات و گوديان بود جناب امام جمعه با ايلخانى رفتند به گوديان ، ميانه را اصلاح داده نصف از ماهور را براى ايلخانى و نصف براى حضرات قلاتى قرارداد نوشته فيما بين داده شد كه من بعد گفتگو نباشد .\r\nديگر آنكه چند روز است كه جناب جلالت مآب صاحب ديوان به بلوك سياخ خدمت نواب و الا جلال الدوله رفته‌اند ، از آنجا به جوشك و قلات ميروند .\r\nديگر آنكه در شب چهارشنبه بيست و هشتم ماه شوال شخص سيد درويشى را كه از اهل تبريز و غريب اين بلد بوده در قبرستان دار السلب كشته بعد از كشتن دماغ و لب او را بريده و برهنه‌اش نموده در چاهى انداخته بودند ، على الصباح دلو آبى از آن چاه كشيده ، آب خون آلود بوده و در آن موضع هم خون زيادى ريخته بوده است ، معلوم شده كه كشته‌اى در چاه انداخته‌اند .\r\nمقنى مىرود در آن چاه ، نعش كشته را بيرون آورده . مقدمه را به مقرب الخاقان محمد رضا خان قوام الملك عارض مىشود ، معزى اليه حاجى آقا جان فراشباشى خود را با دو دهه فراش مأمور مىكند كه تفحص و جستجو نماييد ببينيد اين شخص را كى كشته و قاتل را بدست بياوريد .\r\nفراشباشى با دو فراش از صبح تا شام در شهر شيراز و در قبرستان گردش و كاوش نموده‌اند ، بعضيها را در بيرون و در شهر گرفته مبالغى تنخواه از آنها گرفته و رها نمودند ، تا اينكه به قرينه و شهادت بعضى كه ديده بودند اين شخص مقتول با دو نفر ديگر عبد الحسين نامى و شخص سيدى ميرزا على نام روز قبل در قهوه‌خانه‌هاى حوالى قبرستان اين سه نفر تا دو ساعت از شب چهارشنبه گذشته با هم بودند و با هم مراجعت به شهر كرده‌اند فراشباشى و فراشان ريختند در خانهء عبد الحسين نام و او را گرفته هرچه از او احوال پرسيده‌اند همه را انكار نموده است ، دو سه روز هرچه چوب به او زده و داغش كرده‌اند ابدا بروز نداده است ، بعد از سه روز ديگر ميرزا على نام سيد را مىگيرند ، چوبش مىزنند داغى در آتش مىگذارند كه او را هم داغ نمايند ، سيد مىگويد \" داغم نكنيد و تعهد هم بكنيد كه مرا نكشيد تا من بيان واقع و حقيقت را راست بگويم \" . سيد روبروى عبد الحسين مىگويد \" در شب چهارشنبه ما دو نفر با مقتول سه نفرى در قهوه‌خانه‌هاى قبرستان دار السلب بوديم تا دو ساعت از شب گذشته مراجعت به شهر ، در قبرستان عبد الحسين نان و كبابى و روغن بنگى همراه داشت ، بنگ را آلوده به كباب كرد ، نان و كبابى داد به شخص مقتول خورد بيهوش شد ، اول دو سه زخم به او زده بيجانش كرده به من گفت دو پاى او را بگير . گرفتم ، سر او را بريده ، دماغ و دو لب او را بريده برهنه‌اش كرده در چاه انداخته \" . بعد از اين اقرار در حضور قوام الملك عبد الحسين با سيد مدعى يكديگر شده ، عبد الحسين مذكور نموده \" من دو پاى او را گرفتم و سيد سر او را گرفته \" .\r\nسيد مذكور نموده \" من دو پاى او را گرفتم و عبد الحسين سر او را بريد \" . و نيز سيد سبب اين\r\n\r\n","description":"","footnote":"","page_name":" 223 ","page_number":277},
  {"content":"\r\n\r\nفتنه و فساد را گفته بود كه \" عبد الحسين شغلش ترياك مالى است ، قريب سه من ترياك بتدريج از خانهء تجار دزديده و به اين شخص مقتول ميداده ، او هم به فروش ميرسانده ، سى تومانى ترياك براى عبد الحسين فروخته ، مطالبهء ده يك از عبد الحسين نموده ، به او پول نداده ، بواسطهء اين‌كه دزدى او را بروز ندهد مرتكب اين عمل شده است \" . روز دوشنبه سيم ذيقعده جناب جلالت مآب صاحب ديوان از بيرونها به شيراز آمدند ، فورا عبد الحسين و ميرزا على سيد را به حضور بردند ، همين مقدمه را عارض شدند و مدعى يكديگر در حضور جناب جلالت مآب صاحب ديوان شده بودند بلاتامل حكم دادند به همان قسمى كه عبد الحسين سر مقتول آورده بود ميرغضب اول دو سه زخم به عبد الحسين زده بعد دماغ و دو لب او را بريده بعد از آن سر او را بريده‌اند و ميرزا على سيد را هم دست راستش را بريدند و رها كردند . از قراريكه ميگويند مشكل است او هم جان سالم كند .\r\nديگر آنكه نواب و الا جلال الدوله هم روز سه‌شنبه چهارم ماه ذيقعده الحرام از بلوك سياخ مراجعت به شيراز كردند . ديگر آنكه عيال مرحوم محمد خان دشتى كه وارد شد جناب صاحب ديوان او را در اندرون خود خدمت نواب عليه احترام الدوله منزل ( دادند ) . ديگر آنكه هواى شيراز چند روز است خيلى گرم شده . ديگر آنكه جنس قدرى تسعير پيدا كرده خصوصا در صفحات گرمسير كه امساله غله مثل پارسال نشده .\r\nديگر آنكه نواب و الا جلال الدوله بسبب گرمى هوا چند روزى است كه در باغ رشك بهشت ربع فرسخى خارج از شهر اقامت كرده‌اند .\r\nديگر آنكه چندى قبل كه بعضى از طايفهء قشقايى اطراف اصفهان بدزدى رفته بودند و حضرت و الا ظل السلطان صد نفر سوار با سرهنگى مأمور كرده بودند كه برود پيش داراب خان سارقين را حكما بخواهد . داراب خان بعد از جستجوى زياد چند نفر از سارقين را كه از طايفهء كله‌زن بودند گرفته به دست سرهنگ داده مراجعت كرد . مجددا حضرت و الا اكتفا به آن چند نفر نكرده باز سوار زيادى فرستاده و مطالبهء باقى سارقين را كرده‌اند . از قرارى كه مذكور است داراب خان برادرزادهء خود را با چند نفر ديگر از سارقين كه بدست آورده بود به اصفهان فرستاده كه حضرت و الا حكم به احضار سوارها نمايند ، چنانچه قبول نشود يا خود به اصفهان برود يا سوارها را جواب كرده خود به صفحات فارس فرار نمايد .\r\nديگر آنكه جناب صاحب ديوان محض آسودگى خود مجلس شورايى قرار دادند كه چند نفر از اعيان و بزرگان در آن مجلس هر روز حاضر بشوند هركس عرض و گفتگويى دارد به آنها اظهار و عرض نمايد ، بعد از رسيدگى و مشورت به عرض جناب معظم اليه برسانند ، هرچه جناب صاحب ديوان حكم آن فقره دادند از آن قرار رفتار نمايند .\r\nديگر آنكه رئيس التجارى را از مقرب الخاقان محمد رضا خان قوام الملك گرفته‌اند و جناب صاحب ديوان قرار داده‌اند كه چند نفر از ريش‌سفيدان تجار هفته‌اى يك روز در منزل يكى از ريش‌سفيدان تجار بنشينند و مطالبى كه تجار دارند بگويند عريضه كنند به نظر جناب صاحب ديوان برسانند اگر حكمى لازم باشد نموده باشند .\r\n\r\n","description":"","footnote":"","page_name":" 224 ","page_number":278},
  {"content":"\r\n\r\nمورخهء روز چهارشنبه دوازدهم ماه ذيقعده الحرام 1301 مطابق سيم سپتمبر مسيحى 1884 .\r\n\r\nاز 13 ذيقعده 1301 مطابق 4 سپتمبر 1884\r\nپسر تفنگدار باشى نواب مستطاب و الا حاجى معتمد الدوله با اهل و عيال از طهران آمده بود كه به مكهء معظمه برود ، چون غدقن از ديوانيان شده كه كسى به مكه نرود مشار اليه با اتباع خود مراجعت به طهران نموده در نائين دزد بر آنها ريخته آنچه اسباب و تنخواه همراه داشتند برده حتى ملبوس از بر مرد و زن بيرون آورده كه آنها را عور و برهنه گذارده بودند .\r\nديگر آنكه شخصى از بيات كه سر پسر عموى خود را از قفا بريده بود نمرده خوب شده است ، قاتل آن پنهان بود ، جناب حاجى سيد ابراهيم بهبهانى پيشنماز توسطى از قاتل خدمت مقرب الخاقان محمد رضا خان قوام ( كرده ) و معظم اليه هم او را خدمت جناب صاحب ديوان برده جناب صاحب ديوان دو سه روزى قاتل را حبس نموده بعد چوبى به او زده‌اند او را رها نموده‌اند .\r\nديگر آنكه اين اوقات در شهر شيراز و در بيرونها خيلى اغتشاش بهم رسيده است چنان كه در سرحد راه اصفهان قافله را سرقت كرده‌اند ، از جمله يك زوج يخدان كه در آن مبلغ چهار صد تومان وجه نقد و قريب سيصد تومان تنخواه بوده از مال يكنفر همراهان قافله بسرقت رفته است با زيادتى تنخواه تفرقهء ديگران .\r\nديگر آنكه در شب شنبه بيست و دويم شهر حال در قهوه‌خانهء حاجى محمد حسين صراف كه نيم فرسخى خارج از شهر است چند نفر از اشرار و اوباش شرابخورى داشته‌اند ، يك نفر از آنها ديگرى را زخم زده كسان مجروح عارض به حكومت شدند . به حكم حكومت شخص جارح را گرفته بالفعل حبس نموده‌اند ، ولى فراشهاى حكومتى محض اخذ و عمل خود اشخاصى را كه در آن مجلس حاضر بوده و كسانى را كه در سامان آن مجلس بوده با تقصير و بىتقصير ، يك نفر يك نفر گرفته تنخواهى از هريك گرفته رها نموده‌اند .\r\nديگر آنكه دو نفر سرباز از فوج گلپايگانى يكى از آنها ديگرى را زخم زده كه سرباز مجروح مشرف به موت است و سرباز جارح در مسجد نو بست نشسته است .\r\nديگر آنكه جناب صاحب ديوان يك دو روز است نوبه و تب مىكنند ، در مجلس حكومتى حاضر نمىشوند .\r\nديگر آنكه شترداران آباده بارى از تجار خارجه براى اصفهان گرفته درب دروازهء اصفهان انداخته بودند ، از جمله بيست وقر قماش از مال عاليجاهان مستر زكرى پال و كمپنى كه حاجى محمد مهدى وكيل عاليجاهان مشار اليهما حمل نموده بوده است ، يك عدل قماش آن را شب هنگام درب دروازهء اصفهان بسرقت برده بودند ، على الصباح حاجى محمد مهدى تاجر دهدشتى به وكالتخانهء دولت بهيهء قيصريهء انگليس اظهار داشته ، وكالت‌خانه هم بتوسط عاليجاه ميرزا محمد خان كارگزار امور خارجهء شيراز اظهار به حكومت نموده پيروى در تحصيل و بدست آوردن سارق و يك عدل قماش مسروقه نمودند ، پنج طاقه ناشور از يك عدل قماش را حضرات ده بزرگى ساكن خارج\r\n\r\n","description":"","footnote":"","page_name":" 225 ","page_number":279},
  {"content":"\r\n\r\nدروازهء اصفهان آورده بودند به حضور مقرب الخاقان محمد رضا خان قوام الملك كه اين پنج طاقه را سارقين انداخته و رفته‌اند ، بالفعل همان پنج طاقه را عاليجاه ميرزا محمد خان گرفته به وكالت خانه داده است وكالت‌خانه هم پنج طاقهء ناشور را به حاجى محمد مهدى تاجر دهدشتى سپرده قبض رسيد از وى گرفته شده است تا بعد ما بقى يك عدل قماش مسروقه چه شود .\r\nديگر آنكه حضرت و الا ظل السلطان به مقرب الخاقان محمد رضا خان قوام الملك حكمى مرقوم داشته بودند كه از تجار شيرازى استفسار نماييد كه \" ميخواهيم يك عدد گارى درست نماييم كه از راه بندر محمره بارهاى عموم تجار حمل و نقل به اصفهان بشود و از اصفهان به شيراز بيايد ، آنچه مخارج اين كار باشد آيا تجار شيرازى شراكت در مخارج دارند يا خير \" .\r\nمقرب الخاقان محمد رضاى قوام الملك هم حسب الحكم يك روز تمام تجار شيرازى را دعوت به منزل خود نمودند و با آنها مشورت و گفتگوى اين مطلب را كردند حضرات تجار جواب دادند كه اگر بعد از جارى شدن گارى بارهاى تجارتى ما را از بندر ابو شهر به شيراز بياورد و از شيراز حمل به اصفهان شود در خرج آن شراكت مىكنيم و چنانچه بارها از بندر محمره حمل و نقل به اصفهان بشود و از اصفهان به شيراز بيايد اقدام در خرج به هيچ وجه نداريم . تا بعد چه شود .\r\nديگر آنكه جناب جلالت مآب صاحب ديوان كه تكسر مزاج داشتند بهبودى حاصل كرده يك روز هم به منزل حكومتى نشسته‌اند ، ثانيا مزاج ايشان به هم خورده است ، اكنون در اندرون خود مشغول به معالجه هستند .\r\nديگر آنكه در بلوك بيضا امان الله خان كرانى با سرمست نام كرانى و سه چهار نفر ديگر سواره در صحراى بيضا ميرفتند ، بر سر ميان طايفه امان الله خان با سرمست گفتگو نموده سخن از حرف درشت به اينجا رسيده كه سرمست نام سواره تير تفنگى بر امان الله خالى كرده ، اسب با سوار در هم غلتيده‌اند و سرمست فرار كرده ، سه چهار نفر ديگر از بستگان امان الله خان با پسر سرمست از عقب مىآمدند به توهم اينكه امان الله خان كشته شده است يكى از آنها سر تفنگ را گذارده بر پشت پسر سرمست و خالى كرده كه سر تير مقتول شده است ، وقتى معلوم شده امان الله خان زخمى برداشته ولى زخم آن موثر نبوده است ، اكنون حكومت مأمور مخصوص به بيضا فرستاده‌اند كه مفسدين را گرفته آورده باشند ، هنوز مراجعت نكرده است .\r\nديگر آنكه شخصى غلام على نام حمامى زوجه‌اى داشته مطلقه كرده است ، زوجهء جديدى اختيار كرده است ، زوجهء قديمى گله و مواخذه از غلامعلى كرده كه به اين زودى چرا زن گرفتى . رفته رفته فيما بين آنها به نزاع كشيده ، صيغه اسماعيل خان نام كل‌كوئى دايى خود را به حمايت خود آورده ، اسماعيل خان با غلامعلى حمامى با هم زد و خورد كرده‌اند ، غلامعلى با چوب هيزمى مىزند به سر اسماعيل خان كه سر آن مجروح شده است ، بعد از دو روز و دو شب ديگر اسماعيل خان كل‌كويى فوت شده است ، بستگان وى عارض به حكومت شده‌اند كه اسماعيل خان از ضرب چوب غلامعلى حمامى فوت شده است . حكومت غلامعلى را گرفته حبس كرده‌اند و چند نفر جراح ايرانى با عاليجاه حكيم صاحب را تعيين كردند كه حضرات ملاحظه نمايند تشخيص بدهند كه آيا فوت اسماعيل خان از\r\n\r\n","description":"","footnote":"","page_name":" 226 ","page_number":280},
  {"content":"\r\n\r\nضرب چوب بوده است يا باعث ديگر داشته . عاليجاه حكيم صاحب با سايرين بعد از رسيدگى و تميز جميعا تصديق كردند كه از صدمه و ضرب چوب غلامعلى حمامى اسماعيل خان فوت شده است . بواسطهء اين‌كه اسماعيل خان چند نفر صغار دارد برادرى هم دارد ، رفته است داراب .\r\nفرستاده‌اند به تعاقب برادر اسماعيل خان كه بيايد ببيند حال صغار را به چه قسم صلاح مىداند ، پول خود مقتول را بگيرند به صغار بدهند يا قاتل را بكشند ؟ .\r\nديگر آنكه دو نفر از سارقين كه در سرحد راه اصفهان دزدى كرده بودند حاجى نصر الله خان ايل بيگى سابق گرفته به شهر فرستاده ، حكومت آن دو نفر را بالفعل حبس كرده‌اند و نايب اسماعيل نايب فراشخانهء خود را مأمور نموده رفته كه ما بقى سارقين را حكما از داراب خان ايل بيگى گرفته آورده باشد .\r\nديگر آنكه در بلوك خفر در قريهء تادوان اربابى عاليجاه فضلعليخان همشيره‌زادهء جناب صاحب ديوان ايل ابو الويردى حاصلى چرانيده بودند ، ابو القاسم بيگ نام گماشتهء عاليجاه معظم اليه متصدى تادوان دو نفر از حضرات ابو الويردى را گرفته در آنجا حبس كردند كه غرامت حاصل را از آنها بگيرند ، اين دو نفر از حبس گريخته رفته‌اند در ايل خود ، ثانيا الو القاسم بيگ با غلام سياه خود سوار شده رفته‌اند كه آن دو نفر را بگيرند معاودت به قريه بدهند ، طايفهء ابو الويردى بحمايت آن دو نفر دست درآورده نزاع كردند ، تير گلوله بر غلام سياه انداخته‌اند كه سر تير مقتول شده است و با شمشير هم براى خود ابو القاسم بيگ انداخته‌اند كه پنج پنجهء يك دست ابو القاسم بيگ به ضرب شمشير بريده است ، اكنون چند نفر سوار بهارلو از حكومت مأمور شده رفته‌اند كه قاتل و مفسدين را گرفته به شهر آورده باشند ، و نيز سلطان ابراهيم نام بزرگ طايفهء ابو الويردى در شيراز بود حكومت او را گرفته حبس كردند تا بعد چه شود .\r\nديگر آنكه نايب اسماعيل نايب فراشخانهء جناب صاحب ديوان كه بر حسب مأموريت رفته بود نزد داراب خان ايلبيگى كه باقى سارقين تنخواه مسروقه در سرحد راه اصفهان را از داراب خان بگيرد بياورد به شهر ، داراب خان نايب اسماعيل را گاو سر زيادى زده اذيت نموده جواب كرده است . بعد از ورود نايب اسماعيل به حضور جناب صاحب ديوان و عرض كردن حال خود خيلى جناب صاحب ديوان متغير شده‌اند تا بعد چه شود .\r\nمورخهء چهارشنبه هفدهم ماه ذيحجه الحرام سنهء 1301 مطابق هشتم ماه اكتوبر 1884 .\r\n\r\nاز 18 ذيحجه 1301 مطابق 9 اكتوبر 1884\r\nاز قراريكه مذكور است مشهدى عباس پسر مرحوم حاجى ابراهيم گمركچى كه در سنهء ماضيه از جانب مرحوم قوام الملك نايب داراب شده بود در آخر سال مبلغى باقى مالياتى داشته است فرارا از داراب رفته بود به طهران به جناب امين السلطان عارض شده است كه در آن اوقات نيابت داراب مرحوم قوام الملك و قوام الملك حاليه مبلغ گزافى به هر اسم و رسم از من گرفته‌اند و همه را بتوسط حاجى محمد حسين صراف داده‌ام . امين السلطان حكم تلگرافى نموده‌اند كه از روى دفتر حاجى محمد\r\n\r\n","description":"","footnote":"","page_name":" 227 ","page_number":281},
  {"content":"\r\n\r\nحسين حساب فيما بين مشهدى عباس و حاجى محمد حسين صراف را تشخيص داده صورتحساب را بنويسند براى امين السلطان بفرستند چنانچه عرض مشهدى عباس حقيقت دارد مطالبهء تنخواه آن را بنمايد .\r\nديگر آنكه چند وقت قبل از اين پسر حاجى آقا جان فراشباشى مقرب الخاقان محمد رضا خان غلام سياهى را كشته بود و در اينجا مبلغى به جناب صاحب ديوان پيشكش داده و رفع و رجوع اين قتل را نموده ، همشيرهء غلام سياه رفته است به اصفهان به حضور حضرت و الا ظل السلطان عارض شده كه پسر حاجى آقا جان فراشباشى قوام الملك برادر مرا كشته خون او را پامال كرده است حضرت و الا ظل السلطان محصلى مخصوص فرستاده‌اند به شيراز كه به بعضى امور ديگر و در اين باب رسيدگى نمايد چنانچه حاجى آقا جان پيشكشى در اين باب به هركس داده تنخواه خود را پس بگيرد و مبلغى پول خون غلام سياه را آن محصل از حاجى آقا جان گرفته باشند .\r\nديگر آنكه رعاياى قلات و رعاياى گويمى بر سر آب با يكديگر نزاع كرده بودند ، طرفين به شيراز آمده رعاياى كويمى كه ملك اربابى محمد رضا خان قوام الملك ميباشند به معظم اليه عارض شده و رعاياى قلات به حضور حضرت صاحب ديوان عارض شده‌اند . جناب صاحب ديوان محمد رضا خان قوام الملك با رعاياى گويمى را طلبيدند ، حكم نموده‌اند كه محمد رضا خان قوام الملك طرفين را در مجلس استنطاق برده گفتگوى خود را كرده باشند حق با هركدام است حكم آن را جارى كرده باشند . محمد رضا خان قوام الملك از اينكه رجوع آنها را به مجلس استنطاق كرده‌اند بر وى گران آمده و انكار از رفتن در مجلس استنطاق را نموده است ، جناب صاحب ديوان تغير زيادى به محمد رضا خان قوام الملك كرده ، بعضيها كه در مجلس جناب صاحب ديوان حاضر بودند به ميل محمد رضا خان قوام الملك استدعا كرده‌اند كه بدون مشورت مجلس استنطاق حكم اين فقره را جناب عالى كرده باشيد . جناب صاحب ديوان هم حكم فيما بين رعاياى قلاتى و رعاياى گويمى را كردند كه هر قسم سابق بر اين طرفين آب ميبرده‌اند كماكان حال هم آب برده باشند .\r\nديگر آنكه محمد على ميرزاى سرتيپ فوج سيلاخور را حضرت و الا ظل السلطان به حكم تلگرافى معزول كرده احضار به اصفهان نمودند و فوج را به محمد رضا خان سرهنگ آن فوج سپردند ، معزى اليه هم حسب الحكم بچاپارى به اصفهان رفته است .\r\nديگر آنكه مقرب الخاقان محمد رضا خان قوام الملك با سى نفر غلام و سوار روز يكشنبه بيست و يكم ماه ذيحجه به سركشى املاك خود در مرودشت رفتند ، ولى باطنا بواسطهء تغير جناب صاحب ديوان به ايشان طفره رفته است .\r\nديگر آنكه شيخ حسين ناظم الشريعه كه يكى از علماى شيراز بود شب دوشنبه بيست و دويم شهر ذيحجه فوت شده ، او را در آستانهء امامزاده سيد علاء الدين حسين امانت گذاردند .\r\nديگر آنكه پنج شش نفر سوار از ايل عرب رفته در مشهد مرغاب دزدى نمايند ، يكى از سوارها را با گلوله زده كشته‌اند ما بقى مراجعت كرده‌اند ، روزانهء ديگر قريب سيصد نفر سوار از طايفهء عرب كه دفاع كرده يك دفعه ريخته‌اند در مشهد مرغاب ، قريب يكصد و ده پانزده خانوار ساكنين آنجا را چپاول كرده اسباب و اموال و مال الدواب آنها را غارت كردند بقسمى كه مقنعه\r\n\r\n","description":"","footnote":"","page_name":" 228 ","page_number":282},
  {"content":"\r\n\r\nو گردنبند از سر و گردن زنهاى آنجا بيرون آوردند . خلق مشهد مرغاب مراتب را به تلگراف خدمت جناب صاحب ديوان عارض شدند ، جناب معظم اليه اعتماد به اخبار تلگرافى نكرده‌اند ، حاجى محمد صادق خان نام يوزباشى حضرت و الا ظل السلطان در شيراز بود ، او را براى تحقيق صدق و كذب اين فقره به مشهد مرغاب فرستاده‌اند . بعد از ذهاب و اياب حاجى محمد صادق خان كه حقيقت اين مقدمه به ظهور رسيده است جناب صاحب ديوان مأمور ديگر فرستاده‌اند كه ريش‌سفيدان طايفهء عرب و اهالى مشهد مرغاب را به شيراز بياورند كه خودشان به حقيقت برسند و حكمى در حق آنها بشود تا بعد چه به ظهور برسد .\r\nديگر آنكه عاليجاه ابو القاسم خان ضابط اصطهبانات و سروستان نايبى از خود به سروستان فرستاده بوده ، اهالى سروستان تمكين نكرده نايب ضابط را جواب كرده‌اند ، بعضى شرارت و افساد نموده‌اند ، عاليجاه معزى اليه از اصطهبانات مقدمه را خدمت جناب جلالت مآب صاحب ديوان عارض شده و خود به سروستان آمده ، جناب صاحب ديوان شاهزاده اسد الله ميرزا فراشباشى نواب جلال الدوله را با يكصد نفر سرباز و پنجاه نفر سوار به سروستان فرستاده‌اند كه به استصواب عاليجاه ابو القاسم خان نظم آنجا را بدهد ، مفسدين و اشرار سروستان را گرفته به شيراز آورده باشند .\r\nديگر آنكه شب هنگامى هشت نه نفر از قاطرچيهاى حضرت و الا ظل السلطان رفته‌اند در محلهء يهوديها در شيره‌خانه شراب و عرق زيادى خورده‌اند ، بر سر بطر عرقى با يهوديها نزاع كرده‌اند ، يهوديها به حسين على نام نايب خود اخبار داده ، حسين على نايب محله آمده كه قاطرچيها را ساكت و روانه كند ، شرارت نمودند ، حسين على نايب محله را هم زخمى زدند ، يك دو نفر از عابرين را هم زخم به سر آنها زدند ، از جمله يكى آقا بزرگ نام گماشتهء مقرب الخاقانيه حيدر عليخان نواب زخمى به سر او زده‌اند كه احتمال خطر دارد . بستگان مجروحين عارض به جناب صاحب ديوان شدند ، جناب معظم اليه قاطرچيها را گرفته يك دو روز حبس كردند بعد آنها را چوب زده رها كردند .\r\nديگر آنكه بعد از رفتن سرباز و سوار به سروستان حضرات سروستانى فرارا به شيراز آمده‌اند ، نصف در سر طويلهء حكومت و نصف در مسجد نو بست رفته‌اند .\r\nمورخهء روز دوشنبه بيست و نهم ماه ذيحجه الحرام 1301 مطابق بيستم ماه اكتوبر 1884 .\r\n\r\n","description":"","footnote":"","page_name":" 229 ","page_number":283},
  {"content":"\r\n . \r\n","description":"","footnote":"","page_name":" 230 ","page_number":284},
  {"content":"\r\n\r\n\r\nسال 1302 وقايع اتفاقيه دار العلم شيراز\r\n\r\nاز غرهء محرم 1302 مطابق 21 اكتوبر 1884\r\nمخصوصا اعليحضرت همايون پادشاهى به خط خود دستخطى به عاليجاه حاجى محمد صادق تاجر اصفهانى كرده‌اند حسب الامر اينكه \" ده نفر از تجار شيرازى كه معين شده است مىبايست به قواعد و قانون تجارتى به امور تجارتى رسيدگى نمايند ، اخلال و افساد عمل تجار فيما بين خودشان به اصلاح بگذرد و حكام غلط مىكنند كه مداخله به امر تجار مينمايند ، بالفرض چنانچه مشكلى و مهمى باشد كه فيما بين تجار مصلح نشود يكسر بدون واسطه به دربار معدلت مدار همايونى تلگراف نماييد كه حكم آن صادر شود \" .\r\nديگر آنكه اطراف شهر و خود شهر كمال اغتشاش را دارد ، شبى نيست كه در خانه‌اى دزد نرود ، از جمله شب سه‌شنبه غرهء ماه محرم در خانهء محمد اسماعيل بيگ گماشتهء مقرب الخاقانيه ميرزا حسين نواب دزد رفته يك لنگهء يخدان سرقت كرده‌اند كه مبلغ شصت تومان وجه نقد و قريب يكصد تومانى ملبوس در آن بوده است .\r\nديگر آنكه على اصغر خان سرتيپ تلگرافخانهء ايرانى را از طهران معزول نموده‌اند كه در تدارك رفتن به طهران است و عوض آن شاهزاده محمد خليل ميرزا نام سرتيپ منصوب شده كه به شيراز بيايد .\r\nديگر آنكه در آبادهء طشت قليخان نام از طايفهء لشنى را كشته‌اند .\r\nديگر آنكه چند شب جناب صاحبديوان شبيه تعزيه داشته‌اند ، يك شب صاحبمنصبان تلگراف‌خانهء دولتى را به منزل خود دعوت نمودند ، نهايت احترام را از صاحبمنصبان به عمل آوردند كه نهايت رضامندى را حاصل نمودند .\r\nديگر آنكه در بلوك بيضا چند نفر از طايفهء شش بلوكى منجملهء طوايف قشقايى رفته در قريهء خيرآباد اربابى جناب شيخ الاسلام دزدى نمايند ، رعاياى خيرآباد يك نفر از شش بلوكى را كشته‌اند ، حضرات شش بلوكى در صدد اين بوده‌اند كه اتفاق نموده قريهء خيرآباد را بچاپند كدخداى خيرآباد مستحضر شده اخبار به جناب شيخ الاسلام داده ، جناب معظم اليه مراتب را به جناب صاحبديوان اظهار داشته‌اند ، جناب معزى اليه محمد كاظم خان نام پيشخدمت خود را مأمور نموده فرستاده‌اند كه كدخدا و رعاياى قريهء خيرآباد و بعضى از ريش‌سفيدان طايفهء شش بلوكى را به شيراز بياورند كه در اين مقدمه رسيدگى شود تا بعد چه شود .\r\n\r\n","description":"","footnote":"","page_name":" 231 ","page_number":285},
  {"content":"\r\n\r\nديگر آنكه حاجى محمد حسن نام امين ضرابخانهء طهران پول سياه زيادى بىسكه از بندر بمبئى خواسته كه در طهران سكه كند و به هر بلدى بفرستد ، آن پول وارد به شيراز شده ، تجار شيرازى مشورت به يكديگر كرده‌اند كه اگر پول سياه زياد شد جميع دادوستد بعد از اين به پول سياه مىشود و در دول خارجه پول سياه برنمىدارند ، و متفق شدند كه به دربار عارض بشوند .\r\nديگر آنكه مجددا حضرت و الا ظل السلطان حكمى به ده نفر روساى تجار مرقوم داشته‌اند كه ما نمىخواهيم در ساختن راه‌آهن تجار در مخارج آن با ما شراكت نمايند و خودمان قوه داريم كه تمام مخارج آن را متحمل بشويم ، چنانچه از هر بلدى يك نفر تاجر به اصفهان احضار شده يك نفر تاجر هم از ده نفر شما به اصفهان بياييد كه ميخواهيم مشورت با تجار هرجا شده باشد . ده نفر روساى تجار عرض كرده‌اند كه ما همان عرض كه سابق كرده‌ايم اگر راه‌آهن از راه بوشهر به شيراز جارى بشود به اصفهان در مشورت خانه حاضر ميشويم و اگر از راه محمره جارى بشود كارى نداريم و در مشورت خانه حاضر نخواهيم شد .\r\nديگر آنكه نواب خليل ميرزا رئيس تلگرافخانهء شيراز وارد شده و نظم تلگرافخانهء شيراز با سابق خيلى تفاوت كرده ، پيشتر كمال اغتشاش را داشت .\r\nديگر آنكه جناب صاحبديوان از شيراز رفته‌اند به سركشى املاكات شخصى خود سفرشان تا دو هفته طول خواهد كشيد .\r\nديگر آنكه از قرار اخبار تلگرافى وزارت تجارت ايران را به جناب مخبر الدوله وزير علوم مرحمت شده ، احتمال دارد رئيس تلگرافخانهء شيراز را رئيس تجار قرار بدهند چونكه حال در سوال و جواب هستند .\r\nديگر آنكه پسر ميرزا حسين خان نوادهء جناب جلالت مآب صاحبديوان روز شنبه سيم ماه صفر تفنگ دو لوله در كرده ، باروت آن زياد بوده هر دو لولهء تفنگ در دست او تركيده انگشت ابهام او را مجروح كرده است .\r\nديگر آنكه روز گذشته دزدى رفته در جبه خانه مقدار زيادى از اسباب نقره و غيره دزديده خواسته كه نقره‌آلات را به فروش برساند او را گرفته‌اند برده‌اند نزد مقرب الخاقان محمد رضا خان قوام الملك ، معظم اليه او را حبس كردند و خدمت جناب صاحبديوان هم اظهار داشته‌اند ، هنوز حكمى دربارهء ايشان نشده .\r\nديگر آنكه توپچيهاى ساخلو شيراز مرخص شده ميروند ، به قدر يكصد و پنجاه نفر توپچى جديد مأمور شده مىآيند .\r\nديگر آنكه شب ششم ماه صفر كه مولود اعليحضرت پادشاهى مىبود چهار بازار وكيل را چراغانى كرده جناب صاحبديوان آن شب را از قبيل علما و خوانين و اشراف و تجار را به ضيافت به منزل خود ( دعوت ) نموده و در ميدان توپخانه آتش‌بازى كردند و روز ششم به عدد سن اعليحضرت همايونى شليك توپ كردند .\r\nمورخهء روز يكشنبه هيجدهم ماه صفر المظفر سنهء 1302 مطابق هفتم ديسمبر 1884 .\r\n\r\n","description":"","footnote":"","page_name":" 232 ","page_number":286},
  {"content":"\r\n\r\n\r\nاز 19 صفر 1302 مطابق 8 ديسمبر 1884\r\nحاجى ميرزا حسن تاجر مشهور به ترك ادعايى بر حاجى ميرزا ابراهيم تاجر كه خود را بستهء به دولت عثمانى ميداند دارد ، حال كه قريب دو سال است كه اين گفتگو در ميان بوده در غياب جناب صاحبديوان نايب حسين كه فراشباشى جناب معزى اليه است فرستاده حاجى ميرزا ابراهيم را آورده بود نگاه داشته ، اين خبر را به جناب مخبر الدوله كه الحال وزير تجار است مىدهد ، ايشان هم به حضرت و الا ظل السلطان ، تلگراف تغيرآميزى به نايب حسين كرده بودند كه تو را چكار كه دخل و تصرف در عمل تجار مينمايى ؟ . حاجى ميرزا ابراهيم و حاجى ميرزا حسن را در تلگرافخانه حاضر كردند بقسمى به حكم جناب مخبر الدوله عمل آنها را تجار قرار داده بگذرانند .\r\nديگر آنكه جناب صاحبديوان از بيرون به نايب حسين مىنويسند كه پسر پنجعلى را با يك نفر ديگر كه همراه مشار اليه است و در بيرون دروازهء قصابخانه منزل دارد بدون اطلاع قوام الملك فراش بفرستد بگيرد حبس كند تا خود ايشان به شيراز بيايند ، او هم بيست نفر فراش و دو نايب ميفرستد آنها را گرفته مىآورند . اين خبر به قوام الملك ميرسد ايشان هم فراش و جمعيت مىفرستد كه هرجا فراشها برسند آنها را زده پسر پنجعلى را گرفته بياورند . فراش و جمعيت قوام الملك به فراشهاى نايب حسين ميرسند آنها را تماما گرفته مىبرند پيش قوام الملك ، پس از بردن به خانهء قوام الملك نايبى با تعليقهء جناب صاحبديوان نايب حسين ميفرستد نزد قوام الملك كه جناب صاحبديوان چنين حكم كرده‌اند . جواب ميدهد بسيار خوب ولى بايد خودم نگاه دارم تا جناب صاحبديوان بيايد . گويا نايب قدرى بىاحترامانه سخن ميگويد ، قوام الملك حكم مىكند زياد نايب را توسرى ميزنند . بنقد شهر آشوب است چونكه حكومت با دو نفر است .\r\nديگر آنكه حاجى محمد حسين قطب آبادى از محالات جهرم كه در چندى قبل آدم كشته بود و مقصر بود و بعد پيشكش به حكومت داده رفت به جهرم ، در چند روز قبل كه جناب صاحبديوان به جهرم رفته بود مشار اليه آمده بود خدمت جناب صاحبديوان ، در مراجعت او را با گلوله زدند ، بعضى ميگويند كه زخمش منكر است ، بعضى ميگويند علاج‌پذير است .\r\nديگر آنكه از جانب حضرت و الا ظل السلطان چند خلعت به حاملى محمد اسماعيل خان تفنگدارباشى براى حاكم و اعيان فارس آوردند ، سردارى ترمهء شمسه‌دار براى نواب جلال الدوله ، جبهء ترمه براى جناب صاحبديوان ، جبهء ترمه براى جناب حاجى نصير الملك ، جبهء ترمه براى مقرب الخاقان محمد رضا خان قوام الملك ، جبهء ترمه براى مقرب الخاقان ميرزا عبد الله مستوفى و وزير ماليات فارس و نيز لقب خانى و منصب پيشكارى به مشار اليه التفات شده است .\r\nديگر آنكه به جهت تشريف‌فرمايى موكب همايون به اصفهان نواب جلال الدوله و جناب صاحب ديوان ميروند به اصفهان و جناب حاجى نصير الملك و جنابان امام جمعه و شيخ الاسلام و چند نفر از ضباط مثل جمال خان دشتى و ميرزا حسين خان برازجانى و فتحعلى خان جراشى و فتحعلى خان نيريزى را خبر كرده‌اند كه بيست روز قبل از نوروز در شيراز حاضر باشند كه در خدمت نواب جلال الدوله\r\n\r\n","description":"","footnote":"","page_name":" 233 ","page_number":287},
  {"content":"\r\n\r\nبروند به اصفهان .\r\nديگر آنكه در ممسنى شريف خان ممسنى با خسرو خان برادرش با طايفهء مراد بيگى كه از شريف خان بريده و با خسرو خان پيوسته بودند نزاع مينمايند ، بيست و سه نفر از طايفهء مراد بيگى كشته مىشود ، شريف خان به دست خود با پيشطاب خسرو خان را ميكشد . اين خبر از كازرون تلگرافا به شيراز ميرسد ، به حضرت و الا ظل السلطان اطلاع ميدهند ، هنوز حكمى دربارهء آنها نشده تأمل كرده‌اند تا جناب صاحبديوان به شهر بيايند .\r\nديگر آنكه جناب صاحبديوان عصر روز شنبه دويم ماه ربيع الاول وارد شيراز شدند .\r\nديگر آنكه جناب صاحبديوان كه به فسا ميرسند ضابط و ريش‌سفيدان آنجا از دست مقرب الخاقان قوام الملك شكايت زياد مىنمايند ، جناب معزى اليه وعده به آنها داده‌اند كه فسا را از ادارهء قوام الملك خارج نمايند . كارهاى حكومتى فارس از هر قبيل مغشوش است كم‌كم اطراف شلوغ شده است .\r\nمورخهء روز شنبه شانزدهم ماه ربيع الاول سنهء 1302 مطابق سيم ماه جنورى مسيحى 1885 .\r\n\r\nاز 17 ربيع الاول 1302 مطابق 4 جنورى 1885\r\nاين چند روز به جهت ملك اشتراكى جناب صاحبديوان از قوام الملك كمال رنجش را پيدا كرده‌اند ، بقسمى در مجلس از مشار اليه بد مىگويند . قوام الملك به همين واسطه خيال دارد يك دو ماهى به بيرونها برود يعنى به داراب و سركشى به ايلات خمسه ، در تدارك رفتن است .\r\nديگر آنكه چند روز است كه اتصالا باران مىبارد ، خيلى خرابى رسانيده است به خانه‌ها . ديگر آنكه چند روز جناب صاحبديوان ناخوش بسترى بودند ، يك دو روز است قدرى بهتر شده‌اند .\r\nديگر آنكه حاجى ميرزا احمد خان داماد مرحوم مشيرالملك را حضرت و الا ظل السلطان حكما به اصفهان خواسته‌اند از بابت ادعايى كه حاجى ميرزا محمد داماد ديگر مرحوم مشير الملك بر مشار اليه دارد ، حال در تدارك رفتن است .\r\nديگر آنكه جلودار شاهى به جهت اسب پيشكشى اعليحضرت همايونى آمده است ، دوازده اسب از حاكم و عمال فارس مثل سالهاى قبل ميخواهد .\r\nديگر آنكه جناب صاحبديوان تدارك سفر نواب جلال الدوله را خيلى با تجمل ميگيرند ، ظروف نقره و بعضى طلاآلات ميسازند ، اسباب سفر از هر قبيل هرچه ممكن شود از طلا و نقره مىخواهند بسازند . ديگر آنكه حاجى احمد خان كه به اصفهان خدمت حضرت و الا ظل السلطان رفته بود با التفات زياد مراجعت كرده الحال در خانهء آقا عبد الحسين امين التجار منزل دارد .\r\nديگر آنكه شخص امريكايى آهنگر است و از بوشهر به شيراز آمده ، جناب صاحبديوان آهنگر خانه‌اى در باغ خود به جهت مشار اليه ساخته‌اند ، مشغول آهنگرى است . ديگر آنكه از باريدن باران زياد و صاعقه و رعد كاروانسرايى خارج دروازهء اصفهان خراب شده دو نفر آدم و بيست و سه راس شتر زير انبوه رفته‌اند ، يك نفر آن مرده است و يك نفر ديگر نيمه جانى دارد ، مشرف به\r\n\r\n","description":"","footnote":"","page_name":" 234 ","page_number":288},
  {"content":"\r\n\r\nموت است .\r\nديگر آنكه در چندى قبل يك صندوق قند درب دروازه اصفهان سرقت شده بود ، حكومت حكما سارقين را خواست ، بعد از دو سه ماه قندها را دانه‌دانه زير بغل ضعيفه‌اى در محلهء يهوديها كه ميخواسته بفروشد ميگيرند ، سارقين را نشان ميدهد ، پنج شش نفر بوده‌اند ، تمام را گرفتند الحال در حبس هستند .\r\nديگر آنكه در دو ماه قبل مال التجاره‌اى از حضرات فارسى كه در شيراز هستند سرقت مىنمايند ، به حكومت عارض ميشوند ، در تفحص بودند ، الحال در كربال در طايفهء باصرى پيدا شده است و سارقين را بدست آورده‌اند و حبس نمودند . ديگر آنكه يك نفر سارق كه متصل دزدى ميكرد گرفتار شده حكومت حكم كردند دو پى او را بريدند .\r\nديگر آنكه حاجى ميرزا احمد خان داماد مرحوم مشير الملك را با سيد ميرزا آغا كه آدم مرحوم مشير الملك بود با دوازده نفر از عمله‌جات خلوتى مرحوم مشير الملك را حضرت و الا ظل السلطان خواسته‌اند كه رفع ادعاى حاجى ميرزا محمد داماد ديگر مرحوم مشير الملك را بنمايند ، تا اول ماه ربيع الثانى روانهء اصفهان خواهند شد .\r\nديگر آنكه حاجى ميرزا احمد خان داماد مرحوم مشير الملك شب هنگام از شيراز فرارا روانهء اصفهان گرديد ، جناب صاحبديوان تا مطلع شدند چند سوار تعاقب مشار اليه فرستادند ، او را رجعت به شيراز دادند ، يك شبانه روز در خدمت جناب صاحبديوان ماند و مجددا او را مرخص نموده روانهء اصفهان شد .\r\nديگر آنكه مقرب الخاقان قوام الملك اردو بيرون زده است كه برود به داراب ، اين دو سه روزه خواهد رفت .\r\nديگر آنكه حضرت و الا ظل السلطان بنا به خواهش جناب صاحبديوان اشخاصى را كه به اصفهان احضار فرموده بودند رفتن آنها را موقوف نمودند سواى نواب جلال الدوله و جناب صاحبديوان ديگر هيچكس به اصفهان نخواهد رفت و ايشان هم قبل از عيد نوروز از شيراز حركت خواهند كرد .\r\nديگر آنكه محمد حسين خان پسر مرحوم محمد عليخان ايلخانى كه در شيراز چند سال است منزوى بود فوت گرديد .\r\nديگر آنكه مقرب الخاقان قوام الملك نقل مكان در دلگشا نمود ، برف بسيار سنگينى آمد كه راهها مسدود شد ، تا ( آخر ) هفته در دلگشا توقف نمود ، قدرى كه راه باز شد از سمت كوار به داراب رفت .\r\nديگر آنكه اين برف خيلى از خانه‌ها را خراب كرد ، نصف بيشتر درختهاى باغستان و نارنجها را خرد كرد ، ضرر كلى به خلق وارد آمد .\r\nديگر آنكه ايلخانى قشقايى يكى از نوكرهاى خود را از بس كه چوب زده زير چوب مرده است ، اقوام آن شخص به حكومت عارض شده‌اند ، حكومت هم از جانب حضرت و الا ظل السلطان محصل فرستاده‌اند كه ايلخانى را به شيراز بياورند .\r\n\r\n","description":"","footnote":"","page_name":" 235 ","page_number":289},
  {"content":"\r\n\r\nديگر آنكه شب دوشنبه نهم باز برف آمد ولى نه به قدر برف سابق ، همين قدر است كه در كوچه بصعوبت مىتوان حركت كرد ، مال الدواب هيچ نمىتواند عبور كرد مگر قريب به دروازه‌ها .\r\n\r\nاز . . . ربيع الثانى 1302\r\nدر آبادهء طشك چند نفر از طايفهء لشنى بر سر پاك كردن ترياك نزاع مىكنند ، از يك طرف شليك تفنگ به طرف ديگر مىكنند ، سه نفر كشته مىشود و يك نفر زخمى ، مقصرين از ترس خود فرار مىكنند ، آمده‌اند در مسجد نو بست نشسته‌اند ، هنوز در مسجد هستند .\r\nديگر آنكه شب هنگام نواب سياووش ميرزا كه از نواده‌هاى مرحوم حسين على ميرزاى فرمانفرما مىباشد مست لايعقل در كوچه ميگذشته ، از قاطرچيهاى حضرت و الا ظل السلطان هم از آن كوچه عبور ميكرده ، سياووش ميرزا فحشى به او مىدهد كه آن طرف برو . قاطرچى هم جواب پس ميدهد ، سياووش ميرزا دست به قمه مىكند مىزند به دست قاطرچى كه دست مشار اليه مجروح مىشود ، صبح به حكومت عارض مىشود ، نواب جلال الدوله ميخواستند خودشان سياووش ميرزا را تنبيه نمايند ، جناب صاحبديوان مانع ميشوند ميفرستند در خانهء نواب نادر ميرزا كه بزرگتر اين سلسله هست و چوب و فلك هم از حكومت مىبرند آنجا ، سياووش ميرزا را در آنجا تنبيه مينمايند .\r\nديگر آنكه در پشت باغ جهان‌نما كه قريب به شهر است شب هنگام عدل قماش از ميانهء قافلهء شتردار سرقت مينمايند و آن عدل سرقت شده از تبعهء خارجه است ، به حكومت عارض شدند ، حكومت از جمال و از ده بزرگى غرامت اين مال را خواسته است . در چند روز قبل سربازى از فوج سيلاخورى به خانهء يكى از اهل شهر ميرود دزدى ، صاحبخانه آن سرباز را ميگيرد كه بياورد خدمت حكومت ، سربازهاى آن فوج مطلع ميشوند ميريزند كه سرباز را از دست آن شخص شهرى بگيرند ، اهل شهر هم بحمايت آن شخص شهرى با سربازها نزاع مىكنند بقسمى كه از طرفين زخمى ميشوند ، به قدر چهار پنج هزار نفر شهرى در بازار بهم ريخته بودند ، سربازها مىروند تلگرافخانه كه عارض شوند ، جناب صاحبديوان سربازها را مىگيرد تازيانه مىزنند ، صاحب‌منصبان آن فوج را هم مىخواستند تنبيه نمايند ، تمام بازار نو قريب دروازه اصفهان را تا سه روز بسته بودند . هنوز اين فقره در ميان است ولى بازارها را به حكم حكومت باز كردند .\r\nديگر آنكه ميرزا على محمد پسر حاجى سيد ابراهيم وكيل قنسول دولت عثمانى كه منشىباشى نواب جلال الدوله مىباشد در مجلس جناب صاحبديوان بواسطهء ابراز مطلبى كه از مشار اليه شده بود ايشان حكم دادند در مجلس توى سرش زدند و از مجلس او را كشيدند ، از نوكرى نواب جلال الدوله معزولش كردند ، مجددا به توسط حاجى سياح مشار اليه را بر سر كار خود آوردند . از قرار تلگراف حضرت و الا ظل السلطان آمدن موكب همايون به اصفهان موقوف شد ، نواب جلال الدوله و جناب صاحبديوان هم به اصفهان نمىروند ، اين شهرت رفتن نواب جلال الدوله و جناب صاحبديوان به اصفهان سبب تأخير ماليات شده است ، هركس به خيالات واهى قسط خود را نداده‌اند .\r\n\r\n","description":"","footnote":"","page_name":" 236 ","page_number":290},
  {"content":"\r\n\r\nديگر آنكه جناب صاحبديوان بواسطهء نرسيدن قسط از حاجى محمد حسين صراف خزانه قرض خواسته بودند كه قسط راه بيندازند ، قرض نداده ، جناب صاحبديوان هم مشار اليه را از صراف‌گرى خزانه معزول كرده‌اند ، از هركس به قدر ده پانزده هزار تومان قرض خواستند ، كسى هم قرض نداده چونكه قبل از اين بدحسابى به مردم كرده‌اند .\r\nديگر آنكه جناب حاجى نصير الملك در مجلس حكومتى به مقرب الخاقان ميرزا عبد الله مستوفى بر سر زمين شراكتى كه ما به النزاع ميانهء ايشان است خيلى بد حرفى كرده است ، جناب صاحبديوان ابدا يك كلمه از هيچ طرف حرف نزده است ، بد حرفى زياد هم نسبت به حكومت كرده و از مجلس برخاسته است .\r\n\r\nاز . . . جمادى الثانيه 1302\r\nملا محمد باقر اصطهباناتى كه يكى از علماى شيراز است از جناب صاحبديوان و وضع حكومت به طهران شكايت نوشته بود ، همان كاغذ را براى جناب صاحبديوان فرستاده‌اند ، ايشان هم علما و بزرگان شيراز را در مجلس خود حاضر كردند و ملا محمد باقر را هم حاضر نمودند كه از مشار اليه در حضور حضرات مؤاخذه شود ، مشار اليه هم حضورا ابا ننموده جواب داده بود كه هرچه در شما بوده نوشته‌ام ، بعضى علما برخاسته بودند كه ملا محمد باقر دست جناب صاحب را ببوسد كه از سر تقصيرش بگذرند ، مشار اليه نبوسيده جواب داده كه توهين دين است . در آن مجلس هم خيلى براى جناب صاحبديوان تخفيف حاصل شده بود ، ايشان هم متغير ميشوند او را ميدهند در منزل نايب حسين نگاه ميدارند كه از شهر بيرونش كنند ، يك روز و يك شب در منزل نايب حسين نگاهش داشتند بعد خود جناب صاحبديوان ميفرستد او را مىآورند ، مىگويند مىخواهى در شيراز بمان ميخواهى برو اصطهبانات از سر تقصيرت گذشتم .\r\nديگر آنكه از قرار تلگراف حضرت و الا ظل السلطان و حضرت وليعهد را به طهران خواسته‌اند .\r\nديگر آنكه از قراريكه خبر رسيده بواسطهء بدرفتارى صديق الدوله پيشكار آذربايجان به اهالى آذربايجان او را معزول و نواب و الا فيروز ميرزاى فرمانفرما را به پيشكارى آذربايجان منصوب كرده و روانه نمودند .\r\nديگر آنكه از قرار نوشته‌جات محرمانهء تجار و غيره كه از تبريز به تجار فارس نوشته بودند حضرت وليعهد به دولت روس شكايتى نوشته است به اين مضمون : \" من كه وليعهدم بايد مبالغ كلى مقروض باشم و ابدا دخل و تصرف نمىتوانم در ابوابجمعى خود بنمايم ، ظل السلطان كه هيچكاره است بايد آنقدر ابوابجمعى داشته باشد و مبالغ كلى وجه نقد و اسباب داشته باشد ، من كه بايد با شاه زد و خورد كنم و آخر كشته شوم حالا بهتر است كه مرا بكشند تا آسوده شوم \" . گويا دولت روس هم پيغامى به شاه داده است كه : \" از قراريكه مىشنوم شما با وليعهد خيلى بدرفتارى مىكنيد و با ظل السلطان چنين و چنان رفتار كرده و مىكنيد ، مآل اين كار خوب نيست \" . جناب صاحبديوان\r\n\r\n","description":"","footnote":"","page_name":" 237 ","page_number":291},
  {"content":"\r\n\r\nبه جهت سركشى املاك خود به سيوند رفته ده روز سفر ايشان طول ميكشد و در ضمن هم خيال دارند پل سيوند را كه حال دو سه سال است خراب شده بازديد كرده تعمير نمايند .\r\nديگر آنكه نواب جلال الدوله به چنار راهدار شكار چهار پنج روزه رفته چادر و دستگاه همراه برده بودند ، باد و طوفان چادر و دستگاه ايشان را بهم زد ، آمده‌اند در باغ عفيف‌آباد قوام الملك منزل كرده‌اند . ديگر آنكه چند روز است هوا خيلى خوب شده بارندگى كمتر است تازه شكوفه باز شده است . ديگر آنكه در بيرون و شهر تازه اتفاقى نيفتاده است كه قابل عرض باشد . چند نفر رعيت از طايفهء لشنى با رعاياى ملك شيخ الاسلام دعوا كرده دو نفر از طرفين مقتول مىشود و چند نفر زخمى ، طرفين به حكومت عارض شده‌اند ، حكومت ده نفر سوار ميفرستد كه بروند نزد كدخداى ارسنجان هرچه او تصديق كرد از آن قرار حكم كند . سوارها نزد كدخداى ارسنجان نرفته اول ميروند كه رعاياى لشنى را بگيرند ، مردها فرار مىكنند ، سوارها دست بغارت ميگذارند ، چون اين طايفهء لشنى در هر دهى از دهات خفرك و مرودشت رعيتى دارند اين سوارها جمعيت ميكنند به هر دهى كه ميرسند كه از اين لشنىها را بگيرند مردها فرار مىكنند خانه‌شان را ميچاپند و زنها را اسير مىكنند . ملاك همه به حكومت عارض شده‌اند ، حكومت از حكم خود پشيمان شده و پى در پى حكم به دست ملاك ميدهد كه كسى مزاحم رعاياى فلان ده نشود ، در خفرك و مرودشت از قراريكه مىگويند محشر غريبى برپا شده است .\r\nديگر آنكه حكومت تفنگدارى را مأمور مىكند كه مقصرى را از جهرم گرفته بياورد ، ضابط جهرم مقصر را در مزرعه‌اى كه حنا نام دارد نشان ميدهد بواسطهء آنكه با صاحب مزرعه دشمنى داشته ، تفنگدار هم سوار و جمعيت از ضابط گرفته ميرود تمام آن مزرعه را كه قريب صد خانوار بوده ميچاپد ، گاو و گوسفند زياد و اثاث البيت و زن و بچهء آن مزرعه را از جهرم برداشته به شيراز مىآورد . بعد از چند روز صاحب آن مزرعه مطلع مىشود به حكومت عارض مىشود ، حكومت هم جواب مهملى به صاحب ملك داده اموال آن بدبختها به كلى تلف و تفريط شد . اين اوقات خيلى ظلم و تعدى مىشود .\r\nديگر آنكه موتمن الملك حاكم بوشهر به كازرون آمده ، تا هفتم ماه در آنجا توقف خواهد كرد . ديگر آنكه جناب صاحبديوان از سيوند مراجعت نموده‌اند . روز پنجشنبه دويم جمادى الثانى مقربى الخاقان قوام الملك از داراب و مؤتمن الملك از بوشهر وارد شيراز شدند كه براى روز عيد حاضر باشند .\r\nديگر آنكه روز عيد وقت تحويل حمل نواب و الا جلال الدوله در كاخ نشسته علما و بزرگان و اشراف جميعا حاضر شدند ، بعد از تحويل تمام حاضرين را شاهى و اشرفى دادند ، روز بعد را سلام عام نشستند و بيست و يك توپ شليك كردند .\r\nديگر آنكه مأمورين كه به گرفتن مقصرين طايفهء لشنى رفته بودند مبالغ كلى اموال آن بيچاره‌ها را تلف كرده بودند بعد كه جناب صاحبديوان حكم دادند كه اموال مردم را مسترد سازند به قدر هزار تومان از گاو و گوسفند پس گرفتند و ما بقى اموال آنها را ديگر پس ندادند آن چند نفر\r\n\r\n","description":"","footnote":"","page_name":" 238 ","page_number":292},
  {"content":"\r\n\r\nمقصر هم در سر طويلهء جناب صاحبديوان هنوز بست هستند تاكنون حكمى دربارهء آنها نشده .\r\n\r\nاز . . . رجب 1302\r\nاز قرار نوشته‌جات و تلگراف كه از طهران رسيده نواب و الا حسام السلطنه كه پسر مرحوم حسام السلطنه باشد حاكم خراسان شده است . ديگر آنكه از قرائن خارجه حكومت فارس امساله نيز با خود جناب صاحبديوان است . ديگر آنكه يك ماه است كه ماليات سه سالهء كسبهء اهل شيراز را كه معاف كردند مجددا مطالبه مىنمايند .\r\nديگر آنكه عاليجاه كپتان دويدى از بوشهر به شيراز آمد ، دو روز توقف كرده بچاپارى عازم طهران گرديد كه از آنجا به لندن برود . ديگر آنكه عاليجاه بلند جايگاه كرنل مكنيسن صاحب كه مأمور كميشن بود وارد شيراز شده دو سه روز توقف كرده بچاپارى از راه طهران روانه گرديد .\r\nديگر آنكه چون اغلب از دهات قريب به شيراز را هم جنس و هم نقد ميگيرند و نصفهء جنس را مسعر كرده پول ميدهند ، اعليحضرت همايون تلگراف فرموده‌اند كه تمام ماليات هرچه جنس است بجنسه بگيرند ديگر مسعر نكنند . مردم در دست و پا افتاده اجلاس در مجلس حكومت شد كه جواب تلگراف را بقسمى عرض كنند كه رفع اين غائله بشود . جناب صاحبديوان تلگراف كردند \" چونكه گرانى است خلق در زحمت خواهند افتاد ، هذه السنه را محض رعايا معاف فرماييد از سال بعد اين حكم را امثال مىكنيم \" .\r\nديگر آنكه نواب و الا جلال الدوله به اشارهء جناب صاحبديوان خلعت التفاتى براى قوام الملك فرستاده و دستخط ابوابجمعيهاى خودش را داده‌اند ، ولى باطنا جناب صاحبديوان كمال عداوت را به قوام الملك دارد .\r\nديگر آنكه صاحب‌منصب انگليس از مدرس بعزم سياحت وارد شيراز شد ، خيال دارد يك ماهى توقف نمايد درس عربى و فارسى بخواند . ديگر آنكه صاحبمنصب فرانسه چند روز است به شيراز آمده بعزم سياحت خيال دارد از راه بهبهان به شوشتر برود .\r\nديگر آنكه مقرب الخاقان مؤتمن الملك بواسطهء ناخوشى ايلخانى و حاجى نصر الله خان ايل‌بيگى چند روزى تعويق در رفتنش بهم رسيده ولى تا آخر اين هفته خواهند رفت . ديگر آنكه آب خانه‌ها هنوز كم نشده بلكه زيادتر شده است . ميرزا حسين خان مؤتمن الملك و بيان الملك ايل خانى و حاجى نصر الله خان ايلبيگى قشقايى اتفاقا روانهء اصفهان شدند .\r\nديگر آنكه قريب چنار راهدار در دو فرسخى شيراز پسر سهراب خان با صد نفر سوار به گفتهء داراب خان ايلبيگى قشقايى بر سر يك طايفهء دره‌شولى ريختند تمام آن ايل را غارت كردند و يك نفر را گلوله زدند كه احتمال دارد فوت شود . به حكومت عارض شدند ، بيست نفر سوار با كشيكچى باشى را مأمور كردند كه بروند نزد داراب خان كه اگر اين طايفه را محض باقى چاپيده‌اند كه بسيار خوب اسامى باقىداران را بدهيد كه مجددا از آنها گرفته شود . داراب خان ابدا اعتنايى بحكومت\r\n\r\n","description":"","footnote":"","page_name":" 239 ","page_number":293},
  {"content":"\r\n\r\nندارد ، هرچه محصل ميرود از بابت باقى مشار اليه همه را جواب ميدهد ، حكومت هم نمىتواند كارى به او بكند . تلگرافى از حضرت و الا ظل السلطان به جناب صاحبديوان رسيده كه \" نيريز را از حضرت اجل اكرم صدر اعظم گرفتم و به اختيار شما دادم ، قوام الملك كه اينهمه از حكم شما تخلف مىكند ابوابجمعيهاى او را بگيريد يا در خانهء خود بنشيند يا بيايد اصفهان چندى در ركاب باشد \" . جناب صاحبديوان پيغام به قوام الملك داده است . قوام الملك هم خواهش كرده كه او را مرخص كنند برود عتبات كه داخل هيچ كارى نباشد . حال در سئوال و جواب هستند تا چه شود .\r\nجناب صاحب ديوان نيريز را هم دادند به حاجى ميرزا آقا خان همشيره‌زادهء خود .\r\nديگر آنكه ميرزا محمد رضاى مستوفى كه سالهاى دراز رئيس دفتر فارس بود از سوء معالجهء حاجى ميرزا محمد حكيم‌باشى فوت شد .\r\nديگر آنكه عاليجاه مستر پريس كه بعزم سياحت به شيراز آمده بود بچاپارى روانهء اصفهان شد . از قرار مذكور قوام الملك ده هزار تومان پيشكش به جناب صاحبديوان داده است كه ابوابجمعى خودش را تمام به مشار اليه واگذار كنند و الحال هم واگذار كرده‌اند . ديگر آنكه جناب صاحبديوان به سركشى قنوات شهر به جوشك رفته‌اند ، دو سه روز توقف كرده مراجعت خواهند كرد . ديگر آنكه نواب جلال الدوله به جهت يك هفته به دلگشا رفته‌اند كه تغيير هوايى نمايند .\r\nديگر آنكه تمام گندم و جو اطراف شيراز و بلوكات را سرخى زده است كه اغلبى از جاها بذر هم عايد نخواهد شد ، بيشتر به گندم سرخى زده است بديم واسطه قيمت جو و گندم ترقى كرده است . ديگر آنكه آب زيرزمين خانه‌هاى شهر اين اوقات بيشتر شده ، خيلى اسباب تشويش است ، گاهى كم مىشود گاهى زياد . ديگر آنكه حكومت خلعت التفاتى به جهت داراب خان ايلبيگى قشقايى فرستادند بلكه باقى خود را بفرستد .\r\n\r\nاز . . . شعبان 1302\r\nجناب صاحبديوان حكم كرده‌اند كه جميع بازار و گمرك و كاروانسراهاى وكيلى را تعمير نمايند ، خودشان هم رفته‌اند همهء بازار و كاروانسراها را بازديد كرده‌اند ، بعضى در تعمير كردن اهمال كرده‌اند ، فراش گذارده‌اند كه حكما تعمير كنند .\r\nديگر آنكه قوام الملك چند نفر از ريش‌سفيدان داراب را بدون تقصير چند ماه گرفته حبس كرده بود ، اينها هم عارض به حضرت و الا ظل السلطان شده ، حكم تلگرافى رسيد كه آنها را مرخص كنند ، لابد آن بيچاره‌ها را مرخص كرده ولى فراش گذارده‌اند كه از شهر بيرون نروند .\r\nديگر آنكه جناب صاحبديوان ظاهرا به قوام الملك محبت و مهربانى مىكنند ولى در باطن در اخلال و خرابى كارهاى اوست . ميرزا حسين خان كوارى كه از نوكران مقرب قوام الملك بود بواسطهء كاغذپرانى كه در ابوابجمعى قوام الملك ميكرد ، قوام الملك او را گرفته چوب زياد زد و خانه و اثاث البيت او را كه قريب به دوازده هزار تومان مىشد ضبط كرد و خودش را هم زنجير كرده است . مقرب\r\n\r\n","description":"","footnote":"","page_name":" 240 ","page_number":294},
  {"content":"\r\n\r\n\r\nمظفر الدين ميرزا\r\nبه حضرت وليعهد تلگراف كرده‌اند ، جواب داده‌اند كه \" هيچ نگوئيد ، صمصام الملك و سربازها به طهران مىآيند ، قصاص خواهيد شد \" . . . ص 309\r\n\r\n","description":"","footnote":"","page_name":" الف 240 ","page_number":295},
  {"content":"\r\n\r\n\r\nصاحبديوان\r\nامسال جنس فراوان است ، اما چون صاحب ديوان جنس نو و كهنهء زيادى دارد نمىگذارد ارزانى شود ، هر روز حكم مىكند كه به فلان قيمت بفروشند . ص 93\r\n\r\n","description":"","footnote":"","page_name":" ب 240 ","page_number":296},
  {"content":"\r\n\r\n\r\nشيخ مذكور خان عرب\r\nشيخ مذكور خان را اول يك پول سياه از مسكوك‌هائى كه به اسم خودش در گاوبندى و بندر كنكان سكه زده بود به خوردش دادند و بعد از آن حضورا مشار اليه را طناب انداختند و بعد بردند در ميدان طويله . . .\r\nص 123\r\n\r\n","description":"","footnote":"","page_name":" پ 240 ","page_number":297},
  {"content":"\r\n\r\n\r\nبنان الملك\r\nميرزا رضاى حكيم پيشكار حضرت و الا ظل السلطان بچاپارى وارد شيراز شده به جهت گرفتن اموال مرحوم مشير الملك ، چنين مذكور است كه . . .\r\nص 204\r\n\r\n","description":"","footnote":"","page_name":" ت 240 ","page_number":298},
  {"content":"\r\n\r\n\r\nظل السلطان\r\nاز اين چيزها لازم نداريم ، تمام را بايد وجه نقد بدهند . .\r\nص 208\r\n\r\n","description":"","footnote":"","page_name":" ث 240 ","page_number":299},
  {"content":"\r\n\r\n\r\nمشير الملك\r\nهر روز براى املاك مرحوم مشير الملك مدعى پيدا مىشود ، ورثهء آن مرحوم استيصالا در سئوال و جواب مىباشند ، هنوز تمام وجهى كه بايد به اعليحضرت . . .\r\nص 215\r\n\r\n","description":"","footnote":"","page_name":" ج 240 ","page_number":300},
  {"content":"\r\n\r\n\r\nظل السلطان\r\nظل السلطان به صاحبديوان تلگراف كرده كه \" بدون سئوال و جواب سه روزه صد و شصت هزار تومان بده به هر اسمى كه ميخواهى حساب كن كه بسيار لازم است \" ايشان هم جواب داده كه ممكن نمىشود سه ماهه هم محال است . . .\r\nص 258\r\n\r\n","description":"","footnote":"","page_name":" چ 240 ","page_number":301},
  {"content":"\r\n\r\n\r\nمظفر الدين ميرزا\r\nوليعهد به دولت روس شكايتى نوشته است به اين مضمون \" من كه وليعهدم بايد مبالغ كلى مقروض باشم و ابدا دخل و تصرف نمىتوانم . . \" ص 237\r\n\r\n","description":"","footnote":"","page_name":" ح 240 ","page_number":302},
  {"content":"\r\n\r\nالخاقان مؤتمن الملك با خوانين قشقايى ايلخانى و حاجى نصر الله خان ايلبيگى از اصفهان حركت كرده‌اند به طرف شيراز ، ايل قشقايى را هم از قرار مذكور به ايلخانى و حاجى نصر الله خان ايلبيگى داده‌اند ، از داراب خان گرفته شده .\r\nديگر آنكه اعليحضرت همايون هر روزه تلگراف به حكومت مىنمايند كه در تدارك سيورسات و تشخيص راهها باشند كه اول برج عقرب از طهران حركت خواهند كرد و تا وسط برج قوس وارد فارس خواهند شد .\r\nديگر آنكه ايلات خمسه باز سپردهء قوام الملك شد مثل سابق ولى پيشكش زيادى از مشار اليه گرفتند . كارهاى حكومتى مثل سابق است . از قرار مذكور در ايلات خمسه قدرى اغتشاش پيدا شده است چونكه متصل براى ابوابجمعى قوام الملك شهرتى در اخلال كار مشار اليه مىنمايند .\r\nاتفاق تازهء قابل عرض واقع نشده . يكى از فراشان حكومتى زخمى به يك نفر در يك ماه قبل زده بود ، آن شخص به همان زخم فوت شد ، قاتلش در محبس حكومتى است ولى چون از بستگان حكومت است ميخواهند خون آن بيچاره را پايمال كنند .\r\nديگر آنكه جناب صاحبديوان آدم فرستاده‌اند عقب داراب خان قشقايى و شهرت هم دارد كه ايل قشقايى را به ايلخانى و حاجى نصر الله خان داده‌اند .\r\nديگر آنكه دو نفر فرانسه كه به سياحت از راه شوشتر و بهبهان وارد شيراز شده‌اند در خانهء عاليجاه داكتر ادلينگ منزل دارند .\r\nديگر آنكه آبهاى زيادى كه در خانه‌ها از زيرزمين بيرون آمده بود بواسطهء گرمى هوا كم شده است بعضى جاها به كلى فرو رفته است بعضى جاها هنوز باقى است .\r\nديگر آنكه از قرار مذكور امسال ترياك فسا بواسطهء باران و باد زياد نصف هم عايد نخواهد شد . تمام گرمسيرات و بلوكات فارس را سرخى زده ، جايى نيست كه خراب نشده باشد . الان گندم در شيراز يكمن تبريز دو عباسى است ، حكما گرانتر خواهد شد .\r\nديگر آنكه جناب صاحبديوان حكم كرده‌اند چونكه اول عقرب اعليحضرت همايونى به فارس مىآيند در تدارك تميزى كوچه‌ها و تعمير بازارها بشوند . تازهء ديگر قابل عرض نبود .\r\n\r\nاز . . . رمضان 1302\r\nمقرب الخاقان ميرزا حسين خان مؤتمن الملك و ايلخانى ، حاجى نصر الله خان ايلبيگى وارد شيراز شدند . عمل ايل قشقايى معلوم نيست كه امساله با كداميك از خوانين قشقايى باشد .\r\nبه مؤتمن الملك از قرار مذكور نشان تمثال همايونى مرحمت شده . تمام كارهاى فارس به امضا و صلاح جناب صاحبديوان واگذار كرده‌اند .\r\nديگر آنكه نشان و خلعت ملك التجار به توسط گماشتهء مقرب الخاقان ميرزا رضاى حكيم بنان الملك وارد شيراز شد و روانه بوشهر گرديد .\r\n\r\n","description":"","footnote":"","page_name":" 241 ","page_number":303},
  {"content":"\r\n\r\nديگر آنكه تمام گندم امساله از سرحد تا گرمسير سرخى زده ، حال كه معلوم مىشود بعضى از بلوكات به قدر بذر هم عايد نميشود . گندم ترقى كرده است ، يك من دو عباسى خريد و فروش مىشود .\r\nديگر آنكه امورات حكومتى از قرار سابق است . نواب نوذر ميرزا را حاكم بوشهر و دشتى و دشتستان نمودند ، تمسك مالياتى هم گرفتند . بعد از دو روز از قرار مذكور چون به ميل ملك التجار نبوده اسباب چينى نموده ، حال در رفتن مشار اليه ترديد است . احتمال كلى دارد كه موقوف شود .\r\nديگر آنكه طايفهء قشقايى به مقربى الخاقان ايل خانى و حاجى نصر الله خان ايلبيگى واگذار شد و قرار است كه خلعت ايشان را از اصفهان بياورند . تا اول ماه ميروند بيرون .\r\nديگر آنكه امساله هم عبور اسب دريايى سپردهء مقرب الخاقان ميرزا حسين خان مؤتمن الملك شد و جناب صاحبديوان اسبى بيست و پنجقران تخفيف ابدى داده‌اند كه حال بايد اسبى ده تومان به ديوان بدهند و اسبى پنجقران از بابت مباشرى كه ده تومان و نيم مىشود ، و امساله هم اسب زيادى اسب‌فروشان خريده‌اند .\r\nديگر آنكه رئيس التجارى را به مقرب الخاقان قوام الملك داده‌اند .\r\nديگر آنكه خلعتى به جهت نواب و الا و جناب صاحبديوان مصحوب ميرزا حسين خان مؤتمن الملك بود ، چون ماه رمضان بود ، نپوشيدند . دو روز بعد از رمضان خلعت ( را ) بردند بيرون شهر در آنجا خلعت پوشيدند . چون خلعتى براى قوام الملك نبود از اين جهت قوام الملك زياد اوقاتش تلخ شده از وسط راه قهرا به منزل خود رفت . تنخواهى كه به هنگام رفتن مقرب الخاقان محمد حسن خان حاكم بندر عباس به طهران قريب نيم فرسخى شيراز برده بودند ، از قرار تقرير حكومت همان تنخواه به عين پيدا شده است . آنچه قلم كرده بودند ربع آن نيست .\r\nديگر آنكه عمل ايل قشقايى هنوز معلوم نيست سروكارش با كه باشد . عقب داراب خان فرستاده‌اند ، تا به حال نيامده . ريشخندى هم ايلخانى و حاجى نصر الله خان مينمايند . از قرار مذكور داراب خان نه هزار تومان باقى دارد .\r\nديگر آنكه مقرب الخاقان مؤتمن الملك تا به حال بوشهر و دشتى و دشتستان را قبول نكرده ميگويد حكما تا ابوابجمعى قوام الملك چيزى به من ندهند بوشهر را قبول نخواهم كرد ، در سوال و جواب هستند .\r\nديگر آنكه نيريز را كه به حاجى ميرزا آقا خان همشيره‌زاده جناب صاحبديوان واگذار شد اصطهبانات را در ادارهء مشار اليه قرار دادند ، اهل اصطهبانات عرض كردند كه ما نمىخواهيم در اداره مشار اليه باشيم ، خودمان ماليات خود را ميپردازيم . جناب صاحبديوان به آنها جواب دادند كه بسيار خوب . پس از رفتن اصطهباناتىها مجددا حكم به حاجى ميرزا آقا خان ( كردند ) كه اصطهبانات در اداره تو و بتوسط تو عرايض اهالى اصطهبانات بحكومت برسد . هنگامى كه مشار اليه خواسته برود نيريز ، مىخواستند برود اصطهبانات ، اهل اصطهبانات او را جواب كردند . تفنگ‌چى زيادى فرستاده‌اند راهها را بسته كه مشار اليه داخل اصطهبانات نشود ، الحال اهل اصطهبانات\r\n\r\n","description":"","footnote":"","page_name":" 242 ","page_number":304},
  {"content":"\r\n\r\nمقصرند تا چه حكم دربارهء آنها بشود . مقربى الخاقان ايل خانى و حاجى نصر الله خان ايل‌بيگى خلعت پوشيدند . تا روز هفدهم شوال ميروند به سرحد .\r\nديگر آنكه نواب نوذر ميرزا كه حاكم بوشهر شده بود خلعت هم پوشيد و حكم به او دادند ميخواست كه روانه بوشهر شود ، مقرب الخاقان ميرزا حسين خان مؤتمن الملك صلاح نديده ، بواسطهء آقا عبد الحسين امين التجار حاجى احمد خان را در صدد حاكم كردن بوشهر هستند به شرطى كه ملك التجار بوشهر ضامن ماليات شود هنوز عمل حاجى احمد خان هم نگذشته است .\r\nديگر آنكه محصل به تمام بلوكات فارس فرستاده شده كه سيورسات به جهت آمدن اعليحضرت همايونى كه به فارس مىآيند جمع‌آورى كنند ، با وجود نبودن غله و جنس حتى كاه به مردم زياد سخت مىگذرد . جناب صاحبديوان هم حكم كرده‌اند كه تمام جلو دكانهاى بازارها و كوچه‌ها را خراب كنند كه از نو بسازند . خلق بيچاره نه راه رفتن و نه جاى ماندن را دارند ، با وجود گرانى نان و ساير اجناس .\r\nديگر آنكه چون بعضى از نسوان شكايت كردند ، بواسطهء يافت نشدن نان ، حكومت حكم كرد كه خبازان به هر قيمت كه مىخواهند بفروشند ولى از قرار مذكور دكانى سه تومان پيشكش گرفته‌اند حال نان يك من چهار عباسى است ، گندم يك من سيزده شاهى ، جو يك من شش شاهى ، برنج يك من بيست و چهار شاهى ، كاه خروارى دوازده قران الى پانزده قران ، آن هم پيدا نمىشود .\r\nآمدن موكب همايونى اسباب قحطى شده است . بواسطه كمى جنس بيرونها هم اغتشاش به هم رسيده ، دزدى زياد مىشود .\r\n\r\nاز . . . شوال 1302\r\nروز سه‌شنبه بيست و يكم قوام الملك در بازار عبور مىكند كه دو نفر زن جلو اسب او را مىگيرند كه نان پيدا نمىشود ، ما چه كنيم ؟ قوام الملك جواب بد به آنها مىدهد . آنها هم خيلى بىاحترامى به مشار اليه مىنمايند ، زنها را گرفته مىدهند ببرند در خانهء پاكار محله حبس نمايند .\r\nاهل بازار كفش‌دوزها اين حالت‌ها كه مشاهده مىكنند تمام دكانهاى خود را مىبندند و چند نفر الواط هم در بازار وكيل و بازار ديگر مىافتند با دست قمه تمام دكانهاى شهر و بازار را مىبندند شخص سيد سقايى هم عمامه خود را به گردن انداخته ، در كوچه و بازار و امحمدا ، واشريعتا صدا بلند مىسازد ، چند نفرى زن و چند نفرى طفل و چند نفرى مرد جمع ميشوند درب ميدان نقاره‌خانه به فرياد زدن . جناب صاحبديوان مىآيند در سر در ميدان توپخانه مىنشينند بعضى از آنها را ميطلبند مىگويند \" فايدهء اين بلوا چيست ؟ اگر مرا نمىخواهيد الان سوار شده مىروم ، اگر محض گرانى نان است قرارى گذارده‌ام كه روز شنبه بيست و پنجم اجرا شود \" . بعضىها را نفرى دو قرانى داده ميروند باز مردها آنها را وسوسه كرده مجددا جمع ميشوند . در اين بين قوام الملك ميرود خدمت جناب صاحب ديوان سه نفر الواط را گرفته همراه مىبرد ، فورا يكى را چوب زده ، گوش مىبرد و دو نفر ديگر\r\n\r\n","description":"","footnote":"","page_name":" 243 ","page_number":305},
  {"content":"\r\n\r\nرا چوب زيادى زده حبس مىنمايند . اين هم از بستگان خود قوام الملك بوده‌اند . تا دو سه روزى نان فراوان بود .\r\nديگر آنكه در روز بيست و پنجم كه قرار بود جناب صاحبديوان نظمى در عمل خبازان بدهند آن نظم اين است كه قرار گذاردند كه ملاك شهر ماهى يكصد و بيست هزار من گندم به خبازان بدهند از قرار يك من تبريز ده شاهى و ماهى يك صد و بيست هزار من خود خبازان به هر قيمت است بخرند كه تمام خوراك شهر دويست و چهل هزار من مىشود و نان را يك من تبريز سه عباسى بفروشند ، از روز قرارداد باز نان يافت نمىشود و شهر آشوب شده است .\r\nخبازان مىخواهند به همان يكصد و بيست هزار من اكتفا كنند ، الحال هم شهر و هم بيرونها آشوب است .\r\nديگر آنكه به در مساجد و كاروانسراها چند كاغذ نوشته چسبانيده بودند و نسبت به جناب صاحبديوان كمال بىاحترامى را كرده بودند بواسطهء گرانى نان و رسيدگى نكردن به حال فقرا و ضعفا . به همين ملاحظه جناب صاحبديوان حكم كردند گندم را يكمن يازده شاهى بخرند و نان را هم يك من يازده شاهى بفروشند . هزار تومان هم به جهت تفاوت قيمت گندم به خبازان دادند ولى قدغن در ملاء عام كردند كه اگر كسى گندم را يك من يازده شاهى زيادتر فروخت اطلاع بدهند به همين جهت هيچكس جنس خود را نمىفروشد ، الان گندم يك من تبريز چهارده شاهى است ، آن هم يافت نمىشود ، احتمال كلى ميرود كه خلق شورش نمايند .\r\nديگر آنكه در كتل دختر كه چهار فرسخى كازرون است جمعى از زوار حاج را سارقين برهنه كرده و خيلى اسباب حاج را بسرقت برده‌اند . معلوم نيست كه سارق از چه طايفه بوده و حكومت هنوز حكمى نكرده است ، اطراف شهر و بيرون‌ها خيلى مغشوش است .\r\nديگر آنكه يك نفر دزد كه از طايفهء ابو الوردى بوده بدست آمده ، تنخواه ده ساله از نقد و جنس از خانهء مشار اليه بيرون آمده بود ، حكومت خواست او را بكشد ، چون به قوام الملك پناه آورده بود انگشتهاى او را بريده رها كردند و تنخواه مردم را معلوم نيست كه به صاحبانش مسترد سازند يا خير .\r\nديگر آنكه جناب صاحبديوان به جهت ملاقات نواب جلال الدوله روز يك‌شنبه 27 رفتند به دارنجان سياخ بعد از دو سه روزى مراجعت خواهند كرد .\r\nديگر آنكه جناب صاحبديوان از سياخ مراجعت كرده‌اند .\r\nديگر آنكه تلگرافا خبر رسيد كه آمدن موكب همايونى به شيراز موقوف است . از اين جهت قدرى وحشت خلق كمتر شده احتمال دارد تسعير جنس به همين قسم بماند زيادتر نشود .\r\nديگر آنكه داراب خان به قدر 600 يا 700 نفر سوار زبده همراه برداشته سرآب شش پير كه سيزده فرسخى شيراز باشد چادر زده نشسته راه خلار و كويم به همين جهت خيلى اغتشاش بهم رسيده ، ايل خانى و حاجى نصر الله خان ايلبيگى با صد نفر سوار بهارلو و دويست نفر سرباز جمعيت خود رفته‌اند كه نگذارند در اطراف اغتشاش نمايند . اطراف فارس تمام مغشوش است ، دزدى زياد مىشود .\r\n\r\n","description":"","footnote":"","page_name":" 244 ","page_number":306},
  {"content":"\r\n\r\nديگر آنكه داراب خان هزار خانوار از طايفهء قشقايى را برگردانيده و برده است حال به حضرت و الا ظل السلطان تلگراف كرده‌اند تا چه حكمش صادر بشود .\r\nديگر آنكه محصلى از حضرت و الا ظل السلطان براى سيزده هزار تومان باقى آمده كه حكما از جناب صاحب ديوان بگيرد ، جناب صاحب ديوان هم جواب داده‌اند كه نه هزار تومان نزد داراب خان است ، باقى هرچه هست حاضر است .\r\nديگر آنكه داراب خان با چند نفر سوار آمد به شهر و يكسر رفت در منزل جناب صاحبديوان پياده شد ، حال هم در همانجا منزل دارد ، هنوز دربارهء مشار اليه حكمى نشده ، ايلخانى و حاجى نصر الله خان ايل‌بيگى در گوديان كه ده فرسخى شيراز باشد توقف كرده‌اند كه معين شود از بابت خانوارى كه داراب خان برده چه حكم خواهد شد .\r\nديگر آنكه جناب صاحبديوان بيان الملك را كه منشى ايشان باشد اين دو روزه بچاپارى روانهء اصفهان مىنمايند ، معين نيست كه براى چه امرى مىرود .\r\nديگر آنكه قوام الملك خودش با چند نفر فراش درب دكانهاى خبازان گردش كرد و بعضى از ايشانرا تنبيه نمود . بعد از دو ساعت نان را يك من صد دينار اضافه كردند . چند نفر از زنهاى بيچاره رفتند درب منزل جناب صاحبديوان عارض كه نان گرانست و يافت نمىشود ، ما بيچاره‌ها ديشب بىنان بوده‌ايم . جواب داده‌اند تا دوازده روز ديگر نان فراوان خواهد شد . الان نان يك من چهار عباسى است ولى به يك قران ميرسد . جهت گرانى اينست كه خود جناب صاحبديوان جنس زياد دارد ، قوام الملك بهم چنين هيچكدام نمىفروشند . ساير ملاك هم قياس به ايشان مىنمايند از آن جهت است كه روز بروز گرانى بيشتر مىشود .\r\nديگر آنكه جناب صاحبديوان فراشباشى خود را به بعضى از بلوكات فرستاده كه سواى جنس خودشان هرجا هركس جنس انبار كرده انبارها را شكسته ، اجناس را حمل به شيراز بنمايند . مشار اليه هم رفت از هركس سواى بستگان جناب صاحبديوان جنس سراغ كرد حمل بشيراز نموده مراجعت كرد . حاجى محمد صادق تاجر اصفهانى رفت خدمت جناب صاحبديوان بطور بىاحترامى صحبت كرد كه \" انبار مرا براى چه شكسته‌ايد ؟ هر وقت خودتان و بستگان شما جنس را به هر قيمت فروختيد من هم به همان قيمت خواهم فروخت \" . جناب صاحبديوان هم نتوانست جوابى به مشار اليه بدهد .\r\nديگر آنكه چند نفر زن رفتند به جناب صاحبديوان عارض شدند كه \" نان عايد ماها نميشود ، اگر تا ده روز ديگر نان را ارزان و فراوان نكردى تو را با سنگ از شهر بيرون خواهيم كرد \" . مهلت تا اول ماه ذى حجه خواسته است . خبازان را حاضر كرده صد هزار من گندم به آنها قرار داده بدهند يك من سيزده شاهى خودشان هم صد هزار من پيدا كرده بخرند براى سه ماه نان را يك من سه عباسى بفروشند . باز مجددا زنها عارض شده‌اند . با وجود اين حكم دكانها را بسته‌اند . جناب صاحبديوان فرستادند خبازان را آورده‌اند ، دو نفر از آنها كه جنس زياد داشته اول خواسته بودند طناب بيندازند قوام الملك و جمعى واسطه شده بودند از كشتن آنها گذشتند ولى چوب زيادى به آن دو نفر و چند نفر ديگر زده و آن دو نفر را حبس كردند ، اينك نان در دكان خبازان فراوان است ولى هركس\r\n\r\n","description":"","footnote":"","page_name":" 245 ","page_number":307},
  {"content":"\r\n\r\nناخوش سر خرج مىكرد .\r\nديگر آنكه عيال جناب صاحبديوان از ترس شورش و بلواى خلق مىخواهند بروند طهران ، اغتشاش كلى در شهر و بيرونها بهم رسيده .\r\nديگر آنكه اكبربيگ كشكولى بواسطه بستگى به داراب خان ، حاجى نصر الله خان ايلبيگى خضر بيگ كشكولى را بر اين داشته كه خانهء او را چاپيده تنخواه زيادى از مال مشار اليه بسرقت رفته .\r\nديگر آنكه جناب صاحبديوان حكم كردند كه تمام عمله و خانوار كه همراه داراب خان بوده بيايند دو فرسخى شيراز ، چهار صد خانوار به داراب خان و برادرزادهء مشار اليه بدهند ، هرچه زيادتر شد ايلخانى و حاجى نصر الله خان ببرند و ماليات از آنها بگيرند . داراب خان در كمال آسودگى در ارگ منزل جناب صاحبديوان توقف دارد .\r\n\r\nاز . . . ذيحجه 1302\r\nحاجى محمد حسين صراف ده هزار تومان برات به حاجى على اكبر تاجر دهدشتى كه در طهران است كرده بود و قبولى نوشته بود اين برات قبل ( از ) ورشكست شدن حاجى على اكبر بوده پس از ورشكست شدن حاجى على اكبر ميرود پناه به جناب امين السلطان ميبرد ، ايشان هم حمايتى از مشار اليه مىنمايد . حال آن برات ده هزار تومان را با محصل مخصوص به شيراز فرستاده‌اند كه تنخواه برات را از حاجى محمد حسين صراف دريافت نمايند . هرچه حكومت و غيره توسط كرد مفيد نيفتاد . مقرب الخاقان قوام الملك ده روزه مهلت گرفته كه يا حاجى محمد حسين را بطهران بفرستد يا وجه را تحويل محصل بنمايد .\r\nديگر آنكه در خرامه و سجل‌آباد كه مال حاجى نصير الملك است طايفه‌اى عرب شب هنگام ريخته‌اند خانهء كدخداى آنجا را چاپيده‌اند . اهل ده جمعيت كرده تعاقب دزد مىروند . به هم مىرسند ، شليك تفنگ مىكنند . از طرفين دو سه نفر كشته مىشود . چون طايفهء عرب با قوام الملك و داماد حاجى نصير الملك ميباشند اختيار هر دو را به دست قوام الملك داده است .\r\nديگر آنكه حاجى نصير الملك پنج شش روز است كه روانهء بهبهان شده است .\r\nديگر آنكه هنوز حكومت بوشهر درست معين نيست كه چه مىخواهند بكنند . حال همان ميرزا خانى را از جانب جناب مؤتمن الملك گذارده‌اند .\r\nديگر آنكه مقرب الخاقان حاجى ميرزا عبد الله خان كارگزار پس از ورود به شيراز پيوك بيرون آورده ، از خانه نمىتواند بيرون بيايد .\r\nديگر آنكه جناب صاحبديوان روز شنبه 19 در مجلس حكومتى جميع علما و خوانين شهر را جمع كرده‌اند كه قرارى در باب تسعير جنس و قيمت نان بدهند . قرار درستى داده نشده است .\r\nديگر آنكه چاپار پست را در مشهد مرغاب چهار منزلى شيراز برهنه كرده‌اند . هنوز معلوم نشده چه برده‌اند .\r\n\r\n","description":"","footnote":"","page_name":" 246 ","page_number":308},
  {"content":"\r\n\r\nديگر آنكه در اين چند روزه آب زيرزمين‌ها شدت كرده است . خيلى از خانه‌ها را خراب كرده ، حال هر روزه خندق را پاك مىكنند .\r\nديگر آنكه يك نفر مست از صحن شاه چراغ مىخواسته عبور كند ، فراشان امامزاده ، او را ميگيرند ، نگاه مىدارند كه به بيگلربيگى اطلاع دهند . تا فراشان ميروند اطلاع بدهند ، شال كمر خود را باز كرده به حلق خود مىبندد و خود را خفه مىكند .\r\nديگر آنكه دو سه روز است نان گران شده به واسطهء آنكه جناب صاحبديوان قيمت گندم خود را گرانتر طرح به خبازان داده است .\r\nديگر آنكه در فسا و خفر كه هرگز برف نيامده بود ده روز قبل چنان برفى در آنجا آمده است كه به قدر نيم ذرع نشسته است . خرابى زياد كرده ، بقسمى كه يك خانهء آباد بجا نمانده است .\r\nديگر آنكه از قرار نوشته‌جات طهران ، رفتن جناب مشير الدوله به خراسان موقوف شده ، نواب ركن الدوله را در خيال فرستادن هستند .\r\nديگر آنكه نواب جلال الدوله به جهت عفونت هوا و ناخوشى زياد در باغ رشك‌بهشت ، ربع فرسخى شهر رفته‌اند .\r\nديگر آنكه ناخوشى تب و نوبه شدت دارد . حال كه هوا قدرى سرد شده خيلى مىميرند اين ناخوشى هم به واسطهء عفونت هوا و هم بدى نان است .\r\nديگر آنكه از قراريكه خبر رسيده ، حضرت و الا ظل السلطان خيال رفتن بطهران را دارند . يا قبل از عاشورا يا بعد از عاشورا خواهند رفت .\r\nديگر آنكه داراب خان را مرخص كردند ، رفت به احشام خود . قرار باقى خود را هم گذارده است .\r\nديگر آنكه از جانب حضرت و الا ظل السلطان خلعت به جهت مقربى الخاقان ايل خانى و حاجى نصر الله ايل بيگى از اصفهان آورده‌اند در سرحد ، در آنجا خلعت پوشيدند .\r\nديگر آنكه پل سيوند كه چند سال بود خراب است جناب صاحبديوان در كار ساختن است و قريب باتمام است . سه هزار تومان مقاطعه داده‌اند و بيش از سه هزار تومان هم خرج نخواهد شد .\r\nديگر آنكه از قرار تحقيق اغلب از املاكهاى فارس مثل فسا و داراب و جهرم و جاهاى ديگر به قدر بذر هم گندم عايد نشده و بذر هم بواسطهء گرانى گندم و خراب بودن آن يافت نمىشود ، كه سال آينده هم حال زراعتها مغشوش خواهد شد .\r\nديگر آنكه داراب خان مجددا به شيراز آمده و در خانهء خود منزل دارد . عيالش را هم همراه آورده است .\r\nديگر آنكه جناب صاحبديوان حكم كرده‌اند كه شصت دكان خبازى باز باشد . چهل دكان را اشخاصى كه ملك دارند ، چه خود جناب معظم اليه و چه خوانين شهر جنس آنها را راه بيندازند و حاضر كنند و بيست دكان خبازان معتبر كه از خود مىتوانند جنس بخرند و نان را يك من سه عباسى بفروشند . ولى اين نانها را نمىشود خورد .\r\nديگر آنكه زراعت صيفى امسال خيلى خوب شده ، از قبيل ذرت و برنج . اميدوار هستند\r\n\r\n","description":"","footnote":"","page_name":" 247 ","page_number":309},
  {"content":"\r\n\r\nمخلوق به ذرت و برنج كه قدرى از سختى بيرون بيايند .\r\nديگر آنكه در زرگرخانهء حكومتى كه چسبيده به ارگ است ، شب‌هنگام به قدر پانصد مثقال نقره و ده تومان پول نقد به سرقت مىبرند . حكومت غرامت آن را از قراولان مستحفظ آنجا حكما خواسته‌اند .\r\nديگر آنكه دختر حاجى نصر الله خان ايلبيگى را براى حبيب الله خان بيگلربيگى پسر محمد رضا خان قوام الملك روز عيد غدير عقد مىنمايند . تمام خوانين شهر را وعده خواسته‌اند ، خود جناب صاحبديوان در آن مجلس عقد حاضر خواهند شد .\r\nديگر آنكه جناب صاحبديوان اسما به قدر صد هزار من جو قرار گذارده‌اند كه در ميدان ريخته بفروشند ، از قرار يك من دو عباسى ، ولى روزى صد من دويست من بيشتر نمىفروشند ، آن هم به زحمت زياد ، ولى جو ، يك من سه عباسى است ، گندم يك من يك قران است ، آن هم اسما به اين قيمت است و الا خريد و فروش نمىشود ، الآن هنگام خرمن است به اين قيمت رسيده ، اگر به اول زمستان برسد چه خواهد شد ؟ جناب صاحبديوان حكم كرده‌اند به تسعير روز هركس جنس دارد بفروشد . نانها كه بسيار خراب است . به هيچ قسم نمىتوان خورد ، بلكه سميت دارد خوردن اين نانها .\r\n\r\n","description":"","footnote":"","page_name":" 248 ","page_number":310},
  {"content":"\r\n\r\n\r\nسال 1303 وقايع اتفاقيه دار العلم شيراز\r\n\r\nاز . . . محرم 1303\r\nجناب صاحبديوان در روز بيستم اين ماه چهل دكان خبازى پاى خود و ساير خوانين و ملاك شهر انداخته‌اند كه گندم بدهند و دكانها را تا عيد نوروز بگردانند و بيست دكان پاى خود خبازان شهر كه جملتان شصت دكان خبازى در كار باشد و نان را يك من چهار عباسى بفروشند .\r\nديگر آنكه شب هنگام درب دروازهء باغ شاه قريب به منزل حكومتى آدم يكى از صاحب‌منصبان تلگرافخانه را برهنه كردند و زخمى هم زدند ، به حكومت اظهار شد ، حال در تفحص پيدا كردن مرتكبين مىباشند .\r\nديگر آنكه مجددا در پشت باغشاه شب هنگام آدم صاحب‌منصب تلگرافخانهء انگليس را مىخواستند برهنه نمايند فرياد زياد كرده بود تا قراولان باغ شيخ بحمايت آمده بودند دزدها فرار كرده بودند .\r\nديگر آنكه حسين عليخان عموزادهء امير عبد الرحمن خان امير افغانستان ، به شيراز آمده است .\r\nاز قراريكه اظهار نموده امير شير على خان در حياتش پدر مشار اليه را كشته است ، خودش با برادرش و عيالشان جلاى وطن را اختيار كرده ، از راه طهران به كربلا رفته‌اند ، چند روزى در كربلا توقف كرده‌اند و از كربلا به خراسان رفته‌اند ، باز از ترس امير افغانستان مراجعت به طهران كرده ، عيال خود را در طهران گذارده ، خود با برادرش به سمت اصفهان مىآيند ، در راه با برادرش نزاع مىكنند ، برادرش قهر كرده ، شب هنگام قهرا فرار مىكند و معلوم نيست به كجا رفته است ، عقب برادرش از طرف يزد به شيراز آمده ، در كمال پريشانى است .\r\nديگر آنكه اين اوقات بواسطهء ايام عاشورا مردم از بابت نان قدرى از اضطراب افتاده‌اند و نان در دكانها فراوان است . ولى يك من تبريز چهار عباسى حكم است كه بفروشند .\r\nديگر آنكه در شهر شبها زياد دزدى مىشود . در بيرونها هم متصل قافله و پياده را دزد مىزند .\r\nديگر آنكه صاحب منصبى از كراچى به شيراز آمده كه از راه طهران به فرنگستان برود . در منزل عاليجاه پريس صاحب رئيس تلگرافخانهء شيراز منزل داشت . مالهايى كه زير بنه مشار اليه در پشت باغ شيخ قرار داشتند ، شب هنگام يابويى از مكارى سرقت نمودند . به حكومت اظهار شد . قدرى تفحص كرده ، پيدا نشد . جناب صاحبديوان گفتند كه \" شهر صاحب ندارد من چه كنم ؟ مكارى خودش\r\n\r\n","description":"","footnote":"","page_name":" 249 ","page_number":311},
  {"content":"\r\n\r\nبرود پيدا كند \" . آن صاحبمنصب بچاپارى روانهء اصفهان شد .\r\nديگر آنكه چند روز است هواى شيراز بسيار سرد شده كه از اندازهء وقت تجاوز نموده .\r\nديگر آنكه در كازرون يكروز هفت مرتبه زلزله شديد آمده است ولى خرابى نكرده است .\r\nقدرى ديوارها را شكافته است .\r\nديگر آنكه مقربى الخاقان ايلخانى و ايلبيگى از سرحد در سه فرسخى شيراز آمده‌اند توقف دارند كه ماليات ايلات را گرفته بروند به گرمسيرات .\r\nديگر آنكه عاليجاه مهجرولز رئيس تلگرافخانهء ايران به شيراز آمد ، خيال چند روزى توقف دارد و باز مراجعت به طهران نمايد .\r\nديگر آنكه در فسا و آن صفحات بسيار مغشوش است ، مخصوصا در لار . از قراريكه مذكور است شيخ احمد آل حرم با فتحعليخان جراشى نايب الحكومهء آنجا سركشى دارد ، متصل نزاع مىكنند ، تا به حال قريب هشتاد نفر از طرفين كشته شده و دويست نفر زخمدار و هنوز شيخ احمد بدست نيامده از اطراف هم خبر دزدى متواترا مىرسد . حكومت تا به حال چاره‌جويى نكرده است .\r\nديگر آنكه در فسا شب هنگام دزد در ذرت‌زار رفته كه دزدى كند ، كشيكچى آن زمين دزد را تعاقب مىكند ، دزد گلوله به يك نفر از كشيكچيان مىزند و فرار مىكند . آن كشيكچى زياد بدحال است . حكومت هم عقب اين كار نكرده است كه سارقين را بدست بياورد .\r\n\r\nاز . . . صفر 1303\r\nحاجى حسين قليخان كارگزار بمبئى چهار روز است كه از شيراز به سمت بوشهر حركت كرده است .\r\nديگر آنكه برفى آمد كه از اول باريدن تا وقتى كه ايستاد ، پانزده ساعت طول كشيد . به قدر سه چارك برف نشست . خيلى اسباب وحشت خلق شده بود . تمام سيمهاى تلگراف را از دشت ارژن به شيراز و از شيراز به سمت آباده پاره كرده و چوبهاى آهن را شكسته است .\r\nديگر آنكه نواب و الا جلال الدوله به بلوك كوار رفته بود ، مراجعت به شيراز نمود .\r\nديگر آنكه طايفهء ارامنهء شيراز عروسى داشته ، يك نفر مسلمان در خانهء آنها بدون اذن داخل مىشود ، او را بسيار مىزنند كه يك چشم او محل خطر داشت . به حكومت عارض شد ، حكومت فرستاد اغلب از ارامنه با نوكرهاى آنها گرفته حبس كردند و جريمه گرفتند . به بعضى از تبعه‌هاى خارجه هم بىاحترامى كردند ، يعنى قوام الملك كرد كه حكومت به اين معنى راضى نبود .\r\nديگر آنكه حاجى محمد عليخان كرونى ملكى از مؤيد الملك ، داماد جناب صاحبديوان خريده بود در دوازده سال قبل از اين ، پس از فوت حاجى محمد عليخان به پسرش احمد خان ميرسد ، اين اوقات جناب صاحبديوان اسبابى فراهم آورده است كه نواب احترام الدوله ، عيال ايشان ادعا بر آن ملك نمود و به زور حكومتى ملك را تصرف كرده‌اند . احمد خان بيچاره به واسطهء بىاعتدالى و\r\n\r\n","description":"","footnote":"","page_name":" 250 ","page_number":312},
  {"content":"\r\n\r\nجبرى كه به او وارد آمده فرارا با آخوند ملا حسين خراسانى كه در محكمهء شيخ الاسلام وكيل شرعى ميشد بطهران رفتند . جناب صاحبديوان تا مطلع مىشود به اطراف تلگرافا و مكتوبا نوشته او را گرفته به شيراز آوردند ، چوب زيادى به او زده حبس نمودند . آخوند را هم فراشها گرفته بودند كه ببرند ، درب مدرسهء آقا بابا خان كه ميرسد فرياد مىكند . طلاب مدرسه بيرون مىآيند ، فراشها را زياد مىزنند و آخوند را از دست فراشها گرفته در مدرسه مىبرند ، چون آن مدرسه سپرده به جناب شيخ محمد حسين محلاتى است ، آخوند ميرود در خانهء او بست . آقا شيخ محمد حسين ، توسطى از مشار اليه كرده ، از چوبش گذشت كرده‌اند ولى قرار شده كه ديگر وكيل شرعى از جانب كسى نشود .\r\nديگر آنكه شب هنگام باران بسيار شديدى آمد كه طول آن يازده ساعت بود ، خيلى خرابى رسانيد ، ثلث از ده سعدى را آب گرفته ، گوسفند زياد كشت ، چند نفر آدم هم زير انبوه رفتند . چند نفر از آن دست و پا شكسته بيرون آوردند و يك نفر مرده . قنات سعدى كه كسى به خاطر ندارد تابحال خراب شده باشد از اول قنات تا آخر قنات سيل خراب كرده ، باغ جديد الاحداث جناب صاحبديوان وصل به دلگشا ديوارهايش را خراب كرده ، باز زيرزمين‌هاى خانه‌ها اغلب ، آب بالا داده كه محل خطر است .\r\nديگر آنكه مقرب الخاقان قوام الملك خيال دارد اين چند روزه برود به داراب و سركشى به ايلات خمسه نمايد .\r\nديگر آنكه مقرب الخاقان ميرزا حسين خان مؤتمن الملك از كازرون مراجعت كرده ، در خيال رفتن به طهران است .\r\nديگر آنكه چند نفر تاجر گندم از بمبئى آورده‌اند و يك من تبريز يك قران مىفروشند ، بواسطهء رسيدن گندم و بارندگى زياد تسعير جنس تفاوت كرده .\r\nديگر آنكه مقرب الخاقان قوام الملك در دلگشا نقل مكان كرده بود كه برود به داراب . چهار دسته سرباز و يك عرادهء توپ همراه مىبرد .\r\nديگر آنكه مير غريب خان كدخداى طايفهء عرب فوت شده ، قدرى اغتشاش در آن طايفه به هم رسيده است .\r\nديگر آنكه شب هنگام خانهء عاليجناب آقا ميرزا شيخعلى كه يكى از معاريف شيراز است ، دزد رفته به قدر سه هزار تومان از پول نقد و طلاآلات برده‌اند ، ابدا به حكومت اظهار نكرده ، حتى آدم هم از حكومت رفته كه چه از شما برده‌اند سياهه بدهيد ، آدمهاى حكومت را با فحش از خانه بيرون كرده و گفته است \" ميدانم كه اين تنخواه من پيدا نخواهد شد و حكومت هم پيروى نخواهد كرد حال چه لازم كه آدمهاى خود را با سايرين در عذاب بيندازم \" . اين اوقات شبى نيست كه ده دوازده خانه را نبرند . قوام الملك به كدخدايان سپرده كه به مردم بسپارند كه خانه‌ها و دكاكين خود را حفظ نمايند .\r\nديگر آنكه هميلتن صاحب كه از صاحب‌منصبان تلگرافخانهء دولت بهيهء انگليس بود و در ده‌بيد متوقف بود به جهت خرابى سيم از ده‌بيد بيرون مىآيد ، به مشهد ام النبى مىرسد ، از شدت\r\n\r\n","description":"","footnote":"","page_name":" 251 ","page_number":313},
  {"content":"\r\n\r\nسرما قولنج مىكند ، به حكيم صاحب كه در شيراز است اطلاع داده مىشود ، حكيم صاحب تا از شيراز مىرود ، هنوز نرسيده به مشار اليه كه او فوت مىشود .\r\nديگر آنكه هيجده نفر از آدمهاى عاليجاه داكترايجسن كه از استرآباد مرخص شده بودند كه بروند به هندوستان از راه شيراز آمده‌اند ، در ده بيد يكنفر از آنها از شدت سرما فوت مىشود ، دو نفر هم پاهايشان را برف مىبرد . حال به شيراز رسيده‌اند . اين دو روزه روانهء بوشهر خواهند شد .\r\n\r\nاز . . . ربيع الاول 1303\r\nدر خشت و كمارج با هم نزاع كرده‌اند ، از طرفين پنج شش نفر مقتول شده و چند نفر زخمدار ، به حكومت خبر رسيده ، هنوز حكمى دربارهء مقصرين نشده .\r\nديگر آنكه دارابخان ايل‌بيگى سابق قشقايى پنج هزار تومان باقى در محل دارد ، حكومت حكم كرده كه از محل بگيرند ، حاجى نصر الله خان ايل بيگى حمايت از كدخدايان مىكند ولى چون دارابخان در منزل جناب صاحبديوان است ايشان از دارابخان حمايت مىنمايند . هنوز سوال و جواب در ميان است .\r\nديگر آنكه دو نفر سياح فرانسه كه از شوشتر و دزفول به شيراز آمده بودند و بطهران رفته بودند ، مجددا مراجعت به شيراز كرده‌اند و خيال دارند از سمت بوشهر باز به شوشتر بروند .\r\nديگر آنكه يك نفر انگليسى كه روزنامه‌نويس است به شيراز آمده ، خيال دارد به كرمان برود .\r\nيك ماهى توقف در شيراز خواهد كرد .\r\nديگر آنكه نواب جلال الدوله خيال دارند به جهت گردش چند روزى بروند به كوار .\r\nديگر آنكه دو نفر صاحبمنصب انگليسى از طرف طهران بچاپارى به شيراز آمدند و بچاپارى روانهء بوشهر گرديدند .\r\nديگر آنكه مقرب الخاقان مؤتمن الملك امروز روانهء كازرون شد . چند روزى توقف كرده ، مراجعت خواهد كرد .\r\nديگر آنكه تسعير جنس به همان قيمت سابق است . در اين چند روزه تفاوتى پيدا نكرده . بيش از اين تازه‌اى كه قابل باشد به ظهور نرسيده .\r\nديگر آنكه خوانين دشتستان و تنگستان با هم متفق شده‌اند و در برازجان نشسته‌اند و عريضه به جناب صاحبديوان نوشته‌اند كه ملك التجار را نمىخواهيم حاكم ما باشد ، تعدى زياد مىكند .\r\nخودمان تمام ماليات را الآن مىدهيم ، ده هزار تومان هم پيشكش مىدهيم كه ما را به شيراز بخواهند به عرايض ما غوررسى نمايند . جناب صاحبديوان ملك التجار را به تلگرافخانه خواسته‌اند سوال و جواب حضورى كرده‌اند ولى از قرار مذكور سوال و جوابها تمام مهمل بوده .\r\nدر باطن جناب صاحبديوان بواسطهء مايل نبودن به حكومت ملك التجار ، خودش محرك خوانين است و آنها را اغوا نموده .\r\n\r\n","description":"","footnote":"","page_name":" 252 ","page_number":314},
  {"content":"\r\n\r\nديگر آنكه سرباز و توپ معين كرده‌اند كه بفرستند به دشتى بجهة قاتل جمال خان دشتى را به دست بياورند و تنبيه كنند اهل دشتى را بجهة .\r\nديگر آنكه جناب صاحبديوان شب ششم صفر كه شب مولود اعليحضرت همايونى بود چراغان و آتش بازى در ميدان توپخانه نمودند ، بزرگان و خوانين و اعيان بلد را وعده خواستند ، شام دادند و شب بعد علما را دعوت نمودند و شام دادند .\r\nديگر آنكه جناب صاحبديوان خيال دارند روز نهم صفر بروند تا سيوند ، پلى را كه ساخته‌اند ببينند و سركشى به دهات خود كه قريب به آنجاست بنمايند .\r\nديگر آنكه جناب صاحبديوان از سيوند به مشهد ام النبى رفته‌اند ، چونكه مشهد را از ايل خانى به بيع شرط گرفته‌اند .\r\nديگر آنكه عاليجاه كرنل جرالد صاحبمنصب دولت بهيهء قيصريه از راه بغداد و كرمانشاهان و اصفهان به شيراز آمده ، دو روز توقف نموده ، از راه جره به بوشهر روانه شد .\r\nديگر آنكه چند روز است حضرت و الا ظل السلطان وارد طهران شده‌اند ، قدرى خيالات به جهت جناب صاحبديوان و اتباع ايشان پيدا شده ، چونكه قبل از رفتن به مشهد ، در مجلس گفته بودند كه مراجعت از مشهد ، در دلگشا توقف مىكنم تا روزيكه از شيراز بروم .\r\nديگر آنكه در نبودن جناب صاحبديوان قوام الملك هر روزه مىرود در ارگ به جاى معظم اليه مىنشيند مشغول عمل حكومتى مىشود .\r\nديگر آنكه در فيروزآباد و خنج و افسر زلزلهء شديدى آمده ، در فيروزآباد خرابى نكرده ، ولى در خنج و افسر خرابى كرده ، دو سه نفر هم زير انبوه رفته‌اند .\r\nديگر آنكه چند روزى بود جنس تسعيرش كم شده بود . از اول ماه صفر باز جنس ترقى كرده گندم يك من تبريز بيست و سه شاهى ، جو ده شاهى شده است . از قراريكه مىگويند بواسطهء جنس زياد داشتن جناب صاحبديوان است كه باز جنس گران شده .\r\nديگر آنكه اين اوقات شهر و بيرونها قدرى بىنظم شده ، اغلب دزدى مىشود ، شبها در كوچه‌هاى تاريك آدم برهنه مىكنند .\r\nديگر آنكه حسين خان كوارى نوكر قوام الملك كه قبل از اين او را قوام الملك تنبيه كرد و اموالش را ضبط نمود او را مرخص كرده كه برود طهران . مشار اليه دو سه روزى كه از شيراز رفت ، باز خيال براى قوام الملك پيدا شده ، پنجاه سوار فرستاد به اطراف مشار اليه را گرفتند ، آدمش را هم زخم شمشيرى زده بودند رجعت به شيراز دادند . بستگان مشار اليه يكسره حضور اعليحضرت شهريارى تلگرافا عارض شدند . حكم سخت به عنوان جناب صاحبديوان رسيد كه از حسين خان هرچه قوام الملك گرفته پس بگيرند و به مشار اليه بدهند و هر كجا كه ميل دارد برود . جناب صاحب ديوان هم حسين خان را از قوام الملك گرفته . الحال در منزل جناب صاحبديوان است . اين اوقات از هر قبيل بىاعتدالى مىشود ، خواه از جانب حكومت و خواه از بستگان ايشان .\r\nديگر آنكه حاجى حسينعلى خان پسر مرحوم ميرزا آقا خان صدر اعظم به كارگزارى بندر بمبئى\r\n\r\n","description":"","footnote":"","page_name":" 253 ","page_number":315},
  {"content":"\r\n\r\nمأمور شده است ، چند روز است وارد شيراز شده است ، اين دو سه روزه عازم بوشهر است ، ظاهرا آدم خوبى است .\r\nديگر آنكه در اصطهبانات مجددا نزاع بزرگى ميانهء دو طايفه افتاده كه از طرفين چند نفر كشته شده . اكنون حكومت نواب اسد الله ميرزا عبد الرحيم ضابط آنجا را به شيراز بفرستد و خودش در آنجا موقتا بماند و نظم آنجا را بدهد و باقى ماليات ديوان را وصول نمايد .\r\nديگر آنكه جناب صاحبديوان حكم كرده‌اند كه خبازان نان را يكمن چهار عباسى بفروشند و حال آنكه گندم يك من بيست و پنج شاهى است . به اين واسطه اغلب دكاكين خبازان بسته شده و نانها مجددا خراب است و يافت نمىشود . معلوم نيست اين حكم را از چه بابت كرده‌اند . مردم راضى هستند كه نان را يكمن يكقران و بيست و پنج شاهى بخرند و يافت شود و خراب نباشد .\r\nديگر آنكه جناب صاحبديوان دو سه روز است از سيوند مراجعت كرده است . قدرى كارهاى حكومت مغشوش است .\r\nديگر آنكه دو روز و دو شب بارندگى خوبى با موقع آمد . با وجوده نان و تسعير جنس گران است .\r\nديگر آنكه مقرب الخاقان ميرزا حسين خان مؤتمن الملك دو سه روز ديگر به جهت سركشى به كازرون و خشت و كمارج ميرود و از آنجا مراجعت كرده ، به طهران خواهد رفت .\r\nديگر آنكه از بابت فقرهء صبيهء حاجى على اكبر تاجر بوشهرى كه ملك التجار بوشهر بدون اجازهء پدر ، دختر را عقد كردند ، حاجى على اكبر و حاجى ابو القاسم شكايت بحكومت فارس كرده‌اند كه ديگر در بوشهر توقف نمىنمايند . حكومت هم در جواب ايشان استمالت نوشته است و اين فقره را به حضرت و الا ظل السلطان نوشته‌اند تا حكمش از آنجا برسد .\r\nديگر آنكه جناب صاحبديوان جنس از اطراف ميخرد و به شيراز مىآورد و در انبار نگاه مىدارد . از قراريكه خبازان مىگويند ، هشت نه هزار تومان تفاوت جنس را جناب صاحب ديوان و قوام الملك از خبازان مىگيرند .\r\nديگر آنكه دوازده شبانه روز است برف و باران مىبارد . دو روز برف آمد ، ده روز است كه اتصالا باران مىآيد به قسمى كه اغلب زيرزمين‌هاى خانه‌ها آب بالا آمده كه محل خطر است .\r\nخيلى خانه‌ها خراب شده .\r\nديگر آنكه ميرزا حسين خان مؤتمن الملك با حاجى ميرزا آقا خان وكيل روز يكشنبه 16 بچاپارى روانهء طهران شدند .\r\nديگر آنكه جناب صاحبديوان اعلانى نوشته ، به در مساجد و كاروانسراها چسبانيده بودند ، اهل شهر دو جواب نوشته ، زير آن چسبانيده‌اند سواد آن على حده نوشته است و در تلو اين روزنامه ارسال شد .\r\n\r\n","description":"","footnote":"","page_name":" 254 ","page_number":316},
  {"content":"\r\n\r\n\r\nاز . . . ربيع الثانى 1303\r\nچند نفر از طايفهء لشنى كه در سر طويلهء جناب صاحبديوان بست بودند ، آنها را به زور از سر طويله بيرون كشيدند . چوب زيادى زدند و گوش بريدند و در انبار حبس نمودند .\r\nديگر آنكه در پشت دروازه‌ها در امام‌زاده شاه ميرعلى حمزه شب هنگام متولى آنجا را كشته‌اند و هرچه داشته برده‌اند .\r\nديگر آنكه جناب صاحبديوان تا ده روز ديگر با مقرب الخاقان نصير الملك و جناب امام جمعه و ايل خانى قشقايى ميروند به اصفهان ، به جهت قرارومدار سال نو .\r\nديگر آنكه جناب صاحبديوان چند روز است كه ناخوش بسترى هستند . نقرس پاى ايشان شدت كرده كه قوهء حركت ندارند .\r\nديگر آنكه از قرار مذكور مقرب الخاقان ميرزا حسين خان مؤتمن الملك با مقرب الخاقان حاجى نصير الملك همراه جناب صاحبديوان به اصفهان مىروند .\r\nديگر آنكه حاجى نصر الله خان عموزادهء جناب صاحبديوان پسر مرحوم حاجى اسد الله خان كور فوت گرديد . تمام بزرگان اهل فارس به تشييع جنازه‌اش حاضر شدند .\r\nديگر آنكه جناب صاحبديوان بلوك فسا را مىخواهند از ادارهء مقرب الخاقان قوام الملك موضوع نمايند ، بواسطهء شكايت اهالى فسايى . از اين جهت ميانهء جناب صاحبديوان و قوام الملك كدورتى پيدا شده است . قوام الملك مىگويد اگر فسا را از من بخواهيد موضوع كنيد ، تمام اداره‌جات خود را واگذار مىكنم . هنوز اين گفتگو در ميان است .\r\nديگر آنكه بيرونها خيلى اغتشاش بهم رسيده است . نيريزىها از دست فتحعليخان نيريزى ضابط خود شكايت دارند ، نصف شيراز آمده‌اند و نصف رفته‌اند به آباده كه تلگرافا عارض به حضرت و الا ظل السلطان شوند . محض همين فقره فتحعليخان را معزول كردند و حاجى ميرزا آقا خان همشيره‌زاده جناب صاحبديوان ضابط آنجا گرديد .\r\nديگر آنكه اهل اصطهبانات از ابو القاسم خان همشيره‌زادهء جناب صاحبديوان كه پارسال ضابط آنجا بود شكايت دارند ، عجالتا مشار اليه از ضابطى آنها معزول گرديد .\r\nديگر آنكه طايفهء بهارلو كه ابوابجمع قوام الملك است كلانتر خود را نمىخواهند . در داراب بناى اغتشاش را گذارده‌اند ، ميخواستند كلانتر خود را بكشند ، او هم فرار كرده ، در قلعه محصور شده است . ابوابجمعى قوام الملك كمال اغتشاش را به هم رسانده است و نيز فسا كه ابواب جمعى قوام الملك بود ، تمام ريش‌سفيدان آنجا به شكايت قوام الملك بشيراز آمده‌اند كه مشار اليه را نمىخواهيم . حكومت هم از ادارهء مشار اليه خارج كردند .\r\nديگر آنكه جناب صاحبديوان روز شنبه 25 نقل مكان به دلگشا كرده‌اند و روز سيم ماه نو از آنجا روانهء اصفهان ميشوند .\r\nديگر آنكه از قرار مذكور ، دارابخان ايل بيگى قشقايى به قدر هزار نفر سوار جمعيت كرده كه\r\n\r\n","description":"","footnote":"","page_name":" 255 ","page_number":317},
  {"content":"\r\n\r\nبرود طايفهء شش بلوكى كه يكى از طايفهء قشقايى است بچاپد ، محض اينكه دو سال است آن طايفه را مرحوم قوام الملك از قشقايى موضوع كرده است .\r\nديگر آنكه ميرزا حسين خان مؤتمن الملك پسر جناب صاحبديوان همراه معزى اليه به اصفهان مىرود .\r\nديگر آنكه جناب صاحبديوان پس از رفتن خود قوام الملك را نايب الحكومه قرار داده است كه هر روزه برود در جاى صاحبديوان در ارگ بنشيند و به امر ولايتى بپردازد .\r\nديگر آنكه جناب صاحبديوان پس از آنكه نقل مكان در دلگشا كردند مشغول قرارومدار باقى سال كهنه و گذرانيدن سال نو بودند كه روانه شوند . چون بلوكات فسا در ادارهء قوام الملك بود محض شكايت رعاياى فسا از ادارهء مشار اليه گرفته دادند به بيان الملك ، نيريز كه تيول حضرت اجل اكرم صدر اعظم بود و جناب صاحبديوان واگذار به حاجى ميرزا آقا خان همشيره‌زادهء خود كرده بودند ، قوام الملك محض لجاجت تلگراف به صدر اعظم كرد كه به مشار اليه واگذار شود .\r\nجناب معظم اليه هم تلگرافا نيريز را به قوام الملك عجالتا واگذار كردند تا گماشتهء خود را روانه نمايند به اين واسطه جناب صاحبديوان زياد متغير از قوام الملك شدند كه در مجلس فحش زياد به مشار اليه دادند و در همان اوقات تلخى تلگراف به حضرت و الا ظل السلطان كردند و استعفا از حكومت فارس نمودند ، تا سه چهار روز جواب نيامد بعد جواب آمد كه استعفاى شما قبول نمىشود ، حكما بايد باشيد و لازم نيست به اصفهان هم بياييد . رفتن جناب صاحبديوان به اصفهان الحال موقوف است ولى عداوت كلى ميانهء جناب صاحبديوان و قوام الملك به هم رسيده است كه اگر جناب صاحبديوان امسال حكومت داشته باشد اسباب تمام كردن مشار اليه را فراهم خواهد آورد . در ابوابجمعى مشار اليه كه خيلى اغتشاش پيدا شده است .\r\nديگر آنكه آدم ميرزا عبد الله پيشكار و وزير ماليات فارس را روز روشن درب خانه‌اش ، چند نفر مست با كارد كشتند ، دو روز است هرچه تفحص مىكنند قاتل به دست نيامده .\r\nديگر آنكه قوام الملك به جناب صاحبديوان پيغام دادند كه \" ميل داريد تمام فارس را مغشوش كنم كه از عهدهء اصلاحش نتوانيد برآييد \" . از اين پيغام اسباب عداوت بيشتر شده است .\r\nحال روز و شب با هم سوال و جواب دارند . تمام امور حكومتى معوق مانده است .\r\nديگر آنكه جناب صاحبديوان از دلگشا مراجعت كرده‌اند و مشغول به امر و نهى حكومت هستند .\r\nديگر آنكه مقرب الخاقان ميرزا حسين خان مؤتمن الملك با ايل خانى و حاجى نصر الله خان ايل بيگى سابق قشقايى اين دو سه ( روزه ) مىروند به اصفهان .\r\nديگر آنكه قاتل آدم ميرزا عبد الله پيشكار فارس دستگير شد . حكومت سر او را بريدند ، چون صغير داشت صد تومان جناب صاحبديوان و ميرزا عبد الله قرار دادند كه به صغير قاتل بدهند .\r\nديگر آنكه از قرار مذكور دارابخان ايل بيگى قريب سيزده هزار تومان باقى دارد و احتمال دارد امساله ايل قشقايى را از مشار اليه بگيرند .\r\nديگر آنكه وضع حكومت حال خيلى مهمل است تا بعد چه شود .\r\n\r\n","description":"","footnote":"","page_name":" 256 ","page_number":318},
  {"content":"\r\n\r\nديگر آنكه از كثرت بارندگى تمام زير زمين و خانه‌هاى محلهء ميدان شاه و چند محلهء ديگر آب بالا آمده ، اغلب از خانه‌ها را خراب كرده و آنهاييكه هنوز خراب نشده اسباب تشويش است و بيشتر از مردم كه خانه‌هايشان قريب به خندق دور شهر است خانهء خود را گذارده ، رفته‌اند ، حكومت هم حمايتى نمىكند ( تا ) جلو خندق ( را ) كه مسدود شده رها كنند كه آب برود ، و اين همه ضرر به خلق بيچاره وارد نيايد .\r\n\r\nاز . . . جمادى الاول 1303\r\nچند شب است كه هر شب دزدى مىشود به قسمى كه هر شب به قدر دويست نفر از بلده گرفته‌اند كه در شهر گردش نمايند . عاليجاه حبيب الله خان بيگلربيگى هر شب در شهر مىگردد . مع ذالك باز دزدى مىشود ، جميع كدخدايان با گزمه شب در گذرها مىنشينند تا طلوع صبح كشيك مىزنند .\r\nديگر آنكه مقرب الخاقان قوام الملك روانهء داراب شد .\r\nديگر آنكه از قرار مذكور جناب آصف الدوله حاكم خراسان يكنفر مقصر را مىخواستند بگيرند ، فرار كرده ميرود در صحن حضرت امام رضا عليه آلاف التحيه و الثنا بست مىنشيند ، مىفرستند او را از صحن به زور كشيده مىبرند ، اهل خراسان اجماع كرده مىريزند دور خانهء آصف الدوله كه او را بكشند و تلگراف به حضور اعليحضرت اقدس همايونى مىنمايند ، چون شورش خراسان به عرض همايون مىرسد ، فورا آصف الدوله را احضار مىنمايند . هنوز شورش اهل خراسان خاموش نشده .\r\nديگر آنكه شبها در شهر دزدى زياد مىشود بقسمى كه شب هيچكس در خانهء خود از ترس خواب نمىرود . بيگلربيگى به قدر دويست نفر از ده بزرگى و كل‌كو كه خودشان دزد هستند به جهت محافظت در شهر گذارده‌اند كه شبها بگردند . دزدى و بىنظمى بدتر شده . از ساعت سه از شب مردم را مىگيرند خواه با فانوس يا بىفانوس ، تا صبح نگاه مىدارند ، صبح هركس را به قدر مراتبهم از او پولى گرفته ، مرخص مىنمايند . تمام اين دزدى و اين بىنظمى از قرار مذكور از حاجى آقا جان فراشباشى بيگلربيگى است و چنين مىگويند كه با سارقين همدست مىباشند و فراشهاى سپرده به او تمام از اراذل و اوباش هستند . جناب صاحبديوان هم متصل تغير و اوقات تلخى به حاجى آقا جان مىكنند ولى فايده ندارد . شبى نيست كه در هر محله از شيراز دو يا سه خانه بريده نشود .\r\nديگر آنكه ( خلعت ) به جهت نواب و الا جلال الدوله و جناب صاحبديوان به صحابت محمد اسماعيل خان تفنگدارباشى حضرت و الا ظل السلطان از اصفهان بيرون آمده ، اين دو سه روزه وارد خواهد شد .\r\nديگر آنكه از جانب حضرت و الا ظل السلطان خلعت به جهت نواب و الا جلال الدوله و جناب صاحبديوان مصحوب محمد اسماعيل خان تفنگدارباشى رسيد . روز شنبه غرهء جمادى الاول در بيرون شهر در باغ نو خلعت پوشيدند ، سردارى ترمه ، شمسهء مرصع به جهت نواب جلال الدوله و\r\n\r\n","description":"","footnote":"","page_name":" 257 ","page_number":319},
  {"content":"\r\n\r\nخرقهء ترمه براى جناب صاحبديوان . و نيز خلعت قوام الملك و ميرزا عبد الله پيشكار فارس و به جهت حاجى نصير الملك و ملك التجار بوشهر همراه دارد . ميرزا عبد الله همان روز خلعت‌پوشان خلعت خود را پوشيد ، چون قوام الملك و حاجى نصير الملك در شيراز نيستند خلعت آنها به حال خود باقى است . خلعت ملك التجار را هم خود محمد اسماعيل خان به بوشهر خواهد برد .\r\nديگر آنكه ميرزا حسين خان مؤتمن الملك تا هفتم ماه جمادى الاول بچاپارى روانهء طهران خواهد شد .\r\nديگر آنكه وضع حكومتى بسيار مغشوش است تا بعد چه شود . هنوز دزدى و اغتشاش هر شب در محلات كما فى السابق است .\r\nديگر آنكه چون جناب صاحبديوان و بستگان ايشان چندى است كه با مردم بناى بدرفتارى را گذارده‌اند ، چند روز است به زور از ريش‌سفيدان شهر و اعيان و غيره رضايت نامه مىگيرند كه بفرستند طهران . به كسبه نويد دادند كه سه ماه ماليات شما را تخفيف مىدهيم كه به اين طمع رضايت نامه را مهر كنند . چند روزى شهرت عزل ايشان انتشار يافت ولى دو سه روز است كه قدرى اطمينان از بابت سال نو پيدا كرده‌اند .\r\nديگر آنكه حضرت و الا ظل السلطان تلگراف كرده‌اند به جناب صاحبديوان كه \" بدون سوال و جواب سه روزه صد و شصت هزار تومان بده ، به هر اسمى كه مىخواهى حساب كن كه بسيار لازم است \" . ايشان هم جواب داده‌اند كه \" ممكن نمىشود ، سه ماهه هم محال است ، در قوهء من نيست كه اين پول را رواج دهم ، فرضا اگر حاضر باشد برات از كجا پيدا مىشود \" . از قرار مذكور گويا شصت هزار تومان آن را حاضر كرده است . به همين ملاحظه اطمينان از حكومت سال نو دارد .\r\nديگر آنكه ميرزا حسين خان مؤتمن الملك و حاجى ميرزا آقا خان وكيل كه همشيره‌زادهء جناب صاحبديوان باشد با بار خانهء زياد اين دو روزه روانهء طهران ميشوند .\r\nديگر آنكه اغتشاش در شهر بسيار است . متصل شبها دزدى مىشود . هرچه بحكومت عارض مىشوند يا پسر يا بستگان صاحب مال را گرفته حبس مىنمايند تا آنكه خود صاحب مال برود نوشتهء رسيد اموال مسروقهء خود را بدهد و چند تومانى هم خدمتانه و قلق به علاوهء مال رفته به حاجى آقا جان فراشباشى بيگلربيگى داده ، بستگان خود را مرخص بنمايند . از قراريكه مىگويند تمام اغتشاش شهر از حاجى آقا جان فراشباشى بيگلربيگى است .\r\nديگر آنكه هرچه دزدى مىشود كسى از ترس اينكه بستگان خودش را بگيرند حبس نمايند عارض نمىشود .\r\nديگر آنكه قدرى نرخ اجناس تنزل كرده . اگر اجناس جناب صاحبديوان و قوام الملك نبود الحال قيمت اجناس خيلى تنزل كرده بود ، چون جنس زياد دارند مىخواهند به قيمت زياد بفروشند طرح به خباز و بقال و غيره داده‌اند و قرار داده‌اند تا دو ماه به همين نرخ بفروشند .\r\n\r\n","description":"","footnote":"","page_name":" 258 ","page_number":320},
  {"content":"\r\n\r\n\r\nاز . . . جمادى الثانى 1303\r\nروز عيد حاجيه بىبى والدهء جناب صاحبديوان فوت كردند . چون روز عيد بود تا عصرى مخفى داشتند . عصر خبر دادند . او را بعد از عيد با احترام زياد كه جميع اهل شيراز جمع بودند بردند در حافظيه امانت گذاردند كه بعد از چند روز همراه حاجى عبد الله خان پسر عموى جناب صاحبديوان به عتبات روانه كنند . اين عيد به مناسبت جناب صاحبديوان تمام اعيان و بزرگان فارس سياه پوشيدند .\r\nديگر آنكه جناب صاحبديوان خيال دارند تا دو سه هفتهء ديگر بروند اصفهان به جهت قرارومدار سال نو . حاجى نصير الملك را هم حضرت و الا ظل السلطان خواسته‌اند .\r\nديگر آنكه حاجى نصير الملك از اصفهان دو سه روز است وارد شيراز شده .\r\nديگر آنكه جنازهء حاجيه بىبى والدهء جناب صاحبديوان را به حافظيه بردند كه از آنجا روانهء عتبات نمايند .\r\nديگر آنكه عاليجاه مسترنيت كه به جهت سياحت هندوستان از طرف طهران همراه عاليجاه مهجرولز رئيس تلگرافخانهء ايران به شيراز آمده بود ، معا روانهء بوشهر گرديد .\r\nديگر آنكه سرهنگ تلگرافخانه ايرانى شيراز معزول شده . ابو القاسم خان سرتيپ كه در اصفهان رئيس تلگرافخانه بود مامور تلگرافخانهء شيراز شده ، در راه است ، اين دو سه روزه وارد شيراز مىشود .\r\nديگر آنكه مقرب الخاقان قوام الملك از داراب مراجعت به شيراز كرد .\r\nديگر آنكه جناب صاحبديوان اين دو سه روزه نقل مكان به دلگشا مىنمايند كه به اصفهان بروند و قوام الملك را به جاى خود در اينجا بگذارند .\r\nديگر آنكه صبيهء جناب اجل اكرم صدر اعظم كه عقد نواب و الا جلال الدوله است ، همراه حضرت و الا به اصفهان مىآورند كه از اصفهان جناب صاحبديوان به شيراز بياورند .\r\nديگر آنكه دزدى تازه گرفته‌اند كه يك دست او در هنگام نواب و الا معتمد الدوله بريده شده بود . مبالغ كلى از او بروز شده و اغلب خانه‌هاييكه درين دو سه ماه سرقت شده بود از دزد دست بريده ابراز شده چند نفر سرباز هم كه همدست مشار اليه بوده با اسم و رسم نشان داده است .\r\nديگر آنكه تلگرافا خبر فوت صدر اعظم را به جناب صاحبديوان دادند . روز بعد در مسجد وكيل ختم گذاردند ، دو روز ختم نشستند . بعد نواب جلال الدوله رفتند و ختم را برچيدند .\r\nديگر آنكه بواسطهء فوت صدر اعظم رفتن جناب صاحبديوان به اصفهان قدرى تعويق افتاد بواسطهء تعويق حركت حضرت و الا ظل السلطان از طهران .\r\nديگر آنكه از قراريكه مكتوبا خبر رسيده كارگزارى شيراز را با رئيس التجارى به حاجى ميرزا آقا خان عز الملك همشيره‌زادهء جناب صاحبديوان داده‌اند . قوام الملك چون الحال رئيس التجار است كارشكنى تلگرافا براى مشار اليه مىنمايد و تجار را تحريك كرده كه شاكى شوند كه حاجى ميرزا\r\n\r\n","description":"","footnote":"","page_name":" 259 ","page_number":321},
  {"content":"\r\n\r\nآقا خان را نمىخواهيم .\r\nديگر آنكه از قرار مذكور آدمهاى داراب خان ايل بيگى سابق قشقايى ، رفته‌اند بر سر ايل كرشولى كه تيره‌اى از قشقايى است ، ده دوازده خانوار آنها را چاپيده‌اند . اين خبر به حكومت رسيده خيال دارند شاطر باشى نواب و الا جلال الدوله را با چند نفر سوار روانه كنند نزد دارابخان ، مقصرين و اموال را گرفته ، مراجعت نمايند .\r\n\r\nاز . . . رجب 1303\r\nجناب صاحبديوان و امام جمعه و حاجى نصير الملك بطور چاپارى روز چهارشنبه شانزدهم روانهء اصفهان شدند .\r\nديگر آنكه يك نفر از صاحبمنصبان روس كه چندى در اصفهان بود با عيال به شيراز آمده به عنوان درس خواندن ولى از قراريكه مىگويند روزنامه‌چى است .\r\nديگر آنكه در برازجان ميانهء عليخان ضابط آنجا با خوانين دشتستانى نزاع است . از طرف حكومت سرباز روانه كرده‌اند . سربازان شكست خورده‌اند . ملك التجار از قوام الملك خواهش توپ كرده . قوام الملك اذن نداده كه توپ به برازجان بفرستند .\r\nديگر آنكه ميرزا حسين خان برازجانى در شيراز خلعت ضابطى برازجان را پوشيده معجلا روانهء برازجان شد .\r\nديگر آنكه قبل از حركت جناب صاحبديوان براى بعضى جاها ضابط و عامل تعيين كردند . از آن قبيل احمد ميرزاى ميراخور نواب جلال الدوله را ضابط اصطهبانات كردند .\r\nديگر آنكه بعد از رفتن جناب صاحبديوان هر روزه قوام الملك در منزل حكومتى حاضر مىشود كه رسيدگى به امورات نمايد .\r\nديگر آنكه دو سه روز است جناب صاحبديوان وارد اصفهان شده‌اند .\r\nديگر آنكه از قراريكه اعليحضرت همايونى تلگراف به جناب صاحبديوان كرده‌اند ، تغير زياد از بابت نزاع برازجان به اين مضمون كه \" شخص كرباس فروش را بنا شود حكومت بدهيد به وزارت بشير سياه از اين بهتر نخواهد شد \" . حضرت و الا ظل السلطان از اين بابت خيلى پريشان شده‌اند . با وجود آنهمه التفات و مرحمت در حق ملك التجار ، از جناب صاحبديوان پرسيده‌اند كه اين ملك التجار كيست و چه‌كاره است ؟ حال به كلى خودشان تحاشى كرده‌اند .\r\nديگر آنكه نواب محمد حسين ميرزا كه حاكم بندر عباس و بندر لنگه و مباشر گمركخانه فارس بود از بوشهر وارد شيراز شد و بچاپارى روانهء طهران گرديد .\r\nديگر آنكه حاجى فضلعليخان همشيره‌زادهء جناب صاحبديوان ، حاكم بندر بوشهر شده ، اين دو روزه روانه خواهد شد .\r\nديگر آنكه از قرار اخبار تلگرافى حضرت و الا ظل السلطان وارد اصفهان شده‌اند .\r\n\r\n","description":"","footnote":"","page_name":" 260 ","page_number":322},
  {"content":"\r\n\r\nديگر آنكه حضرت و الا ظل السلطان به قوام الملك تلگراف تغيرآميزى كرده‌اند از بابت نزاع در برازجان و حكما عليخان برازجانى را خواسته‌اند .\r\nديگر آنكه ميانهء طايفه‌هاى قشقايى نزاع شده و حاجى نصر الله خان ايلبيگى را جواب كرده‌اند مشار اليه هم اطلاع به قوام الملك داده ، سوار و جمعيت خواسته است . قوام الملك هم قريب صد و پنجاه نفرى سوار بهارلو با يك نفر سرهنگ به جهت تنبيه قشقايى بحمايت حاجى نصر الله خان فرستاد . در ايلات در همه جا اغتشاش است و دزدى زياد در اطراف مىشود .\r\nديگر آنكه شاطر باشى نواب و الا جلال الدوله كه به جهت گرفتن اموال غارت شدهء ايل كرشولى نزد دارابخان رفته بود از قراريكه خبر رسيده اعتنايى به شاطر باشى نكرده‌اند ، بلكه در خيال جواب كردن مشار اليه مىباشند .\r\nديگر آنكه نواب احمد ميرزا كه به حكومت اصطهبانات رفته بود ، اهل اصطهبانات مشار اليه را جواب كرده‌اند . آدمهاى او را زده‌اند مخصوصا پسر ملا حسين مباشر آنجا اين حركات را كرده است . خود ملا حسين در شيراز بوده . قوام الملك ملا حسين را خواست بگيرد ، رفت سر طويلهء حبيب الله خان پسرش بست . فرستاد از سر طويلهء پسرش او را گرفته حبس كردند تا حكم از اصفهان برسد .\r\nديگر آنكه جمعيت قشقايى دو فرقه شدند . جمعى با نصر الله خان ايلبيگى متفق شده‌اند و جمعى با ايل خانى و داراب خان ، مىخواهند نزاع كنند . صد سوار بهارلو و عرب ، ابوابجمعى قوام الملك با كشيك‌چى باشى نواب و الا جلال الدوله نزد حاجى نصر الله خان هستند كه مانع نزاع شوند . دويست نفر سرباز هم فرستادند به حمايت حاجى نصر الله خان ولى مشار اليه آنها را پس فرستاد كه لازم نيست . اغتشاش در ايلات بسيار است و روز بروز زيادتر مىشود .\r\nديگر آنكه حسب الامر اعليحضرت همايونى تلگراف به حكام ولايات شد كه تمام قهوه‌خانه‌هاى ايران بسته شود . در شيراز هم حال چند روز است كه تمام قهوه‌خانه‌ها بسته شده است .\r\nديگر آنكه از قرار تلگراف ، جناب صاحبديوان نقل مكان به هفت دست ، بيرون شهر اصفهان كرده‌اند كه اول ماه رمضان حركت به سمت شيراز نمايند .\r\nديگر آنكه كسبهء شيراز را به تلگرافخانه احضار كرده‌اند كه جويا شوند از جناب صاحبديوان شكايت دارند يا راضى هستند ولى تا به حال كسبه به تلگرافخانه نرفته‌اند .\r\nديگر آنكه كارهاى بيرون شهر و شهر كمال اغتشاش را دارد .\r\nديگر آنكه در بعضى بلوك سن در حاصل گندم و جو زده كه خيلى خراب كرده است مخصوصا در بلوك سياخ خيلى خرابى بهم رسيده است .\r\nديگر آنكه از قرار مذكور ملخ در داراب و آن صفحات پيدا شده ، زردى هم به اغلب جاها به گندم زده ، خلق خيلى اضطراب دارند .\r\nديگر آنكه از اصطهبانات خبر رسيده كه اهل اصطهبانات آدم قوام الملك را كشته‌اند . نواب احمد ميرزا كه حاكم آنجاست دو نفر اشرار آنجا را گرفته ، يكى را شكم پاره كرده و يكى را طناب انداختند ، حال محض رسيدگى اين فقرات ، فراشباشى نواب و الا جلال الدوله مأمور شده كه برود\r\n\r\n","description":"","footnote":"","page_name":" 261 ","page_number":323},
  {"content":"\r\n\r\nاصطهبانات ، اشرار را بگيرد . در اصطهبانات زياد مغشوش است . اهل آنجا دو فرقه شده‌اند ، فرقه‌اى حاكم را مىخواهند ، فرقهء ديگر حاكم را جواب مىكنند . شب و روز نزاع است ، تا به حال چندين نفر كشته شده‌اند .\r\nديگر آنكه جناب صاحبديوان تلگراف كرده‌اند كه از راه سرحد به شيراز مىآيم سيورسات در آن راه حاضر نمايند .\r\nديگر آنكه فوج خلج قم مأمور فارس شده ، دو سه روز است وارد شده‌اند ، و فوج سيلاخورى مرخص است مىروند .\r\nديگر آنكه از قرار تلگراف حكومت بوشهر و دشتى و دشتستان و خشت و كمارج و كازرون با حاجى نصير الملك شده و بهبهان را مىگويند به ميرزا حسين خان مؤتمن الملك داده‌اند .\r\n\r\nاز . . . شعبان 1303\r\nاز قراريكه خبر رسيد ، حضرت و الا نايب السلطنه امير كبير ، حبيب الله خان پيشكار جناب صاحبديوان كه در طهران مقيم است بر سر ايرادى وارده به قدر هزار چوب به مشار اليه زده است . هرچه خدمت اعليحضرت همايونى عرض كرده‌اند كه محض استرضاى خاطر جناب صاحبديوان اظهار مرحمتى در حق حبيب الله خان بشود ايشان هم اعتنايى نفرموده‌اند .\r\nديگر آنكه كارگزارى بوشهر بطور تحقيق با ميرزا محمد خان كارگزار شده ، در تدارك آمدن است و كارگزارى شيراز با حاجى ميرزا آقا خان همشيره‌زادهء جناب صاحبديوان است .\r\nديگر آنكه از قرار تلگراف جناب صاحبديوان حكومت امساله فارس مستقلا مثل سابق با خود جناب صاحبديوان است تا اول ماه رمضان از اصفهان حركت خواهند كرد .\r\nديگر آنكه حاجى نصر الله خان ايل بيگى قشقايى را به شيراز خواستند ، فورا آمد ، ايل خانى و داراب خان را هم خواسته‌اند ، آنها جواب دادند كه نمىآييم و از نزديكى شيراز كوچ كرده و به طرف سرحد رفته‌اند .\r\nديگر آنكه قاطبهء كارهاى فارس نهايت اغتشاش را دارد ، تا مراجعت جناب صاحبديوان چه شود .\r\nديگر آنكه امساله حاصل گندم فارس اغلب جاها را باز زردى زده ، تمام ترياكها خراب شده كه شيره نمىدهد . خيلى سخت بر مردم مىگذرد .\r\nديگر آنكه اهل اصطهبانات دو نفر از آدمهاى قوام الملك را كشته بودند و دو نفر از آنها را ضابط آنجا كشته بود . چون اغتشاش زياد در آنجا پيدا شده بود ، تلگراف به اصفهان به جناب صاحب‌ديوان كردند ، ايشان هم به حضرت و الا ظل السلطان عرض كرده بودند . حكم تلگرافى به قوام الملك شد كه سوار بفرستد اصطهبانات را بچاپاند و اشرار را بگيرند و عيال آنها را اسير كرده به شيراز بياورند . قوام الملك هم به قدر پانصد ششصد سوار و پياده فرستاد . اين خبر به اهالى اصطهبانات\r\n\r\n","description":"","footnote":"","page_name":" 262 ","page_number":324},
  {"content":"\r\n\r\nمىرسد ، هركس قوه فرار داشته در كوه و بيابان فرار مىكند بعضىها كه خود را حامى ضابط قرار داده بودند مىمانند . از قراريكه خبر رسيده از اشخاصى كه فرار كرده‌اند به قدر ده دوازده طفل از تشنگى مرده‌اند . اهالى اصطهبانات به حاجى سيد على اكبر فال اسيرى كه يكى از ملاهاى شيراز است كاغذ مىنويسند كه حمايتى به آنها بكند ، مشار اليه هم جمعيت زيادى به قدر هزار نفر جمع مىكند و مىرود در تلگراف‌خانه كه تلگراف كند به اعليحضرت همايونى يا به حضرت و الا ظل السلطان كه قرارى در كار اصطهبانات بگذارد . ابو القاسم خان سرتيپ تلگرافخانه ، محض تملق از حكومت ، تلگراف نكرده . نواب و الا جلال الدوله مطلع مىشود . ملا باشى خود را مىفرستد حاجى سيد على اكبر را مىبرند قدرى اظهار مهربانى مىكند تا اينكه مشار اليه را از صرافت تلگراف كردن مىاندازد . قرار مىگذارد كه عمل اصطهبانات را به قسمى كه مشار اليه ميل دارد تمام نمايد . مردم هم از تلگرافخانه مىروند . نواب جلال الدوله تلگراف به جناب صاحبديوان كرده ، جوابى هنوز نرسيده .\r\nديگر آنكه محمد باقر صراف كه صراف معتبرى بود به قدر شصت هفتاد هزار تومان ورشكسته ، تمام اعلى و ادناى شيراز پول نزد مشار اليه داشتند كه همگى گرفتار هستيد . از قراريكه مىگويند تومانى سه قران احتمال دارد به مردم برسد ولى پول نقد هرچه داشتند قوام الملك فرستاد برده‌اند كه عوض طلب خود و بستگان خود بردارد . حال محمد باقر صراف در مسجد نو بست است .\r\n\r\nاز 18 رمضان 1303 مطابق 21 جون 1886\r\nعاليجاه بلند جايگاه ، كرنل ويليمس هر روز مشغول خريدن اسب مىباشند .\r\nديگر آنكه حاجى ميرزا آقا خان عز الملك وارد شد هنوز اقدامى در امور كارگزارى نكرده است تا جناب صاحبديوان بيايند .\r\nديگر آنكه جناب صاحبديوان بواسطهء اغتشاش در ايل قشقايى چند روز در بين راه توقف مىنمايند كه رفع اغتشاش طايفهء قشقايى بنمايند .\r\nديگر آنكه عمل اصطهبانات به همين قسم معوق است تا ورود جناب صاحبديوان ، تمام ريش‌سفيدان اصطهبانات در مسجد نو بست هستند ، تمام كارهاى حكومتى معوق و مختل است .\r\nديگر آنكه جناب صاحبديوان قرارومدار ايل قشقايى را گذارده‌اند . طايفهء قشقايى را به ايلخانى و داراب خان ايل‌بيگى داده‌اند و دارابخان را مرخص كرده‌اند در طايفهء قشقايى رفته ، و ايلخانى را همراه به شيراز مىآورند كه عمل سال كهنه را تمام نمايند ، و نيز دو نفر از كيخاى قشقايى كه يكى گودرز كيخاى دره‌شولى و ديگرى خضر بيگ كدخداى كشكولى كه شرارت كرده بودند گرفته و زنجير كرده به شيراز مىآورند .\r\nديگر آنكه تسعير اجناس خيلى تنزل كرده ، حاصل گندم و جو امسال بهتر از پارسال است آفت رسيده است ولى نه مثل پارسال .\r\nديگر آنكه شيخ عبد اللطيف پسر امام جمعه كه همراه پدر خود به اصفهان رفته بود ، لقب\r\n\r\n","description":"","footnote":"","page_name":" 263 ","page_number":325},
  {"content":"\r\n\r\nمعين الشريعه به مشار اليه مرحمت شده .\r\nديگر آنكه ناخوشى در شيراز شدت دارد خصوصا ناخوشى فجاء كه در عرض يك هفته چهار پنج نفر از ناخوشى مذكور فوت شدند .\r\nديگر آنكه جناب صاحبديوان روز سيم شوال وارد شيراز شدند ، شمشير مرصعى از جانب حضرت و الا ظل السلطان خلعت براى نواب و الا جلال الدوله همراه داشتند . روز ورود معظم اليه استقبال خلعت كردند چندين توپ شليك كردند تمام اهل فارس استقبال از جناب صاحبديوان كردند . ديگر آنكه چند خلعت جناب صاحبديوان همراه داشتند ، يكى براى قوام الملك و ديگرى به جهت حاجى امير ، امير ديوان خانهء فارس و نيز خلعتى از جانب سنى الجوانب اعليحضرت همايونى براى ميرزا عبد الله خان معز الملك كه وزير فارس است همراه بود . در همان روز ورود تماما خلعت پوشيدند .\r\nديگر آنكه چند روز قبل از ورود جناب صاحبديوان نان فراوان و ارزان شده بود كه يكمن دوازده شاهى به حق عايد خلق مىشد . پس از ورود معزى اليه يك مرتبه نان به حالت شش ماه قبل رسيد . از قرار تحقيق گندم معيوب بسيارى جناب صاحبديوان در انبار داشتند ، به خبازان طرح دادند از قرار يك من نهصد دينار ، خبازان هم نان را يك من يك قران و شش عباسى ميفروختند و اغلب شبها نان عايد فقرا نمىشد اگر هم مىشد نان بسيار بدى . خلق شيراز بستوه آمده بودند . يكسال است كه گرانى كشيده‌اند ، هرچه داشتند در اين يكسال فروخته و خورده‌اند . امسال كه غله فراوان است و حاصل كم آفت‌تر شده باز بناى گرانى را فراهم آورده بودند ، چون‌كه جنس زياد خود جناب صاحبديوان و بستگان ايشان دارند . خلق محض تظلم و دادخواهى آمدند به تلگرافخانهء انگليس و جمعى درب منزل وكيل الدولهء انگليس كه تلگراف عرض حال خود را به خاكپاى اعليحضرت اقدس شهريارى نمايند . جناب صاحبديوان محض رفع اتهام از خود ، چند نفر از علما را مثل امام جمعه و حاجى سيد على اكبر فال اسيرى و آقا شيخ محمد حسين محلاتى را در تلگرافخانه به حكم حضرت و الا ظل السلطان حاضر كرده بودند كه قرارى در عمل تسعير نان بگذارند . جناب صاحبديوان بواسطهء جنس داشتن به تنزل قيمت جنس راضى نمىشدند . هرچه حاجى سيد على اكبر اصرار كردند كه قرارى بگذارند و نان را يك من ده شاهى بكنند ، جناب صاحبديوان قبول نكردند . در اين بين خبر آوردند به جهت جناب صاحبديوان كه شورش و بلوا را قوام الملك محض عداوت با شما فراهم آورده كه خود قوام الملك را به حكم حضرت و الا ظل السلطان به حالت ناخوشى به تلگرافخانه آوردند . جناب صاحبديوان چون يقين كردند كه محرك قوام الملك بوده ، خدمت حضرت و الا ظل السلطان تلگراف كردند . ايشان هم تلگرافات تغيرآميز كه تمام مبنى بر كشتن و طناب كردن بود به قوام الملك تلگراف كردند . چون جناب صاحبديوان يقين حاصل كردند كه تحريك است و فساد عقبه دارد ، قهرا از تلگرافخانه فرار كرده به دلگشا رفتند . حاجى سيد على اكبر و آقا شيخ محمد حسين هرچه به مردم نصيحت كردند كه بروند منزلشان ، استمالت بجايى نرسيد . آقايان را برداشته از دور تلگرافخانه بردند در مسجد وكيل به قدر پنج شش هزار از زن و مرد در مسجد جمع شدند .\r\nطرف عصر باز جمعى با صورت تلگراف ميروند به تلگرافخانهء ايرانى ، سرتيپ تلگرافخانهء\r\n\r\n","description":"","footnote":"","page_name":" 264 ","page_number":326},
  {"content":"\r\n\r\nايرانى با تلگراف كرده يا نكرده ، مردم بلوايى جواب مطالبه كرده بودند . سرتيپ به درشتى و هرزگى جواب به مردم مىدهد كه خلق از زن و مرد مىريزند درهاى ارسى و اسباب تلگراف را خرد كرده و مىشكنند ، يك نفر از تلگرافچىهاى ايرانى را زياد مىزنند . سرتيپ تلگراف فرارا به اطاق تلگرافخانه انگليس مىرود ، عقب او مىروند ، چند سنگ به اطاق و پنجره مىزنند و مىشكنند .\r\nسرتيپ را رئيس تلگرافخانه انگليس از در خارج بيرون مىكند . حاجى نصير الملك هم در تلگرافخانه ، حضورى با حضرت و الا ظل السلطان سوال و جواب مىكرده ، او را خواسته بودند بزنند ، فرار كرده در قهوه‌خانه تلگرافخانه پنهان مىشود ، جانى از دست خلق به سلامت بدر مىبرد .\r\nبعد مخلوق مىروند ، درب اطاق انگليس‌ها به تلگرافچيان انگليسى مىگويند كه مطلب ما را تلگراف مىكنيد يا خير ؟ جواب مىدهند اگر رئيس اذن بدهد مضايقه نداريم . از ترس خيلى به آرامى جواب و سوال مىكنند بعد حضرات تماما ميروند در مسجد وكيل ، قريب به غروب باز جمعى كه به قدر پانصد ششصد نفر بودند ميروند درب منزل وكيل الدوله انگليس با نوشته‌اى از حاجى سيد على اكبر بدين مضمون كه تلگراف مردم را به قبلهء عالم مىكنى يا خير ؟ . مشار اليه جواب مىدهد از خوف خود كه مىفرستم نزد رئيس تلگرافخانه اگر قبول كرد مطلب شما را مىگوييم \" . فورا اطلاع به رئيس تلگراف مىدهد ، رئيس تلگراف مىآيد به منزل مشار اليه محض حفظ جان مطلب را قبول كرده از مردم گرفته ، مردم رفتند . تلگراف به خاكپاى اعليحضرت همايونى بدين مضمون كرده بودند كه \" ما شاهزاده جلال الدوله را مىخواهيم ولى جناب صاحبديوان را نمىخواهيم از جان خود سير شده‌ايم \" . چون جناب صاحبديوان و حاجى نصير الملك و قوام الملك و مؤتمن الملك و تمام بستگان ايشان از اقارب و غيره به دلگشا رفته بودند به جهت حراست و محافظت خودشان ، سواى اهل شورش و اهل شهر كسى در شهر نبود . صبح شنبه چهاردهم حاجى نصير الملك و قوام الملك با سرباز و سوار از دلگشا آمدند به شهر ، در ميدان توپخانه در سردر نشستند كه اگر از اهل شهر به اطراف ارگ و غيره ، بخواهند دست‌اندازى بكنند نگذارند . اهل شهر بىخيال به آقا سيد محمد على مجتهد به قدر پانصد نفرى از مسجد وكيل به جهت مطالبه جواب تلگراف خود مىآيند در ميدان توپخانه كه بيايند به تلگرافخانه . چند نفرى شمشير و غداره داشتند ، زياد هاى و هو مىكنند .\r\nقوام الملك باغواى سرتيپ تلگرافخانه حكم شليك مىدهد ، سربازها كه فشنگ نداشتند ، از نوكران خودش و سوار بهارلو ، اهل شهر بيچاره را به گلوله مىزنند . هشت نفر از مرد و زن و طفل مقتول و چند نفر زخمى مىشوند ، بيچاره‌هاى بىگناه را مقتول و مجروح مىسازند كه رفع اتهام از خود بكنند . اهل شهر تماما مراجعت در مسجد وكيل مىكنند ، علما را برداشته مىروند از مسجد وكيل به شاه چراغ و مسجد نو مىبرند . جمعيتى گشته شخص سيدى را برداشته به باغ شيخ كه منزل رئيس تلگرافخانه انگليس است مىبرند . معلوم است تلگرافخانه و رئيس تلگرافخانه چه چاره مىتواند كه در حق اين بيچارگان نمايد . مدتى معطل شده مراجعت مىكنند . جناب صاحب ديوان متصل شكايت از اهالى خلق شيراز و علما و خدمت حضرت و الا كرده است . ايشان هم بسيار متغير شده‌اند و جواب داده‌اند كه \" چهار فوج سرباز و هشتصد نفر سوار حاضر است معجلا مىفرستم و خود هم از عقب آنها بچاپارى مىآيم تمام را قتل عام خواهم كرد \" . ولى اين تلگراف به دستور العمل جناب\r\n\r\n","description":"","footnote":"","page_name":" 265 ","page_number":327},
  {"content":"\r\n\r\nصاحبديوان بوده است . بعد علما مىفرستند نزد حاجى نصير الملك و قوام الملك كه \" خوب به عرض رعاياى فارس رسيدگى كرديد و كار به اين‌جا رسيده مردم دست از ما برنمىدارند ، شما سندى پا به مهر كه جناب صاحبديوان و خودتان مهر كرده بدهيد كه ديگر اذيتى به خلق نرسانيد و نان را هم حكم كنيد كه ارزان بفروشند ما مردم را اطمينان داده متفرق مىكنيم \" . ايشان هم سند پا به مهر نوشته براى علما فرستادند . ولى تا الان كه صبح يكشنبه پانزدهم است خلق به همان ازدحام در مسجد نو و شاه چراغ هستند .\r\nديگر آنكه حضرات بلوايى صبح روز شانزدهم شوال با حاجى سيد على اكبر ، از شاه چراغ رفتند به مدرسهء خان ، آقا شيخ محمد حسين از ترس خودش فرار كرده رفته به منزلش .\r\nحاجى نصير الملك همان صبح رفت در مدرسه بلكه آنها را متفرق كند ، فحش زيادى به او دادند ، از مدرسه فرارا مراجعت كرد . جناب صاحبديوان هم در همان روز طرف عصرى از دلگشا با تفنگچى و سوار و سرباز آمد در ارگ ولى اطراف ارگ تمام تفنگچى و سرباز گذاردند و توپها را كشيدند در ميدان حاضر كردند ، از بلوك به قدر هزار نفر تفنگچى خواسته بودند ، آنها هم رسيدند كه تمام برجها و ديوارها تفنگچى نشست . تلگراف زياد متصل از حضرت و الا مىرسيد براى جناب صاحبديوان و علما و مخلوق شهر تمام مبنى بر نصايح و اميدوارى و سخت و سياست ، پى در پى براى حاجى سيد على اكبر مىفرستادند . هيچكدام را به گوش شنوا قبول نمىكرد تا اينكه دو سه تلگراف التفات‌آميز به جهت اهالى شهر و حاجى سيد على اكبر رسيد به توسط آقا ميرزا هدايت الله پيشنماز و شيخ على ميرزا كه از معارف فارس است . براى حاجى سيد على اكبر فرستادند . هنوز تلگراف را نخوانده ، خلق آنها را فحش زيادى داده از مدرسه بيرون كردند . آقا ميرزا هدايت الله را اذيت زياد كردند . آمدند به جناب صاحبديوان عرض كردند . خيال دارند اگر خلق متفرق نشوند ، توپ و سرباز فرستاده مدرسه را بكوبند و مردم را گرفته تنبيه و سياست كنند و حاجى سيد على اكبر را هم گرفته مغلولا به اصفهان بفرستند .\r\nديگر آنكه روز شانزدهم شوال باز خلق به همان حالت روز قبل باقى هستند ، جناب صاحبديوان چهارده نفر از علما را حاضر كرده كه حجت بر حاجى سيد على اكبر و خلق تمام كنند و آدمى بفرستند نزد آنها كه اگر تا فلان ساعت از هم متفرق نشويد و سيد به خانهء خود نرفت ، خون همگى مباح است . همه علما مهر كرده براى سيد و خلق فرستادند . باز مردم قبول نكردند .\r\nقرار گذاردند كه اگر تا صبح هفدهم متفرق نشوند اين كار را بكنند ، توپ به مدرسه ببندند . درين روز هم باز از جانب حضرت و الا تلگرافهاى سخت و اميدوارى هر دو براى مردم و جناب صاحبديوان مىرسيد . هرچه مىفرستادند پيش سيد اجابت نمىكرد چون سيد تنها مانده بود و خودش و خلق هم عاجز شده بودند ، از محترمين قوام الملك و خود حاجى نصير الملك پسر سيد را پنهانى ديدند و صد تومان به او وعده دادند كه اگر پدرت را از مدرسه بيرون بردى به تو خواهيم داد ، كه داخل خلق نباشد ، آنوقت ما دانيم و مردم . پسر سيد قبول كرده كه شب پدرش را از ميان خلق بيرون ببرد . در همان شب تلگرافى از حضرت و الا رسيد به جهت سيد كه \" مردم را متفرق كن و خودت هم به\r\n\r\n","description":"","footnote":"","page_name":" 266 ","page_number":328},
  {"content":"\r\n\r\nمنزل برو . هرچه خواهش و ميل شماها باشد به جهت خلق خواهيم كرد ، جناب صاحبديوان را در اين مورد معزول نخواهيم كرد ، چندى كه گذشت مضايقه ندارم . و نيز تلگرافى از امام جمعهء اصفهان به جهت سيد آمد كه حضرت و الا خيال حركت به شيراز را داشتند ، به جهت تنبيه و سياست خلق ، من شفاعت كردم و مانع شدم ، قول داده‌اند كه اگر شما خلق را متفرق سازيد و خودتان به منزل برويد هرچه ميل و خواهش ما باشد قبول فرمايند سيد هم اين تلگرافها را دست‌آويز كرده ، به مردم گفت كه \" من تكليف خود را بيش از اين نمىدانم كه درين جا بمانم ، من ميروم به منزل ، شما هم اگر به حرف من هستيد متفرق شويد و الا خود دانيد \" . مردم باز دور سيد را خلوت نمىكردند . تا سحر از مخلوق فرار كرده به منزل خود رفت ، صبح كه ملتفت شدند آقا را نديدند ، هركس كه كاسب بود به سر شغل و دكان خود رفت و هركس شرير و الواط بود متفرق شدند و مردم آسوده شدند . جناب صاحبديوان هم سوار و تفنگچى هرچه حاضر كرده بودند تمام مرخص شده رفتند و حال خيال دارند كه سيد را از شهر بيرون كنند ، بتدبير به او گفته‌اند كه پانصد تومان و كرايهء هشت قاطر به شما ميدهيم كه برويد به مشهد مقدس . سيد تا به حال قبول نكرده . تمام اين فسادها از قوام الملك بود و به مردم نويد داده بود كه اگر جناب صاحبديوان را معزول كرديد من چنين و چنان با شما حركت خواهم كرد . بر اعليحضرت همايونى و حضرت و الا ظل السلطان و خود جناب صاحبديوان محقق شده كه اين تحريك بطور قطع از قوام الملك بوده ، حال در صدد خرابى مشار اليه هستند كه كارهاى او را از او بگيرند .\r\nديگر آنكه جناب صاحبديوان در صدد استشهاد تمام كردن از خلق هستند كه اين تحريك را قوام الملك كرده و ما راضى از معزى اليه هستيم مگر چند نفر الواط و شرير كه به تحريك اين فساد را برپا كردند .\r\nمورخهء هيجدهم شهر شوال المكرم سنهء 1302 مطابق بيست و يكم جولاى 1886 .\r\n\r\nاز 19 شوال 1303 مطابق 22 جولاى 1886\r\nتلگرافهاى التفات‌آميز از جانب اعليحضرت شهريارى بنا به ميل و استدعاى حضرت و الا ظل السلطان متصل به جهت جناب صاحبديوان هر روزه مىرسد ، ايشان هم در بازار و مساجد مىخوانند و نيز خلعتى از جانب اعليحضرت همايونى محض استقلال حكومت جناب صاحبديوان به صحابت جلال الملك پيشخدمت اعليحضرت شهريارى فرستاده شده عنقريب خواهد رسيد .\r\nديگر آنكه ميرزا حسين عليخان منشى حضور حضرت و الا ظل السلطان محض رسيدگى به بعض مطالب بچاپارى از اصفهان بيرون آمده امروز وارد مىشود .\r\nديگر آنكه جناب صاحبديوان نان را حكم كرده‌اند يك من يازده شاهى بفروشند ، جنس از خود به قدر خوراك يكماههء شهر شيراز تحويل قوام الملك داده‌اند كه به خبازان بدهد . چهار روز است كه اين حكم شده ، بيشتر از خلق شيراز شب بىنان ميمانند ، اين كار از بابت نرسيدگى كردن قوام الملك است كه عمدا ميل ندارد جناب صاحبديوان حاكم باشند ، ثلث از دكاكين خبازان\r\n\r\n","description":"","footnote":"","page_name":" 267 ","page_number":329},
  {"content":"\r\n\r\nبسته است ، شب و روز درب دكان خبازان ازدحام زيادى است ، هرچه جناب صاحبديوان ميخواهد نظمى در عمل خبازان بدهد چون ميل قوام الملك نيست منظم نميشود .\r\nديگر آنكه تا به حال كه چهار ماه از سال گذشته است قرارى در هيچكارى داده نشده بيرونها هم بواسطهء اغتشاش در شهر خيلى بىنظم و مغشوش است ، دزدى زياد مىشود بلكه خرمنها را بغارت مىبرند .\r\nديگر آنكه از قوام الملك تمسك ابوابجمعيهاى او را خواسته‌اند ، جواب داده است \" من كه مقصر ديوانم عاملى لازم ندارم و عاملى نخواهم كرد \" . اكنون ميانهء جناب صاحبديوان و قوام الملك عداوت كلى است .\r\nديگر آنكه تلگرافى از جانب امين السلطان به جهت جناب صاحبديوان رسيده كه صورت آن تلگراف بعينه در اين ورقه ثبت گرديد \" خدمت جناب جلالت‌مآب صاحبديوان دام اقباله العالى ، تلگراف جنابعالى رسيد و از عرض لحاظ مرحمت اثر ملوكانه روحنافداه گذشت و مقارن اين حال نوشته‌جات حضرت و الا و سوال و جواب كتابى و تلگرافى جنابعالى را كه خدمت حضرت و الا از مؤسسين اين فتنه و فساد و محركين سفيه اين اوضاع كرده بوديد همگى از خاك پاى بيضا ضياى مبارك معلوم و مشهود گرديد ، خاطر مهر مظاهر اقدس ملوكانه از وضع دولتخواهى و خدمتگزارى جنابعالى مطلع و مستحضر گرديده فوق الغايه اظهار مرحمت و عنايت فرمودند ، يك ثوب سردارى ترمهء شمسهء مرصع بسيار اعلى براى سركار نواب اشرف و الا جلال الدوله و يك ثوب سردارى ترمهء شمسهء مرصع خيلى ممتاز برسم خلعت براى جنابعالى بتوسط معتمد السلطان جلال الملك مرحمت و عنايت فرموده مقرر داشتند ارادتمند اين فقره را ابلاغ نمايد كه بر حسب العرض و استدعاى حضرت اشرف و الا ظل السلطان و جنابعالى و جناب امام جمعه و ديگر آقايان و سلامتى از تقصير اين دفعهء فارسيها گذشت فرمودند ، درصد كشتن و بستن آنها برنيامديم ولى به ارواح شاه مغفور و خاقان مبرور و شاه شهيد و به تاج و تخت خودم آنكه اگر يكمرتبهء ديگر از حالا تا پنجاه سال ديگر از اين مردم اينطور حركات زشت ناشى شود ديگر ملاحظه و اغماض نمىفرماييم و توسط احدى را قبول نمىكنيم و تمام فارس را قتل عام فرموده ديارى از آنها باقى نمىگذاريم . جنابعالى فرمايش قضاغايش ملوكانه و اوامر عليهء قدسيه را به عموم علما و سادات و عمال و ضباط و كارگزاران امور ديوانى فارس تبليغ فرماييد ، منحصرا در كمال استقلال به انتظام امر ولايتى و آسودگى رعيت بپردازند . امين السلطان \" . نسخه‌هاى چند به بيرونها و اطراف فرستادند و در مساجد خواندند .\r\nديگر آنكه از وقتى كه حكم شده نان را يكمن يازده شاهى بفروشند به كلى نان عايد خلق نميشد ، حالا قرار گذارده‌اند يكمن يه عباسى بفروشند باز بطريق سابق است .\r\nديگر آنكه دو نفر خباز را بواسطهء اينكه نان را يكمن سيزده شاهى فروخته بودند حكومت آنها را گرفتند گوش بريده و مهار كرده در بازارها گردانيدند ، هر دكانى ده شاهى از مردم گرفتند ، خانهء يكى از خبازان را خراب كردند .\r\nديگر آنكه مقرب الخاقان ميرزا حسين خان مؤتمن الملك در دلگشا نقل مكان كرده بود كه برود\r\n\r\n","description":"","footnote":"","page_name":" 268 ","page_number":330},
  {"content":"\r\n\r\nبهبهان شب هنگام چند نفر رفته بودند كه صندوقخانهء مشار اليه را سرقت كنند ، بعضى اسباب هم اول سرقت كرده و برده بودند در رودخانه پنهان كرده بودند ، مجددا برگشته بودند كه تمام اسباب را سرقت كنند ، فراشى از فراشان مؤتمن الملك بيدار مىشود دو نفر از آنها را مىگيرد ، يكى از آنها چند زخم به بازوى فراش زده خود را رها مىكند ، يكنفر سارق را فراش مضبوط ميگيرد و فرياد مىكند ، سايرين بيدار ميشوند او را گرفته حبس مينمايند و اذيت مىكنند او را ، كه اسباب و رفقاى خود را بروز ميدهد ، وقتى معلوم ميكنند تمام سارقين آدمهاى قوام الملك بوده‌اند . به جناب صاحب ديوان اطلاع ميدهند ايشان فورا ميروند به دلگشا ، قوام الملك و معز الملك و ميرزا حسن عليخان منشى حضرت و الا ظل السلطان را كه آمده است همراه مىبرند ، بعد از تحقيقات بر همه واضح مىشود كه اين سارقى كه گرفته شده حسين خان فيلى است و از نوكران قوام الملك است . جناب صاحبديوان سايرين را هم از قوام الملك ميخواهد و آن سارق را كه گرفتار بوده به شهر مىآورند و روز بعد او را سر مىبرند . قوام الملك قدغن كرده بود كه هيچ يك از آدمهايش اطراف آن كشته نروند ، ولى خيلى اسباب سرشكستگى براى قوام الملك شد .\r\nديگر آنكه سارق دست بريده كه دو سه ماه قبل گرفتار شده بود و به اصفهان فرستاده بودند و از آنجا جناب صاحبديوان به شيراز آورده بود همان روزى كه آدم قوام الملك را سر بريدند او را هم سر بريدند .\r\nديگر آنكه جلال الملك كه حامل خلعت نواب و الا جلال الدوله و جناب صاحبديوان است روز سه‌شنبه وارد مىشود و در همان روز خلعت‌پوشان است . از قرار مذكور ترس دارند كه اهل شهر را به خلعت‌پوشان بخواهند ، گمان ميكنند كه باز در همان روز بلوا كنند . از قرار مذكور نواب و الا جلال الدوله يوم دوشنبه از پس كوهك وارد شيراز مىشود به جهت خلعت‌پوشان .\r\nديگر آنكه جناب صاحبديوان يكى از انباردارهاى معتبر شيراز را گرفته از بابت مغشوش بودن جنس و ميخواستند او را نسق نمايند ، جناب شيخ الاسلام توسط نموده ، چوب زيادى زدند و عمامه به گردنش انداختند و در بازارها گردانيدند .\r\nديگر آنكه مقرب الخاقان جلال الملك با خلعتهاى مذكور الذكر روز دوشنبه وارد شد ، مشار اليه را در دلگشا منزل دادند ، روز سه‌شنبه خلعت‌پوشان در تل سلام گرفتند ، نواب جلال الدوله هم از پس كوهك وارد شدند ، با جناب صاحبديوان خلعت پوشيدند ، با جلال الملك كه حامل خلعت بود وارد شهر شدند .\r\nديگر آنكه عصاى مرصعى كه به جهت جناب امام جمعه قرار بود از جانب اعليحضرت همايونى بياورند همراه جلال الملك رسيد ، در همان روز خلعت‌پوشان به جهت معزى اليه فرستادند ، ايشان هم در مجلس خود خلعت‌پوشان گرفت .\r\nديگر آنكه صبيهء مرحوم آقاى مستوفى الممالك كه در عقد نواب و الا جلال الدوله ( است ) مشار اليها را از طهران به اصفهان آوردند . مخارج از طهران به اصفهان با حضرت و الا ظل السلطان است و مخارج از اصفهان الى شيراز با جناب صاحبديوان است . چهار روز است عروس را از اصفهان\r\n\r\n","description":"","footnote":"","page_name":" 269 ","page_number":331},
  {"content":"\r\n\r\nحركت داده‌اند ، از اينجا هم جناب صاحبديوان حاجى نصر الله خان ايلبيگى سابق قشقايى را با محمد حسن خان سرتيپ سوارهء شيرازى با سوار و جمعيت به استقبال فرستاده‌اند ، حال در تدارك عروسى هستند كه به جهت شب عيد غدير زفاف واقع شود .\r\nديگر آنكه خلعتى از جانب حضرت و الا به جهت جناب شيخ الاسلام همراه جناب صاحبديوان بود ، در روز چهاردهم در مجلس خود خلعت‌پوشان گرفت .\r\nديگر آنكه حكم از حكومت شده كه پنجاه دكان خبازى پخت شود و هر دكانى پاى يكى از ملاك و ارباب ( گندم ) دار باشد كه جنس او را يكمن سه عباسى بدهند و نان را يكمن سه عباسى بفروشند ، ولى تسعير جنس از اين بيشتر است ، اغلب از بلوكات گندم و جو آن خراب شده كه به قدر بذر عايد نشده و رجوع دكاكين خبازى را به حكم حضرت و الا ظل السلطان به سرهنگ تلگراف شيراز واگذار كرده‌اند .\r\nمورخهء بيست و يك شهر ذيقعده الحرام سنهء 1303 مطابق بيست و دويم اگست 1886 .\r\n\r\nاز 22 ذيقعده 1303 مطابق 23 اگست 1886\r\nبعضى از كسانى كه دكان خبازى به پاى آنها نوشته‌اند كه بايد در عرض سال گندم را يك من چهار عباسى بخرند و يك من سه عباسى به خبازان بدهند بست رفته‌اند و نانها خراب است .\r\nديگر آنكه عروس نواب و الا جلال الدوله از ده‌بيد گذشته است ، روز چهارشنبه دوم ذيحجه الحرام وارد شيراز مىشود و به دلگشا او را مىبرند كه براى شب عيد غدير به شهر بياورند .\r\nديگر آنكه قريب شش ماه از سال ميرود يك دينار از هيچ بلوكى و طايفه‌اى قسط نرسيده است ، معلوم نيست كه چه ميكنند .\r\nديگر آنكه اغلب در بلوكات فارس دزدى زياد مىشود ، روز روشن خرمنها را بغارت مىبرند ، اگرچه بواسطهء زنگ و سن اغلب جاها به قدر بذر هم عايد نميشود ، با وجوده ايلات و غيره نمىگذارند كه خرمنها برداشته شود .\r\nديگر آنكه چند روز است هوا خوب خنك شده است ولى ناخوشى تب و نوبه شيوع دارد ، در خانه اگر ده نفر باشند هفت نفر آنها ناخوش هستند .\r\nديگر آنكه روز چهارشنبه دويم ذيحجه عروس نواب و الا جلال الدوله وارد شد ، تمام بزرگان و اعيان فارس و خلق از مرد و زن به استقبال رفتند ، معزى اليها را وارد دلگشا كردند ، خود جناب صاحبديوان هم تا دلگشا رفتند و عروس را از كالسكه پياده كردند . آن روز جميع زنهاى بزرگان فارس را وعده خواسته بودند ، در دلگشا حاضر بودند ، ولى از قرار مذكور عروس به هيچيك از آنها اعتنايى نكرده است و از همان روز هم تب شديدى كرده است ، و از دلگشا به جهت شب عيد غدير با آتش‌بازى و چراغان ( او را ) به شهر مىآورند . پنج روز و پنج شب خيال دارند تمام شهر را چراغان كنند و ضيافت بزرگ بگيرند . تمام اين مخارج با جناب صاحب ديوان و اقوام معزى اليه\r\n\r\n","description":"","footnote":"","page_name":" 270 ","page_number":332},
  {"content":"\r\n\r\nاست و تحميل بزرگى براى مخلوق است .\r\nديگر آنكه ملا حسين قلى كمارجى را كه حاجى حضرت قلى خان سرهنگ قورخانه ضابط دالكى كرده بود اهل دالكى او را با چند نفر از بستگانش يك مرتبه مقتول كردند . اكنون حكومت در صدد بدست آوردن قاتلين و مقصرين است .\r\nديگر آنكه چند روز است هواى شهر شيراز بسيار بد شده ، شبنم زيادى شبها پيدا مىشود كه كمتر از هواى بوشهر نيست . هيچكس تا به حال اين قسم هوا بخاطر ندارد . اغلب شب و روزها ابر است ، حالت برسات بمبئى را پيدا كرده ، از اين جهت ناخوشى تب و نوبه شدت دارد .\r\nديگر آنكه از قرار مذكور نواب احترام الدوله عيال جناب صاحبديوان بعد از عروسى نواب و الا جلال الدوله خيال رفتن طهران را دارد ، نوكران جناب صاحبديوان اغلب كه عيال همراه داشتند روانهء طهران نمودند ، از آن جمله نايب حسين خان كه نايب فراشخانهء جناب صاحبديوان و بزرگتر درب خانهء معظم اليه است عيالش را روانه نمود ، و خود جناب صاحبديوان شفاها متصل ميگويند كه بعد از سه ماه صفر حكما خواهم رفت ديگر نخواهم ماند . به گفتهء خود ايشان با آمدن و رفتن ميرزا حسينعلى خان منشى و مقرب الخاقان جلال الملك و خرج عروسى نواب جلال الدوله پنجاه هزار تومان متضرر شده‌اند و محل آن را ندارند با اين حالت اين همه قوهء ضرر ميگويند ندارم . احتمال كلى ميرود كه برود چونكه از اصفهان در باطن كار ايشان را خدمت حضرت و الا ظل السلطان مخرب شده‌اند .\r\nديگر آنكه از يوم شهر ذيحجه الحرام بناى عروسى نواب و الا جلال الدوله را گذاردند ، روزها و شبها بازار و ميدان توپخانه را چراغان كرده بودند و شبها در ميدان آتش‌بازى كردند ، روزها و شبها اعيان و اشراف و اعاظم و بعضى مردمان ديگر را به دعوت خواستند و شب هيجدهم عروس را از دلگشا به شهر آوردند ، در بين راه همه قسم اسباب چراغانى و آتش‌بازى ( فراهم ) كردند ، در نهايت اعزاز و احترام او را وارد ارگ نمودند ، تا شب بيستم هم از خارجه و داخله را ضيافت كردند ، چراغان و آتش‌بازى در ميدان توپخانه بود .\r\nمورخهء 18 شهر ذيحجه الحرام سنهء 1303 مطابق هفدهم سپتمبر سنهء 1886 مسيحى .\r\n\r\nاز 19 ذيحجه 1303 مطابق 18 سپتمبر 1886\r\nشب بيست و يكم شهر ذيحجه الحرام عيش حبيب الله خان بيگلربيگى پسر مقرب الخاقان قوام الملك بود كه دختر حاجى نصر الله خان ايلبيگى قشقايى در عقد مشار اليه بود . عيش بسيار خوبى گرفتند ، سه روز و سه شب جميع اعيان و بزرگان فارس را مهمانى كردند ، كسبه و اهل شهر را شام و ناهار دادند ، كمتر از عيش نواب و الا جلال الدوله نبود .\r\nديگر آنكه ايلخانى قشقايى در كامفيروز كه ملك اربابى حاجى نصر الله خان ايل بيگى سابق قشقايى است چند روزى توقف كرده بود ، اغلب دهات آنجا را چاپيده و رعيتش را گرفته حبس كرده محض عداوتى كه با مشار اليه دارد ضرر فاحش به حاجى نصر الله خان زده . مشار اليه هم به\r\n\r\n","description":"","footnote":"","page_name":" 271 ","page_number":333},
  {"content":"\r\n\r\nحكومت عارض شده ، حكومت اسد الله ميرزا تفنگدار باشى نواب و الا جلال الدوله را مأمور كرده كه برود رسيدگى نمايد و نيز ايلخانى از كامفيروز آمده به بيضا در آنجا هم دهات مردم را خراب كرده . ايل قشقايى دزدى مىكند و پيش مىآيد ، اهل دهات متصل به شكايت آمده و مىآيند ، نظمى در كار نيست .\r\n\r\n","description":"","footnote":"","page_name":" 272 ","page_number":334},
  {"content":"\r\n\r\n\r\nسال 1304 وقايع اتفاقيه دار العلم شيراز\r\n\r\nاز غرهء محرم 1304 مطابق 30 سپتمبر 1886\r\nاز قرار مذكور ايلخانى و داراب خان ايلبيگى قشقايى تا كنون از بابت ماليات دينارى نداده‌اند و ايل را بىنظم كرده‌اند ، حكومت هم هرچه محصل به جهت وصول ماليات فرستاده است چيزى از آنها وصول نشده ، الحال قريب به شيراز آمده‌اند دو فرسخى نشسته‌اند كه ايل عبور مىكند ماليات بگيرند ، ديگر آنكه قرار بود سرباز و سوار بفرستند جلوى ايل قشقايى موقوف شد .\r\nديگر آنكه مصطفى قلى خان گماشتهء حضرت و الا ظل السلطان مأمور است و آمده كه قرارى ميانهء حاجى بابا خان كيخا كدخداى دره‌شولى با ايلخانى بگذارد و اگر ايلخانى قبول نكرد حاجى بابا خان و طايفهء دره‌شولى را از جمع قشقايى موضوع نمايد ، يك ماه است كه ايلخانى به اهمال گذرانيده است .\r\nديگر آنكه حاجى سيد على اكبر مجتهد دو روز است كه روانهء اصفهان شده ، از جانب حضرت و الا ظل السلطان به قدر پانصد يا هزار تومان به جهت معزى اليه خرجى فرستادند ، قبول نكرد . از قرار مذكور تجار و اهل شهر همه قسم مخارج ايشان را متحمل شده‌اند . حاجى عباس نام تاجر اردوبادى كه رعيت روس است خيلى متحمل مخارج حاجى سيد على اكبر در بلوايى و الحال شده است .\r\nديگر آنكه عاليجاه هربرت صاحب نايب سفارت دولت بهيهء انگليس مقيم طهران به جهت سياحت از راه عراق به اصفهان و از اصفهان به شيراز آمده ، دو سه روزى توقف كرده مراجعت خواهد كرد .\r\nديگر آنكه حاجى سيد على اكبر مجتهد هزار تومان از جانب صاحب ديوان هنگام حركت قبول نكرد . حضرت و الا ظل السلطان تلگرافا حواله كردند حاجى سيد ابراهيم وكيل دولت عثمانى به مشار اليه داد ، در همان حين جناب صاحب ديوان پانصد تومان از خود داد . بعد از رفتن سيد به قوام الملك تلگراف سختى حضرت و الا كردند و بعد از آن پانصد تومان مخارج سيد را حكم كردند با هرچه قيمت مخابرهء تلگراف در اين باب شده مشار اليه بدهد . از قراريكه شهرت پيدا كرد قوام الملك مىخواسته شب هنگام فرار كرده برود طهران ، بعضى از محرمان او نگذارده‌اند .\r\nديگر آنكه باز عمل نان خراب شده تلخ و گران است . از حضرت و الا حكم شده خبازان\r\n\r\n","description":"","footnote":"","page_name":" 273 ","page_number":335},
  {"content":"\r\n\r\nسپردهء خليل ميرزا رئيس تلگرافخانهء شيراز باشند و هرچه جنس به پاى هركس نوشته‌اند او بگيرد و به خبازان برساند .\r\nديگر آنكه جنس ترقى كرده ، گندم يك من تبريز نهصد دينار ، جو سه عباسى ، كاه خروارى بيست و يك قران . تمام اجناس رو به ترقى است . امساله هم حاصل شتوى كه گندم و جو باشد زنگ و سن خراب كرده است ، البته در زمستان بر خلق خيلى سخت خواهد گذشت . از قرار مذكور كه از بيرونها نوشته‌اند بعضى از بلوكات را به حاصل صيفى آن‌كه ذرت و برنج باشد سم رسيده است .\r\nديگر آنكه اطراف شيراز و خود شهر شيراز بسيار دزدى مىشود بقسمى كه ناظم سيم كه در راه زير سيم كار مىكند تلگراف به رئيس تلگراف كرده قراول و تفنگچى خواسته است . در سه چهار شب چندين مرتبه در چنار راهدار تا خانه‌زنيان قافله را زده‌اند . در شهر هم از يك دو بازار ده دوازده دكان بريده‌اند و تنخواه برده‌اند . قوام الملك محض عداوت با جناب صاحب ديوان ميل دارد مغشوش باشد .\r\nديگر آنكه از قرار مذكور اين دزدى و اغتشاش از ايل قشقايى است . جناب صاحب ديوان به ايلخانى نوشته است كه چرا ايل را نظم نمىدهيد ؟ . جواب داده نظم بيرونها از شهر است شما هر وقت شهر را نظم داديد بيرونها هم نظم مىگيرد .\r\nديگر آنكه جناب صاحب ديوان رئيس پست‌خانهء شيراز را خواسته و قدغن كرده كه امانت بزرگ مثل پول نقد و شال ترمه حمل نكند ، راهها مغشوش است و اگر عيب و نقصى كرد من جواب‌دهنده نيستم . رئيس پست‌خانه هم امانتى از كسى قبول نمىكند و به جناب امين الدوله تلگراف كرده هنوز جوابى از ايشان نرسيده است .\r\nمورخهء هفدهم شهر محرم الحرام سنهء 1304 مطابق هفدهم ماه اكتوبر سنه 1886 .\r\n\r\nاز 18 محرم 1304 مطابق 17 اكتوبر 1886\r\nشهر بسيار مغشوش و شلوغ است ، يك هفته است كه باز خلق شهر شيراز مىخواهند بلوا كنند و نگذارده‌اند ، بعضى از مريدهاى حاجى سيد على اكبر را گرفته‌اند حبس نموده‌اند . جناب صاحب ديوان بسيار مشوش است . اين دو فوج سربازى كه در شهر است تمام را فشنگ داده و حكم شده هر روزه در يك ميدان توپخانه مشق كنند . جناب صاحب ديوان صد تومان به سربازان انعام داده‌اند ، هر شب به قدر يك فوج دور ارگ و داخل ارگ كشيك مىكشند .\r\nديگر آنكه جنسى كه قرار بود از ملك مىگرفتند و به خبازان مىدادند جناب صاحب ديوان موقوف كرده قرار گذارده‌اند كه بيست دكان خبازى تاوه برگردان باز كنند و از خودشان يعنى جناب صاحب ديوان و قوام الملك جنس بدهند و نان بپزنند و يك من سه عباسى بفروشند ، و خبازان خودشان جنس تحصيل كنند و نان را چهار عباسى و نهصد دينار بفروشند . جناب صاحب ديوان محض آرام نمودن خلق شبها سفره مىدهد ، از كسبه هر شب صد نفر وعده مىخواهد ، هر\r\n\r\n","description":"","footnote":"","page_name":" 274 ","page_number":336},
  {"content":"\r\n\r\nكدام را يك دورى پلو و يك قران پول مىدهد ، اغلب از كسبه نمىروند و به اين چيزها مشكل است آرام بگيرند .\r\nديگر آنكه حاجى سيد على اكبر مجتهد كه از شيراز رفت روز ورود به اصفهان با كمال احترام مشار اليه را وارد كردند و در خانهء مشير الملك به حكم حضرت و الا ظل السلطان وارد شده ، تا به حال خيلى احترام به مشار اليه كرده‌اند ، ولى چون حضرت و الا به شكار بيست روزه رفته‌اند ، سيد را تا به حال ملاقات نكرده‌اند .\r\nديگر آنكه از جانب حضرت و الا ظل السلطان خلعت التفات براى بيگلربيگى و حاجى سيد ابراهيم وكيل سفارت دولت عثمانى كه ملقب به لقب ناظم التجارى شده و خليل ميرزاى رئيس تلگرافخانه با آدم مخصوص روانه داشته‌اند .\r\nديگر آنكه ايلخانى قشقايى با داراب خان ايلبيگى با هم صلاح نرفتند ، ايلخانى قهرا به شهر آمده و داراب خان را هم طلبيده است ، حال هر دو در شهر هستند از شصت و يكهزار تومان ماليات تا به حال قريب هزار تومان بيشتر نداده‌اند . جناب صاحب ديوان مؤاخذه كرده‌اند .\r\nداراب خان جواب داده كه ما تا به حال نمىدانستيم چكاره هستيم ، حالا اگر قرارومدار ايل را مىدهيد مىرويم ماليات مىفرستيم . كار حكومت فارس بسيار مغشوش است ، نرخ اجناس هم روز بروز رو به ترقى است .\r\nديگر آنكه چون ايلخانى قشقايى با داراب خان ايلبيگى صلاح نرفته بودند ايلخانى قهرا به شهر آمده بود ، داراب خان را هم طلبيده بودند ، هر دو در حضور حكومت حاضر شدند قرار فيما بين دادند نصف ايل به ايلخانى و نصف به داراب خان ايلبيگى باشد . تمسك مالياتى كه داده بودند پس گرفتند و هر دو تمسك سپردند كه ماليات را بپردازند .\r\nديگر آنكه سوار بسيارى بر سر رعاياى ماسالارى ريخته ، گوسفند بسيارى از آنها ( برده ) و هشت نفر از آنها زخمى نموده و سه نفر از آنها را كشته‌اند . حضرات كشتهء خود را برداشته به شهر آمدند و به حكومت عارض شدند . حكومت هنوز به عرض آنها نرسيده .\r\nديگر آنكه در شهر هر شب دزدى مىشود ، خانهء حاجى رضاى قاسى و خانهء ميرزا محمد على تلگرافچى ساكن بوشهر را بريده‌اند . هنوز دزدان به دست نيامده‌اند .\r\nديگر آنكه جنس مالياتى كه هميشه معمول بود كه نصف به جنس مىگرفتند و نصف را خروارى دو تومان مسعر مىكردند ، چون جنسى كه بجنسه مىگرفتند كفايت جيرهء سرباز و سوار را نمىداد ، دو هزار و هفتصد خروار كسر جيره را بعادلهء روز در حساب ماليات محسوب مىداشتند ، امساله حكم از طهران شده كه كسر جيرهء سرباز و سوار را از همان جنسى كه خروارى دو تومان مسعر مىشود بايد بگيرند . حضرات علما به دربار اعليحضرت اقدس همايونى تلگرافا عرض و استدعا نمودند بواسطهء نبودن جنس كما فى السابق مقرر فرمايند . عرض و استدعاى آنها مقبول درگاه اعليحضرت اقدس همايونى شد كه امساله را معاف داشتيم ولى بعد از اين بايد معمول بداريد .\r\nديگر آنكه خلعتى كه از جانب حضرت و الا ظل السلطان به جهت بيگلربيگى آورده بودند\r\n\r\n","description":"","footnote":"","page_name":" 275 ","page_number":337},
  {"content":"\r\n\r\nمشار اليه صبح شنبه 2 صفر در منزل خود مجلس خلعت‌پوشان گرفت .\r\nديگر آنكه چند نفر از حضرات قلاتى به شهر مىآمدند قريب به دهى كه سه فرسخى شهر است طايفهء صفى خانى به روى آنها ريخته آنها را برهنه مىنمايند ، حضرات قلاتى مراجعت نموده اطلاع به كدخدا و كسان خود داده ، جمعى از قلات سوار مىشوند مىروند در گردنهء بيضا ، يه يكديگر مىرسند از طرفين تير و تفنگ مىشود ، يك نفر از قلاتى و سه نفر از طايفهء صفى خانى كشته مىشود و چند نفر هم از طرفين زخمدار شدند . حكومت هنوز رسيدگى نكرده است .\r\nديگر آنكه ( شخصى كه ) عمل شنيع كرده بود حكومت او را گرفته و گوش او را بريده در كوچه و بازار گردانيدند . ديگر آنكه عمل نان خراب است خبازان يك من يك قران و يك قران و صد دينار بتفاوت مىفروشند . جناب صاحب ديوان روزى هزار من گندم در يك من سه عباسى و هزار من جو در يك من پانصد دينار و هزار من ذرت در يك من دو عباسى تحويل حاجى ميرزا كريم صراف مىنمايد كه مشار اليه به حضرات خبازان نان تاوه برگردان بدهد كه نان را به همين قيمت بفروشند .\r\nديگر آنكه شب ششم صفر عيد مولود اعليحضرت اقدس همايونى بازار و ميدان را چراغانى و در ميدان توپخانه آتش بازى نمودند .\r\nديگر آنكه نواب و الا جلال الدوله در بند امير شكار ماهى رفته مراجعت نمودند . ديگر آنكه ايلخانى و داراب خان ايلبيگى روانهء ايلات شده كه معجلا اقساط ديوانى خود را تمسك سپرده‌اند برسانند .\r\nديگر آنكه هشت نفر از صاحب‌منصبان جهاز جنگى امريكايى محض سياحت به شيراز آمدند ، چون سفارش از جانب مشير الدوله وزير دول خارجه به حكومت فارس شده بود كه از آنها پذيرايى نمايد ، جناب صاحب ديوان حضرات را در دلگشا منزل دادند ، شام و ناهار هم مهمان معزى اليه بودند ، سه روز توقف كرده رفتند به تخت جمشيد .\r\nديگر آنكه اجناس رو به ترقى است . جناب صاحب ديوان آدم مخصوص روانهء بند بوشهر كرده‌اند كه گندم خريده حمل شيراز نمايند .\r\nديگر آنكه بلوكات فارس از دزدى كردن ايلات بسيار مغشوش است ، خصوصا ايل عرب و قشقايى كه زياد دزدى مىكنند ، بدون خوف و واهمه مىچاپند .\r\nمورخهء سه‌شنبه نوزدهم شهر صفر المظفر سنه 1304 مطابق شانزدهم ماه نومبر 1886 .\r\n\r\nاز 20 صفر 1304 مطابق 17 نومبر 1886\r\nاز قراريكه خبر رسيده حضرت و الا ظل السلطان جمعه هشتم شهر صفر المظفر از شكار وارد اصفهان شده‌اند . روز بعد حاجى سيد على اكبر مجتهد كه از شيراز او را خواسته بودند شرفيابى حاصل نموده ، حضرت و الا نهايت اظهار مرحمت به مشار اليه نموده و اين شعر را براى سيد خوانده‌اند \"\r\n گفتگو آئين درويشى نبود - * ورنه با تو ماجراها داشتيم \r\n\" . نوشتجاتى چند از علماى شيراز كه فتواى به جنون سيد نوشته بودند ، حضرت و الا نشان سيد داده‌اند كه نوشته بودند : \" هرگاه سيد\r\n\r\n","description":"","footnote":"","page_name":" 276 ","page_number":338},
  {"content":"\r\n\r\nرا بخواهيد روانهء شيراز فرماييد باز در شهر اغتشاش مىكند ، حال قدرى خلق شيراز آرام گرفته‌اند \" . و به سيد مىگويد كه رفتن شما هم در اين هواى سرد مناسب نيست ، بهتر اين است اين زمستان را تا شب عيد در همين جا بمانيد ، بعد از عيد به هرجا كه مىخواهيد برويد . اين اخبار را يكى از بستگان حاجى سيد على اكبر اظهار داشته بود ، به گوش جناب صاحب ديوان مىرسد او را مىگيرند و حبس مىنمايند .\r\nديگر آنكه روز بروز تسعير اجناس رو به ترقى است ، گندم خوب الحال يك من بيست و سه شاهى است و جو يك من هفتصد دينار است .\r\nديگر آنكه صاحب‌منصبان جهاز امريكايى از تخت جمشيد به شيراز مراجعت كرده يك روز در همان دلگشا توقف كرده روانهء بندر بوشهر گرديدند .\r\nديگر آنكه اطراف فارس بواسطهء ايلات خمسه و ايل قشقايى بسيار مغشوش است .\r\nديگر آنكه جناب صاحب ديوان يك هفته است ناخوش و بسترى هستند ، اول اسباب تشويش بود ولى به خير گذشته ، دو روز است قدرى بهتر شده‌اند .\r\nديگر آنكه نرخ اجناس از قرار قبل است ، تفاوتى نكرده ولى بواسطهء نيامدن باران خلق مضطرب هستند و اين دو ماهه محرم و صفر فرجى براى مخلوق بود ، روضه‌خوانى و شبها سفره دادن . احتمال دارد در اين ماه قدرى اغتشاش از بابت نان بشود .\r\nديگر آنكه عاليجاه دكتر ريمنت كه از كرمانشاهان با اسب و قاطر آمده بود روز شنبه 26 ربيع الاول بطور چاپارى روانهء بندر بوشهر گرديد .\r\nديگر آنكه اغتشاش در بيرونها به همان قسم سابق است . ديگر آنكه قوام الملك خيال رفتن به داراب را دارد ، جناب صاحب ديوان مانع از رفتن مشار اليه است زيرا كه تصور مىكند كه اگر مشار اليه برود باز شهر مغشوش شود .\r\nديگر آنكه چند روزيكه جناب صاحب ديوان ناخوش بودند خبر فوت ايشان در بيرونها شدت كرده بود ، اغتشاش بهم رسانيده قسطى كه از قشقايى مىآوردند حاملين قسط را برگردانيده به شهر نياوردند .\r\nديگر آنكه تفنگدار نواب و الا جلال الدوله را حكومت مأمور نموده بود كه برود فيروزآباد نزد مقرب الخاقان ايلخانى كه قسط ماليات بگيرد ، در بين راه مشار اليه را برهنه مىكنند و اسباب او را تماما مىبرند ، معاودت به شهر مىنمايد . هنوز مشخص نشده كه حضرات سارق از چه طايفه‌اى هستند .\r\nديگر آنكه قاصد پست از بوشهر به شيراز مىآمده در راه كازرون آنچه امانت همراه داشته مىگيرند و كاغذهايش را مىدهند و روانهء شيراز مىنمايند . هنوز معلوم نشده سارق كيست .\r\nديگر آنكه سه هزار خروار جنس مالياتى كه موقوف شده بود ثانيا بطور تشدد مطالبه مىنمايند و اين سه هزار خروار را بايد جناب صاحب ديوان و بستگان ايشان بدهند ، مىخواهند از ملاك بگيرند ، به تحريك خود جناب صاحب ديوان تمام ملاك با شيخ الاسلام را فرستادند به\r\n\r\n","description":"","footnote":"","page_name":" 277 ","page_number":339},
  {"content":"\r\n\r\nتلگرافخانه كه در آنجا بست بنشينند و تلگراف خدمت حضرت و الا ظل السلطان نمايند . وقتى كه حضرات را فرستادند پشيمان شدند ، كسبه و اهل شهر هم جمعيت در تلگرافخانه را ديدند كم‌كم خيال بستن دكاكين داشتند . هرچه جناب صاحب ديوان فرستادند حضرات بيايند نيامدند تا اينكه خودشان رفتند حضرات را از تلگرافخانه بيرون آوردند و متعهد شدند كه قرارى در عمل آنها بگذارند .\r\nديگر آنكه تسعير اجناس بطور سابقه است ، بواسطهء نزول باران علاوه بر قيمت نشده .\r\nديگر آنكه از قرار مذكور جناب جلالت مآب امين السلطان تلگرافى به جناب صاحب ديوان كرده : \" فتح الله خان ضابط بستك با شيخ احمد بندر عباسى نزاع كردند ، فتح الله خان شيخ احمد را گرفته نگاه داشته است با ابواب جمعى من كه اين قسم رفتار شود پس واى بر احوال فارس \" .\r\nخيلى تلگراف سختى به جناب صاحب ديوان كرده است . جناب صاحب ديوان جواب داده كه \" بيست و چهار منزل است از شيراز تا آنجا . من چه اطلاعى دارم . مىخواستند اول به من بگويند تا رفع غائله را بكنم ، حال هم مأمور بچاپارى مىفرستم كه شيخ احمد را از فتح الله خان گرفته به گماشتگان شما تحويل دهند \" كارهاى فارس تمام مغشوش است .\r\nديگر آنكه از قراريكه از طهران نوشته‌اند نواب و الا ركن الدوله برادر اعليحضرت شهريارى مستعدا به جهت حكومت فارس ايستادگى دارد ، اگر فائق به حضرت و الا ظل السلطان بيايد البته سال نو با معزى اليه خواهد بود .\r\nديگر آنكه پست را كه در خاك خشت دزد زده است جناب صاحب ديوان به رئيس پست شيراز گفته‌اند كه : \" قاصد پست رعيت خودم است او را به دست من بدهيد تا هرچه از پست سرقت شده بدهم \" . رئيس پستخانه راضى نشده ، تلگراف به جناب امين الدوله كرده است ، هنوز جوابى نرسيده ، منتظر جواب ايشان هستند .\r\nديگر آنكه از قرار مذكور جناب امين الدوله تلگراف به حضرت و الا ظل السلطان كرده و حضرت و الا نصير الملك تلگراف فرموده‌اند و حكما تنخواه امانت را غرامت از نصير الملك خواسته‌اند .\r\nديگر آنكه قريب يك ماه است جناب صاحب ديوان اسبابهاى خود را مىبندند و به مرور مخفى حمل طهران مىكنند و ميان بستگان و آدمهاى خودشان گفتگو هست كه تا شب عيد مىروند .\r\nديگر آنكه در بلوكات گاو و الاغ مىميرند بواسطهء ناخوشى كه در آنها پيدا شده .\r\nديگر آنكه ايلخانى قشقايى به قدر پنج هزار تومانى از بابت ماليات خود فرستاده ولى داراب خان تا حال قسطى نفرستاده .\r\nديگر آنكه دو روز و دو شب است باران خوبى آمده نرخ اجناس ترقى و تنزلى نكرده از قرار سابق است .\r\nمورخهء يكشنبه 23 ربيع الاول سنه 1304 مطابق 19 ماه ديسمبر سنه 1886 .\r\n\r\n","description":"","footnote":"","page_name":" 278 ","page_number":340},
  {"content":"\r\n\r\n\r\nاز 24 ربيع الاول 1304 مطابق 20 ديسمبر 1886\r\nمحمد جان بيگ جلودار شاهى وارد شيراز شده و مأمور است كه هيجده رأس اسب از حكومت و خوانين فارس بگيرد ، تا به حال اسبى كه پسند او باشد بدست نياورده .\r\nديگر آنكه تنخواه سرقت شده همراه پست جناب امين الدوله به حضرت و الا ظل السلطان تلگراف كرده و حضرت و الا به جناب صاحب ديوان تلگراف فرمودند و حكما غرامت تنخواه امانت را خواسته‌اند .\r\nديگر آنكه نرخ اجناس به قرار سابق است ترقى نكرده ولى خلق خيلى از دست در رفته‌اند و پريشان شده‌اند . حضرت و الا ظل السلطان به جناب صاحب ديوان تلگراف كرده‌اند \" جهت اينكه اسبابهاى خود را بمرور از بيراهه خفيه روانهء طهران مىكنيد چيست ؟ شما كه به اختيار خود در فارس نيستيد ، هرچه دولت حكم كند شما بايد مطيع باشيد ، بىجهت خودتان را سر زبان نيندازيد \" . جناب صاحب ديوان واضح و آشكار در مجلس خود مىگويند كه من در فارس نمىمانم و مىروم .\r\nديگر آنكه جنسى كه قرار بود از ملاك بگيرند جناب صاحب ديوان عريضه به خاك پاى اعليحضرت شهريارى نموده و استدعا كردند بواسطهء گرانى تخفيف مرحمت شود . تلگرافا حكم شده از ملاك نگيرند ولى پنج هزار تومان بايد پيشكش حضور نمايند . اينك اشخاص جنس بده را جمع كرده‌اند و تقسيم نموده‌اند كه دو خروارى بدهند و هنوز كسى قبول‌دار نشده .\r\nديگر آنكه نواب و الا جلال الدوله با جناب صاحب ديوان خيال رفتن كازرون را دارند ، به حاجى نصير الملك تلگراف كرده‌اند معزى اليه صد تومان تلگرافا پيشكش كرده است كه چند روزى مهلت بدهند ، ولى مشكل است نواب و الا جلال الدوله مهلت بدهد .\r\nديگر آنكه دو سه روزى باران كمى آمد ، قدرى نرخ اجناس كمتر شده . الحمد الله از هر جنس فراوان است .\r\nديگر آنكه ابو القاسم خان همشيره‌زادهء جناب صاحب ديوان شب در منزل خود چند نفر از عمله‌جات نواب و الا جلال الدوله را ميهمان كرده بود ، عباس قلى خان سرتيپ كه رئيس قورخانه فارس است با ناظر نواب و الا جلال الدوله بر سر مطلبى نزاع مىكنند . نواب و الا جلال الدوله عباس قلى خان سرتيپ را چوب مىزنند و حكم مىكنند كه از خانه بيرون نيايد . جناب صاحب ديوان هم ابو القاسم خان را تو سرى زياد مىزنند كه چرا اشخاص را ميهمان كرده‌اى .\r\nديگر آنكه يك روز و يك شب برف و باران زيادى آمد ، خيلى خوب بود براى حاصل هرجا .\r\nديگر آنكه دو نفر پيله‌ور به توابع ارسنجان مىرفتند ، در پوزه‌شور هر دو را مىكشند و تنخواهى كه همراه داشتند مىبرند ، مالهاى آنها را هم مىكشند . از قراريكه مىگويند از طايفهء لشنى بوده‌اند .\r\nحكومت ده نفر سوار تعاقب آنها مىفرستد آنها هم فرار مىنمايند و هنوز بدست نياورده‌اند .\r\nديگر آنكه حضرات لشنى كه بواسطهء افتراى خون دو نفر برده كه فرار كرده بودند ، چون\r\n\r\n","description":"","footnote":"","page_name":" 279 ","page_number":341},
  {"content":"\r\n\r\nلشنى به حاجى ميرزا محمد حكيم‌باشى است . حكومت مقصرين را از مشار اليه خواسته بودند . آنها را آورده الحال در حبس حكومت هستند و نيز مذكور است كه قاتل دو نفر برده از طايفهء چهار راهى است و طايفهء چهار راهى تيول قوام الملك است . حكومت آنها را از قوام الملك خواسته‌اند .\r\nديگر آنكه احمد خان پسر مصطفى خان ضابط بستك آدم قوام الملك را كه مأمور گرفتن ماليات بستك بوده جواب گفته و قوام الملك محض اغتشاش در ابواب جمعى خود مرخصى از جناب صاحب ديوان گرفته كه به داراب و بستك و آن صفحات برود . همين دو روزه روانه خواهد شد .\r\nديگر آنكه دو روز و دو شب اتصالا برف و باران زياد آمد ، نرخ اجناس در شهر و بيرونها كلى تنزل كرده است .\r\nديگر آنكه ميرزا على محمد خان عامل عشور تنباكو كه به جهت بلوكات فارس معين شده است وارد شيراز گرديده ولى تنباكوفروشان و تجار اين كار از قرار مذكور خيال دارند بست بروند . ميرزا على محمد خان خيال رفتن بوشهر را دارد .\r\nمورخهء صبح شنبه بيست و هفتم شهر بيع الثانى 1304 مطابق بيست و پنجم جنورى 1887 .\r\n\r\nاز 28 ربيع الثانى 1304 مطابق 23 جنورى 1887\r\nقوام الملك با يك عراده توپ و يك دسته سرباز روانهء لار و آن صفحات شد كه احمد خان بستكى را بگيرد و نظمى در آنجا بدهد . ديگر آنكه چند شب است كه باز بناى دزدى در شهر شده است يك دكان و يك خانه را بريده‌اند . ديگر آنكه قافله‌اى از طريق بوشهر به شيراز مىآمده از قرار مذكور طايفهء سقلمه‌چى به روى آنها ريخته‌اند ، تنخواهى كه همراه داشتند تماما برده‌اند .\r\nچون آن طايفه به نايب حسين خان فراشباشى جناب صاحب‌ديوان سپرده است ، حكومت خود مشار اليه را مأمور نموده تعاقب آنها رفته كه تنخواه و سارقين را گرفته به شهر بياورد .\r\nديگر آنكه از قرار مذكور حضرت و الا ظل السلطان خيال رفتن طهران را دارد .\r\nديگر آنكه جناب امين الدوله از طهران تمرى فرستاده‌اند كه معاملات در فارس را كه تمسك مىسپارند بالاى هر تمسكى تمرى بزنند كه راس مدت محل حرف و حاشا كردن نباشد . هنوز كسى در اين باب اقدام ننموده و رجوع اين كار به ميرزا يوسف پسر ميرزا عبد الله خان معير الملك شده است . در اين هفته اخبارى نبوده است . دو نفر سرباز با يك نفر فاحشه مىروند در باغ تخت . مست لايعقل ، در بين راه چند نفر از فراشهاى بيگلربيگى به آنها مىرسند و مىخواهند ضعيفه را از سربازها بگيرند ، سربازها فراشها را مىزنند ، فراشها مىآيند در ده بزرگى چند نفر از اهل ده بزرگى برمىدارند تعاقب سربازها مىروند ، سربازها را مىزنند و زن را از سربازها مىگيرند و مىبرند در خانهء بيگلربيگى . مجددا سربازها اجماع مىكنند كه بروند در خانهء بيگلربيگى زن را بيرون بياورند ، قريب دروازه سعدى كه مىرسند با فراشها نزاع مىكنند از طرفين چند نفرى مجروح مىشود . جناب صاحب‌ديوان در دلگشا بودند ، بيگلربيگى فورا مىرود در دلگشا مراتب را به جناب معظم اليه عرض مىكند . بلا تأمل جناب صاحب ديوان سوار شده به شهر مىآيند ، سربازها\r\n\r\n","description":"","footnote":"","page_name":" 280 ","page_number":342},
  {"content":"\r\n\r\nرا آرام مىكنند . روز بعد نواب و الا جلال الدوله سرتيپ فوج را مىخواهد ، تغير زياد به او مىكند و مقصرين را تنبيه مىكند .\r\nديگر آنكه آصف الدوله در طهران به ناخوشى فجاء فوت شده است .\r\nديگر آنكه تلگراف اظهار التفات از حضرت و الا ظل السلطان از بابت سنهء آتيه به جناب صاحب ديوان شده و بيست و پنج هزار تومان مساعده خواسته‌اند . در تدارك رواج دادن هستند .\r\nديگر آنكه نايب حسين خان كه عقب سارقين رفته بود آنها را از خانه‌زنيان برده بود تا خنج و افسر كه امام قلى خان قشقايى بوده ، سارقين دوازده نفر بوده‌اند ، تمام نوكر و عمله‌جات امام قلى خان بودند . هفت نفر از آنها را گرفته به شهر آورده ، سه نفر از آنها را با دو نفر از طايفهء لشنى ، قاتلين دو نفر برده ، مىكشند و چهار نفر ديگر را در حبس نگاه مىدارند و مجددا حكمى از نواب و الا جلال الدوله با محصلى نايب ابراهيم نايب فراشخانه جناب صاحب ديوان معين شده كه برود نزد امام قلى خان يا پنج نفر ديگر را بدهد يا دو هزار تومان ترجمان بدهد .\r\nديگر آنكه عاملى كه به جهت تنباكو آمده بود تدارك خود را ديده بود كه برود بلوكات تلگراف به جناب امين السلطان كرده كه در جناح حركتم . جواب داده‌اند كه اين كار در همهء ولايات موقوف شد ، شما هم بمانيد بجايى نرويد .\r\nديگر آنكه تمرى كه قرار بود به جهت معاملات مقرر شود ، آن هم از قرار نوشتجات موقوف شده .\r\nديگر آنكه از قوام الملك و داراب خان عريضه به جناب صاحب ديوان رسيده كه ميانهء ايل قشقايى و ايلات خمسه خيال دعوا دارند و داراب خان به جناب صاحب ديوان اين قسم عريضه كرده است كه \" ايل عرب به ايل قشقايى اذيت كرده و چهل خانوار آنها را به تحريك قوام الملك هم غارت كرده و هم كوچانيده برده است . ايل قشقايى هم استعداد حاضر كرده‌اند كه بروند با ايل عرب نزاع كنند ، اختيار از دست من بيرون رفته است \" . لهذا جناب صاحب ديوان اسد الله ميرزا تفنگدار باشى را مأمور كرده و روانه نموده‌اند كه برود ميانهء طايفه‌ها را تصالح بدهد و هنوز در اين باب ديگر خبرى نرسيده .\r\nمورخهء صبح شنبه بيست و پنجم جمادى الاول 1304 مطابق نوزدهم ماه فبرورى 1887 .\r\n\r\nاز 26 جمادى الاول 1304 مطابق 20 فبرورى 1887\r\nعاليجاه مستر الكار كه به جهت سياحت ايران به شيراز آمده بود چند روزى توقف نموده نواب و الا جلال الدوله و جناب صاحب ديوان را هم ملاقات كرد ، دو روز است كه روانهء تخت جمشيد و از آنجا به طرف طهران بچاپارى خواهد رفت .\r\nديگر آنكه دو نفر صاحب‌منصب لشكرى كه از هندوستان به شيراز آمده‌اند چهار روز است كه وارد شده‌اند ، از حكومت فارس هم ديدن كرده‌اند ، فردا روانهء اصفهان و از آنجا به طهران بغداد خواهند رفت .\r\n\r\n","description":"","footnote":"","page_name":" 281 ","page_number":343},
  {"content":"\r\n\r\nديگر آنكه مقرب الخاقان معير الملك مجلس عيشى به جهت پسر خود گرفت ، هفت شبانه روز تمام اعيان و بزرگان را به ضيافت طلبيده پذيرايى خوبى از هركس نمود .\r\nديگر آنكه حاجى غفار خان سرتيپ را به جهت محصلى وصول ماليات از ايلخانى با چهل پنجاه نفر سوار سرباز حكومت روانه كرد از قرار مذكور ايلخانى و داراب خان سى و دو هزار تومان باقى دارند .\r\nديگر آنكه باران با موقع خيلى خوب از روز شنبه تا صبح يكشنبه آمد ، خيلى با فايده براى زراعت است .\r\nديگر آنكه صبيهء ميرزا عبد الله خان معز الملك را به جهت آقا شيخ عبد الطيف معين الشريعه پسر جناب امام جمعه عقد كردند ، اين چند شب عروسى خواهند نمود . ديگر آنكه از قرارى كه خبر رسيده قوام الملك از لار مراجعت به داراب كرده ، الحال به داراب متوقف است .\r\nديگر آنكه اموالى كه طايفهء بهارلو از طايفهء دره‌شولى قشقايى به غارت برده بودند جناب صاحب ديوان حكم كرده از طرفين به شيراز حاضر شوند ، به قسم رفع ادعاى يكديگر را بنمايند .\r\nديگر آنكه چند شب استمرارا از سربازهاى فوج كمره مىرفتند در زمينهاى ده بزرگى علف مىدزديدند . رعاياى ده بزرگى خدمت جناب صاحب ديوان عارض مىشوند و شكايت از دست سربازها مىنمايند . معظم اليه حكم دادند كه هر وقت باز سربازها آمدند علف بدزدند بگيريد نگاه داريد و اطلاع بدهيد . تا دو سه شب قبل دو نفر سرباز مىروند علف بدزدند ، اهل ده بزرگى در كمين بودند ، يكى از آنها را مىگيرند مىبرند كه نگاه بدارند . يك نفر ديگر فرار كرده مىرود به سربازخانه اطلاع مىدهد . به قدر دويست سيصد نفر سرباز جمع مىشوند مىروند در ده بزرگى چهار پنج خانه را غارت مىكنند . ده بزرگىها هم جمع مىشوند كه نگذارند . دعواى بزرگى واقع مىشود ، از سربازها ده دوازده نفر زخمدار مىشوند با يك نفر سلطان ، و از ده بزرگى قريب بيست و شش نفر زخمى مىشوند . اين خبر به جناب صاحب ديوان در دلگشا مىرسد .\r\nحكم مىكند كه سربازها را ببرند در حضور نواب و الا جلال الدوله تنبيه نمايند و هرچه هم مال ده بزرگى به غارت رفته گرفته مسترد سازند ، ولى مشكل است كه از اموال غارت شده چيزى دستگير شود .\r\nديگر آنكه نوابه بدر الدوله ادعايى به حاجى ضياء الملك برادرزادهء مرحوم مشير الملك داشت ، مشار اليه حرف حساب هم در مقابل دارد ولى مشار اليه را به حكم حضرت و الا ظل السلطان در تلگرافخانه نگاه داشتند و هزار تومان گرفته مرخص نمودند .\r\nديگر آنكه اطراف داراب و فسا از قرار مذكور خيلى اغتشاش دارد ، دزدى زياد مىشود .\r\nديگر آنكه بيان الملك از جانب جناب صاحب ديوان مىرود به اصفهان كه قرارومدار سال نو را بدهد ، در دلگشا نقل مكان كرده اين دو روزه خواهد رفت .\r\nمورخهء شنبه بيست و سيم شهر جمادى الثانى 1304 مطابق نوزدهم ماه مارچ 1887 .\r\n\r\n","description":"","footnote":"","page_name":" 282 ","page_number":344},
  {"content":"\r\n\r\n\r\nاز 24 جمادى الثانى 1304 مطابق 20 مارچ 1887\r\nجناب امام جمعه صبيهء مقرب الخاقان معز الملك را به جهت پسر خود معين الشريعه گرفته جناب امام جمعه چهارده شبانه روز مجلس عيش گرفته است ، هر شب و هر روز وليمه مىدهد ، از هر صنفى از علما و اشراف و خوانين و كسبه و غيره را وعده خواسته است ، شب بيست و ششم شب عيش است .\r\nديگر آنكه كپيتان بلمر كه از صاحب‌منصبان روسى است و نوكر ايران است به جهت سياحت از طهران به شيراز آمده و در منزل عاليجاه پريس صاحب رئيس تلگرافخانهء شيراز منزل دارد و از حضرت و الا ظل السلطان سفارشنامه به جهت حكومت فارس داشت كه منزل بدهند مهماندارى نمايند احترام كنند . دو سه روز ديگر از شيراز حركت كرده به طرف بوشهر خواهد رفت . از قرار مذكور يك هفته در بوشهر توقف كرده مراجعت به شيراز خواهد كرد .\r\nديگر آنكه ميانهء داراب خان ايلبيگى قشقايى با قوام الملك همين قسم نزاع است ، از قرار مذكور پسر نصر الله خان بهارلو با صد خانوار از بهارلو از قوام الملك قهر كرده رفته‌اند در احشام داراب خان ، بيشتر عداوت قوام الملك از اين فقره است . آن اطراف كمال اغتشاش را دارد ، دزدى زياد مىشود ، از فسا به قدر چهار صد الاغ به سرقت برده بودند .\r\nديگر آنكه بيان الملك بچاپارى رفت به اصفهان به جهت كارهاى سال نو .\r\nديگر آنكه شش نفر از صاحب‌منصبان انگليس به جهت تماشاى تخت جمشيد به شيراز آمدند ، چهار نفر از آنها به تماشاى تخت جمشيد رفتند و دو نفر از آنها محض خستگى از راه نرفتند ، سه روز ايابا و ذهابا رفتن به تخت جمشيد طول خواهد كشيد ، مراجعت دو سه روز توقف كرده روانهء بوشهر خواهند شد ، همگى در منزل عاليجاه پريس صاحب رئيس تلگرافخانهء شيراز منزل دارند .\r\nديگر آنكه حضرت و الا ظل السلطان تلگرافى به جناب صاحب ديوان و جميع عمال فارس كرده‌اند به اين مضمون : \" به جناب صاحب ديوان ، تمام خوانين فارس از قبيل قوام الملك و مؤتمن الملك و ايلخانى و داراب خان ايلبيگى قشقايى و غيره بايد تا هشت يوم ديگر در تلگراف‌خانه حاضر شوند كه فرمايشات ملوكانه است بايد ابلاغ شود \" . صورت تلگراف را به جهت خوانين قشقايى و قوام الملك و مؤتمن الملك فرستادند . مقصود از اين تلگراف آمدن ايلخانى و داراب خان به شيراز است چونكه باقى زياد دارند خيال نيامدن دارند .\r\nديگر آنكه محبوسين جاسك را كه ده نفر بودند وارد شيراز كردند و در حبس هستند ولى خيلى به آنها اذيت نمىكنند .\r\nديگر آنكه قوام الملك در داراب يك نفر از اهل اصطهبانات را كشته است چونكه قاتل يكى از آدمهاى مشار اليه بوده است و تا دهم اين ماه هم وارد شيراز خواهد شد .\r\nديگر آنكه بواسطهء نيامدن باران نرخ اجناس ترقى كرده روز بروز در تزايد است .\r\nديگر آنكه شش نفر از بزرگان انگليس كه به شيراز آمده بودند از تخت جمشيد مراجعت كرده و روز ششم اين ماه از شيراز به طرف بوشهر حركت كردند .\r\n\r\n","description":"","footnote":"","page_name":" 283 ","page_number":345},
  {"content":"\r\n\r\nديگر آنكه از قرار نوشتجات طهران اعليحضرت همايونى باز عزم رفتن به رشت را دارند و تا بيست و پنجم ماه رجب حركت خواهند كرد .\r\nديگر آنكه قوام الملك چهار پنج روز است از داراب وارد شيراز شد .\r\nديگر آنكه از قرار نوشتجات محرمانه كه به جناب صاحب ديوان از حضرت و الا ظل السلطان رسيده است اين است كه از سه كار يكى را قبول كنند : \" اول سالى بيست و پنج هزار تومان به من و ده هزار تومان كه به نواب و الا جلال الدوله مىدهى نمىخواهم پانزده هزار تومان هم دستى بگير و آباده و اقليد و بهبهان را موضوع از فارس مىكنيد از خودمان حاكم مىفرستيم . دويم پيشكارى فارس را كه الحال به معز الملك سپرده‌اى به حاجى ميرزا محمد معدل الملك واگذار كن كه مشار اليه شصت هزار تومان پيشكش مىدهد ، براى ما و شما صرفهء كلى دارد . سيم ماليات املاك خودت را مىبخشم و پانزده هزار تومان هم مىدهيم برو در اصفهان يا در طهران يا در شيراز هر كدام ميل دارى توقف كن ، وزارت جلال الدوله را به كسى ديگر واگذار كنيم \" . در باطن اين كارها را قوام الملك مىكند ، در اصفهان آدم دارد براى او گفتگو مىكند در شيراز هم خودش با نواب و الا جلال الدوله باطنا در اين سوال و جواب هستند ، حتى اينكه جلال الدوله را بر اين واداشته‌اند كه عريضه خدمت حضرت و الا ظل السلطان كرده كه \" من حالا بزرگ شده‌ام لله و بزرگتر لازم ندارم ، با اين مواجبى كه به من مىدهيد امرم نمىگذرد ، يا آنكه سالى بيست و پنج هزار تومان جناب صاحب ديوان به من بدهد و اختيار كار هم با خودم باشد يا آنكه صد هزار تومان علاوه از آنچه جناب صاحب ديوان مىدهد قبول دارم مىدهم ، نظم ولايت را هم مىدهم ، هر عيب و نقصى شد مقصرم ، اگر اين كار را نكنيد خودم يكسره حضور اعليحضرت همايون عريضه مىكنم و فارس را از ادارهء شما موضوع خواهم كرد \" . باطنا گويا اين عريضه را به فرمودهء حضرت و الا ظل السلطان كرده‌اند محض ترسانيدن جناب صاحب ديوان . حال در اين سوال جوابها هستند . بيرونها هم كمال اغتشاش را دارد . ايلخانى و داراب خان هم از گرمسير كه پيش مىآيند ملك و مال و حشر مردم را مىچاپند و پيش مىآيند و به هيچ‌كس هم اعتنايى ندارند .\r\nديگر آنكه اسد الله ميرزا تفنگدار باشى كه به جهت گرفتن اموال غارت شدهء مردم نزد داراب خان رفته بود مدت وقتى او را معطل كرده بعد جوابش كرده‌اند ، آمده به شيراز .\r\nديگر آنكه نايب آباده شبانه چند نفر مىفرستد در سورمق كه يك نفر مقصر بوده گرفته بياورند ، اهل سورمق مطلع مىشوند ، نزاع مىشود ، از طرفين دو سه نفر كشته و به قدر پنجاه شصت نفر زخمى شده‌اند . تلگرافا اين خبر به حضرت و الا ظل السلطان رسيده ، از اين بابت خيلى سخت گرفته‌اند . ديگر آنكه ميرزا حسين خان مؤتمن الملك هم از بهبهان وارد شيراز شد .\r\nديگر آنكه از جانب حضرت و الا ظل السلطان ميرزا حسين على خان منشى حضور مأمور شده كه به شيراز بيايد بچاپارى و قرارومدار عمل هذه السنه را با جناب صاحب ديوان بگذارند .\r\nديگر آنكه عاليجاه كپيتان بلمر از بوشهر به كازرون مراجعت كرده از قرار تلگرافى كه به جناب صاحب ديوان نموده از كازرون از راه فيروز آباد به شيراز خواهد آمد . ديگر آنكه ميرزا حسين\r\n\r\n","description":"","footnote":"","page_name":" 284 ","page_number":346},
  {"content":"\r\n\r\nعلى خان منشى حضور كه از جانب حضرت و الا ظل السلطان قرار بود به شيراز بيايد موقوف شد ، مشير الملك مأمور شده كه بيايد ، از اصفهان هم حركت كرده .\r\nمورخهء سه‌شنبه هيجدهم رجب المرجب 1304 مطابق دوازدهم ماه اپريل سنه 1887 .\r\n\r\nاز 19 رجب 1304 مطابق 13 اپريل 1887\r\nاز جانب اعليحضرت همايون عبا و عصايى به جهت سيد على اكبر فال اسيرى كه در اصفهان است ( فرستاده‌اند ) حضرت و الا ظل السلطان به ايشان پوشانده و نيز حضرت و الا ظل السلطان به سيد گفته‌اند كه بايد به شيراز به روى . هنوز سيد اقدام در آمدن نكرده است .\r\nديگر آنكه مجددا ميرزا حسين على خان منشى حضور مأمور شده كه همراه مشير الملك به شيراز بيايد ، صبح سه‌شنبه بيست و دويم از اصفهان بطور چاپارى حركت كردند . هنوز معلوم نشده كه اين دو نفر به چه امرى مأمور هستند . جناب صاحب ديوان و قوام الملك خيلى تزلزل دارند .\r\nديگر آنكه ميرزا حسين على خان منشى و مشير الملك و بيان الملك روز شنبه 29 وارد شيراز شدند ، بيشتر بزرگان شيراز استقبالى كردند ، بجز قوام الملك و مؤتمن الملك . مرد و زن زيادى رفته بودند كه از گرانى و تنگى شكايت كنند ، مطلع مىشوند ، مشير الملك را از راه غير متعارف داخل شهر مىنمايند ولى در سه جا به قدر صد نفرى زن جلو مشير الملك آمده بودند شكوه و شكايت زياد از دست جناب صاحب ديوان كرده بودند و خاك بر سر نموده بودند ، ولى مشير الملك هيچ به آنها نگفته بود ، اعتنايى هم به مستقبلين نكرده بود .\r\nديگر آنكه چند روز است كه باز در دكان خبازان جنجال مىشود ، نان را يك من 4 عباسى مىفروشند ، روز ورود مشير الملك چند دكان نان تاوه برگردان باز كرده بودند كه نان را يك من سه عباسى بفروشند ولى از حالا بد رموزه دارد ، حاصل فاريابى همه جا خوب شده ولى بخوسات هيچ نيست از اين جهت نان و غله را گران كرده‌اند .\r\nديگر آنكه حاجى حسين قلى خان سرتيپ توپخانه با دويست و پنجاه نفر توپچى شاهيسون وارد شيراز شدند ، توپچيان قديم مرخص هستند .\r\nديگر آنكه محبوسين جاسك و قشم را جناب صاحب ديوان روانهء طهران نمودند .\r\nديگر آنكه مشير الملك و ميرزا حسين على خان منشى كه مأمور بودند از جانب حضرت و الا ظل السلطان به شيراز بيايند معين نبود براى چه مىآيند . بعد از دو روز ورودش معين شد كه جناب صاحب ديوان شكايت از دست قوام الملك كرده بود ، مشير الملك را مأمور كرده بودند كه قوام الملك را روانهء اصفهان نمايد و تمام ابواب جمعى مشار اليه را از او بگيرند . به مأموريت خود عمل نمود ، قوام الملك را روز سه‌شنبه دويم شعبان روانهء اصفهان كرد ، بيگلربيگى پسر قوام الملك را خلعت دادند و شهر را به مشار اليه سپردند . هرچه قوام الملك انكار از اين كار كرد مقبول نيفتاد . حال شهر سپردهء بيگلربيگى است و مشير الملك صد هزار تومان باقى مىخواهد ، باقى هم در محل است .\r\n\r\n","description":"","footnote":"","page_name":" 285 ","page_number":347},
  {"content":"\r\n\r\nديگر آنكه ايلخانى و داراب خان ايلبيگى قشقايى وارد شهر شدند ، سى هزار تومان باقى دارند . از قرار مذكور مىخواهند ابواب جمعى قوام الملك را به ميرزا حسين خان مؤتمن الملك بدهند ، بوشهر و بهبهان را به حاجى نصير الملك . على الظاهر كار شهر و بيرونها مغشوش است .\r\nديگر آنكه مشير الملك ميرزا حسين خان آباده‌اى را كه مباشر آباده بوده گرفت دو سه روز حبس نمود ، بعد چوب زيادى او را زده مجددا حبس نمود . برادرش را هم از آباده به اصفهان فرستاده ، خود ميرزا حسين خان را هم خواهد فرستاد . تقصيرش چندان معين نيست ، از قرار مزبور مىگويند محض بابى بودن اوست .\r\nديگر آنكه نايب حسين خان فراشباشى جناب صاحب ديوان را مشير الملك گرفته حبس كرده كه بفرستد اصفهان و نيز حاجى نصير نگهدارى كه از آدم‌هاى قوام الملك است كه همراه قوام الملك رفته بود ، چند سوار فرستادند او را از ايلخان گرفته بغل بسته به شيراز آوردند ، الحال در حبس است و نيز حاجى آقا جان كه همراه قوام الملك رفته بود مراجعت كرده ، خيال گرفتن مشار اليه را هم دارند .\r\nديگر آنكه از قرار اخبار تلگرافى حضرت و الا ظل السلطان قوام الملك را مغلولا در اصفهان حبس كرده‌اند ، چهار نفر را هم حكما از شيراز خواسته‌اند : نايب حسين خان فراشباشى جناب صاحب ديوان ، حاجى آقا جان فراشباشى قوام الملك و حاجى نصير نگهدارى و ميرزا محمد آدم قوام الملك كه كسبه سپردهء اوست . نايب حسين خان و حاجى نصير هر دو در حبس هستند ، حاجى آقا جان و ميرزا محمد پنهان شده‌اند ، تا كنون بدست نيامده‌اند . عيال و مادر قوام الملك تلگراف به حضرت و الا ظل السلطان كرده‌اند كه \" ما را هم مرخص كنيد بياييم اصفهان \" . جواب داده‌اند \" مىخواستيم شما را بطور اسيرى بياورم ، حال كه خودتان استدعا كرده‌ايد معجلا بياييد و از آن اندوخته‌هاى خود همراه بياوريد \" .\r\nديگر آنكه ابواب جمعى قوام الملك را تمام به مؤتمن الملك واگذار كرده‌اند حتى داراب و بهارلو و بهبهان و بوشهر و كازرون را به حاجى نصير الملك داده‌اند ولى هنوز عملش تمام نشده در خيال هستند كه ايل قشقايى را به داراب خان بتنهايى واگذار نمايند كه ايلخانى ديگر مداخله نداشته باشد .\r\nديگر آنكه بواسطهء گرانى خيلى بر مردم سخت مىگذرد ، چند روز قبل زن و شوهرى چهار پنج طفل داشته‌اند از گرسنگى و دست‌تنگى يك روز و يك شب هرچه خواسته بودند معاش پيدا كنند ممكن‌شان نشده بوده ، ضعيفه از بسكه طفل‌ها از گرسنگى گريه و فرياد مىكرده‌اند آهك و زرنيخ خورده و مرده بود . شوهرش كه وارد خانه مىشود زن و بچه‌ها را ملاحظه مىكند ، او هم هرچه از خوراك زن مانده بود خورده و فوت شده بود . طفل‌هاى كوچك بيچاره هركدام به خانه‌اى پراكنده مىشوند . از قرار مذكور يك دو روز جنازهء آنها مانده بود .\r\nديگر آنكه داراب خان را گرفته زنجير كردند و خيال بردن اصفهان را دارند ، ايل قشقايى را به ايلخانى بتنهايى سپردند و التزام هم گرفته‌اند كه اگر دزدى يا بىنظمى در ايل\r\n\r\n","description":"","footnote":"","page_name":" 286 ","page_number":348},
  {"content":"\r\n\r\nپيدا شود مقصر ديوان باشد .\r\nديگر آنكه از قرار تلگراف قوام الملك از حبس مستخلص شده ولى بايد متوقف اصفهان باشد ، بيگلربيگى پسر خود را خواسته است ، مشار اليه هم از بيگلربيگى گرى شيراز استعفا داده اين چند روزه خواهد رفت . معلوم نيست شهر سپرده به كى شود .\r\nديگر آنكه مشير الملك صبيهء ميرزا آقاى سيد را كه داماد معز الملك است به جهت پسر خود عقد كرده ، ولى دختر به سن پنج ساله است ، بولايت پدر عقد كرده‌اند .\r\nديگر آنكه قرار است مشير الملك فردا به سمت اصفهان حركت نمايد .\r\nديگر آنكه عمل حكومت بهبهان و بوشهر و دشتى و دشتستان و كازرون با حاجى نصير الملك شد و تمام ابواب جمعى قوام الملك را به مؤتمن الملك داده مشار اليه در كار قرارومدار كارها هست و نيز عمل نايب حسين خان و حاجى نصير از قرار مذكور به اين قسم گذشته است : نايب حسين خان ده هزار تومان ، حاجى نصير نگهدارى هفت هزار تومان ، كه آنها را به اصفهان نبرند .\r\nديگر آنكه مشير الملك و ميرزا حسين على خان منشى نقل مكان به دلگشا نموده‌اند و داراب خان را هم مغلولا خواهند برد .\r\nمورخهء بيست و سيم شهر شعبان المعظم سنه 1304 مطابق هفدهم ماه مى سنه 1887 .\r\n\r\nاز 24 شعبان 1304 مطابق 18 مى 1887\r\nمشير الملك با ميرزا حسين على خان منشى روز بيست و پنجم شهر شعبان المعظم از دلگشا كه نقل مكان كرده بودند به سمت اصفهان حركت كردند ، داراب خان را هم سوار الاغ زنجير به گردن و پاهاى او را به زير شكم الاغ بخو كرده بودند ، قريب يك فوج سرباز به جهت مستحفظى مشار اليه فرستادند . از قرار مذكور محض نافرمانى اعليحضرت همايونى مشار اليه را خواسته‌اند .\r\nديگر آنكه از نايب حسين خان فراشباشى جناب صاحب ديوان چهار هزار تومان گرفتند مرخص كردند و قرار گذارده‌اند حاكم گله‌دارش كنند و از حاجى نصير نگدارى هشت هزار و سيصد تومان جريمه گرفتند و مستخلص نمودند . حاجى آقا جان و ميرزا محمد آدمهاى قوام الملك از قرار مذكور فرار كردند .\r\nديگر آنكه عمل بيگلربيگىگرى شيراز هنوز معوق است ، چنين قرار گذارده‌اند كه معز الملك رسيدگى در كارهاى حبيب الله خان پسر قوام الملك بكند ، شهر سپردهء به او باشد و الا به كسى ديگر واگذار كنند .\r\nديگر آنكه بيرونها بسيار شلوغ است ، طايفهء عرب تمام حاصل بلوكات را چرانيده‌اند .\r\nرضا خان عرب را حكومت گرفته حبس كرده‌اند .\r\nديگر آنكه طايفهء قشقايى مسلما به خود ايلخانى واگذار شد ، احمد خان شش بلوكى و حاجى مسيح خان هر دو آمده‌اند در مسجد نو بست نشسته‌اند ، هر دو هم باقى دارند .\r\nديگر آنكه طايفهء ممسنى و كشكولى نزاع كرده‌اند ، دو نفر از طايفهء كشكولى كشته شده ،\r\n\r\n","description":"","footnote":"","page_name":" 287 ","page_number":349},
  {"content":"\r\n\r\nجنازهء آنها را برداشته به شهر آوردند ، حكومت قاتلين را از حاجى نصير الملك خواسته‌اند . ديگر آنكه حكومت كازرون كه با حاجى نصير الملك است از جانب خود حاجى محمد ابراهيم و حاجى آقا باباى كازرونى را به جهت نيابت آنجا فرستاده است .\r\nديگر آنكه بيگلربيگى گرى شهر شيراز را به حبيب الله خان پسر قوام الملك واگذار كردند ولى به بزرگترى معز الملك ، كه اسما با حبيب الله خان است و رسما با معز الملك .\r\nديگر آنكه دو كمپنى تجارتى ورشكست شده‌اند ، معادل دويست هزار تومان يا كمتر يا بيشتر مال مردم تفريط شده ، يك كمپنى حاجى محمد صادق و حاجى محمد اسماعيل و دو برادر ديگر ، و يك كمپنى پسران حاجى ميرزا ابو القاسم مشهور به سقاخانه .\r\nديگر آنكه عاليجاه كرنل اسميت صاحب وارد شيراز شد دو روز توقف كرده بچاپارى روانهء طهران گرديد .\r\nديگر آنكه حاصل فاريابى هرجا چه غله و چه ترياك خيلى خوب شده ، آفتى تا به حال نرسيده است ، با وجوده باز گرانى است ، گندم خروارى ده تومان الى يازده تومان ، جو پنج تومان الى شش تومان است .\r\nديگر آنكه حاجى صمصام الملك امير تومان كه سركردهء سه فوج است دو سه روز است با سه فوج خود وارد شيراز شد در عوض سه فوج ساخلو شيراز ، آن سه فوج مرخص هستند و خواهند رفت .\r\nديگر آنكه از قرار مذكور و نوشتجات كه از قوام الملك رسيد حضرت و الا ظل السلطان شصت هزار تومان تمسك از قوام الملك گرفته و او را مرخص كرده‌اند ، يعنى از زير زنجير بيرون آوردند ولى حبس نظر در اصفهان بايد بماند . از قرار تخمين امساله به قوام الملك از جريمه گرفتن و مداخل عاملى و ملكى دويست هزار تومان ضرر خواهد رسيد ، از حالا اسبابهاى طلا و نقرهء او را در بازار مىفروشند ، ملك رهن و بيع شرط مىگذارد كه پول بگيرد از بابت تمسك بدهى خود بدهد .\r\nديگر آنكه از بابت اين دو نفر تجار كه دويست هزار تومان ورشكسته‌اند جناب صاحب ديوان هيچ اقدامى نمىكنند كه مطالبات مردم وصول شود ، تعارفى گرفتند و هركدام را به وقت معين مهلت داده‌اند كه فيما بين خودشان به حساب رسيدگى كنند . خيلى اسباب وحشت در ميانهء خلق است . احتمال كلى مىرود بواسطهء ورشكست اين دو نفر بعضى از تجار ديگر هم ورشكست شوند .\r\nديگر آنكه حاصل فاريابى امساله الحمد الله خيلى خوب شده ، كم‌كم گندم و جو رو به تنزل است ، اگر بگذارند نان يك من چهارده شاهى شده بود دو روز است كه جناب صاحب ديوان حكم كرده‌اند نان را يك من سه عباسى بفروشند ، فورا يك من چهار عباسى شده ، اگر جلويش را نگيرند باز ترقى خواهد كرد . به حال خود بگذارند بهتر است .\r\nديگر آنكه از قراريكه اهل دشتستان و تنگستان تلگراف كرده‌اند حاجى نصير الملك را نمىخواهند . حاجى نصير الملك استدعا كرده به همين قسم اهالى آن صفحات مرا نمىخواهند تلگراف كنند حضرات بيايند به شيراز عمل خود را در حضور حكومت تمام كنند يا آنكه به خودم\r\n\r\n","description":"","footnote":"","page_name":" 288 ","page_number":350},
  {"content":"\r\n\r\nواگذار نمايند ، خودم هرزگى و شرارت آنها را رفع خواهم كرد .\r\nديگر آنكه بيان الملك كه از جانب جناب صاحب ديوان بچاپارى به اصفهان مىرفت در راه برادران رضا خان عرب كطى او را مىگيرند نگاه مىدارند كه صاحب ديوان برادر ما را رها كند ما هم ترا رها خواهيم كرد . بيان الملك به زبان بازى از دست آنها مستخلص شده از آباده تلگرافا اطلاع به جناب صاحب ديوان مىدهد . خيلى اغتشاش دارد عمل حكومت فارس .\r\nديگر آنكه از قرار مذكور فتح على خان جراشى از حكومت لار استعفا كرده چونكه پانزده هزار تومان علاوه بر جمع لار كرده‌اند .\r\nديگر آنكه از قرار مذكور فقراتى كه به حضرت و الا ظل السلطان از بابت قوام الملك نوشته بودند يكى اين فقره بوده كه سالى شصت هزار تومان از عاملى مىبرد . ايشان تلگراف كرده‌اند كه از اين شصت هزار تومان سى هزار تومان براى شما و سى هزار تومان به من برسد . از اين جهت سى هزار تومان بر ابواب جمعى قوام الملك افزوده و به مؤتمن الملك داده‌اند ، از آن سى هزار تومان پانزده هزار تومان بر لار و سبعه و بنادراتى كه در ادارهء فتح على خان جراشى بوده افزوده‌اند .\r\nديگر آنكه از قرار مذكور داراب خان را در اصفهان هم زنجير پدر حسين قلى خان بختيارى كرده‌اند تا مراجعت حضرت و الا ظل السلطان از ييلاقات .\r\nديگر آنكه دو نفر از سربازهاى فوج حاجى صمصام الملك كه تازه وارد شيراز شده‌اند در باغ تخت با هم قمار مىكردند ، با هم گفتگو مىنمايند يكى ديگرى را با قمه مىزند فورا مقتول مىشود .\r\nديگر آنكه ميانهء حاجى نصير الملك و جناب صاحب ديوان به هم خورده است ، تلگراف خدمت حضرت و الا ظل السلطان كرده از حكومت بهبهان و بوشهر دشتى و دشتستان استعفا داده .\r\nديگر آنكه ايلخانى خلعت پوشيده نقل مكان به باغ ارم كرده كه برود در ايل قشقايى .\r\nمورخهء شنبه بيست و چهارم رمضان المبارك 1304 مطابق هيجدهم ماه جون 1887 .\r\n\r\nاز 25 رمضان 1304 مطابق 19 جون 1887\r\nجناب صاحب ديوان و حاجى نصير الملك و حاجى صمصام الملك در تلگرافخانه رفته به برازجان با حضرات دشتستانى سوال و جواب كرده بواسطهء نخواستن حاجى نصير الملك ، ولى معلوم نشده چه سوال و جواب كرده‌اند . ديگر آنكه حاجى نصير الملك از راه فيروزآباد پنج شش روز است با يك فوج سرباز و هشتاد نفر سوار روانهء دشتى شده .\r\nديگر آنكه نواب و الا جلال الدوله بواسطهء گرمى هوا به ييلاقات رفته‌اند . جناب صاحب ديوان هم دو سه روزى تا جوشك رفته مراجعت كردند . هواى شيراز خيلى گرم شده و شب و روز ابر است .\r\nديگر آنكه دو نفر تاجرى كه ورشكسته‌اند بعد از رسيدگى حساب يكصد و هفتاد هزار تومان به مردم مقروض هستند يكى از آنها كه پسر حاجى ميرزا ابو القاسم باشد هيچ ندارد و مىگويند اگر صناديق ترياك او را خوب بخرند بعد از برات كردن صندوقى سيصد روپيه اگر عايد شود\r\n\r\n","description":"","footnote":"","page_name":" 289 ","page_number":351},
  {"content":"\r\n\r\nبه طلبكارها تومانى يك روپيه اگر دستگير شود ، و حال آنكه اين هم مشكل است . هر دو را در خانهء حاجى عز الملك رئيس تجار و كارگزار است نگاه داشته‌اند . به حساب ايشان تجار رسيدگى مىنمايند .\r\nديگر آنكه حاجى نصير الملك حكومت بوشهر و دشتى و دشتستان و بهبهان را قبول كرد ولى تنگستان و مضافات از ايشان موضوع شده ، اين چند روزه خيال حركت دارد كه از راه فيروزآباد اول به دشتى و دشتستان و بعد از آن به بوشهر بيايد ، يك فوج سرباز و صد سوار هم همراه مىآورند . چند روز است هواى شيراز بسيار گرم شده .\r\nديگر آنكه چون شب اول ماه شوال رؤيت هلال نشد تمام علما و خلق شيراز روز اول ماه روزه گرفتند . بعضى از علما مثل امام جمعه و يك دو نفر ديگر دو ساعت به غروب مانده آن روز به خبر تلگرافى كه در ولايات ديگر رؤيت هلال شده افطار كردند ، اكثر علما و خلق همينطور روزه بودند تا شام .\r\nديگر آنكه از حضرت و الا ظل السلطان تلگراف به جناب صاحب ديوان رسيد كه دو نفر تاجر كه ورشكسته‌اند روانهء اصفهان نمايد كه در اينجا بايد به حساب آنها رسيدگى شود . معظم اليه هم آنها را روانهء دلگشا نموده كه از آنجا روانهء اصفهان نمايند . طلبكاران به ملاحظهء آنكه در اصفهان مىروند و به كلى طلبشان سوخت مىشود خدمت حضرت و الا تلگراف كردند و استدعا نمودند كه مقرر فرمايند در همين جا به حساب آنها رسيدگى شود و الا تمام ماها را بطلبيد كه با آنها به اصفهان بياييم . استدعاى تجار قبول افتاده ، مجددا به حاجى عز الملك كه رئيس تجار است و كارگزار آنها را سپردند كه به حساب رسيدگى شود . على الظاهر مشكل است چيزى عايد طلبكاران شود الا جزيى .\r\nديگر آنكه قاتل يكنفر سرباز فوج حاجى صمصام الملك كه در باغ تخت در قمار او را مقتول نموده بود حكومت او را سر بريدند .\r\nديگر آنكه از قرار مذكور حاجى محمد اسماعيل و حاجى محمد صادق و اخوان مشار اليهما كه ورشكسته‌اند بعد از رسيدگى حساب هشتاد هزار تومان بدهكارند ، قرار گذارده‌اند چهل هزار تومان از اين مبلغ را از خانه و اثاث البيت خود را بفروشند و بدهند ، چهل هزار تومان ديگر را نوشتهء عند القدره و الاستطاعة بدهند . تجار هم راضى شده‌اند ، ولى ميرزا ابو الحسن پسر حاجى ميرزا ابو القاسم كه او هم بيش از هشتاد هزار تومان به مردم بدهكار است به هيچ صراطى مستقيم نشده هر روز به يك جايى او را حبس مىكنند ، تجار و طلبكاران ديگر او تمامى در مسجد نو بست رفته‌اند از دست جناب صاحب ديوان چونكه هر روز قرارى با طلبكاران مىدهد بعد تعارفى پيشكش مىگيرند از آن قرار برگشت مىكنند . الحال تجار در مسجد نو نشسته‌اند و ميرزا ابو الحسن در محبس حكومتى حبس است . كار حكومت فارس به كلى از هم گسيخته شده است ، هيچكس تكليف خود را نمىداند از بسكه ناسخ و منسوخ حكم صادر مىشود .\r\nديگر آنكه الحمد الله امساله جنس فراوان است و خودبخود در تنزل است ولى چونكه\r\n\r\n","description":"","footnote":"","page_name":" 290 ","page_number":352},
  {"content":"\r\n\r\nجناب صاحب ديوان جنس زيادى از نو و كهنه دارند نمىگذارند ارزانى شود ، هر روز حكمى مىكنند كه به فلان قيمت بفروشند ، همين باعث ترقى جنس شده .\r\nمورخهء چهارشنبه بيست و يكم شهر شوال 1304 مطابق سيزدهم ماه جولاى 1887 .\r\n\r\nاز 22 شوال 1304 مطابق 14 جولاى 1887\r\nميرزا ابو الحسن تاجر را كه در محبس حكومتى نگاه داشتند به حساب مشار اليه رسيدگى نمودند چيزى كه به دست آورده‌اند افيسى در چين سى و چهار هزار دالر خريده كه موجود است ، هفت هزار تومان هم به حاجى ميرزا ابو القاسم پدرش داده ولى حكومت عقب نمىكند كه بگيرد به طلبكاران بدهد .\r\nديگر آنكه حضرت و الا ظل السلطان در تلگرافخانه حضورا به جناب صاحب ديوان سوال و جواب بسيار نمودند ، معلوم نشد چه سوال و جوابى داشتند .\r\nديگر آنكه خشت را به حاجى صمصام الملك واگذار نموده‌اند و از جانب مشار اليه محمد قلى خان خشتى خلعت پوشيد كه با يك نفر از صاحب‌منصبان فوج حاجى صمصام الملك برود و قرار ماليات را بدهد .\r\nديگر آنكه جناب صاحب ديوان دو سه روزى به دهات دور شهر خود رفته مراجعت نمودند .\r\nديگر آنكه حاجى نصير الملك به حضرت و الا ظل السلطان شكايت زياد از مؤتمن الملك نموده كه در ابواب جمعى من اخلال مىنمايد حضرت و الا در تلگرافخانه حضورا مؤاخذهء زياد از مؤتمن الملك كرده كه چرا در ابواب جمعى حاجى نصير الملك اخلال مىنمايى ؟ .\r\nمؤتمن الملك جواب داده كه \" اخلال نمودن از من نيست ، حضرات دشتستانى او را نمىخواهند ، حال كه مىگويد اخلال نمودن از جانب من است ابواب جمعى او را ده هزار تومان علاوهء آنچه تمسك سپرده قبول دارم و دو هزار تومان هم پيشكش حضرت و الا مىدهم \" . حضرت و الا تلگراف به حاجى نصير الملك نموده چنانچه ابواب جمعى خود را ده هزار تومان علاوه از آنچه تمسك داده‌اى قبول دارى و دو هزار تومان هم پيشكش بسيار خوب و الا مراجعت به شيراز نما .\r\nهنوز در سوال و جواب هستند .\r\nديگر آنكه داراب خان را در اصفهان حضرت و الا مىخواستند طناب بيندازند از اينجا جناب صاحب ديوان توسط نموده از كشتن مشار اليه درگذشتند ولى به همان‌طور سابق زنجير است .\r\nسى هزار تومان از او مىخواهند .\r\nديگر آنكه نواب و الا جلال الدوله محض گرمى هوا در سياخ هستند دو سه روز است ، جناب صاحب ديوان هم رفته‌اند به ديدن ايشان ، هنوز مراجعت نكرده‌اند .\r\nديگر آنكه ميرزا عبد الله خان معز الملك به ناخوشى كه از جنس طاعون بود به فاصلهء بيست و چهار ساعت فوت شد ، هنوز زنده بود كه جناب صاحب ديوان ميرزا و فراش فرستادند نوشتجات ديوانى و شخصى هرچه داشت در دو صندوق گذارده ، ميرزاى جناب صاحب ديوان و ورثه مهر كردند و بردند در صندوقخانهء جناب صاحب ديوان گذاردند . حضرت و الا ظل السلطان\r\n\r\n","description":"","footnote":"","page_name":" 291 ","page_number":353},
  {"content":"\r\n\r\nحكم كردند دو شب بعد از فوتش تمام منازل و صندوقخانهء او را مهر كردند ، جريمه از ورثه مىخواهند ، حال قرار گذارده‌اند هرچه ماليه دارد ده يك و نيم براى حضرت و الا بگيرند ، از وجه نقد و اثاث البيت و شال و ترمه قريب ده دوازده هزار تومان دارند ، ملك و خانه هم به قدر صد هزار تومانى دارد . حال در سوال و جواب هستند . ورثهء آن مرحوم دو پسر و سه دختر است .\r\nديگر آنكه جناب حاجى نصير الملك از بوشهر استعفا كرد ، نواب نوذر ميرزا را حاكم بوشهر و دشتى و دشتستان و مضافات كردند ، علاوه بر جمعى كه حاجى نصير الملك متقبل شده بود قريب شش هزار تومانى تمسك سپرد ، خلعت پوشيده اين دو روزه روانه خواهد شد . هنوز قرارى در عمل بهبهان و ممسنى و كازرون داده نشده .\r\nديگر آنكه بجاى مرحوم معز الملك حاجى ميرزا احمد خان ضياء الملك داماد مرحوم مشير الملك وزير ماليات شد ، تمسك ذمه داده كه ماليات فارس به عهدهء مشار اليه باشد ، ده هزار تومان پيشكش اين كار داده است ، دو روز است خلعت پوشيده و در دفتر مىنشيند .\r\nديگر آنكه حاجى نصير الملك دو روز است وارد شيراز شده از جناب صاحب ديوان قهرند ، خدمت ايشان نرفته خيال رفتن اصفهان را دارند .\r\nديگر آنكه نواب نوذر ميرزا كه به جهت حكومت بوشهر معين شده بود دو روز است روانه شده .\r\nديگر آنكه جريمه‌اى كه از ورثهء مرحوم معز الملك حضرت و الا ظل السلطان خواسته بودند عجالتا در بيست هزار تومان ختم شده ، ده هزار تومان اشرفى نقد و شال و ترمه داشته و داده‌اند ، ده هزار تومان ديگر را دو ماهه مهلت خواسته‌اند كه كارسازى نمايند .\r\nديگر آنكه از قرار مذكور قوام الملك در اصفهان بيست و پنج هزار تومان متقبل شده كه از بابت جريمهء داراب خان بدهد كه او را مرخص نمايند ، تابحال معوق مانده و داراب خان محبوس است .\r\nديگر آنكه براى حكومت بهبهان و ممسنى تاكنون كسى پيدا نشده چونكه جمع او را زياد كرده‌اند هيچكس قبول نمىكند . حكومت كازرون را به همان حاجى محمد ابراهيم واگذار كردند و هرچه تفاوت عمل به حاجى نصير الملك تمسك سپرده بود تقبل كرده كه به جناب صاحب ديوان بدهد . ديگر آنكه حكومت بهبهان را به قاسم خان بيضايى داده و تمسك مالياتى سپرد و خلعت پوشيد .\r\nديگر آنكه نايب ابراهيم فراشباشى جناب صاحب ديوان جنس كهنه و تلخ در انبار داشته طرح به خبازان داده به اسم جناب صاحب ديوان ، خبازان هم همان را پخته كه به خلق بفروشند ، هيچكس نمىخريد . يك نفر از خبازان نان تلخ را مىبرد حضور جناب صاحب ديوان عارض مىشود كه اين گندم را به ما طرح داده‌اند و كسى از ما نمىخرد . جناب صاحب ديوان حكم مىكند استاد خبازان را مىآورند ضرب بسيارى به مشار اليه زده آرد به صورت او ماليده در بازار مىگردانند ، هرچه از آن آرد در دكان خبازان بوده آتش مىزنند و قيمت آن را به هركس كه داده بوده\r\n\r\n","description":"","footnote":"","page_name":" 292 ","page_number":354},
  {"content":"\r\n\r\nمىگيرند .\r\nمورخهء صبح شنبه بيست و دويم شهر ذيقعده الحرام 1304 مطابق سيزدهم ماه اگوست 1887 .\r\n\r\nاز 23 ذيقعده 1304 مطابق 14 اگست 1887\r\nقوام الملك زمان شيراز بودن در يك فرسخ و نيمى خارج شهر قلعه‌اى ساخته و از آب ركن‌آباد مىگرفت ، چند خانه‌وار در آنجا گذاشت زراعت مىكردند . حضرات مستأجرين و باغبانان بساتين ديوانى به جناب صاحب ديوان عرض و شكايت نمودند كه رعاياى قلعهء قوام الملك آب مقررى ماها را مىگيرند و زراعت خود را مشروب مىسازند ، بساتين اشجار آن به كلى خشكيده . با وجود آنكه قوام الملك آب اربابى از بعضى به جهت زراعت آنجا خريده بودند جناب صاحب ديوان حكم كردند كه حاجى امير امير ديوانخانه و ريش‌سفيدان شهر بروند تصديق نمايند اگر ضرر به بساتين ديوانى مىرسد قلعه را خراب كنند .\r\nديگر آنكه شخص تنباكو فروشى با چند نفر ديگر مىروند در بيرون دروازهء اصفهان و مشغول شراب خوردن مىشوند و مىآيند قريب دروازه به چند نفر فراش مىرسند ، با فراشان گفتگو و نزاع مىنمايند ، يك نفر از اهل ده بزرگى ميانهء آنها مىآيد ، دعوا زياد مىشود . تنباكو فروش شخص ده بزرگى را زخم مىزند . فراشان تنباكو فروش را مىگيرند و مىبرند حبس مىنمايند . بعد از دو روز زخمدار فوت مىشود ، اهل ده بزرگى جنازهء او را برمىدارند مىآورند درب باغ به جناب صاحب ديوان عرض مىنمايند \" خونى ما را قصاص كنيد \" . جناب صاحب ديوان اقدام نمىكنند ، جواب مىدهند \" اينها چند نفر بودند ، برويد ثابت كنيد حكم بگيريد بياوريد تا قصاص شود \" .\r\nديگر آنكه عاليجاه طامس صاحب كه مأمور خراسان بود وارد شيراز شد سه چهار روز توقف كرده روانهء طهران گرديد .\r\nديگر آنكه حاجى بابا خان كيخا كلانتر طايفهء دره‌شولى كه فوت شد ايلخانى كلانترى را به گودرز كيخا و آقا كيخا ولدان مشار اليه مىدهد . گودرز كيخا قبول نمىكند مىگويد كلانترى به خود من تنها بايد باشد . ايلخانى قبول اين مطلب را نمىكند . گودرز كيخا در خفيه خانوار خود را برميدارد مىرود در ايل بختيارى ساكن مىشوند . ايلخانى كه مستحضر مىشود عريضه به خدمت حضرت و الا ظل السلطان مىكند كه اذن بفرماييد تا خودم بروم در ايل بختيارى گودرز كيخا را با خانوار برگردانم . حضرت و الا اذن مىفرمايند . ايلخانى در تدارك رفتن در ايل بختيارى است .\r\nديگر آنكه رضا خان عرب كطى و مير الله مراد خان را كه در محبس حكومتى نگاه داشته بودند ، برادران و كسان مشار اليهما با دويست سيصد نفر سوار و تفنگچى قريب به شهر مىآيند ، شب هنگام داخل شهر مىشوند ، چهل پنجاه نفر آنها از بام بازار وكيل بالا مىروند ، قريب انبار كه محبس حكومتى است مىرسند ، چهار نفر قراول كه كشيك انبار بوده‌اند مىگيرند نگاه مىدارند ، قراول هم از ترس خود صدا نمىكند ، مىآيند بالاى بام انبار طناب پايين مىكنند مير الله مراد خان را بالا مىكشند ، ثانى طناب پايين مىكنند كه رضا خان را بالا بكشند ، يوزباشى محمود كه انبار\r\n\r\n","description":"","footnote":"","page_name":" 293 ","page_number":355},
  {"content":"\r\n\r\nسپردهء او بوده با قراول‌هاى انبار پيدا مىشود مىچسبند به رضا خان كه نگذارند به طناب برسد ، از بالاى بام آنها را به گلوله مىزنند ، يوزباشى محمود همان ساعت مىميرد ، دو نفر قراول هم زخمدار مىشوند مىافتند ، باقى قراول نزديك نمىآيند . رضا خان دست به طناب مىگيرد بالاى بام مىرود . جمعيتى كه پشت بام بودند رضا خان و مير الله مراد خان را برمىدارند مىبرند به سوارها ملحق مىشوند و مىروند . در بين راه قريب شهر قافله‌اى از زرقان مىآمده قريب دويست تومانى نقد و تنخواه همراه داشته مىبرند . صبحى جناب صاحب ديوان پنجاه شصت نفر سوار تعاقب آنها مىفرستد اثرى نمىيابند ، سوارها مراجعت مىكنند . حال جناب صاحب ديوان كاغذ به ايلخانى و اطراف نوشته پانصد نفر سوار از ايل قشقايى خواسته كه بيايند با چهار صد نفر سرباز و توپ تعاقب رضا خان بفرستند او را بگيرند .\r\nديگر آنكه نواب و الا جلال الدوله از سياخ مراجعت كرده در باغ رشك بهشت كه قريب به شهر است توقف دارند ، همين چند روزه وارد شهر خواهند شد .\r\nديگر آنكه جناب صاحب ديوان داروغه و كدخدايان شهر را طلبيده ، از بابت گريختن رضا خان مؤاخذه نموده داروغه را چوب زده و بعد از دو روز خلعت داده كه شهر را درست محافظت نمايد .\r\nديگر آنكه بيرونها بسيار شلوغ است ، دو قافله از طريق بوشهر به شهر مىآمده يكى بالاى كازرون و يكى زير كازرون دزد مىزند ، دو بسته قماش مىبرند . جناب صاحب ديوان حكم داده كه از حاجى آقا باباى كازرونى غرامت بگيرند .\r\nديگر آنكه از سيوند تلگراف به جناب صاحب ديوان كرده‌اند كه رضا خان در ده قصر الدشت كمين آمده ده را محاصره كرده نمىگذارند كسى داخل و خارج ده شود ، يك دو خرمن جنس را هم آتش زده . جناب صاحب ديوان قريب چهار صد سوار از قشقايى بلوردى و متفرقه همراه عزيز خان پسر نصر الله خان بهارلو و آزاد خان فيلى و محمد على خان بلوردى روانه نموده و چهار صد سرباز و سه عراده توپ همراه حاجى فضلعلى خان تعاقب آنها فرستاده و حكم چهار بلوك داده كه از هرجا سوار و تفنگچى برود رضا خان را بگيرد . رضا خان به طرف دوده داريان آمده ، بند تيله‌كان كه از بندهاى رودخانهء بند امير است خراب نموده و از آنجا به خانه كاهدان آمده يك شب در آنجا مانده اسبهاى خود را نعل‌بندى نموده روانه شده ، در صحراى آسمان گرد آزاد خان فيلى و محمد على خان بلوردى جمعى سوار به او مىرسند ، جنگ مىكنند ، آزاد خان با هفت نفر سوار كشته مىشود ، محمد على خان بلوردى با پانزده نفر سوار زخمدار مىشود ، از طرف رضا خان دو سه نفر گلوله مىخورد ، سوارها مراجعت مىكنند .\r\nحاجى فضلعلى خان سرباز و توپ به شهر برگردانيده و خود با باقيماندهء سوار در آنجا مانده است .\r\nديگر آنكه حضرت و الا ظل السلطان از بابت رضا خان تلگرافهاى سخت به جناب صاحب ديوان كرده‌اند و رستم خان توللى بزرگ سوارهاى قزاق را بچاپارى فرستاده‌اند كه جناب صاحب ديوان رضا خان را بدهد يا آنكه ميرزا حسين خان مؤتمن الملك را در عوض رضا خان به اصفهان\r\n\r\n","description":"","footnote":"","page_name":" 294 ","page_number":356},
  {"content":"\r\n\r\nببرد . جناب صاحب ديوان مجددا سوار از باصرى و تفنگچى از هرجا تعاقب رضا خان فرستادند و با حاجى صمصام الملك گفته‌اند بايد ثانيا سرباز برود . مشار اليه جواب كرده كه سرباز نمىتواند پياده تعاقب سوار برود ، اسب به سرباز بدهيد تا اينكه بتواند برود . از قرار مذكور رضا خان در كوه قريب به جهرم بوده سوار و تفنگچى اطراف كوه را گرفته بودند ، شب هنگام از ميانهء آنها در رفته ، الحال قريب بندر عباس هستند . حاجى فضلعلى خان با جمعيت سوار و تفنگچى در جهرم مانده اخبار به جناب صاحب ديوان داده ، هنوز حكمى صادر نشده است .\r\nديگر آنكه جناب صاحب ديوان سيصد تومان نقد به عيال آزاد خان داده و جيرهء عليق او را در حق ورثه‌اش قرار داده منصب و مواجبش را در حق برادرش مقرر كرده‌اند .\r\nديگر آنكه تخت و جراح به جهت محمد على خان ابو الوردى فرستاده او را به شهر آوردند ، مشغول معالجهء زخم او هستند .\r\nديگر آنكه حاجى آقا باباى كازرونى كه محض قرار كار كازرون به شهر آمده بود قرار قسط كازرون را داده خلعت پوشيد روانهء كازرون شد ، نرسيدهء كازرون حضرات كازرونى او را كشتند .\r\nاز قرار مزبور كشتن حاجى آقا بابا به دستور العمل سيد مهدى كازرونى بوده است . جناب صاحب ديوان سيد مهدى را در اينجا گرفته نگاه داشته‌اند و شاهزاده تفنگدارباشى را نواب و الا جلال الدوله فرستاده‌اند به كازرون كه قاتلين را گرفته به شهر بياورد .\r\nديگر آنكه چهار نفر سارق طايفهء سردك‌لو كه در محبس حكومتى بودند جناب صاحب ديوان حكم كردند دو نفر را پنجه و دو نفر را پى بريدند .\r\nديگر آنكه نواب و الا جلال الدوله روز عيد از باغ به شهر آمده سلام نشستند ، عصرى مراجعت كردند ، شب هنگام صندوقخانهء ايشان را در باغ دزد مىزند ، به جناب صاحب ديوان اطلاع مىدهند . جواب مىدهند اين مطلب ابراز نكند آنچه برده‌اند غرامت مىدهم .\r\nديگر آنكه ميانهء طايفهء بهارلو به هم خورده است ، عزيز خان پسر نصر الله خان و حسين خان پسر زن ميرزا شيخ على خيال دعوا دارند .\r\nمورخهء صبح شنبه بيست و هشتم شهر ذيحجه الحرام 1304 مطابق هيجدهم سپتمبر 1887 .\r\n\r\n","description":"","footnote":"","page_name":" 295 ","page_number":357},
  {"content":"\r\n . \r\n","description":"","footnote":"","page_name":" 296 ","page_number":358},
  {"content":"\r\n\r\n\r\nسال 1305 وقايع اتفاقيه دار العلم شيراز\r\n\r\nاز غرهء محرم 1305 مطابق 19 سپتمبر 1887\r\nحاجى فضلعلى خان با سوارهايى كه تعاقب رضا خان رفته بودند مراجعت كردند .\r\nديگر آنكه جناب صاحب ديوان نايب حسين خان را فرستادند پل تيله‌كان رودخانهء بند امير را بسازد و ايل عرب كه از آنطرف عبور مىكند ماليات آنها را بگيرد .\r\nديگر آنكه در جهرم چند نفر مقصر در بست رفته بودند ، آدم سليمان خان حاكم يكى از آنها را در بست گلوله مىزند ، اهل جهرم شورش مىكنند . سليمان خان بطور فرارى به شهر آمده .\r\nديگر آنكه حضرت و الا ظل السلطان به جهت وصول ماليات ده نفر سوار قزاق با يك نفر صاحب‌منصب فرستاده‌اند كه قسط برج به برج را بدون مهلت بگيرند .\r\nديگر آنكه چند شب است در شهر بناى دزدى شده دو سه خانه را بريده‌اند . ديگر آنكه بيرونها بسيار شلوغ است قافله از كوار به شهر مىآمده قريب جعفرآباد كه يك فرسخ و نيمى شهر است دزد مىزند ، آنچه تنخواه داشته مىبرند . به حكومت عارض مىشوند ، چون ايام عاشورا است و مشغول تعزيه‌دارى هستند حكمى نكردند . ديگر آنكه قافله از كرمان به شهر مىآمده دو فرسخ و نيمى شهر ده دوازده سوار بهارلو در قافله مىريزد چهار صد تومانى نقد و مال التجاره همراه داشته مىبرند .\r\nديگر آنكه تفنگدار باشى نواب و الا جلال الدوله كه محض گرفتن قاتلين حاجى آقا بابا كازرونى به كازرون رفته بود در نودان رفته سه نفر از آنها را مىگيرد كه به كازرون بياورد ، در بين راه جمعى سوار به روى آنها مىريزد قاتلين را پس مىگيرند .\r\nديگر آنكه قافله‌اى از بيضا به شهر مىآمده در پوزهء سنقرى كه يك ميدانى شهر است سه نفر سوار به قافله مىزنند ، جزيى تنخواه همراه داشته مىبرند .\r\nديگر آنكه حاجى محمد ابراهيم خان حاكم كازرون پس از كشته شدن حاجى آقا بابا از بابت عمل كازرون استعفا نموده و به توسط تفنگدارباشى نواب و الا جلال الدوله عريضه كرده و پيشكش داده كه استعفاى او را قبول نمايند .\r\nديگر آنكه ايل عرب به هرجا و هر قافله كه مىرسند مىچاپند . ميرزا حسين خان مؤتمن الملك خيال رفتن به گرمسيرات را دارد كه بلكه بيرونها را منظم كند .\r\nديگر آنكه حاجى ميرزا محمد رضا اصطهباناتى كه از اعيان اصطهبانات بود در منزل خودش\r\n\r\n","description":"","footnote":"","page_name":" 297 ","page_number":359},
  {"content":"\r\n\r\nاو را كشته‌اند ، از قرار مذكور به دستور العمل ميرزا عبد الرحيم حاكم اصطهبانات بوده است .\r\nديگر آنكه از قرار مذكور حاكم جم را در حين نماز برادرش او را به گلوله مىزند همان حين فوت مىشود .\r\nديگر آنكه از قرار مذكور پسر حسين قلى خان بختيارى كه در اصفهان در محبس حضرت و الا ظل السلطان بوده ، از حبس گريخته و به طهران رفته است .\r\nديگر آنكه ايل عرب به اطراف فسا آمده خرمن‌هاى در كوشك قاضى و خرنجان و نوبندگان را تماما غارت نموده سيصد راس الاغ و گاو و گوسفند از آنجاها برده و هشت نفر از رعايا را كشته و ده پانزده نفر را هم زخمدار كرده است .\r\nديگر آنكه رضا خان با پنجاه نفر سوار و بيست نفر پياده در تخت سنگ كه ميانهء جهرم و فسا است آمده و مانده است ، از دهات فسا و جهرم عليق مىگيرد و قيمت مىدهد . شش وقر آرد و كشمش و روغن از مال اهل جهرم به گرمسيرات مىرفته مىگيرد و قيمت مىدهد . قاصدى از حاجى فضلعلى خان از طرف گرمسيرات مىآمده ، رضا خان پيغام به جهت مشار اليه مىفرستد كه آن قدر پاپى ما مشو . حاجى فضلعلى خان پيغام را به جناب صاحب ديوان عرض مىكند ، يكى از تجار هم توسط از رضا خان نموده . جناب صاحب ديوان صورت تلگرافى از حضرت و الا ظل السلطان به شخص تاجر مىدهد كه \" اگر رضا خان و مير الله مراد خان آمدند در اصطبل جلال الدوله بست نشستند از تقصير آنها مىگذرد \" كه به جهت رضا خان بفرستد بلكه بدين دستاويز بيايد او را بگيرد .\r\nمورخهء دوشنبه بيست و دوم شهر محرم الحرام سنه 1305 مطابق دهم اكتوبر سنه 1887 .\r\n\r\nاز 23 محرم 1305 تا 11 اكتوبر 1887\r\nايل عرب كه در دهات فسا مشغول غارت بودند شب هنگام رضا خان شبيخون به آنها مىزند و هشت نفر را مىكشد به جرم آنكه \" چرا هرجا را غارت مىكنيد و مرا بدنام مىنماييد \" .\r\nديگر آنكه مؤتمن الملك با يك فوج سرباز و دو عراده توپ در دلگشا نقل مكان كرده كه برود ايل عرب را بگيرد و تنبيه نمايد و آنچه مال مردم را برده‌اند غرامت بگيرد .\r\nديگر آنكه يك نفر را در اطراف شهر سواران جناب صاحب ديوان گرفته به نزد جناب معزى اليه آوردند ، ابراز داده كه آنچه دزدى در اطراف شهر شده به همراهى سوارهاى بهارلو كه جهت مستحفظى شهر قرار داده‌اند بوده است .\r\nديگر آنكه قافله‌اى از طريق بوشهر به شهر مىآمده در خانه‌زنيان دزد به آنها مىرسد دو بقچه قماش با قاطر مىبرد .\r\nديگر آنكه رضا خان در تخت سنگ ميانهء جهرم و فسا توقف داشته اخبار توپ و سرباز كه به همراه مؤتمن الملك خواهد آمد شنيده حركت كرده و به طرف بندر عباس رفته است .\r\nديگر آنكه از قرار مذكور ايلخانى را با سوار خواسته‌اند كه به شهر بيايد و همراه مؤتمن الملك بعد از سيزده صفر حركت نمايد و به طرف گرمسيرات برود و بيرونها را منتظم نمايند .\r\n\r\n","description":"","footnote":"","page_name":" 298 ","page_number":360},
  {"content":"\r\n\r\nديگر آنكه دو سه خانه را در شهر دزد بريده جزيى تنخواه برده‌اند ، اطراف شهر و شهر خيلى اغتشاش دارد .\r\nديگر آنكه شب دوشنبه ششم صفر محض تهنيت عيد مولود اعليحضرت اقدس همايونى بازارها را چراغان كردند و حكومت در ميدان توپخانه و باغ آتش‌بازى و چراغان نمودند و دو شب بعد صاحب‌منصبان انگليس را به دعوت طلبيده مجلس عيش گرفتند .\r\nديگر آنكه ايلخانى با چهار صد نفر سوار وارد گرديد . جناب صاحب ديوان الله قلى خان پسر على قلى خان ايلبيگى سابق را خلعت دادند ، با سيصد سوار قشقايى تعاقب رضا خان فرستادند كه او را بگيرد .\r\nديگر آنكه قاتل حاجى ميرزا محمد رضا اصطهباناتى و ميرزا عبد الرحيم را فتح على خان نيريزى گرفته همراه شصت نفر تفنگچى از اصطهبانات به شهر فرستاده . بعد از دو روز به حكم حكومت ميرزا عبد الرحيم را طناب كردند و قاتل را سر بريدند .\r\nديگر آنكه از مطالب‌هاى محرمانه كه حضرت و الا ظل السلطان به جناب صاحب ديوان نوشته‌اند آنكه \" در نبودن قوام الملك بيرونها و شهر كمال اغتشاش را بهم رسانيده مىخواستم مشار اليه را خلعت بدهم روانه نمايم كه نظمى در بيرونها و شهر بدهد ، بهتر اين است كه خود شما توسط از او بنماييد تا مرخص نمايم \" .\r\nديگر آنكه جناب صاحب ديوان ورثهء مرحوم معز الملك را گرفته نگاه داشتند كه سى هزار تومان باقى مرحوم معز الملك است بايد بدهند .\r\nديگر آنكه چند روز است نان را در شهر ترقى داده يك من ده شاهى مىدادند حال گفتگوى سه عباسى است .\r\nديگر آنكه جناب صاحب ديوان در خفيه خلعتى به جهت رضا خان همراه حاجى فضلعلى خان فرستاده‌اند كه او را اطمينان بدهند به شهر بيايد . در كوه حرامه و سجل‌آباد مشار اليه به رضا خان مىرسد ، هرچه اطمينان مىدهد به شهر آمدن را قبول نمىكند . حاجى فضلعلى خان با سوارهاى قشقايى كه به سردارى الله قلى خان رفته بودند مراجعت كردند .\r\nديگر آنكه جناب صاحب ديوان قرآن مهر كردند همراه مشهدى محمد ابراهيم آدم حاجى فضلعلى خان با چند نفر ديگر نزد رضا خان فرستادند كه اطمينان حاصل نمايد و به شهر بيايد . رضا خان قبول به شهر آمدن را نكرد و مشهدى محمد ابراهيم را نگاه داشت كه يك نفر از ما را در شهر گرفته‌اند حبس كرده‌اند هر وقت او را مرخص كردند ما هم تو را روانه مىكنيم . باقى همراهان مشهدى محمد ابراهيم مراجعت كردند .\r\nديگر آنكه مؤتمن الملك از دلگشا حركت نموده و به طرف داراب روانه شد .\r\nديگر آنكه از قرار مذكور امير ايوب خان بطور فرارى از طهران گريخته بود در مشهد مقدس كرنل نيكلسن صاحب او را گرفته در حبس نگاه داشتند .\r\nديگر آنكه نواب و الا جلال الدوله دو سه روزى به عزم شكار در سياخ و دارنكان رفته‌اند .\r\n\r\n","description":"","footnote":"","page_name":" 299 ","page_number":361},
  {"content":"\r\n\r\nديگر آنكه جناب صاحب ديوان نقرس كرده در مجلس حكومت نمىنشينند .\r\nديگر آنكه عاليجاه كاتريپ صاحب نايب سفارت به عزم سياحت به شيراز آمده دو سه روزى توقف نموده روانهء بوشهر شد .\r\nمورخهء شنبه بيست و پنجم شهر صفر المظفر سنه 1305 مطابق دوازدهم ماه نومبر سنه 1887 .\r\n\r\nاز 26 صفر 1305 مطابق 13 نومبر 1887\r\nقافله‌اى از طريق بوشهر به شهر مىآمده در چنار راهدار چند سوار قشقايى در قافله مىريزند دو بقچهء قماش مىبرند . به جناب صاحب ديوان عرض مىكنند . حكم مىدهند كه از ايلخانى غرامت بگيرند .\r\nديگر آنكه از قرار مذكور موتمن الملك در سروستان مانده و حاجى فضلعلى خان را نزد رضا خان فرستاده كه اطمينان حاصل نمايد و در اردو بيايد . مشار اليه قبول آمدن در اردو را به اين قسم مىنمايد . حاجى فضلعلى خان را به سوارهاى خود مىسپارد و با پنجاه سوار در يك فرسخى اردو مىآيد . مؤتمن الملك از اردو نزد رضا خان مىآيد ، يكديگر را ملاقات مىكنند و رضا خان را خلعت كلانترى ايل عرب مىدهد و ايل را به خودش واگذار مىنمايد و مؤتمن الملك مراجعت به اردو مىنمايد و رضا خان با سوارها بجاى خود برمىگردند و حاجى فضلعلى خان را روانه مىكنند .\r\nديگر آنكه از قرار مذكور يك نفر از قاتلين حاجى آقا باباى كازرونى را در كازرون گرفته‌اند و روانهء شهر نموده‌اند .\r\nديگر آنكه برادر رضا خان و برادر مير الله مراد خان به شهر آمده خدمت جناب صاحب ديوان رفته جناب معظم اليه هر دو را خلعت دادند .\r\nديگر آنكه نواب و الا جلال الدوله به سمت سروستان شكار ده روزه رفتند .\r\nديگر آنكه مؤتمن الملك كه به داراب و فسا رفته‌اند متعهد شده‌اند آنچه ايل عرب ضرر و خسارت به محصول و دواب و املاك فسا رسانيده‌اند غرامت بدهند .\r\nديگر آنكه ايلخانى با سوارهايى كه به شهر آمده بودند جناب صاحب ديوان مرخص كردند به فيروزآباد رفتند .\r\nديگر آنكه در برده نزاعى شده يك نفر مقتول گشته ، كسان مقتول جنازه را به شهر آورده به حضور حكومت بردند . قاتل را گرفتند و حبس نمودند .\r\nديگر آنكه بواسطهء نيامدن باران جنس تسعير بهم رسانيده است .\r\nديگر آنكه امام قلى خان قشقايى به شهر آمده ، حكومت او را گرفته چند روزى حبس نمودند كه چرا حكم كرديم تعاقب رضا خان به روى نرفتى ؟ به قدر سيصد تومان جريمه از مشار اليه گرفته مرخص كردند .\r\nديگر آنكه جمعى از رعاياى قلات به شهر آمده در مسجد نو بست نشستند و تلگراف به حضرت و الا ظل السلطان كرده كه \" جمع قلات به موجب ثبت دفتر ششصد و دوازده تومان اصل\r\n\r\n","description":"","footnote":"","page_name":" 300 ","page_number":362},
  {"content":"\r\n\r\nو ششصد تومان فرع است و اين سه سال كه تيول حاجى عز الملك كارگزار است سالى دو هزار تومان تجاوز از رعايا گرفته \" . حضرت و الا جواب داده است كه \" دينارى از اصل و فرع قلات زياده نگيرند و آنچه علاوه گرفته‌اند مسترد سازند \" .\r\nديگر آنكه حاجى نصير الملك به جهت سركشى دهات خود مرخصى از جناب صاحب ديوان گرفته و روانه شده ، از قرار مذكور به اصفهان رفته . جناب صاحب ديوان كه شنيده‌اند خيلى اوقاتشان تلخ است .\r\nديگر آنكه بواسطهء اغتشاش بيرونها جناب صاحب ديوان حكم داده‌اند كه قافله روز اياب و ذهاب نمايد .\r\nديگر آنكه حاجى ميرزا عبد الرحيم صراف امين السره در طهران به قدر دويست هزار تومان از قرار مذكور ورشكست شده .\r\nديگر آنكه مقرب الخاقان حاجى نصر الله خان ايلبيگى سابق قشقايى كه الحال حاكم بوانات است محض تعلل كردن و عقب رضا خان نرفتن حضرت و الا ظل السلطان مشار اليه را به اصفهان احضار كردند . جناب صاحب ديوان توسط كرده . بنقد رفتن مشار اليه موقوف شد .\r\nديگر آنكه خلعتى با مأمور مخصوص از جانب حضرت و الا ظل السلطان به جهت جناب مؤتمن الملك رسيده است .\r\nديگر آنكه از جانب سنى الجوانب اعليحضرت شهريارى خلعت به جهت نواب و الا جلال الدوله و جناب صاحب ديوان به توسط محمد باقر خان پسرزادهء صدر اصفهانى پيشخدمت حضرت و الا به شيراز رسيده است ، ولى نواب و الا جلال الدوله در سروستان هستند ، فرستاده‌اند كه ايشان بيايند خلعت‌پوشان شود .\r\nديگر آنكه محمد رفيع خان برادر مصطفى خان بستكى كه پسر مصطفى خان بوده مؤتمن الملك گرفته است .\r\nديگر آنكه شب يكشنبه بيست و پنجم شهر ربيع الاول سنه 1305 سه ساعت از شب گذشته عاليجاه اسميت صاحب رئيس اطاق تلگرافخانهء شيراز با عيالش و مستر مولر تاجر ولنديزى با دو فانوس‌كش و يك نفر نوكر ديگر از باغ كه منزل تلگرافچيان است به شهر مىآمدند در سر دروازهء باغ شاه صد قدمى دروازه كه قريب به ارگ حكومتى است شش نفر كروك‌نمدى با كلاه نمد دست به طپانچه و قداره روى آنها مىريزند ، شليك طپانچه مىنمايند ، زن اسميت صاحب تير مىخورد ، پنج دانه چهار پاره به سر و دست و پاى او مىخورد ، يك چهار پاره هم به مستر مولر مىگيرد ولى كارى نكرده ، دست مستر مولر به زخم قداره زخم مىشود . همان وقت فورا مراتب به جناب صاحب ديوان اطلاع داده شد . ايشان فرستادند بيگلربيگى و كدخدايان را جمع كردند ، مرتكبين را حكما خواستند . ولى جناب صاحب ديوان محرك اين كار را از بيگلربيگى و اتباع قوام الملك مىدانند . تاكنون كه صبح يكشنبه است چيزى معلوم نشده .\r\nديگر آنكه نواب و الا جلال الدوله از سروستان وارد شهر شده‌اند .\r\n\r\n","description":"","footnote":"","page_name":" 301 ","page_number":363},
  {"content":"\r\n\r\nديگر آنكه جناب صاحب ديوان در اين واقعهء عيال عاليجاه اسميت صاحب خيلى سعى و كوشش مىنمايند ، دو سه نفر كه ظن غالب به آنها مىرود گرفته‌اند هركدام را چوب زيادى زده‌اند ولى تابحال بروز نداده‌اند ، دو سه رفيق آنها فرار كرده‌اند ، سوار متعدد تعاقب آنها رفته كه بياورد .\r\nمورخهء چهارشنبه بيست و هشتم شهر ربيع الاول 1305 مطابق چهاردهم ماه ديسمبر 1887 .\r\n\r\nاز 29 ربيع الاول 1305 مطابق 15 ديسمبر 1887\r\nاز بابت مرتكبين زن عاليجاه اسميت صاحب دو نفر كه احتمال به آنها مىرود گرفتار هستند و دو نفر از رفقاى آنها فرار كرده‌اند ، يكى از آنها نوكر ايلخانى قشقايى است . جناب صاحب ديوان چند سوار تعاقب آنها روانه كرده‌اند و حكما از ايلخانى خواسته‌اند . اين دو نفر را چوب زيادى زده‌اند . مىگويند رفقاى ما را كه بدست آورديد آنها اطلاع دارند . جناب صاحب ديوان در اين مورد سعى و كوشش زياد دارند .\r\nديگر آنكه روز سيم شهر ربيع الثانى خلعت‌پوشان گرفتند در تخت نظام خلعت پوشيدند . از جانب حضرت و الا ظل السلطان دو خرقهء خز يكى به جهت نواب و الا جلال الدوله و ديگرى براى جناب صاحب ديوان و نيز خلعتهاى ديگر به جهت مقرب الخاقان صمصام الملك و حاجى عز الملك و حاجى حسين قلى خان سرتيپ توپخانه و حاجى امير امير ديوانخانه و خان بابا خان امين ديوانخانه جبه و سردارى و آبدست بود . همگى خلعت پوشيدند .\r\nديگر آنكه حاجى ميرزا كريم صراف از صرافى خزانه استعفا كرد ، چند روزى محض طفره از كار بيرونها رفت ، مراجعت به شيراز جناب صاحب ديوان خلعتى به مشار اليه دادند و صرافى خزانه را به اصرار گردن مشار اليه گذاردند .\r\nديگر آنكه مقرب الخاقان حاجى نصر الله خان سرتيپ ايلبيگى سابق قشقايى را حضرت و الا ظل السلطان به اصفهان احضار فرمودند ، مشار اليه هم از بوانات كه حاكم بود بچاپارى رفت .\r\nورود به اصفهان مشار اليه را حبس و زنجير نمودند و چند تقصير بر او وارد آوردند ، يكى از آنها اين بوده كه كاغذپرانى كرده ، دو روز زنجير بوده ، به توسط جناب صاحب ديوان مشار اليه را مرخص فرمودند و خلعت دادند .\r\nديگر آنكه هنوز باقى مقصرين كه به عيال عاليجاه اسميت صاحب گلوله انداخته بودند پيدا نشده ، جناب صاحب ديوان خيلى عقب كرده‌اند ، به اطراف سوار فرستاده‌اند و از بيگلربيگى خواسته‌اند .\r\nديگر آنكه مؤتمن الملك ميانهء طايفهء بهارلو و عرب را افسادى در باطن كرده بود . عزيز خان بهارلو كه صاحب طايفه است با رضا خان و پسر مير الله مراد و بعضى از طايفهء عرب و پسرهاى نصر الله خان بهارلو چون عداوت ديرينه با حسين خان بهارلو كه الحال كلانتر بهارلوست دارند به تحريك مؤتمن الملك جمعيت زيادى فراهم آورده بر سر حسين خان بهارلو ريختند . حسين خان\r\n\r\n","description":"","footnote":"","page_name":" 302 ","page_number":364},
  {"content":"\r\n\r\nبا آنها جنگ مىكند . از جانب مؤتمن الملك فتح الله خان سرهنگ فوج را با يك فوج سرباز و دو عراده توپ به حمايت حسين خان روانه مىنمايد ، جنگ بزرگى واقع مىشود ، از طرفين به قدر بيست و سه چهار نفر كشته مىشود و به قدر بيست و پنج شش نفر دستگير مىشوند . رضا خان و عرب‌ها شكست خورده فرار مىكنند . اين خبر كه به جناب صاحب ديوان مىرسد خيلى خوشوقت مىشوند . حال در تدارك گرفتن رضا خان و مفسدين و اشرار هستند . برادر حسين خان بهارلو كشته مىشود و كوهى برادر رضا خان زخمى شده است .\r\nديگر آنكه از قرار قوام الملك ناخوش بدحال است و مخبط شده است .\r\nديگر آنكه حسين خان كلانتر بهارلو با فتح الله خان سرهنگ با يك فوج سرباز و هشتصد نفر تفنگچى جهرمى تعاقب رضا خان و پسرهاى نصر الله خان و الله مراد رفته بودند . در كوه قريب به جهرم اطراف آنها را مىگيرند ، جنگ بزرگى واقع مىشود . الله مراد كشته مىشود با دو پسرهاى نصر الله خان بهارلو و چند نفر ديگر . رضا خان و كوهى برادرش زخمدار مىشوند . اين دو نفر با هفت نفر ديگر فرار كرده‌اند . در اين دعوا قريب يكصد و پنجاه نفر كشته شده است . جناب صاحب ديوان از اين فتح بسيار خوشوقت است . سرهاى تمام كشته‌ها را نوشته‌اند بياورند درب محبس آويزان نمايند .\r\nديگر آنكه عاليجاه مستر ميلر كه به جهت سياحت به شيراز آمده است بچاپارى رفت تخت جمشيد و مراجعت كرد ، مشغول خواندن درس فارسى است .\r\nديگر آنكه از قرار مذكور حاجى نصير الملك شصت هزار تومان بر ماليات فارس افزوده كه پيشكارى فارس را به مشار اليه بدهند . حضرت و الا ظل السلطان تلگراف به جناب صاحب ديوان كرده‌اند كه حاجى نصير الملك اين مبلغ را اضافه كرد ما قبول نكرديم .\r\nديگر آنكه قوام الملك تلگراف به عيال خودش كرده كه پسر كوچكش با عيالش روانهء اصفهان شوند . جناب صاحب ديوان مرخص نكردند كه به اصفهان بروند . از قرار مذكور قوام الملك مخبط شده است .\r\nديگر آنكه حضرت و الا ظل السلطان به سمت طهران حركت كرده‌اند .\r\nديگر آنكه دو روز است بارندگى خوبى شده ، نرخ اجناس رو به تنزل است و فراوان است .\r\nديگر آنكه مؤتمن الملك ميانهء طايفهء بهارلو و عرب را در باطن افسادى كرده بود ، پسرهاى نصر الله خان بهارلو و رضا خان و مير الله مراد و چند نفر ديگر از كلانترهاى عرب به گفتهء مؤتمن الملك هم قسم شده بودند به قدر هزار و پانصد نفرى سوار و تفنگچى متفرقه اطراف خود جمع كرده بودند ، حسين خان بهارلو كه الحال كلانتر بهارلو است خوف برداشته از داراب به امير محمد شريف عرب و مشهدى اسد الله كلانتر يك طايفهء عرب و باقر خان بلاغى معيت كرده به هشت فرسخى داراب رفتند از ترس اينكه مؤتمن الملك رضا خان و پسرهاى نصر الله خان آن جمعيت را به گرفتن آنها بفرستد .\r\nبعد محمد حسين خان پسر سليمان خان جهرمى از جانب مؤتمن الملك پيش حسين خان رفته حسين خان را اطمينان داده او را به چهار فرسخى داراب معاودت داده ، قرار ماليات خود را با\r\n\r\n","description":"","footnote":"","page_name":" 303 ","page_number":365},
  {"content":"\r\n\r\nديوان داده و باقى خود را پرداخته . از مؤتمن الملك محض وصول ماليات خواهش نمود دويست نفر سرباز و يك عراده توپ با او باشد . مؤتمن الملك هم خواهش مشار اليه را پذيرفته دويست سرباز و فشنگ و يك عراده توپ نزد او فرستاد . رضا خان و پسرهاى نصر الله خان اين خبر را مىشنوند اسباب وحشت آنها مىشود و از اطراف هم خبر مىرسد كه حسين خان با جمعيت به جهت گرفتن شما خواهد آمد . رضا خان و پسرهاى نصر الله خان پيشدستى كرده خودشان با هزار و پانصد نفر سوار و تفنگچى از احشام خود دور مىشوند ، مىروند به نزديك داراب كه اگر حسين خان با جمعيت بيايد دعوا كنند . حسين خان مطلع مىشود از آمدن حضرات ، شبانه مىفرستد پيش مؤتمن الملك خبر مىدهد ، مؤتمن الملك فتح الله خان سرهنگ را با يك فوج سرباز و يك عراده توپ و يك قپز با چند بار قورخانه همان شبانه روانه مىكند . اول طلوع آفتاب جمعيت رضا خان از پلى كه قريب به داراب است به قدر صد و پنجاه نفر پياده و سوار رد مىشوند .\r\nسرهنگ و سرباز و توپ مىرسد ، سرهنگ فورا حكم جنگ مىدهد ، چهار پنج توپ چهارپاره به آن صد و پنجاه نفر شليك مىكنند ، سرباز هم شليك تفنگ مىكند ، تمام صد و پنجاه نفر كشته و زخمى و دستگير مىشوند . جمعيت رضا خان فرار مىكنند ، تعاقب آنها چند قپز مىاندازند ، به قدر سى چهل نفر باز از جمعيت رضا خان كشته و دستگير مىشوند . حسين خان با جمعيت زياد از سوار و تفنگچى عقب رضا خان مىآيد ، بهم مىرسند و جنگ مىكنند . برادر حسين خان كه سركردهء جمعيت حسين خان بود كشته مىشود . حسين خان مراجعت مىكند . رضا خان و پسرهاى نصر الله خان مىروند به جهرم . حسين خان مجددا جمعيت زياد فراهم آورده از سوار و تفنگچى . به حكم مؤتمن الملك سرهنگ با فوج سرباز و دو عراده توپ و قپز عقب رضا خان مىرود در سيمكان باز جنگ مىشود ، مير الله مراد كه زخمى بود با ده نفر از روساى عرب و بهارلو از طرف رضا خان كشته مىشوند . از قرار تحقيق در اين دعواى ميانهء حسين خان و رضا خان و پسرهاى نصر الله خان قريب چهار صد نفر كشته و زخمى شده‌اند ، از جمله سركرده‌ها ده نفر سركرده‌هاى رضا خان كشته شده‌اند ، از پسرهاى نصر الله خان هيچكدام كشته نشده‌اند اما دو نفر زخمى شده كه محل خطر نيست . رضا خان با چهار نفر برادرش هيچكدام كشته و زخمى نشده‌اند و فرارا رفته‌اند در كوههاى خفر هستند با بيست سى نفر . پسرهاى نصر الله خان هم فرارا در طايفهء قشقايى رفته‌اند ، معين نيست كه حالا در طايفهء قشقايى هستند يا جاى ديگر رفته‌اند . جناب صاحب ديوان از اين قسم بسيار خوشوقت است و نوشته است سرهاى بعضى كشته‌ها را آوردند درب محبس آويزان كردند .\r\nمورخهء سلخ شهر ربيع الثانى سنه 1305 مطابق چهاردهم ماه جنورى سنه 1888 .\r\n\r\nاز غرهء جمادى الاول 1305 مطابق 15 جنورى 1888\r\nاز قرار مذكور كه صدق و كذب آن هنوز معلوم نيست رضا خان و چند سوار رفته‌اند روى خانه و احشام حسين خان بهارلو ، احشام او را غارت كرده‌اند .\r\nديگر آنكه حسين خان بهارلو در اين دهات با چهار پنج هزار نفر عقب رضا خان و مقصرين\r\n\r\n","description":"","footnote":"","page_name":" 304 ","page_number":366},
  {"content":"\r\n\r\nمىگردد ، دهات مردم را خراب مىكنند و مىروند . چنان اغتشاشى در اين صفحات است كه عبور و مرور به صعوبت مىشود .\r\nديگر آنكه باران با موقع خوبى آمد ، به جهت محصولات نافع بود .\r\nديگر آنكه از قرار مذكور رضا خان به كلى پيدا نيست . حسين خان با جمعيت زياد هرچه تفحص كرده پيدا نشده است . جناب صاحب ديوان حكم به اطراف نوشته‌اند كه هرجا سراغ كنند آنها را بگيرند .\r\nديگر آنكه يك نفر از اشرار حسن نام كه مرتكب بىاحترامى به عيال عاليجاه اسميت صاحب شده بود بدست آمده ، مشار اليه را هم حبس كردند .\r\nديگر آنكه بارندگى خوبى شد ، قدرى نرخ اجناس تنزل كرده ، گندم يك من تبريز نه شاهى ، جوالى هفت شاهى ، نان يك من نه شاهى فراوان است .\r\nديگر آنكه مختار بيگ پسر بيگ ميرزا بهارلو كه همراه رضا خان از محبس حكومتى گريخته بود به شهر آمده در اصطبل نواب و الا جلال الدوله بست نشسته است .\r\nديگر آنكه پسران نصر الله خان بهارلو كه در طايفهء قشقايى رفته بودند از جناب صاحب ديوان حكم شده بود كه آنها را بگيرند ، شب هنگام امام قلى خان قشقايى سراغ آنها را در نزديكى خود مىنمايد ، شبيخون به آنها مىزند كه تمام را دستگير نمايند ، عزيز خان پسر بزرگ خان گلوله مىخورد ، سر تير كشته مىشود ، ما بقى هم اسير و گرفتار مىشوند . امام قلى خان رعايت به حال آنها كرده تمام را مرخص مىكند ، بعضى از آنها را مىفرستد سر طويلهء جناب صاحب ديوان بست و بعضى را هم پيش ايلخانى قشقايى ، و به جناب صاحب ديوان مىنويسد كه عزيز خان كشته شد و ما بقى فرار كرده‌اند . ايلخانى توسط از آنهاييكه عجالتا ( نزد او هستند كرده ) آنها به ايلخانى بخشيده شده‌اند .\r\nديگر آنكه به حكم حضرت و الا ظل السلطان پانصد تومان جناب صاحب ديوان از خود و بيگلربيگى گرفته به جهت خانم عاليجاه اسميت صاحب فرستادند و كاغذى هم معذرت نوشته ولى هنوز از حسن نام مقصر گذشت نشده است .\r\nديگر آنكه شخص انگليسى حكيم دو سه ماهى بود كه به شيراز آمده بود از كثرت شرب مدام مست بود ، محض دختر ايرانى مسلمان شده و حال شب و روز در خانهء پدر و مادر آن دختر است ، امام جمعه اسم مشار اليه را ميرزا احمد گذارده است .\r\nديگر آنكه از قرار مذكور جمعيت رضا خان روز بروز زيادتر مىشود و در همان كوه برم كه پهلوى جهرم است متوقفند ، به كلى قافلهء جهرم از آن طرف نمىتواند عبور كند ، راه را مسدود كرده است .\r\nديگر آنكه جناب صاحب ديوان محض تغيير آب و هوا چند روزى به دلگشا رفته‌اند ، روزهاى شنبه و يكشنبه قرار گذاردند به شهر بيايند و مراجعت نمايند .\r\nديگر آنكه قافلهء پيله‌ور از طريق جهرم به شهر مىآمده‌اند ، رضا خان و اتباعش قافله و\r\n\r\n","description":"","footnote":"","page_name":" 305 ","page_number":367},
  {"content":"\r\n\r\nاهل قافله را مىچاپند ، قريب دو سه هزار تومان مال التجاره و نقد همراه داشته مىبرند . به جناب صاحب ديوان عارض مىشوند . جواب مىدهد هر وقت رضا خان دستگير شد مال شما را گرفته مىدهم . سمت داراب و فسا كمال اغتشاش را بهم رسانيده كه اياب و ذهاب مردم بصعوبت مىشود .\r\nديگر آنكه عيال قوام الملك و پسر كوچك قوام الملك مرخصى از جناب صاحب ديوان گرفته به اصفهان رفتند .\r\nديگر آنكه چند روز باران بسيار خوبى آمد ، نرخ اجناس كلى تنزل كرده .\r\nمورخهء چهارشنبه دويم شهر جمادى الثانى سنه 1305 مطابق چهاردهم ماه فبرورى 1888 .\r\n\r\nاز 3 جمادى الثانى 1305 مطابق فبرورى 1888\r\nرضا خان از طرف جهرم آمده است به ارسنجان و توابع آنجا . جناب صاحب ديوان زين العابدين خان نورى را با بيست سوار مأمور كردند كه برود جلوى او را بگيرد ، تفنگچى و امداد از بلوكات هرچه لازم است بگيرد .\r\nديگر آنكه از قرار اخبار طهران حاجب الدوله شب هنگام لقمه در گلويش مىپيچد ، حكيم طولوزان را مىآورند ، هرچه مىكند لقمه پايين نمىرود به سختى با اسبابى لقمه را پايين مىكند ، رگ شريان او پاره مىشود خون زيادى از حلقش مىآيد ، بعد از دو روز فوت مىشود . برادرش را حاجب الدوله كرده‌اند .\r\nديگر آنكه از قرار اخبار تلگرافى شب سيم جمادى الثانى صارم الدوله شوهر افتخار الدوله همشيرهء حضرت و الا ظل السلطان فوت مىشود ، ديروز اين خبر به جناب صاحب ديوان رسيد .\r\nامروز در مسجد وكيل ختم گذارده‌اند ، فردا هم ختم را برمىچينند . امساله الحمد الله بارندگى زياد شده است ، از قراريكه از فسا نوشته بودند در فسا برف آمده خيلى جاى حيرت است .\r\nديگر آنكه رضا خان در كوه صيدان كه در مرودشت است رفته سوار و تفنگچى در بلوكات خرابى بسيار كرده‌اند كه همه به صدا درآمده‌اند ، گويا در يكى از دهات قوام الملك راهى رضا خان داشته جناب صاحب ديوان ناظم خلوت را با يك نفر غلام از بيگلربيگى فرستادند كدخدا را گرفتند و ده را غارت كردند .\r\nديگر آنكه غروب روز جمعه يازدهم تلگرافى از جانب نواب و الا احتشام الدوله به بيگلربيگى و صمصام الملك رسيد كه ايالت فارس با من شده ، شما شهر و بيرونها را منظم داريد كه خودم بچاپارى حركت خواهم كرد . و نيز تلگرافى از حضرت و الا ظل السلطان به جناب صاحب ديوان رسيد كه از اداره‌جات خود استعفا كرده‌ايم ، شما نواب جلال الدوله را برداشته به زودى بياييد . مجددا تلگرافى از حضرت و الا رسيد كه \" اصفهان را قبول كرده‌ام ، شما معجلا بياييد طهران تا من حركت نكرده‌ام \" . از قرار مذكور و از تلگراف جناب امين السلطان حاكم به جهت تمام اداره‌جات حضرت و الا ظل السلطان معين شده است .\r\nديگر آنكه از قراريكه مذكور مىشود اول بيست و چهار فوج را از حضرت و الا ظل السلطان\r\n\r\n","description":"","footnote":"","page_name":" 306 ","page_number":368},
  {"content":"\r\n\r\nمىگيرند و به نايب السلطنه مىدهند ، حضرت و الا ظل السلطان تمام اداره‌جات را هم از روى . . .\r\nواگذار مىنمايد .\r\nديگر آنكه جناب امين السلطان تلگرافى به قوام الملك كرده بودند به اين مضمون كه \" حسب الامر شما بايد بچاپارى معجلا به طهران آمده فرمايشات و اوامر ملوكانه را شفاها شنيده ، بيشتر از دو سه روز شما را نگاه نمىدارم ، بچاپارى معاودت نماييد \" . مشار اليه هم روز سه‌شنبه پانزدهم از اصفهان بچاپارى روانهء طهران شد .\r\nديگر آنكه زين العابدين خان نورى كه مأمور به گرفتن رضا خان بود در قوام آباد خبر عزل جناب صاحب ديوان را مىشنود ، در وقتى كه رضا خان را به استمالت پيش خود آورده بود كه فردا همراه بياورد به شيراز ، شبانه از ترس اينكه رضا خان اذيتى به مشار اليه كند بچاپارى آمد به شيراز ، اسب و اسباب و سوار هرچه همراه داشته مىگذارد ، بنهء مشار اليه مىآيد به سيوند توقف مىكند ، ميرزا خداويردى كه يكى از منشىهاى جناب صاحب ديوان است مأمور آباده بوده ، در سيوند اين خبر را مىشنود ، خواسته مراجعت به شيراز كند ، در يك فرسخ و نيمى سيوند رضا خان جلوى آنها را مىبندد تمام اسباب زين العابدين خان و منشى جناب صاحب ديوان و تمام سوارها را برهنه مىكند ، يك نفر از تجار هم كه از بوانات مىآمده همراه همين سوارها بوده او را هم برهنه مىكند ، بجز شلوارى به پاى هركس چيزى باقى نمىگذارند . تلگرافا اين خبر به شيراز رسيد . جناب صاحب ديوان به حاجى صمصام الملك و بيگلربيگى خبر داده‌اند ايشان هم سوارى پيش رضا خان فرستاده‌اند كه بلكه مال مردم را پس بدهند ، ولى مشكل است .\r\nديگر آنكه نواب و الا جلال الدوله و جناب صاحب ديوان امروز كه يكشنبه بيستم است از شهر نقل مكان به دلگشا مىنمايند ، يك هفته در آنجا توقف مىكنند تا عمله‌جات كارسازى خود را كرده روانه شوند ، حساب خود را واگذار به حاجى ضياء الملك و حاجى ميرزا مهدى مستوفى ديوانى و دو نفر ميرزاى خود كرده‌اند كه با سركار و الا احتشام الدوله حساب مملكتى را صاف نمايند .\r\nديگر آنكه جناب امين السلطان تلگرافى به رئيس تلگرافخانهء شيراز كرده كه صورت آن از اين قرار است \" رئيس تلگرافخانه ، اولا شما مأموريد تلگرافى كه به حاكم شده است ببريد برسانيد و جواب گرفته تلگراف نماييد و به همهء مردم بفهمانيد كه از اين تغييرات براى مردم باب اشاعه و بسط مكرمت و مرحمت همايونى و آسودگى و امنيت و رفاه كليه مفتوح خواهد شد ، وضع حاليه به كلى موقوف و متروك است و حكام جديد با دستور العملهاى تازه كه متضمن منافع عمومى مىباشد خواهد رسيد ، آسوده باشيد . ثانيا از امروز تا روزى كه حاكم جديد برسد راپورت و روزنامهء وقايع آن ولايات را همه روزه روزبروز بنويسيد و تلگراف نماييد . امين السلطان \"\r\nديگر آنكه حاجى محمد صادق اصفهانى كه يكى از تجار معتبر شيراز بود روز شنبه نوزدهم فوت شد .\r\nديگر آنكه از قرار مذكور محصلى از ديوان آمده بود به اصفهان ، بدون اطلاع حضرت و الا ظل السلطان قبل از عزل ايشان هرچه اسباب اسلحه از تفنگ و توپ بوده ضبط كرده و هرچه\r\n\r\n","description":"","footnote":"","page_name":" 307 ","page_number":369},
  {"content":"\r\n\r\nممكن بوده حمل طهران كرده است . اين خبر را از ترس حضرت و الا كسى انتشار نداده بود ، تا بعد از عزل ايشان شهرت كرد .\r\nديگر آنكه حضرت و الا ظل السلطان مبلغ هشت هزار تومان به نواب و الا جلال الدوله داده كه مخارج سفر خود كند و قروض خود را بدهد ، ولى مبالغ كلى نوكران ايشان به اهل شهر بدهكارند ، روزى صد و پنجاه نفر مطالبهء طلب خود را مىروند مىكنند و دست ايشان جايى بند نيست . ناظر نواب و الا جلال الدوله سه هزار تومان به كسبه بدهكار است . خيلى مال مردم تلف خواهد شد .\r\nديگر آنكه محمد حسن خان برادر سعد الملك محصل باقى است همراه سركار و الا احتشام الدوله بچاپارى حركت كرده است .\r\nديگر آنكه از قراريكه شهرت دارد جناب امين السلطان بندر عباس و بندر لنگه و بنادر و گمركها را هم به سركار و الا احتشام الدوله واگذار كرده‌اند .\r\nديگر آنكه نواب و الا جلال الدوله و جناب صاحب ديوان هنوز در دلگشا هستند ، قاطر به جهت بنه بدست نيامده كه حركت نمايند .\r\nديگر آنكه قوام الملك وارد طهران شده ، از قرار تلگراف دو سه روزى مشار اليه را بيشتر نگاه نمىدارند .\r\nديگر آنكه نواب و الا احتشام الدوله تلگراف به بيگلربيگى كرده‌اند كه مرخص نيست كسى به جهت استقبال من پا از دروازهء شهر بيرون بگذارد .\r\nديگر آنكه شهر قدرى اغتشاش بهم رسانيده هر شب اغلب دزدى مىشود و نيز رضا خان از قرار مذكور رفته است جلو مؤتمن الملك كه دست‌اندازى به اردوى مشار اليه بكند ، هنوز مؤتمن الملك وارد نشده ، بيشتر معطلى جناب صاحب ديوان براى همين است .\r\nديگر آنكه مؤتمن الملك و حاجى فضلعلى خان از داراب وارد شيراز شدند . در راه به آنها آسيبى نرسيده است .\r\nديگر آنكه قوام الملك تلگرافى كرده است به اين مضمون \" فرزندى بيگلربيگى ، امروز سه‌شنبه به اعطاى يك قطعه نشان تمثال شير و خورشيد تمثال همايونى مكلل به الماس با يك ثوب جبهء شمسهء مرصع مفتخر و مباهى گشته با انجاح مقاصد انشاء الله امشب حركت مىكنم . قوام الملك \" .\r\nمورخهء چهارشنبه سلخ جمادى ثانى 1305 مطابق چهاردهم مارچ 1888 .\r\n\r\nاز غرهء رجب 1305 مطابق 15 مارچ 1888\r\nفردا كه روز دوشنبه پنجم است نواب و الا احتشام الدوله وارد آباده مىشود . نواب و الا جلال الدوله با جناب صاحب ديوان هم قرار است فردا از دلگشا حركت نمايند .\r\nديگر آنكه نواب و الا جلال الدوله و جناب صاحب ديوان روز شنبه دهم از زرقان حركت كردند ولى تمام نوكران ايشان بواسطهء قروض نتوانسته‌اند بروند .\r\nديگر آنكه نواب و الا احتشام الدوله روز شانزدهم وارد شيراز مىشوند . به دستور العمل\r\n\r\n","description":"","footnote":"","page_name":" 308 ","page_number":370},
  {"content":"\r\n\r\nجناب حاجى نصير الملك استقبال درستى خواهند كرد . يك روز و يك شب در دو فرسخى شيراز ميهمان بيگلربيگى خواهند بود .\r\nديگر آنكه جناب حاجى نصير الملك پيشكار بالاستقلال كه تمسك مالياتى داده و قوام الملك تمسك فروعاتى داده ابواب جمعىهاى سابق قوام الملك با خود مشار اليه شده ، از قرار مذكور ماهى دو هزار و پانصد تومان قرار گذارده‌اند به سركار و الا احتشام الدوله بدهند . ديگر آنكه اين سه فوج ابواب جمعى صمصام الملك از شيراز مىروند سيف السلطنه با دو فوج خود خواهد آمد .\r\nديگر آنكه چند روز قبل چهارصد شتر از مال حضرت وليعهد با بار مال التجاره وارد شيراز شد ، دو روز قبل ساربانها با سربازهاى صمصام الملك در بيرون شهر نزاع مىكنند ، سربازها جمع مىشوند ساربانها را مىزنند ، اهل شهر هم به حمايت ساربانها به سربازها دعوا مىكند . از قرار مذكور خود بيگلربيگى مىرود اهل شهرى را پراكنده مىكند ، ولى يك نفر از ساربانها زياد بدحال است . به قدر چهار صد تومان از قراريكه ساربانها مىگويند پول سربازها برده‌اند .\r\nبه حضرت وليعهد تلگراف كرده‌اند ، جواب داده‌اند كه هيچ نگوييد صمصام الملك و سربازها به طهران مىآيند قصاص خواهد شد .\r\nديگر آنكه سوارهاى بهارلو و عرب كه از ايلات گرفته بودند تمام اخراج شده‌اند سواى صد نفر سوار شيرازى . سوار از طهران به جهت شيراز خواهد آمد .\r\nديگر آنكه از قرار مذكور حكومت اصفهان را به نواب مؤيد الدوله پسر مرحوم حسام السلطنه داده‌اند .\r\nديگر آنكه سعد الملك كه الحال سعد السلطنه شده است حاكم عربستان شده و محمد حسن خان برادر سعد الملك كه ملقب به لقب سعد الملكى شده به جهت گمركهاى فارس و بنادر از طهران حركت كرده است .\r\nديگر آنكه دارابىها و ميمندىها و اغلب جاهاى ديگر از حاجى فضلعلى خان و مؤتمن الملك آمده‌اند به شيراز به شكايت . حاجى فضلعلى خان فرار كرده ، ده نفر سوار تعاقب او رفته كه هرجا به او برسند معاودت دهند .\r\nديگر آنكه سركار و الا احتشام الدوله روز يكشنبه هيجدهم پنج ساعت به غروب مانده وارد شهر شيراز گرديد . استقبالى از مرد و زن به اندازه‌اى به ايشان كرده بودند كه براى هيچ حاكمى چنين استقبالى نشده . يك شب در يك فرسخى شيراز توقف نمودند ، تمام بزرگان و اعيان تماما تا آنجا و زرقان و كناره و تخت جمشيد و بالاتر استقبال كردند ، بنقد از حكومت ايشان كمال خوشوقتى را دارند .\r\nديگر آنكه قوام الملك با محمد حسن خان سعد الملك به آباده رسيده‌اند ، روز بيست و دويم وارد خواهند شد . از قرار مذكور لقب امير بحرى و سعد الملكى به محمد حسن خان داده ، حكومت بوشهر و مضافات دشتى و دشتستان و بنادر تماما و گمركهاى فارس موضوعا به مشار اليه داده شده است .\r\nديگر آنكه جناب حاجى نصير الملك در كمال استقلال پيشكار است و مشغول كارهاى حكومتى .\r\n\r\n","description":"","footnote":"","page_name":" 309 ","page_number":371},
  {"content":"\r\n\r\nديگر آنكه به جهت تقصير رضا خان مجلس استنطاقى فراهم آوردند كه رضا خان را از مقصرى بيرون بياورند ، صورت مجلس را نوشته به جهت جناب امين السلطان فرستادند .\r\nديگر آنكه قوام الملك و محمد حسن خان سعد الملك روز شنبه بيست و چهارم رجب وارد گرديدند تمام اعيان و اشراف شهر قوام الملك را استقبال كردند ، با عزت وارد شيراز گرديد .\r\nديگر آنكه يك شبانه روز باران خيلى باموقع خوبى آمد كه رفع تشويش و اضطراب خلق گرديد . ديگر آنكه از قرار مذكور ايل قشقايى را به داراب خان خواهند داد .\r\nديگر آنكه چند روز است حاجى نصير الملك از پيشكارى تمارض كرده كه من قبول نمىكنم كارها به همين قسم مختل است .\r\nديگر آنكه ميرزا آقاى سيد مشهور به سيد مظلوم كه پيشتر نوكر مرحوم مشير الملك بود ورشكسته است به قدر سى هزار تومان ، ولى به قدر طلب مردم دارد بدهد ، خودش را به جنون زده ، تمام طلبكارها رفته‌اند در خانه‌اش نشسته‌اند ، كار مردم را يكسره نمىكند . نواب و الا احتشام الدوله از اين مطلب مطلع شده‌اند ، هرچه او را خواسته‌اند هنوز بدست نيامده ، در خانه پنهان است .\r\nديگر آنكه از طهران خلعت پيشكارى فارس را از جانب اعليحضرت همايونى به جهت حاجى نصير الملك آوردند . روز يكشنبه سيم در كلاه فرنگى مجلس فراهم آوردند ، تمام بزرگان و علما و اعيان را وعده خواستند ، خلعت پوشيد ، ولى هنوز معلوم نيست كه پيشكارى را قبول كند يا نكند .\r\nديگر آنكه ميرزا آقا سيد را نواب و الا احتشام الدوله فراش فرستادند از خانه‌اش او را گرفته بردند در منزل فراشباشى نگاه داشته‌اند كه مال مردم را بدهد و برود ، طلبكاران هم همگى عارض شده‌اند . حال يك روز و يك شب است كه حبس است .\r\nديگر آنكه كارهاى حكومتى هنوز معين نيست .\r\nمورخهء دوشنبه چهارم شهر شعبان 1305 مطابق شانزدهم اپريل 1888 .\r\n\r\nاز 5 شعبان 1305 مطابق 17 اپريل 1888\r\nاز قرار مذكور قوام الملك صادر كرده كه هرچه املاك معز الملك را جناب صاحب ديوان خريده يا كسى ديگر ، ضبط كنند . پسر مرحوم معز الملك بواسطهء باقى كه جناب صاحب ديوان از بابت جريمه از آنها مطالبه مىكنند رفته است در تلگرافخانه بست نشسته .\r\nديگر آنكه رضا خان عرب با پسر خانباز عرب و برادر رضا خان آمده‌اند سر توپخانه بست نشسته‌اند به اذن قوام الملك .\r\nديگر آنكه قوام الملك رياست تجار و ايل عرب را به ميرزا حسين خان ميرزاى خود واگذار كرده است .\r\nديگر آنكه سيصد سوار فارسى كه قرار بود معزول شوند ، مجددا برقرار شد . دويست نفر از ايلات ابواب جمعى قوام الملك است و صد نفر متفرقه ابواب جمعى محمد حسن خان سرتيپ .\r\nديگر آنكه محمد حسن خان سعد الملك اين چند روزه از شيراز حركت خواهد كرد .\r\n\r\n","description":"","footnote":"","page_name":" 310 ","page_number":372},
  {"content":"\r\n\r\nديگر آنكه اين شب‌ها اغلب خانه‌ها را مىبرند ، دزدى زياد مىشود ، بواسطهء اين است كه ميانهء قوام الملك و بيگلربيگى كدورت و رنجش است .\r\nديگر آنكه هنگام معزولى جناب صاحب ديوان چند نفر از طايفهء عرب روى چند خانوار ابو الوردى ريخته بودند كه غارت كنند آنها را ، ابو الوردىها محض دفاع از خود با عرب‌ها نزاع كرده بودند ، يك نفر از عربها مقتول مىشود . پس از ورود قوام الملك به مشار اليه عارض مىشوند و ادعاى قاتل را مىنمايند . قوام الملك بدون اذن و اجازهء سركار و الا احتشام الدوله محصلى مىفرستد كه قاتل را از ابو الوردىها بگيرد . حضرت ابو الوردى مىآيند به سركار و الا احتشام الدوله عارض مىشوند و مقدمه را عرض مىكنند . ايشان مىفرمايند كه \" بسيار خوب كرديد كه كشتيد ، كسى را با شماها ادعايى نيست \" . قوام الملك از اين مطلب مطلع مىشود ، آن چند نفر عرب را جمع مىكند همراه خود مىآورد خدمت سركار و الا احتشام الدوله عرض مىكند . شاهزاده جواب ميدهند كه \" خيلى خوب كردند كشته‌اند ، مىخواستند روى خانهء آنها نروند \" . قوام الملك بىاحترامانه عرض مىكند كه \" اگر اين قسم است كار مشكل است \" . سركار و الا احتشام الدوله متغيير مىشوند و فحش زياد به قوام الملك مىدهند ، حتى اينكه مىگويند \" چه به خيالت مىرسد ، مىخواهى الان طنابت بيندازم \" . عرب‌هاييكه ( همراه ) قوام الملك آمده بودند سركار و الا احتشام الدوله حكم كردند تو سرى زياد زده و از باغ بيرون كرده‌اند . در آن مجلس هم به حاجى نصير الملك تغير كردند . قوام الملك رفت در خانه نشست ، مىخواست از ابواب جمعىهاى خود استعفا كند ، سعد الملك نگذارده به توسط سعد الملك بعد از دو سه روز خلعت به جهت قوام الملك فرستاده‌اند در خانه .\r\nديگر آنكه اعليحضرت همايونى تلگراف به سركار و الا احتشام الدوله كردند كه از \" تقصير رضا خان عرب گذشت كرديم و به شما او را بخشيديم \" . ايشان هم مشار اليه را از سر توپخانه بيرون آوردند خلعت داده مرخص كردند .\r\nديگر آنكه از قرار مذكور در فراش‌بند و هنگام دو سه نفر آدم را برق زده كه فورا مرده‌اند .\r\nديگر آنكه در بعضى بلوكات مثل فسا و اطراف كازرون و ممسنى تگرگ زياد آمده كه حاصل‌ها را خراب كرده خصوصا ترياك را كه خيلى خراب كرده .\r\nديگر آنكه نواب و الا احتشام الدوله هر روزه به عرض و داد مردم رسيدگى مىكند .\r\nديگر آنكه روز شنبه 23 مقرب الخاقان حاجى حسينقلى خان معتمد الوزاره وارد شد ، از حكومت استقبالى فرستادند .\r\nديگر آنكه قوام الملك مشغول نظم ايلات است . از قرار مذكور حكمى نواب و الا احتشام الدوله به طايفهء عرب داده‌اند كه از پارسال هركس ادعايى از بابت غارت اموال و زراعت املاك به طايفهء عرب دارد مسموع نيست . قوام الملك تمام كدخدا و كلانتر عرب را خلعت داده و قرار مالياتى آنها را داده ، اين دو سه روزه خواهند رفت .\r\nديگر آنكه عاليجاه بلند جايگاه جنرال مارتر صاحب با صاحب‌منصب ديگر وارد شيراز شدند . ديدن از نواب و الا احتشام الدوله كردند . خواهش كردند سوارهاى عرب و بهارلو و فارس\r\n\r\n","description":"","footnote":"","page_name":" 311 ","page_number":373},
  {"content":"\r\n\r\nرا تماشا كنند . ايشان هم به قدر سيصد سوار كه حاضر بود در سر دروازهء باغ شاه و ميدان طويله حاضر كردند ، صاحبان تماشا كردند . نواب و الا خيلى نسبت به جنرال مارتر صاحب مهربانى كردند .\r\nديگر آنكه مقرب الخاقان سعد الملك تدارك خود را ديده اين دو سه روزه به سمت بوشهر حركت خواهند كرد .\r\nديگر آنكه سركار و الا احتشام الدوله به جناب حاجى نصير الملك بر سر مطلب ولايتى تغير فرمودند فحش زياد دادند . الحال دو سه روز است حاجى نصير الملك تعارض نموده در خانه نشسته است .\r\nديگر آنكه ميانهء حاجى نصير الملك و قوام الملك كدورت باطنى بود ، اكنون برملا و ظاهر شده از هم بد مىگويند و در صدد شكست كار يكديگر مىباشند .\r\nديگر آنكه قوام الملك رئيس التجارى را به بيگلربيگى پسر خود واگذار كرد و ميرزا حسين خان منشى خود را نايب مشار اليه قرار داده ، روزهاى سه‌شنبه قرار گذارده‌اند كه بيگلربيگى به جهت كار تجار بنشيند و رسيدگى به امور تجارتى نمايد .\r\nديگر آنكه قوام الملك سركار و الا احتشام الدوله را دو شب و يك روز در باغ گلشن خود ميهمانى كرد .\r\nمورخهء يكشنبه غرهء شهر رمضان 1305 مطابق سيزدهم ماه مى 1888 .\r\n\r\nاز 2 رمضان 1305 مطابق 14 مى 1888\r\nشب هنگام از پشت بام بازار وكيل كمند مىاندازند پايين مىروند ، دو دكان يكى سمسارى و ديگرى عبادوزى را مىبرند ، صبح اطلاع به نواب و الا احتشام الدوله مىدهند ، حكما غرامت مال را از بيگلربيگى مىخواهند . آن روز ظهر برادر كدخداى ده‌بزرگى در صحرا گردش مىكند ، سربازهاى فوج صمصام الملك را مىبيند كه در زراعت مردم مالهاى خود را مىچرانند ، با آنها نزاع مىكند ، سربازها مىروند در باغ تخت ، او هم با چند نفر عقب آنها مىرود كه آنها را بگيرد بياورد و به حكومت عارض شود . در اين بين مىبينند از حمام باغ تخت چند نفر سرباز ديگر بيرون مىآيند ، خيال مىكند بلكه زنى آورده‌اند ، مىرود داخل حمام بشود سربازى از آنها مانع مىشود ، سرباز را مىزنند ، سربازهاى ديگر مىگريزند ، آن سرباز را مىگيرند داخل در حمام مىشوند ، اموال دكاكين را كه شب بريده بودند در آنجا مىبينند . تنخواه را با آن سرباز مىآورند خدمت سركار و الا احتشام الدوله . ايشان هم سرباز را چوب زياد مىزنند تا اقرار مىكند كه ما يازده نفر هستيم اين تنخواه را برده‌ايم . آنها را هم از صمصام الملك مىخواهند . چهار پنج نفر از آنها دستگير شده‌اند ، ما بقى سر توپخانه و سيد حاجى غريب بست رفته‌اند . يك عدل قماش هم شب قبل از مال عاليجاه زيكلر كمپنى برده بودند ، پيش همين سربازها ابراز كرد . دزدى چندين ماهه بروز كرده كه تمام سربازها دزدى كرده بودند . حال سركار و الا احتشام الدوله قدغن كرده‌اند كه سربازها مرخص هستند بروند\r\n\r\n","description":"","footnote":"","page_name":" 312 ","page_number":374},
  {"content":"\r\n\r\nديگر در شهر نمانند .\r\nديگر آنكه سيف السلطنه با دو فوج وارد شد در پشت باغ نو چادر زده نشسته‌اند تا اين سربازها بروند داخل شهر بشوند .\r\nديگر آنكه از قرار مذكور ايل بختيارى بواسطهء تغيير و تبديل ايلخانى و ايلبيگى با هم نزاع كرده‌اند ، امام قلى خان بختيارى كه ايلخانى بوده معزول شده طايفه را دور خود جمع كرده بطور ياغىگرى حاجى رضا قلى خان برادرش را كه تازه ايلخانى شده با اسفنديار خان پسر ايلخانى مرحوم كه ايلبيگى شده جواب گفته است . از ديوان حكم شده كه بهبهان و از قشقايى اگر حمايت بخواهند به جهت آنها سركار و الا احتشام الدوله بفرستد .\r\nديگر آنكه هنوز سربازهاى سارق در بست هستند ، تمام تنخواه مردم نرسيده است .\r\nديگر آنكه نواب اميرزاده پسر سركار و الا احتشام الدوله با عيال ايشان وارد شدند ، همه استقبال رفتند .\r\nديگر آنكه كپتان توپخانه كه از هندوستان به سياحت شيراز آمده چند روز است وارد شده در منزل عاليجاه پريس صاحب منزل دارد .\r\nديگر آنكه سركار و الا احتشام الدوله تمام كارهاى ولايتى را به اختيار حاجى نصير الملك قرار داده ، بدون مشورت مشار اليه كارى نمىكنند . ديگر آنكه نواب نوذر ميرزا حاكم دشتى و دشتستان شد ، تمسك خود را هم سپرده . ديگر آنكه حضرات قشمى و مينايى وارد شيراز شدند با سعد الملك تا آخر ماه حركت به سمت بوشهر خواهند كرد .\r\nديگر آنكه از قراريكه از اصفهان خبر رسيده نظام السلطنه تعاقب حاجى امام قلى خان ايلخانى سابق بختيارى كرده ، حاجى رضا قلى خان برادرش كه قبلا ايلبيگى بود و الحال ايلخانى شده و اسفنديار خان پسر حسينقلى خان مرحوم كه حال ايلبيگى شده است حاجى امام قلى خان را شكست داده‌اند . دو پسر از مشار اليه زخمى و دستگير شده و خودش با پسرهاى ديگرش و جمعيت خود به كوه فرار كرده ، دور كوه را محاصره كرده‌اند ، هنوز خودش دستگير نشده ، به قدر شصت هفتاد نفر از طرفين كشته و زخمى شده‌اند .\r\nديگر آنكه روز قبل سينه زن در محبس حكومتى رفته بودند كه دو نفر مقصر زن عاليجاه اسميت صاحب را مرخص نمايند ، حكومت آنها را مرخص نكرد ، از عاليجاه ميجرولر صاحب خواهش نموده‌اند كه آنها را مرخص نمايند .\r\nديگر آنكه سعد الملك از قرار مذكور روز بيست و چهارم رمضان از شيراز حركت خواهد كرد ، حضرات قشمى را هم همراه خواهد آورد .\r\nديگر آنكه نرخ اجناس خيلى تنزل كرده ، گندم يك من سيصد دينار ، جو سه شاهى ، برنج چمپا يك من هشتصد دينار . ساير اجناس ديگر تسعيرى ندارد .\r\nديگر آنكه از قرار مذكور ترياك فسا را تگرگ قدرى خراب كرده ولى باز خوب است . اكنون به قيمت خوب خريد و فروش مىشود .\r\nمورخهء بيست و هشتم رمضان 1305 مطابق نهم جولاى 1888 .\r\n\r\n","description":"","footnote":"","page_name":" 313 ","page_number":375},
  {"content":"\r\n\r\n\r\nاز 29 رمضان 1305 مطابق 10 جون 1888\r\nچند شب قبل چند دكان در محلهء مولا آتش گرفت جمعيت از ده بزرگى و اطراف آمدند خاموش كردند .\r\nديگر آنكه سعد الملك در باغ جناب صاحب ديوان نقل مكان كردند كه به سمت بوشهر حركت كنند .\r\nديگر آنكه اين اوقات نواب و الا احتشام الدوله كمتر مىنشينند ، اغلب در اندرون هستند ، باطنا گويا كدورتى دارند ، امورات مردم مثل اول ورود نمىگذرد .\r\nديگر آنكه اهل بوانات و قنقرى از دست حاجى نصر الله خان ايلبيگى قشقايى به شكايت در مسجد نو و سر طويلهء نواب و الا احتشام الدوله بست نشسته‌اند ، به كلى حاجى نصر الله خان را نمىخواهند . احتمال هم دارد كه بوانات را از مشار اليه بگيرند .\r\nديگر آنكه در شب دويم شوال حاجى محمد ابراهيم خان باشى رئيس در خانهء سركار و الا احتشام الدوله كه حاكم بهبهان و ممسنى شده بود در باغ مرحوم ميرزا محمد رضاى مستوفى كه هزار قدمى شهر است نقل مكان كرده بود ، صفدر ميرزا رئيس خلوت سركار و الا احتشام الدوله با رضا قلى ميرزا پسرزادهء مرحوم بهرام ميرزاى معز الدوله كه برادر سركار مستطاب و الا حاجى معتمد الدوله باشد و بعضى عمله‌جات خلوت مهمان حاجى محمد ابراهيم خان بوده‌اند ، همه رفته بودند سواى رضا قلى خان ميرزا كه خيال رفتن نداشته مجلس شرابخورى داشته با مطرب . چون در راه كه مىآمدند رضا قلى خان ميرزا با پسر حاجى محمد ابراهيم خان نزاعى كرده بودند ، حاجى محمد ابراهيم خان بتلافى مىخواسته اذيتى به رضا قلى ميرزا برساند . ساعت چهار شب مىفرستد رضا قلى ميرزا را مىبرند بطور مهمانى ، بعد از ساعتى حرف بد به رضا قلى ميرزا مىزند . رضا قلى ميرزا همه را فروتنى مىكند جواب نمىگويد . صفدر ميرزا كه داماد حاجى محمد ابراهيم خان باشد ميانه مىافتد كه اصلاحى كند ، حاجى محمد ابراهيم خان دو سه كشيده به او مىزند ، باز هم ساكت مىشود . حاجى محمد ابراهيم خان آتش تغيرش زيادتر مىشود ، حكم به آدمهايش مىدهد كه رضا قلى ميرزا را ببريد پايين باغ عمل قبيح به او بكنيد .\r\nآدم‌هاى مشار اليه كه مىخواهند رضا قلى ميرزا را ببرند نمىتوانند ، صفدر ميرزا مانع مىشود . در اين بين رضا قلى ميرزا چاقوى خود را بيرون مىآورد دست مىگيرد كه اگر هركس بيايد بزند .\r\nبرادرزن حاجى محمد ابراهيم خان جلو مىرود كه او را بگيرد زخمى مىزند به او ، صفدر ميرزا مىخواسته چاقو را از او بگيرد زخمى به شكم او مىرسد ، حاجى محمد ابراهيم خان خودش مىرود كه با آدم‌ها او را بگيرد زخمى بر بازوى حاجى محمد ابراهيم خان مىزند فورا مشار اليه مىافتد به قدر سه چهار من خون از او مىرود ، مىفرستند جراح بياورند . عاقبت نه نفر را زخم مىزند تا او را مىگيرند . ساعت شش از شب گذشته حاجى محمد ابراهيم خان فوت مىشود . صفدر ميرزا با حالت زخم خورده فرار كرده خود را به شهر مىرساند . تا جراح و حكيم مىرسد حاجى\r\n\r\n","description":"","footnote":"","page_name":" 314 ","page_number":376},
  {"content":"\r\n\r\nمحمد ابراهيم خان فوت شده بود . صبح زود خبر به سركار و الا احتشام الدوله مىدهند ، رضا قلى ميرزا را حبس مىنمايند و تلگراف هم به طهران مىكنند . رضا قلى ميرزا را به قدر دو ساعت چوب مىزنند كه او هم بىحال است ولى ما بقى زخميها باكى ندارند از خطر گذشته‌اند .\r\nسركار و الا حاجى معتمد الدوله تلگراف كرده‌اند \" يك مرد كافر فاسقى به جهنم رفته است ، رضا قلى ميرزا را اذيت نكنيد \" . هنوز حكمى در اين باب از اعليحضرت همايونى نيامده ، رضا قلى ميرزا هنوز حبس است و يكى از نوكرهاى حاجى محمد ابراهيم خان كه رضا قلى نام دارد و مىگويند منشاء فساد او بوده در انبار محبوس است . حكومت بهبهان و ممسنى هنوز معلوم نيست به كى داده شود .\r\nديگر آنكه هنوز رضا قلى ميرزاى قاتل در محبس است حكمى دربارهء مشار اليه نشده .\r\nديگر آنكه حكومت بهبهان را به ميرزا احمد خان نائينى كه همراه سركار و الا احتشام الدوله بود دادند و حكومت ممسنى به پسر حاجى محمد ابراهيم خان داده شد .\r\nديگر آنكه فرمان و اعلان دولتى از اعليحضرت همايونى رسيده بود كه رعيت آسوده حال به رعيتى خود مشغول باشند . تمام اهل شهر از علما و اعيان و تجار و كسبه را در مسجد وكيل جمع كردند ، سركار و الا احتشام الدوله و حاجى نصير الملك و قوام الملك و بزرگان فارس تماما در مسجد حاضر شدند ، فرمان را خطيب خطبه كرد . يك ورقه از اعلان كه مضمون فرمان هم همين قسم بود فرستاده شد .\r\nديگر آنكه آدمى از حاجى نصر الله خان قشقايى زخمى به يك نفر خباز زده بود ، سركار و الا احتشام الدوله حكما آن آدم را از حاجى نصر الله خان خواستند ، مشار اليه هم پيدا كرده تسليم نمود . سركار و الا احتشام الدوله چوب زيادى به او زدند ، حتى سر و دست او را فلك كردند و چوب زدند و حبس كردند كه اگر آن زخمى بهتر شود مرخص كنند و اگر بميرد او را هم بكشند .\r\nديگر آنكه چند دكان نزديك بازار وكيل مجددا آتش گرفت كه تمام سوخته شد .\r\nديگر آنكه عاليجناب آقا شيخ على ميرزا كه اهل شيراز او را وكيل كرده بودند كه برود با جناب صاحب ديوان ادعاى اضرارى كه به آنها رسانده بود و جريمه‌هاييكه گرفته بود مطالبه كند ، چند شب قبل رفت به طهران ولى بعض بزرگان فارس مشار اليه را از وكالت خلع كردند .\r\nديگر آنكه جناب صاحب ديوان ماليات املاك خود را از ماليات فارس موضوع كرده كه در طهران خود به جناب امين السلطان بپردازد و حبيب الله خان را كه در طهران وكيل كارهاى ايشان بود به جهت سرپرستى املاك خود به شيراز فرستاده .\r\nديگر آنكه قريهء قلات كه قبل تيول حاجى عز الملك همشيره‌زادهء جناب صاحب ديوان بود و هنگام رفتن قوام الملك به طهران مشار اليه تيول كرد ، الحال از جناب امين السلطان تلگراف رسيد كه به خود حاجى عز الملك واگذار شده . قوام الملك به اين واسطه بسيار دلتنگ است .\r\nديگر آنكه از قرار مذكور جناب صاحب ديوان سى و شش هزار تومان كه طلب فروعاتى از فارس داشت پيشكش حضرت اقدس شهريارى كرده و تمام تيولات را به اربابى قباله كرده كه ديگر كسى نتواند كارى در املاك و تيولات ايشان بكند .\r\n\r\n","description":"","footnote":"","page_name":" 315 ","page_number":377},
  {"content":"\r\n\r\nديگر آنكه كارهاى حكومتى از قرار سابق است ولى چند روز است بيشتر به عرض و داد مردم رسيدگى مىشود .\r\nديگر آنكه رضا قلى ميرزا قاتل حاجى محمد ابراهيم خان را حسب الامر اعليحضرت همايونى به طهران خواسته‌اند . مغلولا به دست حاجى صمصام الملك سپردند كه تحت الحفظ به طهران برساند .\r\nديگر آنكه ميرزا احمد خان نائينى كه حاكم بهبهان شد دو سه روز است روانهء بهبهان شده . و نيز حاجى صمصام الملك روز بيستم روانه خواهد شد .\r\nديگر آنكه خليل ميرزا رئيس تلگرافخانهء ايرانى معزول شد و برادر مشار اليه جليل ميرزا به رياست تلگرافخانهء شيراز وارد گرديد .\r\nديگر آنكه يك نفر از مقصرين زوجهء عاليجاه اسميت صاحب بواسطهء ناخوش بودن به حكم سفارت جليله مرخص شد . ديگر آنكه چند روز است هوا بسيار گرم كرده قدرى هوا عفونت پيدا كرده ناخوشى گلودرد بسيار شده است .\r\nديگر آنكه تلگرافى كه از اعليحضرت اقدس همايونى به جهت سركار و الا احتشام الدوله رسيده بود صورت آن را به همه‌جا فرستادند ، و روز بعد آبدست ترمهء كشميرى سفيد به جناب حاجى نصير الملك خلعت دادند . ديگر آنكه غله از قبيل گندم و جو فراوان است ارزان است ، گندم يك من تبريز از سيصد دينار الى هفت شاهى ، جو يك من سه شاهى ، ولى در بلوكات مثل فيروزآباد و آن صفحات گندم يك من 5 شاهى و جو دويست دينار است .\r\nديگر آنكه حاجى صمصام الملك نقل مكان در بيرون شهر كرده ، هنوز حركت نكرده‌اند .\r\nمورخهء چهارشنبه غرهء ذى قعده 1305 مطابق يازدهم جولاى 1888 .\r\n\r\nاز 2 ذيقعده 1305 مطابق 12 جولاى 1888\r\nافواها خبر به سركار و الا احتشام الدوله داده‌اند كه ناخوشى طاعون در بيضا و اردكان و سيمران و در ايل قشقايى بروز كرده ، ايشان و اهل شهر بسيار اضطراب پيدا كردند . بعد از تحقيقات لازمه معلوم شد كه تب گرم بوده و در بيضا بواسطهء گاو ميران هوا بسيار تعفن پيدا كرده است ، محصل مخصوص فرستادند كه برود التزام بگيرد هرچه گاو مىميرد خاك كنند .\r\nديگر آنكه در كازرون گاو جاميش و گراز و خرس زياد مىميرد ، حال در حومهء شيراز هم سرايت كرده ، در اغلب از بلوكات گاو زياد مىميرد .\r\nديگر آنكه حاجى نصر الله خان قشقايى حاكم بوانات رفت به كام فيروز كه از آنجا به بوانات برود .\r\nديگر آنكه سه نفر غلام از قوام الملك يك نفر ميوه‌فروش را زخم زياد زده‌اند كه به حالت مردن است . غلامها را سركار و الا احتشام الدوله حكما از قوام الملك خواسته‌اند .\r\nديگر آنكه سركار و الا احتشام الدوله به ديدن جناب آقا ميرزا محمد على مجتهد رفتند .\r\nديگر آنكه دو نفر در شاه چراغ با يكديگر نزاع كردند يك نفر مقتول شد ، كسانش قاتل را\r\n\r\n","description":"","footnote":"","page_name":" 316 ","page_number":378},
  {"content":"\r\n\r\nتعاقب كردند ، در همان‌جا بست نشست . به حكم حكومت او را در حجره حبس و زنجير كردند .\r\nديگر آنكه چند شب است در شهر بناى دزدى شده يك دو دكان را بريده‌اند . ديگر آنكه قافله از طريق بوشهر مىآمده در دشت ارژن دزد در قافله مىريزد يك عدل قماش مىبرد .\r\nديگر آنكه نواب و الا احتشام الدوله بواسطهء گرمى هوا در باغ گلشن قوام الملك رفته‌اند ، يك هفته در آنجا توقف خواهند كرد . ديگر آنكه باقى پارساله را جناب صاحب ديوان پيشكش حضور اعليحضرت اقدس همايون كرده ، از طهران هم حكما از سركار و الا احتشام الدوله خواستند ، سند تلگرافى از ايشان گرفته‌اند كه تا چهل روزه گرفته برسانند .\r\nديگر آنكه به قدر پانصد نفر از طايفهء بهارلو گرسنه و برهنه در صحراى فسا ريخته‌اند كه متصل دزدى مىكنند .\r\nديگر آنكه سركار و الا احتشام الدوله كه رفته بودند به جهت چند روزى در باغ عفيف‌آباد به جهت تغيير آب و هوا ، حال خيال دارند تا آخر ماه ذيقعده در آنجا توقف نمايند .\r\nديگر آنكه نواب نوذر ميرزا اين دو سه روزه خيال حركت به سمت دشتى و دشتستان را دارد .\r\nديگر آنكه حكم از طهران شده كه سربازخانه و قورخانه را بسازند ، حال بتعجيل مىسازند چونكه افواجى كه همراه سيف السلطنه است به قدر يك فوج آن مأمور شده‌اند ، دو فوج ديگر در بيرون شهر چادر زده نشسته‌اند معطل تمام شدن سربازخانه هستند .\r\nديگر آنكه حاجى عبد الحسين خان امير پنجه سيصد نفر توپچى ابواب جمع مشار اليه كرده وارد شيراز گرديد . يكصد و پنجاه نفر بايد از توپچيان ابو الوردى و شيرازى بگيرد و يكصد و پنجاه نفر از اهل نهاوند از عقب خواهند آمد . توپچيان ساخلو شيراز مرخص هستند .\r\nديگر آنكه بعد از خواندن اعلان و فرمان از بابت ترفه حال رعايا تا به حال چيزى به ظهور نرسيده است ، تفاوتى از سابق نكرده است .\r\nديگر آنكه دو نفر از اهل سروستان كه مذهب بابى داشتند يكى قرآن سوزانيده بود و ديگرى زن خود را تكليف كرده بود كه برود با اجنبى بنشيند ، حاجى سيد على اكبر فال اسيرى مطلع شده ، گرفته بود آنكه قرآن سوزانيده بود خودش اقرار كرد ، فرستاد خدمت سركار و الا احتشام الدوله ايشان پيغام به سيد دادند كه اين سفيه است او را مرخص كردند . آنكه زن خود را تكليف به معاشرت غير كرده بود و زنش آمده بود عرض حال خود را كرده بود نگاه داشتند . چون آنكه قرآن را سوخته بود مرخص شد جميع علما اتفاقا در منزل حاجى سيد على اكبر اجتماع نمودند و هيچكدام ديگر به مسجد نرفتند و قدغن كردند مؤذن‌هاى شهر اذان نگفتند ، تا سه روز مسجد نرفتند ، پسر حاجى سيد على اكبر هم رفت پيش سركار و الا احتشام الدوله قدرى بىاحترامانه صحبت كرد . ايشان به طهران تلگراف كردند . حكم تلگرافى از جانب امين السلطان رسيد كه سيد را از شهر بيرون كنند . تلگراف را بردند براى سيد ، سيد هم گفت \" مىروم ، شهرى كه مذهب ندارند توقف خودم را هم جايز نمىدانم \" . بعد شيخ الاسلام و قوام الملك رفتند منزل سيد او را استمالت كردند ،\r\n\r\n","description":"","footnote":"","page_name":" 317 ","page_number":379},
  {"content":"\r\n\r\nقدرى اين فتنه و فساد خوابيد كه در اين ( بين ) خبر فوت مرحوم مغفور معتمد الدوله را دادند ، به كلى اجتماع ملاها متفرق شد .\r\nديگر آنكه سركار و الا احتشام الدوله در باغ عفيف‌آباد قوام الملك بود ، خبر فوت مرحوم معتمد الدوله كه رسيد حاجى نصير الملك رفت ايشان را به شهر آورد . وقت ورود در باغ شهر جمعى از ملاها حاضر شده بودند كه اين خبر را به ايشان بدهند ، در مسجد وكيل هم قوام الملك اسباب ختم را حاضر كرده بود ، ايشان را خبر دادند ، از آنجا به مسجد آمدند سر ختم نشستند ، تا سه روز ختم گذاردند ، بازار وكيل را بسته هر سه روز تمام ده محله كتل بستند و آوردند در مسجد وكيل سينه زدند و تعزيه‌دارى معتبرى كردند . روز سيم عصرى ختم را برچيدند ، تمام بزرگان و اشراف سياه‌پوش بودند ، در اندرون تمام زنهاى بزرگان از صبح تا شام به جهت عزادارى مىرفتند . همهء اهل شيراز از فوت آن مرحوم افسرده و دلتنگ شده‌اند . خود سركار و الا احتشام الدوله كمال افسردگى دارند به حدى كه حال تكلم ندارند .\r\nديگر آنكه دو نفر از الواط شيراز بر سر پسرهء امردى با هم نزاع مىكنند ، يكى ديگرى را دو زخم مىزند فورا مىميرد ، همان ساعت قاتل فرار مىكند مىرود در مسجد بردى . فراشباشى قوام الملك و فراش و جمعيت عقب او مىروند ، از آنجا هم فرار كرده طرف گويم و قلات مىروند . همين قسم فراشباشى قوام الملك با جمعيت تعاقب قاتل مىروند تا قريب به گويم او را مىگيرند مىآورند . حكومت هم فورا او را سر بريد .\r\nديگر آنكه طرف بيضا دزدى شده بود ، پى را روى عملهء كهن دل خان پسر على قلى خان قشقايى برده بودند . حكومت سارقين را از مشار اليه خواسته بودند ، محصل فرستاده شد ، برادر كهن دل خان محصل را كتك زده و جواب كرده بود ، بعد خود كهن دل خان كه در شيراز بود مىرود كه سارقين را بياورد ، دو نفر گرفته مىآورد ولى عرض مىكند \" آنها گريخته‌اند اين دو نفر را عوض آنها گرفته آوردم \" . سركار و الا احتشام الدوله زياد متغير مىشوند ، چوب زيادى به كهن دل خان مىزنند كه قريب به موت مىشود ، بعد او را مىبرند در انبار حبس مىنمايند .\r\nحاجى نصير الملك توسط كرده او را از انبار بيرون آوردند ، در منزل فراشباشى حبس است .\r\nمورخهء دوشنبه چهارم ذى حجه 1305 مطابق سيزدهم اگست 1888 .\r\n\r\nاز 5 ذيحجه 1305 مطابق 14 اگست 1888\r\nنواب نوذر ميرزا به جهت حكومت دشتى و دشتستان روانه گرديد .\r\nديگر آنكه دخترى از يهوديهاى زرقان با پسر مسلمانى راهى داشته ، دختر يهوديه مىخواسته مسلمان شود از اقوام خودش خائف بوده ، اقوام دختر يهوديه دختر به يهودى داده مىبرند به كازرون . پسر مسلمان با يكى از دوستان خود اين مطلب را مىگويد . آن شخص مىگويد كه اين دختر در سن سه سالگى در سال قحطى از من گم شده ، حالا اين دختر دختر من است .\r\nبه حكومت عارض مىشود . حال آن دختر را از كازرون به شيراز آورده‌اند كه رسيدگى نمايند . بعضى\r\n\r\n","description":"","footnote":"","page_name":" 318 ","page_number":380},
  {"content":"\r\n\r\nمىگويند كه دخلى به پسر مسلمان و خواستن آن ندارد ، صدقش اين است كه اين دختر از سن سه سالگى گم شده و حضرات يهود او را برده‌اند و حالا شوهر دارد ، دختر مسلمان است ولى از شوهر يهودى خودش ميل ندارد طلاق بگيرد . هنوز اين امر قطع نشده .\r\nديگر آنكه كهن دل خان پسر على قلى خان قشقايى كه حبس بود مرخص شد ولى سارقين را حكما از مشار اليه خواسته‌اند .\r\nديگر آنكه دو عراده توپ از ته پرشو از اصفهان به شيراز آوردند كه توپچيان شيراز هم مشق كرده ياد بگيرند .\r\nديگر آنكه حضرات لشنى از دست حاجى ميرزا محمد حكيم‌باشى به شكايت سر توپخانه بست آمده‌اند ، از قراريكه مىگويند در هشتصد تومان جمع دو هزار تومان اجحاف كرده است .\r\nهنوز سر توپخانه بست نشسته‌اند ، هنوز حكمى دربارهء آنها نشده . ديگر آنكه جمعى از اهل خير از دست ابو القاسم خان همشيره‌زادهء حاجى نصير الملك سر توپخانه بست آمده‌اند كه ظلم و تعدى و اجحاف به آنها شده است .\r\nديگر آنكه از قراريكه از سفارت عثمانى حكم به وكيل شهبندر عثمانى شده كه جنازهء سه ساله را حمل عتبات نمايند ، كمتر از سه سال كسى ماذون در حمل نيست ، اگر حمل شود رجعت خواهند داد .\r\nديگر آنكه از قرار مذكور قرار است خلعت به جهت سركار و الا احتشام الدوله از طهران بيايد كه از سياه بيرون بيايند . ديگر آنكه يك روز و يك شب جناب امام جمعه سركار و الا احتشام الدوله را در باغ مسجد بردى ضيافت و پذيرايى خوبى نمودند . ديگر آنكه قوام الملك به جهت سركشى املاك خود يك هفته به كوار رفته است .\r\nديگر آنكه از بابت دختر يهوديه هنوز حكم درستى در اين باب نشده .\r\nديگر آنكه شب هنگام شخص دهاتى در خانهء يكى از ده بزرگى مهمان شده و نصف شب برخاسته بود كه ماديان صاحبخانه را به سرقت ببرد ، صاحبخانه بيدار شده او را مىگيرد ، صبح به سركار و الا احتشام الدوله مراتب را عرض مىكند . حكم داده‌اند دست او را بريدند .\r\nديگر آنكه از قرار اخبار تلگرافى كه از آباده رسيده است چهار نفر از طايفهء قشقايى گوسفندى به يزد و كرمان به جهت فروش برده بودند ، گوسفندهاى خود را فروخته مراجعت در هفت فرسخى آباده مىخواستند پول خود را قسمت كنند ، يك نفر را مىفرستند بالاى كوه كشيك بزند كه دزدى روى آنها نريزد . وقتى كه آن يك نفر مىرود آن سه نفر مشغول تقسيم كردن پول بودند كه شش نفر سارق با تفنگ روى آنها مىريزد ، آن سه نفر را مىكشند و هرچه پول داشتند برداشته مىروند . آنكه بالاى كوه كشيك مىكشيده صداى تفنگ مىشنود ، نگاه مىكند كه رفقاى او را محاصره كردند ، فرار كرده مىرود به آباده اطلاع مىدهد ، تفنگچى و سوار برداشته مىآيد ، وقتى كه مىرسند كه آن سه نفر را كشته ، اسب و الاغ آنها بوده ولى پول نقد و تنخواه هر چه بوده برده‌اند . تا به حال معلوم نشده كه سارقين از چه طايفه بوده‌اند .\r\n\r\n","description":"","footnote":"","page_name":" 319 ","page_number":381},
  {"content":"\r\n\r\nديگر آنكه حضرات لشنى كه از دست حاجى ميرزا محمد حكيم‌باشى به شكايت بست آمده بودند به حكم حكومت آنها را گرفته به دست حكيم‌باشى سپردند .\r\nديگر آنكه چند شب است كه هوا بشدت سرد كرده ، به اين واسطه زلزلهء مختصرى آمد ، نرخ اجناس از قرار سابق است تفاوتى نكرده است .\r\nديگر آنكه اعلانى كه در دو ماه قبل فرستاده شد و در مسجد وكيل خوانده و به اطراف فرستادند چيزى و اثرى تا به حال به ظهور نرسيده . اغلب از خلق خيالشان اين است كه اين فقره دام است كه هركس چيزى دارد ظاهر كند و بعد از او بگيرند .\r\nديگر آنكه ميانهء جناب حاجى نصير الملك و حاجى عز الملك كارگزار شيراز بر سر ملك و آب و زمين گفتگوى بسيار است . حاجى عز الملك به تلگرافخانه بست رفته است كه شكايت به طهران نمايد . رئيس تلگرافخانه عرايض مشار اليه را فهرست كرده به حضور سركار و الا احتشام الدوله برده ، ايشان حكم كرده‌اند كه به عرايض مشار اليه رسيدگى شود اگر تعدى و ظلمى در حق او شده رفع نمايد .\r\nديگر آنكه بواسطهء گاوميران خرمن‌هاى بلوكات و دور شهر خيلى باقى است ، احتمال كلى دارد به همين واسطه نرخ اجناس ترقى كند چونكه از صد گاو ده گاو باقى نمانده ، ولى هنوز به سمت فسا و داراب و جهرم بروز اين ناخوشى نشده . از قراريكه زارعين تجربه كردند بعضى از گاوها را كه معالجه كرده‌اند از آب غوره به خورد آن دادن و در آب سرد انداختن معالجه شده ولى بندرت پس از بهتر شدن بعضى كور مىشوند . در مرودشت و كربال و خفرك و توابع و بيضا بسيار گاو مرده است ، بقسمى كه خرمن‌ها را با الاغ و اسب و قاطر مىكوبند . بيشتر گاو ماده مىميرد .\r\nديگر آنكه حضرات لشنى كه سر توپخانه از دست حاجى ميرزا محمد حكيم‌باشى بست بودند سركار و الا احتشام الدوله آنها را مجبورا فرستادند نزد حكيم‌باشى . به عرايض آنها رسيدگى نشد ، تمام رفتند به آبادهء طشك ، ولى احتمال دارد كه فسادى ميانهء حكيم‌باشى و آنها واقع بشود .\r\nديگر آنكه حاجى عز الملك از تلگرافخانه رفته است در مسجد نو بست نشسته است بواسطهء اينكه در شول كه تيول برادر مشار اليه است دزدى واقع شده سركار و الا احتشام الدوله فرستاده‌اند حكما سارق را خواسته‌اند يا تنخواه را ، به اين واسطه در مسجد نو بست رفته كه حكومت با من بىالتفات است ، هرروز اسباب چينى مىخواهند براى من فراهم بياورند .\r\nديگر آنكه چندى است يك نفر از ارامنهء روسيه آمده در شيراز ساعت‌سازى مىكند ، خودش مىگويد از اهل ولنديزى هستم ، ولى ارامنهء شيراز مىگويند كه ارمنى است ، مدتى در طهران و اصفهان بوده ، چيزى از او تا به حال معلوم نشده ، در كاروانسراى مشير الملك مشغول ساعت‌سازى است .\r\nديگر آنكه از سرحد اسپاس و سروستان خبر رسيده كه در آنجا هم ناخوشى گاو ميران پيدا شده كه تمام گاوها را كشته است و به جهت شيار كردن و خرمن كوبيدن معطل هستند ، همين قسم خرمن‌ها در صحرا است .\r\nمورخهء سه‌شنبه يازدهم محرم الحرام 1306 مطابق هيجدهم سپتمبر 1888 .\r\n\r\n","description":"","footnote":"","page_name":" 320 ","page_number":382},
  {"content":"\r\n\r\n\r\nصاحبديوان\r\nچند روز قبل از ورود صاحبديوان نان فراوان و ارزان شده بود بمحض ورود ايشان نان به حالت شش ماه قبل . . . جنس بنجل به طرح داده . . .\r\nص 264\r\n\r\n","description":"","footnote":"","page_name":" الف 320 ","page_number":383},
  {"content":"\r\n\r\n\r\nناصر الدينشاه\r\nولى به ارواح شاه مغفور و خاقان مبرور و شاه شهيد و به تاج و تخت خودم . . . اگر يك مرتبه ديگر از حالا تا پنجاه سال ديگر از اين مردم اينطور حركات زشت . . .\r\nص 268\r\n\r\n","description":"","footnote":"","page_name":" ب 320 ","page_number":384},
  {"content":"\r\n\r\n\r\nجلال الدوله\r\nمن حالا بزرگ شده‌ام ، لله و بزرگتر لازم ندارم ، با اين مواجبى كه به من مىدهيد امرم نمىگذرد ، يا آنكه سالى 25 هزار تومان جناب صاحبديوان به من بدهد و اختيار كار هم با خودم باشد يا آنكه صد هزار تومان علاوه از آنچه جناب صاحبديوان مىدهد قبول دارم ، نظم ولايت را هم مىدهم . . اگر اين كار را نكنيد خودم يكسره حضور اعليحضرت عرض خواهم كرد و فارس را از اداره شما موضوع مىكنم .\r\nص 284\r\n\r\n","description":"","footnote":"","page_name":" پ 320 ","page_number":385},
  {"content":"\r\n\r\n\r\nامين السلطان\r\n. . . به همهء مردم بفهمانيد كه از اين تغييرات براى مردم باب اشاعه و بسط مكرمت و مرحمت همايونى و آسودگى و امنيت و رفاه كليه مفتوح خواهد شد ، وضع حاليه به كلى . . .\r\nص 307\r\n\r\n","description":"","footnote":"","page_name":" ت 320 ","page_number":386},
  {"content":"\r\n\r\n\r\nمعتمد الدوله ( سلطان اويس ميرزا )\r\nفحش زياد به قوام الملك مىدهند حتى اينكه مىگويند چه به خيالت مىرسد مىخواهى الان طنابت بيندازم . . .\r\nص 311\r\n\r\n","description":"","footnote":"","page_name":" ث 320 ","page_number":387},
  {"content":"\r\n\r\n\r\nسالار السلطنه\r\nوعدهء حكومت سال نو را به جناب صاحبديوان داده‌اند كه با سالار السلطنه پسر اعليحضرت . . .\r\nص 330\r\n\r\n","description":"","footnote":"","page_name":" ج 320 ","page_number":388},
  {"content":"\r\n\r\n\r\nمؤتمن الملك و بنان السلطنه\r\n\r\n","description":"","footnote":"","page_name":" چ 320 ","page_number":389},
  {"content":"\r\n\r\n\r\nاطفال دبستانى در مهمانى ايالت\r\n\r\n","description":"","footnote":"","page_name":" ح 320 ","page_number":390},
  {"content":"\r\n\r\n\r\nسال 1306 وقايع اتفاقيه دار العلم شيراز\r\n\r\nاز 12 محرم 1306 مطابق 19 سپتمبر 1888\r\nناخوشى درد گلو شيوع دارد ، در خانه‌اى نيست كه يك نفر دو نفر طفل گلو درد نداشته باشند ، بعضى بهبودى حاصل مىكنند ، بعضى را هلاك مىكند . از طفل يك ساله تا آدم چهل ساله دردگلو مىگيرند ، طفل‌ها را بيشتر مىكشد . از قرار مذكور همين ناخوشى از زرقان تا ايزد خواست بسيار شيوع دارد . ديگر آنكه چونكه هوا قدرى خنك شده گاوميران كمتر شده است . ديگر آنكه ايلات قشقايى و عرب از ييلاقات كه مراجعت مىكنند در راه بعضى جاها دست‌اندازى كرده‌اند و مىروند .\r\nديگر آنكه از اين شخص ارمنى ساعت‌ساز كه رعيت روس است هنوز خبرى ابراز نكرده است .\r\nديگر آنكه از قرار مذكور حضرت و الا ظل السلطان را به طهران طلبيده‌اند ، تا اول ماه ربيع الاول از اصفهان حركت خواهند كرد . ديگر آنكه تسعير جنس به همان نرخ سابق است تفاوتى نكرده .\r\nديگر آنكه دو نفر قندهارى كه ميرزا محمد على نام با پسرش باشند همراه سردار ايوب خان به بغداد رفته بودند در آنجا ناخوش شده از راه اصفهان به شيراز آمده‌اند . از قراريكه ميرزا محمد على مىگويد در وقتى كه كرنل . . . صاحب در قندهار بوده اين شخص در آنجا مستوفى بوده و حال هم ناخوش بسترى است ، خيال دارد عقب سردار ايوب خان به هندوستان برود ، معطل خرجى هستند .\r\nديگر آنكه اطراف شهر و ايلات آرام است ، اغتشاشى نيست . ديگر آنكه ناخوشى گلو درد به همان شيوع است . ديگر آنكه اطراف شهر كمتر گاو مىميرد خيلى اين ناخوشى كم شده .\r\nديگر آنكه نرخ اجناس به همان تسعير است گندم يك من تبريز از پنج شاهى الى سيصد دينار ، جو يك من تبريز از سه شاهى و نيم ، برنج بواسطهء ايام محرم قدرى ترقى كرده يك من نهصد دينار است . الحمد الله فراوانى است و خلق در راحت هستند . ديگر آنكه هواى شيراز هنوز گرم است و هوا هم يك نوع عفونتى دارد و بيشتر اين ناخوشىها بواسطهء بدى هواست .\r\nديگر آنكه از قراريكه امروز خبر رسيده طايفهء لشنى كه در آبادهء طشك هستند بواسطهء آنكه حكومت آنها را از سر توپخانه بدست حاجى ميرزا محمد حكيم‌باشى سپرد ، آنها كه بيرون\r\n\r\n","description":"","footnote":"","page_name":" 321 ","page_number":391},
  {"content":"\r\n\r\nرفتند با هم نزاع كردند ، يك نفر از طرفين كشته شده و چند نفر زخمى ، تمام ماليهء خود را به دهات متفرق كردند و خودشان زده‌اند به كوه كه به كلى امسال زراعت نكنند و ضرر فاحش به حكيم‌باشى بزنند .\r\nديگر آنكه چون قوام الملك در قوام آباد بناى ساختن كاروانسرايى گذارده و نصفهء آن را هم ساخته خودش چند روزى است به جهت سركشى در آنجا رفته است . ديگر آنكه چند نفر از ريش‌سفيدان داراب به شكايت از ظلم و تعدى قوام الملك از داراب رفته‌اند به طهران . ديگر آنكه خلعت سركار و الا احتشام الدوله از قرار مذكور به جهت مولود اعليحضرت شهريارى خواهد رسيد . ديگر آنكه جلودار شاهى به جهت گرفتن اسب از حكام به شيراز آمده هيجده رأس اسب مىخواهد .\r\nديگر آنكه از قرار مذكور كه خبر از طهران رسيده اعليحضرت شهريارى به جناب صاحب ديوان خيلى بىمرحمت شده‌اند ، حكم كرده‌اند از خانه بيرون نيايد و شصت هزار تومان باقى از ايشان مطالبه دارند .\r\nديگر آنكه يك نفر از اهل بردچى به حكومت عارض شده كه يك ماديان مرا از طايفهء نفر برده‌اند . حكومت محصل همراه او فرستاد كه ماديان را گرفته مسترد سازد . وقتى كه محصل حكومت به آن طايفه رسيد ، محصل را جواب كردند و شخص بردچى را با گلوله مقتول ساخته ، جنازهء بردچى را آوردند به شيراز . حكومت حكم كرده‌اند و فرستاده‌اند كه مقصرين را بگيرند ، اگر به دست بيايند .\r\nديگر آنكه حاجى مصطفى نام سياح كه در مشهد مقدس بود و به طهران آمد حال پنج شش روز است وارد شيراز شده و در تلگرافخانهء ايرانى بر حسب سفارشنامهء جناب مخبر الدوله منزل دارد ، هر روزه همه جا مىرود و روزنامه‌نويسى مىكند ، هنوز نواب و الا احتشام الدوله را ملاقات نكرده است ولى منزل قوام الملك رفته و بعضى جاهاى ديگر در شهر گردش مىكند ، هر جا مىرود خيلى تعريف از قشون دولت روس و نظم آنها مىنمايد .\r\nديگر آنكه شب ششم ماه صفر المظفر جشن مولود اعليحضرت همايونى را گرفتند ، در ميدان توپخانه آتش‌بازى كردند و شليك توپ نمودند . تمام اعيان و بزرگان فارس را وعده گرفتند ، شام خوردند . خود سركار و الا احتشام الدوله بواسطهء كسالت مزاج در مجلس حاضر نشدند ، نواب اميرزاده به جهت پذيرايى حاضر بودند .\r\nديگر آنكه طايفهء لشنى كه فرار كرده بودند ، حكومت حكم به قوام الملك داده‌اند كه طايفهء عرب بروند آنها را بگيرند . قوام الملك هم مشهدى اسد الله كلانتر يكى از طايفهء عرب را مأمور كرد كه برود آنها را بگيرد . مشهدى اسد الله هم تمام بلوك خواجه مالى را چاپيدند ، ضرر كلى به ملاك رسانيدند ، بعضى از فراريها را گرفته به دست آدم حكيم‌باشى دادند .\r\nديگر آنكه خبر فوت مرحوم حاجى ملا على كه از طهران به شيراز رسيد تمام دكاكين را بسته و در مسجد وكيل ختم گذاردند و در هر گذرى و در بازارچه تا سه روز ختم گذاردند ، سركار و الا احتشام الدوله در مسجد وكيل رفته ختم را برچيدند .\r\n\r\n","description":"","footnote":"","page_name":" 322 ","page_number":392},
  {"content":"\r\n\r\nديگر آنكه چند روز است عصرها در شهر شيراز و اطراف شهر بارندگى مىشود ، در بعضى بلوكات هم بارش آمده . بواسطهء گاوميران كه اغلب خرمن‌هاى شتوى در صحرا است احتمال ضرر مىرود .\r\nمورخهء شنبه چهاردهم شهر صفر المظفر 1306 مطابق بيستم اكتوبر 1888 .\r\n\r\nاز 15 صفر 1306 مطابق 21 اكتوبر 1888\r\nاز قراريكه از طهران نوشته‌اند محرمانه به حكومت ، يكصد سوار و بيست و پنج فراش و پنج مير غضب با علاء الدوله از طهران بيرون آمده‌اند ، معلوم نيست كه به چه امرى يا به كجا مأمور شده‌اند .\r\nديگر آنكه از قراريكه از كرمان نوشته‌اند ( مردم كرمان ) حاكم خود ناصر الدوله را جواب كرده‌اند ، شورش و بلوا نموده‌اند .\r\nديگر آنكه سركار مستطاب و الا احتشام الدوله به جهت سركشى به قنوات به جوشك رفته‌اند ، سه روز توقف نمودند ، روز جمعه اربعين مراجعت كردند . ديگر آنكه سركار و الا احتشام الدوله خيال حركت به سمت بوشهر و آن صفحات را دارند ولى هنوز بطور يقين معين نيست . ديگر آنكه قوام الملك بعد از ماه صفر خيال دارد برود به داراب به جهت نظم ايلات و وصول ماليات آن صفحات .\r\nديگر آنكه سه نفر فرانسه از طهران به شيراز آمدند با يك نفر غلام فرانسه ، دو روز در شيراز توقف كرده به سمت بوشهر حركت كردند .\r\nديگر آنكه از قراريكه مشخص شد علاء الدوله با سوار و فراش و مير غضب به جهت ساوهء قم مأمور بودند زيرا كه اهل ساوه بر على خان نام حاكم خود - كه نوكر اعتضاد الدوله حاكم قم و كاشان است - شورش كرده‌اند ، ريخته‌اند در خانهء مشار اليه و او را زخم زده‌اند . علاء الدوله با مأمورين به جهت تنبيه و سياست اهل ساوه مأمور بوده‌اند .\r\nديگر آنكه در يكى از كاروانسراهاى شهر شيراز شب هنگام عربى از اهل بغداد عرب ديگرى را با پسرش در منزل خود مهمان مىكند ، گويا شخص ميزبان با اين پسر عرب سابقه داشته‌اند ، شخص ميزبان مست مىشود از اطاق مىآيد بيرون در وقتى كه آن پسرهء عرب هم بيرون حياط بوده ، با پسرهء عرب خواسته شوخى نمايد ، پسرهء عرب امتناع كرده بناى فحش و فرياد را مىگذارد . پدر پسر از منزل بيرون مىآيد با عرب ميزبان گفتگويشان مىشود . ميزبان دشنه در دست داشته مىزند به گردن پدر پسر ، فورا كشته مىشود و زخمى هم به پسر مىزند . فرياد و صدا بلند مىشود . داروغه و گزمه مىريزند در آنجا ، شخص قاتل را مىگيرند مىبرند ، جنازه را هم به همان حالت مىگذارند تا صبح . خبر به حكومت مىدهند ، شخص قاتل را حبس مىنمايند كه بعد از ماه صفر به سزاى خود برسانند و جنازه را حكم مىشود دفن نمايند .\r\nديگر آنكه امسال ايل عرب كه از ييلاق به قشلاق رفته‌اند ابدا خرابى به حاصل و محصول املاك مردم نرسانيده‌اند ، خيلى با نظم حركت كردند . اين فقره ممكن نبود مگر بواسطهء نظم ضابط\r\n\r\n","description":"","footnote":"","page_name":" 323 ","page_number":393},
  {"content":"\r\n\r\nآنها .\r\nديگر آنكه شبها در شهر دزدى زياد مىشود و باعث تشويش مردم شده است ، اين فقره بواسطهء بىمواظبتى داروغه است .\r\nديگر آنكه در روز قتل ماه صفر يك نفر توپچى در دار السلام با زنى از اهل شهر شوخى كرده بود ، اهل شهر ريختند و اجماع نمودند و آن توپچى را با چند نفر توپچى ديگر كه همراه بودند بسيار زدند ، دست يك توپچى شكسته است .\r\nديگر آنكه يك نفر از آن سارقين كه در آبادهء طشك سه نفر قشقايى را كشته بودند و پول آنها را برده بودند به دست آمده ، حكومت او را سر بريدند . ديگر آنكه يك نفر قاتل ديگر كه در بيرونها آدم كشته بود او را هم به دست ورثهء مقتول دادند ، ورثهء مقتول هم او را به دست مير غضب داده ، سر بريد . ديگر آنكه دو نفر سارق ديگر كه در بيرونها دزدى كرده بودند در شهر گرفتار شدند ، حكومت حكم كرد يك دست هريك از آنها را بريدند .\r\nديگر آنكه عاليجاه بلند جايگاه كرنل ملك رئيس كل تلگرافخانهء هندوستان و ايران وارد شيراز شدند ، سركار و الا احتشام الدوله على اكبر خان كشيكچى باشى خود را كه شاهزاده است با پنجاه شصت نفر سوار تا يك فرسخى شهر استقبال فرستادند و بعد از ورود چهار مجموعه شيرينى با دو بره به جهت مباركباد منزل فرستادند ، خيلى اظهار مهربانى كردند .\r\nروز بعد هم كرنل ملك به ديدن سركار و الا احتشام الدوله رفتند ، كرنل خيلى اظهار امتنان كردند .\r\nديگر آنكه سركار و الا از سبزپوشان مراجعت كردند .\r\nديگر آنكه قاتل شخص عرب را به حكم از دار الخلافهء طهران به دست ورثهء مقتول دادند ، سر بريدند . ديگر آنكه از قرار مذكور بيرونها قدرى اغتشاش بهم رسيده ، در ممسنى گويا اغتشاش شده ، فشنگ به جهت سربازهاى مأمور آنجا خواسته‌اند .\r\nديگر آنكه سركار جنرال ملك صاحب با ميجرولر صاحب چند روز است رفته‌اند ، در شيراز نسبت به ايشان خيلى احترام واقع شد .\r\nديگر آنكه حاجى رضا قلى اسب فروش كه به سركار كانتركت كرده بود كه يكصد اسب از خراسان ببرد وارد شيراز شده يكصد و بيست و پنج راس اسب همراه دارد ، اين دو روزه روانه خواهد شد .\r\nديگر آنكه داراب خان ايلبيگى قشقايى به شيراز آمده تا به حال ماليات خود را از قرار قسط پرداخته است و خوب خدمت نموده .\r\nديگر آنكه چند روز است سركار و الا احتشام الدوله ناخوش هستند و از اندرون بيرون نمىآيند ، حتى اينكه روز عيد مولود هم نتوانستند سلام بنشينند .\r\nديگر آنكه حبيب الله خان گماشتهء جناب صاحب ديوان كه املاك معزى اليه سپردهء او بوده آثار باد سرخ در او پيدا شده بعد از سه روز فوت شد ، از قرارى كه خودش در حين فوت گفته است او را مسموم كرده‌اند .\r\n\r\n","description":"","footnote":"","page_name":" 324 ","page_number":394},
  {"content":"\r\n\r\nديگر آنكه حاجى عز الملك كارگزار مرخصى از سركار و الا احتشام الدوله گرفته بود كه سركشى به دهات خود نمايد ، رفته در خفر توقف كرده هرچه مشار اليه را به شيراز مىخواهند نمىآيد .\r\nمورخهء جمعه هيجدهم ربيع الاول 1306 مطابق بيست و سيم نومبر 1888 .\r\n\r\nاز 19 ربيع الاول 1306 مطابق 24 نومبر 1888\r\nروز چهارشنبه بيست و سيم شهر ربيع الاول از جانب اعليحضرت همايونى يك خرقهء خز ترمه سفيد شمسه الماس خلعت به جهت نواب مستطاب و الا احتشام الدوله مصحوب يكى از پيشخدمتهاى مرحوم حاجى معتمد الدوله آوردند ، تمام اعيان و بزرگان و علما و تجار و كسبه استقبال رفتند ، خود نواب و الا هم تا تل سلام رفتند همانجا خلعت را پوشيدند با احترام زياد و شليك توپ و نقاره‌خانه وارد شهر شدند ، در عمارت كاخ سلام نشستند ، علما همگى حاضر بودند بعد از صرف شربت و شيرينى برخاستند .\r\nديگر آنكه دو برادر بر سر پنج قران نزاع مىكنند ، برادر بزرگتر با كارد برادر كوچكتر را هفت زخم مىزند ، فورا كشته مىشود . برادر قاتل فرار كرده در شاه چراغ بست رفته ، حكومت هم خيال دارند اگر مادرش راضى شود قاتل را هم بكشند .\r\nديگر آنكه قوام الملك تا دهم ماه نو به سمت داراب حركت خواهد كرد ، معطلى مشار اليه به جهت مرخصى سرباز است كه از طهران حكم شود سرباز خلج را همراه ببرد زيرا كه سرباز سواى فوج خلج در شيراز نيست و اينها هم حكم است كه بجايى مأمور نشوند .\r\nديگر آنكه باران كمى در اين دو روزه آمد ، از قرار مذكور در بيرون بارندگى درستى شده .\r\nديگر آنكه اين اوقات ناخوشى دموى زياد شده است .\r\nديگر آنكه قوام الملك تا پانزدهم اين ماه به سمت داراب مىرود ، اذن سه دستهء سرباز از خلج كه همراه مشار اليه برود از طهران آمده ، سه دسته سرباز و يك عراده توپ همراه خواهد برد .\r\nديگر آنكه از قرار تحقيق در اين چند ماهى كه قوام الملك به شيراز آمده قروضى كه در عوض ترجمان حضرت و الا ظل السلطان كرده بود و خسارتهائيكه به مشار اليه رسيده بود ، در اين مدت كه به قدر صد هزار تومان مىشد ادا كرده ، قريب بيست هزار تومان ديگر باقى است ، آن هم در محل دارد كه خواهد رسيد ، باز به همان غرور سابق باقى است .\r\nديگر آنكه الحمد الله بارانهاى با موقع و بوقت آمد ، جنس در ترقى بود از اين باران باز تنزل كرد .\r\nديگر آنكه مويد الملك برادرزادهء جناب صاحب ديوان كه چند وقت به جهت معالجه به فرنگستان رفته بود وارد شيراز شد . ديگر آنكه قرار است قوام الملك امروز نقل مكان به دلگشا نمايد كه برود داراب .\r\nديگر آنكه از قرار نوشتجات طهران اعليحضرت شهريارى قرار است بعد از عيد تشريف ببرند به فرنگستان .\r\n\r\n","description":"","footnote":"","page_name":" 325 ","page_number":395},
  {"content":"\r\n\r\nديگر آنكه دو روز باران خوبى آمد ، در جميع بلوكات فارس آمده ، سمت فسا و جهرم و داراب باران بسيار خوبى آمده است . ديگر آنكه پست از شيراز به جهرم برقرار شد و حال مىآيد و مىرود ، ديگر آنكه قوام الملك ديروز كه روز هيجدهم بود به سمت داراب حركت كرد ، از راه سروستان و فسا مىرود ، سه ماه سفر ايشان طول خواهد كشيد . ديگر آنكه نرخ اجناس پس از اين بارانها تنزل كرده از هر جنس يك من يك شاهى كسر كرده است سواى جو چونكه كم بود ، گندم خوب حالا يك من تبريز پنج شاهى است و جو سه شاهى و برنج چمپا يك من از چهار عباسى تا نهصد دينار است ، ساير اجناس هم تنزل كرده است .\r\nديگر آنكه شخص طلبه‌اى عريضه خدمت جناب امين السلطان نوشته است و شكايت از دست قوام الملك كرده كه ملكى در همسايگى قوام الملك دارم اذيت زياد به من مىكند . جناب امين السلطان در حاشيهء همان عريضه به سركار و الا احتشام الدوله نوشته‌اند كه \" چرا رسيدگى به امورات حكومتى نمىكنيد و غفلت از حال رعايا داريد البته رسيدگى كرده كه قوام الملك تعدى به مردم ننمايد \" . همان دستخط را به جهت طلبه مىفرستند ، شخص طلبه هم دستخط جناب امين السلطان را مىبرد به حضور سركار و الا احتشام الدوله . پس از مطالعه متغير مىشوند طلبه را چوب زيادى مىزنند ، طلاب جمع شده بودند كه شورش كنند ، حاجى ميرزا حسن حكيم‌باشى باستمالت آنها را خاموش مىكند .\r\nمورخهء دوشنبه بيستم ربيع الثانى 1306 مطابق بيست و چهارم ديسمبر 1888 .\r\n\r\nاز 21 ربيع الثانى 1306 مطابق 25 ديسمبر 1888\r\nيك نفر فراش تلگرافخانهء ايرانى به قلات رفته بود ، در مراجعت مىرود به حكومت عارض مىشود كه در ربع فرسخى شيراز دو ساعت از شب گذشته مرا برهنه كرده‌اند صد تومان پول همراه داشتم كه قسط قلات بوده . حكومت همان وقت شب او را مىدهند نگاه دارند كه صبح تحقيق كنند .\r\nرئيس تلگراف عريضه مىنويسد كه اين فراش دروغ عرض كرده پول همراه او نبوده . فراش غافل از اينكه رئيس خودش اين قسم نوشته است تا صبح هرچه از او تحقيق مىكنند همان حرف اول را تكرار مىكند صبح حكومت فراش را چوب زيادى مىزنند و مىفرستند پيش رئيس تلگرافخانه كه ديگر اينجور نوكرها را نگاه نداريد . از قرار تحقيق دروغ عرض كرده بوده .\r\nديگر آنكه از قرار تحقيق قسط هرجا بوقت رسيده و مىرسد ، خيلى به آرامى عمل حكومتى مىگذرد .\r\nديگر آنكه حاجى فضلعلى خان وكيل همشيره‌زادهء جناب صاحب ديوان كه از شيراز فرارا همراه جناب صاحب ديوان رفت الحال مراجعت كرده به جهت سرپرستى املاك جناب صاحب ديوان و آدمى هم از جانب امين السلطان به جهت تقويت كارهاى خود همراه آورده است .\r\nديگر آنكه از قراريكه از طهران نوشته‌اند شيخ على ميرزا و حاجى محمد نبى خان كه وكيل از جانب عمال فارس شدند و رفتند به طهران كه با جناب صاحب ديوان ادعا نمايند ، حاجى محمد نبى خان رفته نوكر جناب صاحب ديوان شده به سالى دويست تومان و او را فرستاده است سر املاك\r\n\r\n","description":"","footnote":"","page_name":" 326 ","page_number":396},
  {"content":"\r\n\r\nورامين خود ، و به جهت شيخ على ميرزا اسباب افتضاحى فراهم آورده است كه شب هنگام در خانهء فاحشه‌اى او را مست مىگيرند ، انواع افتضاح به سر مشار اليه مىآورند و بعد يك روز و يك شب در محبس كنت حبس مىكنند ، مبلغ گزافى مىدهد و مرخص مىشود . خيال دارد از طهران به اسم زيارت مشهد مقدس برود .\r\nديگر آنكه حاجى محمد خان پسر حاجى محمد كريم خان مجتهد جماعت شيخى وارد شيراز شد ، از مريدهاى مشار اليه كه در شيراز بودند جماعت زيادى استقبال كردند او را ، تا كازرون و كنار تخته استقبال رفته بودند ، از جانب سركار و الا احتشام الدوله صفدر ميرزا پيشخدمت باشى خود و محمد حسن خان سرتيپ با پنجاه شصت نفر سوار تا ده شيخ استقبال فرستادند ، از روز ورود به شيراز تا سه روز مهمان سركار و الا احتشام الدوله بودند ، در منزل مشار اليه شب و روز جمعيت زياد مىشود ، بعضى از علماى شيراز خوش در توقف مشار اليه ندارند ، بدگويى مىنمايند ، ولى مشار اليه اعتنايى نمىكند ، خيلى مجلل حركت مىكند .\r\nديگر آنكه از قرار خبر تلگرافى جناب مشير الدوله وزير تجارت شده‌اند ، تلگرافى به تجار شيراز كرده بودند كه كما فى السابق رئيس التجار بيگلربيگى است و به خود بيگلربيگى نيز تلگرافى شده كه احكام شما با پست فرستاده مىشود . ديگر آنكه الحمد الله تا به حال بارانهاى با موقع آمده ، اجناس روزبروز تسعيرش كم مىشود .\r\nديگر آنكه شب هنگام در محلهء سردزك دو سه نفر با هم شرابخوارى داشته‌اند ، طفل امردى هم ميانهء آنها بوده ، به جهت آن پسره دو نفر از آنها يكى از آنها را مىكشد . بىصدا در همان شب مىآورند در مسجد سردزك مىاندازند و صاحبخانه هرچه در خانهء خود داشته در همان شب جابجا مىكند و فرار مىكند . صبح كه معين مىشود مقتول پسر شخص چوبدارى بوده كه گوسفند از اطراف فارس به شيراز مىآورده به جهت قصابخانه . جنازهء مقتول را با ازدحام زيادى مىبرند در ارك حكومتى ، حكومت هم حاجى آقا جان فراشباشى بيگلربيگى را مىخواهند و حكما قاتل را از مشار اليه مىخواهند . حاجى آقا جان فراشباشى با فراشان بيگلربيگى و حكومتى تا سه روز جميع شهر را گردش مىكند تا قاتلان را در خانهء ميرزا سيد رضى ميرزاى داراب خان ايلبيگى پيدا مىكند . چونكه يكى از قاتلان همشيره‌زادهء ميرزا سيد رضى است . حال سه نفر در حبس حكومتى هستند . مادر و پدر مقتول گمانشان به يكى از اين سه نفر مىرود . حكومت خواستند يكى از اين دو نفر را بكشند ، بعضى از ريش‌سفيدان خيال دارند خون بست كنند .\r\nديگر آنكه قاتلين شخص چوبدار هنوز در حبس هستند ، احتمال دارد آنها را نكشند چونكه معين نيست كدام يك كشته‌اند ، خون بست كنند ولى از ميرزا سيد رضى ميرزاى داراب خان ايلبيگى قشقايى از قراريكه مىگويند هزار تومان ترجمان مىخواهند كه چرا قاتلين را در خانهء خود پنهان كرده بود .\r\nديگر آنكه يك نفر از منشيان سركار و الا احتشام الدوله كه پسر حاجى وزير منشى مرحوم حاجى معتمد الدوله باشد در خانهء يكى از فاحشه‌هاى شهر رفته بود ، شب در آنجا مجلس داشته‌اند ،\r\n\r\n","description":"","footnote":"","page_name":" 327 ","page_number":397},
  {"content":"\r\n\r\nبطور شوخى يا جدى دست به گلوى آن فاحشه مىگذارد و مىفشارد ، فورا خفه مىشود . اين مطلب را روزنامه به بيگلربيگى مىدهند ، محض خاطر بدنامى نوكران حكومتى به سركار و الا احتشام الدوله اطلاع نمىدهند ولى بعد از دو سه روز سركار و الا احتشام الدوله مطلع مىشوند ، آن منشى را چوب زيادى مىزنند و از بيگلربيگى مواخذهء سخت مىكنند كه چرا هر اتفاقى مىافتد روزنامهء درست نمىدهيد .\r\nديگر آنكه حاجى محمد مهدى تاجر ده دشتى - كه وكيل عاليجاهان كرى بال و كمپنى مىباشد و خويشى با جناب امام جمعه دارد - در باغ خودش كه صد قدمى شهر است شب از معين الشريعه پسر امام جمعه كه داماد مرحوم معز الملك است با ميرزا يوسف پسر مرحوم سعد الملك كه داماد امام جمعه است و ميرزا آقاى سيد مشير الملكى كه داماد مرحوم معز الملك است وعده مىخواهد ، همه مىروند در باغ ، ساعت سه از شب سياووش ميرزا نام كه شاهزاده است با كمال مستى مىرود در اندرون نواب و الا احتشام الدوله ، پيغام مىدهد كه \" امشب در باغ حاجى محمد مهدى تاجر جمعى مشغول شرب و قمار و جنده بازى هستند ، آدم بفرستيد آنها را بگيرند \" . نواب و الا احتشام الدوله بدون اينكه از كسى جويا شوند به حرف اين شخص مست رفته بشارت خان خواجهء خود را با بيست سى نفر فراش روانه مىكند كه آنها را بگيرند . حضرات هم با عيال خود نشسته بودند و در باغ را بسته بودند . آدم سياووش ميرزا از ديوار باغ بالا مىرود در را باز مىكند ، اين جمعيت داخل مىشوند . بشارت خان بدون خبر داخل اطاقى كه حضرات بودند مىشود ، مىبيند اين حرفى كه سياووش ميرزا زده تمام دروغ است ، همگى نشسته‌اند صحبت مىدارند ، نه اسباب شربى و نه اسباب قمارى است ، خصوصا اينها اشخاص شرابخوار و قمارباز نيستند ، هركس با عيال خودش نشسته . بسيار منفعل مىشود مراجعت مىكند ، به سركار و الا احتشام الدوله اطلاع مىدهد ، ايشان هم منفعل از كردهء خود مىشوند ، همان شب اطلاع به جناب امام جمعه مىدهند ، ايشان كاغذ سختى به نواب و الا احتشام الدوله مىنويسند ، بشارت خان را مجددا به باغ مىفرستند عذرخواهى زياد از حضرات مىكنند ولى امام جمعه دست برنداشته است ، ولى قدرى اسباب خفت به جهت حاجى محمد مهدى و مهمانهاى مشار اليه شده است و سركار و الا احتشام الدوله از اين حركت خود بسيار پشيمان هستند .\r\nمورخهء شنبه بيست و سيم جمادى الاول 1306 مطابق بيست و ششم جنورى 1889 .\r\n\r\nاز 24 جمادى الاول 1306 مطابق 27 جنورى 1889\r\nيك نفر سارق در سروستان شب مىرود دزدى ، صاحبخانه بيدار مىشود ، سارق هم او را مىكشد . عيال مقتول هواهو مىكنند ، از همسايگان مىريزند سارق قاتل را مىگيرند مىآورند به شيراز به حكومت عارض مىشوند . حكومت هم قاتل را به دست ورثهء مقتول مىسپارد ، آنها هم دادند به مير غضب ، به حكم حكومت سر بريد .\r\nديگر آنكه از قراريكه از طهران خبر رسيده جناب صاحب ديوان پيشكار خراسان شده است و با سالار السلطنه پسر اعليحضرت همايونى به خراسان خواهد رفت . ديگر آنكه نرخ اجناس روز\r\n\r\n","description":"","footnote":"","page_name":" 328 ","page_number":398},
  {"content":"\r\n\r\nبروز در تنزل است ، بواسطهء بىتسعيرى جنس تمام خلق معطل هستند ، به همين واسطه قدرى ماليات عقب افتاده است .\r\nديگر آنكه شب يكشنبه دويم شهر جمادى الثانى يك نفر غلام سياه مست در كوچه با كارد برهنه ايستاده بوده ، حاجى ميرزا حسن حكيم‌باشى سركار و الا احتشام الدوله مىخواسته عبور كند با كارد فانوس مشار اليه را پاره مىكند ، مىخواسته زخمى به او بزند فرار مىكند ، بعد از آن شخصى اردكانى از آن راه عبور مىكند ، با كارد مىزند به سينهء آن بيچاره ، فورا مىافتد . مردم او را مىگيرند به حكومت مىبرند ، او را نگاه مىدارند كه اگر زخمى فوت شود او را هم بكشند .\r\nديگر آنكه قاتلين شخص چوبدار را حكومت قصاص نكرد چونكه معين نبود كدام يك ( قاتل ) هستند . يكى كه چندان اسم و رسمى نداشت مادر مقتول قرار داده كه سى سال از اين شهر برود ، آن ديگرى كه پسر يكى از مستوفيان بود پولى از او گرفته مرخص كردند .\r\nديگر آنكه از بىتسعيرى اجناس اغلب از ملاك باقى كار و ورشكست شده‌اند ، از آن جمله محمد حسن خان ضابط بلوك بيضا ورشكست و باقى كار است كه تومانى دو قران به طلبكارهاى مشار اليه بيشتر نمىرسد .\r\nديگر آنكه تجار شيراز عريضه به خاكپاى اعليحضرت همايونى كرده‌اند از بابت شط كارون و تجارت خودشان مبنى بر اينكه اگر تجارت به آن طرف بيفتد از تجارت باز خواهيم ماند ، خيلى مضطرب هستند تجار شيراز ، هنوز جوابى به جهت ايشان نرسيده است .\r\nديگر آنكه عاليجاه كپتان ييت كه به جهت خريدن قاطر براى دولت مأمور است دو روز است وارد شده ولى هنوز شروع در خريدن قاطر نكرده است ، در منزل عاليجاه فهى صاحب رئيس تلگرافخانه منزل دارد .\r\nديگر آنكه امسال تا به حال زمستان سختى نشده است ، به مردم از حيث بارندگى بموقع و نافع خوش گذشته است .\r\nديگر آنكه در دو سه شب قبل يك نفر قصاب مست كاردى به شكم شخص توپچى مىزند ، توپچى به همان حالت قصاب را مىگيرد مىبرند خدمت حكومت ، حال آن شخص قصاب محبوس است تا اگر توپچى فوت شد او را قصاص كنند و الا تنبيه كاملى بشود . ديگر آنكه آن غلام سياه كه شخص اردكانى را زخم زده بود آن شخص اردكانى مقتول شده ، حكومت خيال دارند كه غلام را سر ببرند .\r\nديگر آنكه دستخط از اعليحضرت همايونى تلگرافا به سركار و الا احتشام الدوله شده و آن دستخط تلگرافى از اين قرار است \" احتشام الدوله ، از طرز حكومت و درست رفتارى شما و نظم و انتظام امسالهء فارس كمال خوشوقتى را داريم ، حقيقت بطورى كه مقصود خاطر ما بود و دستور العمل داده بوديم رفتار كرده است . اين است كه لازم شد رضاى خاطر خودمان را مرقوم داريم كه بدانيد قدر خدمت و ناخدمتى هيچكدام مجهول نمىماند . چون رسم است كه در اين اوقات كه شب عيد و اول سال است در هرجا بعضى شهرتها مىدهند ، لهذا به شما مىنويسيم كه اگر شهرت و حرف\r\n\r\n","description":"","footnote":"","page_name":" 329 ","page_number":399},
  {"content":"\r\n\r\nبىمعنى بشنويد ابدا اعتنايى نكنيد ، با اين وضع حكومت امسالهء شما ابدا جاى تغيير و تبديل ندارد و سال آينده هم ان شاء الله در كمال استقلال حاكم هستيد و همين دستخط تلگرافى ما بمنزلهء فرمان سال نو شماست . به حاجى نصير الملك و قوام الملك هم كه حقيقت امسال خيلى خوب از عهدهء خدمات برآمده‌اند اظهار التفات و رضايت خاطر همايون ما را برسانيد \" .\r\nديگر آنكه در دره‌اى كه مشهور به دره‌شاهى است كه نيم فرسخى شهر شيراز است بعضى از مردمان مىروند مىكنند ، قرانى و ده شاهى پيدا مىشود به خط كوفى كه سنهء آن سنه 870 يا سنهء 879 مىباشد ، حكومت آنها را تشويق كرده كه بروند پيدا كنند مال خودشان باشد .\r\nديگر آنكه از قرار مذكور نواب و الا جلال الدوله حاكم كرمان شده‌اند ، و نواب و الا ناصر الدوله فرمانفرما حاكم خراسان .\r\nديگر آنكه تلگرافا بيست و پنج هزار تومان مساعده از نواب و الا احتشام الدوله خواسته‌اند و از بابت خواستن اين مساعده بسيار خوشوقت هستند كه حكومت سال نو با ايشان خواهد بود ولى افواها و مكتوبا چنين مذكور است كه وعدهء حكومت سال نو را به جناب صاحب ديوان داده‌اند كه با سالار السلطنه پسر اعليحضرت همايونى به شيراز بيايند .\r\nديگر آنكه به قدر چهار پنج ساعت باران بموقعى آمد ، به جهت زراعت ترياك و هوا خيلى خوب بود .\r\nديگر آنكه بواسطهء باز شدن شط كارون و قنسول فرستادن دولت روس به خراسان در ميانهء مردم بسيار گفتگو شده است و متزلزل هستند كه به جهت مخلوق اسباب ضرر و خسارت واقع شود .\r\nمورخهء دوشنبه بيست و چهارم جمادى الثانى 1306 مطابق بيست و پنجم فبرورى 1889 .\r\n\r\nاز 25 جمادى الثانيه 1306 مطابق 26 فبرورى 1889\r\nنواب مستطاب و الا احتشام الدوله به سبزپوشان رفتند ، دو سه روزى توقف كرده مراجعت خواهند كرد . ديگر آنكه بواسطهء دير شدن باران مردم خيلى مضطرب هستند ، فى الجمله اجناس ترقى خواهد كرد .\r\nديگر آنكه شخص قاتلى كه برادر خود را كشته بود و در شاه چراغ بست نشسته بود مبلغ گزافى به حكومت داده از بست بيرون آمد .\r\nديگر آنكه از قرار خطوط عربستان دو معجزه در كاظمين عليهما السلام واقع شده ، حال مردم خيال چراغانى دارند . ديگر آنكه بواسطهء اين معجزهء در كاظمين اهل شيراز تمام دكاكين بازار و بازارچه‌ها و مساجد و كاروانسراها و امامزاده‌ها را چراغان كرده‌اند ، خصوصا مسجد نو را كه تمام تجار و اعاظم شهر بسته‌اند ، به جهت زيادى چراغان شمع صندوقى هيجده قران حالا رسيده به سه تومان و پنج قران ، قند و چاى هم گران شده .\r\nديگر آنكه فرمان همايونى به جهت حكومت سال نو نواب و الا احتشام الدوله از طهران رسيده\r\n\r\n","description":"","footnote":"","page_name":" 330 ","page_number":400},
  {"content":"\r\n\r\nبه همان مضمون تلگراف سابق بود ، فرمان را در مساجد خواندند .\r\nديگر آنكه حاجى نصير الملك به جهت سركشى املاك خود چند روزيست به بيرونها رفته‌اند .\r\nديگر آنكه در ميانهء دو طايفهء قشقايى نزاع واقع شده ، از طرفين آدمى كشته شده ، محمد حسن خان سرتيپ سوارهء فارسى مأمور شده رفت ميانهء دو طايفه را تصالح دهد .\r\nديگر آنكه از قرار مذكور طايفهء دره‌شولى قشقايى در دشتى رفته‌اند روى چند خانوار از اهل دشتى ريخته و چهار نفر را كشته‌اند و چهار نفر را زخمى كرده‌اند و به قدر هزار تومان اموال آنها را غارت برده‌اند . مأمورى از حكومت نزد داراب خان رفته كه تنخواه آنها را گرفته پس بدهد و اشرار را گرفته به شيراز بياورد .\r\nديگر آنكه صفدر ميرزا پيشخدمت باشى نواب مستطاب و الا احتشام الدوله به جهت باقى داراب خان ايلبيگى قشقايى مأمور شده رفت كه ده هزار تومان باقى از داراب خان بگيرد .\r\nديگر آنكه چراغان بازار را نواب مستطاب و الا احتشام الدوله با امام جمعه رفتند در بازار با كسبه و ريش‌سفيدان صنف تعارف و مهربانى كردند و اذن دادند كه بازارها را باز كنند ، اهل صنف هم بازارها را باز كردند ، ولى كاروانسراى مرحوم مشير الملك را كه تجار بسته بودند باز نكردند تا شب عيد مولود حضرت امير المومنين عليه الاسلام چراغان بود بعد باز كردند . ديگر آنكه در مسجد نو از تجار و اعيان شهر تمام طاق‌هاى مسجد را زينت كرده‌اند و چراغان كرده‌اند ، تا دو سه شب بعد از عيد به همين قسم خواهد بود .\r\nديگر آنكه بهادر خان پسر سهراب خان قشقايى برادرزادهء داراب خان ايلبيگى قشقايى كه ضابط خنج و افسر بوده خواسته تعدى مالياتى بر ملك حاجى رستم خان پسر فتح على خان جراشى نايب الحكومهء لار بكند ، اهل آن ده جواب كرده‌اند ، بهادر خان هم جمعيتى جمع مىكند مىرود در خاك لار ، كدخدا و چند نفر از لارىها را به گروى مىآورد . اين خبر به حاجى رستم خان مىرسد ، او هم جمعيتى با تفنگچى لارى جمع مىكند به تعاقب بهادر خان مىرود كه آنهايى را كه گرفته پس بگيرد . دعوا مىكنند ، از طرفين از قراريكه مذكور است قريب سى چهل نفر كشته مىشود ، ولى هنوز صدق و كذب اين مطلب معلوم نيست كه بطور صحيح چند نفر كشته شده‌اند ، از طرفين به حكومت و قوام الملك اطلاع داده‌اند ، صفدر ميرزا پيشخدمت باشى كه مأمور گرفتن قسط از داراب خان و در آنجاست ، حكم شده كه برود رسيدگى نمايد هرچه واقع شده و عمدهء نزاع از كدام جانب بوده صحيح بنويسد تا حكمش بشود .\r\nديگر آنكه تا شب جمعه نوزدهم شهر رجب در مسجد نو چراغان بود و خيلى خوب چراغان كرده بودند . از قرار تخمين شبى ده هزار چراغ روشن مىشد . حال حاجى ضياء الملك در مسجد مشير الملك و جناب شيخ الاسلام در خانهء خودش خيال چراغان دارند . سركار و الا احتشام الدوله هم در مسجد نو تشريف بردند و با همه اظهار التفات و مهربانى فرمودند .\r\nديگر آنكه وقت تحويل حمل سركار و الا احتشام الدوله در كاخ سلام تحويل حمل نشسته ، علما در خدمت خودشان بودند و شاهزادگان در منزل اميرزاده و ساير بزرگان مثل قوام الملك\r\n\r\n","description":"","footnote":"","page_name":" 331 ","page_number":401},
  {"content":"\r\n\r\nو مستوفيان در كلاه فرنگى نشسته ، بعد از تحويل به همه شاهى و اشرفى دادند و مهربانى كردند .\r\nديگر آنكه يك طاق از پل بند امير را سيل خراب كرده بود ، نواب مستطاب و الا احتشام الدوله به جهت تعمير و بازديد آن فردا كه دوشنبه بيست و دويم است مىروند كه بازديد كنند . از قرار مزبور قريب شش هفت هزار تومان مخارج آن است و قريب بيست و دو سه ده از آب افتاده و بى نسق مانده است . سفر ايشان ده دوازده روز طول دارد . ديگر آنكه حاجى نصير الملك از سركشى املاك خود مراجعت به شهر كردند .\r\nديگر آنكه از قراريكه خبر رسيده در اين جنگ ميانهء قشقايى و لارى قريب چهل نفر از طرف قشقايى و صد نفرى از طرف لارىها كشته شده‌اند . قشقايىها كشته‌هاى لارىها را در قنوات انداخته‌اند كه كسى مطلع نشود . حكومت هم ميل ندارد كه اين كار و اين قتلى كه واقع شده به السنه و افواه شيوع پيدا كند كه اسباب بىنظمى مملكت گردد ، مىخواهد به قسمى شهرت دهد كه چندان تقلبى نبوده و نيست .\r\nديگر آنكه نواب مستطاب و الا احتشام الدوله به جهت بازديد پل بند امير تشريف بردند ، به باجگاه نرسيده فراشى از تلگرافخانه تعاقب ايشان رفت كه حضورا ابلاغات همايونى به شما بايد بشود . مراجعت فرمودند ، ولى به زبان اهل ( شهر ) معزولى ايشان افتاده ، قدرى اغتشاش خواهد شد .\r\nمورخهء سه‌شنبه بيست و سيم رجب المرجب 1306 مطابق بيست و ششم مارچ 1889 .\r\n\r\nاز 24 رجب 1306 مطابق 27 مارچ 1889\r\nنواب و الا احتشام الدوله را كه به تلگرافخانه خواسته بودند به جهت تأكيد در نظم ولايتى بود كه تا مراجعت موكب همايون از فرنگستان با نظم باشد ، كمال التفات و مرحمت را نسبت به ايشان و جناب نصير الملك فرموده بوده‌اند .\r\nديگر آنكه نواب مستطاب و الا احتشام الدوله از باجگاه كه مراجعت كردند بنه و اسباب ايشان كه به زرقان مىرسد كدخداى زرقان خبر عزل ايشان را مىشنود ، آدمها خواسته بودند سيورسات بگيرند نداده بودند ، سر يك نفر از گماشتگان نواب و الا را مىشكنند . نواب و الا بعد از ابلاغات همايونى روز بعد تشريف بردند به بند امير ، در زرقان كدخدا را چوب بسيارى زده‌اند ، يك دو نفر را گوش بريدند . از قراريكه خبر رسيده از بند امير به تخت جمشيد تشريف برده‌اند .\r\nديگر آنكه قوام الملك از اشخاص را كه شهرت معزولى نواب و الا را داده بودند به قدر ده پانزده نفر را چوب زد .\r\nديگر آنكه بواسطهء نيامدن باران بخوسات خراب شده و حال چنديست كه گاوميران در بلوك فسا شيوع پيدا كرده ، گاو زياد مىميرد ، نرخ اجناس ترقى هنوز نكرده است چونكه جنس زياد است . آب قنوات و چشمه‌سارها خيلى كم شده است .\r\nديگر آنكه از بابت نزاع ميانهء طايفهء قشقايى و لارىها هنوز اخبار درستى نرسيده است\r\n\r\n","description":"","footnote":"","page_name":" 332 ","page_number":402},
  {"content":"\r\n\r\nولى ديگر نزاعى نيست .\r\nديگر آنكه هنوز سركار و الا احتشام الدوله از تخت جمشيد مراجعت نكرده‌اند ، قرار است روز يكشنبه يا دوشنبه هفتم وارد شوند . ديگر آنكه از قرار مذكور رفتن حضرت و الا ظل السلطان در ركاب اعليحضرت همايونى به فرنگستان موقوف شده . ديگر آنكه دو سه شب هوا را زياد سرد كرد ، بيشتر باغستان را سم زده است .\r\nديگر آنكه سركار مستطاب و الا احتشام الدوله روز يكشنبه ششم از تخت جمشيد وارد شيراز شدند . در همان روز تلگراف از جانب اعليحضرت همايونى رسيد كه مورد التفات و مرحمت بود و لقب معتمد الدوله را به ايشان و لقب ايشان را به برادر ايشان و لقب برادر ايشان كه احتشام الملكى باشد به اميرزاده پسر ايشان مرحمت شد . همان دستخط را در مسجد وكيل جناب امام جمعه در منبر قرائت كردند .\r\nديگر آنكه ملخ زياد در سمت داراب آمده كه حاصل بعضى دهات را خورده است . بواسطهء نيامدن باران قدرى سميت پيدا كرده ، نرخ اجناس در بلوكات و شهر رو به ترقى است .\r\nديگر آنكه از قرار خبر صحيحى كه از لارىها و قشقايىها رسيده است نزاع ميانهء آنها به قدر دو سه ساعت بيشتر طول نكشيده ، قشقايىها به قدر چهل سوار بوده‌اند و لارىها پانصد نفر در وقتى كه لارىها در حين مراجعت بوده‌اند يك مرتبه سوارهء قشقايى داخل آنها مىريزند ، شليك تفنگ به آنها مىكنند ، به قدر بيست نفر فورى كشته مىشوند و بيست نفرى زخمى و به قدر بيست سى نفر اسير مىكنند و از قشقايىها يك نفر كشته مىشود . پس از ورود صفدر ميرزا پيشخدمت باشى نواب مستطاب و الا معتمد الدوله ديگر نزاعى نشده است ، مشار اليه در صدد اصلاح است .\r\nديگر آنكه عاليجاه والنس صاحب وارد شيراز شده‌اند ، دو شب منزل حكيم اسكالى توقف نمودند ، نواب و الا معتمد الدوله شيرينى فرستادند . ايشان ديدنى از ايشان كردند ، صبح روز جمعه يازدهم بچاپارى روانه به سمت اصفهان شدند .\r\nديگر آنكه از قرار خبر تلگرافى در سورمق كه از توابع آباده است رعايا با هم نزاع كرده‌اند ، دو سه نفر كشته و زخمى شده بودند . به حكومت اطلاع داده شد ، سوار و محصل فرستادند كه مقصرين را گرفته مغلولا به شيراز بياورند .\r\nديگر آنكه از قرار خبر تلگرافى در شولكستان حضرات شولكستانى با مهترهايى كه همراه قاطرهاى دولتى از اصفهان به شيراز مىآمدند دعوا كرده بودند ، دو سه نفر از مهترها زخمى شده بودند و يك نفر دو سه دندانش شكسته بود ، هفتاد و نه تومان پول خرج قاطرها را برده بودند . اين خبر به حكومت اطلاع داده شد ، فورا تلگراف به آباده به وكيل سربازها كردند كه خودش برود به شولكستان مقصرين را گرفته به شيراز روانه كند و هرچه تنخواه برده‌اند گرفته مسترد سازد .\r\nديگر آنكه از قراريكه خبر رسيده دو طايفه از عرب با هم جنگ كرده‌اند ، دو نفر از طرفين كشته شده . قوام الملك پنجاه سوار و پنجاه تفنگچى فرستاده كه مقصرين و قاتلين را گرفته به شيراز\r\n\r\n","description":"","footnote":"","page_name":" 333 ","page_number":403},
  {"content":"\r\n\r\nبياورند .\r\nديگر آنكه به قدر چند ساعت باران كمى در شيراز آمد ، خيلى به موقع بود . از قراريكه از بلوكات نوشته‌اند در فسا و جهرم باران بسيار خوبى آمده ، قدرى مردم از آن تزلزل بيرون آمده‌اند ، هوا هم بالنسبه بهتر شده .\r\nديگر آنكه حاجى نصر الله خان ايلبيگى قشقايى و ايلخانى قشقايى متفق شده‌اند كه بلكه امسال طايفهء قشقايى را بشراكت بردارند ، دو سه روز است وارد شيراز شده‌اند ، ولى مشكل است حكومت از داراب خان بگيرد و به آنها واگذارد .\r\nديگر آنكه تمام ماليات فارس وصول شده ، به قدر هشت نه هزار تومان از بابت قشقايى و سه چهار هزار تومان از حاجى نصر الله خان قشقايى و قدرى هم در پيش ايلخانى و مبلغى هم از قسط نواب نوذر ميرزا باقى است ، الحال مشغول تمسك گرفتن از ضباط به جهت سال نو هستند .\r\nديگر آنكه روز پنجشنبه بيست و چهارم حاجى نصير الملك نواب مستطاب و الا معتمد الدوله را با علما و اعيان اشراف در منزل خود ضيافت كردند ، تشريفات زياد از جهت نواب و الا و هركس فراهم آورده بودند . نواب مستطاب و الا معتمد الدوله از منزل حاجى نصير الملك به دلگشا تشريف بردند تا اول ماه رمضان در آنجا خواهند ماند .\r\nديگر آنكه عمال و ضباط بعضى جاها خلعت پوشيده‌اند و در جناح حركت هستند .\r\nديگر آنكه از قرار خبر تلگرافى موكب اعليحضرت همايونى از زنجان گذشته است و وارد ميانج شده‌اند .\r\nمورخهء بيست و ششم شعبان 1306 مطابق بيست و هشتم اپريل 1889 .\r\n\r\nاز 27 شعبان 1306 مطابق 28 اپريل 1889\r\nحاجى وكيل همشيره‌زادهء جناب صاحب ديوان سركار و الا معتمد الدوله را در همان ايام توقف در دلگشا يك روز مهمانى كرد و همان اشخاصى كه در خانهء حاجى نصير الملك بودند تمام بودند .\r\nديگر آنكه نجم الملك با نواب محمد حسين ميرزا كه از راه بوشهر به شيراز مىآمدند وارد شدند ، در منزل نواب جليل ميرزا رئيس تلگرافخانهء فارس منزل دارند .\r\nديگر آنكه سركار و الا معتمد الدوله شب اول ماه رمضان از دلگشا به شهر تشريف آوردند .\r\nديگر آنكه چند روز بود بادهاى بد و طوفان غريبى بود تا ديشب كه شب شنبه سيم ماه رمضان بود از سحر بناى باران را گذارده است ، باران خوبى مىآيد .\r\nديگر آنكه داراب خان ايلبيگى قشقايى به چنار راهدار رسيده است كه بيايد به شيراز . ايلخانى و حاجى نصير الله خان را از بابت ايلخانىگرى قشقايى حكومت جواب كردند ، با خود داراب خان خواهد شد .\r\nديگر آنكه بوانات و قنقرى را از حاجى نصر الله خان گرفتند واگذار به محمد حسن خان\r\n\r\n","description":"","footnote":"","page_name":" 334 ","page_number":404},
  {"content":"\r\n\r\nعمه‌زادهء سركار و الا معتمد الدوله شد . از ضباط پارسال اغلبى تغيير و تبديل شده ، جهرم را به سليمان خان جهرمى و گله‌دار را به محمد ابراهيم خان سرتيپ كه همراه سركار و الا معتمد الدوله از طهران آمده و بيضا را به نواب سياووش ميرزا و جويم و بيدشهر را به نواب جمال الدين ميرزا داده‌اند ، هنوز حاكم كازرون معين نشده است .\r\nديگر آنكه چند روز باران متواترا آمده كه ترياك بعضى بلوك را خراب كرده ، هوا را هم خيلى سرد كرده است و در بعضى از دهات شيراز تگرگ زده از گردو بزرگتر كه در يكى از دهات دو نفر آدم و چند گوسفند و گاو و الاغ را كشته است .\r\nديگر آنكه خلعت لقب معتمد الدوله گى به جهت سركار و الا معتمد الدوله اعليحضرت همايونى كه از قزوين فرستاده بودند يك ثوب پالتوى ترمهء سفيد ، روز جمعه نهم رمضان طرف عصرى در تل سلام خلعت پوشيدند ، تمام اهل شهر و اعيان و بزرگان در ركاب بودند و شليك توپ كردند تا وارد شهر شدند .\r\nديگر آنكه داراب خان ايلبيگى قشقايى با صفدر ميرزاى پيشخدمت باشى وارد شيراز شدند خدمت سركار و الا معتمد الدوله رسيدند ، به داراب خان خيلى اظهار مرحمت كردند . ديگر آنكه بهرام كيخاى دره‌شولى از دست داراب خان به شكايت آمده سر توپخانه بست نشسته است .\r\nديگر آنكه از قراريكه خبر صحيح از بلوكات رسيده تگرگ بسيار درشت آمده باندازهء نارنج كه بعد از دو ساعت به قدر يكصد و بيست خانه را با اثاث البيت سيل برده است كه هر خانه كمتر از دويست سيصد تومان قيمت نداشته ، خيلى خرابى به مردم و ملاك رسيده است .\r\nديگر آنكه چند شب قبل در منزل حكومتى اسبى از غلامان قوام الملك را شخصى سوار شده و رفته بود ، دزد را با اسب در اردكان پيدا كردند ، دزد را حكومت دست بريدند .\r\nديگر آنكه در سيوند ميانهء خود رعايا نزاعى واقع شده چند نفرى از طرفين زخمى شده‌اند ، به قدر دويست نفرى به شيراز آمده‌اند و هنوز حكمى دربارهء آنها نشده .\r\nديگر آنكه از قرار مذكور ترياك اغلب بلوكات فارس بواسطهء كثرت آمدن باران ضايع شده ، آنچه كه از زير تگرگ بيرون آمده باران خراب كرده است كه از قيمت آن يك من دو تومان كسر نموده .\r\nديگر آنكه بهرام كيخاى دره‌شولى كه از دست داراب خان ايلبيگى به شكايت آمده بود و در تلگرافخانه بست نشسته بود رئيس تلگرافخانهء ايرانى با داراب خان صلح كرده و قرار داده‌اند آنچه ماليه از مشار اليه داراب خان برده است و تعدى نموده ، از عهده برآيد .\r\nديگر آنكه داراب خان را ايلبيگى قشقايى كردند ، سركار و الا معتمد الدوله كمال التفات را با مشار اليه دارند .\r\nمورخهء سه‌شنبه بيست و هفتم رمضان 1306 مطابق بيست و هشتم مى 1889 .\r\n\r\nاز 28 رمضان 1306 مطابق 29 مى 1889\r\nچند روز است هوا گرم شده ، از قراريكه مىگويند اين تگرگ باغستان مسجد بردى را خيلى\r\n\r\n","description":"","footnote":"","page_name":" 335 ","page_number":405},
  {"content":"\r\n\r\nخراب كرده است ، امسال ميوه‌جات كم است .\r\nديگر آنكه چند روزى نواب مستطاب و الا احتشام الدوله تكسرى داشتند كه از اندرون بيرون نمىآمدند ، يك دو روز است حالشان بهتر است و بيرون مىآيند .\r\nديگر آنكه در بند امير چند رأس الاغ كه به جهت سنگ‌كشى ساختن بنهء سركار نواب و الا احتشام الدوله ابتياع كرده بودند سرقت كرده بودند ، سارقين از عملهء كهن دل خان پسر على قلى خان قشقايى بودند . سركار و الا معتمد الدوله محصل فرستاده‌اند و حكما از مشار اليه خواستند . سارقين را با الاغ پيدا كرده فرستادند شيراز . سركردهء سارقين خوش‌يار نام داشت با دو نفر ديگر ، خوش‌يار را يك دست و يك پى او را بريدند و دو نفر ديگر را حبس كردند .\r\nديگر آنكه حضرات انكالى و شبانكاره كه جزو حكومت بوشهر و در ادارهء سعد الملك است با اهل برازجانى و دالكى عدامتى پيدا كرده‌اند ، اغلب اوقات مىآيند در سامان برازجان و دالكى دزدى مىكنند و مىروند . در اين اوقات كه آمده بودند به دزدى نزاعشان مىشود ، كدخداى انكالى كشته مىشود و مال التجارهء تجار داخله و خارجه را خيلى برده‌اند و تفريط كرده‌اند و نيز در سامان دالكى آمده بودند پنج نفر از اهل سركوردان را كه دهى از دهات دالكى است مىكشند . آن صفحات اغتشاش بهم رسيده است ، از قرار مذكور گويا محرك دارند .\r\nديگر آنكه شيخ على ميرزا كه از جانب اهل فارس وكيل شده بود رفت به طهران با جناب صاحب ديوان ادعا نمايد ، دو سه روز است مراجعت كرده . هيچ كارى نتوانسته بكند بجز آنكه به جهت خودش لقب شيخ المشايخى گرفته است و عصاى مرصعى خلعت به او داده‌اند .\r\nديگر آنكه از قراريكه از بهبهان خبر رسيده طايفه‌اى از اهل بهبهان ماليات نمىدادند ، ميرزا احمد خان حاكم آنجا بيست نفر سرباز با يك نفر نايب مىفرستد كه ماليات آنجا را بگيرند ، آنها هم سربازها را برهنه مىكنند و كتك زيادى زده حتى تفنگهاى آنها را گرفته ، لخت و برهنه مىآيند . هرچه چريك خواسته بودند بفرستند كه آنها را تنبيه نمايند ممكن نشده ، تا عاقبت الامر كدخدايان ميانه مىافتند كه تفنگهاى سربازها را گرفته پس بدهند و قرار مالياتى خود را نيز بدهند .\r\nديگر آنكه خداكرم خان بايرحمت از شيراز حكمى صادر كرد و رفت در طايفهء بايرحمت كه خودش كدخدا باشد ، پسرش كه با پدر مدعى بود با او نزاع مىكند ، از طرفين چند نفرى كشته مىشوند ، پسرزادهء خداكرم خان هم كشته مىشود . آن پسرى كه مدعى بود طايفهء بايرحمت را برداشته مىرود در بختيارى مىنشينند .\r\nديگر آنكه در طايفهء لشنى نزاعى واقع شده بود ، قوام الملك مىفرستد كه مقصرين را گرفته بياورند . شكر الله نام لشنى يك دو نفر از سوارهاى بهارلو را گلوله مىزند ، شكر الله را مىگيرند به شهر مىآورند ، حكومت سر او را بريدند .\r\nديگر آنكه نواب مستطاب و الا معتمد الدوله خيال دارند كه فردا كه يكشنبه است به جهت سركشى ساختن بند امير تشريف ببرند ، چند روزى سفر ايشان طول خواهد كشيد .\r\n\r\n","description":"","footnote":"","page_name":" 336 ","page_number":406},
  {"content":"\r\n\r\nديگر آنكه در چندى قبل شخص زرقانى با يك نفر يهودى بر سر دو تومان نزاع مىكنند ، شخص زرقانى لگدى بر شكم يهودى مىزند ، يهودى بعد از سه روز فوت مىشود ، اطلاع به قوام الملك مىدهند . قوام الملك مىفرستد شخص زرقانى را مىآورند حبس مىكنند .\r\nحاجى سيد على اكبر فال اسيرى پيغام به قوام الملك مىدهد كه مسلمانى را براى يهودى چرا حبس كرده‌ايد ؟ ، قدرى هم سخت سوال و جواب كرده‌اند ، بعد شخصى از اهل زرقان ضامن قاتل شد كه هرگاه او را بخواهند حاضر كند ، قاتل را از حبس مرخص كردند ، ولى حاجى سيد على اكبر خيلى ميل دارد اذيت به يهودىها برساند ، اگر ترس از حكومت نداشت تا به حال آنها را قتل عام كرده بود . اين اوقات علما و خصوصا اين حاجى سيد على اكبر در كوچه و بازار و باغات هرجا اسباب عيشى دارند مىفرستد اسباب آنها را بر هم مىزنند ، چندان هم كسى مانع او نيست .\r\nديگر آنكه هنوز سركار و الا معتمد الدوله از بند امير مراجعت نكرده‌اند . از قرار مذكور پا دردى به جهت ايشان عارض شده كه مانع از سوارى است ، فرستاده‌اند تخت روان برده‌اند كه تشريف بياورند .\r\nديگر آنكه غلام حيدر خان پسر سردار احمد خان افغان كه از طهران همراه عبد الرحمان خان برادر امير ايوب خان آمد به شيراز و رفت به هندوستان ، مرخصى از فرمانفرماى هندوستان حاصل كرده آمده است به شيراز ، خود و بستگانش ناخوش هستند ، خيال رفتن طهران را دارند . در شيراز در منزل ميرزا محمد على مستوفى سركار و الا معتمد الدوله منزل دارد بواسطهء آشنايى سابق .\r\nمورخهء سه‌شنبه بيست و پنجم شهر شوال المكرم 1306 مطابق بيست و پنجم جون 1889 .\r\n\r\nاز 26 شوال 1306 مطابق 26 جون 1889\r\nچون اغتشاش از املاك جناب صاحب ديوان بواسطهء حاجى فضلعلى خان همشيره‌زادهء معظم اليه بهم رسيده بود ميرزا فرج الله خان برادرزن خود را بچاپارى روانه كرده كه رسيدگى به رعايا و كار آنها بنمايد . چند روز است كه ايل سيوند با هم نزاع كرده‌اند ، نصف در بست و نصف سر طويلهء حكومتى هستند .\r\nديگر آنكه حضرت و الا معتمد الدوله از بند امير كه مراجعت كرده‌اند نقرس پاى ايشان شدت كرده چند روز است از اندرون بيرون نمىآيند .\r\nديگر آنكه نواب نوذر ميرزا از حكومت دشتى و دشتستان استعفا كرده‌اند بواسطهء اين اغتشاش كه در آنجا پيدا شده است . ديگر آنكه هنوز سركار و الا معتمد الدوله ناخوش هستند و از اندرون بيرون نيامده‌اند .\r\nديگر آنكه نواب نوذر ميرزا كه از حكومت دشتى و دشتستان استعفا كرده بود مقرب الخاقان محمد حسن خان سرتيپ سوارهء فارس حاكم گرديد عنقريب حركت خواهد كرد .\r\nديگر آنكه يك نفر صاحب‌منصب انگليس از هندوستان كه به جهت تحصيل درس ايرانى آمده بود وارد شيراز شده در منزل عاليجاه فهى صاحب منزل دارد ولى در شهر خيال خانه گرفتن\r\n\r\n","description":"","footnote":"","page_name":" 337 ","page_number":407},
  {"content":"\r\n\r\nدارد و دو ماهى در شيراز توقف خواهد كرد .\r\nديگر آنكه شخص قاتل يهودى را حكومت فرستادند آوردند تنبيه كردند ، خود حضرات يهود او را بخشيدند ولى طلبى مقتول داشت حكم كردند از هركس دارد بگيرند و به ورثهء مقتول برسانند .\r\nديگر آنكه فوج خرقانى كه مأمور فارس شده بودند دو سه روز است وارد شدند عوض فوج كمره‌اى و كزاز است ، آنها مرخص هستند ، اين چند روزه خواهند رفت .\r\nديگر آنكه شب هنگام در خانه‌اى مهمانى بوده چهار نفر از مطرب‌هاى يهودى آنجا بوده‌اند .\r\nحاجى سيد على اكبر فال اسيرى جمعيتى مىفرستد يك مرتبه در خانه مىريزند اسبابهاى مجلس را مىشكنند و چهار نفر يهودى را مىگيرند مىبرند خانهء حاجى سيد على اكبر حبس كرده‌اند .\r\nصبح چهار نفر يهودى را سر تراشيدند و تنبيه كاملى كرده روانه نمود . كم‌كم اسباب فساد فراهم خواهد آورد .\r\nديگر آنكه ميرزا فرج الله خان برادرزن جناب صاحب ديوان كه ظاهرا به جهت وصول باقى مال التجاره املاك جناب صاحب ديوان آمده بود و باطنا مىخواسته اسباب اتحاد فيما بين جناب صاحب ديوان و قوام الملك بشود ، حاجى نصير الملك از اين امر مطلع مىشود ، محرمانه به سركار و الا معتمد الدوله مىرساند . سركار و الا معتمد الدوله ميرزا فرج الله خان را مىطلبند ، حضورا به او ايراد مىگيرند كه پشت سر من بعضى كنايات زده‌اى ، فحش زيادى به او مىدهند و به دست چهار نفر سوار مىسپارند كه او را ببرند و از ايزدخواست رد كنند . حاجى نصير الملك توسط كرده سوارها را از زرقان رجعت دادند ، حكم كردند كه خودش بچاپارى برود .\r\nديگر آنكه از قرار مذكور يك نفر مست از در مدرسهء آقا بابا خان عبور مىكرده ، طلاب مدرسه او را مىگيرند مىبرند خانهء حاجى سيد على اكبر ، او را حد شرعى مىزنند ، چهل تازيانه كه به او مىزنند غش مىكند ، چهل تازيانهء ديگر را در حالت غش به او مىزنند و او را به حالت مردن از خانه بيرون مىاندازند . از قرار مذكور سيد محرك دارد كه شهر را به هم بزند .\r\nديگر آنكه داراب خان ايلبيگى قشقايى پنج روز است كه از شيراز روانه شده است . چون سركار و الا معتمد الدوله يك نوع التفات باطنى به مشار اليه دارند حاجى نصير الملك از اين جهت باطنا دلخور است و هرچه شكايت از مشار اليه مىكنند سركار و الا حمايت از داراب خان مىنمايند .\r\nديگر آنكه حاجى نصير الملك بلاجهت پيغام به سركار معتمد الدوله داده بود كه من از پيشكارى استعفا مىكنم . ايشان هم جواب داده بودند كه \" يك حدى به جهت استعفا قرار بگذار ، هر ساعت نمىشود كه استعفا كرد ، بسيار خوب ، استعفا مىكنى ؟ اداره‌جات خودت را واگذار كن و از خانه هم بيرون نيا و هيچكس از بستگان شما را در كار نخواهم گذاشت \" . اين جواب را كه مىشنود فردا صبح زودتر به دفتر مىرود . همهء عمال و ضابط از دست مشار اليه عاجز شده‌اند ، خيلى سختگيرى به مردم مىكند ، هركس در عرض اين مدت با مشار اليه بىاعتنايى كرده حال در صدد تلافى است .\r\n\r\n","description":"","footnote":"","page_name":" 338 ","page_number":408},
  {"content":"\r\n\r\nديگر آنكه سركار و الا معتمد الدوله خيال دارند اين دو سه روزه بروند به باغ عفيف‌آباد قوام الملك بمانند تا شهر نيم فرسخ است ، بيست روز الى يك ماه در آنجا توقف خواهند كرد .\r\nديگر آنكه نواب جمال الدين ميرزا از حكومت جويم و بيدشهر بواسطهء سختگيرى حاجى نصير الملك استعفا كرد ، قرار است كه قوام الملك بردارد و هشتصد تومان حق الحكومه به نواب جمال الدين ميرزا بدهد . قدرى در عمل ضابط اغتشاش بهم خواهد رسيد تا آخر سال چه شود .\r\nديگر آنكه مطرب‌هاى يهودى از ترس حاجى سيد على اكبر هيچ جا نمىروند ، اغلب به دهات و بلوكات متفرق شده‌اند . خيلى صدمه به يهودىها مىزند . سواى مشار اليه هيچ ملايى اذيت به آنها نمىزند .\r\nديگر آنكه استعفاى نواب جمال الدين ميرزا را از بابت جويم و بيدشهر حكومت قبول نكرد و قرار شد بدهند به فتح على خان نايب الحكومهء لارستان و نهصد تومان به نواب جمال الدين ميرزا بدهد .\r\nديگر آنكه سركار و الا معتمد الدوله به باغ عفيف‌آباد تشريف بردند .\r\nمورخهء شنبه بيست و هشتم ذيقعدهء سنهء 1306 مطابق بيست و هفتم جولاى 1889 .\r\n\r\nاز 29 ذيقعده 1306 مطابق 28 جولاى 1889\r\nاز وزارت خارجهء طهران تلگرافى به جهت نواب مستطاب و الا معتمد الدوله رسيده است كه \" سيد على اكبر كيست كه اين همه اذيت به يهودىها مىكند ؟ شما كه حاكم هستيد چرا ممانعت نمىكنيد ؟ \" . خيلى سخت تلگراف كرده بودند ولى چنين مفهوم مىشود كه حكومت ترس دارد كه بلوايى بشود ، با وجوده روزى كه به باغ عفيف‌آباد مىرفتند ديدن از ملاها كردند از سيد على اكبر هم ديدن كردند . يهودىها كه از ترس سيد على اكبر در كوچه و بازار نمىتوانند تردد نمايند به سمتى كه خانهء مشار اليه است عبور نمىكنند .\r\nديگر آنكه حكومت جويم و بيدشهر را از نواب جمال الدين ميرزا گرفته و دادند به قوام الملك و قرار گذارده‌اند كه نهصد تومان به مشار اليه بدهند .\r\nديگر آنكه يكصد و پنجاه نفر توپچى افشار با سرتيپ آنها كه مأمور فارس بوده‌اند وارد شدند . توپچى سابق كه ساخلو بودند مرخص هستند مىروند .\r\nديگر آنكه روز عيد قربان در مصلا به جهت نحر كردن شتر قربانى تماشايى از اهل شهر و غيره زياد جمعيت كرده بودند . پسر ميرزا على اكبر ميرزاى قوام الملك كه سوارهاى بهارلو سپردهء اوست با جمعى از سوارهاى بهارلو به جهت تماشا آمده بودند ، كشيكچىباشى كه به جهت نحر كردن شتر از جانب حكومت آمده بود سرباز و سوارهاى شاهسون همراه داشت ، هنگام نحر كردن سرباز و سوار به جهت كثرت خلق دور شتر را حلقه كرده بودند ، پسر ميرزا على اكبر اسب خود را مىدواند داخل سوارهاى شاهسون و سربازها . سوارهاى شاهسون چوبى به سر اسب پسر ميرزا على اكبر مىزنند ، با هم گفتگوشان مىشود ، سوارهاى بهارلو به حمايت پسر ميرزا على اكبر مىآيند نزاع مىكنند ،\r\n\r\n","description":"","footnote":"","page_name":" 339 ","page_number":409},
  {"content":"\r\n\r\nسوارهاى شاهسون برمىگردند و سوارهاى بهارلو با پسر ميرزا على اكبر مىآيند قريب دروازهء سعدى ، ميرزا خانى و ميرزا على اكبر از سوارهاى بهارلو جدا مىشوند كه پسر ميرزا على اكبر با سوارهاى شاهسون نزاع كرده بايد برويم تلافى به آنها بكنيم . هر دو مىآيند . سوارهاى بهارلو هم عقب آنها مىآيند . قريب مصلى به سربازها و سوارهاى شاهسون مىرسند ، نزاع مىكنند ، سربازها و سوارهاى شاهسون آنها را مىزنند تا دم دروازهء سعدى ده بيست نفر از طرفين زخمى و يك نفر كشته مىشود . بيگلربيگى كه مطلع مىشود خودش با جمعى سوار مىآيد سوارها را از هم جدا مىكند ، ميرزا خانى هم زخم مىخورد فرار مىكند ، ميرزا كوچك را سوارها مىگيرند مىبرند در باغ عفيف‌آباد قوام الملك خدمت سركار و الا معتمد الدوله فقرات را عرض مىنمايند .\r\nسركار و الا مىخواستند طناب بيندازند ، حاجى نصير الملك توسط مىنمايد ، چوب زيادى به ميرزا كوچك مىزنند كه خيلى بىحال مىشود و حبس مىكنند . سربازها كه مراجعت به شهر مىكنند از دروازهء اصفهان دست‌اندازى به دكانهاى مردم مىنمايند ، اهل كسبه هم دكانهاى خود را مىبندند درهاى بازار وكيل را هم مىبندند ، سربازها كه داخل ميدان مىشوند مترددين از مرد و زن زياد بودند درهاى ميدان را مىبندند و دست‌اندازى به زنها و مردها مىكنند ، خيلى اسبابهاى مردها و زنها را مىبرند . اين خبر به قوام الملك و سيف السلطنه مىرسد ، هر دو مىآيند در ميدان و فساد را خاموش مىكنند . قوام الملك و بيگلربيگى مىروند خدمت سركار و الا معتمد الدوله خيلى تغير به آنها مىكنند ، مىخواسته‌اند ميرزا على اكبر را چوب بزنند باز واسطه پيدا مىشود . از قرار مذكور تعارف زيادى به سيف السلطنه و پيشكشى به سركار و الا داده‌اند كه سر اين مطلب را گذارده‌اند .\r\nديگر آنكه چند نفر سرباز و يك نفر از اهل شهر در كوچه نزاع مىكردند ميرزا مصطفى لشكرنويس در اين بين مىرسد حمايت به شيرازى مىكند ، سربازها هم ميرزا مصطفى را كتك زيادى مىزنند .\r\nديگر آنكه در شب چهارشنبه 16 شهر ذيحجه شخصى در خانهء خود مهمان داشته اسباب طرب و شربى داشته‌اند ، در همسايگى آن خانه ميرزا محمد حسين يزدى پيشنماز منزل داشته ، آدم مىفرستند پيش ميرزا هدايت الله پيشنماز مسجد حاجى نصير الملك كه چند طلبه بفرستيد اينجا كه در همسايگى من اسباب شرب است . ميرزا هدايت الله هم چهار پنج نفر طلبه از سيد و عام مىفرستد ، مىريزند در خانهء آن شخص ، مهمانها آدمهاى قوام الملك بوده‌اند فرار مىكنند ، صاحبخانه را مىگيرند اسباب مجلس او را تماما خرد مىكنند حتى در زيرزمين خانه مىروند چند قرابه شراب بوده آنها را مىشكنند . صاحبخانه را هنگام بردن از در خانهء قوام الملك مىبرند ، همان مهمانها با مهتر و فراش مىريزند طلبه‌ها را به قدر واقع مىزنند و صاحبخانه را از دست طلاب نجات مىدهند . ميرزا هدايت الله كاغذى به قوام الملك مىنويسند كه اين اشخاص را بدهيد بياورند تا تنبيه كنم . قوام الملك باستمالت جواب مىدهد كه آنها را تنبيه مىكنم يا پيدا مىكنم مىفرستم خدمت شما . باز اصرار مىكند . قوام الملك جواب مىكند كه \" اين هرزگيها چيست كه\r\n\r\n","description":"","footnote":"","page_name":" 340 ","page_number":410},
  {"content":"\r\n\r\nمىكنيد ؟ حكومت هم در خانهء كسى آدم روانه نمىكند ، چه خبر است ؟ \" . ميرزا هدايت الله و ميرزا محمد حسين و ملا احمد شانه‌ساز كه پيشنماز است هر سه مىروند در مدرسهء خان و مىفرستند عقب ملاها . هيچكدام نمىروند . خيالشان بلوا بوده ، قوام الملك مطلب را به سركار و الا معتمد الدوله اطلاع مىدهد ، ايشان هم حكم مىكنند كه هر سه را از شهر بيرون كنند . بعد بواسطه و التماس از تقصير آنها گذشت كردند ، على العجاله توقف دارند ، معلوم نيست كه چه وضعى شده تمام ملاها خيالشان به فساد و شورش است ، حكومت هم به ملاحظه‌اى خيلى عقب آنها نمىكنند .\r\nديگر آنكه از بابت نزاع روز عيد قربان از قرار تحقيق سى نفر از سرباز زخمى شده و يك نفر سرباز مفقود گرديده و از شهرى بيست و پنج شش نفر زخمى و يك نفر كشته شده است و از سوارهاى بهارلو پنج شش نفر زخمى شده‌اند . قوام الملك و سيف السلطنه نوشته بهم داده‌اند كه هيچكدام ادعايى باهم نكنند ، قوام الملك پانصد تومان نقد و يك اسب به سيف السلطنه تعارف مىدهد كه با او همراهى داشته باشد در حضور حكومت ، و از قرار معلوم مشخص نيست كه پيشكشى به سركار و الا معتمد الدوله داده باشد ، و وكيل‌باشى سيف السلطنه تعداد زخمى و مفقود شدن سرباز را كه به بعضى اظهار كرده بود سيف السلطنه محض اين فقره او را اخراج كرد .\r\nديگر آنكه سركار و الا معتمد الدوله روز عيد قربان به جهت سلام از باغ عفيف‌آباد به شهر تشريف آوردند و سلام نشستند ، پس از فراغ از سلام مراجعت به باغ كردند .\r\nديگر آنكه پست طهران كه به شيراز مىآمد در ارچينى دو فرسخى اصفهان او را دزد زده يك بار امانت او را با اسب برده است ، تا حال معلوم نشده سارق كيست و از چه طايفه است .\r\nديگر آنكه عصر پنجشنبه 24 ذيحجه سركار و الا معتمد الدوله از باغ به شهر تشريف آوردند .\r\nديگر آنكه شب شنبه 26 عيال ماركار صاحب تلگرافچى مىرفت به كازرون ، قريب باغ عفيف‌آباد قوام الملك چند نفر سوار روى آنها مىريزد و شليك تفنگ مىكنند ، قدرى اسباب آنها را مىبرند كه قيمت اسباب آنها معادل شصت تومانى مىشود . از قراريكه گمان مىبرند كار سوارهاى بهارلو كه ابواب جمع قوام الملك است بوده ، حكومت غرامت را از قوام الملك گرفته دادند .\r\nديگر آنكه از قراريكه چاپار انگليس مذكور كرد از زرقان به شيراز خيلى اغتشاش پيدا كرده .\r\nمورخهء دوشنبه بيست و هشتم ذيحجه سنهء 1306 مطابق بيست و ششم اگست 1889 .\r\n\r\n","description":"","footnote":"","page_name":" 341 ","page_number":411},
  {"content":"\r\n . \r\n","description":"","footnote":"","page_name":" 342 ","page_number":412},
  {"content":"\r\n\r\n\r\nسال 1307 وقايع اتفاقيه دار العلم شيراز\r\n\r\nاز غرهء محرم 1307 مطابق 28 اگست 1889\r\nبواسطهء شهرت ناخوشى و با حكومت حكم كرده كه كوچه‌هاى شهر را پاك كنند ولى هيچ كس اين حكم را تمكين نكرده است ، كوچه‌ها و محلات شهر بسيار كثيف است كه خودش باعث ناخوشى است ، اگرچه اهل شهر هم تشويش دارند با وجوده در تميز نگاه داشتن محلات و كوچه‌ها هيچ اقدام نكرده‌اند .\r\nديگر آنكه طايفهء عرب كه در بوانات و قنقرى مىنشينند خيلى دزدى در آنجا مىكنند كه تلگرافچى ده بيد شكايت از دست آنها به رئيس تلگرافخانهء شيراز كرده بود ، به حكومت اظهار شده در صدد منظم كردن آنجا هستند و قدرى هم در بيرونها بواسطهء اياب و ذهاب ايلات مغشوش شده است .\r\nديگر آنكه روز پنجم شهر محرم الحرام سيم تلگراف به هم پيچيده شده بود ، غلام تلگراف از كازرون مىآيد كه ببيند در كدام نقطه سيم پيچيده است ، نزديك پل آبگينه كه دو فرسخى كازرون مىرسد شش نفر سوار را مىبيند كه يكى بند پيشتاب خود را انداخته بالاى سيم و مىكشد كه هر سه سيم متصل شده است . صدا مىكند كه چرا چنين مىكنى اگر صاحب‌منصبان تلگراف بشنوند براى شما بدنامى دارد . آنها اعتنايى نمىكنند ، فحش زياد مىدهند و غلام را مىگيرند و چوب مىزنند . غلام با التماس از دست آنها خلاص مىشود و فرار مىكند . ماركار صاحب تلگرافچى كازرون چون مىبينند غلام دير كرد به حكم تلگرافخانهء شيراز از كازرون سوار مىشود مىآيد زير سيم نزديك پل آبگينه كه مىرسد مىبيند غلام فرار مىكند ، مىگويد چه خبر است ؟ تفنگچى مستحفظ راه به ماركار صاحب مىگويد نرويد كه مىزنند . ماركار اعتنا نمىكند مىرود ، سوارها او را نمىگذارند برود دور او را مىگيرند مىخواسته كه او را گلوله بزنند باز تأمل مىكنند . ماركار مىگويد شماها كيستيد ؟ اول مىگويند آدم على قلى خان قشقايى ، بعد مىگويند آدم ظل السلطان اين هم حكم حضرت و الا رقمى كه از ظل السلطان داشته‌اند به اين مضمون كه \" عاليجاه رحيم خان تفنگدار مخصوص ماست و سپرده به ابراهيم خليل خان است \" و جيره و مواجب او را هم از همان رقم معين كرده بودند ، اين رقم را مىدهند به ماركار ، بعد از ماركار رقم را خواسته بودند ، ماركار مىگويد گم شد ، بازخواسته بودند او را بزنند نزده بودند . رقم بدست ماركار مىافتد ، مىآيد تلگرافخانه و خبر مىدهد . اين اتفاق روز روشن افتاده بود ، تفنگچيان مستحفظ راه هم\r\n\r\n","description":"","footnote":"","page_name":" 343 ","page_number":413},
  {"content":"\r\n\r\nآنها را شناخته بودند . بعد از تحقيق معلوم شد كه رحيم خان پسر يوسف خان توللى پسر عموى رستم خان پسر فريدون خان توللى است كه الحال نوكر حضرت و الا ظل السلطان است ، حال يك ماه است از اصفهان به شيراز آمده و الان از عملهء الله قلى خان پسر على قلى خان قشقايى است و عيالش هم در اصفهان است . حال حكومت شيراز در صدد گرفتن آنهاست و خيلى هم در گرفتن آنها اصرار دارد چونكه اسباب اغتشاش و بدنامى حكومت است ، الله قلى خان پسر على قلى خان قشقايى به شيراز بود حكومت او را گرفتند و نگاه داشته تا آنكه مقصرين را به شيراز حاضر نموده بعد مرخص شود .\r\nديگر آنكه طايفهء عرب كه در بوانات و قنقرى هستند بسيار اغتشاش و دزدى كرده و مىكنند .\r\nخانهء غلام تلگراف را در ده‌بيد بريده‌اند عربهاى بحرينى كه از مشهد مىآمدند در سامان مشهد مرغاب برهنه كرده‌اند ، برادر تاج الذاكرين واعظ كه الحال در شيراز است برهنه كرده‌اند . مأمور از جانب نواب مستطاب و الا معتمد الدوله رفته است كه سارقين و تنخواه را گرفته بياورد ولى به حمايت قوام الملك مشكل است كارى پيشرفت كند . آن صفحات خيلى مغشوش است از دست عرب .\r\nديگر آنكه دو نفر از طايفهء ابو الويردى كه يكى داماد حاجى عبد الله ابو الويردى و ديگرى داماد همشيرهء حاجى عبد الله بودند با يكديگر نزاعى داشته بودند . شب قبل از عاشورا در خانه حاجى عبد الله ، داماد حاجى عبد الله ، داماد همشيره حاجى عبد الله را به گلوله مىزند كه فورا فوت مىشود و مىگريزد مىرود در مسجد نو بست مىنشيند و از قرار مذكور خود قاتل اظهار داشته كه مقتول راهى به عيال من داشته بدين جهت او را مقتول ساختم . حكومت حاجى عبد الله را گرفته و حبس نموده‌اند بواسطهء ايام عاشورا حكمى دربارهء حاجى عبد الله و قاتل نشده ، جناب امام جمعه قاتل را به ملايمت كه در نزد حكومت توسط مىنمايم از بست بيرون آورده و در نزد حكومت فرستاد ، حكومت هم او را حبس نمودند و دويست و پنجاه تومانى حكومت و اتباع حكومت از حاجى عبد الله گرفتند و او را مرخص كردند ، هنوز دربارهء قاتل حكمى نشده .\r\nديگر آنكه در چند شب قبل در ده بيد از طايفهء عرب رفته بودند در خانهء غلام تلگراف ، بعضى اسباب سرقت كرده بودند . از حكومت حكم شد كه از آنها بگيرند ، قيمت تنخواه به قدر نه تومان مىشد ، محصل قوام الملك رفت از آنها گرفت و به تلگرافخانه انگليس داد . بعد از چند ساعت به قدر دويست سيصد نفر عرب ريختند دور عمارت تلگرافخانه كه پول را پس بگيرند ، بعضى بىاحتراميها كردند . از آنجا تلگرافا اطلاع دادند . به حكومت اظهار شد ، حكومت هم قوام الملك را خواستند خيلى تغير فرمودند و قرار شد آن دو سه نفرى كه بىاحترامى كردند بياورند به شيراز تنبيه شود .\r\nديگر آنكه هنوز از بابت فقرهء كازرون و مقصرين خبرى نشده است .\r\nديگر آنكه دندان‌سازى كه به شيراز آمده پيش طاب پنج لوله خود را مىفرستد دكان آبنوس ارمنى كه فشنگ براى او بخرد در آن پيش طاب يك دانه فشنگ بوده ، پسر آبنوس پيش طاب را ميگيرد كه نگاه كند يك مرتبه پيش طاب در ميرود گلوله مىخورد به پشت آبنوس ، حال پنج روز است كه بسيار بد حال افتاده است ، خيلى خطر دارد ، احتمال دارد از اين زخم بميرد يا فالج شود .\r\n\r\n","description":"","footnote":"","page_name":" 344 ","page_number":414},
  {"content":"\r\n\r\nديگر آنكه تلگراف موكب اعليحضرت همايون اعلى در سرحد تبريز رسيد ، محض تبريك موكب مبارك بيست و يك شليك توپ كردند .\r\nديگر آنكه از حكومت چند سوار رفته بود كه آن شش نفر سواريكه غلام تلگراف را زده بودند از عليقليخان قشقايى حكما گرفته بياورند . امان الله خان پسر عليقليخان با مقصرين آمده بودند به باغ نظر كازرون كه بروند تلگراف‌خانه از تلگرافچى آنجا معذرت بخواهند ، خبر به حكومت رسيد ، حكم كردند به حاكم كازرون كه آنها را بگيرد . شب هنگام امان الله خان را گرفته نگاه داشتند . آن سوارهاى حكومتى كه عقب مقصرين رفته بودند قبل از وارد شدن امان الله خان به كازرون در راه آنها را مىبيند مقصرين را از او گرفته مىبرد پيش عليقليخان كه با مستحفظ بياورند به شيراز ، حكومت حكم كردند كه امان الله خان هم در كازرون حبس باشد تا مقصرين را كه به شيراز آوردند او را مرخص نمايند . تاكنون مقصرين را به شيراز نياورده‌اند .\r\nديگر آنكه نواب مستطاب و الا معتمد الدوله امروز كه شنبه بيست و پنجم است رفتند به بند امير به جهت بازديد بند تا چهارم پنجم ماه صفر المظفر سفر ايشان طول خواهد كشيد .\r\nديگر آنكه سه نفر از مقصرين كه در كازرون به سيم تلگراف و غلام تلگراف و تلگرافچى اذيت رسانيده بودند بشيراز آوردند ، چون نواب مستطاب و الا معتمد الدوله در بند امير تشريف دارند ، آنها را در انبار حبس كردند تا مراجعت ايشان كه تنبيه و سياست شوند . امان الله خان پسر عليقليخان كه در كازرون حبس بود و الله قلى خان پسر على قليخان كه در شيراز در منزل حاجى نصير الملك حبس نظر بود مرخص شدند .\r\nمورخهء روز شنبه دويم شهر صفر المظفر 1307 مطابق بيست و هشتم ماه سپتمبر مسيحى 1889 .\r\n\r\nاز 3 صفر 1307 مطابق 29 سپتمبر 1889\r\nنواب مستطاب و الا معتمد الدوله از بند امير به جهت شب مولود اعليحضرت همايونى به شهر تشريف آوردند . همان شب صاحبمنصبان تلگرافخانه انگليس را وعده خواستند .\r\nخودشان سردر ميدان توپخانه با صاحبان نشستند به جهت تماشاى آتش‌بازى ، بعد از صرف شيرينى و شربت ، صاحبان رفتند خود نواب و الا هم تشريف بردند اندرون ولى در كاخ نواب احتشام الملك و جناب نصير الملك به جهت پذيرايى خوانين و بزرگان و اعيان فارس نشسته بودند .\r\nتماما اعيان و بزرگان آمده بودند شام خورده رفتند و به هريك يك دانه اشرفى يك تومانى دادند ، شب بعد هم جميع علما را وعده خواستند كه خود سركار نواب و الا معتمد الدوله در كاخ نشستند و پذيرايى از علما نموده شام هم دادند ، مثل شب قبل به هريك از علما اشرفى تومانى التفات كردند .\r\nديگر آنكه سه نفر از مقصرين كه در كازرون به تلگرافچى و غلام سيم اذيت كرده بودند ، به شهر آوردند تنبيه بسيار خوب شدند كه هريك به قدر هزار و دو هزار چوب خوردند ، حكومت مىخواستند سياست كنند ، عاليجاه فهى صاحب خواهش كردند كه سياست آنها را ببخشيد ، الان در انبار حكومتى محبوس هستند .\r\n\r\n","description":"","footnote":"","page_name":" 345 ","page_number":415},
  {"content":"\r\n\r\nديگر آنكه يكنفر از صاحبمنصب توپخانه انگليس با سنجر صاحب از كرمانشاهان و اصفهان به شيراز آمده در منزل عاليجاه حكيم صاحب منزل دارد ، يك دو هفته در شيراز خواهد ماند .\r\nديگر آنكه يوسف خان هندى كه مهندس است از كرمانشاهان از راه اصفهان بشيراز آمد ، دو شب توقف كرده روانهء بندر بوشهر گرديد .\r\nديگر آنكه رئيس عسكر نام كدخداى مزرعهء كاوكان واقعه در كربال جناب صاحب ديوان چهار پنج نفر از كدخدا و رعيت كه به او دشمن بودند او را در خانه به مهمانى مىبرند و در آنجا او را خفه مىكنند و نعش او را مىبرند شكمش را پاره مىكنند مىاندازند در رودخانه . نواب مستطاب و الا معتمد الدوله كه در بند امير بودند كسان رئيس عسكر به ايشان عارض ميشوند بعد از تجسس زياد قاتلين را پيدا كرده مغلولا همراه خود به شيراز آوردند ، چوب زيادى به آنها زدند كه ابراز كنند از اين چهار پنج نفر كدام يك قاتل هستند ، همگى گفتند ما شريك هستيم در خون او . يك نفر از آنها گريخته و در شاه چراغ بست نشسته . بعد از چوب سايرين را حبس كردند .\r\nديگر آنكه عبد الكريم خان لارى خودش با يك نفر نوكر به طرف شيراز مىآمده ، شخص نكرهء جويم بيدشهرى به اغواى حاجى شمساى لارى كه در حضور حكومت اقرار كرد كه پنج تومان به او داده كه عبد الكريم خان را بكشد ، وقتى كه عبد الكريم خان به منزل مىرسد و خواب بوده است او را بگلوله مىكشد قاتل را گرفته به شيراز آوردند در خدمت حكومت به همين قسم اقرار كرد ، او را حبس كردند كه بعد از ماه صفر قصاص كنند .\r\nديگر آنكه جمعى از اهل نيريز از دست فتحعلى خان نيريزى به شكايت آمده‌اند به شيراز اينها كه آمده‌اند به شيراز فتحعلى خان از نيريز تفنگچى و سرباز برداشته رفته خانهء آنها را آتش زده است و اسباب آنها را غارت كرده است از قرار مذكور يك نفر سرباز از طرف فتحعليخان كشته شده و چهار نفر از طرف غارت شده‌ها . جناب حاجى نصير الملك به حمايت فتحعليخان است نمىگذارد اين مظلومين نيريز عرض حال خود را درست به حكومت عرض كنند اگرچه حكومت هم به گفتهء حاجى نصير الملك است . از قرار مذكور فتحعليخان درين دو سه ماهه كه رفته است خيلى ظلم و تعدى كرده است .\r\nديگر آنكه در مجلس حكومت و علما و اعيان و اهل شهر تماما از بابت كارلس كشيش كه از اصفهان از جانب عاليجاه مستر پروس به شيراز آمده گفتگو است ، تفصيل آن را در راپرت عليحده عرض شده ديگر قابل عرض نيست .\r\nديگر آنكه كشيش كه آمده به شيراز عاليجاه داكتر پروس تلگراف كرد او را به اصفهان خواست بعد از دو سه روز روانه اصفهان شد ولى يك نفر ارمنى جلفايى كه مترجم مشار اليه ( است ) و اين آشوب از او برخاسته شده بود در شيراز مانده بود . حكومت فرستادند او را بردند و اسب چاپارخانه حاضر كرده او را سوار اسب چاپارى نموده به دست يكنفر چاپارچى سپرده كه او را ببرد به كشيش بسپارد و مراجعت نمايد ، پس از رفتن حضرات اين آشوب و فساد آرام گرفت .\r\nديگر آنكه به جهت ورود اعليحضرت همايونى اسباب آتشبازى در ميدان توپخانه حاضر كرده بودند از جانب امين الملك تلگرافى رسيد \" بواسطهء ايام قتل و ماه صفر است موقوف نماييد ، در\r\n\r\n","description":"","footnote":"","page_name":" 346 ","page_number":416},
  {"content":"\r\n\r\nماه ربيع الاول آتشبازى كنيد \" لهذا اسباب آتش بازى را برچيدند .\r\nديگر آنكه در شب اول ماه ربيع الاول از ظهر بناى باد و طوفانرا گذارد ، تا سه ساعت از شب گذشته چنان طوفان و بادى آمد كه چنين طوفانى كسى خاطر نداشت . سروها و چنارهاى يك ذرع قطر را انداخت ، چادرهاى روضه‌خوانى را تمام پاره كرد ، خيلى اسباب وحشت بود .\r\nديگر آنكه چند روز قبل در داراب سه روز و سه شب باران بسيارى آمده است كه سيل از كوهها جارى شده است ، زراعت صيفى را اغلب خراب كرده .\r\nديگر آنكه دو نفر قاتلين كه يكى قاتل شخص ابو الويردى بود و ديگرى قاتل عبد الكريم خان لارى بود هر دو را حكومت در روز اول ماه ربيع الاول سر بريدند .\r\nمورخهء يكشنبه سلخ ماه صفر سنهء 1307 مطابق 25 اكتوبر سنهء 1889 .\r\n\r\nاز غرهء ربيع الاول 1307 مطابق 26 اكتوبر 1889\r\nدر شب دويم ماه ربيع الاول محض ورود اعليحضرت همايونى به شهر طهران در ميدان توپخانه آتش بازى كردند و بازارها را چراغان كردند .\r\nديگر آنكه نواب مستطاب و الا معتمد الدوله محض تغيير آب و هوا چند روزى رفته‌اند به دلگشا .\r\nديگر آنكه در شب ششم ماه ربيع الاول يكى از يوزباشى فراش حكومتى با فراشى مهمان يكى از گماشتگان حكومتى بودند كه در كاروانسراى مشهور به حاجى رستم منزل داشت ، يوزباشى و فراش گويا دلخورى سابقه با هم داشته‌اند ، مست كه ميشوند بد حرفى به هم مىكنند .\r\nيوزباشى كاردى به شانهء فراش مىزند ، فراش هم با كارد شكم يوزباشى را پاره مىكند كه فورا ميميرد و فراش با حالت زخمدار فرار مىكند ميرود در سيد علاء الدين حسين بست ميگيرد .\r\nفراشباشى حكومت و فراشباشى بيگلربيگى تا مطلع ميشوند ميروند در امام‌زاده قاتل را بخو كرده و چهار فراش موكل او ميگذارند كه فرار نكند پس از اطلاع به حكومت جنازه را دفن مىكنند .\r\nديگر آنكه حاجى ضياء الملك داماد و برادرزاده مرحوم مشير الملك مرحوم شد . از قراريكه اطباى ايرانى و داكتر اسكالى تميز داده بودند مسموم شده بود . حكومت هم به واسطهء نبودن عيال آن مرحوم تمام منازل را مهر كردند تا عيالش از كربلا بيايد . اين مرحوم هيچ اولاد ندارد و تمام ماليه‌اش را هم مصالحه به عيالش كرده است .\r\nديگر آنكه از قراريكه از كازرون تلگرافا خبر رسيده مير محمد على نودونى دخترى از طايفهء قشقايى عقد داشته فرستاده بياورند ، دايى دختر مخالفت كرده . آدمهاى مير محمد على دايى دختر را مىكشند ، حكومت حكم كرده كه مير محمد على را به شيراز بياورند .\r\nديگر آنكه جناب حاجى نصير الملك به جهت سركشى املاك خود مرخصى از نواب مستطاب و الا معتمد الدوله گرفته چهار روز است كه رفته‌اند .\r\nديگر آنكه ايلات عرب كه از فسا عبور كرده‌اند خيلى خرابى به حاصل و محصول مردم رسانيده‌اند و كسى هم از ترس قوام الملك نمىتواند عارض شود .\r\n\r\n","description":"","footnote":"","page_name":" 347 ","page_number":417},
  {"content":"\r\n\r\nديگر آنكه نواب مستطاب و الا معتمد الدوله هنوز از دلگشا مراجعت نفرموده‌اند . از قرار مذكور يوم دوشنبه هفدهم به جهت سلام عيد مولود به شهر تشريف خواهند آورد و بعد خيال دارند بروند به سبزپوشان . چنين كه معلوم مىشود از ترس اينكه مبادا ناخوشى و با در شهر باشد به دلگشا رفته‌اند و اين طرف و آن طرف ميروند .\r\nديگر آنكه شب دوشنبه هفدهم نواب مستطاب و الا معتمد الدوله از دلگشا به شهر تشريف آوردند و روز عيد سلام نشستند .\r\nديگر آنكه در شهر صفر در كاروانسراى چنار راهدار يك وقر از قماش از مال عاليجاهان كرى پال كمپنى از ديوار كاروانسرا بالا مىكشند و مىبرند ، اين چند روزه قدرى از آن قماش را در بار كاه مىگذارند و به شهر مىآورند . در راه كه مىآمدند يكى از فراشهاى قوام الملك مىفهمد ، آنها را مىگيرد با باركاه به حضور حكومت ميبرد . حكومت آنها را چوب زيادى زدند و حبس نمودند و قماش را به وكيل عاليجاهان كرى پال كمپنى مسترد كردند .\r\nديگر آنكه يك نفر زن فرانسه از سلسلهء شاهزادگان فرانسه با سى چهل نفر نوكر به عزم سياحت وارد شيراز گرديد . نواب مستطاب و الا معتمد الدوله شصت هفتاد نفر سوار با يدك به استقبال او فرستادند و در باغ جهان‌نما او را منزل دادند .\r\nديگر آنكه ديشب شب شنبه بيست و دويم بود نواب مستطاب و الا معتمد الدوله در باغ رحمت‌آباد ميهمان جناب امام جمعه بودند ، خيال دارند اين دو روزه به سبزپوشان بروند .\r\nديگر آنكه قوام الملك مرخصى از نواب مستطاب و الا معتمد الدوله گرفته و به قوام‌آباد رفته و مراجعت نمودند .\r\nديگر آنكه عاليجاه ميجر بروس كه از دولت مأمور خريدن قاطر است چند روز است وارد گرديده و مشغول خريدن قاطر است ولى قاطرهايى كه منظور اوست بدست نيامده ، اين دو سه روزه به اصفهان خواهد رفت .\r\nديگر آنكه يكنفر زن فرانسه از سلسلهء شاهزادگان فرانسه كه به عزم سياحت به شيراز آمده بود در تكايا و شهر همه جا گردش نمود و چهار روز است روانه شده .\r\nديگر آنكه نواب مستطاب و الا معتمد الدوله به سبزپوشان تشريف بردند و مراجعت فرمودند .\r\nديگر آنكه از قرار مذكور ايلخانى قشقايى در خانهء خودش دو سه ظرف اشرفى فتحعلى شاهى و با جغلى پيدا كرده است كه مىشود به قدر صد هزار تومان . قبل از پول پيدا كردن خيلى پريشان و دست تنگ بود .\r\nديگر آنكه به واسطهء نيامدن باران هوا قدرى سميت پيدا كرده و اجناس هم روزبه‌روز در ترقى است .\r\nديگر آنكه حاجى فضلعليخان همشيره‌زادهء جناب صاحب ديوان مصروع شده كه شب و روز چندين آدم موكل اوست كه از اطاق و خانه بيرون نيايد .\r\nديگر آنكه ميجر بروس با مستر ميور با هم رفتند به طرف اصفهان چون پاى ميجر بروس درد\r\n\r\n","description":"","footnote":"","page_name":" 348 ","page_number":418},
  {"content":"\r\n\r\nمىكرد نتوانست بچاپارى برود خيال داشت از آباده بچاپارى برود ، قريب بيست رأس قاطر بيشتر در شيراز خريد نكرد ، در اينجا گذارد و رفت به اصفهان .\r\nديگر آنكه حاجى نصير الملك و قوام الملك بر سر دزدى عرب پيش روى سركار نواب و الا معتمد الدوله خيلى بدحرفى به هم كردند ، در حقيقت نزاعى كردند . شب قوام الملك رفت به منزل حاجى نصير الملك به عذرخواهى . قوام الملك به حكم حكومت خيال دارد تا آخر ماه برود به داراب به جهت سركشى به ايلات و ابوابجمعى خودش .\r\nمورخهء روز شنبه ششم شهر ربيع الثانى سنهء 1307 مطابق سىام نومبر سنهء 1889 .\r\n\r\nاز 7 ربيع الثانى 1307 مطابق غرهء ديسمبر 1889\r\nحاجى فضلعلى خان همشيره‌زاده جناب صاحب ديوان كه ناخوش مخبط شده بود چند روز است كه بهتر شده است .\r\nديگر آنكه سه نفر از صاحبمنصبان انگليس به عزم سياحت به شيراز آمدند ، دو سه روز است در منزل عاليجاه حكيم صاحب ميهمان بودند . امروز كه صبح شنبه سيزدهم است روانه به سمت بوشهر شدند .\r\nديگر آنكه در بيرونها و اطراف خبر تازه نيست .\r\nديگر آنكه مستر كارزن قرار است روز چهاردهم يا پانزدهم وارد شيراز شود .\r\nديگر آنكه مقرب الخاقان ايلخانى مرخصى از نواب مستطاب و الا معتمد الدوله گرفته و به طرف گرمسيرات و فيروزآباد روانه شد .\r\nديگر آنكه عاليجاه كارزن صاحب يوم شانزدهم وارد شيراز گرديد و اليوم كه نوزدهم است روانهء بوشهر گرديد .\r\nديگر آنكه حسب الامر اعليحضرت اقدس همايونى از طهران به نواب جليل ميرزا رئيس تلگرافخانهء ايرانى حكم شده است كه صورت دخول و خروج اجناس تجارتى را از گمركخانهء بوشهر بخواهد . چون اين كار با ميل سعد الملك منافات داشت تلگراف به جناب امين السلطان به رمز كرده بود كه تلگرافچى بوشهر دخل و تصرف به عمل حكومتى و گمرك مىكند و تعارف زيادى از من مىخواهد جناب امين السلطان هم جواب داده‌اند كه \" حكم اعليحضرت همايونى است شما مانع نشويد \" . به بعضى ملاحظات نواب جليل ميرزا خودش پنج شش روز است روانهء بوشهر شده است كه اين كار را به اتمام برساند .\r\nديگر آنكه الحمد الله طرف لار و گرمسيرات اينطرف بارانهاى خوب آمده اطراف شيراز هم آمده ولى در خود شهر به قدر ربع ساعت بيشتر نيامده به همين واسطه نرخ اجناس ترقى كرده گندم يك من تبريز دو عباسى و جو يك من پنجشاهى است ، ساير اجناس هم ترقى دارد .\r\nديگر آنكه قوام الملك امروز كه بيست و هفتم است نقل مكان به دلگشا مىكند كه برود به داراب به جهت وصول ماليات و نظم آن صفحات ، سه چهار روزى در دلگشا توقف خواهند كرد .\r\nديگر آنكه شب هنگام سه نفر مست در بازار مرغ عبور ميكردند با گزمه‌ها گفتگوشان مىشود ،\r\n\r\n","description":"","footnote":"","page_name":" 349 ","page_number":419},
  {"content":"\r\n\r\nيكى را مىگيرند دو نفر ديگر فرار مىكنند مىآيند جلو گزمه‌ها كه آن يكنفرى را كه گرفته‌اند پس بگيرند ، با هم نزاع مىكنند سنگى به سر يكنفر گزمه مىخورد فورا ميميرد و خبر به بيگلربيگى مىدهند ، آن سه نفر را ميگيرند و حبس مىكنند .\r\nديگر آنكه صفدر ميرزا كه به جهت وصول ماليات از دارابخان ايلبيگى قشقايى نزد مشار اليه رفته بود مراجعت كرده وجهى هم از بابت ماليات آورده .\r\nديگر آنكه نواب جليل ميرزا رئيس تلگرافخانهء شيراز كه به سمت بوشهر رفته بود تا كازرون و جره رفته مراجعت كرد .\r\nديگر آنكه قوام الملك روز جمعه چهارم جمادى الاول به سمت داراب حركت كرد .\r\nديگر آنكه به واسطهء نيامدن باران مردم خيلى وحشت دارند . از قراريكه از سمت لار و غيره نوشته‌اند بارانى هم در آن صفحات نيامده مگر تگرگ زيادى به كوهها زده كه بركه‌ها به جهت خوراك پر شده است .\r\nديگر آنكه الحمد الله دو روز و دو شب باران بقاعده آمد كه تمام مخلوق از پريشانى بيرون آمدند . اگر يك هفتهء ديگر نيامده بود اسباب وحشت خلق مىشد .\r\nمورخهء روز ششم ماه جمادى الاولى 1307 مطابق بيست و نهم ديسمبر 1889 .\r\n\r\nاز 7 جمادى الاولى 1307 مطابق 30 ديسمبر 1889\r\nديگر آنكه در لارستان چند نفر را كشته‌اند به ملاحظه حكومت قوام الملك اين مطلب را مخفى داشته كه تا خودش برود به آن صفحات و اين كار را اصلاح نمايد .\r\nديگر آنكه عمله‌جات ايل خانى قشقايى را داراب خان ايل بيگى برده بود ، صفدر ميرزا و رئيس تلگرافخانهء شيراز واسطه شدند ، عمله‌جات را پس گرفتند و هزار تومان مجانا از ايل خانى گرفته به داراب خان دادند .\r\nديگر آنكه بارندگى بسيار خوبى شد كه خيلى بافايده بود . فورا گندم و جو يكمن يك شاهى از قيمت كسر كرد حال گندم سيصد دينار و جو چهار شاهى است . خلق از اضطراب بيرون آمدند .\r\nاگر حاكمى بود مثل سابق كه ملك از خود داشت حكما قحطى شده بود ولى الحمد الله آنقدر تشويش در خلق پيدا نشد و همه چيز فراوانست .\r\nديگر آنكه نواب مستطاب و الا معتمد الدوله به جهت تغيير آب و هوا ، از امروز كه نوزدهم جمادى الاول است ميروند به دلگشا ، دو سه هفته در آنجا توقف خواهند كرد .\r\nديگر آنكه از قرار مذكور حاجى ضياء الملك كه فوت شده قريب بيست هزار تومان به مردم مقروض است ، حال عيالش خيال دارد املاك او را بفروشد و به قروض دهد .\r\nديگر آنكه بعد از اين باران هوا خيلى خوب شده چندان سرما نيست هوا مثل بهار است اين باران به همه جا از قرار مذكور آمده است . سمت فسا و داراب هم بارندگى شده است .\r\nديگر آنكه الحمد الله بارانهاى با موقع آمده ، يك هفته متواترا بارندگى بود تا ديشب كه\r\n\r\n","description":"","footnote":"","page_name":" 350 ","page_number":420},
  {"content":"\r\n\r\nديگر آنكه دو سه روزى نواب مستطاب و الا معتمد الدوله حالشان به هم خورده ، جزيى كسالتى داشتند ، بهتر شده‌اند و هنوز در دلگشا هستند .\r\nديگر آنكه از قراريكه از طهران نوشته‌اند بارندگى زياد در آنجا شده است ، خيلى خانه‌ها خراب شده و جمعى زير انبوه رفته‌اند .\r\nديگر آنكه بعضى از ضباط ماليات خود را پرداخته و مراجعت كرده‌اند .\r\nديگر آنكه حاكم سروستان اجحاف و تعدى زياد به رعاياى سروستان كرده بود ، جمعيتى آمدند سر توپخانه بست نشستند كه حكومت به عرض آنها رسيدگى نمايد ، پس از معلوم شدن بر حكومت كه اينها مظلوم واقع شده‌اند نايب و مباشر سروستان را ( احضار كرده ) و مشغول به رسيدگى آنها هستند .\r\nديگر آنكه پسرى به سن هفده سال تفنگى را در دست داشته ، غفلتا تفنگ در ميرود و به ران سيد عطارى مىخورد فورا ميميرد . برادر و اقوام سيد مقتول به حكومت عارض شدند و آن پسره را هم گرفته بردند . حكومت حكم كرد چون اين قتل به خطا بوده نمىشود قاتل را كشت . او را حبس كردند تا اينكه خون بست نمايند .\r\nديگر آنكه از طهران بيست و پنجهزار تومان مساعده از بابت سال نو از نواب مستطاب و الا معتمد الدوله خواسته‌اند ، ايشان هم در كار پرداختن هستند . از اين قرار معلوم مىشود كه حكومت سال نو هم با ايشان باشد .\r\nديگر آنكه مقرب الخاقان حاجى عبد الحسين خان سرتيپ توپخانه را با يكصد و پنجاه نفر توپچى ابو الويردى را به طهران خواسته‌اند ، در تدارك رفتن هستند .\r\nديگر آنكه چند نفر از اشرار و يك دو نفر از آدمهاى بيگلربيگى با چند نفر توپچى نزاع مىكنند ، يكنفر توپچى را چند زخم با قمه مىزنند كه حالت نزاع است . حكومت اشرار را خواسته‌اند تمام در سيد حاجى غريب بست نشسته‌اند و فراشان بيگلربيگى دور آنها نشسته‌اند كه فرار نكنند .\r\nديگر آنكه فيلى كه از جانب راجهء هندوستان به جهت اعليحضرت همايونى فرستاده بودند وارد شيراز شد و در بيرون شهر در كاروانسراى هفت تن منزل داده‌اند كه چند روزى از خستگى راه آرام بگيرد و قدرى سرما تخفيف كند او را به طهران ببرند .\r\nديگر آنكه از قراريكه از داراب خبر رسيده قوام الملك حسين خان كلانتر طايفهء بهارلو با برادرانش و بستگانش و پسرهاى فضلعلى و باقر خان كلانتر طايفهء بلاغى را بواسطهء شركتى كه داشته‌اند گرفته زنجير نموده است ، ريحان پسر نصر الله خان بهارلو را ريحان خان كرده و طايفهء بهارلو را به او سپرده است و كلانتر نموده . عباس قليخان بلاغى را كلانتر كرده است ، پسر حاجى ملا صادق مجتهد داراب كه محرك شرارت ( است ) او را هم گرفته در حبس احترام است .\r\nمورخهء روز شنبه سيم شهر جمادى الثانيه 1307 مطابق بيست و پنجم ماه جنورى مسيحى 1890 .\r\n\r\nاز 4 جمادى الثانيه 1307 مطابق 26 جنورى 1890\r\nمير غضب حكومتى رفته بود تماشاى فيل ، يكى از فيل‌بانان به مشار اليه فحش ميدهد ، او يك\r\n\r\n","description":"","footnote":"","page_name":" 351 ","page_number":421},
  {"content":"\r\n\r\nلنگهء سبيل او را مىكند . به حكومت عارض مىشود حكومت خواست دست او را ببرد باز خودشان شفاعت كردند از تقصير مير غضب گذشت كردند .\r\nديگر آنكه نظام الملك كه در طهران فوت شده بود در شيراز تمام طايفهء نورى در مسجد وكيل ختم نشستند ، مجلس سيم نواب احتشام الملك رفت ختم را برچيد .\r\nديگر آنكه تا به حال ديگر خبرى از داراب از كارهاى قوام الملك نرسيده است ولى از قرار مذكور پسر حاجى ملا صادق را مرخص كرده و التزام گرفته كه ديگر در داراب نماند كه باعث تحريك اشرار شود .\r\nديگر آنكه چند نفر اشراريكه دو سه نفر توپچى را زخم زده و در سيد حاجى غريب بست نشسته بودند و حكومت حكما آنها را خواسته بود ، تعارفى به آدمهاى حكومت داده ، نزد حكومت توسط نمودند از تقصير آنها گذشت كردند .\r\nديگر آنكه خلعتى از جانب نواب مستطاب و الا معتمد الدوله به جهت قوام الملك همراه صفدر ميرزا پيشخدمت باشى به داراب فرستاده شد .\r\nديگر آنكه حاجى محمد مهدى تاجر دهدشتى وكيل عاليجاهان زيگلر كمپنى و كرىپال غفلتا فوت شد .\r\nديگر آنكه در دشت ارژنه بعضى از اشرار آنجا به صاحبمنصب تلگرافخانه بىاحترامى كرده فرار كرده به شيراز آمده بودند ، به حكومت اظهار شد ، اشرار را با محصلى برداشته بردند به دشت ارژنه كه در تلگرافخانه تنبيه نمايند .\r\nديگر آنكه يك هفته اتصالا ابر است و باران مىآيد به قسمى كه رودخانه جارى است و اين باران به همه جا آمده است و خيلى به موقع و نافع بود . امسال هواى شيراز خيلى اعتدال دارد ، برف تا به حال در شهر نيامده ولى به كوهها زده است نه آنقدر كه كفايت تابستان را داشته باشد .\r\nديگر آنكه از قرار مذكور قوام الملك آن صفحات را نظمى داده ، خودش تا پانزدهم ماه نو وارد شيراز مىشود و مقصرين را هم زنجير كرده همراه خود مىآورد .\r\nديگر آنكه از قرار مذكور رفتن اعليحضرت همايونى به استرآباد يقين است ، حضرت و الا ظل السلطان هم در ركاب خواهد رفت و نواب جلال الدوله را به جاى خود به اصفهان خواهند فرستاد .\r\nديگر آنكه چند نفر از رعاياى حاجى شيخ زين العابدين تاجر از بيرون به شهر مىآمدند ، پشت باغ ايلخانى كه ميرسند پسرى كاردى به شانهء يكى از آنها مىزند به حالت خراب فورا مىافتد ، آن پسر را مىگيرند و به حكومت مىبرند ، حكومت حكم به حبس او نمودند كه اگر زخمى بميرد او را هم قصاص نمايند .\r\nديگر آنكه ناخوشى زكام در شيراز هم سرايت كرده اغلب از خانه‌ها بزرگ و كوچك زكام دارند ولى نه به قسمى است كه تلف شوند .\r\nديگر آنكه ناخوشى فجاء در شيراز زياد شده ، ماهى دو سه نفر به اين ناخوشى تلف ميشوند .\r\nديگر آنكه رفتن توپچيان ابو الويردى به طهران موقوف شد . به مأموريت فارس برقرار هستند .\r\nديگر آنكه ماليات فارس الى برج دلو پرداخته شده و معادل پانزده هزار تومان در محل\r\n\r\n","description":"","footnote":"","page_name":" 352 ","page_number":422},
  {"content":"\r\n\r\nدارند كه در كار وصول و رسانيدن هستند تا آخر سال خواهند پرداخت . نسبت به حكام سابق اقساط خود را زودتر پرداخته و نظم و نسق هرجا به‌طور خوبى است و خلق در آسايش هستند .\r\nديگر آنكه پسريكه يكى از رعاياى حاجى زين العابدين را زخم زده بود و در حبس حكومت او را نگاه داشته ولدان حاجى شيخ زين العابدين در نزد حكومت توسط نمودند از تقصير او گذشت كرده مرخص كردند .\r\nديگر آنكه تلگراف حكومت سال نو به جهت نواب مستطاب و الا معتمد الدوله از جانب اعليحضرت همايونى رسيد كه مستقلا سال نو ( حكومت ) فارس خواهند بود .\r\nمورخهء روز شنبه دويم شهر رجب المرجب 1307 مطابق بيست و دويم ماه فبرورى مسيحى 1890 .\r\n\r\nاز 3 رجب 1307 مطابق 23 فبرورى 1890\r\nدو سه روز است كه فيل را به طهران بردند ، ناخوش حال بود .\r\nديگر آنكه اين ناخوشى زكام در شيراز خيلى شيوع دارد ، خانه‌اى نيست كه پنج نفر مبتلا نباشد ولى الحمد الله عاقبت آن بخير است . تا به حال از اين ناخوشى كسى تلف نشده است .\r\nديگر آنكه نواب مستطاب و الا معتمد الدوله خيال دارند به جهت تغيير آب و هوا چند روزى به سمت خفر بروند كه تا عيد مراجعت نمايند .\r\nديگر آنكه حكومت آدم گذارده كه خيلى خانه‌ها و مخلوق شهر شيراز را شماره كنند .\r\nديگر آنكه سركار نواب و الا معتمد الدوله دو سه روز است رفته به خفر ، دو سه هفته سفرشان طول خواهد كشيد .\r\nديگر آنكه هواى شيراز گرم شده ناخوشى تب و نوبه زياد است .\r\nديگر آنكه سركار نواب و الا معتمد الدوله سوارى فرستاده‌اند كه قوام الملك هم از داراب بيايد به خفر كه با ايشان وارد شيراز شود .\r\nديگر آنكه از قرار نوشته‌جات طهران عراق و يزد و محلات را به حضرت و الا ظل السلطان داده‌اند و نواب جلال الدوله را به يزد ميفرستند و فراشباشى خود را به عراق خواهند فرستاد و گويا خود متوقف طهران شوند .\r\nديگر آنكه قوام الملك خانوار حسين خان بهارلو را از داراب كوچ داده و به شيراز فرستاده كه ساكن شيراز باشند و نيز خانوار باقر خان بلاغى را از داراب كوچانيده و در ايلات عرب فرستاده كه كسى از اين دو طايفه ساكن داراب نباشد كه اغتشاش كارى نمايند و نيابت داراب را به ميرزا على اكبر منشى خود داده و خود قوام الملك عصر يكشنبه بيست و چهارم با مقصرين وارد شيراز گرديد .\r\nديگر آنكه از قراريكه از اصفهان نوشته‌اند جناب آقا شيخ محمد تقى ولد حاجى شيخ محمد باقر حجه الاسلام شانزده نفر از اهل سه ده كه بابى بوده‌اند به ركن الملك نايب الحكومه اطلاع ميدهند آنها را ميگيرند و حبس مينمايند و قريب يكصد و پنجاه نفرى از اهل اصفهان از طايفهء بابىها به شكايت به طهران ميروند و به جناب امين السلطان عرض مينمايند ، شكايت آنها نتيجهء برعكس مىبخشد\r\n\r\n","description":"","footnote":"","page_name":" 353 ","page_number":423},
  {"content":"\r\n\r\nفورا حكم ميدهند كه حضرات محبوسين را مرخص نمايند ، همين كه حضرات مرخص مىشوند ميروند به سه ده نزديك سه ده كه ميرسند اهل آنجا خبر ميشوند شورش ميكنند ، هشت نفر از آنها را مىكشند باقى فرار مىكنند ، اين اخبار كه به طهران مىرسد جناب آقا شيخ محمد تقى را تلگرافا مىطلبند ، ايشان هم شب هنگام از اصفهان بيرون مىآيد و به سمت طهران روانه مىشود ، اهل اصفهان كه مطلع مىشوند جمعى از تعاقب شيخ محمد تقى مىروند .\r\nديگر آنكه نواب مستطاب و الا معتمد الدوله از خفر به سروستان آمده‌اند ، اين دو روزه وارد شيراز ميشوند قوام الملك هم در خدمت ايشان است .\r\nديگر آنكه هنگام رفتن نواب مستطاب و الا به خفر جناب امين السلطان تلگراف كرده بودند كه براى روز هفدهم در شيراز حاضر باشيد ، اين تلگراف را تعاقب ايشان سوار مخصوص برد ، ولى در شهر خيلى شهرتهاى اراجيف داده بودند و همه‌اش كذب بود .\r\nديگر آنكه اخبار قتل چند نفر بابى و روانگى شيخ محمد تقى به طهران را كه علماى شيراز شنيده‌اند تماما به هيجان آمده‌اند منتظر هستند كه با شيخ محمد تقى چه نوع رفتار مىشود و از قرار مذكور چند نفر مأمور از طهران به اصفهان آمده مقصرين و قاتلين چند نفر را كه مقتول ساخته‌اند ميخواهند .\r\nديگر آنكه نواب مستطاب و الا معتمد الدوله از يوم ورود تا كنون نقرس پاى ايشان شدت كرده و از اندرون بيرون نمىآيند ، مشكل است به جهت تحويل حمل هم از اندرون بيرون آيند زيرا كه كسى را وعده نخواسته‌اند .\r\nمورخهء روز پنج‌شنبه بيست و هشتم شهر رجب المرجب 1307 مطابق بيستم ماه مارچ 1890 .\r\n\r\nاز 29 رجب 1307 مطابق 21 مارچ 1890\r\nنواب مستطاب و الا معتمد الدوله وقت تحويل حمل را از علما وعده خواستند ، ساعتى در مجلس علما تشريف آورده بعد از تحويل مراجعت به اندرون كرده و صبح عيد را از شاهزادگان و خوانين وعده خواستند ، ساعتى سلام نشستند و عصرى به آنها عيدى دادند .\r\nديگر آنكه نواب جليل ميرزا رئيس تلگرافخانه معزول شده و ميرزا حبيب الله خان سرتيپ رئيس تلگرافخانهء فارس شده از بوشهر وارد گرديد .\r\nديگر آنكه ابو القاسم خان حاكم اصطهبانات قريب سه هزار تومانى به حضرات اصطهباناتى اجحاف و زيادتى نموده جمعى از اهل اصطهبانات به شيراز آمده و در مسجد حاجى نصير الملك بست نشسته‌اند كه به حقيقت رسيدگى شود .\r\nديگر آنكه اهل نيريز تمكين فتحعليخان نايب الحكومه را نكرده به جناب حاجى نصير الملك اطلاع داده معزى اليه فراشباشى خود را به نيريز فرستاده‌اند كه نظمى در آنجا بدهد .\r\nديگر آنكه در جهرم ميانهء دو طايفه نزاع واقع شده قريب پانزده نفرى زخمى شده‌اند .\r\nديگر آنكه روز چهارم ماه شعبان زلزلهء بسيار شديدى آمد در شهر شيراز ولى خرابى نكرد\r\n\r\n","description":"","footnote":"","page_name":" 354 ","page_number":424},
  {"content":"\r\n\r\nاز قراريكه از فسا خبر رسيده به قدر هفتاد هشتاد خانه خراب كرده است و چند نفرى زير انبوه شده‌اند و چند نفرى زخمى . از جاهاى ديگر خبر درستى نرسيده است .\r\nديگر آنكه مقصرين داراب را كه قوام الملك همراه به شيراز آورده بود به حضور نواب مستطاب و الا معتمد الدوله آورد حسين خان را حكم به طناب كردند و باقى را چوب زدند .\r\nهمين كه طناب به گردن حسين خان انداختند و كشيدند قوام الملك توسط كرده ، طناب را برداشتند و آنها را در حبس حكومتى بردند .\r\nديگر آنكه ميرزا حبيب الله خان رئيس تلگرافخانهء ايرانى وارد گرديد .\r\nديگر آنكه از قراريكه از جهرم اخبار رسيده شش محله و يك بازار را زلزله خراب كرده قريب دو سه نفر زير انبوه شده‌اند و از قرار مذكور در خشت و كمارج هم خرابى زياد نموده و جمعى زير انبوه رفته‌اند .\r\nديگر آنكه سيف السلطنه با سه فوج از مأموريت فارس مرخص شده‌اند منتظرند كه عوض آنها برسد از طهران و اينها از شيراز حركت كنند .\r\nديگر آنكه نواب جليل ميرزا رئيس تلگرافخانهء شيراز كه از رياست شيراز معزول شده بود به رياست كرمان مأمور شد و عنقريب خواهد رفت .\r\nديگر آنكه ناخوشى دردگلو شيوع پيدا كرده كه بعضى آدمهاى بزرگ و اطفال را در گلو دانه مىزند بيشتر اطفال تلف ميشوند .\r\nديگر آنكه حكومت بهبهان را به نواب نوذر ميرزا داده‌اند ، يوم قبل خلعت پوشيد تا آخر ماه روانهء بهبهان خواهند شد .\r\nديگر آنكه نواب مستطاب و الا معتمد الدوله مأمور مخصوص در نزد داراب خان ايلبيگى فرستاده‌اند كه مشار اليه به شيراز بيايد و قرار ماليات هذه السنه را بدهند .\r\nديگر آنكه حضرات اصطهباناتى كه از ابو القاسم خان حاكم پارسالهء خود به شكايت آمده بودند كه اجحاف و تعدى به آنها كرده بوده او را امساله از حكومت آنجا معزول كردند .\r\nحكومت حكم كرده هرچه قسم بخورند كه ابو القاسم خان تعدى به آنها كرده است از عهده برآيد .\r\nديگر آنكه حكومت خشت و كمارج را به همان محمد ابراهيم خان سرتيپ حاكم پارسالهء خشت دادند .\r\nديگر آنكه جناب حاجى نصير الملك دو سه روزى تمارض كرده كه پيشكارى فارس را نمىكنم سركار و الا معتمد الدوله خيلى استمالت كردند او را به دفتر آوردند ولى گفته است كه عمل پارسال را مىگذرانم ديگر مداخله نخواهم كرد . چون طرف مقابلى ندارد اين تمارض‌ها از اين است كه تملقى از او حكومت بگويد .\r\nديگر آنكه از قراريكه از فسا متصل خبر ميرسد دائما زلزله در آنجاها مىآيد ، خيلى خرابى كرده است .\r\nديگر آنكه از قراريكه مذكور است قوام الملك اين سفر خيلى تعدى به اهل داراب كرده است\r\n\r\n","description":"","footnote":"","page_name":" 355 ","page_number":425},
  {"content":"\r\n\r\nاز جريمه و ترجمان از ايل بهارلو و خود شهر داراب و توابع آنجا قريب سى هزار تومان مىگويند تمام ماليه حسين خان كلانتر بهارلو و باقر خان بلاغى را ضبط كرده است كه از ملك و مال و رمه و گوسفند اينها قريب صد هزار تومان مىشود ولى به اسم اينكه ضبط ديوان است ضبط كرده ، تا بعد از حكومت چه حكم صادر شود .\r\nديگر آنكه امسال بارانهاى باموقع آمده است زراعت‌ها تمام خوب است خصوصا در زراعت ترياك كه در تمام بلوكات فارس خوب شده است .\r\nديگر آنكه كدخداى محلهء ميدان شاه پسر خود را ميخواسته ختنه نمايد ، جمعى از اهل سردزك را با مطرب همراه پسر در شهر به گردش مىفرستد ، در بين راه به آقا شيخ محمد حسين محلاتى ميرسند احترام مىكنند نزديك مسجد مولا به شيخ احمد برادر آقا شيخ محمد حسين ميرسند اعتنايى نمىكنند ، آقا شيخ احمد با جمعى طلاب به آنها منازعه مىكنند يكى از طلاب زخمى مىخورد . اهل درب شاهزاده به حمايت آقا شيخ احمد و طلاب مىآيند فساد كلى مىشود چند نفر از طرفين زخمى ميشوند به بيگلربيگى و قوام الملك اطلاع ميدهند مقصرين را ميگيرند در حبس حكومت مىبرند ، قرار است حكومت همه را تنبيه نمايند .\r\nديگر آنكه حكم دولتى شده است تلگرافا كه جميع اموات گذارده‌اند تماما دفن كنند و كسى مرده امانت نگذارد حال چهار پنج روز است كه تمام اهل شيراز مشغول اين كار هستند ميت‌هاى اعيان و اشراف هم هرچه كردند كه دفن نكنند قبول نشد و نيز حكم شده كه كوچه‌هاى شهر را تميز نگاه دارند . بيگلربيگى خيال دارد الاغ بگيرد و فراش معين كند كه هر روزه كوچه‌ها را جاروب كنند و از هر خانه سالى يك قران به جهت اين كار بگيرند ، ولى هنوز شروع به اين كار نشده است .\r\nديگر آنكه شخصى نور الله نام كه از موساييهاى طهران است و چند سالى در لندن تحصيل زبان كرده از قرار گفتهء خودش از جانب دولت بهيهء انگليس مأمور است كه سركشى به تمام يهوديهاى ايران و جاهاى ديگر بكند ، چند روز است وارد شيراز شده است و مشغول راپرت‌نويسى است .\r\nديگر آنكه شخص دندان‌ساز كه در شيراز بود يك هفته است با عيالش به سمت يزد رفت .\r\nديگر آنكه نواب مستطاب و الا معتمد الدوله به جهت تغيير آب و هوا دو سه روز است كه به باغ گلشن قوام الملك رفته‌اند تا اول ماه رمضان آنجا خواهند بود .\r\nديگر آنكه نواب مستطاب و الا معتمد الدوله از باغ گلشن قوام الملك به جهت ماه رمضان به شهر تشريف آوردند .\r\nديگر آنكه مقصرين در شاهزاده و محلهء سردزك كه با طلاب نزاع كرده بودند و چند نفر از طرفين زخمى شده بودند حكومت آنها را تنبيه نموده و از حبس مرخص كردند .\r\nديگر آنكه به واسطهء ايام ماه رمضان كه مردم صائم و در مساجد هستند اخبار تازهء قابل عرض نيست .\r\nمورخهء روز يكشنبه بيست و نهم شهر شعبان سنهء 1307 مطابق بيستم ماه اپريل سنهء 1890 .\r\n\r\n","description":"","footnote":"","page_name":" 356 ","page_number":426},
  {"content":"\r\n\r\n\r\nاز غرهء رمضان 1307 مطابق 21 اپريل 1890\r\nحسين خان بهارلو و كسان مشار اليه كه در حبس حكومتى نگاه داشته بودند ، زنجيربان به آنها اذيت مىكرد ، به قوام الملك اطلاع دادند ، قوام الملك به نواب مستطاب و الا معتمد الدوله عرض كرده و آنها را از حبس حكومتى برده در منزل خود نگاه داشت .\r\nديگر آنكه چندى است در اطراف شهر ناخوشى گاوميران پيدا شده است .\r\nديگر آنكه به قدر دويست خانوار بهارلو به سمت مازندران فرار كرده‌اند به واسطهء بدرفتارى قوام الملك به آنها اغلب در فرار هستند .\r\nديگر آنكه نواب صفدر ميرزا به خواهش داراب خان ايلبيگى رفته است به كوديان كه جلو ايل را بگيرد رد نشوند تا ماليات بهارهء خود را بدهند . صفدر ميرزا دو سه روز است كه رفته است ولى هنوز خود داراب خان در فيروزآباد است .\r\nديگر آنكه جناب حاجى نصير الملك كه در پيشكارى امساله تمارض ميكردند به ملاحظات چند باز اقدام نمودند و مشغول تعيين حكام هرجا هستند .\r\nديگر آنكه بلوكات بوانات و قنقرى را به محمد حسن خان سرهنگ قشقايى حاكم پارساله دادند و حكومت كازرون را به همان حاجى عباسعلى بيگ فراشباشى سابقه حاجى نصير الملك كه حاكم پارساله بود واگذار كرده‌اند ، حكومت دشتى و دشتستان به محمد حسن خان سرتيپ حاكم پارساله واگذار شد .\r\nديگر آنكه بندر امجرد كه هر ساله خراب ميشد و به گل و مور بند را مىبستند ، امساله نواب مستطاب و الا معتمد الدوله فرستادند بازديد مخارج آنها را كردند كه با سنگ و ساروچ بسته شود ، سه هزار تومان بازديد كردند قرار دادند كه ثلث دولت بدهد و دو ثلث ملاك بدهند كه بند را به‌طور قاعده بسازند كه ديگر هر ساله خراب نشود .\r\nديگر آنكه نواب و الا معتمد الدوله خيال عيش به جهت پسر خود احتشام الملك دارند . نواب صفدر ميرزا با دو سه نفر از اندرون خود به طهران مىفرستند كه دختر احتشام الدوله را به شيراز بياورند و عيش كنند . حضرات در دلگشا نقل مكان كرده‌اند كه همين دو روزه روانهء طهران شوند .\r\nديگر آنكه داراب خان ايلبيگى قشقايى به شيراز آمده كه حساب خود را پرداخته برود .\r\nايلخانى هم به شهر آمده است .\r\nديگر آنكه اغلب از ضباط كه پارساله به هرجا ضابط بوده‌اند امساله هم به خودشان واگذار شده بجز فسا و اصطهبانات و نيريز كه ضابط آنجاها عوض شده و مىشود .\r\nديگر آنكه دو سه نفر پشت باغ شيخ بعد از افطار رفته بودند چاىخورى ، دو نفر توپچى ابو الويردى آنها را برهنه مىكنند اين خبر به حكومت ميرسد ، تمام توپچيان ابو الويردى را حاضر مىكنند و آن اشخاص را هم حاضر مىكنند . آن دو نفر توپچى را مىشناسند ، آنها را ميگيرند حبس مىكنند معادل دوازده تومان از لباس و غيره كه از آنها برده بودند حكومت از خود ميدهند و خيال\r\n\r\n","description":"","footnote":"","page_name":" 357 ","page_number":427},
  {"content":"\r\n\r\nدارند توپچيان را سياست كنند .\r\nمورخهء روز شنبه بيست و هفتم ماه رمضان سنهء 1307 مطابق هفدهم مى سنهء 1890 .\r\n\r\nاز 28 رمضان 1307 مطابق 18 مى 1890\r\nاز قرار مذكور حاجى رستم خان پسر عاليجاه فتحعلى خان نايب الحكومهء لار بر پدر خود ياغى شده است الحال به حكم حكومت قوام الملك پنجاه شصت نفر سوار مأمور كرده است كه بروند به حمايت فتحعلى خان كه حاجى رستم خان را دستگير كنند .\r\nديگر آنكه چند روزى نواب مستطاب و الا معتمد الدوله تشريف بردند به دلگشا ، ديروز عصر مراجعت به شهر كردند .\r\nديگر آنكه از سيصد نفر سوار چكنى كه مأمور فارس بودند يكصد و پنجاه نفر سوار دو سه روز است وارد شده‌اند . سوارهاى قديم مرخص هستند ميروند .\r\nديگر آنكه چند روز است هواى شيراز گرم شده است .\r\nديگر آنكه پس از ورود داراب خان ايلبيگى قشقايى نواب مستطاب و الا معتمد الدوله عبد الله خان پسر ارشد مشار اليه را ايل بيگى كرده و خلعت دادند كه او برود در ايل قشقايى و خود داراب خان در شهر توقف نمايد .\r\nديگر آنكه از قراريكه از لار خبر رسيده سه پسر فتحعلى خان جراشى بر او ياغى شده‌اند ، پنجاه نفر سوار هم كه قرار بود برود رفتند .\r\nديگر آنكه مشهدى اسد الله عرب كه يكى از كدخدايان طايفهء عرب است با چند طايفهء كوچك كه به قدر هزار خانوار ميشوند بواسطهء بدرفتارى قوام الملك و حسين خان ميرزاى قوام الملك فرار كرده رفته‌اند در خاك يزد ، قوام الملك چند نفر از ريش‌سفيدان عرب و آدمى از خودش عقب آنها فرستاد كه آنها را استمالت كرده ، رجعت دهند ، تلگرافى هم جناب امين السلطان به سركار و الا معتمد الدوله كرده‌اند كه به حضرت و الا ظل السلطان تلگراف كنند كه آنها را در خاك يزد راه ندهند .\r\nديگر آنكه باقر خان بلاغى ، كه دو ماه قبل قوام الملك گرفته و حبس كرده ، در محبس فوت شد .\r\nديگر آنكه حكومت گله‌دار و جم را به نواب جمال الدين ميرزا دادند و خلعت هم پوشيدند .\r\nديگر آنكه از قراريكه از لار خبر رسيده حاجى رستم خان پسر فتحعلى خان نايب الحكومهء لار بر پدر خود ياغى شده بود قوام الملك به حكم حكومت پنجاه شصت نفر سوار به حمايت فتحعلى خان روانه كرد كه حاجى رستم خان را دستگير نمايد فتحعليخان با جمعيت زياد دور قلعه رفتند و چند ساعت شليك تفنگ كردند . حاجى رستم خان از قلعه بيرون آمد روزى پاى فتحعليخان افتاد ، از تقصيرش گذشت كرد .\r\nديگر آنكه نواب مستطاب و الا معتمد الدوله به جهت بستن بندر امجرد چهار روز است كه رفته‌اند ملاحظهء مخارج و تعيين بستن بند را نمايند از آنجا به بيضا و جوشك خواهد آمد . دو\r\n\r\n","description":"","footnote":"","page_name":" 358 ","page_number":428},
  {"content":"\r\n\r\nهفته سفرشان طول خواهد كشيد .\r\nديگر آنكه حاجى رستم خان پسر فتحعلى خان نايب الحكومهء لارستان پس از آنكه خود فتحعلى خان دور قلعهء او رفت بعد از چند ساعت شليك تفنگ آمده روى پاى فتحعليخان افتاد كه از تقصيرش بگذرد .\r\nديگر آنكه اهل سورمق و آباده بر حاكم خود شورش كرده‌اند به واسطهء دو فرقه شدن آنجا حكومت هم حكم كرده كه سورمق از آباده موضوع شود سپرده به قوام الملك شود .\r\nديگر آنكه سه روز ملخ زياد به باغستان مسجد و دور شهر آمد ، قدرى خرابى كرد بعضى از حاصل صيفى را از قبيل پنبه و جاليز كه تازه سبز شده بود خورد و به طرف فسا رفت .\r\nديگر آنكه امساله حاصل ترياك دور شهر خيلى بد شده كه هر قطعه زمينى كه هر ساله سه چهار من ترياك ميكرد امسال يكچهارك الى نيم من كرده است ولى فسا و نيريز و داراب چندان خراب نشده است ، خوب است .\r\nديگر آنكه نواب مستطاب و الا از رامجرد مراجعت كردند .\r\nديگر آنكه دو فوجى كه به سركردگى نصر الله خان سرتيپ مأمور فارس بودند قدرى از آنها وارد شده‌اند ما بقى هنوز وارد نشده‌اند ولى سرتيپ آنها وارد شده و در باغ نو منزل دارد .\r\nديگر آنكه ترياك امسال در اغلب بلوكات خرابست ، از قرار خبر صحيح در نيريز و اصطهبانات هيچ نشده در نيريز هر سال بيست يا بيست و پنجهزار من ترياك مىشد امساله به قدر دو هزار من عمل نيامده در فسا بهتر از جاهاى ديگر است به همه جهت امسال ترياك فارس خيلى كمتر از پارسال است .\r\nديگر آنكه سيف السلطنه افواج خود را از هرجا كه ميرسند جلو روانه مىكند كه در راه به جهت آذوقه به آنها سخت نگذرد و خود مشار اليه هم نقل مكان به باغ جهان‌نما كرده است تا نيمه اين ماه توقف در آنجا خواهند كرد كه تمام افواج خود را جمع كرده روانه شود .\r\nديگر آنكه از قراريكه خبر از بلوكات رسيده ملخ تمام صيفى را خراب كرده است باغستانها را هم خورده است خيلى ضرر به بلوكات رسانيده است .\r\nديگر آنكه اطراف شهر و بيرونها منظم است خبرى نيست .\r\nمورخهء روز شنبه سيم شهر ذيقعده الحرام 1307 مطابق بيست و يكم ماه جون مسيحى 1890 .\r\n\r\nاز 4 ذيقعده 1307 مطابق 22 جون 1890\r\nچند روز است بروز ناخوشى فجاء شده در اين هفته سه نفر از اين ناخوشى مرده‌اند ، يكى از آنها حاجى سيد ابراهيم بهبهانى پيشنماز از اين ناخوشى فوت شده بعضى از اهل بازار دكاكين خود را بستند و در گذرها ختم نشسته‌اند و بعضى از اهل محل در تعزيه‌دارى هستند .\r\nديگر آنكه حاجى نصير الملك از پيشكارى تمارض كرده و در خانه نشسته بيرون نمىآيد تمسكات مالياتى كه از هركس گرفته بشود به جهت نواب مستطاب و الا معتمد الدوله فرستاده و استعفا كرده است\r\n\r\n","description":"","footnote":"","page_name":" 359 ","page_number":429},
  {"content":"\r\n\r\nولى هنوز استعفاى معزى اليه قبول نشده .\r\nديگر آنكه بقيهء دو فوجى كه به سرتيپى نصر الله خان عقب بودند وارد شدند .\r\nديگر آنكه سيف السلطنه با افواج خود از جهان‌نما حركت كرده .\r\nديگر آنكه جناب حاجى نصير الملك با نواب مستطاب و الا معتمد الدوله صلح كردند و به دفتر آمدند روز سه‌شنبه سيزدهم نواب مستطاب و الا معتمد الدوله خلعت به جميع مستوفيها دادند ، الحال معزى اليه مستقلا بر سر شغل خود هستند .\r\nديگر آنكه در سامان آباده چند شتر از مال طايفهء عرب به سرقت مىبرند ، سوار از عقب سارقين ميرود به هم ميرسند جنگ ميكنند يكنفر با يك اسب از عقب‌كنندگان كشته مىشود و يكنفر از سارقين كشته و يكنفر زخمى دستگير مىشود . شترها را با اسباب سارقين مىآورند ، حاكم آباده تلگرافا به حكومت عارض شده است از قراريكه آن زخمى اسامى داده است سارقين از طايفهء قشقايى است حكومت هم از داراب خان ايل بيگى خواسته است .\r\nديگر آنكه عصاى مرصعى به جهت قوام الملك از جانب سنى الجوانب اعليحضرت همايونى خلعت مرحمت شده روز جمعه در منزل معزى اليه خلعت‌پوشان گرفتند و جميع اعيان و اشراف شيراز را دعوت كردند شيرينى و ناهار دادند .\r\nديگر آنكه از قرار مذكور اعليحضرت همايونى خيال آمدن به فارس را دارند ، دو نفر مهندس فرستاده‌اند كه از طهران الى شيراز راهها را درست كنند و نقشه بكشند . مهندسين وارد شيراز شده‌اند تا فيروزآباد هم چون خيال رفتن دارند مهندسين اين دو روزه ميروند كه راه آنجا را بازديد نمايند و مراجعت نمايند .\r\nديگر آنكه حضرات يهود از بسكه قوام الملك و نايب آنها ظلم و تعدى به آنها كرده بودند همه رفته‌اند سر طويلهء خود قوام الملك بست نشسته‌اند كه اگر دادرسى كرد فبها و الا بروند سر طويلهء حكومتى . از قرار مذكور در عرض چهار پنج سال قريب پنج هزار تومان جريمه و ترجمان از يهوديها گرفته‌اند از بسكه حكومت هم بيحال است مؤاخذه در كار نيست .\r\nديگر آنكه در گله‌دار ميانهء بلوك آنجا نزاع و دعوا است . نواب جمال الدين ميرزا كه ضابط آنجاست خيلى طماع و بيكاره است مشكل است كه آنجا نظمى بگيرد .\r\nديگر آنكه نواب مستطاب و الا معتمد الدوله به جهت تغيير آب و هوا به باغ گلشن قوام الملك تشريف برده‌اند ، يكماهى در آنجا توقف خواهند كرد .\r\nمورخهء روز جمعه سلخ ذيقعده الحرام سنه 1307 مطابق هيجدهم ماه جولاى مسيحى 1890 .\r\n\r\nاز غرهء ذيحجه 1307 مطابق 19 جولاى 1890\r\nاز قراريكه از گله‌دار خبر رسيده از اين نزاع هشت نفرى از طرفين كشته شده است .\r\nديگر آنكه در اطراف شيراز قدرى اغتشاش به هم رسيده است ، قافله از شيراز به ارسنجان مىرفته قريب به زرقان دزد در قافله ميريزد به قدر يكصد و پنجاه تومانى تنخواه از قافله مىبرند\r\n\r\n","description":"","footnote":"","page_name":" 360 ","page_number":430},
  {"content":"\r\n\r\nهنوز معلوم نشده سارقين از چه طايفه بوده‌اند .\r\nديگر آنكه به واسطهء تشريف نداشتن نواب مستطاب و الا معتمد الدوله جناب حاجى نصير الملك هم اين روزها به دفتر نمىروند .\r\nديگر آنكه عيال نواب احتشام الملك در راه است روز بيست و يكم ذيحجه وارد شيراز مىشوند عيش ايشان قبل از محرم خواهد بود از حالا در تدارك هستند .\r\nديگر آنكه در دستور العمل طهران تخفيفاتى كه هر ساله به خرج ماليات فارس منظور ميشده امساله تومانى سه قران كسر كرده‌اند . نواب مستطاب و الا معتمد الدوله به جناب امين السلطان نوشته‌اند كه تخفيفات را كما فى السابق مقرر فرمايند كه داده شود .\r\nديگر آنكه به واسطهء زلزله كه امساله در جهرم واقع شده بود حضرات جهرمى به جناب امين السلطان تلگرافا عرض كرده معزى اليه قرار ماليات را بقرار ماليات سابقه قرار داده‌اند ، سليمان خان حاكم جهرم كه از اين مطلب مستحضر مىشود به نواب مستطاب و الا معتمد الدوله عرض مىكند كه اين قرار ماليات را خوب نبود به حضرات جهرمى اظهار فرماييد . بدين واسطه حضرات آمده‌اند سر طويله حكومتى بست نشسته‌اند و ميخواهند سليمان خان را معزول كنند .\r\nمجددا از جناب امين السلطان حكم شده كه به قرار ماليات سابقه امساله را محسوب دارند .\r\nديگر آنكه نواب مستطاب و الا معتمد الدوله به جهت عيد قربان و تدارك عيش نواب احتشام الملك خيال به شهر تشريف آوردن دارند .\r\nديگر آنكه مقرب الخاقان نجفقليخان كارگزار بوشهر به شيراز آمده است به جهت تغيير آب و هوا و خيال دارد سه ماهى در شيراز توقف نمايد .\r\nديگر آنكه در دو هفته قبل شخصى از اهل آلمان به شيراز آمد از قرار مذكور جاسوس بوده از حال مشار اليه شبانه روز از وكالت‌خانهء دولت بهيهء انگليس مستفسر بودند . هر روز دو ساعت صبح و دو ساعت بعد از ظهر تا غروب آفتاب در شيره‌خانه در خانهء يهوديها بود ، غذا و شراب همانجا مىخورد و بيرون مىآمد ، تا سه روز قبل از طهران از جناب امين السلطان حكم به حكومت شد كه چنين شخصى از اهل آلمان به شيراز آمده او را گرفته حبس نماييد تا خبر ثانى برسد . او را گرفتند در محبس زنجير و كند كردند يكروز و يكشب زنجير و كند بود ، بعد از آن حكم از جناب امين السلطان رسيده كه مشار اليه را مرخص نمايند ، مرخصش كردند . از آن روز تا به حال دو روز ميگذرد كه ابدا او در شهر شيراز پيدا نيست معلوم نيست به كدام طرف رفته است .\r\nديگر آنكه روز بيست و يكم شهر حال عروس و زوجهء نواب احتشام الملك وارد مىشود سركار و الا معتمد الدوله اسباب هفت شبانه روز عيش مهيا كرده‌اند و در تدارك هستند .\r\nديگر آنكه حضرات يهود را قوام الملك سپرده به داروغه شهر كرده و حال مشار اليه به آنها به‌طور آرامى راه ميرود .\r\nديگر آنكه شخص كشكولى كه پدر و پسرى از سادات اردكان در دو سه ماه قبل از اين كشته و اموال آنها را برده بود او را گرفته آوردند ، حكومت هم امروز كه شنبه پانزدهم شهر حال بود او را\r\n\r\n","description":"","footnote":"","page_name":" 361 ","page_number":431},
  {"content":"\r\n\r\nسر بريدند .\r\nديگر آنكه قريب پنجاه نفر از اهل بهبهان آمده‌اند به شيراز دور مسجد نو بست نشسته‌اند و شكايت از نواب نوذر ميرزا حاكم خود دارند كه اجحاف و زيادتى به ماها كرده است چون ايام عيش نواب احتشام الملك است هنوز به عرض آنها رسيدگى نشده است .\r\nديگر آنكه از جانب اعليحضرت همايونى يك حلقه انگشتر به رسم خلعت به جهت نواب مستطاب و الا معتمد الدوله التفات شده بود كه همراه عيال نواب احتشام الملك آورده بودند ، يكروز قبل از ورود كه روز پنجشنبه بيستم شهر حال باشد خلعت‌پوشان گرفتند ، جميع اعيان و اشراف و كسبه به استقبال رفتند تا خلعت‌پوشان و چندين توب هم شليك نمودند .\r\nديگر آنكه ديروز كه روز جمعه بيست و يكم بود عروس را با استقبال وارد شهر كردند .\r\nديگر آنكه از شب جمعه بيست و يكم بناى عيش نواب احتشام الملك را گذاردند تا شب بيست و هفتم و بيست و هشتم به همين قسم برقرار است كه هر شب يك صنف را دعوت مىنمايند شام مىدهند و آتشبازى مىكنند .\r\nديگر آنكه سوارى از آدمهاى جناب امام جمعه در سد دروازه اصفهان اسبش لگد به دخترى از اهل ده بزرگى مىزند فورى دختر ميميرد و سوار با اسب را ميگيرند به حضور حكومت مىبرند حكم فرمودند بالفعل در حبس باشد تا بعد حكمى در حق مشار اليه شود .\r\nديگر آنكه نواب مستطاب و الا معتمد الدوله محض خوشحالى اطفال دبستان و ميمنت اين عيش تمام اطفال مكتب‌خانه را تا يكهفته از مكتب‌خانه مرخص كردند و تمام اطفال را بردند در منزل حكومتى با آخوند اطفال ناهار دادند و آخوندهاى هر مكتب‌خانه را نفرى يك اشرفى يكتومانى دادند .\r\nديگر آنكه عصر روز بيست و ششم شهر حال عروس را بردند در باغ جهان‌نما و شب بيست و هفتم با چراغان زياد و آتشبازى از باغ جهان‌نما وارد ارگ كردند . خيلى عيش بزرگى گرفتند .\r\nديگر آنكه در چندى قبل از اين شب هنگام در محلهء سنگ سياه نزاعى واقع شده با قمه چهار انگشت باير كرده بودند چون از نوكران بيگلربيگى بوده چشم‌پوشى از اين مقدمه كرده مراتب را به عرض حكومت نرسانيده بودند . از قرار مذكور مراتب را تلگرافا روزنامه كرده بودند ، به جناب امين السلطان رسيده است در اين دو سه روزه از جناب امين السلطان تلگراف سختى به نواب مستطاب و الا معتمد الدوله شده كه چرا بايد اين گونه فسادها در شهر بشود حكما مقصرين را مىخواهيم . حكومت هم مؤاخذه سخت از قوام الملك و بيگلربيگى نموده‌اند .\r\nمعزى اليهما مضطرب شده فرستادند عقب شخصى كه انگشتهاى او باير شده آوردند و رضايتنامه از او گرفتند كه من حرفى و گفتگويى با مقصرين ندارم و انگشتهاى من خوب شده و رضانامه را به حكومت دادند .\r\nديگر آنكه طايفهء عرب در راه از شيراز الى آباده خيلى مغشوش كرده‌اند كه قدرى به جهت مترددين و قوافل سخت شده است . چند قافله را هم سرقت كرده‌اند .\r\nمورخهء روز شنبه بيست و نهم ماه ذى حجه الحرام 1307 مطابق شانزدهم اگست مسيحى 1890 .\r\n\r\n","description":"","footnote":"","page_name":" 362 ","page_number":432},
  {"content":"\r\n\r\n\r\nسال 1308 وقايع اتفاقيه دار العلم شيراز\r\n\r\nاز غرهء ماه محرم 1308 مطابق 17 اگست 1890\r\nاز قراريكه از جهرم خبر رسيده سربازهايى كه مأمور لارستان بوده‌اند در جهرم مست شده‌اند و نزاعى كرده‌اند و دو نفر از اهل جهرم را كشته‌اند . قوام الملك به حكومت عرض كرده كه \" اگر اين قسم باشد سرباز لازم ندارم كه برود به لارستان \" . اغلبى از ضباط به اين خيال هستند كه سربازهايى را كه در ادارهء آنها مأمور هستند قبول نكنند .\r\nديگر آنكه راه از شيراز الى اصفهان چه از راه سرحد و چه از راه گرمسير خيلى مغشوش است ، متصل قافله ميزنند و دزدى مىشود ، مثل اينكه چند وقر قماش از مال عاليجاهان مستر زهاتس و پسر حمل اصفهان كرده در زرقان يك اسب از آنها را سرقت كردند ، در نائين يك وقر سرقت كردند ، به وكالت‌خانه اظهار نمودند و از وكالت‌خانه به حكومت عرض شد . مأمور و محصل تعيين شده يا عين تنخواه يا غرامت از اين دو محل گرفته شود . از قرار مذكور ايل عرب و قشقايى در اين راه زياد سكنى دارند و دزدى و اغتشاش راهها از اين جهت است .\r\nديگر آنكه در اين چند روز باد و باران و طوفان شديدى شد كه تمام چادر تعزيه خانه‌ها را پاره‌پاره كرد ، بعضى چادرها را بقسمى پاره كرده كه ديگر به كار نمىخورد ، چادر در باغ حكومتى كه به جهت تعزيه برپا كرده بودند انداخت ، چند ديرك از او شكست ، دو سه جا را بلور آلات چيده بودند ديرك روى آنها افتاد اسباب و آيينه و بلورآلات را خيلى شكست ، ضرر فاحش رسيد .\r\nديگر آنكه سركار نواب مستطاب و الا معتمد الدوله چند روز بود قولنج شديدى داشتند كه به كلى از اندرون بيرون نيامده‌اند ، يك دو روز است قدرى تخفيف كرده است .\r\nديگر آنكه بعد از طوفان و بارندگى هوا خيلى خنك شده است .\r\nديگر آنكه از قراريكه خبر رسيده احمد خان كلانتر طايفهء شش بلوكى قشقايى به قدر چهل پنجاه سوار برداشته و رفته است به كفهء ابرقوه كه آن راه را مغشوش كند و قافله را مسروق سازد ، اين خبر را به حكومت داده‌اند ولى هنوز معلوم نيست كه اقدامى در اين باب كرده باشند . از اينكه اغلب جاها اغتشاش پيدا شده شكى نيست ولى معلوم نيست كه محرك اين كار كيست و از چه جهت است .\r\nديگر آنكه پسر امردى كه نوكر لطفعليخان لشكرنويس باشى بود در تكيهء قوام الملك در مجلس تعزيه‌دارى با فراشى از قوام الملك نزاع مىكند ، فراش روز بعد خواسته خفتى به آن پسر\r\n\r\n","description":"","footnote":"","page_name":" 363 ","page_number":433},
  {"content":"\r\n\r\nبدهد ، با كارد مىزند در پهلوى فراش كه احتمال در مردن دارد ، پسره را بيگلربيگى ميگيرد چوب زيادى مىزند و نگاه مىدارد ، حكومت ميفرستد آن پسره را مىگيرند در حبس حكومتى نگاه ميدارند .\r\nديگر آنكه نواب مستطاب و الا معتمد الدوله حال بيست روز است كه با ناخوشى تب و نوبه و قولنج و نقرس مبتلا است كه از اندرون نيامده‌اند ، خيلى چند روز ناخوشى ايشان سخت بود كه تشويش داشت ، حال دو روز است قدرى بهتر هستند ، احتمال دارد تا يك هفتهء ديگر هم از شدت ضعف و بىحالى نتوانند بيرون بيايند . كارها تماما مختل و معوق مانده است .\r\nديگر آنكه از قراريكه از فسا خبر رسيده باران بسيار سختى در آنجا آمده كه دو روز رودخانه بشدت مىآمده ، حاصل و زراعت و خرمن گندم و جو را خراب كرده و ضرر كلى رسانده است در شيراز هم هر روز اغلب باد و طوفان و قدرى بارندگى مىشود .\r\nديگر آنكه اين اوقات بلا جهت قدرى جنس تسعيرى پيدا كرده ، گندم يكمن تبريز سيصد دينار الى هفت شاهى ، جو يك من يك عباسى ، كاه خيلى گران شده خروارى دوازده قران الى چهارده قران آن هم بصعوبت عايد مىشود ، اين فقرهء گرانى گاه بواسطهء شهرت تشريف آوردن اعليحضرت همايونى به فارس است .\r\nديگر آنكه از قراريكه از كوه مره خبر رسيده سه نفر پسرهاى شكر الله خان كوه مره‌اى بلا جهت محمد رضا خان داماد ملا برفى را كه ضابط كوه مره‌جات است مقتول ساختند . خبر به حكومت رسيد ، حكم به ملا برفى به چهار بلوك شده كه قاتلين را به دست بياورند . از قراريكه خبر رسيده يك نفر از قاتلين بدست آمده و دو نفر فرار كرده‌اند ولى تعاقب آنها رفته‌اند .\r\nديگر آنكه از قراريكه اخبار رسيده خداكرم خان باىرحمت با طايفهء خود از گرمسير به سرحد ميرفتند در بين راه ولى خان پسر خداكرم خان با دويست نفر سوار بختيارى غفلتا به خداكرم خان قريب چهل تير گلوله خالى مىكنند و ( پسر ) پدر خود را مقتول ميسازد و با شمشير هم به گردن برادر خود مىزند او را هم مقتول ميسازد ، چند نفرى هم از طرفين زخمدار ميشوند ولى هنوز حكومت حكمى در اين باب نفرموده‌اند .\r\nديگر آنكه مقرب الخاقان محمد حسن خان سرتيپ حاكم دشتى و دشتستان روز يكشنبه بيست و دويم به محل حكومت خود روانه گرديد .\r\nديگر آنكه سارقين كه نزديكى ده‌بيد به قدر هفتصد تومان از مال قافلهء يزدى به سرقت برده بودند بدست آمده ، دو نفر عرب و دو نفر قشقايى بوده‌اند ، دو نفر عرب را گرفته به شيراز آوردند و احمد خان كلانتر شش بلوكى هم غرامت جميع اموال را متعهد شده بدهد ، دو نفر قشقايى را بدست نداده است .\r\nديگر آنكه جفريز صاحب ناظم سيم تلگراف در راه مشغول تعمير سيم بوده است ، پشت باغ گلشن قوام الملك كه به قدر سه ميل از شيراز دور است چادر زده است با غلامهاى تلگراف و فلعه مشغول كار هستند . شب جمعه بيست و هفتم نصف شب چادر مشار اليه را پاره مىكنند ، صندوقى كه لباس و اسباب و پول نقد در آن بوده سرقت مىكنند . صندوق خالى را صبح در پانصد قدمى چادر\r\n\r\n","description":"","footnote":"","page_name":" 364 ","page_number":434},
  {"content":"\r\n\r\nافتاده مىبينند و اسباب را برده‌اند . به قدر يكصد و سى تومان نقد و اسباب برده‌اند . به وكالت‌خانه اظهار كردند ، فورا به حكومت خبر داده شد ، حكومت هم از قوام الملك خواسته‌اند . الحال در جستجو مىباشند .\r\nديگر آنكه ديشب كه شب سه‌شنبه بود در محلهء ارامنه سه چهار دكان آتش گرفته كه نزديك بوده تمام محله آتش بگيرد . مردم حمايت كردند آتش را خاموش كردند ولى خيلى ضرر به دكان‌ها رسيده است ، تا حال التحرير هنوز آتش برپاست و محل خطر است .\r\nمورخهء روز دوشنبه سلخ ماه محرم الحرام 1308 مطابق پانزدهم ماه سپتمبر مسيحى 1890 .\r\n\r\nاز غرهء صفر 1308 مطابق 16 سپتمبر 1890\r\nاز قراريكه مشخص شده چند سوار از طايفهء قشقايى در بيشهء زرقان منزل گرفته‌اند ، اين دزديها اغلب از آنهاست . در اين تازگى دو سه مرتبه در نزديكى پل خان دزدى كرده بودند ، بعضى قافلهء زرقانى را هم مسروق ساخته بودند . يك نفر از آن سوارها مىآيد در زرقان كه اسب خود را نعلبندى كند ، اهل زرقان او را شناخته مىگيرند ، خبر به حكومت دادند حكومت هم چند سوار بهارلو روانه كردند كه آنها را بگيرند .\r\nديگر آنكه دو سه طايفه از ايل عرب كه به سمت يزد و كرمان رفته بودند مراجعت كرده ، مشهدى اسد الله كلانتر آنها به شيراز آمده كه قرارى در كارش بدهند .\r\nديگر آنكه امامزاده سيد علا الدين حسين شب دو شنبه سلخ محرم الحرام شخص كورى را بينايى داده كه به كلى از حالت كورى بيرون آمده ، چهار پنج روز است كه نقاره‌خانه مىزنند و مردم شادى مينمايند .\r\nديگر آنكه حكومت به خواهش قوام الملك فعله‌هايى را كه زير سيم تلگراف كار مىكردند خواستند كه \" حكما فعله‌ها دزد هستند ، فعله‌ها را بدهيد تا غرامت تنخواه را بدهيم \" . عاليجاه فهى صاحب رئيس تلگرافخانهء شيراز هم فعله‌ها را سپردند به حكومت ، دو سه چهار روز آنها را نگاه داشتند ديدند كار آنها نيست مرخص كردند ولى قوام الملك در مجالس نسبت به اجزاى تلگرافخانه و وكالت‌خانه حرفهاى بىاحترامانه زده بودند .\r\nديگر آنكه امامزاده سيد مير محمد شب پنجشنبه سيم ماه صفر فالجى را شفا داده است كه به كلى رفع فلج او شده است و نيز مردم در اينجا هم نقاره‌خانه زدند و شادى نمودند .\r\nديگر آنكه نواب مستطاب و الا معتمد الدوله قدرى رفع كسالت ايشان شده ، دو روز است كه از اندرون بيرون مىآيند ، كارهاى مردم خيلى تأخير افتاده است .\r\nديگر آنكه بواسطهء عبور و مرور ايلات قشقايى به گرمسير در اطراف شهر دو فرسخى سه فرسخى اغتشاش است كه اغلب قافله را مسروق ميسازند . ديگر آنكه ناظم سيم تلگراف در پشت باغ جنت چهار ميل از شهر دور زير سيم ، كشته‌اى افتاده مىبيند كه گلوله زده‌اند . از قراريكه مسموع شد ذغالكشى بوده كه شب بار ذغال داشته عقب مانده بوده سوارى كه بيگلربيگى شهر\r\n\r\n","description":"","footnote":"","page_name":" 365 ","page_number":435},
  {"content":"\r\n\r\nمعين كرده كه اطراف شهر گردش كنند بىجهت به خيال دزد او را گلوله مىزند فورا ميميرد ، كشته را برداشته زير سيم انداخته بودند .\r\nديگر آنكه عاليجاه ميجر ساير كه به جهت سياحت به طرف بختيارى و شوشتر رفته بودند دو روز است وارد شيراز شده ، امروز كه شنبه پنجم شهر حال است به طرف بوشهر حركت مىكند .\r\nديگر آنكه چند روز قبل يك نفر از تجار بارى داشته است و مكارى بار را درست نرسانيده ، از كرايهء آن كم گذارده بوده . مكارى ميرود به ميرزا حسين خان نايب رئيس تجارى عارض مىشود . مشار اليه ميفرستد پيش تاجر كه حكما ما بقى كرايه را بايد بدهى . آدم مشار اليه قدرى بىاحترامى مىكند . جميع تجار جمع ميشوند كه ميرزا حسين را نمىخواهيم . خواستند تلگراف به جناب مشير الدوله نمايند خود ميرزا حسين خان ميرود در منزل آن تاجر معذرت ميخواهد و آن آدم را حضورا تنبيه مىنمايند تا تجار آرام و ساكت ميشوند .\r\nديگر آنكه نواب صفدر ميرزا از جانب سركار معتمد الدوله رفته‌اند در بيضا جلو ايل قشقايى به خواهش داراب خان ايل بيگى كه ماليات آنها را گرفته بگذارند بروند .\r\nديگر آنكه امام قلى خان قشقايى همشيره‌زادهء دارابخان ايل بيگى بواسطهء سوء رفتار او حكومت مشار اليه را گرفته حبس نموده است كه نظمى در طايفهء قشقايى بگيرد ، ولى اين اوقات بواسطهء عبور ايلات قشقايى و عرب تمام اطراف فارس اغتشاش دارد ، شب و روزى نيست كه مال مردم را نبرند و حاصل مردم را نچاپند .\r\nديگر آنكه حاجى نصر الله خان سرتيپ قشقايى معادل پانزده هزار تومان از جناب حاجى نصير الملك قرض كرده مبلغى هم تا كنون فرع تعلق گرفته است ، در عوض اين تنخواه سه چهار پارچه ملك از هريك سه دانگ و چهار دانگ به بيع شرط داده بود ، در دو سه ماه قبل از اين موعد املاك بيع شرطى رسيده بود ، جناب حاجى نصير الملك در حضور حكومت مدعى بر حاجى نصر الله خان شده كه \" املاك بيع شرط بائت شده يا اصل و فرع تنخواه مرا بده و يا املاك را واگذار نما \" . حاجى نصر الله خان ملتجى به حكومت شده كه قرار بفرماييد فرع آن را دو سه ماهه به ايشان مسترد ميكنم و اصل را هم در زمان دو سال يا سه سال ديگر رد مىكنم . حكومت هم به همين قاعده حكم فرمودند كه جناب حاجى نصير الملك با او مدارا كند ، ظاهرا قبول نموده ولى در خفا جناب حاجى نصير الملك اين مطلب را به اولياى دولت عليه ايران اظهار داشته‌اند ، از جناب اجل اكرم امين السلطان حكمى به عنوان حكومت صادر نموده كه حكما با اصل و فرع تنخواه را حاجى نصر الله خان بدهد يا املاك را قيمت بگيرد به قيمت خود واگذار كند . در اين دو سه روزه يكنفر محصل با دو نفر شاطر مخصوص از حكومت به سرحد نزد حاجى نصر الله خان مأمور شده و رفته‌اند كه بايد از فرار اين حكم معمول داشته شود .\r\nديگر آنكه نواب مستطاب و الا معتمد الدوله خيال دارند بروند به رامجرد به جهت ديدن بند رامجرد كه ساخته شده ، بعد از اربعين خواهند رفت .\r\nديگر آنكه امام قلى خان قشقايى از حبس حكومت به توسط جناب امام جمعه مرخص شده و قرار\r\n\r\n","description":"","footnote":"","page_name":" 366 ","page_number":436},
  {"content":"\r\n\r\nگذارده شده كه بيش از صد خانوار عمله نگاه ندارد و اگر زياد دور او جمع شوند يا ماليات آنها را بدهد يا آنها را جواب كند .\r\nديگر آنكه چند روز است هوا خنك و خيلى خوب شده ، نرخ اجناس از قرار سابق است .\r\nديگر آنكه سه نفر از علما در كربلا و نجف اشرف فوت شده بودند ، علماى شيراز ختم گذاردند و دو روز جميع دكاكين را بستند و كسبه درب دكاكين و گذرها ختم نشسته بودند .\r\nديگر آنكه سه عدل قماش از عاليجاهان مستر زهاتس و كمپنى در سامان زرقان و امامزاده اسمعيل سرقت كرده بودند ، به وكالت‌خانه اظهار گشت از وكالت‌خانه به حكومت اظهار شد و سخت گرفته شد . مبلغ يكصد و دوازده تومان غرامت دو عدل كه در امامزاده اسمعيل سرقت شده بود گرفته به عاليجاهان مشار اليهما داده شد ، يك عدل كه در زرقان سرقت شده چون پاى قوام الملك در كار است در دادن غرامت مسامحه دارند ولى اميدوار است كه آن را هم گرفته كارسازى بشود .\r\nديگر آنكه عاليجاه امام شريف خان بهادر ، مأمور مخصوص از دولت هندوستان كه در اصفهان و بختيارى سياحت ميكرد ، به شيراز آمده كه برود به هندوستان . به وكالت‌خانه اظهار كرد كه بايد در راه مرا حفاظت نمايند . حكمى از حكومت گرفته شد كه در منازل تفنگچى حفاظت مشار اليه را كرده تا از سامان خود رد كنند ، و نيز دو نفر غلام هم از حكومت گرفته تا كازرون مشار اليه را برسانند ، از عقب روانه شد ، ولى از دشت ارژنه رجعت داد غلامها را كه لازم نيست . تا كازرون بسلامت رسيده است .\r\nديگر آنكه نوت بنك شاهنشاهى كه به شيراز آورده بودند رواجى نداشت ، از قرار مذكور نوتها را پس فرستادند . در شيراز بيجك حاجى ميرزا كريم صراف مشكل بگذارد كه نوت‌بنك رواج بگيرد .\r\nمورخهء روز جمعه بيست و پنجم صفر المظفر 1308 مطابق دهم ماه اكتوبر مسيحى سنهء 1890 .\r\n\r\nاز 26 صفر 1308 مطابق 11 اكتوبر 1890\r\nحسين خان بهارلو كه در حبس قوام الملك بود چند روز است او را مرخص كرده كه در شهر باشد ولى پسر عموى خود را بعوض در حبس گذارده است و ضياد خان پسر نصر الله خان بهارلو كه همدست حسين خان بود و در حبس بود او هم برادر خود را در حبس گذارده ، خودش را مرخص كرده‌اند كه بيرون نرود .\r\nديگر آنكه دزد چادر عاليجاه جفريز صاحب ناظم سيم تلگراف كه پشت باغ گلشن قوام الملك در چادر مشار اليه سرقت كردند پيدا شده ، چهار نفر از سربازان كمره‌اى كه سركردهء آنها نصر الله خان مير پنجه است بوده‌اند . آنها را گرفته‌اند ، دو نفر از سربازان رفته‌اند به ولايت خود و دو نفر ديگر را روز اول ماه ربيع الاول نواب مستطاب و الا معتمد الدوله چوب زيادى زده‌اند و محبوس هستند .\r\nديگر آنكه نواب مستطاب و الا معتمد الدوله بند رامجرد را كه ساخته‌اند روز سه‌شنبه ششم شهر ربيع الاول به سركشى بند رامجرد تشريف برده‌اند و از آنجا به بلوك بيضا و سرجوشك ميروند و به شيراز مراجعت خواهند كرد . دو هفته سفر ايشان طول خواهد كشيد ، قوام الملك و جناب امام\r\n\r\n","description":"","footnote":"","page_name":" 367 ","page_number":437},
  {"content":"\r\n\r\nجمعه و ملاك رامجرد همراه هستند .\r\nديگر آنكه قريب سيصد رأس گوسفند در بيضا از طايفهء قره‌گوزلو سرقت كرده‌اند ، محصل رفته كه بگيرد .\r\nديگر آنكه جناب امين السلطان حاجى ميرزا كريم صراف را به خواهش خودش احضار كرده‌اند ، تلگراف به نواب مستطاب و الا معتمد الدوله كرده‌اند كه مشار اليه را محترما روانه نمايند .\r\nاين فقره شهرت كرده كه حاجى ميرزا كريم ورشكست شده ، اغلب كه معامله داشته‌اند پول خود را رفته‌اند بگيرند قبض و بيجك مشار اليه را بعضى از تجار و صرافها قبول نمىكنند ، ولى ابدا كار مشار اليه مغشوش نيست .\r\nديگر آنكه ايل شش بلوكى از باغستان بخش مسجد بردى عبور كرده‌اند ضرر و خسارت رسانيده‌اند ، تمام اهل مسجد بردى به حكومت عارض شده‌اند ، محصل رفت احمد خان كدخداى شش بلوكى را به شيراز آورده ، بازديد كرده‌اند به قدر پانصد تومان ضرر به باغستان رسيده است ، هنوز حكمى در اين باب نشده .\r\nديگر آنكه چند روز است اطراف شهر و بيرونها سر و صدايى بلند نيست ، شهر و بيرونها منظم است .\r\nديگر آنكه نواب مستطاب و الا معتمد الدوله از بندر امجرد به بيضا و از آنجا به جوشك آمده‌اند ، دو روز است در جوشك تشريف دارند . روز يكشنبه هيجدهم از آنجا به باغ حاجى ميرزا كريم صراف ناهار ميهمان هستند و عصر به شيراز خواهند آمد .\r\nديگر آنكه چند روز است هوا بقاعده سرد شده است ، به اين واسطه ناخوشى تب و نوبه زياد شده است .\r\nديگر آنكه از قرار مذكور حاجى نصر الله خان قشقايى از دست حاجى نصير الملك فرارا به سمت طهران رفت كه اظهار تظلم نمايد . چنين به نظر ميرسد كه باطنا به ميل حكومت است .\r\nديگر آنكه چند روزى اراجيف در حق حاجى ميرزا كريم صراف گفته شد ولى صدق نبود ، در كمال استقلال به كار خود مشغول است .\r\nديگر آنكه نواب مستطاب و الا معتمد الدوله از باغ حاجى ميرزا كريم صراف به باغ عفيف‌آباد رفته‌اند ، تا آخر ماه در آنجا توقف دارند به جهت تغيير آب و هوا .\r\nديگر آنكه حاجى ميرزا كريم صراف عيال نواب احتشام الملك را پاگشا در باغ خود كرده است جميع اندرونهاى بزرگان شهر را دعوت كرده ناهار و تشريفات زياد بجا آورده است .\r\nديگر آنكه نواب مستطاب و الا معتمد الدوله در جوشك كه تشريف داشتند رسيدگى به آبهاى مردم كردند ، به تحريك قوام الملك حاجى ميرزا على اكبر مشهور به غول ميخواست خود و روساى دور شهر آب قنات حاجى ميرزا كريم را ببرند ، سركار و الا ملتفت شدند ، مقنى را در قنات انداختند و خواستند سياست بزرگى به حاجى ميرزا على اكبر نمايند ، امام جمعه توسط كرده از تقصير مشار اليه گذشتند ولى قرار دادند اگر مقنى مرد او را هم سياست كنند ولى تا به حال مقنى زنده است .\r\n\r\n","description":"","footnote":"","page_name":" 368 ","page_number":438},
  {"content":"\r\n\r\nديگر آنكه ميرزا محمد حسين يزدى كه يكى از علماى شيراز بود فوت شد ، علما در مسجد ختم نشستند ، تمام كسبه در بازار و دكاكين و سرگذرها ختم نشسته بودند و روز جمعه غرهء ماه ربيع الثانى كه سيم ختم بود نواب مستطاب و الا معتمد الدوله تشريف بردند در مسجد وكيل و ختم علما را برچيدند .\r\nمورخهء روز جمعه غرهء ماه ربيع الثانى 1308 مطابق چهاردهم ماه نومبر سنهء 1890 .\r\n\r\nاز 2 ربيع الثانى 1308 مطابق 15 نومبر 1890\r\nاز قرار مذكور زوار خراسانى به شيراز مىآمده در منزل مشهد مرغاب سه نفر تجار جهرمى پياده ميشوند سرچشمه قليان بكشند ، زوار جلو ميروند چهار پنج نفر سارق يك دفعه ميريزند ، هر يك از تجار هميانهء پولى در كمر داشتند ، سه هميانهء پول كه بطور صدق هزار تومان بوده از كمر حضرات باز مىكنند بسرقت مىبرند .\r\nديگر آنكه از اول ماه تا روز هشتم بارندگى بشدتى شد كه كسى از قدما به خاطر ندارند چنين بارندگى در برج عقرب شده باشد .\r\nديگر آنكه در داراب در طايفهء بهارلو ما بين خودشان نزاع و گفتگوست ، نايب داراب به قوام الملك نوشته كه معجلا خود را به داراب برسانند لهذا معزى اليه در تدارك رفتن است ، از قرار مذكور تا بيستم از شيراز حركت خواهند كرد .\r\nديگر آنكه نواب مستطاب و الا خيال رفتن به سبزپوشان دارند .\r\nديگر آنكه طايفهء عرب كتى كه كلانتر آنها رضا خان عرب است از سروستان الى فسا و در خود فسا خيلى دزدى و اغتشاش كارى كرده‌اند بقسمى كه اهل فسا جرأت اينكه شب هنگام از منزل خود بيرون بيايند ندارند ، بعضى اجناس كه بيرون صحرا بوده بغارت خيلى برده‌اند و خلق فسا بملاحظهء قوام الملك كه مدعى است نمىتوانند به حكومت اظهارى نمايند . پستچى فسا روزنامه كرده بود كه عربها خيلى اغتشاش كرده‌اند ، حال حكومت آدمى در خفيه فرستاده است كه تحقيق اين مطالب را بكند .\r\nديگر آنكه چند روز است باز ابر است و كم‌كم باران مىآيد ، هوا خيلى خوب شده است .\r\nديگر آنكه نواب مستطاب و الا معتمد الدوله روز پنجشنبه چهاردهم تشريف بردند به سبزپوشان ، چهار پنج روز سفرشان طول خواهد كشيد .\r\nديگر آنكه فوج خمسه كه بسركردگى حاجى رستم خان سرتيپ تازه وارد شده‌اند خيلى فوج منظمى است ، سركار و الا معتمد الدوله تمام قراولخانه‌ها را از اين فوج گذارده‌اند و فوج كمره كه تمام دزد و هرزه بودند برداشتند آنها را مأمور بوشهر و بهبهان و كازرون و اطراف نمودند .\r\nديگر آنكه بواسطهء آمدن باران نرخ اجناس تنزل كرده است . ديگر آنكه نواب مستطاب و الا روز سه‌شنبه نوزدهم از سبزپوشان مراجعت كردند . ديگر آنكه رفتن قوام الملك در اين ماه موقوف شد .\r\nدر ماه نو به سمت داراب خواهد رفت . ديگر آنكه اين اوقات اطراف شهر و بيرونها صدايى بلند نيست .\r\n\r\n","description":"","footnote":"","page_name":" 369 ","page_number":439},
  {"content":"\r\n\r\nديگر آنكه الحمد الله اين باران به جهت همه جا خوب بود خصوصا به جهت گرمسيرات ، هوا هم خيلى خوب شده است ، جميع كوههاى اطراف شهر را برف زده است ، بيشتر روزها ابر است .\r\nاحوال تازهء قابل عرض نيست .\r\nديگر آنكه دزد قافلهء جهرمى كه هزار تومان تنخواه آنها را در مشهد مرغاب برده بودند پيدا شد ، شاهرخ نام كه از طايفهء كرشولى كه سپردهء به حاجى نصر الله خان قشقايى است بوده است . سركار و الا معتمد الدوله حكما او را از حاجى نصر الله خان خواستند . حاجى نصر الله خان هم او را گرفته فرستاد .\r\nخواستند سر او را ببرند حتى تا زير تيغ مير غضب نشست ، بعضى توسط كردند و از كشتن مشار اليه گذشت كردند ، او را توبه دادند و در جزو غلامان سپرده به كشيكچىباشى نمودند .\r\nديگر آنكه حاجى ميرزا كريم صراف معادل بيست هزار تومان قسط به جهت طهران بار قاطر نموده و موزيك جلو آن زده تا از دروازهء شهر بيرون رفتند .\r\nمورخهء روز شنبه سلخ شهر ربيع الثانى 1308 مطابق سيزدهم ماه ديسمبر مسيحى 1890 .\r\n\r\nاز غرهء جمادى الاولى 1308 مطابق 14 ديسمبر 1890\r\nدر فراشخانهء نواب مستطاب و الا معتمد الدوله فراشها با يوزباشى حسن كه مشهور است به بوكربلايى حسن نزاع كردند ، فراشها لباسهاى او را پاره مىكنند حتى زير جامه‌اش را از پايش بيرون مىآورند و پاره ميكنند . بوكربلايى حسن ميرود درب اندرون در منزل آغا بشارت خان خواجه بست مىنشيند ، روز بعد نواب و الا كه بيرون مىآيند مىآيد عارض مىشود كه چنين و چنان فراشها سر من آورده‌اند . نواب و الا فراشها را ميخواهد ، چند نفر كه محرك و منشاء اين كار بوده‌اند با سرمهء زياد ميزنند ما بقى فراشها را تمام جواب داده‌اند و قدغن كرده‌اند كه فراش جديدى بگيرند ، يوزباشى حسن را هم بيرون كرده‌اند .\r\nديگر آنكه تلگرافى از اعليحضرت همايونى به جهت نواب مستطاب و الا معتمد الدوله رسيده كه به جهت سال نو تشريف‌فرماى فارس خواهند شد . ايشان هم با اظهار بشاشت و مسرت جواب داده‌اند به اينكه عذر بياورند .\r\nديگر آنكه از قرار مذكور در گردنهء تنگ طور كه ميانهء بلوك كام فيروز و بيضاست چند نفر پيله‌ور معادل يكصد تومان از نقد و قماش همراه داشته ميرفته كه به مصرف فروش برسانند ، دزد بر آنها ريخته كل تنخواه آنها را بسرقت برده‌اند . پيله‌وران معاودت به شهر نموده مراتب را به حكومت عارض شدند . حكومت هم شاهرخ نام كرشولى را با دو محصل ديگر مأمور نموده ، رفته كه سارق و تنخواه را بدست بياورند .\r\nديگر آنكه از قراريكه از لارستان خبر رسيده قافله‌اى از طايفهء مشهدى اسد الله كدخداى عرب از سمت بندرعباس بار تجارتى داشته مىآمده‌اند ، در راه از اهل كوهك كه يكى از دهات لارستان است خواسته بودند قافله را غارت كنند ، اهل قافله نزاع مىكنند ، يكنفر از اهل كوهكى كشته مىشود ، قافله بسلامت رد ميشوند ، بعد اهل كوهك جمعيت كرده تعاقب قافله ميروند تا به\r\n\r\n","description":"","footnote":"","page_name":" 370 ","page_number":440},
  {"content":"\r\n\r\nاحشام مشهدى اسد الله ميرسند ، دعوا ميكنند ، دو نفر از پسران مشهدى اسد الله و چند نفر ديگر از طرفين كشته ميشوند طايفهء مشهدى اسد الله جمعيت زيادى فراهم آورده ميروند هفت ده از دهات طارم را ميچاپند و كدخداى ده كه يكى از دهات طارم است را ميكشند ، قوام الملك محض اغتشاش نقل مكان در دلگشا كرده كه برود به داراب و لارستان ، دويست سيصد نفر سرباز و يك عراده توپ همراه ميبرد .\r\nديگر آنكه از روز اول چله تا سه چهار روز متواترا برف بشدتى كه مردم از عهدهء انداختن برف نمىآمدند ، كوچه‌ها و راهها مسدود شده بود كه بعسرت و مشقت در كوچه‌ها بضرورت مردم عبور مينمودند ، بدين واسطه راه بيرونها هم مسدود شده ، ذغال و هيزم خيلى گران شده ، ذغال يكصد من سه تومان ، هيزم صد من پانزده قران است . اگر به همين قسم باشد احتمال دارد نان و چيزهاى ديگر هم گران شود .\r\nديگر آنكه مادر قوام الملك به قدر دو ماه ماده در پهلوى او شده بود ، بعد از آنكه از حكماى ايرانى مايوس شدند عاليجاه داكتر بيكر حكيم تلگرافخانه را به معالجهء او بردند ، چند روزى مواظبت كرده تا مادهء او چاق شد ، ميخواست كه او را روانهء حمام كند يك مرتبه سكته كرد و فوت شد . به جهت دفن كردن مشار اليها و حمل به عتبات اذن از اولياى دولت خواستند اذن به حمل نداند . بعد از سه روز جنازه را دفن كردند . سه روز در مسجد حاجى نصير الملك ختم گذاردند ، تمام اهل شهر حاضر شدند . نواب احتشام الملك از جانب حضرت و الا معتمد الدوله ختم را برچيدند .\r\nديگر آنكه از قراريكه خبر رسيده كدخداى مزيجان داراب بواسطهء گرفتارى حسين خان بهارلو در قلعهء خود كه بالاى كوهى است و از قلعهء طبر مضبوطتر است نشسته است و در باطن ياغى شده و جواب كرده ماليات نداده است . حكومت اصرار دارد كه قوام الملك برود بلكه كم‌كم مثل فضلعلى بهارلو نشود . قوام الملك هم خيال دارد نهم اين ماه حركت نمايد .\r\nديگر آنكه تلگرافى از جناب امين السلطان حسب الامر به جهت نواب مستطاب و الا معتمد الدوله رسيده است به اين مضمون كه \" از حسن كفايت و نظم مملكتى و قسط بقاعده رسانيدن معتمد الدوله خيلى خاطر همايون ما خشنود است ، سال نو هم حكومت فارس با خود معتمد الدوله خواهد بود ، در تدارك مساعدهء سال نو باشند \" . اين تلگراف را سواد كرده به همه جا فرستاده‌اند .\r\nمورخهء روز يكشنبه هفتم ماه جمادى الثانى 1308 مطابق هيجدهم ماه جنورى مسيحى 1891 .\r\n\r\nاز 8 جمادى الثانيه 1308 مطابق 19 جنورى 1891\r\nچند نفر اوباش و اشرار در خانه‌اى شب هنگام ميهمان بوده‌اند ، مجلس شربى داشتند ، آخر مجلس همگى مست و لايعقل شده بناى بد حرفى و هرزگى را با يكديگر گذارده يكى از آنها با قمه سه نفر را زخم زده ، يكى را زخم متعدد زده كه در شرف مردن است ولى هنوز نمرده است . همان شب حاجى آقا جان فراشباشى بيگلربيگى را اخبار ميدهند ، مشار اليه با دو دهه فراش ميريزد در خانه ميزبان و اشرار را دستگير مىكند . على الصباح آن شخص را كه زخم زده مىبرند به حضور حكومت ،\r\n\r\n","description":"","footnote":"","page_name":" 371 ","page_number":441},
  {"content":"\r\n\r\nحكم فرموده او را در انبار حبس مينمايند تا ببينند اگر آن شخص زخمى فوت شد قاتل را هم به قصاص خود برسانند و سايرين را هم در زنجير خانهء بيگلربيگى زنجير كردند كه هريك را سياست و جريمه نموده باشند . ميزبان را هم خواسته بودند بگيرند ، ميگريزد ميرود در بقعهء سيد علاء الدين حسين بست مىنشيند .\r\nديگر آنكه در گرمسيرات طرف لار و سبعه خيلى اغتشاش است ، قوام الملك روز چهارشنبه دهم شهر جمادى الثانيه با سرباز و توپ روانهء داراب شد به جهت نظم آن صفحات ، از قرار مذكور اين سفر خيلى واهمه داشته به جهت رفتن .\r\nديگر آنكه نواب مستطاب و الا معتمد الدوله باز نقرس پايشان عود كرده ، چند روز است از اندرون بيرون نمىآيند .\r\nديگر آنكه از شدت بارندگى خيلى عمارات و خانه‌ها خراب شده ، يك دو نفر هم زير انبوه رفته‌اند . هر روز بارندگى است ، احتمال كلى ميرود حاصل شتوى خراب شود . ديگر آنكه قوام الملك هنوز به داراب وارد نشده ، خبرى تازه از آن صفحات نرسيده است .\r\nديگر آنكه بواسطهء آمدن بانك به شيراز اشراف و بزرگان فارس خوشحال هستند ولى صرافان از قبيل حاجى ميرزا و غيره خيلى دلتنگ از اين فقره ميباشند .\r\nديگر آنكه چندى قبل شخصى دزدى كرده بود ، خيلى تنخواه از خانه‌ها سرقت كرده ، دو روز قبل او را ميگيرند مىبرند نزد حكومت بعد از تحقيقات چهار انگشت او را حكم كرده بريدند .\r\nديگر آنكه چند روز است هوا خيلى سرد كرده بقسمى كه درختها را تمام خشكانيده خصوصا نارنجهاى در شهر را . ديگر آنكه نواب مستطاب و الا معتمد الدوله به جهت تغيير آب و هوا تشريف بردند به دلگشا كه چند روزى در آنجا توقف نمايند .\r\nديگر آنكه از جانب اعليحضرت همايونى تلگراف سختى به حكومت شده كه \" اين حسين خان كوارى كيست كه اعراب و غيره از دست مشار اليه شاكى هستند ؟ البته او را تأديب و سياست نماييد \" . حكومت هم جواب دادند كه \" منشى قوام الملك است ، آن اشخاصى كه شاكى شده‌اند استدعا دارم اسامى آنها را مرقوم فرمايند كه رسيدگى شود \" .\r\nديگر آنكه حسين خان بهارلو و خسرو خان بهارلو كه در شيراز حبس نظر بودند شب هنگام فرار كرده‌اند به علت اينكه از مجلس قوام الملك به جهت آنها خبر آورده بودند كه خيال كشتن شما را دارند . از قرار مذكور تا نزديك داراب آنها را ديده‌اند ، عيال خود را برده‌اند در خانهء حاجى سيد على اكبر فال اسيرى سپرده‌اند كه ديوانيان تعدى به آنها نكنند .\r\nديگر آنكه خلعتى از جانب اعليحضرت همايونى به جهت حاجى ميرزا كريم صراف بتوسط جناب مستطاب اشرف امين السلطان رسيد ، در منزل خودش خلعت‌پوشان گرفت ، سه روز خلعت‌پوشان بود ، تمام بزرگان شهر را وعده گرفت و شيرينى و نهار داد .\r\nديگر آنكه تلگرافى ديگر از اعليحضرت همايونى به جهت سركار نواب مستطاب و الا معتمد الدوله رسيد به اين مضمون كه \" عموم تجار از دست حسين خان كوارى شكايت دارند ، تعدى به آنها كرده و\r\n\r\n","description":"","footnote":"","page_name":" 372 ","page_number":442},
  {"content":"\r\n\r\nتعارف زياد گرفته است \" ، و ديگر نوشته‌اند كه \" راه عبور از لارستان به شيراز بواسطهء اغتشاش ميانهء اعراب و حضرات لارى بند آمده ، مال التجاره نمىتوانيم بياوريم ، اين چه حكايت است ؟ \" .\r\nنواب مستطاب و الا تمام تجار از اعلى و ادنى را در دلگشا جمع كرده‌اند و از آنها جويا شدند كه \" من به شما تعدى كرده‌ام يا به جهت عرايض شما هر وقت داشته‌ايد قاپوچى مانع شماه بوده ؟\r\nحسين خان كوارى تعدى به شما كرده است ؟ \" . تمام عرض كردند كه \" از اين عريضه ما خبر نداريم ، جعل كرده‌اند ، ما راضى از اين حكومت هستيم و سواى حسين خان كوارى اگر كسى نايب رياست تجار باشد قبول نمىكنيم ، بطور مهربانى با ما رفتار مىكند \" . نواب و الا مستطاب فرمودند پس كى اين عرض را كرده ؟ قسمها خوردند كه ما خبر نداريم . فرمودند پس برداريد بنويسيد ما كه تجار شيراز هستيم ابدا از اين عريضه اطلاع نداريم از حكومت و بستگان حكومت و از قوام الملك و حسين خان راضى هستيم ، آنها هم به همين مضمون رضايتنامه نوشته مهر كرده نهار خورده مراجعت كردند .\r\nمورخهء روز يكشنبه پنجم رجب المرجب 1308 مطابق پانزدهم ماه فبرورى مسيحى سنهء 1891 .\r\n\r\nاز 6 رجب 1308 مطابق 16 فبرورى 1891\r\nتفنگدارى از حكومت مأمور به گرفتن مقصرى كه نزد ملا حسن عمويى بوده شده بر سر مقصر با ملا حسن گفتگو و نزاع كرده ، خود ملا حسن تفنگ ساچمه‌اى بر تفنگ‌دار خالى كرده كه فى الجمله اذيتى بر صورت و روى تفنگدار رسيده و مقصر را نداده . مأمور معاودت به شيراز نموده ، مراتب را به عرض حكومت رسانيده ، حكومت هم حكم به نايب كازرون كردند كه ملا حسن عمويى را گرفته روانهء شيراز نمايد . به ورود ملا حسن را حضورا طلبيده اول او را قريب دو ساعت چوب زيادى زده‌اند بعد از چوب ريش و دو گوش مشار اليه را از بيخ بريدند و حكم فرمودند كه او را در چهار بازار وكيل بگردانند و همچنين دو نفر از نوكران ملا حسن را هركدام يك دست بريده رها كردند .\r\nديگر آنكه در اين روزها حسب الحكم حكومت جارچى در شهر فرستاده و جار كشيدند كه هركس از هركس طلب دارد و اهمال در دادن مىكند سند خود را بياورد و از صندوقخانه پول خود را نقد گرفته برود ، خود دانيم با بدهكار .\r\nديگر آنكه حسين خان بهارلو كه از شيراز فرار كرد رفته است به خاك كرمان ، تمام ايل بهارلو هم متفرق شده‌اند . قوام الملك رضا خان عرب را فرستاده بر سر خانهء حسين خان بهارلو كه آنها را غارت نمايند . به نظر ميرسد از اين كار فساد كلى برپا شود .\r\nديگر آنكه شاهمراد خان كه در قلعهء مزيجان لار حصارى شده تمام دهات اطراف خود را خراب كرده كه آبادى نداشته باشد و خودش در كمال آسودگى در قلعه متحصن است . از قرار مذكور فتحعليخان نايب الحكومهء لارستان پيغام داده كه اگر نمىتوانيد شاهمراد خان را قلع و قمع كنيد شما از داراب برويد شيراز ، خودم چارهء آنها را خواهم كرد .\r\nديگر آنكه مشهدى اسد الله عرب هم از آنطرف چند ده از لارستان را خراب و غارت كرده به قدر سى نفرى از رئيس و رعيت بواسطهء كشته شدن پسران خود كشته است ، با هفتصد هشتصد خانوار\r\n\r\n","description":"","footnote":"","page_name":" 373 ","page_number":443},
  {"content":"\r\n\r\nعرب به طرف كرمان ( رفته ) ، قوام الملك از اين اتفاقات در داراب خيلى متزلزل است ، بالفعل كار آن صفحات در كمال اغتشاش است .\r\nديگر آنكه خلعتى به جهت قوام الملك از جانب حضرت و الا معتمد الدوله مصحوب نواب صفدر ميرزا پيشخدمت باشى روانهء داراب شد .\r\nديگر آنكه از قراريكه از داراب خبر رسيده مشهدى اسد الله عرب كلانتر طايفهء مزيدى با هفتصد هشتصد خانوار به خاك كرمان رفته بودند ، قوام الملك ميرزا حسين خان كوارى را فرستاد آنها را رجعت دادند و به داراب آوردند . الحال ميرزا حسين خان كوارى را فرستاده‌اند در قلعهء مزيجان لار كه شاهمراد خان را اطمينان داده بياورد . حسين خان بهارلو در خود كرمان است .\r\nديگر آنكه نواب مستطاب و الا معتمد الدوله روز پنجشنبه بيست و سيم رفته‌اند به جهت شكار به خانه‌زنيان ، پنج شش روز سفرشان طول خواهد كشيد .\r\nديگر آنكه از قراريكه از داراب خبر رسيده حسين خان بهارلو فتحعليخان نايب الحكومهء لار را واسطه پيش قوام الملك قرار داده كه از تقصير مشار اليه گذشت نمايند ، قوام الملك هم گفته است كه بايد برود در شيراز نزد بيگلربيگى همانجا باشد تا از تقصير مشار اليه بگذرم .\r\nديگر آنكه نواب مستطاب و الا معتمد الدوله كه به شكار خانه‌زنيان رفته بودند شب اول ماه شعبان مراجعت كردند .\r\nديگر آنكه بواسطهء كمپنى تنباكو ميانهء مردم خيلى گفتگو است و متزلزل هستند ، تجار تنباكو فروش واهمهء زيادى دارند ، اغلب از وكالت‌خانهء دولت بهيهء انگليس جويا ميشوند ، همه را استمالت نموده و دلخوشى از اين فقره داده شده كه به جهت شماها هيچ قسم ضرر و خسارتى وارد نخواهد آمد ، مخصوصا حالى آنها كرده شده كه به جهت رعيت و تجار صرفهء كلى دارد .\r\nمورخهء روز شنبه سيم ماه شعبان المعظم 1308 مطابق چهاردهم ماه مارچ مسيحى 1891 .\r\n\r\nاز 4 شعبان 1308 مطابق 15 مارچ 1891\r\nاز قراريكه از داراب خبر رسيده حسين خان بهارلو كه فتحعليخان نايب الحكومهء لارستان را شفيع و واسطه كرده بود كه بيايد نزد قوام الملك معزى اليه قبول نكرده جواب داده كه بايد به روى در شيراز در طويلهء من تا از تقصير تو بگذرم . حسين خان هم مايوس مىشود ، رفته در قلعهء مزيجان پيش شاهمراد خان . از اين جهت قدرى كار قوام الملك سخت خواهد شد .\r\nديگر آنكه از قرار مذكور سرتيپ تلگرافخانهء شيراز معزول شده كسى ديگر بجاى مشار اليه خواهد آمد .\r\nديگر آنكه هنگام تحويل حمل نواب مستطاب و الا معتمد الدوله در عمارت كاخ نشستند ، جميع علما را وعده خواستند ، شاهى اشرفى دادند ، روز عيد را سلام نشستند و خوانين و بزرگان شهر را از بعد از ظهر شاهى اشرفى دادند .\r\nديگر آنكه از قراريكه از داراب اخبار رسيده حسين خان بهارلو از قلعهء مزيجان عريضه\r\n\r\n","description":"","footnote":"","page_name":" 374 ","page_number":444},
  {"content":"\r\n\r\nخدمت جناب آقا سيد على اكبر فال اسيرى عرض نموده كه ايشان توسطى از او خدمت نواب مستطاب حضرت و الا معتمد الدوله دام اقباله نموده و دستخط اطمينان بگيرد بفرستد كه حسين خان به شيراز بيايد . جناب آقا سيد على اكبر هم بر طبق خواهش حسين خان توسط خدمت حكومت نموده ، حكومت هم دستخطى مرقوم فرموده‌اند به اين مضمون كه \" اگر حسين خان بهارلو برود پيش قوام الملك و از آنجا به شيراز بيايد در حفظ و امان خواهد بود \" . اكنون جناب آقا سيد على اكبر دستخط حكومت را به جهت حسين خان با پسر خود روانه كرده كه حسين خان را برداشته ببرد نزد قوام الملك و از آنجا به شيراز بياورد .\r\nديگر آنكه شاهمراد خان كه در قلعهء مزيجان حصارى بوده آن هم اطمينانى از قوام الملك خواسته ، قوام الملك خلعتى بتوسط برادر شاهمراد خان براى مشار اليه فرستاده در قلعهء مزيجان كه خلعت را پوشيده به داراب آمده باشند .\r\nديگر آنكه چند نفر الواط كه از جملهء آنها بوكربلايى حسن و پسر دايى مشار اليه بوده درب دروازهء شادى الله با چند نفر ديگر نزاع مىكنند ، پسر دايى بوكربلايى حسن كشته مىشود و يكى از آنطرف زخمى مىشود ، از اين طرف كه زخمى شده‌اند پنج شش نفر فرار كرده ميروند در سيد علاء الدين حسين بست نشسته‌اند ولى فراشان بيگلربيگى اطراف آنها را گرفته‌اند .\r\nديگر آنكه از قراريكه از داراب خبر رسيده حسين خان بهارلو جواب كرده و در قلعهء مزيجان نشسته است ، قوام الملك هشتصد نفر سوار و دو هزار تفنگچى با پسر خود و فتحعليخان نايب الحكومهء لارستان فرستاده دور قعلهء مزيجان كه اطراف قلعه را نگاهدارى كنند . اگرچه خيلى مشكل است اين قلعه بدست بيايد مگر بواسطهء آذوقه تنگى بكشند . از قراريكه نوشته‌اند بركه‌هاى آب كه پايين قلعه بوده تمام آنها را انغوزه و باروت ريخته‌اند كه اين اردو ميرود آب نداشته باشند ، حال بايد از چهار فرسخى و سه فرسخى آب براى اردو بياورند ، هوا هم در آنجا كم‌كم گرم شده خيلى كار مشكل شده است .\r\nديگر آنكه جمعيت از سوار و پياده كه رفته بودند قلعهء مزيجان را تصرف نمايند شب هنگام فتحعليخان با حسين خان كوارى منشى قوام الملك با هزار نفرى پيادهء عرب كه راهها را بلد بوده‌اند ميروند مقابل قلعهء گلى مزيجان كه پاى قلعهء بالاست كه آنجا را تصرف كنند . از جانب حسين خان بهارلو و شاهمراد خان خسرو خان عموزادهء حسين خان و چند تن سوار ميروند جلو آنها كه مانع شوند ، دعوا مىشود چند نفرى كشته ميشوند ، خسرو خان و پسر برادر شاهمراد خان هم كشته مىشوند ، سه چهار نفرى هم اسير ميشوند ، آنها فرار ميكنند ، قلعهء گلى را تصرف ميكنند ، اموالى هم كه در آن قلعه بوده غارت مينمايند . سوارى قوام الملك از داراب دو روزه ميفرستد به شيراز ، اين فتح را خبر به حكومت دادند .\r\nديگر آنكه بعد از گرفتن قلعهء گلى دانهء قلعهء مزيجان قوام الملك قرآنى مهر كرده فرستاد نزد فتحعليخان نايب الحكومهء لارستان كه بردارد ببرد حسين خان و شاهمراد خان را اطمينان داده آنها را از قلعه پايين بياورد كه بدون جنگ و نزاع اين فقره بگذرد . فتحعليخان هم قرآن را برداشته\r\n\r\n","description":"","footnote":"","page_name":" 375 ","page_number":445},
  {"content":"\r\n\r\nرفت بالاى قلعه آنها را مطمئن كرده دست آنها را گرفته از قلعه پايين آورد به همراه پسر و آدمهاى خودش روانهء لار كرد ، پسر شاهمراد خان و برادر حسين خان را برداشته آورد نزد قوام الملك كه گروى باشند تا دو ماه ديگر كه حسين خان و شاهمراد خان به شيراز بيايند ، سرباز هم فرستادند قلعه را تصرف كردند . خسرو خان كه مذكور شده بود در آن دعوا كشته شده دروغ بود ، زخمى به رانش خورده مجروح است . نواب و الا معتمد الدوله از اين فتح بسيار خوشحال است .\r\nديگر آنكه از بابت فقرهء تنباكو كه امتياز آن به كمپنى انگليسى داده شده ملاهاى شيراز معركه ميكنند ، روى منابر حرفهاى بد ميزنند ، خصوصا سيد على اكبر فال اسيرى كه بر روى منبر خيلى بدحرفى به دولت كرده است نزديك است مخلوق شيراز را به هيجان بياورد . سه چهار كاغذ از طهران به جهت ملاها رسيده بود كه شورش و بلوا كنند نگذارند اين كار سر بگيرد ، دو كاغذ از آنها را حكومت بدست آورده فرستاده طهران . از قراريكه از حكومت مذكور شد اين كار از بستگان ميرزا ملكم خان است كه مردم را بشورش ميخواهد بيندازد .\r\nديگر آنكه از قرار مذكور تجار اصفهان به تجار شيراز نوشته‌اند كه اگر برات به بانك كرديد نكول خواهد شد . تجار هم قوى شده‌اند كه برات به بانك ندهند .\r\nديگر آنكه نواب مستطاب و الا معتمد الدوله نقرس پايشان شدت كرده از اول ماه رمضان از اندرون بيرون نيامده‌اند و كارهاى حكومتى تمام مختل مانده .\r\nديگر آنكه از قرار مذكور قوام الملك از داراب حركت كرده به سمت شيراز مىآيد ، بايد تا بعد از قتل رمضان وارد شيراز شود و قرار است حسين خان بهارلو و شاهمراد خان بعد از دو ماه به شيراز بيايند ، قوام الملك گروىها را همراه خود به شيراز مىآورد .\r\nديگر آنكه جناب نظام السلطنه حاكم عربستان كه معزول شده از بوشهر به شيراز مىآيد ، از قرار مذكور در منزل قوام الملك منزل خواهد كرد .\r\nمورخهء روز شنبه نهم ماه رمضان المبارك 1308 مطابق هيجدهم ماه اپريل مسيحى 1891 .\r\n\r\nاز 10 رمضان 1308 مطابق 19 اپريل 1891\r\nشب هنگام مردى رفته است به حمام ، زن آن مرد در منزلش خوابيده بود ، پسر عموى آن زن هم در آن خانه بوده در غيبت شوهر ميرود به منزل دختر عمو و دستمالى به زور مىچپاند در حلق دختر عمو كه زن آن مرد بوده و دختر عمو را خفه مىكند . شوهر آن زن از حمام بيرون مىآيد زن خود را مرده ديده قيل و قال مىكند ، فورى پسر عمو رفته در مسجد نو از ترس خود بست نشسته . چون اين دو نفر هر دو نوكر على آقا پسر مرحوم حاجى رضاى قاسى فيلى بوده حكومت سيصد تومان پول خون اين زن را از على آقا گرفته‌اند ، فراش حكومت هم دور قاتل است كه او را بدست بياورد .\r\nديگر آنكه از قراريكه از داراب و فسا خبر صحيح رسيده ملخ زيادى آمده است كه باصطلاح تنكو باشد تا ده بيست روز ديگر پرواز خواهند شد ، تمام اين بلوك در اضطراب هستند بعضى جاها را هم زردى زده است و با خبر صريح آمدن موكب اعليحضرت همايونى به فارس اسباب تزلزل\r\n\r\n","description":"","footnote":"","page_name":" 376 ","page_number":446},
  {"content":"\r\n\r\nبراى تمامى اين بلوكات شده است .\r\nديگر آنكه قوام الملك با همراهان خود از داراب مراجعت كرده در دلگشا منزل گرفته چند نفرى از مقصرين و آنهايى كه گروى شاهمراد خان و حسين خان بهارلو هستند در زنجير همراه دارد ، مشهدى اسد الله كلانتر با يك طايفهء عرب را هم گرفته و زنجير كرده همراه دارد ، هنوز ساعت خوب نكرده كه وارد شيراز شوند .\r\nديگر آنكه قوام الملك از دلگشا وارد شهر شد بيست و پنج نفر از گرويهاى شاهمراد خان و حسين خان بهارلو و مقصرين ديگر همراه داشت ، بعضى را به حكومت سپرد كه در انبار حكومتى باشند و بعضى را در منزل خود نگاه داشت .\r\nديگر آنكه روز دوشنبه بيست و پنجم ماه رمضان طرف عصر چنان باران شديدى آمد كه در تمام كوچه‌ها آب ايستاد بلكه در بعضى از خانه‌ها تا زانو آب ايستاد ، در حقيقت سيل آمد نه باران به جهت سرحدات و بخوسات نافع بود . بعضى روزها هم متدرجا بارندگى مىشود ، به جهت فارياب چندان خوب نبود ، ترياكهاى طرف فسا و داراب را خراب خواهد كرد .\r\nديگر آنكه محمد حسن ميرزاى مهندس به جهت بازديد و تعمير راههاى فارس به جهت تشريف‌فرمايى موكب همايونى به شيراز آمده و از شيراز به طرف فسا و داراب رفت كه بازديد آن كوهها را نمايد و نقشه بردارد . از قراريكه مشار اليه مذكور مينمود بايد بيست هزار نفر در ركاب باشند و حكما قحطى در فارس خواهد شد ، از اين جهت تمام خلق فارس مشوش و متزلزل هستند .\r\nديگر آنكه از قراريكه نوشته‌اند ايلات عرب كه از گرمسير به سرحد ميروند خيلى خرابى به حاصل و زراعتهاى مردم كرده‌اند ، همه از ترس قوام الملك قوهء تكلم ندارند . ايلات قشقايى هم به همين طريق خرابى كرده و مىكنند ، دزدى هم زياد مىكنند .\r\nديگر آنكه در شب چهارشنبه چهارم شهر شوال سارقين در سراى گمركخانه از روى بام كمند انداخته حجرهء فوقانى تجارتى را باز كرده معدل يكصد و سى تومان وجه سياه در كيسه بوده با يك صندوق تجارت برده بودند ، همان شب در پشت باغ مرحوم حاج مهدى كشميرى تاجر كه يك ميدان خارج دروازهء مرحوم مشير الملك مىباشد صندوق تجارت را شكسته بودند ، معدل يك هزار و دويست تومان اشرفى كهنه و باجغلى و وجه رايج نو در صندوق بوده برداشته و قريب دو هزار و هشتصد تومان بيجك بانك و غيره در صندوق بوده ، بيجكها را در صحرا ريخته بودند . على الصباح چند نفر در صحرا صندوق شكسته و بيجكها را ديده بودند ، صاحب صندوق را اخبار داده بودند ، صاحب صندوق كه آقا محمد جعفر و آقا عبد الرسول دو برادر تاجران اصفهانى باشند مراتب را به حكومت عارض شده‌اند ، حكومت هم بالفعل حكم فرموده كه بيگلربيگى سارقين را پيدا نمايد . از قرار مذكور گمان بيگلربيگى در حق سرباز فوج كمره ميرود چونكه اين اوقات اغلب دزديها را اين فوج مىنمايند .\r\nديگر آنكه در محلهء سردزك شب هنگام چند نفر در خانه‌اى مجلس شربى داشته آخر مجلس به هم ريخته‌اند ، با كارد و قمه زخم به يكديگر زده‌اند ، پنج نفر زخمى شده‌اند . همان شب حاجى آقا\r\n\r\n","description":"","footnote":"","page_name":" 377 ","page_number":447},
  {"content":"\r\n\r\nجان فراشباشى بيگلربيگى را اخبار ميدهند ، خواسته آنها را بگيرد اهل مجلس از زخمى و غير زخمى تمام گريخته رفته‌اند در شاه چراغ بست نشسته‌اند . فراش بيگلربيگى دور آنها هست كه به دست بياورد .\r\nديگر آنكه شخص سيدى به حالت مستى عبورا در بازار مرغ با قمه زده به بازوى شخص ديگر ، شخص زخمدار به حكومت عارض شده ، حكومت سيد ضارب را بالفعل حكم به حبس فرمودند . اين اوقات بيرونها و دور شهر و در خود شهر خيلى شلوغ و بىنظم است .\r\nديگر آنكه دويست نفر سوار شاهسون قورت بيگلو با سركردگى حسينقليخان سرتيپ ميرپنجه بر حسب مأموريت ساخلو خود از طهران به شيراز وارد شده‌اند و صادق خان سرتيپ با سوارهاى قزوينى خود كه در شيراز بودند مرخص شده به طهران بروند .\r\nديگر آنكه چون در ماه رمضان اغلب حاجى سيد على اكبر روى منبر عبارات وحشت‌انگيز كه خلق را به هيجان مىآورد مىگفت نواب مستطاب و الا معتمد الدوله هرچه پيغام دادند كه اين عبارات را روى منبر نگوييد چاره نشد و بيشتر اسباب اغتشاش به جهت ادارهء دخانيات بود ، لهذا تداركى باطنا كرده كه سيد را پنهانى گرفته از شيراز ببرند . روز يكشنبه هشتم شهر شوال صبح بسيار زود سيد از دروازهء شهر خارج شده بود به جهت راه رفتن ، بيرون دروازهء سعدى كه مىرسد حسب الفرمودهء حكومت بيگلربيگى و سوارهاى بهارلو در كمينگاه بوده‌اند ، تا سيد را تنها مىبينند ده دوازده نفر سوار مىآيند سيد را گرفته ترك سوارى مىنشانند مىبرند ، سوارهاى ديگر و دو سه نفر سوار هم از حكومت همراه سيد ميروند تا به ده نو قوام الملك سه فرسخى شيراز مىرسند . هفده نفر سوار همراه او بوده آنجا سيد را پياده مىكنند كه نان و آبى به او بدهند تا ظهرى در ده نو بوده . بعد از بردن سيد اهل شهر و عيال سيد خبردار ميشوند ، تمام علما و مردها و زنهاى شهر مىريزند در خانهء سيد شلوغ زياد ميكنند ، تمام ميروند در شاه چراغ قريب سه چهار هزار نفر زن و مرد در شاه چراغ جمعيت كردند ، تمام چهار بازار وكيل را بسته‌اند . قوام الملك و بيگلربيگى خود در شهر و بازارها با جمعيت زياد با اسلحه گردش مىكنند كه اغتشاش و بلوايى نشود ، ولى ازدحام عصر تا صبح كمتر است ملاها و جمعيت هنوز در شاه چراغ هستند . از قرار مذكور سيد از ده‌نو كاغذى به عيالش نوشته است و كاغذى به نواب و الا معتمد الدوله و حاجى نصير الملك نوشته است . تا حال التحرير هنوز اغتشاش در شهر هست و الان كه بعد از ظهر است خبر رسيد كه جمعيت روى پشت بام شاه چراغ و بازار حاجى جمع شده‌اند ، با سنگ از بالاى پشت بام به تفنگ‌چيان قوام الملك زده‌اند سر يك نفر از تفنگچيان بهارلو را شكسته‌اند ، سوارها هم دو سه تير تفنگ خالى روى آنها كرده‌اند ، دو سه نفر تير ساچمه و چهار پاره برداشته‌اند و الواط ريخته‌اند در گمركخانه ، مستر هانس و كمپنى و ساير تجار ديدند شلوغ شده حجرات خود را بستند به منزل خود رفتند . و نيز اخبار رسيده كه فقرهء ديگر در پشت بام سيد مير محمد اهل شهر با تفنگچى و سوارهاى بهارلو دعوا كرده‌اند ، از قرار مذكور قريب بيست نفرى زخمدار شده‌اند و معلوم نيست كه از طرفين چند نفر كشته شده‌اند ، و سرباز را هم فشنگ داده روى پشت بام بازار وكيل و دور ميدانهاى ارگ چاتمه زده حاضر\r\n\r\n","description":"","footnote":"","page_name":" 378 ","page_number":448},
  {"content":"\r\n\r\nهستند .\r\nمورخهء روز دوشنبه نهم شهر شوال المكرم 1308 مطابق هيجدهم ماه مى مسيحى 1891 .\r\n\r\nاز 10 شوال 1308 مطابق 19 مى 1891\r\nاز قراريكه از گوشه و كنار درست تحقيق شده آن روز كه شيرازى با سوارهاى بهارلو دعوا كرده‌اند تماما اطفال از ده ساله الى پانزده ساله بوده‌اند و به قدر دويست نفرى بيشتر نبوده‌اند ، اطفال با سنگ دعوا مىكردند ، قوام الملك حكم به شليك تفنگ داده ، تا حال التحرير از قرار تقريرات قريب شصت نفرى بچه زخمى شده‌اند و چهارده نفر مقتول شده دو نفر زن و دوازده نفر بچه و هر روز از اين زخمىها دو سه نفر مىميرند . قوام الملك التزام از كدخدايان گرفته است كه ابراز و بازگو نكنند كه چند نفر كشته و زخمى هستند چونكه خيلى بىانصافى شده اطفال با سنگ و آنها با گلوله و چهار پاره زده‌اند ، و به حكومت و طهران اطلاع داده‌اند دو سه نفر كشته شده و دو سه نفرى زخمى شده‌اند . و تمام اين فساد روز دويم از فراشان خود قوام الملك و بيگلربيگى بوده كه خواستند مردم را كفش و كلاه و برهنه كنند و فراشها در بازار وكيل با قمهء برهنه اين طرف بازار و آن طرف بازار را گرفته بودند و از اهل كسبه و غيره مىخواستند به زور باج بگيرند ، آنها هم ندادند دكاكين خود را بستند ، اطفال هم بىبزرگتر ماندند اين فساد برپا شد . محض شهرت خودشان كه در دولت اسمى پيدا نمايند اطفال بيچاره را به باد گلوله دادند .\r\nديگر آنكه حكم از اعليحضرت همايونى شد كه پسر و داماد سيد على اكبر را خرجى داده عقب سيد على اكبر روانهء كربلا كنند . حسب الحكم آنها را روانه كردند ولى عيال سيد نرفته‌اند .\r\nديگر آنكه نواب مستطاب و الا معتمد الدوله و قوام الملك را در تلگرافخانه حاضر كردند ، از جانب اعليحضرت همايونى حضورا با ايشان گفتگو كردند ، شاه حكم فرمودند كه سيد را رجعت به شيراز بدهند ، نواب و الا راضى نشده عرض كرده‌اند كه \" اگر سيد مراجعت نمايد تمام فرنگىها را خواهد كشت و من جلوگيرى يك شهرى را نمىتوانم بكنم \" . از اين جهت مراجعت او را موقوف داشتند . الحال شهر آرام است .\r\nديگر آنكه رئيس دخانيات كه وارد شيراز شده محض اين اغتشاش هنوز مشغول كارى نشده است .\r\nديگر آنكه از قراريكه مذكور است مقرب الخاقان ايلخانى ده هزار تومان باقى سنهء ماضيه داراب خان ايلبيگى را متقبل شده و ده هزار تومان ايلات تخفيف مالياتى داشتند نيز ايلخانى قبول نموده كه تخفيف را هم از ديوان نگيرد و مبلغ شش هزار تومان وجه نقد هم پيشكش براى اعليحضرت همايونى به طهران فرستاده ، از ابتداى هذه السنه ايلات قشقايى را واگذار به ايلخانى كرده‌اند .\r\nديگر آنكه ملاها هنوز به مساجد نرفته‌اند و در مساجد اذان نمىگويند ، تمام اتفاق دارند كه قرارى در فقرهء ادارهء تنباكو داده شود . نواب مستطاب و الا معتمد الدوله و قوام الملك و حاجى\r\n\r\n","description":"","footnote":"","page_name":" 379 ","page_number":449},
  {"content":"\r\n\r\nنصير الملك هر روزه ديدن از ملاها مىكنند و ايشان را استمالت مىنمايند كه بلكه آنها را راضى كنند به مساجد رفتن ، اهل شهر هم در ميان خودشان گفتگوى بسيار است ، اين مدير تنباكو در شيراز حيران در كار خود است و تكليف خود را نمىداند چيست .\r\nديگر آنكه عصاى مرصعى از جانب سنى الجوانب اعليحضرت همايونى به جهت نواب مستطاب و الا معتمد الدوله و جبهء ترمه به جهت حاجى نصير الملك و سردارى به جهت قوام الملك مصحوب مقرب الخاقان ميرزا محمد خان پسر مؤيد الملك پيشخدمت مخصوص حضور همايونى روز بيست و دويم شهر شوال وارد شد ، نواب مستطاب و الا تا تل سلام به استقبال خلعت رفتند ، خلعت پوشيدند ، جميع دكاكين را بستند ، با احترام زياد خلعت‌پوشان شد ، شليك توپ نمودند تا داخل شهر شدند .\r\nديگر آنكه نواب مستطاب و الا با اغلب علما ديدن كرده‌اند همه را استمالت نمودند تا راضى شده به مسجد رفته‌اند حال دو روز است كه مسجد رفته‌اند ، بجز آقا ميرزا محمد على پيشنماز با وجودى كه نواب مستطاب و الا به ديدن مشار اليه ( رفته ) تا به حال مسجد نرفته‌اند و عوام الناس را دور خود جمع نموده و صحبت‌هاى وحشيانه مىدارد مثل سيد على اكبر فال اسيرى .\r\nديگر آنكه هنوز رئيس ادارهء دخانيات داخل كار نشده ، مردم هنوز صحبت‌هاى بىمعنى مىدارند . ديگر آنكه حاجى عز الملك كارگزار شيراز وارد شيراز شدند .\r\nديگر آنكه در داراب طايفهء بهارلو بهم ريخته‌اند خيلى اغتشاش كرده‌اند ، مىخواهند كلانتر خود ريحان خان را بكشند ، شب هنگام فرار كرده به شيراز آمده‌اند ، تمام اطراف فسا را اغتشاش انداخته مال و حشر هركس در صحرا باشد علانيه مىبرند و مىچاپند . در اين سال ملخ‌خوارگى و اين اغتشاش تمام رعاياى فسا و اطراف بجان آمده‌اند ، از ترس قوام الملك نمىتوانند به حكومت عارض شوند ، اگرچه به حكومت هم عارض شوند فائده ندارد تقويت به قول قوام الملك خواهند كرد . قوام الملك خيال دارد حبيب الله خان بيگلربيگى پسر خود را با سوار و سرباز بفرستد به جهت نظم آنجا .\r\nديگر آنكه نواب محمد حسن ميرزاى مهندس كه مأمور ساختن راه است به جهت آمدن موكب همايون چادر زده در باغ جهان‌نما با سيصد چهارصد نفر سرباز و عمله كه مشغول ساختن راهها از شيراز الى ايزدخواست شود و بعد مراجعت كرده به سمت خفر برود كه راه خفر را هم بسازد به جهت تشريف بردن شاه به آن صفحات .\r\nديگر آنكه جناب سعد الملك وارد شيراز شده در دلگشا منزل دارد ، چند روز ديگر از شيراز به سمت طهران حركت خواهند كرد .\r\nديگر آنكه در شهر شبها خيلى از الواط اغتشاش مىكردند ، قوام الملك كدخدايان را خواسته ضرب به آنها زده يك دو نفر از آنها را تنبيه نمود ، قدرى آرام گرفتند .\r\nديگر آنكه بواسطهء آمدن موكب همايون و ملخ‌خوارگى نان و گندم و جو و برنج گران شده مخصوصا حكومت فرموده‌اند كه جنس به اطراف حمل نشود ، حتى بلوك به بلوك تمام جنس بلوكات را به شهر بياورند ، خبازان را بيگلربيگى تنبيه نمود كه نان را گران كرده‌اند ، الان گندم يك من\r\n\r\n","description":"","footnote":"","page_name":" 380 ","page_number":450},
  {"content":"\r\n\r\nتبريز ده شاهى و جو سيصد دينار الى هفت شاهى است . خيلى اسباب وحشت خلق شده ، اغلب از بلوكات كه ملخ آمده مثل فسا و داراب به قدر بذر جنس ندارد كه بايد از اطراف بذر گرفته ببرند ، ترياك هم قيمتى ندارد ، يك من تبريز پنج تومان و پنج هزار دينار مىباشد . امسال خيلى سخت بر ملاك شده .\r\nديگر آنكه ادارهء بانك تجار داخله برپا شده ، رئيس اداره شيخ ابو القاسم تاجر پسر حاجى شيخ زين العابدين است و محاسب حاجى عبد الرحمان تاجر صراف حاجى ميرزا ابراهيم صراف است ، از جانب حكومت هم خلعتى به جهت حاجى ميرزا ابراهيم صراف فرستاده شد . در گمرك خلعت‌پوشان كردند ، تجار جميعا جمع شدند صرف شربت و شيرينى كردند .\r\nديگر آنكه حكومت عمل خزانه را به بانك شاهنشاهى واگذار نكرد با خود حاجى ميرزا كريم قرار گذارد ، مخصوصا به بانك نوشته كه چون تجار بلوا كرده‌اند چندى تأمل نماييد .\r\nديگر آنكه داراب خان ايلبيگى به ناخوشى شقاقلوس فوت شد ، خيلى اسباب وهن به جهت طايفهء قشقايى شده است .\r\nديگر آنكه سربازهاى فوج كمره كه همراه محمد حسن ميرزاى مهندس رفته بودند خودشان مراجعت كرده‌اند كه نمىتوانيم راه پاك نماييم ، مجددا عمله از شهر گرفته فرستاده‌اند به جهت پاك كردن راهها .\r\nمورخهء روز پنجشنبه يازدهم شهر ذيقعده الحرام 1308 مطابق هيجدهم ماه جون سنه 1891 .\r\n\r\nاز 12 ذيقعده 1308 مطابق 19 جون 1891\r\nچون بواسطهء انتشار عامه تشريف‌فرمايى موكب اعليحضرت همايون به فارس نان و گندم و جو و برنج و ساير حبوبات ديگر را گران كرده بودند و مردم از اين غائله خيلى متوحش و مضطرب شده بودند در روز يكشنبه چهاردهم شهر حال تلگراف اخبار موقوف شدن تشريف‌فرمايى اعليحضرت همايون از طهران رسيده حسب الامر حكومت جارچى در چهار بازار وكيل جار كشيده كه آمدن شاه به فارس موقوف شده و همچنين به بلوكات هم اين اخبار را انتشار دادند و اكنون هم حكم حكومتى به حضرات خباز و علاف شده كه نان و اجناس را از قيمت حاليه ارزانتر بفروشند ، لهذا نان و اجناس بالفعل يك من نيم شاهى و يك شاهى از قيمت ارزانتر مىفروشند و مردم هم قدرى از آن تزلزل و اضطرابى كه داشتند آرام و آسوده شده‌اند .\r\nديگر آنكه حسين خان بهارلو از قلعهء جراش كه بطور حبس بوده فرار كرده است ، از قرار مذكور ضياد خان پسر نصر الله خان بهارلو با دويست سيصد نفر سوار بهارلو از داراب مىرود او را از آنجا برداشته رفته است ، معلوم نيست كه به كجا رفته‌اند ، حكومت و قوام الملك از اين فقره خيلى پريشان هستند ، خيال دارند حبيب الله خان بيگلربيگى پسر قوام الملك را بفرستند به داراب كه جلوگيرى نمايند ولى چون بيگلربيگى طفل است مشكل است كارى از مشار اليه ساخته شود .\r\nديگر آنكه قناتى نواب مستطاب و الا معتمد الدوله بيرون آورده‌اند توفيات آن از بازار وكيل\r\n\r\n","description":"","footnote":"","page_name":" 381 ","page_number":451},
  {"content":"\r\n\r\nمىگذرد ، بازار علاقه‌بندها تماما در كار خراب شدن است كه درب بازار را بسته‌اند و كسى تردد نمىنمايد ، اغلب خانه‌ها و مساجد را اين قنات خراب كرده است ، ولى خيلى جاى افسوس است كه بازار به اين خوبى خراب شده محض خاطر چند تومان مداخل ، بازارى كه الان با پنجاه هزار تومان درست نخواهد شد وانگهى به اين استعداد و مضبوطى ديگر ساخته نخواهد شد .\r\nديگر آنكه از قراريكه از داراب خبر رسيده حسين خان بهارلو به قدر پانصد ششصد نفر سوار زبده حاضر كرده است ، هركس از اين سوارها مال و حشرى داشته است تماما را به نصف بها فروخته‌اند ، تماما به جهت جنگ كردن حاضر شده‌اند ، عيال خود را هم از خود هميشه دو منزل دور مىگذارند ، بعضى از دهات داراب را چاپيده‌اند . دو روز قبل بيگلربيگى با دويست نفر سوار و پيادهء عرب و دويست نفرى از سوار بهارلو و ايلات باصرى و نفر و اينالو و دو دسته سرباز با يك عرادهء توپ از جانب حكومت به عزم بدست آوردن حسين خان بهارلو از شيراز به سمت داراب حركت كردند . از قرار مذكور عيال ريحان خان را كه كلانتر بهارلو بود ، حسين خان بهارلو به اسيرى برده است ، خود ريحان خان هم همراه بيگلربيگى رفته است . احتمال كلى مىرود كه جنگ بزرگى ميانهء حضرات واقع شود .\r\nديگر آنكه كاغذى از سفارت روس به جهت حاجى عز الملك كارگزار كه وكيل سفارت روس هم هست رسيده است كه بايد تجار روس تنباكو بخرند حال چند نفرى كه از رعيت روس در شيراز هستند بناى تنباكو خريدن را گذارده‌اند . بيشتر اين فساد از حاجى غلام حسين لارى كه رعيت ايران است شده و مىشود .\r\nديگر آنكه شخصى از بيرونها كه الاغ سرقت كرده بود حكومت چهار انگشت و پى او را بريدند و در بازارها گردانيدند .\r\nديگر آنكه از قراريكه از داراب خبر رسيده بيگلربيگى وارد داراب شده ولى حسين خان بهارلو به طرف سبعه و آخر گرمسيرات رفته است ، صد سوار زبده از خود جدا كرده فرستاده است كه از عقب اردوى بيگلربيگى باشند . آن صفحه‌جات بسيار مغشوش است ، هرچه از خوردن ملخ بيرون رفته از تفرقهء بهارلو و دزدى آنها بيرون نمىرود ، امساله بر ملاك فسا و آن صفحه‌جات خيلى ضرر و خسارت وارد آمده است ، خيلى اغتشاش آن صفحه‌جات است .\r\nديگر آنكه حاجى نصير الملك چند روز است كه از نواب مستطاب و الا معتمد الدوله قهر كرده است و در خانهء خود بطور تمارض نشسته است ، وضع حكومت امساله بسيار مغشوش است ، هيچ‌كس تكليف خود را نمىداند .\r\nديگر آنكه از داراب بيگلربيگى معجلا سوار فرستاده كه اين جمعيتى كه همراه داريم خيلى كم است دو مقابل اين جمعيت و سوار لازم داريم ، معجلا روانه كنيد . قوام الملك در تدارك فرستادن سوار عرب و غيره است ، ولى اگر بخواهد جنگ با حسين خان بهارلو كند شكست فاحش خواهند خورد . نواب مستطاب و الا معتمد الدوله دام اقباله بسيار از اين فقره پريشان و اوقات تلخ هستند ، بد اسبابى فراهم آمده است ، بدون جهت پارسال قوام الملك حسين خان را گرفته محض جلب\r\n\r\n","description":"","footnote":"","page_name":" 382 ","page_number":452},
  {"content":"\r\n\r\nمنفعت حبس كرد ، اين اغتشاشها بواسطهء آن است . اگر اين قسم باشد جميع ملاك داراب و فسا و گرمسيرات از سر املاك خود بايد بگذرند چونكه تمام زير سم سوار و غارت تفرقهء بهارلو هستند .\r\nديگر آنكه نواب مستطاب و الا معتمد الدوله به واسطه‌هاى زياد و التماسهاى فوق العاده از حاجى نصير الملك دو روز است كه مشار اليه آشتى كرده و در خانه مىرود .\r\nمورخهء روز سه‌شنبه هفتم ماه ذيحجه الحرام 1308 مطابق چهاردهم ماه جولاى 1891 .\r\n\r\nاز 8 ذيحجه 1308 مطابق 15 جولاى 1891\r\nاز قراريكه از داراب خبر رسيده بيگلربيگى با جمعيت سوار و سرباز و توپ رفته است عقب حسين خان بهارلو ، ديروز از قرار تاريخ نوشته‌جات بايد تلاقى طرفين شده باشد ، حال ديگر جنگ شده يا نشده معلوم نيست . در چند روز قبل حسين خان عريضه‌اى خدمت سركار و الا معتمد الدوله و كاغذى به قوام الملك نوشته است كه اگر قسم قرآن ميخورند و قرآن مهر ميكنند مىآيم و خدمتگزارى مىكنم . از اين طرف جواب سخت داده شده است . احتمال كلى ميرود كه جنگ نكند ، برود به خاك كرمان ، ولى از شدت گرمى هوا از طرف حسين خان چند نفرى مرده‌اند .\r\nديگر آنكه اطراف شهر و خود شهر خبرى نيست .\r\nديگر آنكه از جانب عاليجاه داكتر پروس شخص ارمنى به شيراز آمده كه كتاب بفروشد ، چون علما هنوز درست آرام نيستند سركار و الا معتمد الدوله فرستادند آن شخص ارمنى را بردند و قدغن فرمودند كه مرخص نيستى كتابهاى خود را در شيراز باز كنى و در كوچه و بازار به روى كه اسباب اغتشاش و گفتگوى علما بشود . قبل از آنكه حكومت اين حكم را بكند از وكالت‌خانه به او اظهار شد كه حالا موقع اين كار نيست ، بىجهت اسباب فسادى و گفتگويى برپا مكن ، نشنيد ، تا از حكومت حكم سخت به او شد كه در شيراز هم نماند .\r\nديگر آنكه چند روز است نواب مستطاب و الا معتمد الدوله به جهت تغيير آب و هوا تشريف برده‌اند به باغ عفيف‌آباد قوام الملك تا اواخر ماه در آنجا تشريف دارند .\r\nديگر آنكه بيرونها و اطراف شهر كه دو فرسخى شهر باشد اغتشاش كلى دارد كه متصل اموال مردم سرقت مىشود ، قافله به احتياط تردد مىنمايند اين اغتشاش بواسطهء ايل عرب و بهارلو است ، متفرقه هم به اسم آنها دزدى مينمايند .\r\nديگر آنكه امساله هواى شيراز مثل هر ساله گرم نشده است ، ناخوشى اسهال و دل‌پيچ شيوع دارد .\r\nديگر آنكه دو سه شب در دو سه محله دو سه نفر زخمى و يك نفر كشته شده است ، چون نواب مستطاب و الا معتمد الدوله در نيم فرسخى شهر است يا به ايشان اطلاع نداده‌اند يا هنوز حكمى دربارهء آنها نشده است .\r\nديگر آنكه از قرار مذكور سوارهاى بهارلو كه همراه بيگلربيگى رفته بودند شكسته‌اند و با كوچ و بنه رفته‌اند پيش حسين خان بهارلو در خاك كرمان ولى بيگلربيگى را حكم كرده‌اند كه در\r\n\r\n","description":"","footnote":"","page_name":" 383 ","page_number":453},
  {"content":"\r\n\r\nداراب توقف نمايد تا وقتى كه قوام الملك برود . حسين خان بهارلو هم رفته به خاك كرمان ، و سوار و جمعيت با بيگلربيگى مراجعت كرده در داراب هستند .\r\nديگر آنكه هوا دو سه روز است كه گرم شده ولى بشدت پارسال نيست .\r\nديگر آنكه پسره‌اى به سن هفده هجده سال كه نوكر معين الشريعه پسر جناب امام جمعه است با پسره‌اى ديگر كه بيست سال داشته در كوچه تكليف مىكند كه بنشين . مىگويد كار دارم .\r\nميخواهد برود ، آن نوكر پسر امام جمعه فورا با كارد به پهلوى آن بيچاره مىزند تا به منزل ميرسد فوت مىشود . پدر مقتول نوكر تفنگدار باشى سركار و الا معتمد الدوله است ، عارض مىشود ، قاتل را خواستند بگيرند فرار كرده در شاه چراغ بست مينشيند . حكومت اطراف قاتل را فراش و قراول ميگذارد ، نان و آب روى او مىبندند تا خودش التماس كرده مرا بيرون ببريد بكشيد . او را بيرون آورده مىبرند خدمت حكومت ، اقرار در قتل كردن مىكند ، او را حبس كردند كه بعد از عاشورا قصاص نمايند .\r\nديگر آنكه ادارهء دخانيات در شيراز مشغول كار هستند ، نوكر و وكلاى هرجا را گرفته‌اند كم‌كم ادارهء دخانيات رو به ترقى است و اميد است كه به زودى ترقى كلى نمايند .\r\nديگر آنكه پسر كوچك جناب امام شيخ على نام از پدر خود قهر كرده بطور پنهانى فرارا رفته است به اصفهان ، چونكه كارهاى الواطانه ميكرد او را منع ميكردند قرار بر فرار گذارده است .\r\nديگر آنكه حكم از اعليحضرت همايونى آمده كه حسين خان بهارلو را بطور استمالت بياورند نه اينكه به زور غلبه و سوار و توپ كه جمعى كشته شوند ، از اين جهت خلاف ميل قوام الملك است ، عريضهء استعفاى نوكرى خدمت نواب مستطاب و الا معتمد الدوله داده ، ايشان قبول نكرده‌اند ، جواب داده‌اند استعفاى تو با عزل من يكى است تا من حاكم هستم استعفاى تو قبول نخواهد شد . بواسطهء ملخ خوارگى خيلى املاك لم يزرع كرملخ در جميع بلوكات فارس ريخته شده به جهت سال نو خلق خيلى متزلزل هستند . اغلب از بلوكات را امسال خيال زرع كردن گندم را ( ندارند ) ، سواى جو چيزى نخواهند كشت .\r\nمورخهء روز چهارشنبه بيست و نهم ذيحجه الحرام سنهء 1308 مطابق پنجم اگوست 1891 .\r\n\r\n","description":"","footnote":"","page_name":" 384 ","page_number":454},
  {"content":"\r\n\r\n\r\nسال 1309 وقايع اتفاقيه دار العلم شيراز\r\n\r\nاز غرهء محرم 1309 مطابق 6 اگست 1891\r\nدو نفر از اهل سوئد كه زبان فرانسه مىدانند و انگليسى هيچ نمىدانند به جهت ادارهء دخانيات دو سه روز است كه وارد شده‌اند چونكه افيس ادارهء دخانيات در شهر تنگ و محقر بود خانه‌اى بيرون شهر چسبيده به دروازه اجاره كردند ، چند روز است تمام اجزاء آنجا رفته‌اند .\r\nديگر آنكه ميرزا على اكبر نام پيشخدمت نواب مستطاب و الا معتمد الدوله در خانهء خود با زن اجنبى نشسته بوده ، نواب مستطاب و الا مطلع ميشوند ميفرستند آن زن را ميگيرند در جوال كرده كتك زيادى زده و سرش را ميتراشند ، ميرزا على اكبر را هم اخراج بلد مىكنند .\r\nديگر آنكه بواسطهء ملخ خوارگى و آفت زردى كه به حاصلها رسيده روز بروز نرخ اجناس تسعيرش زيادتر مىشود ، در اغلب از بلوكات بذر گندم و جو ندارند ، باعث ( گرانى ) گندم و جو هم از اين جهت است .\r\nديگر آنكه سعد الملك يا جناب نظام السلطنه حكم كرده‌اند به مدير گمركخانهء شيراز كه مال التجارهء تجار بيشتر از پانزده روز اگر در گمركخانه بماند بارى دو قران حق زمين بگيرند . تمام تجار تلگراف به خاكپاى اعليحضرت همايون كرده‌اند ، سه روز است جواب نيامده ، امروز كه روز بيست و چهارم است تمام تجار از اعلى و ادنى در تلگرافخانه رفته بست نشسته‌اند كه اگر اين بدعت را سعد الملك بخواهد بگذارد ما دست از تجارت خواهيم كشيد . هنوز جواب به آنها نرسيده است .\r\nديگر آنكه تجار كه از بابت حق الارض گمرك تلگرافا شكايت از جناب نظام السلطنه كرده بودند سه روز در تلگرافخانه بست نشستند تا جواب تلگراف از جناب امين السلطان بر وفق دلخواه ايشان آمد كه از قرار سابق با آنها رفتار ( شود ) . و چون نواب مستطاب و الا معتمد الدوله توسطى از تجار كرده بودند جواب ايشان هم آمد كه \" محض توسط شما تلگراف به جناب نظام السلطنه شد كه با تجار از قرار سابق رفتار نمايند \" . صورت جواب تلگرافها از اين قرار است . جواب نواب اشرف و الا دام اقباله العالى \" اگرچه در باب حق الارض گمركخانهء بوشهر ديروز از روى دلايل به تجار تلگراف كردم ليكن محض احترام و خواهش سركار و الا و آسودگى تجار نوشتم موقوف باشد كه تجار آسوده باشند و بگوييد تجار آسوده شوند ، امين السلطان \" . تلگراف بوشهر \" جناب جلالت مآب نظام السلطنه \" در باب حق الارض كه تازه در گمرك بوشهر ميخواهيد ايجاد نماييد البته اين كار را\r\n\r\n","description":"","footnote":"","page_name":" 385 ","page_number":455},
  {"content":"\r\n\r\nاين موقع موقوف كنيد ، هر قسم هميشه معمول بوده همان قسم باشد ، دينارى زياد نگيريد ، چيز تازه قرار ندهيد ، امين السلطان \" .\r\nديگر آنكه از قراريكه بيگلربيگى از داراب نوشته است حسين خان بهارلو را با ابو الفتح خان حاكم سيرجان كرمان از جانب نواب مستطاب و الا فرمانفرما حاكم كرمان نزد بيگلربيگى به داراب فرستاده‌اند و خود حسين خان عريضه به قوام الملك نوشته اظهار پشيمانى از رفتار خود نموده ، حال قوام الملك نوشته است كه بيگلربيگى او را برداشته تا آخر ماه صفر به شيراز بيايد .\r\nديگر آنكه چند روز نان قدرى گران شده انباردارها جنس نمىفروشند ، قوام الملك انباردارها و خبازان را خواسته قرار گذارده كه به هر نرخى جنس تسعير دارد بعادلهء روز بفروشند كه نان فراوان شود ، الان نان يك من هفتصد دينار است و گندم يك من سه عباسى الى سيزده شاهى است .\r\nديگر آنكه بيرونها خيلى اغتشاش است متصل صيفى و حاصل بلوكات را ايلات ميچاپند و كسى هم نيست جلوگيرى نمايد .\r\nديگر آنكه چند روز است نواب مستطاب و الا معتمد الدوله ناخوشى نقرس ايشان عود كرده كه به كلى از اندرون بيرون نمىآيند ، حتى شب مولود اعليحضرت همايونى نتواستند خودشان بيرون بيايند ، نواب احتشام الملك را بجاى خود نشانيدند به جهت پذيرايى صاحب‌منصبان خارجه .\r\nديگر آنكه سركار نواب مستطاب و الا معتمد الدوله دو هفته است بواسطهء شدت درد پا از اندرون بيرون نيامده‌اند ، كارها جميعا مختل است .\r\nديگر آنكه سه روز قبل فتح الله انباردار گندمى فروخته بود به زنى كه تمام پوست و كركاس بوده يك من هفده شاهى . آن ضعيفه گندم را ميبرد در اندرون خدمت شاهزاده نشان ميدهد ، ايشان فورا ميفرستند فتح الله را مىآورند در اندرون و چوب زيادى ميزنند ، همان گندم را در توبره مىكنند بضرب چوب به او ميخورانند و بعد ميدهند فتح الله را حبس مينمايند ، تا حال التحرير هم محبوس است ، استاد خبازان را ميخواهند كه \" نان فراوان باشد و بتسعير روز بفروشيد نمىگويم كمتر بفروشيد ، مقصود فراوان بودن نان است اگر كسى شاكى از نبودن نان شد ترا در تنور مىاندازم \" . الان گندم يك من تبريز چهار عباسى و جو يك من دهشاهى است و كمتر عايد مىشود .\r\nمورخهء روز دوشنبه دوازدهم صفر المظفر سنهء 1309 مطابق چهاردهم ماه سپتمبر سنهء 1891 .\r\n\r\nاز 13 صفر 1309 مطابق 15 سپتمبر 1891\r\nديگر آنكه شب چهارشنبه دوازدهم كاغذى درب كاروانسراها چسبانيده بودند به اين مضمون \" خدمت اشخاصى كه ادعاى . . . قلمى مىشود كه از قرار معلوم بعضى از اهل اسلام رفته‌اند در ادارهء اين سگهاى . . . شده‌اند . . . اى ملعونهاى سگ هيچ . . . آمد . . . بايد آدم اسلام بشود خداوند انشاء الله نسل شماها را منقرض فرمايد كما اينكه دين اسلام را ضايع كرديد اگر توبه كردند يك نفر چه از سگهاى بزرگ و چه از . . . ى آنها بتواند به درك و اصل گرداند اجر عظيم\r\n\r\n","description":"","footnote":"","page_name":" 386 ","page_number":456},
  {"content":"\r\n\r\nبه جهت او دارد در هرجا اجازه داده شده است \" ازدحام زيادى درب كاروانسراها به جهت خواندن اين مطلب جمع شده بودند . اهل ادارهء دخانيات توهم كرده يك دو نفر استعفا كرده‌اند ما بقى هم متوهم هستند . از قرارى كه ميگويند اين نوشته را احتمال به آقا شيخ محمد حسين مجتهد پسر آخوند ملا محمد على محلاتى ميدهند چونكه در باطن با تجار تبعهء روس راهى دارد و باغواى تجار روس اين نوشته را چسبانيده است ولى به قدر شش ساعت بيشتر طول نكشيده كه كاغذها را پاره كرده بودند . روز بعد غفلتا حسب الامر اعليحضرت همايونى تلگرافى بعنوان سركار نواب مستطاب و الا معتمد الدوله رسيد كه صورت تلگراف عينا در ذيل عرض شده است . سواد تلگراف . \" بتاريخ 12 شهر صفر 1309 . به تمام حكام ممالك محروسه حسب الامر اقدس اعلى روحنا فداه مؤكدا ابلاغ مىشود كه از بابت تقويت و اجراى دخانيات كه سابقا احكام آن صادر و مقرر گرديده است حالا كه موقع برآمدن حاصل و خريد و فروش تنباكو است با نهايت اهتمام احكام سابقه را اجرا داشته آنچه لازمهء تقويت است در مأمورين ادارهء دخانيات به عمل آورده غفلت نكنيد كه مورد مؤاخذه خواهيد شد كه هر نوع شهرت و خبرى در باب موقوفى اين كار به آن ولايات رسيده باشد اراجيف و دروغ است و قابل اعتنا نيست و شما كه حاكم هستيد كمال مسئوليت را در نزد دولت در اين مسئله داريد . امين السلطان . \" . بواسطهء اغتشاشى كه در تبريز و مشهد و اصفهان شده در شيراز هم خيال دارند كارى بكنند ولى اميد است كه پيشرفت نكنند .\r\nديگر آنكه ابو الفتح خان حاكم سيرجان كرمان كه از جانب نواب مستطاب و الا فرمانفرما حاكم كرمان به شيراز آمده از بابت توسط حسين خان بهارلو ، خود حسين خان با بيگلربيگى تا اول ماه به شيراز خواهد آمد ، ابو الفتح خان در منزل قوام الملك منزل دارند .\r\nديگر آنكه آقا فتح الله غلاف كه حبس بود مرخص شد ، قدرى خبازان ترس برداشته‌اند ، حالا نان خوب و موجود پخت مينمايند ، به حمد الله تسعير جنس رو به تنزل است ، الان گندم يكمن تبريز يازده شاهى الى سه عباسى است ، جو يكمن سيصد دينار الى هفت شاهى ، نان هم يك من سه عباسى ميفروشند . قدرى مردم از آن تزلزل افتاده‌اند .\r\nديگر آنكه نقرس پاى نواب مستطاب و الا معتمد الدوله بهتر شده است ، دو سه روز است بيرون مىآيند .\r\nديگر آنكه آدم پسر جناب امام جمعه كه آدمى در ماه محرم كشته بود روز سوم ماه ربيع الاول نواب مستطاب و الا معتمد الدوله پدر و مادر مقتول را خواسته ، تا پانصد تومان هم خواستند خونبست نمايند قبول نكردند ، قاتل را بدست پدر و مادر مقتول دادند ، خودشان به مير غضب داده سر بريدند .\r\nديگر آنكه عاليجاه فخامت همراه مسترنى الياس كه به جهت قنسولگرى خراسان مأمور بود وارد شيراز شد ، در وكالتخانه سه روز است منزل كرده و به سمت طهران حركت نمود .\r\nديگر آنكه از بابت ادارهء دخانيات ملاها خيلى ميل دارند اغتشاش نمايند و مردم را محرك هستند ، بنقد خيلى اغتشاش در كار آنهاست تا بعد چه شود ، اگرچه بعضى از اتباع آنها\r\n\r\n","description":"","footnote":"","page_name":" 387 ","page_number":457},
  {"content":"\r\n\r\nهم منشاء فساد هستند و ملاها را به هيجان مىآورند .\r\nديگر آنكه تمام وكلاى ادارهء دخانيات كه به هرجا مأمور بودند دو سه روز است كه به محل مأموريت خود رفته‌اند . ديگر آنكه چهار پنج نفر از اهل اروپايى و ارمنى به جهت ادارهء دخانيات از طهران به شيراز آمده‌اند .\r\nديگر آنكه نواب مستطاب و الا معتمد الدوله روز چهارشنبه دهم ربيع الاول به جهت سركشى بند رامجرد تشريف بردند ، به قدر دو هفته سفرشان طول خواهد كشيد . ديگر آنكه بيرونها به همان قسم اغتشاش است ، ايلات عرب خيلى اغتشاش مينمايند ، قوام الملك هم همان عصر روز چهارشنبه دهم رفتند سر بند امير كه ايلات عرب عبور مينمايند تا نظمى در كار آنها دهد .\r\nديگر آنكه در بلوك فسا باران و تگرگى آمده بقسمى كه رودخانه جارى شده است ، صيفى خيلى جاها را خراب كرده است از قبيل ذرت و الم .\r\nديگر آنكه ملاها اين چند روز آرام گرفته‌اند سر و صدايى از ايشان نيست ، اميد است كه ديگر هيچ خبرى نشود .\r\nبتاريخ چهارشنبه دهم شهر ربيع الاول 1309 مطابق چهاردهم اكتوبر 1891 .\r\n\r\nاز 11 ربيع الاول 1309 مطابق 15 اكتوبر 1891\r\nآنكه قوام الملك به جهت نظم ايل عرب به بند امير رفته بود چند نفر از كلانترهاى عرب را چوب زده و زنجير كرده است ، رضا خان عرب را هم خواسته بگيرد ، سر طويلهء معزى اليه بست نشسته است .\r\nديگر آنكه نواب مستطاب و الا معتمد الدوله از سر بند رامجرد رفته‌اند به بيضا و از آنجا از راه گويم تا روز بيست و پنجم ربيع الاول به شهر خواهند آمد .\r\nديگر آنكه مأمورى از حكومت رفته بود در طايفهء عرب جاميشى ، مأمور را با قداره زخمى زده بودند ، مرتكبين را فرستاده گرفتند به شهر آوردند چون نواب مستطاب و الا شهر تشريف نداشتند آغا بشارت خان خواجه تنبيه كاملى آنها را نموده و حبس كرده تا نواب مستطاب و الا به شهر بيايد حكمى دربارهء مشار اليه بنمايند .\r\nديگر آنكه نواب مستطاب و الا معتمد الدوله روز پنجشنبه بيست و پنجم شهر مزبور غروب آفتاب وارد شهر شدند قدرى تكسر مزاج دارند كه از اندرون بيرون نمىآيند ، تمام عرايض فورى مردم در اين بيست روزه مختل مانده بود حال هم قدغن كرده‌اند كسى عريضه و مطلبى عرض نكند تا رفع كسالت ايشان بشود ، كارهاى حكومتى بسيار مختل مانده است ، مردم در تكليف خود حيران هستند .\r\nديگر آنكه قوام الملك كه به جهت تأديب و تنبيه طايفهء عرب رفته بود يكروز قبل از ورود نواب مستطاب و الا وارد شد . ديگر آنكه ايلخانى قشقايى هم به شهر آمده كه چند روزى بماند بعد برود به قشلاق به جهت وصول ماليات ، تا به حال هم اقساط خود را خوب پرداخته است .\r\nديگر آنكه ميرزاى فرهنگ پسر مرحوم وصال كه سر سلسلهء عرفا بود روز جمعه بيست و ششم\r\n\r\n","description":"","footnote":"","page_name":" 388 ","page_number":458},
  {"content":"\r\n\r\nشهر مزبور به ناخوشى غش فوت شد جميع اهل شيراز از فوت مشار اليه افسوس دارند .\r\nديگر آنكه چند شب قبل زنى را در ده بزرگى كه قريب دروازه اصفهان است كشته در چاه انداخته بودند ، معلوم شد كه از اهل ده بزرگى اين كار را كرده‌اند . ديگر آنكه شب هنگام پشت باغ شيخ كه هزار قدمى شهر است دو ساعت از شب رفته دو نفر جلودار چهار اسب ميبردند به جهت آقاى خودشان ، دو نفر پياده جلودارها را ميزنند و اسبها را گرفته ميروند ، از اطراف صدا ميكنند و هياهو مينمايند ، قدرى كه اسبها را مىبرند بعد ول ميكنند .\r\nديگر آنكه از قراريكه از فسا نوشته‌اند طايفه‌اى از ايل عرب مىرود در ذرات‌زار يا خمهء نوبندگان و مبالغى ذرت مىبرند ، مأمورى كه از قوام الملك آنجا بوده كه نگذارند ايل عرب خرابى برساند مانع اين كار مىشود ، عربها دست در مىآوردند ، مأمور هم حمايت از نوبندگان ميخواهد ، جمعيت زيادى حمايت مىكند . از قرار مذكور در اين بين مأمور گلوله خورده كشته مىشود چهار نفر هم از عربهاى آنجا زخمى ميشوند ، تا به حال خبر صحيح نرسيده است . از قرارى كه بعد تحقيق شد آدمى كه از قوام الملك در ناحيهء نوبندگان فسا كشته شده بود بطور صحيح كار اعراب بوده و ابدا دخلى به اهل نوبندگان نداشته ، سواى همين يك نفر كه كشته شده از اعرب هيچ زخمى نشده است ولى قوام الملك عقب كرده كه حكما كار اهل نوبندگان است . محض اين است كه ديه خون بگيرد .\r\nديگر آنكه شب هنگام در خانهء يكى از الواط شهر چند نفر از نوكران قوام الملك ميهمان بوده‌اند و يكى از آنها اكبر نامى بوده ، در شش ماه قبل حكومت يك دست او و پى او را بريدند ، آخر شب بدمستى مىكند ، چهار پنج نفر زخمى ميشوند ، صاحبخانه را هم زخمى زده‌اند كه در شرف مردن است و آن دست بريده هم زخم زده و هم زخم خورده است .\r\nديگر آنكه از قراريكه وكيل ادارهء دخانيات از جهرم نوشته است حاجى نصير الملك در باطن مخرب كار است نمىگذارد كه كارى پيشرفت نمايد و حاكم جهرم هم خيلى اسباب اشكال فراهم آورده است و حاجى نصير الملك هم باطنا دستور العمل به اهالى جهرم داده است كه نه تنباكو به ادارهء دخانيات بفروشيد و نه هر چيز ديگر كه عاجز شوند ، ولى هيچ معلوم نشده كه اين تحريك از چه جهت است ، بعضى ميگويند چون مريد آقا ميرزا هدايت الله پيشنماز است كه در مسجد خودش نماز ميخواند ، به جهت ارادتى كه به مشار اليه دارد اين اسباب را فراهم مىآورد .\r\nديگر آنكه اين چند روز حاجى نصير الملك بطور جد و جهد ميخواهد برود طهران و هرچه نواب مستطاب و الا معتمد الدوله امر در نرفتن ميكنند قبول نمىنمايد و جهت رفتن طهران ايشان محض ادعاى طلبى ( است ) كه از حاجى نصر الله خان قشقايى دارند كه بىانصافانه مىخواهد ملك حاجى نصر الله خان را ببرد ، اولياى دولت و حكومت شيراز مانع از اين كار هستند ، استعفاى از پيشكارى فارس كرده ميخواهد برود طهران كه اين املاك را بطور بىانصافى برده باشد .\r\nمورخهء دوشنبه سيزدهم شهر ربيع الثانى 1309 مطابق شانزدهم نومبر مسيحى 1891 .\r\n\r\n","description":"","footnote":"","page_name":" 389 ","page_number":459},
  {"content":"\r\n\r\n\r\nاز 14 ربيع الثانى 1309 مطابق 17 نومبر 1891\r\nچند روز قبل آقا ميرزا محمد على مجتهد بر سر دو دانگ از مزرعهء علىآباد ظهيرك دور شهر كه از ماليهء محروم حاجى حسن صالح است و آن مرحوم آقا ميرزا محمد على را وصى خود قرار داده است كه به بعضى مصارف معينه برساند ، چون سه نفر دختر حاجى حسن دارد آنها مدعى شده‌اند كه اين مزرعه بر حسب ارث به ماها ميرسد و صبايا رفته‌اند در خانهء حاجى سيد على اكبر فال اسيرى دو دانگ از مزرعهء مزبوره را اجاره داده‌اند به امام جمعه و حاجى محمد كه يكى از دامادهاى حاجى حسن است ، در اين مدت هرچه خواسته‌اند تصرفى در مزرعه كنند آقا ميرزا محمد على آنها را نگذاشته است ابدا مداخله كنند ، شلتوك آنجا را هم آقا ميرزا محمد على تصرف كرده به رزازها فروخته ، امام جمعه بتوسط همين حاجى محمد ميفرستند درب دكانهاى رزاز و شلتوك را سپرده‌اند ، آقا ميرزا محمد على بدون اينكه مقدمات را ذكر كند خدمت جناب قوام الملك اظهار كرده كه حاجى محمد را بفرستيد پيش من كه كارى به او دارم ، جناب قوام الملك حاجى محمد را با دو سه نفر فراش مىفرستد پيش ميرزا ، جناب ميرزا بعد از مؤاخذات زبانى كه تو نسبت فسق و دروغ به من داده‌اى ، قدرى او را با چوبدست خود كتك زده ، حاجى محمد كريم پدر حاجى محمد با زنهاى آنها آمده‌اند پيش جناب ميرزا قدرى فحاشى و بىاحترامى كرده‌اند ، آنها را هم از درب خانه بيرون كرده ، امام جمعه كه خبر مىشود مراتب را به حكومت عرض كرده و خواهش سپردن شلتوك را به دكانهاى رزاز و تنبيه آدمهاى آقا ميرزا محمد على را مىكند ، و جماعتى از اقوام حاجى محمد را جمع كرده بناى بدگويى از ميرزا را ميگذارد ، ميرزا هم پيغامهاى سخت به حكومت و جناب قوام و غيره مىدهند كه \" اگر من مجتهدم كارى بر خطا نمىكنم و تصرف من در اين ملك به وجه شرعى است \" . بالاخره قرارى شده است كه حاجى محمد برود عتبات عاليات خدمت حاجى ميرزا محمد حسن حجت الاسلام مراتب را عرض كند در باب ملك هرطور حكم فرمودند از آن قرار رفتار شود ، ولى تنبيه آدمهاى ميرزا را كسى فعلا قدرت ندارد ، امام جمعه هم سخت ايستاده كه بايد تنبيه شوند . حالا كار به اينجا رسيده است تا بعد چه شود . امام جمعه هم عليرغم آقا ميرزا محمد على از حكومت خواهش خلعتى به جهت حاجى محمد كرده بود ، نواب مستطاب و الا معتمد الدوله هم بر حسب خواهش امام جمعه يك ثوب عبا برسم خلعت مرحمت ميكنند و امام جمعه هم در منزل خود شيرينى آماده كرده چند نفرى را دعوت كرده در حضور آنها حاجى محمد را مخلع گردانيده است ، به اين واسطه قدرى مردم و ملاها آرام گرفته‌اند ، ديگر گفتگوى ادارهء دخانيات كمتر است و آسوده هستند .\r\nديگر آنكه از قراريكه جهرم خبر رسيده است مردمان جهرم بناى شورش را دارند و در وقتى كه وكيل جهرم به جهت كارى در كوچه عبور ميكرده مردم ازدحامى كرده بودند و به مشار اليه فحاشى زيادى مينمايند و از آخر بناى سنگ انداختن را ميگذارند و در ضمن هم دو تير گلوله مىاندازند ، مشار اليه به كلى اعتنايى نكرده ميگذرد ، بلكه آدمهاى خود را هم سفارش كرده كه ابدا در مقابل آنها جوابى ندهند . اگرچه آن روز بسلامت گذشته‌اند ليكن خيلى خوف كرده مترصد خطرى\r\n\r\n","description":"","footnote":"","page_name":" 390 ","page_number":460},
  {"content":"\r\n\r\nبوده‌اند . پس از اطلاع به حكومت شيراز حسب الامر حكومت يك نفر مأمور با دو نفر غلام ديوانى روانهء جهرم مينمايند كه رسيدگى و تحقيق نمايند . پس از ورود آنها به جهرم و رسيدگى به اين كار در حضور مأمورين دخانيات اشرار جهرم را تنبيه مينمايند و وكيل دخانيات آنجا كاغذى به سليمان خان حاكم جهرم نوشته و اظهار امتنان و رضامندى بواسطهء تنبيه اشرار كرده ، حاكم جهرم نيز همان كاغذ را بعينا ميفرستد براى نواب مستطاب و الا معتمد الدوله كه ترضيهء خاطر اجزاى ادارهء دخانيات شده است و ديگر شكايتى ندارند .\r\nديگر آنكه روز دوشنبه بيستم شهر ربيع الثانى دو نفر از جانب ادارهء دخانيات و دو نفر از جانب جناب قوام الملك مأمور شده بودند كه تنباكوهاى حضرات تنباكوفروش را به مهر ادارهء دخانيات مهر نمايند و يك ماه و نيم ديگر مهلت داده‌اند كه اين تنباكوهايى را كه در دكان خود حاضر دارند و به مهر رسيده است به مصرف فروش برسانند ، درب هر دكان كه ميخواستند تنباكوها را مهر نمايند جمعيت زيادى از مردم ميشد .\r\nديگر آنكه در منزل آقا ميرزا هدايت الله پيشنماز و جناب آقا شيخ محمد حسين روضه‌خوانى بوده ، قدغن مىكنند كه غليان در مجلس نياورند ، زيرا آنكه در شريعت اسلام هر چيزى كه مجبورا خريد و فروش شود حرام است و جهت حرمت غليان هم اين است ، چونكه تمام تنباكوها را يكنفر معين مجموعا از شماها ميخرد و شما را مجبور مىكند در فروختن تنباكو ، از اين جهت حرام است .\r\nديگر آنكه آقا ميرزا محمد على پيشنماز هنوز مسجد نمىرود و از حكومت هم تا كنون اجازه مسجد رفتن داده نشده است .\r\nديگر آنكه رفتن جناب حاجى نصير الملك را به طهران نواب مستطاب و الا معتمد الدوله موقوف داشتند و از بابت طلبى كه از حاجى نصر الله خان قشقايى دارند آن هم قرار چنين شد كه خودشان كتبا يا تلگرافا به امين السلطان سوال و جواب نمايند نواب مستطاب و الا هم مصلحت خود را چنين دانسته كه در اين باب حكمى ننمايند و بالفعل حاجى نصر الله خان در تلگرافخانه بست نشسته است ، حاجى نصير الملك هم چونكه محض همين طلب فى الجمله رنجشى پيدا كرده و استعفاى از پيشكارى فارس داده بود محض مرحمت نواب مستطاب و الا روز سه‌شنبه بيست و يكم شهر ربيع الثانى از صبح تشريف بردند به منزل حاجى نصير الملك و آن روز را تشريف داشتند عصر معاودت فرمودند ، و حاجى نصير الملك هم محض تشريف‌فرمايى نواب و الا تمام بزرگان و اركان شهر را به منزل خود وعده خواسته تماما حضور داشتند و رفع رنجش ايشان شده مشغول به امور پيشكارى خود هستند و هر روزه بر حسب معمول دفترخانه ميروند ، و اين روزها هم تلگرافى از جناب امين السلطان رسيد كه جناب حاجى نصير الملك املاك مرهونهء حاجى نصر الله خان را انتقال به حاجى ميرزا كريم صراف بدهد و نصف از تنخواه طلب خود را نقد از حاجى نصر الله خان دريافت دارد و نصف ديگر را هم جناب قوام الملك نوشته داده است كه يكسال با تفاوت به جناب حاجى نصير الملك بپردازد كه ديگر حاجى نصير الملك و حاجى نصر الله خان حق گفتگويى نداشته باشند و حاجى نصر الله خان هم از تلگرافخانه بيرون آمده به منزل خود رفته است .\r\n\r\n","description":"","footnote":"","page_name":" 391 ","page_number":461},
  {"content":"\r\n\r\nديگر آنكه بواسطهء فوت يكنفر پسر و يكنفر صبيه حاجى ميرزا كريم صراف نواب مستطاب و الا معتمد الدوله محض مرحمت و التفات دو ثوب آبدست ترمه برسم خلعت يكى به جهت حاجى ميرزا كريم و ديگرى جهت حاجى ميرزا خليل پسر مشار اليه مرحمت فرمودند .\r\nديگر آنكه حاجى رستم خان ميرپنجه با فوج خمسه روز يكشنبه نوزدهم شهر ربيع الثانى مرخص شده از شيراز حركت به طهران نمودند و محمد حسن خان سرتيپ با فوج زرند عوض آنها روز دوشنبه بيستم شهر مزبور وارد شيراز شدند .\r\nديگر آنكه يك ثوب سردارى ترمهء شمسه‌دار برسم خلعت از حضرت اقدس شهريارى روحنا فداه به جهت نواب مستطاب و الا معتمد الدوله مرحمت شده بتوسط شاهزاده اصغر ميرزا وارد گرديد ، روز جمعه بيست و چهارم ربيع الثانى در كمال اعزاز و اكرام استقبال نموده خلعت پوشيدند و تمام اهالى شهر هم استقبال خلعت نموده ، سواى قوام الملك كه ناخوش حال بوده نرفته است ، نواب مستطاب و الا بعد از پوشيدن خلعت خود خرقهء ترمهء سفيدى از جانب خود به جهت جناب حاجى نصير الملك التفات كردند و ايشان هم در كمال احترام قبول كرده پوشيدند .\r\nديگر آنكه روز بيست و پنجم و بيست و ششم ربيع الثانى بارندگى زياد در شيراز و اطراف شيراز شده است .\r\nديگر آنكه در چند روز قبل سربازى از فوج زرند سنگى به عاليجاه مستر فهى رئيس تلگرافخانه مىاندازد ، عاليجاه مشار اليه سرباز را گرفته و بدست چاتمه قراول دور ارگ سپرده كه به حكومت اطلاع داده او را تنبيه نمايند ، بعد از اطلاع به حكومت نواب مستطاب و الا در حضور ارادت كيش سرباز را چوب زدند . از قرارى كه بعد شنيده شد سرتيپ آن فوج از اين حركت نواب مستطاب و الا خشنود نبوده و در خيال اين بوده كه از اين بابت به طهران شكايت كند كه بواسطهء انداختن سنگى به سگ فرنگى سرباز پادشاه را چوب بزنند .\r\nديگر آنكه دو روز است كه كسبهء شهر ترك كشيدن قليان را كرده‌اند و در بازارها به كلى ديده نميشود كه كسى قليان بكشد و بعضى از مردم به ميل خودشان قليانهايشان را مىشكنند و بعضى را سادات و طلاب و راهگذر . ميگويند از قرار حكمى كه از جناب حاجى ميرزا محمد حسن حجت الاسلام رسيده است قليان حرام است و صورت آن حكم در واقع بطور استفتاء است و معلوم است كه هم سوال و هم جواب هر دو جعلى است به درب بازارها و اماكن چسبانيده‌اند به اين مضمون است . \" سوال ، حجت الاسلاما ادام الله ظلكم بيان فرمايند در باب استعمال تنباكو و توتون در بلاد اسلام با اين وضعى كه بعرض عالى رسيده است تكليف فعلى مسلمانان چه چيز است ؟ استدعا دارم تكليف فعلى مسلمانان را بيان فرمايند \" . جواب :\r\n\" بسم الله الرحمن الرحيم ، اليوم استعمال تنباكو و توتون باى نحوكان در حكم محاربه با امام زمان است صلواه الله و سلامه عليه \" . از روزى كه اين كاغذ را به درب بازار و اماكنه چسبانيده‌اند دوباره شورشى از بابت قليان و تنباكو در ميانهء مردم افتاده است و ظاهرا در بازارها قليان نمىكشند . بعضيها ميگويند كه اين حكم از طهران از آقا ميرزا حسن آشتيانى كه از حجت الاسلام به ايشان رسيده است ، از براى آقا ملا محمد حسين پيشنماز فرستاده‌اند\r\n\r\n","description":"","footnote":"","page_name":" 392 ","page_number":462},
  {"content":"\r\n\r\nو بعضيها در حق آقا ميرزا محمد على ميگويند كه از كربلا به ايشان رسيده است . نواب مستطاب و الا معتمد الدوله فرستاده از هر دوى اين ملاها جويا شدند كه \" اگر حكمى در باب نكشيدن قليان از جناب حاجى ميرزا محمد حسن حجت الاسلام به شما رسيده است سواد آن را هم به جهت من بفرستيد \" . اظهار كرده بودند كه \" چنين حكمى به ما نرسيده است و ما از كشيدن قليان ابايى نداريم \" . نواب مستطاب و الا معتمد الدوله مخفيا آدم گذاشته است كه معلوم نمايد كه اين مطلب از كجا و از كى بروز كرده است كه آن شخص را بدست بياورد . روز پانزدهم ديسمبر كه دويم روز اين گفته‌ها بود آقا سيد حسين كه از اجزاى ادارهء دخانيات و به لباس ملايى مىباشد و از طهران او را به جهت اصلاحات كار دخانيات در پيش ملاها مأمور شيراز كرده‌اند ، بعد از ظهرى در حضور جمعى از مردم كاغذى كه به درب امامزاده سيد مير احمد چسبانيده بودند از بابت نكشيدن قليان مىايستد و با چاقو آن را پاره مىكند ، شخصى از ميانهء مردم ميگويد كسى نيست كه دست اين سيد را بگيرد . مشار اليه رو مىكند به آن مرد و چند فحش ميدهد ، بعد از آن آمده كاغذى بر ضد اين مطلب و ناسخ آن را مىنويسد كه \" لعنت خدا و امام بر كسى باد كه افترا را به جناب حجت الاسلام زده است كه اين حكم از ايشان رسيده است \" ، و ميخواسته است كه ناسخ آن را به درب امامزاده بچسباند كه مردم جمعيت كرده او را ميگيرند و در راه قدرى او را زده و فحش زيادى ميدهند و ميبرندش در مسجد حاجى نصير الملك در اطاقى او را حبس مىكنند و درب اطاق را به روى او بسته قفل ميزنند و خيال داشته‌اند كه او را اذيت زياد نمايند اما صبر داشته‌اند تا آمدن آقا ميرزا هدايت الله به مسجد از براى نماز شام كه فتواى تنبيه او را بدهد . بعد از آمدن آقا ميرزا هدايت الله به مسجد ميرود بالاى منبر و مردم را موعظه مىكند و قدرى مردم را ساكت مينمايد ، آخر موعظهء خود مىگويد نمىدانيم كه اين سبد از جانب پادشاه يا حكومت مأمور است كه اين كاغذهاى جناب ميرزا را پاره كند يا آنكه سر خود اين كار را مىكند ، اگر چنين حكمى از ديوان دارد نشان بدهد \" ، و از منبر مىآيد پايين . در اين بين از ادارهء دخانيات به قوام الملك اطلاع داده مىشود كه سيد را از دست مردم رها نمايد ، آنشب كه ممكن نشده بوده ، فردا صبحى سيد را از اطاق مسجد كه در آنجا محبوس بوده است درآورده و به ادارهء دخانيات ميفرستند .\r\nديگر آنكه روز سه‌شنبه سيزدهم شهر جمادى الاول از طهران تلگرافا خبر رسيد كه همشيرهء نواب مستطاب و الا معتمد الدوله فوت شده است ، نواب مستطاب و الا هم در مسجد وكيل ختم گذاشته و نواب احتشام الملك را سر ختم نشانيده ، فرداى آن روز عصر خود نواب مستطاب و الا تشريف برده ختم را برداشتند .\r\nديگر آنكه حضرات تنباكوفروش رفته بودند خدمت جناب قوام الملك و اظهار كرده بودند كه ميخواهيم دكاكين خود را ببنديم زيرا كه ما هيچ فروش نداريم و از عهدهء تعميرات ديوانى برنمىآييم . جناب قوام الملك جواب داده كه چند روزى دست نگاه داريد و صبر كنيد تا جواب صريح از جناب حجت الاسلام برسد كه تكليف مردم چيست .\r\nمورخهء روز پنجشنبه پانزدهم جمادى الاول 1309 مطابق هفدهم ديسمبر سنهء 1891 .\r\n\r\n","description":"","footnote":"","page_name":" 393 ","page_number":463},
  {"content":"\r\n\r\n\r\nاز 16 جمادى الاولى 1309 مطابق 18 ديسمبر 1891\r\nروز نوزدهم ديسمبر سنهء 1891 نواب مستطاب و الا معتمد الدوله جارچى به بازار فرستاده بودند كه \" هيچكس مرخص نيست كه بدون اطلاع حكومت چيزى درب بازار و غيره بچسباند ، خواه از طرف ادارهء دخانيات باشد خواه از طرف مردم ، و اگر كسى بخواهد اين عمل را بكند او را بگيرند \" ، و مخصوصا سپرده‌اند به دكاندارهاى قريب به درب بازار كه آنها بايد روز مواظبت نمايند و شبها را حاجى آقا جان فراشباشى قوام الملك كه كسى چيزى نچسباند . بعد از ظهر همان روز تلگرافى از جناب امين السلطان بر حسب امر اعليحضرت همايونى به عنوان نواب مستطاب و الا معتمد الدوله رسيد به اين مضمون \" بر حسب امر قدر قدر بندگان اعليحضرت اقدس همايون شاهنشاهى روحنا و روح العالمين فداه ابلاغ مىشود بنا به مرحمت و رأفت همايونى نسبت به عموم ممالك محروسه بعد از اينكه معلوم شد كه عمل انحصار تنباكو و توتون بر عموم اهالى قدرى شاق است و از خاكپاى اقدس همايون مستدعى معافى و موقوفى آن شدند ، براى آسايش خاطر عموم اهالى و رعايا و تكميل و مزيد دعاگويى وجود مبارك اين انحصار را در تمام ممالك محروسهء ايران از امروز موقوف و متروك فرمودند و ضرر و خسارت كمپانى را از ممر ديگرى معين و مقرر خواهند فرمود كه بمرور به كمپانى پرداخته خواهد شد ، از تاريخ اين تلگراف به بعد عموم اهالى از علما و اعيان و تجار و عموم اطلاع بدهند كه تنباكو و توتون و عموم اجناس دخانيه خودشان را به هركس و به هرقيمت و به هر نحو كه ميل خودشان باشد بيع و شرى نمايند و ابتدا به مأمورين و كسان ادارهء دخانيه اگرچه رئيس آنها يقينا اطلاع داده است ، شما اطلاع بدهيد كه حكم از اين قرار است و ضمنا به موجب امر همايونى روحنا فداه تأكيد مىشود مبادا نسبت به مأمورين آنها خلاف قاعده و خلاف احترامى حركت شود كه موجب تنبيه و سياست شديد خواهد شد ، مردم همه خودشان را از اين زحمت و تحميل آسوده دانسته به دعاگويى وجود مسعود همايونى و به شكرگزارى مراحم كاملهء همايون خسروانه بيفزايد و بعضى حركات جاهلانه را به كلى موقوف نمايد و عرايض تشكرانهء علماى اعلام را به عرض خاكپاى مبارك برسد . مورخهء 16 جمادى الاول سنهء 1309 \" .\r\nبعد از استحضار از مطلب تلگراف نواب مستطاب و الا معتمد الدوله خيلى اظهار بشاشت و خوشحالى كرده بودند ، فرستاده بودند عقب بعضى از علماى شهر مثل آقا ميرزا محمد على مجتهد و آقا ميرزا هدايت الله و امام جمعه و چند نفر ديگر ، در وقتى كه همه حضور داشتند تلگراف را به جهت ايشان قرائت ميكنند ، همگى از اين مژده بسيار خوشحال ميشوند و هركدام سوادى از روى آن تلگراف برداشته كه در منابر از براى مردم بخوانند . آقا ميرزا هدايت الله كه همان شب از براى مردم خوانده بود ، امام جمعه صبح آن روز . قاطبهء مردم بسيار خوشحال شدند از اين مطلب حتى به اينجا رسيده بود كه ميخواستند بازارها را چراغان نمايند ليكن حكومت مانع شده بود ، اما در بعضى مساجد و اماكنه چراغان كرده بودند . بعد از رسيدن اين تلگراف بالفور در ميان مردم شهرت پيدا كرد كه حكم شده است كه فرنگيها را از شهر بيرون كنند و هر چيز كه مخارج كرده و ضرر آنها شده است از\r\n\r\n","description":"","footnote":"","page_name":" 394 ","page_number":464},
  {"content":"\r\n\r\nممر ديگرى معين شده است كه به آنها بدهند ، و هركس بميل خود حرفى ميزد و خوشحالى مىكردند و فى الفور بناى كشيدن قليان را گذاشتند ، و تمام علما تلگرافى مبنى بر خشنودى و تشكر از موقوف داشتن ادارهء دخانيات به اعليحضرت همايونى كردند . حكومت در همان شب احكامات به اطراف فرستاده بودند كه نسبت به اجزاء ادارهء دخانيات كسى بىاحترامى نكند و در هنگام مراجعت در هيچ جا بىاحترامى از آنها نشود و خيلى مواظب حال آنها باشند كه بدرستى عودت نمايند جناب قوام الملك سفارشات زياد به كدخدايان شهر كرده كه اگر كسى بىاحترامى به اجزاء اداره بكند فى الفور او را گرفته باشند تنبيه سخت نمايند ، و آدم فرستاده بوده به ادارهء دخانيات كه اگر مستحفظ بيشتر لازم داريد بفرستم . و چونكه از مطلب تلگراف نواب مستطاب و الا معتمد الدوله و مردم چنين فهميده‌اند كه اداره به كلى به هم خورده است و موقوف است ، اما بعد از اطلاع از اين مطلب رئيس ادارهء دخانيه فرستاد پيش نواب مستطاب و الا معتمد الدوله كه \" مقصود از اين تلگراف اين است كه انحصار آن را برداشته‌اند ، ليكن ادارهء دخانيه بر سر جاى خود باقى خواهد بود \" نواب مستطاب و الا گفته بوده است كه \" مطلب را درست نفهميدند و حال هم نمىتوانند كه غير از اين به مردم بگويند زيرا كه اگر چنين اظهارى بكنند بلواى عام خواهد شد و از عهدهء گرفتن جلو مردم بيرون نخواهند آمد ، از براى ايشان استعفاى از حكومت فارس سهلتر است تا اينكه اظهار بكنند كه ادارهء دخانيات بجاى خود باقى خواهد بود و انحصار را برداشته‌اند \" .\r\nديگر آنكه شب جمعه 29 جمادى الاول سنهء 1309 مطابق 31 ديسمبر آقا ميرزا هدايت الله ثانيا در امامزاده سيد مير احمد به جهت ميمنت و خوشحالى از موقوفى ادارهء دخانيات چراغان كرده بود و بعضى از دكانداران قريب به آنجا هم محض تبعيت دكانهاى خود را چراغان كرده بودند متولى باشى شاه چراغ هم خواسته بوده است كه اين كار را در شاه چراغ نمايد ، نواب مستطاب و الا معتمد الدوله مانع شده بودند و گفته بودند كه اين حركت بعد از گذشتن بيست روز از اين فقره خيلى بيجاست . ادارهء دخانيات هم بعضى از اجزاء مأمورين خريد خود را كه قريب به شيراز بودند از اطراف طلبيده و آنها را جواب گفته‌اند .\r\nديگر آنكه مورخهء شنبه هشتم مطابق نهم جنورى شهرت تامى در شهر دارد كه ادارهء دخانيات به كلى موقوف شده است ، ليكن هنوز رسما از طهران تلگرافى در اين باب به نواب مستطاب و الا معتمد الدوله نرسيده است كه در ميان مردم اشتهار بدهند چنانچه از موقوفى انحصار آن رسيد و شهرت تامى در ميان مردم كرد . اما از قرارى كه معلوم مىشود ادارهء دخانيات فارس به وكلاى خود اعلام كرده است كه اين كار به كلى موقوف شده است و گفته است كه ديگر به كلى خريد تنباكو از هيچ قبيل نكنند و تنباكوهايى كه خريد كرده‌اند به هركس كه طالب است از همان قرار خريد دوباره به تجار يا به مالكين تنباكو بفروشند غير از تنباكوى باب دريا كه خودشان حمل خواهند كرد ، و باعث موقوفى اين كار هم بواسطهء بلوا و شورش عامى بوده است كه در طهران شده است و اين كار را مجبورا موقوف كرده‌اند .\r\nديگر آنكه روز دوشنبه نوزدهم مطابق بيست و يكم ديسمبر تلگرافا به شيراز اطلاع دادند\r\n\r\n","description":"","footnote":"","page_name":" 395 ","page_number":465},
  {"content":"\r\n\r\nكه صبيهء مرحمت پناه حاجى مشير الملك عيال جناب حاجى معدل الملك فوت شده است ، پس از اطلاع روز بعد در مسجد مرحوم حاجى مشير الملك ختم گذارده ، روز چهارشنبه بيست و يكم مطابق بيست و سوم ديسمبر عصر را نواب احتشام الملك تشريف برده ختم را برداشتند و تمام اعيان و اركان شهر هم سر ختم حضور بهم رسانيدند .\r\nديگر آنكه شب پنجشنبه ششم شهر جمادى الثانى مطابق هفتم ماه جنورى آطونى ارمنى ملكمى در شيراز فوت كرد و از نواب مستطاب و الا معتمد الدوله خواهش كرده بودند كه يك دسته موزيكانچى و يك دسته سرباز به جهت احترام برداشتن او بدهند ، نواب مستطاب و الا معتمد الدوله بر حسب خواهش آنها سرباز و موزيكانچى فرستاده او را با احترام برداشته در نمازخانهء ارامنه دفن كردند .\r\nمورخهء روز چهارشنبه دوازدهم شهر جمادى الثانى 1309 مطابق سيزدهم جنورى 1892 .\r\n\r\nاز 13 جمادى الثانيه 1309 مطابق 14 جنورى 1892\r\nچند روز است كه نواب معتمد الدوله ناخوش حال ميباشند و از اندرون بيرون نيامده‌اند .\r\nديگر آنكه در شيراز شهرت تمام از بلواى عام طهران و گرانى آنجا و نگذاردن خارج كردن آقا ميرزا حسن آشتيانى از طهران و موقوفى ادارهء دخانيات و غيره خيلى هست ، هركس بميل خود يكنوع تقرير مىكند ، بعضيها ميگويند كه اهالى طهران امين السلطان را نميخواهند و او را معزول كرده‌اند ، و ليكن با وجود تمام اين اخباراتى كه در زبان مردم است شيراز در كمال آرامى و نظم و ارزانى است و هواى امسال زمستان هم در كمال خوبى است كه از هيچ راهى اسباب شكايتى از براى مردم نيست كه باعث بر شورش ( مردم ) بواسطهء اين اخبارات افواهى ( بشود ) .\r\nديگر آنكه چند باب دكان مشهور به بازارچهء ملا آقا بابا آتش گرفته و تمام سوخته است ، چون قريب به محلهء يهوديها بود آنها و ديگران آتش را فرو نشاندند .\r\nديگر آنكه شب دوشنبه هيجدهم ماه جنورى ميرزا سلطان محمد خان ايل خانى قشقايى به ناخوشى ذكام و ذات الجنب در شيراز فوت كرد و او را هم در حسينيهء خود امانت گذارده‌اند كه به عتبات عاليات ببرند . جناب حاجى نصير الملك و قوام الملك و بيگلربيگى و تمام اعيان و بزرگان شيراز سر ختم او نشسته حضور داشتند و به هيچ وجه اولادى از او به ظهور نرسيده است به غير از دو همشيره و وارث حقيقى او عيال حاجى نصر الله خان قشقايى كه همشيرهء مادرى او مىباشد هست . از قراريكه معلوم شده است معادل هفده هزار تومان از بابت ماليات امساله به ديوان باقى دارد كه هنوز نپرداخته است . نواب مستطاب و الا معتمد الدوله صفدر ميرزا را فرستاده خانهء او را مهر كردند و به حاجى نصر الله خان پيغام دادند كه اول بايد باقى ديوان را بپردازى و بعد از آن تركهء او را تصرف نمايى ، و از طايفهء قشقايى ديگر كسى كه از عهدهء ايلخانىگرى برآيد باقى نمانده است مگر حاجى نصر الله خان ، آن را هم نواب مستطاب و الا معتمد الدوله خيال دارند كه در سال نو ايل قشقايى را چهار بنچه نمايند هر طايفه را به كدخدايش بسپارند و از آنها التزام و سند بگيرند كه ماليات ديوانى خود را بوقت خود بپردازند و صفدر ميرزا هم مأمور و محصل جمع‌آورى اقساط\r\n\r\n","description":"","footnote":"","page_name":" 396 ","page_number":466},
  {"content":"\r\n\r\nآنها بشود كه ديگر ايلخانى در ميان نباشد .\r\nديگر آنكه سواد كاغذى است كه در ميان مردم شهرت دارد كه از جناب ميرزا محمد حسن مجتهد بعنوان شاه رسيده است و از طهران سوادش را به شيراز فرستاده‌اند .\r\n\" بسم الله الرحمن الرحيم ، به شرف عرض حضور اقدس اعليحضرت شهريارى خلد الله ملكه مىرساند سابقا دعاگو عريضه‌اى تلگرافا در باب مقاصد مداخلهء خارجه در داخل ممالك ايران به حضور مبارك عرض نموده بود ، جوابى از اولياى دولت قوى شوكت نقل نمودند كه كاشف بود از آنكه به مفاسد اجراى اين امور حقا التفات نفرمودند ، چون اغماض از او منافى اسلام بود لهذا ثانيا عرضه مىدارد كه مفاسد انفاذ اين امور بمراتب اعظم از مفاسد صرف‌نظر از آنهاست كدام مفسده با اختلاف قوانين ملت و عدم استقلال سلطنت و تفرق كليهء رعيت آنها از مراحم ملوكانه برابرى مىكند ؟ چگونه مىشود كه در قرون متطاوله اولياى دين مبين و سلاطين پيشين شكر الله مساعيهم اتلاف نفوس و بذل اموال خطيره در اعلاى كلمهء اسلام فرمودند به اندك فايده با مزيت تربيت مفسده از تمام اغماض نموده و كفر را بر وجوه معاش و تجارت آنها مسلط كرده تا بالاضطرار به آنها مخالطه و مواده كنند و بخوف يا به رغبت ذلت نوكرى آنها را اختيار نمايند و كم‌كم بيشتر منكرات شايع و مظاهر شود و رفته‌رفته عقايدشان فاسد و شريعت اسلام مختل النظام گشته و خلق ايران به كفر قديم بگروند ، البته شدت اضطراب و وحشت رعيت و استنكاف علماى اعلام را در انفاذ اين امور به عرض حضور مبارك نرسانيده و بر دولت اغفال نموده‌اند كه اين امور قابل انفاذ نيست و نخواهد شد هرچند منجر به اتلاف نفوس شود ، و الا از عزم خسروانه متوقع و مأمول نبوده كه رضا دهند رعيت كه فى الحقيقه خزانهء عامرهء دولتند بالمره از وجوه تجارت خود مسلوب الاختيار و مقهور كفار باشند ، بديهى است اولياى دولت قوى شوكت را از اجراى اين امور جز ترقى دولت مقصودى در نظر نيست بهتر اين بود كه اين رنج را در تربيت اتباع دولت قوى شوكت متحمل شوند كه هم سبب جمعيت قلوب رعيت‌دارى آنها گردد و هم منافى قوانين ملت و استقلال دولت نباشد . مأمول از عنايت ملوكانه چنان است كه عرايض صادقانهء دعاگو را با تأمل منظور نظر انور و در جمع قلوب رعيت بذل مرحمت فرمايند تا با كمال اميدوارى و شكرگزارى مشغول دعاگويى دولت جاويد مدت باشند الامر الاقدس العالى مطاع \" .\r\nديگر آنكه در چند روز قبل تلگراف ذيل به عنوان نواب معتمد الدوله از جانب جناب امين السلطان به نواب معظم اليه رسيده كه به تمام حكام فارس برسانند ، سواد تلگراف حضرت مستطاب اجل اكرم افخم وزير اعظم دام اقباله العالى .\r\n\" به تمام حكام ولايات ممالك محروسه حسب الامر اقدس اعلى اظهار مىشود چون بعد از رفع انحصار دخانيات از داخلهء ممالك محروسه و بقاى امتياز حمل خارجه و عشور ، در منافى بودن اين دو فقره كه باز از براى تجار و رعاياى دولت عليه همه روزه اسباب زحمت و ايجاد گفتگو و سكتهء منافع تجارتى خواهد بود ، حسب الامر اين امتياز و انحصار معاملهء دخانيات در داخله و خارجه لغو و محو كان لم يكن امتياز به كلى نسخ و فسخ شده و كمپانى در اينجا مشغول است كه حساب\r\n\r\n","description":"","footnote":"","page_name":" 397 ","page_number":467},
  {"content":"\r\n\r\nرا واضح نمايد خسارتى كه به او وارد شده بگيرد و به كلى خود و اجزاء و اعوانش كه آمده‌اند ميروند مخصوصا توضيح و تشريح شد كه جاى هيچگونه شبهه براى احدى نماند و در كمال دعاگويى و شكرگزارى همگى مشغول كسب كار خود باشند و ديگر صحبت و گفتگويى كه اسباب فساد است در اين مسئله ننمايند و هر روز يك عنوان تازه به بهانهء اين عمل كه به كلى تمام و محو و رفع و دفع شده ننمايند كه مورد مؤاخذهء دولت ابد مدت خواهد شد \" .\r\nديگر آنكه از قراريكه مذكور است مقرب الخاقان صمصمام الملك به نايب الحكومه‌گرى از جانب نواب مستطاب و الا ركن الدوله اين دو روزه وارد شيراز مىشود ، تا به آباده كه رسيده است كسى از آمدن مشار اليه مطلع نشده است ، ديروز تا به حال اين شهرت در شيراز است . ديگر آنكه نواب مستطاب و الا معتمد الدوله هنوز ناخوش بسترى است علاوه بر آن نقرس ايشان هم شدت كرده كه قادر به حركت نيستند . ديگر آنكه قوام الملك روز چهارشنبه يازدهم به سمت داراب حركت كرد و از قرار مذكور در آن صفحه‌جات خيلى اغتشاش است .\r\nديگر آنكه ميرزا هدايت الله پيشنماز خيلى اين اوقات گفتگوهاى بىمعنى در معابر و در منزل خود مىنمايند .\r\nديگر آنكه بواسطهء آمدن صمصام الملك در شيراز شهرت معزولى نواب مستطاب و الا معتمد الدوله افتاده است ، چند نفر كه گفتگويى كرده بودند آنها را گرفته حبس كردند و يك نفر را مهار كرده در كوچه و بازار گردانيدند .\r\nديگر آنكه در خانه‌اى نزديكى خانهء ميرزا هدايت الله پيشنماز عروسى بوده ميرزا هدايت الله چند نفر از سادات و طلاب را با قرآن ميفرستند درب خانه مينشينند به قرآن خواندن كه صاحب خانه فوت شده ، بعضى از مردمان و حاجى آقا جان فراشباشى بيگلربيگى مىآيند طلاب را روانه ميكنند و عروس را بيصدا مىآورند . اين ميرزا هدايت الله الان از سيد على اكبر شرارت بيشترى مينمايد و متصل ميخواهد فسادى برپا نمايد كه به اين جهت اسم خود را بلند نمايد ، لقب مجتهد الزمانى به خود داده است .\r\nديگر آنكه صمصام الملك امروز كه شانزدهم شهر رجب است با احترام زياد از حكومت و غيره او را وارد كردند و در منازل مشهور به ظهير الدوله منزل دادند .\r\nديگر آنكه شيخ محمد حسين محلاتى فوت كرد بازارها را محض احترام آن مرحوم بسته‌اند .\r\nمورخهء روز دوشنبه شانزدهم ماه رجب المرجب 1309 مطابق پانزدهم ماه فبرورى 1892 .\r\n\r\nاز 17 رجب 1309 مطابق 16 فبرورى 1892\r\nعاليجاه مستر تونلى نايب سفارت فخيمهء انگليس وارد شيراز شد ، سه روز در وكالت‌خانه منزل كرده و بعد روانهء بندر بوشهر گرديد .\r\nديگر آنكه روز هيجدهم شهر حال تلگراف معزولى نواب مستطاب و الا معتمد الدوله و منصوبى سركار و الا ركن الدوله رسيد . حاجى نصير الملك و حاجى صمصام الملك را پاى تلگراف خواستند ، حاجى\r\n\r\n","description":"","footnote":"","page_name":" 398 ","page_number":468},
  {"content":"\r\n\r\nصمصام الملك را نايب الحكومه كردند كه به معاونت حاجى نصير الملك شهر و بيرونها را منظم دارد تا ورود معزى اليه . نواب و الا معتمد الدوله همينطور ناخوش حال هستند و از اندرون بيرون نيامده‌اند .\r\nديگر آنكه اين چند نفر بندباز از خانهء دندانساز بيرون آمده‌اند و در خانهء شخصى ارمنى قريب به ارگ كريم خانى ميخواستند مجددا اسباب بندبازى فراهم بياورند ، ميرزا هدايت الله پيشنماز مطلع مىشود ، جمعيت زياد از سادات و طلبه جمع كرده ميريزند در آن خانه اسباب آنها را ميشكنند و آنها را اذيت مينمايند ، حكم مىكند كه از اين شهر بيرون برويد ، ميگويند خرجى نداريم . ميرزا هدايت الله ميگويد من خرجى مىدهم حكما تا فردا بايد از اين شهر بيرون برويد خصوصا متصل خيال دارند كه به خارجه صدمه بزنند .\r\nديگر آنكه از قراريكه مذكور شد جناب حاجى ميرزا محمد حسن از سرّ من رآى به آقا ميرزا محمد على پيشنماز نوشته است به هرطور هست عيسوى مذهب را از شهر خود بيرون كنيد . حال مشار اليه خيال دارد اين حكم را برود روى منبر بخواند . همين ميرزا محمد على به جهت اپكار عكاس پيغام فرستاده كه \" شنيده‌ام زنها مىآيند عكس آنها را مىاندازى ، بايد حكما از اين شهر به روى ، اگر بيرون نمىروى با جمعيت مىآيم ترا از شهر بيرون ميكنم \" . اين اوقات ملاها خيلى اسباب بىاحترامى نسبت به صاحب‌منصبان انگليس مىگويند و مىكنند ، اگر اين قسم باشد مشكل است كه ديگر از تجار رعيت انگليس و صاحبمنصبان تلگرافخانه در بازار و كوچه تردد نمايند .\r\nديگر آنكه نواب و الا معتمد الدوله هنوز از اندرون بواسطهء نقرس پا بيرون نيامده‌اند ، در تدارك رفتن هستند . حاجى صمصام الملك كه نايب الحكومه است آدم بسيار پيرى و مهملى است تا به حال كارى از پيش نبرده است ، حكم كرد سرباز در كوچه‌ها و محلات با گزمه گردش كنند ، سربازان مردم را اذيت كردند ، كفش و كلاه ميكردند ، كسبه و غيره شاكى شدند ، حال چندى است كه موقوف شده ، مردم آسوده شده‌اند . در اين چند شب دزدى و هرزگى نشده است .\r\nديگر آنكه شهرت كرده كه حاجى سيد على اكبر از كرمانشاهان به جهت شيراز حركت كرده اگر او هم به شيراز آمد فتنه و فساد بزرگى خواهد شد ، اگر اولياى دولت صلاح بدانند مشار اليه را به شيراز نفرستند بهتر است .\r\nديگر آنكه از قراريكه از داراب خبر رسيده قوام الملك ريحان خان كلانتر را با چند نفر ريش‌سفيدان بهارلو گرفته و زنجير كرده است ، ميرزا حسين خان منشى خود را فرستاده است پيش فتحعليخان نايب الحكومهء داراب كه او را اطمينان داده بياورد . نواب و الا ركن الدوله به قوام الملك نوشته‌اند كه اگر فتحعليخان باقى خود را نپرداخته است و نمىدهد كارى به او نداشته باشيد تا خودمان بياييم . سوار مخصوص از صمصام الملك رفته است . از قرار مذكور احتمال ميرود گرمسيرات ابوابجمعى قوام الملك را بگيرند و به كس ديگر بدهند . قوام الملك هم حال در دست و پا افتاده است ، ميانهء قوام الملك و حاجى نصير الملك باطنا خيلى بد است ، در صدد اخلال كارهاى مشار اليه است . صمصام الملك كه نايب الحكومه است موافقت با حاجى نصير الملك دارد .\r\nديگر آنكه نواب و الا معتمد الدوله در تدارك رفتن هستند ، احتمال مىرود تا سيزده عيد\r\n\r\n","description":"","footnote":"","page_name":" 399 ","page_number":469},
  {"content":"\r\n\r\nبه جهت باقى خود در شيراز معطل باشند .\r\nديگر آنكه از قرار مذكور در خانهء حاجى نصير الملك اسباب عيش بوده ، آقا ميرزا هدايت الله ميفرستد منع مىكند كه صداى ساز و آواز بلند نكنيد . اعتنايى نمىكند . خودش با طلاب ميروند كه بريزند در خانه و اسباب آنها را بهم بريزند ، تا خبردار ميشوند خاموش ميشوند .\r\nديگر آنكه در خانهء آخوندى ختنه‌سوران بوده ، صدايى داشتند ، جمعى سادات ميريزند در خانهء آخوند اسباب آنها را ميشكنند و آخوند و مهمانها را ميزنند . آخوند به جناب امام جمعه عارض مىشود ، مشار اليه مىفرستد پيش حاجى صمصام الملك كه بايد سادات تنبيه شوند ، و پيش آقا ميرزا هدايت الله هم ميفرستد كه بايد سيدى كه آخوند را زده تنبيه شود .\r\nحاجى صمصام الملك هم قراول و فراش ميفرستد كه سادات را بگيرند . شلوغ عجيبى است در شيراز ، اگر اين قسم باشد هيچكس نمىتواند زندگى نمايد .\r\nديگر آنكه آقا ميرزا محمد على پيشنماز به آقا ميرزا هدايت الله پيغام داده كه حاجى سيد على اكبر مىآيد ، او با امام جمعه اتفاق ( دارد ) من و شما و شيخ عبد الجبار هم با هم بايد اتفاق داشته باشيم . علما جميعا با امام جمعه عداوت دارند .\r\nديگر آنكه معتمد السلطان حاجى صمصام الملك بدون اطلاع بيگلربيگى جارچى فرستاد در شهر كه نان را از قرار يكمن دهشاهى الى يازده شاهى بفروشند و از خبازان التزام گرفته كه به همين نرخ فروخته باشند . پس از التزام گرفتن يك روز و يك شب درست نان عايد اهل شهر نشده و الان نان بسيار بد يكمن چهار عباسى ميفروشند .\r\nديگر آنكه از قرار مسموع رئيس التجارى شيراز را به مقرب الخاقان ميرزا محمد خان مؤتمن الوزاره كارگزار سابق بوشهر داده‌اند . ديگر آنكه سركار نواب و الا معتمد الدوله در تدارك وصول بقاياى خود هستند و خيال دارند تا روز بيست و ششم اين ماه شعبان از شيراز حركت كنند .\r\nديگر آنكه حاجى صمصام الملك چون از وضع شيراز مطلع نيست خيلى اغتشاش كارى مىكند ، به جهت هر كار جزيى ده دوازده فراش واردال درب خانه‌هاى مردم به جهت محصلى ميفرستد ، مردم از اعلى و ادنى خيلى از اين بابت به همين زودى شاكى هستند .\r\nمورخهء روز دوشنبه چهاردهم ماه شعبان المعظم 1309 مطابق چهاردهم مارچ 1892 .\r\n\r\nاز 15 شعبان 1309 مطابق 15 مارچ 1892\r\nاز قرار مذكور فتحعليخان جراشى پيش قوام الملك به داراب نيامده ولى باقى خود را پرداخته و مىپردازد . قوام الملك هم تا اول ماه رمضان از داراب به سمت شيراز حركت مينمايد .\r\nديگر آنكه حاجى صمصام الملك به جهت نواب و الا پيغام فرستاده است كه عيد سلطانى است خوب است شما به سلام بنشينيد . جواب داده‌اند نه من مىنشينم و نه شما بنشينيد .\r\nديگر آنكه جنس قدرى ترقى كرده بواسطهء بيرون آمدن ملخ . از قراريكه نوشته‌اند از سه منزلى كرمان اتصالا ملخ بيرون آمده تا سعدى و دلگشا . خداوند رحم كند ، خيلى بدسالى است .\r\n\r\n","description":"","footnote":"","page_name":" 400 ","page_number":470},
  {"content":"\r\n\r\nديگر آنكه از قراريكه مذكور است قوام الملك دو سه روز مىباشد كه از داراب حركت كرده است ، فتحعليخان جراشى هم نزد معزى اليه نيامده است ولى باقى خود را پرداخته است .\r\nديگر آنكه حاجى سيد على اكبر پيشنماز روز شنبه بيست و پنجم ماه شعبان وارد شيراز شد ، تمام شهر و كسبه و طلاب و سادات از اعلى و ادنى تا زرقان و بالاتر و پايينتر استقبال رفتند . از قرار مذكور جناب امام جمعه خودشان و پسرهايشان استقبال كرده‌اند ، شام و ناهار ميهمان امام جمعه هستند .\r\nديگر آنكه نواب مستطاب و الا معتمد الدوله اول خواستند نقل مكان به جهان‌نما نمايند ، چادر و دستگاه را بيرون بردند ، بعد به جهت تتمهء باقى ماليات و حساب موقوف كردند ، چادرها را به شهر آوردند كه يكروز بعد از سيزده عيد يك مرتبه از شهر به زرقان بروند كه نقل مكان ديگر نكنند .\r\nديگر آنكه قوام الملك از داراب وارد شد ولى حاجى سيد على اكبر خيلى بد به مشار اليه ميگويد ، هرجا آدمهاى ايشان را ببينند اذيت خواهند كرد .\r\nديگر آنكه ملخ از نزديكى بندر عباس اتصالا در بلوكات فارس هست تا دلگشا و سعدى . خداوند رحم كند خيلى بدسالى است . در خفرك و مرودشت هم سن بسيار بيرون آمده ، الان در شيراز هم گندم يك من تبريز هفده شاهى است و نان را يك من نهصد دينار مىفروشند ، جو سيصد دينار الى دو عباسى است ، تمام اجناس ترقى كرده است . باران يك ماه است كه به كلى در شيراز نيامده ، اگر آمده قطره‌قطره بوده است كه ثمرى نبخشيده ولى هر روزه باد و ابر و طوفان است .\r\nديگر آنكه عاليجاه بلند جايگاه كپيتان كمپنى صاحب نايب اول باليوزگرى با عاليجاه فهى صاحب رئيس تلگرافخانهء شيراز وارد شدند ، در منزل فهى صاحب منزل دارند ، اين دو روزه به تماشاى تخت جمشيد خواهند رفت .\r\nديگر آنكه حاجى سيد على اكبر خيلى شانس زياد شده است ، روزها با جلال و ازدحام زياد به مجسد وكيل مىرود نماز ، در جلويش قرائت قرآن به آواز بلند مىخوانند كه هيچوقت جلوى هيچ مجتهدى اين حركات را نمىكردند . خداوند عقبهء اين حركات را به خير بگذراند .\r\nديگر آنكه ملخ در فسا هرچه حاصل شتوى بوده است خورده و هرچه از خوراك ملخ زياد آمده ايل عرب تمام را چرانيده است كه سنبله‌اى باقى نگذارده است .\r\nديگر آنكه نواب مستطاب و الا معتمد الدوله چند روزى در باغ جهان‌نما نقل مكان نموده و روز جمعه دهم ماه رمضان حركت كرده به سمت طهران روانه گرديد ، تمام اعيان و بزرگان و اشراف مشايعت كردند ، خيلى با جلال حركت كردند .\r\nديگر آنكه سركار نواب و الا ركن الدوله از قم حركت كرده‌اند و در راه هستند . ديگر آنكه نواب و الا معتمد الدوله تمام باقى خود را از ضباط و عمال گرفت ، به قدر ده دوازده هزار تومان بيشتر باقى نمانده است آن هم محلش معتبر است . ديگر آنكه چند شب به قدر سه چهار ساعت باران خوبى آمد ، خيلى بموقع و نافع بود .\r\nديگر آنكه ايل عرب حاصل تمام بلوكات فسا را خراب كرده جميع ملاك شكايت دارند\r\n\r\n","description":"","footnote":"","page_name":" 401 ","page_number":471},
  {"content":"\r\n\r\nو كسى هم نيست كه به عرض ملاك وارسى نمايد . به قوام الملك اظهار شده مىگويد دخلى به من ندارد ولى از قرار مزبور به دستور العمل خود مشار اليه رفتار مىكنند و حالا جلوگيرى نمىتواند بكند ، صريح مىگويند كه به گفتهء قوام الملك اين كار را مىكنيم .\r\nديگر آنكه حاجى امير امير ديوانخانهء شيراز فوت شد ، در مسجد وكيل ختم گذاشته‌اند ، تمام بزرگان فارس در فاتحه‌خوانى حاضر بودند ، در وقتى كه جناب حاجى سيد على اكبر بالاى منبر در مسجد موعظه مىكرده پسر و داماد حاجى سيد على اكبر در سر ختم نشسته بودند ، عاليجناب ميرزا على صدر العرفا پسر مرحوم حاجى زين العابدين مشهور به صوفى وارد مىشود تا مىنشيند داماد حاجى سيد على اكبر و پسرش به او مىگويند \" اى سگ خبيث ، داخل مسجد چرا شدى ؟ مسجد را نجس كردى \" ، و فحاشى زياد به او مىكنند . مىخواسته‌اند عمامهء او را بردارند و كلاه نمد به سرش بگذارند و ببرند پاى منبر حاجى سيد على اكبر كه فورا برمىخيزد از مجلس بيرون مىرود . جهت اين بوده كه روز بلواى حاجى سيد على اكبر بعد از بيرون بردن معزى اليه از شيراز با قوام الملك در سردر مدرسهء خان بعضى حرفهاى بد نسبت به حاجى سيد على اكبر گفته بوده ، قوام الملك هم خودش به اندازه‌اى از حاجى سيد على اكبر ترس دارد كه در كوچه و مجلسى كه يكى از مريدهاى حاجى سيد على اكبر حاضر باشند حاضر نمىشود و تردد نمىنمايد .\r\nمورخهء روز دوشنبه سيزدهم ماه رمضان المبارك 1309 مطابق يازدهم اپريل 1892 .\r\n\r\nاز 14 رمضان 1309 مطابق 12 اپريل 1892\r\nشب دوشنبه بيستم ماه رمضان المبارك شاه‌چراغ اعرجى را شفا داده است و نظر كرده شده است ، مردم ازدحام زياد كرده بودند در شاه‌چراغ ، ميرزا سيد على ميرزاى قوام الملك در همان شب در صحن شاه‌چراغ مىرود عرق مىخورد و مست مىشود ، طلاب و مردم تا خبردار مىشوند متوليان او را بيرون مىبرند چون هم مذهب با ميرزا سيد على هستند ، مجددا از دست متوليان گريخته مىآيد در شاه‌چراغ كه طلاب و آن جمعيت مىريزند روى او آنقدر او را ميزنند كه بيهوش مىشود ، خواسته بودند ببرند پيش حاجى سيد على اكبر ، در راه از در خانهء خودش او را مىخواستند ببرند رفقا و نوكران مشار اليه از دست طلاب او را مىگيرند مىبرند در خانه ، همان شب به همان حال او را روانهء بوشهر مىنمايند .\r\nديگر آنكه عصر روز قتل رمضان سركار و الا ركن الدوله وارد اصفهان شده‌اند و از قرار مذكور تا روز بيست و هفتم رمضان در اصفهان توقف دارند بعد حركت خواهند كرد . ديگر آنكه حاجى صمصام الملك نايب الحكومه پسر خود را بچاپارى روانهء اصفهان نموده جلو سركار و الا ركن الدوله .\r\nديگر آنكه حاجى سيد على اكبر هر روزه بالاى منبر به قوام الملك خيلى بد مىگويد ، حاجى نصير الملك پيش حاجى سيد على اكبر فرستاده كه خوبى ندارد اين قسم گفتگوها را بكنيد . جواب داده تا قوام الملك حرف پشت سر من و اتباع من مىزند من هم مىزنم ، او ترك كند تا من هم ترك كنم . بنقد كه علما خيلى پيش افتاده‌اند .\r\n\r\n","description":"","footnote":"","page_name":" 402 ","page_number":472},
  {"content":"\r\n\r\nديگر آنكه قوام الملك دو روز قبل با سوار و جمعيت به استقبال نواب مستطاب و الا ركن الدوله رفت . از قرار مذكور وهنى در اين حكومت به جهت قوام الملك هست تا بعد از ملاقات چه واقع شود .\r\nديگر آنكه حاجى نصير الملك تا تخت جمشيد احضار شده است ، مشار اليه در تدارك رفتن است .\r\nديگر آنكه نواب مستطاب و الا ركن الدوله روز دويم ماه شوال وارد آباده شده است ، قرار است يا روز هشتم يا نهم وارد شيراز شوند .\r\nديگر آنكه ملخ تمام بلوك فسا و داراب و سروستان و بعضى از دهات خفر و جهرم و تمام آن صفحه‌جات گرمسير را به كلى حاصل شتوى را خورده ، حتى بعضى جاها ترياك را هم خورده است ، به اطراف دور شهر شيراز هم رسيده تا سه چهار فرسخى شيراز آمده . تمام رعاياى آن صفحه‌جات بىآذوقه هستند ، ذرت خروارى شش تومان الان خريد و فروش مىشود ، بر مالك و رعيت خيلى سخت شده است . ايل عرب هم اين صفحه‌جات را گرفته مىچراند و پيش مىرود .\r\nهرچه از ملخ زياد آمده عرب مىچرانند و كسى هم نيست بداد خلق برسد . از قرار مذكور چرانيدن عرب حاصل را به تحريك قوام الملك است .\r\nديگر آنكه تنخواهى كه معادل يكهزار و ششصد تومان از ليره و قرانى نو و وجه سياه در سال گذشته شب هنگام در گمرك از حجرهء آقا محمد جعفر تاجر اصفهانى به سرقت برده بودند زن على نام آدم قوام الملك خدمت سركار حاجى صمصام الملك نايب الحكومه عارض شده كه على شوهر من با قنبر نام شريك آن‌كه هر دو آدم قوام الملك هستند دزديده‌اند . حاجى صمصام الملك خواست كه حضرات را بگيرد رفتند در مسجد نو بست نشستند و بالفعل در همان مسجد نو زنجيرى به گردن آنها گذاردند و چهار فراش از حاجى صمصام الملك و چهار فراش از بيگلربيگى دور حضرات گذارده‌اند تا حكومت وارد شود .\r\nديگر آنكه فتحعليخان جراشى جمعيت زيادى با پسر خود فضلعليخان فرستاده به جويم و بيدشهر كه حاجى على قليخان پسر ديگر فتحعليخان از جانب قوام الملك آنجا حاكم بوده ، مىخواسته جويم و بيدشهر را از تصرف حاجى قليخان بيرون بياورد ، چند نفرى از طرفين زخمى و كشته شده است ، خود فتحعليخان هم در راه است كه به شيراز بيايد به جهت ملاقات حكومت قوام الملك در صدد خرابى فتحعليخان است تا چه پيش آيد .\r\nديگر آنكه سه روز و سه شب است باران بسيار خوبى مىآيد و اتصالا ابر است ، براى حاصل سرحد خيلى خوب است ولى اگر آفتاب نشود ضرر خواهد رسانيد بواسطهء سرخى كه در حاصل‌ها پيدا خواهد شد .\r\nديگر آنكه بيگلربيگى در باغ عفيف‌آباد ميهمان داشته مطرب هم داشته است ، ميرزا هدايت الله خواسته برود آنجا آنها را بگيرد تنبيه كند ، حاجى نصير الملك مطلع مىشود نمىگذارد .\r\nديگر آنكه جناب جنرال گردون صاحب روز پنجشنبه هشتم شوال از راه يزد به شيراز آمده\r\n\r\n","description":"","footnote":"","page_name":" 403 ","page_number":473},
  {"content":"\r\n\r\nاست و در وكالت‌خانه منزل دارد ، همه قسم پذيرايى از ايشان به عمل آمده است .\r\nديگر آنكه دو نفر از آدمهاى قوام الملك كه در گمرك دزدى كرده بودند و قريب يكهزار و ششصد تومان وجه نقد برده بودند و در مسجد نو بست بودند و از جانب حكومت مستحفظ داشتند ، شب شنبه دهم فراش و قراول حكومت را زده و يك نفر از فراشان حكومت را زخم زده فرار كرده‌اند . اين كار به جهت قوام الملك در اين حكومت خيلى باعث اتهام خواهد شد .\r\nديگر آنكه نواب مستطاب و الا ركن الدوله روز جمعه شانزدهم ماه شوال وارد شيراز شدند ، روز ورود خيلى استقبالى كردند كه به جهت هيچ حاكمى چنين استقبالى نشده بود ، مردم از ورود ايشان خوشوقت هستند ، زن و مرد حين ورود از قوام الملك خيلى شكايت كردند و خود ايشان باطنا با قوام الملك خوب نيستند و خيال دارند او را از جميع كارها خلع كنند و در راه هم هيچ اظهار مهربانى به مشار اليه نشده است بلكه به جميع فارسى كه استقبال رفته بودند چندان اعتنايى ننموده‌اند . ديگر آنكه در اكبرآباد كه يك فرسخى شيراز است خلعتى به حاجى نصر الله خان ايلخانى قشقايى داده‌اند .\r\nديگر آنكه روز بعد از ورود سلام عام نشستند ، قوام الملك تمارض كرده به سلام نيامد ، خيلى ترسيده است كه همان كارى كه در حق مشير الملك مرحوم كردند در حق معزى اليه هم جارى بشود . تا به حال قرارى در كارها داده نشده ، قوام الملك هم در خانهء خود نشسته است چندان اعتنايى به حكومت ندارد ، شب و روز به قدر دويست سيصد نفر تفنگچى مخفى اطراف خانهء خود نشانيده است ، هم ترس دارد و هم بىاعتنايى مىكند . حاجى نصير الملك را هم هنوز در كار نياورده‌اند ، جمعيت زياد بىمعنى همراه دارند كه هيچ فايده‌اى ندارد و پشيمان از آوردن ايشان هستند . و سه روز بعد از ورود به شاه‌چراغ رفتند ، قريب دو هزار نفر از مرد و زن شكايت و تظلم از قوام الملك نمودند و شكايت از گرانى نان . خيال دارند گندمى بخرند و به خبازان از قيمتى كه خريده‌اند كسر نمايند ( بدهند ) و نان را ارزان كنند ، در تدارك خريدن جنس هستند .\r\nديگر آنكه پنج پسر خود را همراه آورده‌اند و پسر بزرگى عين الملك لقب دارد كه حاكم بهبهان خواهد شد و چهار پسر ديگر را معلوم نيست كه به كجا بفرستند ، در اين چند روز كارها و قرار و مدار حكومتها خواهد شد .\r\nديگر آنكه نواب مهدى قلى ميرزا سهام الملك همراه است كه احتمال دارد بعضى از ابواب جمعيهاى قوام الملك را به ايشان بدهند .\r\nمورخهء روز شنبه بيستم ماه شوال المكرم 1309 مطابق هفدهم ماه مى مسيحى سنهء 1892 .\r\n\r\nاز 21 شوال 1309 مطابق 18 مى 1892\r\nروز بعد از ورود سركار مستطاب و الا ركن الدوله سلام عام نشستند ، همه حاضر شدند سواى قوام الملك كه تمارض نموده چونكه بىميلى معظم اليه را نسبت به خود مشاهده كرده بود .\r\nحاجى نصير الملك در سلام حاضر شد ولى بعد از آن ديگر در خانه برفت . نواب سهام الملك حاجى\r\n\r\n","description":"","footnote":"","page_name":" 404 ","page_number":474},
  {"content":"\r\n\r\nنصير الملك را به قسمى راضى كرده تا اينكه رفت در منزل نواب سهام الملك نشست ، دو سه روزى هم آنجا رفت كه رئيس دفتر باشد ولى كارهاى ديگر را دخل و تصرف ننمايد . قوام الملك را هرچه فرستادند نيامد تا اينكه نواب و الا عين الملك در ميانه افتاد و قرار شد ابواب جمعى قوام الملك را به او بدهند ولى باطنا محض آوردن مشار اليه در ارگ بود . قوام الملك آمد به ديدن عين الملك ، قرار شد كه فردا خلعتى از جانب سركار و الا ركن الدوله ببرند و او را ببرند خدمت ايشان . روز پنجشنبه بيست و دويم صبحى خلعت را بردند ، پوشيد بعد از ظهر آمد به منزل عين الملك ، با استعداد تمام از آنجا به اتفاق معزى اليه رفتند خدمت سركار و الا ركن الدوله ، ولى در باطن سپرده بودند كه از پيش ايشان كه مراجعت كرد او را بگيرند . وقتى كه مراجعت كرد او را بردند منزل نواب سهام الملك ، در گفتگو بودند كه مجددا سركار و الا ركن الدوله قوام الملك را خواست در خلوت مشار اليه تحاشى از رفتن كرد ، قدرى فرياد زد كه بلكه نوكران و سواران كه همراه بودند بيايند او را بيرون ببرند ، ولى درهاى ارگ بسته بود . او را گرفته بردند در خلوت پيش سركار و الا ركن الدوله ، فورا چوب خواستند و مير غضب خواستند كه او را طناب كنند .\r\nمير غضب حاضر نشد ، پشت گردنى و توسرى بسيارى به او زدند ، بعد از آن چوب بسيارى زدند ، پس از چوب او را بردند در ارگ حبس كردند ، و هيچكس را نمىگذارند پيش او برود . جميع اتباع قوام الملك و بيگلربيگى پنهان هستند يا در آستانه‌هاى مباركه بست رفته‌اند . ميرزا حسين خان كوارى منشى مخصوص قوام الملك با بيگلربيگى شب شنبه بيست و چهارم مىخواستند فرار كنند ، ميرزا حسين خان رفته بود در حمام در خانهء خودشان كه فراشان حكومتى او را گرفته بردند خدمت سركار و الا ركن الدوله ، خواستند او را چوب بزنند كه وكيل دولت بهيهء انگليس حاضر بود ، توسط كرده از چوب آن گذشت كردند ، حبس نظر است ولى هنوز معلوم نيست از قوام الملك و سايرين چه جريمه بگيرند .\r\nديگر آنكه بعد از حبس كردن قوام الملك نواب مستطاب و الا ركن الدوله تلگرافى به حضور اعليحضرت همايونى كردند ، جناب امين السلطان حسب الامر تلگراف كردند كه \" براى چه او را تنبيه كرده و حبس كرده‌ايد ؟ فورا مرخص كنيد \" ، و رئيس تلگراف ايرانى را مأمور كردند كه برود از حبس او را با عزت بيرون آورده ببرد در منزل خودش . سركار نواب مستطاب و الا ركن الدوله تا اين تلگراف را ديدند فورا تلگراف كردند كه \" با اين حالت من قوهء حكومت ندارم بواسطهء اينكه اگر قوام الملك مستخلص شد شهر و بيرونها مغشوش خواهد شد \" . اعتنا به عرايض ايشان نكردند ، همين قدر جواب دادند كه \" او را چوب زديد و از كار خلع كرديد ، مرخص كنيد بيايد به طهران \" .\r\nديگر آنكه قوام الملك با دو پسر خود كه يكى بيگلربيگى و ديگرى ميرزا محمد على خان باشد روز شنبه غرهء ماه ذيقعده الحرام نقل مكان به دلگشا كرده ، دو سه روزى در آنجا توقف نموده با جلال حركت به سمت طهران نموده قريب دويست نفر از غلام و پيشخدمت همراه برده است .\r\nديگر آنكه سركار و الا ركن الدوله بيگلربيگى شهر را به كشيكچىباشى خود داده‌اند ، اغلب بلوكات فارس را به نوكران و بستگان خود واگذار كرده‌اند . نواب سهام الملك قدرى دلتنگ از حكومت شده است ، خود را از كارها خلع كرده است . از قرارى كه مشاهده مىشود كارهاى حكومتى مغشوش\r\n\r\n","description":"","footnote":"","page_name":" 405 ","page_number":475},
  {"content":"\r\n\r\nاست . به نظر نمىآيد اين حكومت را به سر برساند .\r\nديگر آنكه يك روز سركار و الا ركن الدوله به دعوت حاجى ميرزا كريم صراف به باغ ايشان رفته‌اند ، از اين جهت خيلى از وقر حكومتى كاسته شده است ، در نظرها خيلى قبيح آمده است .\r\nديگر آنكه ايل عرب را به حاجى نصر الله خان قشقايى داده‌اند .\r\nديگر آنكه تلگرافى از جناب امين السلطان به جهت بيگلربيگى رسيده كه \" مستقلا به سر شغل بيگلربيگىگرى خودت مشغول باش تا دستور العمل به شما برسد \" . ولى بيگلربيگى كه همراه قوام الملك رفته است .\r\nديگر آنكه نواب و الا عين الملك حاكم بهبهان و ممسنى چهار پنج روز است به سمت بهبهان حركت كرده است ، ضباط هرجا هم معين شده و تمسكات از هركس گرفته‌اند ، هركس رفتنى است در تدارك رفتن هستند .\r\nديگر آنكه از قراريكه خبر رسيده در جم بيست و شش نفر كشته شده است ، از ضابط آنجا قاتلين را خواسته‌اند .\r\nديگر آنكه يكى از مريدهاى حاجى سيد على اكبر تار شخص مطربى را گرفته مىبرد خدمت ايشان ، فورا تار را مىشكنند . حكومت مطلع مىشوند مىفرستند آن شخص را گرفته مىآورند چوب زيادى زده و حبس مىكنند . حاجى سيد على اكبر از اين فقره زياد متغير مىشود ، دو سه روز مسجد نرفت بعد فراشباشى و بيگلربيگى رفتند منزل حاجى سيد على اكبر ترضيه خواستند ايشان را روانهء مسجد نمودند .\r\nديگر آنكه رضا قلى خان پسر برادر جناب نظام السلطنه از طهران وارد شيراز شده در منزل حاجى ميرزا كريم صراف منزل دارد ، اين دو سه روزه روانه خواهد شد .\r\nديگر آنكه حكومت از تجار و علما و ضباط را واداشته‌اند تلگراف شكايت از دست قوام الملك به خاكپاى اعليحضرت همايونى كرده‌اند به اين مضمون كه \" ما از اين حكومت راضى هستيم و جان ما را از ظلم قوام الملك خلاص كرديد \" .\r\nديگر آنكه حاجى نصير الملك تلگراف خدمت جناب امين السلطان كرده كه تمام اين فقراتى كه واقع شد به دستور العمل نواب و الا سهام الملك بوده است و اوضاع حكومت را بد مىبينم ، مرخص بفرماييد يا بيايم به طهران يا بروم به عتبات . از قرار معلوم هيچ تقصيرى بر نواب و الا سهام الملك نبوده ، تمام را خود سركار و الا ركن الدوله كرده‌اند ، به خيال خودشان اين كار مستور بوده تا همان روزى كه قوام الملك گرفته‌اند . جواب حاجى نصير الملك رسيده است و ايشان را مرخص كرده‌اند كه به هرجا ميل دارد برود .\r\nمورخهء روز دوشنبه هفدهم ذيقعده الحرام 1309 مطابق سيزدهم ماه جون مسيحى 1892 .\r\n\r\nاز 18 ذيقعده 1309 مطابق 14 جون 1892\r\nملخ زيادى در حاصل‌هاى دور شهر ريخته‌اند چون مست هستند چندان خرابى نكرده‌اند\r\n\r\n","description":"","footnote":"","page_name":" 406 ","page_number":476},
  {"content":"\r\n\r\nمگر يونجه و فاليز را خورده است ، اطراف شهر كر زيادى ريخته‌اند .\r\nديگر آنكه رموزهء كارهاى حكومتى خيلى مغشوش است ، تابحال هنوز كسى خود را مستقلا ضابط جايى نمىداند بواسطهء ترديد راى سركار و الا ركن الدوله و طمع زياد كه بر ماليات هرجا مىخواهند اضافه كنند . از قراريكه مذكور مىشود كم‌كم ايلات عرب و بهارلو و اينالو بناى دزدى و چرانيدن حاصل مردم را گذارده‌اند .\r\nديگر آنكه فتحعليخان حاكم لارستان هنوز در شيراز است ، دو سه روزه خيال رفتن دارد .\r\nديگر آنكه قوام الملك به اصفهان وارد شده و حضرت و الا ظل السلطان كمال التفات را به ايشان كرده‌اند و از اصفهان به سمت عراق رفته است .\r\nديگر آنكه وضع حكومت فارس خيلى بد به نظر مىآيد ، مشكل است كه تا دو ماه ديگر اغتشاش كلى واقع نشود . ديگر آنكه چند روز است هوا را بسيار گرم كرده است .\r\nديگر آنكه حكومت جهرم و قير و كازرون را دادند به عبد الله خان پسر مرحوم داراب خان قشقايى ، مشار اليه هم رفته است ، ضباط و عمال هرجا معين شده است بعضى رفته و بعضى در كار رفتن مىباشند ولى مشكل است به سر برسانند چونكه به هرجا علاوه بر ماليات خيلى شده است .\r\nديگر آنكه ايل عرب حاجى نصر الله خان قشقايى را كه ضابط آنها شده بود جواب كرده‌اند ، عريضهء دادخواهى آنها به حكومت رسيده كه ما حاجى نصر الله خان را نمىخواهيم ، به قدر پانصد نفر از كدخدايان و ريش‌سفيدان آنها در تلگرافخانهء ده‌بيد نشسته‌اند به عنوان بست ، حكومت هم جواب آنها را بطور ملايمت نوشته است و به حاجى نصر الله خان هم نوشته است قسمى آنها را آرام و ساكت نمايد ، ولى مشكل است عرب با قشقايى سازگار شوند . در داراب و ايل بهارلو هم شلوغ است . در ايل قشقايى هم اسباب اغتشاش فراهم است . رموزهء كارها بنقد خيلى بد است تا چه پيش آيد .\r\nديگر آنكه سركار و الا ركن الدوله تلگراف مفصلى برمز به جناب امين السلطان كرده‌اند كه اگر قوام الملك را به شيراز نفرستيد كه در تحت ادارهء من نباشد از حكومت فارس استعفا مىكنم ، ولى اين قسمى كه مشاهده مىشود جناب امين السلطان در كار ايشان هيچ اقدامى و تقويتى نمىكند خود ايشان هم از بسكه ناسخ و منسوخ داده و مىدهد آن عظم و شأنى كه تا قبل از ورود داشتند به كلى رفته است . هيچكس به همين ملاحظه هر كارى داشته باشد عارض نمىشود . در خانهء بسيار شلوغى دارد . خيلى بد وضع حكومتى است ، از سال حكومت معتمد الملكى بدتر و خرابتر و مغشوشتر خواهد شد .\r\nديگر آنكه اطراف بناى هرزگى را گذارده‌اند از ايلات و متفرقه در فسا و آن اطراف و جاهاى ديگر خيلى اغتشاش است .\r\nديگر آنكه در سبعه برادر خير الله كشكويى ياغى شده قلعهء كشكو را تعمير كرده با پانصد نفر تفنگچى رفته نشسته است . فتحعلى خان نايب الحكومهء لارستان هم از داراب به سمت سبعه رفته\r\n\r\n","description":"","footnote":"","page_name":" 407 ","page_number":477},
  {"content":"\r\n\r\nتوپ و سرباز خواسته است ، از حكومت حكم شد توپ و سرباز كه در داراب است برود .\r\nديگر آنكه از قرار مذكور در گله‌دار دو طايفه شده‌اند ، متصل نزاع است و آدم از طرفين مقتول مىشود . كار حكومت خيلى مغشوش است ، همه جا اغتشاش كلى پيدا شده است . ديگر آنكه ملخ اطراف شهر شيراز را گرفته هنوز تمام نشده مشغول كر ريختن هستند ، فاليزى ديگرى باقى نمانده است .\r\nديگر آنكه چند نفر از كلانتران و ريش‌سفيدان طايفهء عرب آمده‌اند سر توپخانه بست نشسته‌اند ، حاجى نصر الله خان ايلخانى قشقايى را كه ضابط طايفهء عرب است نمىخواهند .\r\nحكومت هم محض بعضى حرفهاى كارگزاران خود خيال دارند حاجى نصر الله خان را از طايفهء عرب معزول كنند ، كه اگر اين كار را كردند حكما اغتشاش كلى در قشقايى و عرب هر دو پيدا خواهد شد ، تابحال كارهاى حكومتى محض ترديد راى خيلى مغشوش است .\r\nديگر آنكه ملخ به كلى تلف شده است ، ديگر اطراف شهر شيراز نيست .\r\nديگر آنكه شخص فوت شده دو عيال دارد و اولاد صغير و كبير دارد ، اموال و خانه و اثاث البيت او را مىخواهند تقسيم نمايند ، ميرزا محمد على پيشنماز از يك طرف حمايت مىنمايد ، امام جمعه و شيخ الاسلام و حاجى سيد على اكبر از طرف ديگر و احكام شرعى سخت داده‌اند . ميرزا محمد على چون حكم به آن طرف داده ايستادگى دارد كه حكم خود را جارى نمايد . حكومت حكم داده كه مجددا بروند خانهء حاكم شرع مرضى الطرفين مرافعه ، يك روز سركار و الا ركن الدوله در شهر نبودند ميرزا محمد على حكم مىدهد طلاب و الواط و اشرار از زن و مرد ميريزند در خانهء آنكه امام و سايرين حكم داده‌اند ، كه خانه را از تصرف آن عيال شخص مرحوم بيرون بياورند ، آن زن را سر بىچادر از خانه با اطفالش بيرون مىنمايند ، چند نفر از آدمهاى صاحبخانه را زخم مىزنند ، كارهاى عجيب و غريب مىنمايند كه از هيچ الواطى تابحال ديده نشده كه از ميرزا محمد على ناشى شده . حكومت مطلع مىشود ، فراش و قراول مىرود كه مردم را تفرقه كند ، ميرزا محمد على فحش زياد به حكومت و اجزاى او مىدهد . هرچه كردند خانه را خالى نكردند . وضعى ملاها حركت مىنمايند كه تابحال اين رفتارها در هيچ حكومتى نبوده است . سركار و الا ركن الدوله در هيچ مقامى پيشرفت هيچ كارى ندارد اگر وضع به اين حالت بماند هيچكس از دست ملاها و الواط صاحب هيچ چيز نخواهد بود . آن سه نفر ملاها به هيجان آمده‌اند كه بريزند بر سر ميرزا محمد على كه فساد و خونريزش شود ، حكومت و بعضى از آقايان نگذاشته‌اند . كار به همين قسم مانده است .\r\nديگر آنكه ميرزا محمد على خيال فسادهاى كلى دارد اگر در اين شهر بماند مفسدهء كلى برپا خواهد كرد ، مثل اينكه دو روز قبل رفته است درب حجرهء يكى از تجار ارامنه و به او فحش داده ، دو سه نفر نوكر مسلمان داشته ، نوكران را تهديد كرده كه اگر نوكرى خارج از مذهب را كرديد تنبيه و سياست به شما خواهم كرد . حكومت هم هيچ پيشرفت كارى ندارد ، به آن تجار هم تهديد زياد كرده كه اگر ديگر شاگرد مسلمان گرفتى پاره‌پاره‌ات خواهم كرد . حالت حاليهء شيراز اين\r\n\r\n","description":"","footnote":"","page_name":" 408 ","page_number":478},
  {"content":"\r\n\r\nاست تا بعد چه شود .\r\nمورخهء روز دوشنبه شانزدهم ماه ذيحجه الحرام 1309 مطابق يازدهم ماه جولاى 1892 .\r\n\r\nاز 17 ذيحجه 1309 مطابق 12 جولاى 1892\r\nاز قراريكه معلوم و محقق شد فتنه و فساد آن روز ميرزا محمد على زير سر خود حكومت بوده چونكه از اين طرف كه امام جمعه و شيخ الاسلام و حاجى سيد على اكبر حمايت به عيال آن شخص مرحوم مىكردند ، باطنا حكومت آدم فرستاده بوده مبلغ معتدى خواسته است ، اينها زير اين بار نرفته بودند ، خود نواب و الا ركن الدوله مىرود به مسجد بردى و پيغام مىدهد به ميرزا محمد على كه بريزند آن زن را از خانه بيرون كنند ، و حال آنكه هيچ حقى بر اين زن نداشته و ندارند . حال صراحتا مىگويد كه تو تعارف ندادى ما اين كار را كرديم ، بقسمى آن روز الواط جمع شده بود كه نزديك بود اطفال صغير آن زن و خودش زير دست و پا تلف شوند . تابحال از هيچ حكومتى محض رشوه و مداخل خود اين حركات ديده نشده بود ، حكومت بسيار شلوغيست ، خداوند عواقب كارها را بخير بگذراند . كم‌كم به عيال و ناموس مردم دست‌اندازى دارند مىكنند ، اگر به همين قسمها رفتار نمايند مردم به صدا خواهند آمد ، دور نيست بلوايى كنند ، حال ديگر خود حكومت نمىتواند جلوگيرى نمايد ، معلوم است ملاها عقب چنين دستآويزى مىگشتند .\r\nديگر آنكه از طهران تلگراف به نواب مستطاب و الا ركن الدوله شده كه چرا نواب سهام الملك را در شيراز بيكار گذارده‌ايد ؟ . ايشان هم جواب دادند كه حكومت لارستان با اوست . حكم كرده‌اند برود به محل حكومت خود ، اين دو روزه روانه خواهد شد .\r\nديگر آنكه از قراريكه خبر رسيد ايلخانى قشقايى ايل عرب را منظم كرده و تمسكات مالياتى آنها را گرفته است .\r\nديگر آنكه مستوفيان و جمعى ديگر كه از حكومتهاى سابق مواجب و تخفيف داشته‌اند و اين حكومت آنها را مقطوع كرده رفته‌اند در منزل فراشباشى حكومت بست نشسته‌اند ، نزديك است كار حكومت به افتضاح بكشد .\r\nديگر آنكه در محلهء درب شاهزاده در خانه‌اى مطرب يهودى داشته‌اند ، حاجى سيد على اكبر دو سه نفر طلبه و سيد مىفرستد مطربها را مىگيرند مىبرند پيش ايشان ، تازيانهء زيادى مىزنند و سر آنها را مىتراشند . بيگلربيگى مطلع مىشود ، پاكار آن محله را مىآورد چوب مىزند كه چرا همان ساعت مرا مطلع نكرديد ؟ پاكار الان حبس است . جميع كدخدايان و پاركارها رفته‌اند در مسجد نو بست نشسته‌اند كه ما كدخدايى نمىكنيم ، و الان هم در مسجد نو هستند .\r\nديگر آنكه در خانهء ديگرى گويا صداى آوازى مىآمده ، آدم ميرزا محمد على گوش مىدهد و مىايستد ، زنى از كلفتهاى آن خانه بيرون مىآيد ، آدم ميرزا محمد على آن زن را مىگيرد مىبرد كه صاحبخانه بيرون مىآيد فرياد زنان كه اين چه دينى چه مذهبى است . مىرود پيش ميرزا محمد على به فرياد كردن ، ميرزا محمد على آدم خود را چند توسرى مىزند ، آنها را ساكت كرده\r\n\r\n","description":"","footnote":"","page_name":" 409 ","page_number":479},
  {"content":"\r\n\r\nمىروند . حكومت به دست ملاهاست ، ابدا حكومت قادر به حرف زدن نيست و پيشرفت هم ندارد ، اگر وضع به اين قسم بگذرد هيچكس نخواهد بود و با اطمينان در خانهء خود نخواهد نشست .\r\nديگر آنكه حكومت حاجى محمد اسماعيل مشهور به رئيس را كه باعث و بانى شرارت آن روز آقا ميرزا محمد على شده بود با چند نفر از ريش‌سفيدان كل‌كويى گرفته حبس كردند ، آقا ميرزا محمد على هرچه فرستاد مرخص نكردند ، تا روز دوشنبه بيست و سيم آقا ميرزا محمد على جمعيتى جمع كرده كه بريزند در ارگ به زور حاجى محمد اسماعيل را از ارگ بياورند . به نواب و الا ركن الدوله اطلاع مىدهند ، ايشان هم در يك فرسخى شهر بودند ، فورا حكيم‌باشى خود را مىفرستد پيش ميرزا محمد على كه حاجى محمد اسماعيل را مرخص مىكنم . او را مرخص كردند ، مثل آنروزى كه قوام الملك را از حبس بيرون آوردند با جمعيت زياد و صلوات و گوسفند جلويش كشتند تا بردند به خانهء آقا ميرزا محمد على . ديگر ابدا شأنى براى حكومت باقى نمانده ، مردم شب و روز در خانهء خود متزلزل هستند . نواب سهام الملك كه باز جلوى بعضى خرابكاريها را مىگرفت ايشان را حكما حكم كرده‌اند برود به لارستان ، اين دو روزه هم معزى اليه مىرود . ايشان اگر رفتند خيلى اوضاع حكومت مغشوشتر خواهد شد . سواى هواى نفس و طمع در مال و ناموس مردم حكومتى در كار نيست ، جميع كارهاى متعلقهء به خارجه هم مختل مانده است ، از هر بابت اظهارى شود معوق است ، تمام مردم در تكليف خود حيرانند . حاجى محمد اسماعيل رئيس صريح گفته است به بيگلربيگى كه \" خودت فرستادى بريزيم در خانهء مردم ، حالا چه باعث شده كه ما را گرفته‌اى ؟ \" . آن روز محض هواى نفس و جلب منفعت حكم دادند ريختند به خانهء مردم . الان ديگر جلوگيرى نمىتوانند بكنند . ميرزا محمد على شب و روز به قدر دويست سيصد نفر تفنگچى ظاهر و باطن اطراف خود دارد و سپاه‌كشى مىكند ، چنان حكومت با بىعرضه مىداند كه صريح و بلند مىگويد كه بايد ركن الدوله را از شهر بيرون كرد . وضع حاليهء شيراز اين است . سيد على اكبر از يك طرف ، ميرزا هدايت الله از يك طرف مشغول حكومت ولايت هستند ، به هيچكس نمىشود حرف زد . چند روز قبل ميرزا هدايت الله عصاى خود را برداشته با چند طلبه رفته روى پشت بازار كفش‌دوزها كه زنها و مردها آنجا لباس كهنه‌فروشى مىكردند ، آنها را زده و از آنجا بيرون كرده كه زن و مرد داخل هم نبايد معامله كنند . بيچاره‌ها را از نان‌خوردن باز كرده است .\r\nمورخهء روز دوشنبه سلخ شهر ذيحجه الحرام 1309 مطابق بيست و پنج ماه جولاى 1892 .\r\n\r\n","description":"","footnote":"","page_name":" 410 ","page_number":480},
  {"content":"\r\n\r\n\r\nسال 1310 وقايع اتفاقيه دار العلم شيراز\r\n\r\nاز غرهء محرم 1310 مطابق 26 جولاى 1892\r\nاز شب اول ماه محرم تا به حال هوا را شب و روز خيلى سرد كرده است كه از اعتدال خارج است .\r\nديگر آنكه از قراريكه مذكور مىشود در بهبهان نواب عين الملك يكنفر از اهل آنجا را كشته است ، مردم جمعيت كرده و اغتشاش نموده‌اند و هنوز هم آن اغتشاش باقى است .\r\nديگر آنكه در حسينيهء قوام تعزيه مىخوانند ، چند نفر از مهتران صمصام الملك خواسته بودند آنجا دعوا كنند ، فراشان حكومتى آنها را زده بودند ، سربازان كه چاتمه داشتند با طبالچيان بحمايت مهتران صمصام الملك ريخته بودند فراشان و اهل شهر را زده بودند ، اهل شهر هم به حمايت يكديگر آنها را ميزنند ، تعزيه بهم مىخورد ، چند نفر از طرفين زخمى و سرشكسته شده‌اند ، زنها از روى پشت بام آجرپارهء زيادى به سر مردمان زده‌اند . مردم باطنا خيال فتنه و فساد و شورش را دارند . اين چند روز از علما سر و صدايى بلند نيست اگرچه باطنا محرك عوام هستند كه بلوايى كنند . قاطبهء مردم از اين حكومت رنجش دارند و در تدارك بلوايى هستند .\r\nديگر آنكه نواب مستطاب و الا ركن الدوله دام اقباله قرنطينه كه مشتمل از حكيم و سرباز و سوار باشد فرستاده‌اند در علىآباد سر راه يزد كه به ده‌بيد مىرسد گذاشته‌اند ، از قرار روزنامهء تلگرافى كه از آباده رسيده چند نفر از طايفهء شش بلوكى قشقايى از مشهد مقدس مراجعت كرده در اقليد رسيده‌اند ناخوشى و با در آنها بوده چند نفر از خودشان در اقليد تلف شده‌اند و چند نفر از اهل اقليد ، و اهل اقليد فرار كرده‌اند ، و اقليد تا شيراز شش منزل است . حكومت حكم قرنطينهء سالمى داده‌اند كه فيما بين راه سرحد به گرمسير بگذارند كه قوافل عبور نكنند ، پانزده روز حكم داده‌اند آنها را نگاه دارند ولى با اين حالت باز عنقريب به شيراز خواهد رسيد . در خود شهر شيراز بواسطهء ميوه‌جات زياد ناخوشى اسهال و زهير بسيار است كه به همين ناخوشى از قرار تقرير حكما روزى چهار پنج نفر از كوچك و بزرگ ميميرند ، بيشتر از اطفال تلف ميشوند ، اگرچه حكم داده‌اند كوچه‌هاى شهر را پاك كنند و تميز نگاه دارند ولى باز هم خيلى كثيف است و عفونت دارد .\r\nديگر آنكه الحمد الله هنوز در شيراز بروز ناخوشى و با نكرده ، چند شب است كه همه شب يك دو مرتبه زلزله مىآيد ولى خرابى نرسانيده است . ديگر آنكه چند روز است كه هوا خوب شده است از شدت گرمى افتاده ، شبها در كمال سردى است .\r\n\r\n","description":"","footnote":"","page_name":" 411 ","page_number":481},
  {"content":"\r\n\r\nديگر آنكه شخص سربازى از فوج صمصام الملك فالج بوده كه حكما او را جواب كردند ، او را مىبرند در شاه‌چراغ مىاندازند ، يكروز و يكشب آنجا بوده امامزادهء واجب التعظيم او را شفا داده است . نقاره‌خانه زده‌اند .\r\nديگر آنكه دو دستهء سينه زن از دو محله خواسته بودند در خانهء ناظر قوام الملك بروند سينه بزنند ، اين دو دستهء سينه زن باهم نزاع مىكنند ، از طرفين به قدر پانزده شانزده نفر زخمى مىشوند .\r\nبيگلربيگى فرستاده بعضى از آنها را گرفته و تنبيه كرده‌اند ، اهل شهر عقب بهانه ميگردند كه شورش و بلوايى كنند .\r\nديگر آنكه در دشتى و دشتستان اغتشاش كلى بهم رسيده همگى هم عهد شده‌اند محمد حسين خان فتح الملك ضابط خود را نمىخواهند ، زين العابدين خان برادر محمد حسين خان را جواب كرده‌اند و اعتنايى به مشار اليه نكرده‌اند ، از شيراز توپ و سرباز و سوار خواسته است ، يك دانه قپز و صد سرباز و پانزده سوار به هزار زحمت راه انداخته‌اند و روانه نموده‌اند ، تا به حال دينارى ماليات نداده‌اند .\r\nديگر آنكه شهر و بيرونها خيلى مغشوش است ، دو روز قبل برادرزن ميرزا محمد على پيشنماز با دو نفر الواط ديگر دندان شخصى را شكسته بودند ، شخص دندان شكسته رفته به بيگلربيگى عرض مىكند ، چند نفر فراش ميروند مقصرين را بگيرند ، يك نفر از آنها گرفته مىشود دو نفر ديگر فرار ميكنند . بعد فراشان آنها را در جايى سراغ كرده ميروند آنها را كه يكى برادرزن ميرزا محمد على باشد ميگيرند . در اين بين ميرزا محمد على ميخواسته برود مسجد ، به او خبر ميدهند ، ميفرستد فراشان را ميگيرند كه برادرزن خود را از دست آنها بگيرد . فراشان تا آدم ميرزا محمد على را مىبينند فرار ميكنند . يكنفر فراش طهرانى مقصرين را رها نمىكند .\r\nميرزا محمد على به او مىرسد آنقدر آن فراش را مىزند تا دم مرگ ، ميگويد برو براى آقاى خود خبر ببر . در حقيقت حكومتى در كار نيست .\r\nديگر آنكه تا امروز كه غرهء شهر صفر است الحمد الله ناخوشى در شيراز بروز نكرده ولى شب و روز زلزله مىآيد .\r\nمورخهء روز پنجشنبه دويم ماه صفر المظفر سنهء 1310 مطابق بيست و پنجم اگست 1892 .\r\n\r\nاز 3 صفر 1310 مطابق 26 اگست 1892\r\nاز قراريكه از جهرم خبر رسيده است ضابط آنجا خواسته است شخص مقصرى را نگاه دارد ، از طايفهء مقصر اجماع كرده‌اند حبسى را از خانهء حاكم بيرون برده‌اند ، محلات باهم نزاع كرده‌اند از طرفين زخمى شده‌اند دو محله هم شكسته از جهرم رفته‌اند .\r\nديگر آنكه حاجى نصر الله خان ايلخانى قشقايى فرستاده است احشام حاجى مسيح خان كشكولى خالوى عبد الله خان را چاپيده است و برادران حاجى مسيح را گرفته است ، خود حاجى مسيح خان فرار كرده به شيراز آمده به حكومت عارض شده . حكومت هم محصل فرستاده به سر ايل خانى كه\r\n\r\n","description":"","footnote":"","page_name":" 412 ","page_number":482},
  {"content":"\r\n\r\nهرچه اموال حاجى مسيح خان را چاپيده‌اند گرفته مسترد بنمايند .\r\nديگر آنكه اطراف همه جاى شهر مغشوش است و دزدى خيلى مىشود .\r\nديگر آنكه يكنفر توپچى تبريزى در قلات رفته بود در باغى انگور بدزدد ، باغبان او را با تفنگ خواسته بود بترساند ، توپچى سر تفنگ را ميگيرد كه از خود رد كند ، يك مرتبه تفنگ خالى مىشود به شكم توپچى مىخورد فورا ميميرد . توپچيها خبردار ميشوند آن شخص باغبان را گرفته به شهر مىآورند و به حكومت عارض ميشوند . چون قلات تيول حاجى عز الملك كارگزار شيراز است حكومت خواستند كه چون عمدى توپچى كشته نشده است خونبست كنند ، توپچيان به حاجى عبد الحسين خان ميرپنجه كه رئيس آنهاست و به بيگلربيگى خيلى فحش ميدهند و بىاحترامى ميكنند ، حضرات هم به حكومت عارض ميشوند . اول ميفرستند مقتول را دفن ميكنند بعد آن اشخاصى را كه بىاحترامى كرده بودند تازيانهء زيادى زده حبس ميكنند ، دويست تومان هم قيمت خونبهاى مقتول را از حاجى عز الملك گرفته به وراث توپچى مقتول ميدهند .\r\nديگر آنكه نواب مستطاب و الا ركن الدوله به جهت تغيير آب و هوا چهار روز رفتند در كوه بمو كه سه فرسخى شيراز است ماندند و روز پنجشنبه شانزدهم به شيراز مراجعت كردند .\r\nديگر آنكه ناخوشى آبله در اطفال عارض شده است خيلى تلف كرده و مىكند ، به اندازه‌اى تلف مىكند كه از سه طفل اگر يكى جان بيرون ببرد .\r\nديگر آنكه بيرونها چه در ايلات و چه اطراف خيلى مغشوش است دزدى زيادى مىشود ولى دزدى بزرگ نمىشود ، چند شب قبل نزديكى باجگاه كه دو فرسخى شيراز است سه سوار حكومتى را برهنه كرده بودند .\r\nديگر آنكه رضا خان عرب با برادرهايش و طايفه‌اش دعوا كردند ، دو سه نفر كشته و زخمى شدند .\r\nديگر آنكه صد سرباز و آردال‌باشى حكومت به خواهش ايلخانى قشقايى رفته است در بيضا جلو ايل قشقايى را گرفته كه ماليات خود را داده به طرف گرمسير بروند ، خود ايل خانى هم در بيضا نشسته است .\r\nديگر آنكه عيال حاجى نصير الملك فوت شده ، در مسجد خودش ختم گذاشته ، تمام بزرگان و اعيان فارس در آنجا حاضر بودند ، اميرزاده پسر نواب مستطاب و الا ركن الدوله از جانب ايشان آمد و ختم را برچيد .\r\nديگر آنكه الحمد الله هواى شيراز خنك شده و تا به حال ناخوشى و با سرايت نكرده است ، قرنطينه مضبوط است ، چند نفر سوار هندى كه مأمور مشهد بودند در قنسولگرى مشهد از آنطرف آمده بودند بنا به خواهش وكيل الدولهء انگليس آنها را بيش از چهار پنج روز در قرنطينه نگاه نداشتند ، به شيراز آمده و عازم بوشهر هستند .\r\nمورخهء روز يكشنبه سيم ماه ربيع الاول سنهء 1310 مطابق بيست و پنجم سپتمبر مسيحى 1892 .\r\n\r\n","description":"","footnote":"","page_name":" 413 ","page_number":483},
  {"content":"\r\n\r\n\r\nاز 4 ربيع الاول 1310 مطابق 26 سپتمبر 1892\r\nحاكم داراب به حكومت نوشته است كه ضياد خان كلانتر طايفهء بهارلو اخلال در كار مالياتى داراب مىكند ، حكومت هم بدون جويا شدن دو سوار فرستاده‌اند ضياد خان را به شيراز بياورند ، بورود سواران ضياد خان آنها را كتك مضبوطى زده و خودش سوار شده رفته است ، خبر به حكومت رسيده خيال كرده‌اند كه محرك حسين خان بهارلو است ، فرستادند او را به شيراز بياورند ، حسين خان هم مأمور را زده و رفته است . كار حكومتى فارس خيلى مغشوش است دزدى هم زياد مىشود . روزبروز بدتر است .\r\nديگر آنكه از قرارى كه از هرجا خبر رسيده بيرونها خيلى شلوغ است ، دزدى و غارت و كشته زياد ميشوند ، در شهر هم خيلى شلوغ است ، ميرزا محمد على پيشنماز بتحريك بعضى امروز كه شنبه نهم ربيع الاول بود خيال بلوايى داشت طلبه و سايرين را همدست كرده و رفته بود در شاه‌چراغ و عقب حاجى سيد على اكبر فرستاده بود كه بيايد ، ايشان عذر آورده بودند ، از اين جهت امروز ظهر را موقوف كردند ، خيال امشب را دارند ، تا چه شود .\r\nديگر آنكه دو عراده توپ ته‌پر حاضر كردند كه بفرستند جلو ايل عرب ، تمام كارهاى حكومتى از جزيى و كلى مغشوش است ، نان هم رو به ترقى گذارده كه اسباب وحشت مخلوق شده است ، احتمال كلى ميرود بلوايى شود .\r\nديگر آنكه تجار تماما رفته‌اند به حكومت عارض شده‌اند كه مال التجارهء ما در بوشهر و اصفهان مانده است ، قافله جرات تردد از ترس سارقين ندارد ، تكليف چيست ؟ . هيچ جواب تجار را نداده‌اند . هر شب در كوچه آدم برهنه ميكنند ، دو شب قبل داروغه را اشرار گرفته برهنه كرده بودند . خيلى افتضاح سر او درآورده‌اند ، گزمه‌ها ميرسند كه داروغه را نجات دهند ، گزمه‌ها را هم ميزنند . تمام اين كارها از بستگان قوام الملك است و نوكرهاى آنان هستند .\r\nديگر آنكه ايل عرب به هرجا ميرسند عارت ميكنند ، از هر دهى صدايى بلند شود زخم زده يا ميكشند ميروند . هيچكس نيست كه مواخذهء اين كارها را بكند . الان اهل شهر شب واهمه دارند ، بيرون شهر تا ساعت دو از شب كسى جرات نمىكند كه بماند ، يا برهنه‌اش مىكنند يا زخمش ميزنند . واضح تاجرى را هنگام مغرب در مسجد جامع برهنه كردند . خيلى اغتشاش پيدا شده است و نواب مستطاب و الا هيچ به خيال نيستند .\r\nديگر آنكه حسين خان بهارلو با طايفهء عرب وصلت كردند ، متعهد و هم قسم شده‌اند كه طايفهء بهارلو و عرب متفق باشند و حال متفق شده‌اند ، از كربال و مرودشت همين قسم غارت كرده و آدم گلوله زده و كشته‌اند تا رفته‌اند به فسا كه از آنجا به داراب بروند . از حكومت محمد حسن خان فتح الملك را با سيصد سرباز و دو عراده توپ و سوار زياد معين كرده‌اند ، چادر بيرون زده‌اند كه بروند عقب حسين خان بهارلو و عرب ، و به ايلخانى قشقايى حكم شده به قدر پانصد سوار بياورد و آن هم برود عقب آنها كه نگذارند بهارلو و عرب اغتشاش نمايند . همين جمعيت اغتشاش\r\n\r\n","description":"","footnote":"","page_name":" 414 ","page_number":484},
  {"content":"\r\n\r\nو هرزگى بيشتر خواهند نمود . شهر كه بسيار شلوغ است ، دور شهر كذلك . باندازه‌اى اغتشاش است كه شب كسى از خانهء خود بيرون نمىتواند بيايد . بيگلربيگى چندين سوار معين كرده كه شب در كوچه‌ها گردش كنند اگر كسى را ديدند صدا كنند اگر جواب نداد او را با گلوله بزنند .\r\nدو سه شب قبل سوارها گردش ميكردند ، شخصى از خانه‌اى به خانهء ديگر ميرفته ، سوارها صدا ميكنند جواب نمىدهد ، او را با گلوله ميزنند ، سر تير ميميرد . اتفاقا آن شخص از طايفهء كرانى و سوارهاى محمد حسن خان فتح الملك بوده است . صبح جنازه را مىآورند در منزل حكومتى مىاندازند . خيلى شلوغ است .\r\nديگر آنكه حاجى سيد على اكبر پيغام داده بود كه اين چه نوع حكومت است شب و روز كسى شما را نمىبيند ، حكومت را ضايع كرديد . جواب داده‌اند كه \" از فردا مىنشينم تا ساعت چهار از شب ، هركس هر عرضى دارد بيايد بگويد \" . روز بعد پنج نفر از سارقين را كه در حبس بودند دست مىبرند و دو نفر را كه مقصر بوده‌اند گوش بريده مهار كرده در بازار گردانيدند و جارچى در بازار فرستادند كه هركس عرضى دارد از سه ساعت به ظهر مانده تا چهار ساعت از شب رفته بيايد عرض خود را بكند واسطه نبايد .\r\nديگر آنكه روز دوازدهم شهر حال يكنفر از اهل سروستان كه تهمت بابىگرى به او مىدادند دم توپ گذاشتند ، ولى فارس به اين چيزها ديگر نظم نخواهد گرفت تمام كارهاى داخله و خارجه معوق است .\r\nديگر آنكه پست بوشهر كه دو روز قبل به بوشهر رفت نزديكى خانه زنيان پست را زده بودند و امانتهاى آن را برده بودند ولى كاغذها را قدرى پاره كرده بودند . رضا خان عرب با ملا لطف الله فارسى كه كلانتر يكى از طايفهء عرب است نزاع كرده ملا لطف الله را با شش نفر ديگر كشته و تمام طايفهء آن را چاپيده است ، بعد از كشته شدن ملا لطف الله و غارت طايفهء ، آن طايفهء غارت شده ريخته‌اند ، روى طايفهء لشنى و طايفهء لشنى را غارت كردند . الان خبر رسيد كه حسين خان بهارلو و عرب دهات فسا را اغلب چاپيده‌اند .\r\nديگر آنكه حاجى نصر الله خان ايلخانى با سوار قشقايى آمده است در زرقان ، فتح الملك هم از شيراز رفته است به زرقان كه سان سواران قشقايى را ديده از آنجا همراه ايلخانى بروند به سمت فسا از قراريكه از فسا خبر رسيده ايل عرب و بهارلو ديگر حاصل صحرا و گاو و الاغ و هرچه به دستشان آمده تماما را بغارت برده‌اند . ملاك و رعيت تماما فرارا ميخواهند بيايند به شيراز .\r\nديگر آنكه جناب نظام السلطنه روز هفدهم شهر حال به سمت طهران حركت كردند .\r\nديگر آنكه سركار و الا ركن الدوله هرچه واسطه قرار داده‌اند حتى جناب امام جمعه را كه حاجى نصير الملك قبول پيشكارى نمايد قبول نكرد ، حكم شده قوام الملك را به مشهد مقدس روانه كنند ، چونكه اين اغتشاش را از قوام الملك ميدانند .\r\nديگر آنكه ميرزا محمد على پيشنماز بر سر شالودهء دكانى جناب ميرزا يزدانى پسر مرحوم وصال را در كوچه و بازار خيلى بىاحترامى كرده بود ، آدمهاى مشار اليه ميرزا يزدانى را زده‌اند .\r\n\r\n","description":"","footnote":"","page_name":" 415 ","page_number":485},
  {"content":"\r\n\r\nحكومتى در كار نيست كه بازخواست نمايد . ميرزا محمد على اين اوقات خيلى شرارت مىكند .\r\nديگر آنكه ميرزا حسين خان كوارى كه منشى قوام الملك بود حكومت او را با افتضاح زياد گرفت ، به قدر پنجاه شصت نفر فراش با قمه و قداره ريختند در خانه‌اى كه قريب به مسجد نو مهمان بوده است ، چندين زخم به او زده‌اند كه مشرف بموت بود تا بردند خدمت حكومت ، سه فقره او را چوب زده‌اند ، ميگويند كاغذپرانى به ايلات خمسه كرده است اين اغتشاش از اوست ، و الان حبس است : ولى در قصبهء فسا بالفعل قريب سه چهار هزار نفر سواره و پياده مستعد مشغول غارت و چپاول هستند ، ديگر دهى در فسا و كربال باقى نمانده كه غارت نكرده‌اند ، در هيچ حكومتى و در هيچ قرنى چنين اتفاقى و چنين حكومتى به اين اغتشاش نبوده است ، البته قريب يك كرور ماليهء مردم بغارت رفته است .\r\nديگر آنكه نواب سهام الملك از لار بطور فرار آمده بود كه به شيراز وارد شود ، از جانب سركار و الا ركن الدوله فراش و سوار رفت كه او را داخل شهر نگذارند بشود . هرچه خواست يك شب در بيرون شهر توقف كند اذن ندادند ، به افتضاح زياد او را از دور شهر هم بردند تا باجگاه ، بنه و اسباب مشار اليه همين قسم مانده است ، آدمهاى او در تدارك بردن بنهء مشار اليه هستند .\r\nديگر آنكه شب هنگام چند نفر ميروند در چهار سوق درب امامزاده سيد مير محمد عليه السلام گوش پاسبانى را مىبرند و پيغام ميدهند \" به حاكم بگو براى چه مرد بيچاره‌اى را دم توپ گذاردى اينطور حكومت ميكنند ياد بگير \" . خيلى شهر و بيرونها شلوغ است ، خداوند رحم كند . ميرزا حسين خان كوارى همين قسم حبس است .\r\nديگر آنكه از قرار نوشته‌جاتى كه از فسا رسيده است سوار عرب و بهارلو گذشته از غارت زن و مرد و بچه مردم را مىبرند كارهاى قبيح به آنها مينمايند و پول ميگيرند رها ميكنند ، مثل تركمنها رفتار مينمايند . هرچه از اغتشاش عرض شود كم است . تمام دهات فسا بغارت رفته است ، محاصره هستند ، كسى جرات اينكه از قلعه بيرون برود ندارد . از قراريكه نوشته‌اند ايل خانى با فتح الملك هنوز به فسا نرسيده‌اند ، سه روز راه را دو هفته است كه نرسيده‌اند ، گويا از ترس باشد كه شكست نخوردند .\r\nمورخهء روز جمعه بيست و نهم ماه ربيع الاول سنهء 1310 مطابق بيست و يكم اكتوبر 1892 .\r\n\r\nاز سلخ ربيع الاول 1310 مطابق 22 اكتوبر 1892\r\nشخص طلبه‌اى را بيگلربيگى فرستاده برده‌اند چوب زده‌اند . ميرزا محمد على پيشنماز به همهء علما پيغام داده كه مسجد نروند ، حتى آخوندهاى مكتبى را ميخواستند نگذارند كه به اطفال درس بدهند . حاجى سيد على اكبر در اين فقره اقدامى نكرده ، مسجد رفته ، گوش به حرف ميرزا محمد على نداده است ، ولى خود ميرزا محمد على مسجد نرفته است . پيغام به حكومت داده كه \" بيگلربيگى را بايد بياورند در خانهء من چوب بزنند \" . حكومت هم گوش به اين حرفها نداده است ، ميرزا محمد على اين اوقات خيلى شرارت مىكند و ميل دارد متصل فسادى برپا كند .\r\n\r\n","description":"","footnote":"","page_name":" 416 ","page_number":486},
  {"content":"\r\n\r\nديگر آنكه از قراريكه تلگرافا خبر رسيده قوام الملك با پسرانش روانهء مشهد مقدس شده‌اند .\r\nديگر آنكه سه چهار روز قبل سركار نواب مستطاب و الا ركن الدوله دام اقباله محض بىاحترامى كه آدم ميرزا محمد على به جناب ميرزاى يزدانى پسر مرحوم وصال كرده بود آدم مشار اليه را خواستند كه بفرستند تنبيه نمايند ، نداد بلكه بدحرفى هم كرد . ايشان فراش گذاردند سرگذرها تا آدم مشار اليه را گرفته به افتضاح زياد بردند در منزل حكومتى ، خود ميرزا محمد على تا اين خبر را شنيد فورا رفت در منزل حكومت ، روبرو به سركار و الا قدرى بد حرفى كرده بود ، ايشان گفتند ببريد آدمش را به دستش بدهيد . فراشها او را بردند توى سرش زدند به زمينش انداختند انواع بىاحترامى به او كردند ، پسرش با چند طلبه كه همراه داشت خواستند فراشها را بزنند كه فراشها پسرش را با طلبه‌ها به قدر واقع زدند ، ايشان را از باغ حكومتى بيرون كردند بعد از آن آدمش را به قدر دو هزار چوب زدند ، آنوقت پسر حاجى سيد على اكبر حاضر بود توسط كرده او را مرخص كردند . ميرزا محمد على هم از همان راه رفت قريب يك فرسخى از شهر بيرون در باغى منزل كرد كه برود به كربلا ، هرچه عقب حاجى سيد على اكبر فرستاد برود نرفت ، جواب داده بود كه گردن من ديگر طاقت زنجير ندارد ، بعد به هزار التماس حاجى سيد على اكبر را ميرزا محمد على فرستاد بردند كه من وصيت به شما دارم بكنم . لابد حاجى سيد على اكبر رفت .\r\nشاهزاده مىخواستند محض بىاحترامى كه نسبت به او شده بفرستند برگردد ، حاجى سيد على اكبر پيغام داده بود لازم نيست خودم مىروم او را مىآورم . حاجى سيد على اكبر رفت و ميرزا محمد على را آورد به شهر . ميرزا محمد على هم آمده در خانه نشسته است مسجد نمىرود . خيلى از اين فقره كه با ميرزا محمد على شده اسباب استحكام حكومت شده است ، احتمال دارد در حكومت خود استقلالى پيدا كنند . از قراريكه خبر رسيده سربازها با عربها دعوا كرده‌اند ، چند نفر از عربها كشته شده‌اند ، ولى صدق و كذب آن معلوم نيست . احمد خان لشنى كه يكى از اشرار بود او را گرفته با چند نفر از بستگان مشار اليه به شهر آوردند ، احمد خان و برادرش را سر بريدند و شقه كردند درب دروازه‌ها آويختند و چند نفر ديگر را دست بريدند .\r\nديگر آنكه محض اينكه خيلى بىاحترامى به ميرزا محمد على شده بود به توسط و خواهش حاجى سيد على اكبر سركار و الا ركن الدوله اميرزاده پسر خود را به ديدن ميرزا محمد على فرستادند محض استمالت مشار اليه ، حاجى سيد على اكبر و اغلب از علما هم حاضر شده بودند .\r\nديگر آنكه از قرار اخبار صحيح كه از نزد ايلخانى به جهت حكومت رسيده هنگاميكه اردو مىخواستند از گردنهء داركوب وارد به محوطهء وارد به محوطهء داراب شوند حسين خان و رضا خان با هزار نفر سوار داوطلب شده آمده‌اند كه توپ را بگيرند ، از اين طرف دو سه گلولهء توپ مىاندازند ، خطرى به حسين خان و سواران او نمىرسد ، يك مرتبه داخل اردو مىشود چيزى نمانده بود كه توپ را بگيرند و شكست به اردو برسد كه فشنگ چهارپاره مىاندازند ، يك دفعه هفده نفر از سوارهاى حسين خان و بيست و يك راس اسب كشته مىشوند . تا حسين خان اين حال را مىبيند فرار مىكند .\r\nاز ايلخانى هم يك راس اسب و يك نفر كشته مىشود ، ايلخانى آنها را عقب مىكند تا آنها را به\r\n\r\n","description":"","footnote":"","page_name":" 417 ","page_number":487},
  {"content":"\r\n\r\nدامنهء كوه مىرساند ، شب مىشود مراجعت مىنمايند . تا حال التحرير ديگر خبرى نرسيده است .\r\nديگر آنكه ميرزا محمد على پيشنماز در تدارك رفتن به عتبات است ، روزى كه پسر سركار و الا ركن الدوله مىخواست برود به ديدن مشار اليه قبول نكرده كه به ديدن برود ، ميانهء ميرزا محمد على با حاجى سيد على اكبر هم به هم خورده است .\r\nديگر آنكه از قراريكه محرمانه به حاجى نصير الملك نوشته‌اند اين اخبار نزاعى كه ايلخانى با عرب و بهارلو كرده تماما دروغ بوده ، سوارهاى بهارلو و عرب ابدا روى توپ نيامده خود را داخل اردوى ايلخانى نكرده‌اند ، محض شهرت دروغ به اين وضوح را ايلخانى نوشته است و ايلخانى محض خاطر ايليت دعوا نخواهد كرد . از قراريكه نوشته‌اند مخفى حسين خان بهارلو و رضا خان عرب شب هنگام آمده‌اند در چادر ايلخانى و او را ملاقات كرده‌اند .\r\nديگر آنكه ناخوشى و با الحال در خود شيراز هست و روزى سه چهار نفر مبتلا مىشوند ، بعضى مىميرند و بعضى چاق مىشوند ، بيشتر در محلهء دروازهء قصابخانه و لب آب و بالا گود است ، در محلهء ميدان شاه و محلهء ارگ حكومتى هنوز سرايت نكرده است .\r\nديگر آنكه كدخداى ده بزرگى كه مسمى به على غلامعلى شرو بود و قبل از ورود سركار و الا ركن الدوله خيلى اغتشاش و دزدى كرده بود و قبل از اين هم تمام دزدى اطراف شهر و خود شهر به دستيارى او بود ، حكومت او را عقب كرده مىخواستند ، در خانهء آقا ميرزا هدايت الله پيشنماز سه ماه بست نشسته بود . بيگلربيگى مشار اليه را به تمهيد و حيل از آنجا بيرون آورد حبس كرد . سركار و الا ركن الدوله حكم كردند سر او را بريدند و شقه‌اش كردند . آقا ميرزا هدايت الله محض اين خاطر تغيير و قهر كرده از شهر رفت به حافظيه كه برود كربلا . حكومت ابدا اعتنايى به ايشان نكرد ، گفتند هرجا مىخواهد برود . بعد از دو سه روز امام جمعه و حاجى نصير الملك رفتند او را از حافظيه به شهر آوردند . اين روزها خيلى علما كم‌شان شده‌اند و از طرف حكومت هيچ اعتنايى به آنها نمىشود . فقرهء رفتن ميرزا محمد على در منزل حكومت و كتك خوردن خودش و پسرش و آدمش خيلى اسباب وهن علما شده است . حاجى سيد على اكبر با حكومت متفق است .\r\nديگر آنكه بواسطهء اين ناخوشى و با كه در شيراز بروز كرده سركار و الا ركن الدوله ده روز در مسجد وكيل به توسط حاجى سيد على اكبر روضه‌خوانى مىكنند .\r\nديگر آنكه ناخوشى و با در شهر شيوع ندارد ، از قرار روزنامهء شهرى كه به حكومت هر روز مىرسد تعداد اموات از چهار ماه قبل زيادتر نشده روزى ده پانزده نفر مىميرند ولى تمام به اين ناخوشى نيست ، به امراض مختلفه فوت مىشوند ، اگر دو يا سه نفر از اين ناخوشى باشد .\r\nالحمد الله باران خوبى آمده خيلى باعث اطمينان قلب مردم شده است ، احتمال كلى مىرود كه بعد از اين باران به كلى اين جزئى ناخوشى هم رفع شود .\r\nديگر آنكه از طرف حكومت منشىباشى را با چند ارقام فرستاده‌اند به اردوى حاجى نصر الله خان ايلخانى و پيش عبد الله خان پسر داراب خان كه اگر حاجى نصر الله خان در دعوا كردن به حسين خان بهارلو و رضا خان كوتاهى مىكند عبد الله خان را ايلبيگى كرده و حكم رياست\r\n\r\n","description":"","footnote":"","page_name":" 418 ","page_number":488},
  {"content":"\r\n\r\nاردو را به او بدهد و حاجى نصر الله خان را معزول كند . از قراريكه مذكور مىشود حاجى نصر الله خان ايلخانى هيچ ميل ندارد به حسين خان بهارلو و رضا خان دعوا كند ، بعضى از طوايف عرب كه همراه حاجى نصر الله خان بوده‌اند تماما ول كرده‌اند افتاده‌اند به دهات مردم به غارت كردن ، خود حاجى نصر الله خان با اردوى نظامى و سواران قشقايى در تنگ زاغ نزديكى داراب نشسته است حسين خان بهارلو با طايفهء بهارلو متفقا و رضا خان و بيشتر طوايف عرب كه متفق با رضا خان هستند از سامان داراب دور شده‌اند در خاك لارستان رفته‌اند و باطنا فتحعلى خان جراشى حمايت از آنها دارد و به آنها آذوقه ميدهد .\r\nديگر آنكه از قراريكه از بيرونها خبر رسيده است از پل خان كه دو فرسخ بالاى زرقان است كنار رودخانه تا نيريز ناخوشى و با هست كه روزى چند نفر مبتلا مىشوند و مىميرند ، در فسا و بلوكات فسا هم سرايت كرده است .\r\nديگر آنكه بعضى نوشتجات از بستگان قوام الملك حكومت بدست آوردند كه نوشته‌اند به حسين خان بهارلو و كلانتران عرب و كلانتران داراب كه اغتشاش كنند . حكومت بعضى از اتباع قوام الملك را مىخواهد ، اغلبى پنهان شده‌اند ، بعضى از شهر فرار كرده‌اند ، ميرزا حسين خان كوارى كه به همين تهمت حبس است هنوز فرجى به جهت مشار اليه نشده همين قسم در حبس است ، به قدر هزار تومان جريمه از او مىخواهند و مشار اليه هيچ نداده و نمىدهد .\r\nديگر آنكه اين چند روز شهر قدرى آرام است بواسطهء اين چند نفرى كه كشته‌اند و دست بريده‌اند .\r\nديگر آنكه از قراريكه از كرمان خبر رسيده دو طايفه از عرب رفته‌اند در خاك كرمان به قدر ده پانزده هزار تومان اموال از خاك كرمان آورده‌اند . از طهران حكم به فرمانفرما حاكم كرمان شده ، سوار و سرباز برداشته آنها را بگيرند .\r\nديگر آنكه حاجى نصر الله خان ايلخانى به حكومت نوشته است كه \" هرچه خواستم بطور خوشى با حسين خان بهارلو و رضا خان به كنار بياييم ممكن نشد ، قرار گذاشتم چند نفر از ريش‌سفيدان عرب بروند در داراب و هرچه ماليهء مردم را برده‌اند رد نمايند و حسين خان و رضا خان بيايند سر توپخانه بست بنشينند قبول نكردند ، ديگر اتمام حجت به آنها شده حالا بناى جنگ و دعوا را با آنها خواهند گذاشت ، بواسطهء بىآذوقه‌گى به مردم اردو خيلى بد مىگذرد . از قرار مذكور بعضى از طايفهء بهارلو و بعضى عرب از دور حسين خان و رضا خان متفرق شده‌اند . فتحعلى خان جراشى با هزار نفر تفنگچى جلوى آنها را گرفته ، تمام خوانين قشقايى با جمعيت خودشان به اردوى ايلخانى ملحق شده‌اند و از سمت كرمان دو فوج و سيصد نفر سوار و پانصد نفر تفنگچى به رياست ابو الفتح خان ( حاكم ) سيرجان جلوى حسين خان و رضا خان را گرفته‌اند . وضع حاليه تا حال التحرير به اين قسم است تا بعد چه شود .\r\nديگر آنكه از قراريكه خبر رسيده حسين خان بهارلو را گرفته‌اند و به قولى رفته است با عيال و اطفال پيش فتحعلى خان جراشى ، او گرفته است . هنوز صدق مطلب معين نشده است .\r\n\r\n","description":"","footnote":"","page_name":" 419 ","page_number":489},
  {"content":"\r\n\r\nديگر آنكه حضرت اشرف امين السلطان تلگرافى حسب الامر به سركار و الا ركن الدوله كردند به محصلى رئيس تلگرافخانهء ايرانى كه ميرزا حسين خان كوارى را از حبس مرخص كنند . يك شب هم باز مشار اليه را مرخص نكردند ، بعد به اصرار رئيس تلگرافخانه كه مأمورم او را مرخص نمايم ، مرخص كردند . حكم شده بود چيزى از او نگيرند ولى ظاهرا ضامنى از مشار اليه گرفتند كه برود عتبات در شيراز نماند . اين فقره هم باز وهنى به جهت حكومت شده است در ميان مردم .\r\nديگر آنكه از قراريكه ايلخانى قشقايى نوشته است حسين خان بهارلو و رضا خان عرب و مشهدى اسد الله عرب تماما با عيال فرار كرده به خاك كرمان رفته‌اند ، از آنجا هم ابو الفتح خان حاكم سيرجان با صد نفر سوار عقب آنها رفته است كه به خاك كرمان نمانند .\r\nديگر آنكه سه روز و سه شب اتصالا باران آمد ، الحمد الله هوا را لطيف كرده ، احتمال كلى مىرود بعد از اين باران رفع ناخوشى بشود . چند روزى خيلى اسباب وحشت خلق شده بود ، روزى پنج شش نفر از اين ناخوشى تلف مىشدند ولى در فسا شدت كرده است كه تمام خلق آنجا فرار كرده‌اند . از قراريكه نوشته‌اند سيصد نفرى از فسا تلف شده است .\r\nمورخهء روز شنبه سيزدهم ماه جمادى الاول 1310 مطابق سيم ماه ديسمبر مسيحى 1892 .\r\n\r\nاز 14 جمادى الاول 1310 مطابق 4 ديسمبر 1892\r\nاز قراريكه به حكومت خبر رسيده حسين خان بهارلو و رضا خان و كوهى برادر رضا خان را ابو الفتح خان حاكم سيرجان گرفته و نگاه داشته است ، به فرمانفرماى حاكم كرمان اطلاع داده است ، ايشان هم به طهران اطلاع داده است ، از طهران حكم شده كه به ايلخانى بسپارد بياورد به حاكم فارس تسليم نمايد .\r\nديگر آنكه الحمد الله ناخوشى و با در شهر شيراز تخفيف كرده روزى دو سه نفر ديده مىشود و بيشتر معالجه مىشوند ، در خانه‌زنيان و كازرون شيوع دارد ، اهل خانه‌زنيان فرار كرده به اطراف رفته‌اند ، در فسا و اصطهبانات و نيريز ناخوشى هست ولى در فسا شدت دارد ، اطراف شهر بيشتر از خود شهر است ، بعد از اين باران خيلى تفاوت كرده است .\r\nديگر آنكه دو سه نفر قماربازى مىكردند ، آدم داروغه خبر مىشود مىرود آنها را بگيرد ، يكنفر از آنها با كارد زخمى به سينهء آدم داروغه مىزند فورا مىميرد ، شخص قاتل فرار كرده مىرود در آستانهء سيد حاجى غريب بست مىنشيند ، چند نفر فراش حكومت با حاجى محمد اسماعيل زارع حمايت كرده او را مىگيرند و مىبرند خدمت حكومت . به حكم حكومت در ميدان طويله او را سر بريدند .\r\nمورخهء روز چهارشنبه بيست و سيم ماه جمادى الاولى 1310 مطابق چهاردهم ديسمبر 1892 .\r\n\r\nاز 24 جمادى الاول 1310 مطابق 15 ديسمبر 1892\r\nاندرون سركار و الا ركن الدوله دو روز است وارد جهان‌نما شده‌اند ، نشان اقدس از جانب\r\n\r\n","description":"","footnote":"","page_name":" 420 ","page_number":490},
  {"content":"\r\n\r\nاعليحضرت همايونى به جهت سركار و الا به حاملى عطا الملك گماشتهء خود سركار و الا رسيده ، امروز كه بيست و ششم شهر حال است چهار ساعت به غروب مانده در تل سلام بالاى قرآن خلعت‌پوشان است و اندرون هم به همان ساعت وارد شهر خواهند شد ، خيلى جمعيت همراه دارند ، قريب نهصد قاطر و شتر زير بنه اندرون و زنهاى نوكر و بستگان ايشان است ، ارگ به جهت اندرون كم آمده است كه اغلب نوكران ديوانى را از خانه‌هاى ديوانى بيرون كرده‌اند كه جاى اندرونها بشود .\r\nديگر آنكه از قراريكه اخبار متفرقه رسيده حسين خان بهارلو و رضا خان و بستگان ايشان دويست نفر سوار زبده شده و از خاك كرمان رفته‌اند به سمت يزد ، عيال خود را در خاك كرمان سپرده‌اند . از قراريكه حاجى نصر الله خان ايلخانى به حكومت نوشته ابو الفتح خان حاكم سيرجان به ايلخانى نوشته كه \" من هرچه كردم حسين خان و رضا خان اطمينان پيدا نكردند كه آنها را روانه كنم ، من اطراف آنها را گرفته‌ام شما هم با استعداد معجلا خود را برسانيد كه آنها را دستگير نماييد . از قرار نوشتهء حاجى نصر الله خان ايلخانى اگر راست نوشته باشد الان در خاك كرمان دور حسين خان و رضا خان را احاطه كرده‌اند .\r\nديگر آنكه چند روز است هوا را خوب سرد كرده است ، الحمد الله ناخوشى در شهر خيلى كم شده بلكه از قرار تقريرات حكما ديگر چيزى از اين ناخوشى باقى نيست ، ولى به كلى رفع نشده است كه اطمينان كلى حاصل شود ، در اصطهبانات و اطراف فسا هم كمتر شده است .\r\nديگر آنكه همان روز كه نواب مستطاب و الا ركن الدوله نشان اقدس را زيب خود كردند عصاى مرصعى هم به جهت ميرزا تقى خان وزير ايشان از طهران آورده‌اند به مشار اليه مرحمت شد ، اشتباه است كه اين عصاى مرصع از جانب اعليحضرت همايونىست يا از خود سركار و الا ركن الدوله بوده است .\r\nديگر آنكه اين چند روز جناب امام جمعه و عطاء الملك كه تازه از طهران وارد شده مىخواهند ميانهء قوام الملك و حاجى نصير الملك را با سركار و الا ركن الدوله التيام بدهند كه قوام الملك را از مشهد به شيراز بخواهند ، ولى حاجى نصير الملك در اين امساله داخل كار نخواهد شد ، اگر التيام پيدا شود به جهت سال نو است آن هم با بودن اين حكومت .\r\nديگر آنكه حكم شده ايلخانى و فتح الملك مراجعت نمايند چونكه حسين خان و رضا خان رفته‌اند در خاك بندر عباس ، اردو هم مراجعت به داراب كرده است . فتح الملك با سوار و سرباز در داراب توقف مىنمايد و ايلخانى مىرود به سمت فيروزآباد به جهت وصول ماليات قشقايى . از قرار مذكور ايلخانى قريب پنجاه هزار تومان باقى دارد .\r\nديگر آنكه سوارهاى قشقايى كه همراه ايلخانى بوده‌اند رفته‌اند در خاك كرمان و دزدى كرده بودند ، چند نفر از آنها دستگير مىشوند و يك نفر از آنها كشته مىشود . از قرار مذكور خاك كرمان را هم خيلى مغشوش كرده‌اند .\r\nديگر آنكه امروز كه روز هيجدهم است تلگرافا از كازرون خبر رسيد كه به قدر پانصد نفر زن و مرد ريخته‌اند در تلگرافخانه و شكايت از حاكم دارند ، به حكومت اطلاع داده شده ولى\r\n\r\n","description":"","footnote":"","page_name":" 421 ","page_number":491},
  {"content":"\r\n\r\nهنوز حكمى دربارهء آنها نشده است .\r\nديگر آنكه از حسين خان و رضا خان تازه خبرى نشده است ، از قرار مذكور رفته‌اند به سمت بلوچستان . تمام شهرت‌ها كه داده‌اند دروغ بوده است ، كه حسين خان و رضا خان را مىآورند . در اين فقره وهنى به جهت حكومت شده است كه بعد از اين زحمات و مخارج اينها بدست نيامده‌اند .\r\nديگر آنكه الحمد الله ناخوشى در خود شهر شيراز به كلى تمام شده ، دو هفته است كه ديگر هيچ خبرى نيست ، ولى در اطراف فسا و بلوكات اصطهبانات قدرى ديگر باقيست به كلى رفع نشده .\r\nديگر آنكه عطاء الملك و جناب امام جمعه هرچه كردند كه حاجى نصير الملك را راضى كنند كه وزارت را قبول كند تا به حال قبول نكرده است ، تمام حرفش اين است كه قوام الملك را اطمينان بدهيد از خراسان بياوريد بعد از ورود او به شيراز هر قسم ميل حكومت باشد من قبول خواهم كرد .\r\nديگر آنكه حكم شده اردويى كه مشتمل از دويست نفر سرباز و قريب دويست نفر سوار و يك عراده توپ با فتح الملك كه رئيس اردو باشد در جهرم بماند به جهت وصول ماليات آن صفحات .\r\nديگر آنكه حاجى نصر الله خان ايلخانى با سوارهاى خود رفت به فيروزآباد از قراريكه محقق شده هفتاد هزار تومان باقى دارد .\r\nديگر آنكه از قراريكه از نوذر ميرزا ضابط عرب اخبار رسيده است عربها هم كم‌كم معاودت كرده‌اند ، بعضى از ريش‌سفيدان عرب هم اطمينان خواسته‌اند كه بيايند .\r\nديگر آنكه از قرار تحقيق از فسا و بلوكات آن از اين ناخوشى و با هزار و پانصد نفر تلف شده است و از اصطهبانات قريب دويست نفر تلف شده است ، الحمد الله در شيراز ديگر هيچ ناخوشى نيست ، در شيراز خيلى تلف نشده است ، بايد به قدر دويست نفر بيشتر تلف نشده باشند .\r\nديگر آنكه از قراريكه از دشتى و دشتستان خبر رسيده در آنجا اغتشاش پيدا شده و ماليات به عهدهء تعويق است . محمد ابراهيم خان حاكم دشتى و دشتستان از حكومت توپ و سرباز به جهت تقويت خواسته است . در شيراز هم اسب توپخانه نداشتند مگر پنج شش راس اسقاط ، اسب تازه خريده‌اند كه توپ روانه نمايند . به همه جهت كارهاى حكومت مغشوش است .\r\nديگر آنكه از قرار تحقيق حسين خان و رضا خان و چند نفر از بستگان با زن و بچه در ميناب كه از بلوكات بندر عباس است مىباشند و به تجار و اهالى بندر عباس نوشته‌اند و شهادت خواسته‌اند كه از روزى كه ما وارد اين خاك شده‌ايم به هيچكس اذيت و آزار نرسانيده‌ايم و خواهش كرده‌اند اين خبر را به طهران به اولياى دولت بدهند ، ولى از خارج مذكور مىشود كه آن صفحه‌جات را شلوغ كرده‌اند كه كمتر عبور و مرور قوافل مىشود .\r\nمورخهء روز پنجشنبه سلخ ماه جمادى الثانيه سنه 1310 مطابق نوزدهم جنورى 1893 مسيحى .\r\n\r\nاز غرهء رجب 1310 مطابق 20 جنورى 1893\r\nدر مسجد جامع تعزيه‌خوانى بوده پيشنماز مسجد طپاليان سيد عبد الله نام چند نفر طلبه را برداشته ريخته بر سر تعزيه‌خوانها و بانى ، در اين ميانه دو سه نفر سرشان شكسته و يك\r\n\r\n","description":"","footnote":"","page_name":" 422 ","page_number":492},
  {"content":"\r\n\r\nنفر زن زير دست و پا بچه سقط كرده بود . چندين زن و بانى رفته بودند درب منزل حكومت عارض شدند . سيد عبد الله نام هم رفته بود منزل حاجى سيد على اكبر كه : \" اين تعزيه‌خوانى در مسجد حرام است و بىحرمتى شده كه اسب در مسجد آوردند \" . حاجى سيد على اكبر خيال دارد ميانهء حضرات تعزيه‌خوانها و بانى را صلح بدهند .\r\nديگر آنكه حكم تلگرافى به جهت حكومت سال نو نواب مستطاب و الا ركن الدوله رسيده است كه سال نو در كمال استقلال حاكم هستند .\r\nديگر آنكه محصل براى جميع بلوكات كه باقى دارند معين شده و رفته است ، و به جهت حاجى نصر الله خان ايلخانى قشقايى هم محصل فرستاده شده ، از قرار تحقيق دويست هزار تومان باقى در محل است .\r\nديگر آنكه ميانهء حكومت با حاجى نصير الملك و قوام الملك التيام پيدا شده ، تلگراف به مشهد شده كه قوام الملك از راه يزد به شيراز بيايد . با اين حالت بعضى اين حكومت را قوام و ثباتى نمىدانند كه داشته باشد .\r\nديگر آنكه در اين چند روز برف و باران خوبى آمده و هوا را خيلى لطيف كرده ، اميدواريم كه ديگر اين ناخوشى و با عود نكند ، ولى هنوز در بلوك فسا بر طرف نشده .\r\nديگر آنكه از قرار تحقيق حكومت سال نو با همين حكومت است ، اشخاصى كه باقى دارند دينارى نفرستاده‌اند ، محصلين هم كه به همه جا فرستاده شده كارى از پيش نبرده‌اند .\r\nديگر آنكه عاليجاه داكتور ديوك صاحب بسلامتى به شيراز رسيده دو سه روز در منزل عاليجاه داكتور اسكالى منزل كرده ، از وكالت‌خانه قاطر تا مشهد مقدس از راه يزد گرفته ترتيبات راه مشار اليه را منظم كرده روانه گرديد .\r\nديگر آنكه قوام الملك روز شانزدهم رجب از مشهد حركت كرده از راه يزد به شيراز خواهد آمد .\r\nديگر آنكه نواب مستطاب و الا ركن الدوله چند روز است بواسطهء تب و شدت نقرس از اندرون بيرون نمىآيد ، مشغول معالجه هستند .\r\nديگر آنكه از قراريكه در شيراز شهرت كرده جناب صاحب ديوان از مشهد مقدس معزول شده و نواب و الا مؤيد الدوله حاكم خراسان شده . ديگر آنكه از روزيكه قوام الملك از مشهد حركت كرده تاكنون از او خبرى نرسيده است بواسطهء نبودن تلگراف در عرض راه .\r\nديگر آنكه آدمى از قوام الملك بعضى شهرت‌ها از بابت عزل حكومت در كوچه و بازار داده بود ، بيگلربيگى او را گرفته چوب زيادى زد . از اين جهت حاجى نصير الملك زياد دلخور شده است و اين قسمى كه پيش گرفته‌اند مشكل است با قوام الملك و حاجى نصير الملك سازگار شوند .\r\nديگر آنكه از قراريكه خبر رسيده جنگى ميانهء ابو الفتح خان حاكم سيرجان و رضا خان عرب و حسين خان بهارلو واقع شده ، قريب هشت نه نفر از طرف ابو الفتح خان و همچنين از طرف\r\n\r\n","description":"","footnote":"","page_name":" 423 ","page_number":493},
  {"content":"\r\n\r\nرضا خان و حسين خان كشته شده است ، اين خبر به فرمانفرماى حاكم كرمان مىرسد ، خود معظم اليه با استعداد از كرمان بيرون آمده كه تعاقب حسين خان و رضا خان نمايد .\r\nديگر آنكه فتح الملك كه با سوارهاى خود و دو دسته سرباز در جهرم اردو زده نشسته بود از بسكه به مردم اذيت كرده بودند اهالى جهرم شكايت به حكومت كردند ، حكم شده از جهرم برود در جويم و بيدشهر توقف نمايد .\r\nديگر آنكه شخصى مسمى به غلامرضاى غربالى دختر شخص آجيل‌فروشى را مىبرد از پدر و مادر پنهان دو سه روز او را نگاه مىدارد ، بعد از دو سه روز كه پدر و مادر دختر خبردار مىشوند و دختر را پيدا مىكنند مىبينند غلامرضا نام بكارت دختر را برداشته است . بستگان دختر به حكومت عارض مىشوند ، حكومت هم غلامرضا را گرفته اول چوب زيادى مىزنند و حبس مىنمايند ، بعد از چند روز او را اخته مىنمايند . احتمال كلى مىرود كه از اين نسق بميرد .\r\nديگر آنكه كسالتى كه سركار نواب مستطاب و الا ركن الدوله داشتند حالشان بهتر شده ، چند روزيست از منزل بيرون مىآيند و مشغول به امر حكومتى هستند .\r\nمورخهء روز يكشنبه دويم ماه شعبان سنه 1310 مطابق نوزدهم ماه فبرورى مسيحى سنه 1893 .\r\n\r\nاز 3 شعبان 1310 مطابق 20 فبرورى 1893\r\nاز قراريكه حاجى نصر الله خان ايلخانى قشقايى نوشته است بيست هزار تومان از بابت باقى خودشان فرستاده است ، ولى از روزيكه اين خبر رسيده تا حال التحرير كه بيست روز است جز نهصد تومان ديگر چيزى نرسيده است . از قرار مذكور اشرفىهايى كه در خانهء ايلخانى مرحوم بيرون آورده مىخواهد بفروشد و اين بيست هزار تومان را بدهد .\r\nديگر آنكه هنوز از قوام الملك خبر نرسيده كه در كجاست . ديگر آنكه حاجى نصير الملك اين روزها مداخله در كارها مىنمايد ، راهنمايىها مىكند به جهت وصول باقى .\r\nديگر آنكه از قراريكه از داراب نوشته‌اند آقا محمد اسماعيل نام برادر كلانتر داراب خيلى متمول بوده فوت مىشود ، محمد حسن خان حاكم داراب مىفرستد خانهء او را مهر مىنمايند . از قرار مذكور يكهزار و پانصد من ترياك موجود و پانزده هزار اشرفى داشته ، اينها را تماما مىبرد ، به قسمى كه مىگويند قريب صد هزار تومان ماليه داشته ، سواى ملك هرچه بوده محمد حسن خان برده است . اين خبر را به طهران داده‌اند ، از آنجا سياههء اموال او را خواسته‌اند . گويا به توسط حاجى نصير الملك سياههء اموال را به طهران فرستاده‌اند . هنوز حكمى در اين باب نشده است .\r\nديگر آنكه حسين خان و رضا خان آمده‌اند نزديكى داراب و بناى دزدى و بردن مال مردم را گذاشته‌اند . حكومت حاجى عبد الحسين خان سرتيپ توپخانه را با يك عرادهء توپ و هرچه سوار در شيراز بود مأمور كرده‌اند كه برود حسين خان و رضا خان را يا دستگير نمايد يا بطور استمالت آنها را مطمئن كرده بياورد ، حكيم‌باشى خود را هم نيز فرستاده‌اند كه آنها را اطمينان داده بياورد . هنوز حاجى عبد الحسين خان سرتيپ حركت نكرده است .\r\n\r\n","description":"","footnote":"","page_name":" 424 ","page_number":494},
  {"content":"\r\n\r\nديگر آنكه خانهء ميرزا ابو القاسم كور كه معامله‌گر بود شب هنگام بريده‌اند ، معادل هشت هزار تومان از قرار سياهه‌اى كه داده اموال او را از وجه نقد و اشرفى و غيره سرقت كرده‌اند .\r\nداروغه را گرفته حبس كرده‌اند و تنخواه را از او مىخواهند .\r\nديگر آنكه قوام الملك از قرار تلگراف به يزد رسيده است .\r\nديگر آنكه از جانب سنى الجوانب اعليحضرت همايونى يك حلقه انگشتر الماس خلعت به جهت جناب امام جمعه از طهران فرستاده‌اند و لباده هم از جانب حضرت و الا ركن الدوله دام اقباله خلعت داده‌اند ، امروز كه روز پانزدهم شعبان است در منزل خود تمام بزرگان و اشراف فارس را دعوت كرده شيرينى و شربت دادند .\r\nديگر آنكه قوام الملك كه به يزد رسيده چون وضع را خوب نمىبيند تمارض كرده متعذر با پا درد شده كه نمىتوانم حركت كنم . منتظر دستور العمل حاجى نصير الملك است . از قرار مذكور حاجى نصير الملك تلگراف كرده كه چند روزى در آمدن به شيراز تاخير بينداز تا درست وضع حكومت معلوم شود . حكومت با حاجى نصير الملك بطور تزوير رفتار مىنمايد .\r\nديگر آنكه چند روزى بود كه باران نيامده بود قدرى تسعير نان زياد شده بود ، الحمد الله باران خوبى آمده پنج شش روز است كه اتصالا باران مىآيد ، بيگلربيگى هم از خبازان و انبارداران التزام گرفته است كه نان را يك من سيزده شاهى بفروشند و حالا دو سه روز است نان را يك من سيزده شاهى مىفروشند ، مردم قدرى از اضطراب بيرون آمده‌اند .\r\nديگر آنكه از قرار مذكور فرمانفرما حاكم كرمان شش منزلى داراب با استعداد رسيده به جهت گرفتن حسين خان و رضا خان كه اول خاك كرمان و اول خاك فارس است ، ولى حسين خان و رضا خان در اطراف داراب به همان قسم اغتشاش مىنمايند .\r\nديگر آنكه روز بيست و سيم شهر شعبان خبر عزل نواب مستطاب و الا ركن الدوله مىرسد ، رئيس تلگرافخانه خودش نمىبرد به دست فراش داده مىفرستد ، حاجى نصير الملك و حاجى صمصام الملك از جانب نظام السلطنه نايب الحكومه هستند ، سوار به جميع اطراف فرستاده‌اند و اطلاع داده‌اند . قوام الملك هم پنج روز است از يزد حركت كرده ، ولى جناب نظام السلطنه تلگراف كردند كه قوام الملك در راه معطل شود تا ايشان برسند . حاجى نصير الملك ديگر اعتنايى به حكومت نمىكند و ابدا از روزيكه خبر عزل ايشان رسيده خدمت سركار و الا ركن الدوله نرفته است . حسب الامر همايونى تلگراف شده كه صورت بقاياى ضباط و عمال را نوشته بفرستند ، حال مشغول رسيدگى مأخوذى عمال و نوشتن باقى ضباط مىباشند .\r\nديگر آنكه حسب الخواهش سركار و الا ركن الدوله عصاى مرصعى از جانب سنى الجوانب اعليحضرت همايونى با ملفوفهء فرمان بىمهرى به جهت حاجى ميرزا آقا خان عز الملك خلعت فرستاده شده است و نيز لباده‌اى هم خود سركار و الا ركن الدوله خلعت به مشار اليه دادند .\r\nمورخهء روز چهارشنبه بيست و ششم ماه شعبان 1310 مطابق پانزدهم ماه مارچ سنه 1893 .\r\n\r\n","description":"","footnote":"","page_name":" 425 ","page_number":495},
  {"content":"\r\n\r\n\r\nاز 27 شعبان 1310 مطابق 16 مارچ 1893\r\nاز قرار مذكور اعليحضرت همايونى تلگراف تغيرآميزى به سركار و الا ركن الدوله كرده‌اند و بد به ايشان تلگراف نموده‌اند .\r\nديگر آنكه جناب نظام السلطنه به تمام اهالى فارس تلگراف كرده‌اند حتى به حسين خان و رضا خان هم تلگراف نموده‌اند به اين مضمون كه \" وساطت حضرت و الا فرمانفرما حاكم كرمان در پيشگاه اعليحضرت همايونى مقبول افتاد و از كرده‌هاى گذشتهء شما گذشت و عفو فرمودند ، هر قسم حضرت و الا فرمانفرما با ما قرار و مدار گذاشتند نوشته‌ام به رضا قلى خان كه به همان قسم با شما رفتار نمايد ، و اگر از حالا الى بعد خلافى از شما سر بزند برحسب تكليف با شما رفتار خواهد شد \" . اين تلگراف را به توسط مدير گمركخانهء شيراز كرده بودند و حكم داده بودند كه سوار مخصوص برداشته ببرد به جهت حسين خان و رضا خان . مدير گمركخانه هم تلگراف را فورا فرستاد .\r\nديگر آنكه سركار و الا ركن الدوله تا يك ماه ديگر به جهت باقى و حساب پرداختن در شيراز توقف دارند . از قرار مذكور هشتصد قاطر و شتر براى شخص خودشان لازم دارند سواى به جهت عمله و نوكر قريب يكهزار و دويست سيصد مال لازم دارند . قيمت كرايهء شخص خودشان قريب ده هزار تومان مىشود ، اعليحضرت همايونى هفده هزار تومان به جهت مخارج راه ايشان از همين باقى كه دارند مرحمت فرمودند كه معجلا تدارك خود را ديده بروند . جناب نظام السلطنه از قرار تلگراف خودشان همين دو سه روزه بطور چاپارى و خيلى اختصار حركت خواهند كرد .\r\nتلگراف به قوام الملك كرده‌اند كه وارد شيراز نشود در راه توقف نمايد تا ايشان به او برسند .\r\nحاجى نصير الملك مشغول به حساب رسيدن است و باقى هرجا را معين كردن . از قرار مذكور چهار نفر در اين حكومت مداخل زياد برده‌اند و سركار و الا ركن الدوله را بدنام كرده‌اند ، ميرزا تقى خان وزير و ميرزا صدر الدين مستوفى و بيگلربيگى و محمد حسن خان حاكم داراب و بهارلو . حالا به حساب اين چهار نفر رسيدگى مىنمايند . محمد حسن خان حاكم داراب را حاجى نصير الملك نوشته بگيرند نگاه دارند و تحت الحفظ به شيراز بياورند چونكه در آنجا خيلى اجحاف و تعدى به مردم كرده و مال مردم را به زور گرفته است ، يك قلم بيست و پنج هزار تومان از كلانتر داراب و برادر او گرفته و آنها را ده ماه زنجير كرده بود و خانهء آنها را خراب كرده است .\r\nديگر آنكه مردم فارس تماما از اين تغيير حكومت خوشوقت هستند ، خصوصا از آمدن جناب نظام السلطنه كه بسيار خوشحال شده‌اند .\r\nديگر آنكه روز اول ماه رمضان خبازان هم‌شور شده بودند كه نان را گران كنند ، شب تا سه از شب گذشته نان پيدا نمىشد كه اغلب بىنان ماندند ، روز بعد حاجى نصير الملك فرستاد خبازان را آوردند ، يك نفر را چوب زيادى زدند و التزام گرفتند كه نان را يك من هفتصد دينار بفروشند و از آن روز تاكنون نان فراوان است و به همين تسعير مىفروشند .\r\nديگر آنكه محمد حسن خان حاكم داراب تا خبر عزل حكومت را مىشنود از داراب فرار\r\n\r\n","description":"","footnote":"","page_name":" 426 ","page_number":496},
  {"content":"\r\n\r\nمىكند . در راه حضرات دارابى خواسته بودند او را بگيرند ، بنهء او را غارت مىكنند ، محمد حسن خان چهار نفر از بهارلو را با گلوله مىكشد ، يك نفر هم از طرف محمد حسن خان كشته مىشود تا خود را به اصطهبانات مىرساند ، از آنجا هم مىخواسته فرار كند ، اهل اصطهبانات او را نگاه مىدارند و معجلا اطلاع به حاجى نصير الملك مىدهند ايشان هم ياورى از فوج با چند نفر سرباز معين كرده كه بروند او را از اصطهبانات بياورند .\r\nديگر آنكه از قرار مذكور فرمانفرما حاكم كرمان با ابو الفتح خان حاكم سيرجان و دراج خان كلانتر بلوچ با ده دوازده هزار نفر جمعيت پنج فرسخى داراب نشسته‌اند ، طايفهء عرب و بهارلو هركدام كه از خود اطمينان ندارند هم قسم شده‌اند جلوى اردوى فرمانفرما نشسته‌اند ولى عيال خود را جلو به طرف فسا روانه كرده‌اند .\r\nديگر آنكه روز سيم شهر حال قوام الملك از يزد وارد آباده شده منتظر ورود جناب نظام السلطنه است . ديگر آنكه حبيب الله خان پسر قوام الملك روز پنجم شهر حال وارد شيراز شد ، جمعيت زيادى استقبال كردند ، با همان جمعيت از دروازهء اصفهان داخل شهر شده تا به منزل خود وارد شد .\r\nديگر آنكه نواب مستطاب و الا ركن الدوله هنوز خيال حركت ندارند و مال بنه هم پيدا نشده است ، بقاياى خود را چيزى وصول نكرده‌اند . حاجى نصير الملك در كار وصول بقاياى بلاكام هستند ، بعضى از محل حرف خرج دارند ، كارها تماما معوق است تا جناب نظام السلطنه وارد شوند .\r\nديگر آنكه جناب نظام السلطنه روز نهم شهر حال از طهران حركت كرده‌اند ، قرار گذاشته‌اند كه دوازده روزه به آباده برسند . قوام الملك در آباده منتظر ايشان است . بيگلربيگى از روزى كه وارد شده مشغول نظم شهر است و نظم هم در شهر داده است .\r\nديگر آنكه از قرار مذكور حسين خان و رضا خان و بيشتر از طايفهء عرب و بهارلو متفق شده‌اند عيال و چادر خود را جدا كرده‌اند خودشان آمده‌اند در ميان جنگل در راه فسا نشسته‌اند مستعد هستند كه اگر عقب آنها نمايند آنها هم جنگ نمايند ، باز حاصل فسا را خراب كردند .\r\nديگر آنكه فرمانفرما حاكم كرمان در داراب وارد شده ولى آذوقه به جهت اردوى مشار اليه ابدا پيدا نشده ، يك نفر منشى و يك نفر جلودار خود را فرستاده بود به شيراز پيش حاجى نصير الملك كه از بابت آذوقه خيالى نكنيد و نيز تلگرافى به طهران كرده تكليف خواسته بود . از قرار مذكور جواب تلگراف ايشان را داده‌اند كه برود به كرمان ديگر لازم نيست در داراب توقف نمايد . حسين خان و رضا خان با جمعيت زياد و احشام خود حاصل فسا را باز خراب كرده چرانيده‌اند و مىروند ، حال از جنگل ممو تا نزديك بند تيلكان كربال از احشام عرب و بهارلو بسيار است ، از قرار مذكور حسين خان بهارلو با چند نفرى مراجعت به داراب كرده چونكه در داراب ملك و زراعت زياد دارد .\r\nديگر آنكه جناب نظام السلطنه به اصفهان رسيده تا روز بيست و دويم به آباده از قرار مذكور مىرسد . ديگر آنكه نواب مستطاب و الا ركن الدوله خيال دارند بعد از قتل رمضان چادر بيرون\r\n\r\n","description":"","footnote":"","page_name":" 427 ","page_number":497},
  {"content":"\r\n\r\nشهر بزنند .\r\nديگر آنكه اين ايام ماه رمضان حاجى سيد على اكبر در بالاى منبر در مسجد وكيل خيلى بد از حكومت سابق و لاحق و طايفهء قواميه مىگويد و عبارات بسيار ركيك مىگويد .\r\nديگر آنكه ميرزا هدايت الله پيشنماز در مسجد حاجى نصير الملك نسبت به جناب امام جمعه خيلى بدحرفى و بىاحترامى كرده است . امام جمعه كه شنيده است چيزى به مشار اليه نوشته و ضرب به مشار اليه زده . ميرزا هدايت هم جواب بسيار سختى حتى فحش در جواب امام جمعه نوشته است . امام جمعه از اين بابت خيلى اوقات تلخ است و در صدد تلافى به مشار اليه است .\r\nديگر آنكه تلگرافى از حضرت اشرف صدر اعظم به سركار و الا ركن الدوله شده كه \" چرا در شيراز مانده‌ايد ؟ چرا حركت نمىكنيد ؟ اگر كارى داريد بسپاريد به عطاء الملك كه مشار اليه انجام دهد و خودتان معجلا حركت كنيد \" .\r\nديگر آنكه چون پارسال تا به حال ميرزا هدايت الله پيشنماز قدغن كرده بود روزهاى جمعه دكاكين بسته باشد و از پارسال تا به حال به همين قسم بود ، چند روز قبل امام جمعه حكم داده كه روز جمعه دكاكين باز باشد ، ميرزا هدايت الله اجماعى از طلبه جمع كرده بود كه با امام جمعه نزاع كند ، تا بيگلربيگى از اين خيال ميرزا هدايت الله مطلع مىشود آدم مىفرستد مانع شود ، يك روز و يك شب ميرزا هدايت الله در مسجد حاجى نصير الملك بلوا داشته و از مسجد بيرون نمىآمد ، پيش امام جمعه فرستادند كه از اين خيال برگردد و به همان قسم سابق روز جمعه دكاكين بسته باشد تا ميرزا هدايت الله راضى شده از مسجد به خانه‌اش رفته .\r\nديگر آنكه آخوند ملا احمد پيشنماز پسر ملا محمد على محلاتى حكم كرده سرچوب دكانى كه چندين سال روى ديوار مسجد بوده خراب كرده‌اند ، اين دكان از سادات مولا بوده ، سادات مولا هم جمعيت مىكند در وقتى كه آخوند ملا احمد در مسجد مولا بوده و مشغول نماز بوده مىريزند بستگان آخوند را مىزنند و فحش زيادى به آخوند مىدهند ، بعد آخوند مىفرستد پيش بيگلربيگى كه مرتكبين را گرفته تنبيه نمايد ، بيگلربيگى هم على الظاهر مىفرستد مرتكبين را مىگيرند نگاه مىدارد .\r\nديگر آنكه آدم شيخ الاسلام روز روشن مست در بازار مىرفته ، طلاب او را گرفته مىزنند و مىبرند پيش ميرزا محمد على پيشنماز ، او هم مست را مىدهد نگاه مىدارند . اين اوقات ماه رمضان ملاها خيلى ازاين‌قبيل كارها مىكنند .\r\nديگر آنكه جناب نظام السلطنه امروز كه بيست و هفتم است از آباده حركت مىكند و روز هشتم ماه شوال وارد شيراز مىشود .\r\nديگر آنكه چند روز است در شهر شيراز شهرت زيادى انداخته‌اند كه حال اعليحضرت همايونى به هم خورده و حضرت وليعهد را از تبريز خواسته‌اند ، چنان اين شهرت شيوع پيدا كرده كه شهر شيراز و بيرونها اغتشاش كلى پيدا شده كه حتى بيگلربيگى نمىتواند جلوگيرى در شهر نمايد ، هر شب دزدى و شلوغ بلكه زخم‌زنى هست كه دو سه ساعت از شب رفته كسى جرأت از خانه\r\n\r\n","description":"","footnote":"","page_name":" 428 ","page_number":498},
  {"content":"\r\n\r\nبيرون آمدن ندارد . بنقد همه‌جا شلوغ است .\r\nديگر آنكه چند نفر اشرار كه در مسجد نو با داروغه نزاع كرده بودند و در مسجد نو بست نشسته بودند شب هنگام از مسجد نو بيرون مىآيند ، در محلهء يهود سربازى را به زخم چهارپاره زخمى مىكنند و مىگريزند . بيگلربيگى سراغ آنها را در ده‌كره يك فرسخى شيراز كرده بود ، چند نفر فراش فرستاده بود كه آنها را بگيرد ، از آنجا فرار كرده آمده بودند پشت باغ جهان‌نما . فراشان بيگلربيگى به آنها مىرسند ، آنها را گرفته خواسته بودند بياورند چون عين الملك در جهان‌نما منزل دارد فراش و قراولان معزى اليه ريخته بودند فراشان بيگلربيگى را به حدى زده بودند كه يك دو نفر از فراشان به حالت نزع مىباشند و اين اشرار را از دست فراشان گرفته مىبرند در جهان‌نما نگاه مىدارند ، بعد از آن بيگلربيگى به حاجى صمصام الملك اطلاع مىدهد ، مشار اليه هم عقب مىكند كه اشرار را بگيرد ، عين الملك نمىدهد ، جواب داده كه اشرار فرار كرده‌اند . آدمهاى سركار و الا ركن الدوله خيلى در شهر شلوغ مىكنند .\r\nديگر آنكه اعراب و بهارلو در بيرونها باز مثل سابق مال مردم را مىبرند و حاصل مردم را مىچرانند .\r\nديگر آنكه ملخ در حول و حوش شيراز زياد بيرون آمده بقسمى كه از قراريكه نوشته‌اند روزى نهصد من هزار من ملخ مىكشند ، چونكه هريك منى ملخ يك من جو مىدهند به رعيت ، در فيروزآباد و سروستان و داراب كربال و مرودشت و خفر تماما كر ملخ زياد بيرون آمده است .\r\nديگر آنكه محمد حسن خان حاكم داراب را تحت الحفظ به شيراز آوردند ، سركار و الا ركن الدوله او را حبس كرده بودند كه هركس ادعايى به او دارد جواب بدهد . از قرار مذكور تمام را منكر شده است . سركار و الا متغير مىشوند حكم كردند او را چوب زياد زدند و زنجيرش كرده‌اند .\r\nديگر آنكه از قرار مذكور روز دهم شوال سركار و الا ركن الدوله نقل مكان به دلگشا مينمايند تا روز پانزدهم حركت كنند ، ولى مشكل است كه به اين زودى حركت نمايند .\r\nديگر آنكه يك فوج خلج قم به سركردگى جمشيد خان سرتيپ پسر ساعد الدوله وارد شيراز شده در پشت باغ نو چادر زده‌اند . الحال پنج فوج ساخلو شيراز و بوشهر و بهبهان دو فوج و نيم در شيراز حاضر است ما بقى در اطراف مأمور هستند .\r\nمورخهء روز دوشنبه هفتم ماه شوال المكرم سنه 1310 مطابق بيست و چهارم اپريل 1893 .\r\n\r\nاز 8 شوال 1310 مطابق 25 اپريل 1893\r\nروز ورود جناب جلالت مآب نظام السلطنه به شهر استقبالى فوق العاده نمودند ، ولى ميانهء دو فوج كه فوج خوى و فوج خلج قم باشد از قبل به جهت مقدم و موخر رفتن گفتگو بود . در وقتى كه جناب نظام السلطنه لابد شده از دروازهء باغ شاه با جمعيت و مستقبلين مىخواستند داخل دروازه اصفهان شوند اين دو فوج باهم نزاع كردند ، فوج خوى داخل دروازه شده بودند و فوج خلج بيرون دروازه ، فوج خوى دروازه را بستند كه هيچكس نتوانست داخل دروازه شود و از قرار\r\n\r\n","description":"","footnote":"","page_name":" 429 ","page_number":499},
  {"content":"\r\n\r\nمذكور باطنا تحريك حكومت سابق بوده ، جناب نظام السلطنه لابد شده از دروازه باغ شاه داخل شهر شدند ، همه‌جا شليك توپ كردند و موزيك در جلو مىزدند تا درب ميدان طويله محض احترام سركار و الا ركن الدوله از آنجا منع موزيك زدن را كردند تا وارد منزل شدند ، چون منازل حكومتى را سركار و الا ركن الدوله تخليه نكرده بودند در اندرون كوچك منزل معين كرده بودند در آنجا وارد شدند ، بعد از ورود به منزل شليك توپ كردند . قوام الملك و حاجى نصير الملك هر دو با استقلال تمام در كار هستند ، از روز بعد از ورود تمام از صبح قبل از آفتاب تا سه از شب گذشته مشغول كارهاى معوقهء سال قبل و قرارومدار سال نو هستند .\r\nديگر آنكه كشيكچىباشى كه در حكومت سركار و الا ركن الدوله بيگلربيگى بود مأخوذ او را رسيدگى كرده بودند به قدر سى هزار تومان مأخوذ كرده بود ، مىخواستند او را بگيرند و مأخوذ او را بگيرند چند سوار زبده برداشته و فرار كرده است . به جناب نظام السلطنه اطلاع دادند ، ايشان تلگراف به آباده كردند كه اگر از آن راه برود بگيرند و نگاه دارند .\r\nديگر آنكه جناب نظام السلطنه كه به آباده مىرسند رعاياى آباده از حكومت سابق خود شكايت داشتند ، عبد الله ميرزا را كه حاكم بود معزول كردند و صفدر ميرزا را حاكم آباده كردند .\r\nدر دهى از دهات آباده چند نفر اشرار بودند كه اغلب اوقات شرارت مىكردند ، خواستند آنها را بگيرند فرار كرده بودند ، حكم داده بودند كه ده را كوبيدند كه به كلى از آبادى ساقط شد .\r\nديگر آنكه چندين تلگراف به سركار و الا ركن الدوله حسب الامر شده كه معجلا حركت كنند . ايشان خرجى راه ندارند و حساب با ايلخانى قشقايى و باقى از محل را مىخواهند ، چهل و يك هزار تومان باقى ايلخانى قشقايى است و ايلخانى حرف خرج اردوكشى را دارد كه به قدر پانزده هزار تومان حساب بازى كرده است ، اين مخارج را از ديوان به خرج سركار و الا ركن الدوله منظور نكرده‌اند ، ايشان هم مىخواهند به خرج ايلخانى نياورند ، همين قسم معوق است .\r\nديگر آنكه ريش‌سفيدان طايفهء عرب تماما آمده‌اند پيش قوام الملك مشغول قرارومدار كار آنها مىباشند ، ولى از قراريكه ديده و شنيده شده ايلات عرب تماما از غارت و چپاول صاحب مال و چيز زياد شده‌اند ، البته بطور تحقيق دويست سيصد هزار تومان مال مردم را بغارت الان موجود دارند و تمام ماليه كه از مردم به سرقت و غارت رفته دست هيچكس به چيزى نخواهد رسيد چونكه جناب نظام السلطنه صريح گفته‌اند كه من كارى به عمل حكومت سابق ندارم اگر الان چيزى از كسى ببرند گرفته مسترد مىسازم .\r\nديگر آنكه از قرار مذكور ابواب جمعى سابق قوام الملك را تماما به خودش واگذار كرده‌اند ، هنوز عمل ايلخانى قشقايى معلوم نيست كه به كى واگذار شود ، ميانهء حاجى نصر الله خان ايلخانى با عبد الله خان پسر داراب خان گفتگوست .\r\nديگر آنكه سركار و الا ركن الدوله هنوز حركت نكرده‌اند هرچه حكم تلگرافى سخت هم مىشود ابدا اعتنا نمىكنند و متصل گماشتگان ايشان در شهر و بيرونها محرك فساد هستند .\r\nديگر آنكه جناب نظام السلطنه از صبح الى دو ساعت از شب گذشته مشغول رسيدگى حسابهاى\r\n\r\n","description":"","footnote":"","page_name":" 430 ","page_number":500},
  {"content":"\r\n\r\nمعوقهء سركار و الا ركن الدوله هستند كه بلكه حساب ايشان تمام شود و حركت كنند ، بدين واسطه كار حكومت خودشان مختل مانده است .\r\nديگر آنكه اهل شهر شيراز بواسطهء بىبضاعتى و گرانى نان خيال دارند روز شنبه بيست و ششم دكاكين را ببندند و بلوا كنند ، تماما از قوام الملك هم برگشته‌اند هيچ ميل به بودن او و بستگان او در شيراز ندارند چونكه از روزيكه وارد شده نان هم گران شده ، اگرچه دخلى به قوام الملك ندارد ، بواسطهء ملخ‌خوارگى است كه شتوى اغلب بلوكات را از قبيل داراب و فسا و خفر و كوار و كربال و بعضى مزارعات مرودشت را ملخ گرفته و تمام كرده است ، واهمهء غريبى در مردم افتاده است ، بيشتر رعاياى اين بلوكات جلاى وطن كرده‌اند ، كار بر خلق شيراز و رعايا و ملاك خيلى تنگ شده است خصوصا بواسطهء نبودن پول سفيد در دست و پاى مردم و زياد شدن پول سياه كه تومانى يك قران با پول سفيد الان صرف دارد . از هر جهت بر خلق بيچاره سخت شده است .\r\nديگر آنكه فسا و كازرون و ممسنى را به حاجى نصير الملك با پيشكارى داده‌اند ، بهبهان به نواب عبد الله ميرزا كه پارسال حاكم آباده بود واگذار شده ، به جهت ساير جاهاى ديگر هنوز ضابطى معين نشده ، عمل قشقايى هنوز معوق است و به كسى واگذار نشده است .\r\nحاجى نصر الله خان ايلخانى قشقايى مبالغى باقى دارد و شب و روز در سوال و جواب است .\r\nمورخهء روز جمعه سيم ماه ذيقعده الحرام سنه 1310 مطابق نوزدهم ماه مى مسيحى سنه 1893 .\r\n\r\nاز 4 ذيقعده 1310 مطابق 20 مى 1893\r\nجناب نظام السلطنه مشغول نظم امورات و قرارومدار ماليات هستند .\r\nديگر آنكه بشير نام بيات نوكر قوام الملك كه آدم كشته بود و در حضرت سيد علا الدين حسين بست بود به حكم حكومت دو روز آب و نان روى او بستند خودش بيرون آمد ، ورثهء مقتول او را گرفته بردند كه حاكم او را به قتل برساند ولى به بعضى ملاحظات او را قتل نكردند حبس نمودند .\r\nديگر آنكه شخصى سارق از اهل ساوه خيلى شرير بوده است كه مردمان ساوه از دست او آسوده نبوده‌اند فرارا به شيراز آمده ، تلگرافا حكم شده بود كه او را گرفته بكشند ، جناب نظام السلطنه آن شخص را به محض ورود به شيراز گرفته سر بريدند .\r\nديگر آنكه مآل كار بواسطهء تسعير نان خوب ديده نمىشود ، مردم شهر جرى شده‌اند ، در باطن هم محرك دارند . كار جنس امساله خيلى سخت است .\r\nديگر آنكه نواب مهدى قلى ميرزا سهام الملك روز هيجدهم ماه ذيقعده وارد شيراز گرديد .\r\nديگر آنكه بيگلربيگى مشغول نظم و قرارومدار ماليات اهل صنف مىباشد .\r\nديگر آنكه قوام الملك بواسطهء ناخوشى در بصره از كازرون مجددا مراجعت كرده از راه ممسنى و سرحد به سمت طهران رفت . ديگر آنكه كم‌كم بيرونها نظمى گرفته است .\r\n\r\n","description":"","footnote":"","page_name":" 431 ","page_number":501},
  {"content":"\r\n\r\nديگر آنكه عمل قشقايى گذشت ، حاجى نصر الله خان قشقايى ايلخانى شد ، عبد الله خان پسر مرحوم داراب خان و سلطان ابراهيم خان پسر حاجى نصر الله خان متفقا ايلبيگى قشقايى شدند و خلعت پوشيدند . عمل باقى حاجى نصر الله خان هم در هيجده هزار تومان گذشت كه چهار ماهه كارسازى كند .\r\nديگر آنكه از بابت نان خيلى سخت است ، گندم اطراف را تماما ملخ خورده ، از اين فقره خيلى حكومت مشوش است . علما را هم هرچه حكومت به ملايمت اظهار مىكند كه مردم را آرام كنند چاره نمىشود بلكه خودشان محرك هستند .\r\nديگر آنكه مجلسى به جهت تجار در منزل حكومتى ترتيب داده‌اند كه با حضور رئيس تجار و آدمى از حكومت هر روزه در آنجا حاضر شوند كه هركس از تجار عرضى و دادى و قرار و مدارى داشته باشد در آنجا به اطلاع مجلس تجارت ختم شود .\r\nديگر آنكه جناب سعد الملك صبح جمعه بيست و چهارم ذيقعده بدون اطلاع وارد شدند .\r\nديگر آنكه بواسطهء آمدن سهام الملك حاجى نصير الملك و بستگان قوام الملك باطنا دلتنگ هستند . از قرار مذكور عرب و بهارلو و داراب را به سهام الملك واگذار خواهند كرد .\r\nمورخهء روز يكشنبه بيست و ششم ماه ذيقعده الحرام سنه 1310 مطابق يازدهم جون 1893 .\r\n\r\nاز 27 ذيقعده 1310 مطابق 12 جون 1893\r\nدو سه روز است كه نان قدرى فراوان است ، جهت اين است كه از طرف حكومت حكم شده خبازان نان را يك من چهار عباسى بفروشند و نيز حكم شده كه جنس نو هرچه وارد شهر مىكنند به هر تسعيرى كه مىخواهند بفروشند .\r\nديگر آنكه فتحعلى خان لارى دو روز است وارد شده در منزل جناب سعد الملك منزل دارد .\r\nديگر آنكه ايل عرب صريح نوشته‌اند به جناب نظام السلطنه كه \" ما نواب سهام الملك را نمىخواهيم . امير آقا خان كه نوادهء رضا قلى خان عرب است و حال عجالة از جانب حكومت در ايل است او را مىخواهيم ، ضامن ماليات و ضامن نظم را مىدهيم \" . حال به همين قسم مانده است .\r\nديگر آنكه قوام الملك به اصفهان نرفته است ، از راه اردستان به قم خواهد رفت .\r\nحبيب الله خان پسر بزرگش در اصفهان آمده شش ساعت بيشتر توقف نكرده و رفته است .\r\nديگر آنكه هنوز كارهاى حكومتى درست نظمى نگرفته .\r\nديگر آنكه عمل نان به همان قسم هفتهء قبل است بعضى روزها درب دكان خبازان جنجال است بعضى روزها خلوت است . جناب نظام السلطنه و جناب سعد الملك هر دو اوقات خود را مصروف آسوده بودن خلق دارند ، اميدوار است تا اول ماه جنس از اطراف هرچه باشد بياورند كه قدرى از اين اضطراب مردم بيفتند . ديگر آنكه بيرونها الحمد الله قدرى آرام گرفته است ، كمتر دزدى مىشود .\r\nديگر آنكه تمام علما و ملاك و رعايا عريضهء تلگرافى به حضور اعليحضرت همايونى به\r\n\r\n","description":"","footnote":"","page_name":" 432 ","page_number":502},
  {"content":"\r\n\r\nتوسط حضرت اجل اشرف صدر اعظم كرده‌اند از بابت جنس مالياتى ديوان ، چونكه بواسطهء ملخ‌خوارگى جنس ندارند بدهند . هشت هزار خروار جنس ديوانى است ، حكومت هم لابد است جنس را بجنسه بگيرد ، از اين جهت اين تلگراف را كرده‌اند بلكه تخفيف داده شود .\r\nديگر آنكه جناب نظام السلطنه جناب سعد الملك را نگاه داشته‌اند كه بوشهر نخواهند رفت محض پيشكارى خودشان چونكه هر روزه حاجى نصير الملك قهر مىكند و اسباب زحمت است .\r\nديگر آنكه طايفهء لشنى بواسطهء اينكه حاجى ميرزا محمد حكيم‌باشى آنها را از هستى پاك كرده و املاك آنها را بالمره خريده است تماما دزد و قطاع الطريق شده‌اند و متصل هرزگى و شرارت مىكنند . جناب نظام السلطنه سوار و جمعيت فرستاده‌اند كه هرچه از آن طايفهء اشرار بدست بياورند بگيرند ، چند روز قبل دوازده نفر گرفته و آورده بودند ، تنبيه شده و حبس نمودند و بيست نفر ديگر رفته بودند در خاك كرمان مالى سرقت كرده بودند تعاقب آنها رفته بودند چهار نفر از آنها دستگير شده ما بقى فرار كرده‌اند و تمام ماليهء مسروقه را گرفته در نيريز نگاه داشته‌اند ، جمعى از اين طايفهء لشنى در نيريز عيال خود را گذاشته‌اند و خودشان در خاك كرمان مشغول دزدى هستند و جمعى ديگر از خاك فارس به خاك طهران و قم رفته‌اند . على النقد اين طايفه خيلى دزدى و شرارت مىكنند آن هم بواسطهء بىبضاعتى است كه حاجى ميرزا محمد آنها را گدا كرده است لاعلاجا دزدى مىكنند . جناب سعد الملك مستقلا مشغول به پيشكارى فارس است .\r\nديگر آنكه عبد الله خان پسر داراب خان را از ايلبيگى قشقايى معزول كرده‌اند و حاكم بهبهان نمودند ، طايفهء قشقايى با خود حاجى نصر الله خان ايلخانى است .\r\nديگر آنكه تسعير گندم و جو زياد شده ، گندم يك من تبريز نهصد دينار ، جو يك من تبريز سه عباسى ، كاه خروارى شانزده قران است ، نان هم بسيار بد است ، دكاكين خبازان بسيار شلوغ است تا سه ساعت از شب گذشته مردم معطل نان هستند . خيلى بر مردم سخت مىگذرد ، هرچه هم جناب نظام السلطنه سعى و كوشش مىكند كه از اين سختى مردم آسوده شوند نمىشود ، گويا مقدر الهى است .\r\nديگر آنكه عزيز نام كرانى مقصر حكومت بوده خواسته بودند او را بگيرند فراشان حكومتى را زده بودند ، روز بعد هم هفده بار آرد كه از آسيا آمده بود خودش با همدستان او از درب دروازه سعدى برده بودند ، پشت خانه‌هاى خودشان را سنگر بسته‌اند ، شب هنگام با يراق و اسلحه مىروند در مسجد نو ، جمعى ديگر از كسبه و غيره هم رفته بودند در مسجد نو كه روز اول ماه محرم بلوا كنند ، جناب امام جمعه آنها را آرام مىكند و از عزيز نام و همدستهء او خدمت جناب نظام السلطنه توسط مىكنند ، از تقصير آنها مىگذرند ، تماما از مسجد نو بيرون مىروند ، ولى شهر خيلى شلوغ است ، بواسطهء همين گرانى نان همه شرير شده‌اند ، محركين هم در كار هستند .\r\nديگر آنكه حاجى نصر الله خان ايلخانى قشقايى دو روز است رفته به سمت سرحد در ايل قشقايى كه ماليات بگيرد . عبد الله خان پسر داراب خان كه حاكم بهبهان شده است آن هم روانهء بهبهان شد .\r\n\r\n","description":"","footnote":"","page_name":" 433 ","page_number":503},
  {"content":"\r\n\r\nديگر آنكه از قرار مذكور ايلات خمسه و لار و سبعه و داراب را واگذار به نواب حاجى سهام الملك كردند ، قرار است تمسك كليه را داده بعد از سيزده محرم برود بيرونها ، كارهاى حكومتى بواسطهء همين گرانى نان درست منظم نشده است .\r\nديگر آنكه پست هفتهء گذشته را ميانهء سورمق و آباده دزد زده است . يك بار امانت كه بيشتر شال ترمه بوده برده‌اند . از حكومت مأمور فرستاده شده كه سارقين را به دست بياورند .\r\nديگر آنكه بيرونها هم اغتشاش كلى است ، در همه جا متصل قافله را مىزنند ، كسى جرات ندارد شب در بيرونها حركت نمايد .\r\nمورخهء روز جمعه بيست و نهم ذيحجه الحرام 1310 مطابق چهاردهم جولاى 1893 مسيحى .\r\n\r\n","description":"","footnote":"","page_name":" 434 ","page_number":504},
  {"content":"\r\n\r\n\r\nسال 1311 وقايع اتفاقيه دار العلم شيراز\r\n\r\nاز غرهء محرم 1311 مطابق 15 جولاى 1893\r\nمنازعهء فيما بين ميرزا هدايت الله پيشنماز و حاجى هدايت الله مدرس به سختى كشيده است ، ميرزا هدايت الله حاجى هدايت الله را از روضه خواندن در بقعهء حضرت سيد ميرمحمد عليه السلام منع نمود خودش بناى روضه را گذارد ، حاجى هدايت الله به قدر صد نفر طلبه جمع كرد كه ميرزا هدايت الله دعوا كند ، جناب نظام السلطنه مانع از اين كار شدند ، حاجى هدايت الله هم اطاعت امر را كرد ولى هرچه به ميرزا هدايت الله پيغام دادند كه او را منع از روضه خواندن كردى خودت هم مخوان كه اين غائله بر طرف شود ، نشيند . به قدر دويست سيصد نفر از الواط شهر را با يراق و اسلحه جمع نموده از خانهء خودش تا سيد ميرمحمد كه مسافت كلى دارد همراه مىآورده و مىبرده و تمام را در كوچه و بازار واداشته به جناب امام جمعه و حاجى هدايت الله لعن مىكردند و در روى منبر به جناب نظام السلطنه خيلى بد گفته است . جناب نظام السلطنه هم تمام سكوت دارند و پيغام با استمالت به جهت ميرزا هدايت الله داده‌اند ، و مشار اليه آرام نمىگيرد ، مقصودش اغتشاش شهر است .\r\nديگر آنكه عيال قوام الملك نقل مكان به دلگشا كرده است تا روز بيست و چهارم از آنجا حركت به سمت طهران خواهد كرد .\r\nديگر آنكه خانهء كربلايى محمد كريم آدم قوام الملك را كه به گفتهء عيال قوام الملك غارت كرده بودند تمام آن اشخاص پيدا شده‌اند و تمام را اطمينان داده‌اند و اسباب كربلايى محمد كريم را تا به حال به قدر دو سه هزار تومان آورده‌اند ، ولى ما بقى اسباب او را آدمهاى مخصوص قوام الملك برده‌اند . آنها را هم حكومت گرفته نگاه داشته است كه تنخواه را از آنها بگيرند . شهر را بستگان قوام الملك به تحريك عيال قوام الملك شب و روز مغشوش كرده‌اند ، بيرونها هم هنوز منظم نشده است .\r\nديگر آنكه ايل عرب و باصرى سهام الملك را نمىخواهند جواب كرده‌اند ، بعضى از آنها بست آمده‌اند ، چونكه سهام الملك مرد بىقولى است اطمينان در ضابطى او ندارند .\r\nديگر آنكه بعضى از اقمشه تجار خارجه و داخله را در صحراى بيضا برده بودند دزد آنها بدست آمده و بعضى از تنخواه هم پيدا شده است .\r\nديگر آنكه يك نفر آباده‌اى در راه آباده مىخواسته طفلى را برهنه كند ، فرياد و صدا مىكند\r\n\r\n","description":"","footnote":"","page_name":" 435 ","page_number":505},
  {"content":"\r\n\r\nاو را خفه كرده بود . اين خبر به حكومت رسيد . قاتل را در آباده گرفته آوردند به شيراز ، در ميدان سر او را بريدند .\r\nديگر آنكه حاجى نصير الملك ناخوشى استسقا دارد ، قريب يك ماه است ديگر به دفتر نمىآيد ، اطبا از او مايوس شده‌اند ، از اين جهت عيال قوام الملك كه دختر معزى اليه است از دلگشا كه نقل مكان كرده بود كه برود به طهران مجددا به شهر آمده است ، ولى حكم است كه تا روز بيست و چهارم برود به طهران .\r\nديگر آنكه شخص ارسنجانى عموى خود را كشته بود ، مأمور حكومت رفته او را به شهر آورده ، در ميدان توپخانه سر او را بريدند .\r\nديگر آنكه كاغذى درب مسجد نو چسبانيده بودند خطاب به جناب نظام السلطنه به اين مضمون كه \" قرار با ما داديد گندم هر قيمت باشد نان را يك من سه عباسى به ما بدهند ، زير قول خود زده‌ايد ، ما نمىتوانيم نان يك من سى شاهى بخوريم ، آن دفعه رفتيم تلگرافخانه حال محض اينكه نگويند الواطگرى مىنمايند مىرويم قبلهء دعا \" . اين كاغذ به فاصلهء دو ساعت بيشتر نبود ، آن را سياه كردند .\r\nديگر آنكه بعضى از كلانتران عرب به شهر آمده‌اند پيش نواب سهام الملك برادران رضا خان عرب آمده‌اند ولى خودش نيامده است . اين دو سه روزه قرارومدار طايفهء عرب را گذاشته مىروند . نواب سهام الملك هم مىرود بيرون كه همراه آنها باشد تا از اين بلوكات كه راه آنها است بگذرند كه خرابى به املاك مردم نرسانند . ديگر آنكه عيال قوام الملك و عيال حبيب الله خان بيگلربيگى روز چهارشنبه بيست و ششم از شيراز به سمت طهران محكوما حركت كردند .\r\nجناب نظام السلطنه از رفتن ايشان آسوده شدند .\r\nديگر آنكه متصل از بابت گرانى نان زن و مرد شيراز مىخواهند بلوا كنند ، ميرزا هدايت الله قرار است آنها را ببرد خدمت جناب نظام السلطنه ، قرارى در اين باب بگذارد . ديگر آنكه احوال حاجى نصير الملك قدرى بهتر است ولى هنوز از خطر نگذاشته است .\r\nديگر آنكه چون رضا خان عرب با حسين خان بهارلو باطنا از سال و مرسول داشته‌اند كه همين قدر از سرحد به خاك گرمسير برسند باز مثل پارسال بناى اغتشاش را بگذارند . جناب نظام السلطنه از اين فقره مطلع مىشوند ، سر راههاى ايل عرب را سوار محرمانه مىگذارند .\r\nفتح الملك را با دويست نفر سوار زبده از باصرى و غيره فرستادند كه حاضر باشند . نواب سهام الملك با مير محمد شريف خان عرب هم با لباس تبديل بطور چاپارى محرمانه از شهر حركت كردند ، در خاك بوانات و قنقرى شب هنگام روى احشام رضا خان مىريزند آنها را مىگيرند مىكشند ، ولى رضا خان با دو برادرش در شب تاريك فرار مىكنند . صورت تلگرافى كه نواب سهام الملك از ده بيد به جناب نظام السلطنه كرده است و جوابى كه جناب نظام السلطنه به ايشان داده است اين است :\r\n\" خدمت اجل اكرم صاحب اختيار مدظله ، جنگ شد ، ده نفر از كسان رضا خان كشته شد ، سه نفر پسر و يك دختر و دو زنش گرفتار شد ، على نفى خان كشته شد ، برادرش دستگير شد ، محمد\r\n\r\n","description":"","footnote":"","page_name":" 436 ","page_number":506},
  {"content":"\r\n\r\nمراد خان حبس شد ، برج خراب شد ، كوهى برادر رضا خان گلوله خورد ، رضا خان با دو نفر برادرش در تاريكى شب فرار كرده بودند ، آدم به تعاقب آنها رفته و مىرود ، استعداد براى آوردن عيالش بفرستيد . مهدى قلى \" .\r\nجواب نواب و الا حاجى سهام الملك زيد مجده \" رفع خستگى و كسالت پنج ماههء مرا كرديد ، از شما كمال رضايت را دارم ، از گرفتارى محمد مراد و سايرين خشنودم ، اميدوارم رضا خان و برادرش را هم دستگير نماييد . جمشيد خان را با تمام فوجش و چهل سوار فورى فرستادم .\r\nزخمىها را هم بفرستيد . نظام السلطنه \" . سرباز و سوار فرستادهء جناب نظام السلطنه به حسين خان بهارلو نوشته‌اند كه \" اگر جان خود را مىخواهى بايد به روى در لار در خانهء فتحعلى خان لارى خودت و عيالت بمانى ، اگر يك نفر همراه خود ببرى يا آنكه از آنجا بيرون بيايى به هر قسم باشد ترا گرفته مىكشم \" . خيلى از اين فتح نواب سهام الملك ملاكين و رعايا خوشوقت هستند چونكه در اياب و ذهاب اين طايفهء عرب از بوانات الى قريب بندر عباس كسى نه حاصل شتوى و نه حاصل صيفى داشت ، تمام ملاك و رعايا مشوش بودند . اميد است كه بعد از اين دعوا نظم درستى در اطراف گرفته شود .\r\nديگر آنكه به جهت اين معجزه‌اى كه در بادكوبه روز عاشورا واقع شده در مسجد وكيل بنا به خواهش حاجى سيد على اكبر جناب صاحب اختيار سه شب چراغان نمودند .\r\nديگر آنكه دو نفر سرباز از فوج ساعد السلطنه ميان ظهر مست كرده دست به قمه در ميان بازار وكيل بدمستى مىكردند ، اهل بازار را قريب ده بيست نفر زخمى كرده بودند ، ساعد السلطنه مىشنود خودش سوار شده مىرود سربازها را مىگيرد و تنبيه زياد مىكند ، مجروحين اهل بازار را هم آوردند در منزل حكومت ، جراح آوردند زخمهاى آنها را بستند و قرار شده ساعد السلطنه ديه زخمهاى آنها را بدهد .\r\nديگر آنكه تلگراف ديگرى نواب سهام الملك كرده است كه \" حملهء ديگرى به طايفهء رضا خان كرده‌ايم ، هشت نفر ديگر از آنها كشته شده و سه پسر و دو خواهرش و يك نفر خواهرزاده‌اش دستگير شده‌اند \" ، و خود سهام الملك در چهار فرسخى ده بيد توقف دارد . اميد است كه رضا خان هم بدست بيايد .\r\nمورخهء روز يكشنبه هفتم ماه صفر المظفر سنه 1311 مطابق بيستم ماه اگست مسيحى سنه 1893 .\r\n\r\nاز 8 صفر 1311 مطابق 21 اگست 1893\r\nاز قراريكه نواب سهام الملك نوشته است رضا خان در همان جنگ اول گلوله خورده بوده با برادرانش فرار مىكند بعد از ظهر آن روز در كوه فوت مىشود ، او را مىبرند كه در مشهد مادر سليمان دفن كنند بگير مىآيند ، سر او را از تن جدا كرده مىآورند به جهت سهام الملك . كوهى برادر رضا خان با قرآن مىآيد پيش سهام الملك . فردا كه روز يكشنبه چهاردهم ماه صفر المظفر است سهام الملك تمام اسرار و كوهى را وارد شيراز مىنمايد .\r\n\r\n","description":"","footnote":"","page_name":" 437 ","page_number":507},
  {"content":"\r\n\r\nديگر آنكه فتحعلى خان جراشى و حسين خان بهارلو با هفتاد هشتاد نفر از معتبرين بهارلو از داراب رفته‌اند به لارستان ، ولى جناب جلالت مآب نظام السلطنه حكم كرده‌اند كه سواى پانزده نفر از بستگان و نزديكان خودش بيشتر نبايد نگاه بدارد ما بقى بايد مراجعت به داراب كنند ، اگر غير از اين بكنند محصل برود آنها را بكوچاند ، و حسين خان را محض توسط فتحعلى خان جراشى امان دادند و الا خيال داشتند كه آنچه سر رضا خان آوردند همان قسم با او رفتار نمايند .\r\nبعد از اين قتل رضا خان الحمد الله از هرجا اخبار نظم و امنيت رسيده است .\r\nمورخهء روز دوشنبه هفتم ماه ربيع الاول سنهء 1311 مطابق هيجدهم ماه سپتمبر سنه 1893 .\r\n\r\nاز 8 ربيع الاول 1311 مطابق 19 سپتمبر 1893\r\nاكبر و شيخك نام كه هر دو از اشرار شيراز بودند و جناب نظام السلطنه آنها را مىخواستند و مدتى است در شاه‌چراغ بست نشسته‌اند و در ضمن شرارت هم مىكنند ، جناب نظام السلطنه لابد شده به ساعد السلطنه حكم كردند كه در كمين باشند هر وقت از شاه‌چراغ خارج شدند آنها را يا بگيرند يا با گلوله بزنند ، چند شب قبل فرصت كرده اكبر را دو گلوله زدند ولى تابحال نمرده است . شيخك را در شاه‌چراغ حبس نموده‌اند . متولى و جناب امام جمعه توسط از شيخك كردند ، قرار گذاردند كه شيخك از خاك فارس خارج شود ، تا از خاك ( فارس ) خارج شود در امان است ، جاى ديگر با دولت است .\r\nديگر آنكه رحيم حنايى پدرزن رضا خان كه از دزدها و اشرار معروف بود او را دم توپ گذاردند ، بنقد بيرونها تمام منظم شده است و ايلات خمسه خيلى منظم حركت كرده‌اند . تا به حال به دهات مردم تعدى و خسارتى وارد نياورده‌اند .\r\nديگر آنكه در جهرم ميانهء دو طايفه نزاع شده است ، از يك طرف يك نفر كشته شده و از يك طرف يك نفر زخمى است . طرفين را حكومت به شيراز خواسته‌اند كه رسيدگى شود . حكم شده اشرار را در جهرم گرفته به شيراز بياورند .\r\nديگر آنكه قاصد پست جهرم را در خاك جهرم دزد زده ، نوشتجات و امانت هرچه بوده برده‌اند . جناب نظام السلطنه عقب كرده‌اند دزد را از حاكم جهرم مىخواهند .\r\nديگر آنكه اعراب تماما بطور منظم از دهات عبور كرده‌اند كه سنبله‌اى از حاصل و مال و حشر مردم را خراب نكرده‌اند . از اين فقره ( رعيت ) خيلى آسوده بوده‌اند . امسال الحمد الله در همه جاى فارس الان منظم است .\r\nديگر آنكه بواسطهء ناخوشى و با كه تا كازرون رسيده اهل شيراز خيلى مضطرب هستند ، جناب نظام السلطنه قرنطينه در دشت ارژنه قرار گذارده‌اند كه هركس از كازرون بيايد او را نگاه دارند ، قوافل را هم نمىگذارند عبور كند ، ولى احتمال كلى مىرود كه به زودى سرايت به شيراز كند چونكه كوچه‌هاى شهر بسيار كثيف است و بيگلربيگى شهر ابدا در خيال تنظيف شهر نيست .\r\nديگر آنكه لقب نصير الملك را به ابو القاسم خان همشيرزادهء مرحوم نصير الملك و\r\n\r\n","description":"","footnote":"","page_name":" 438 ","page_number":508},
  {"content":"\r\n\r\nداماد او داده‌اند و جميع ابواب جمعىهاى نصير الملك مرحوم را واگذار به ابو القاسم خان كرده‌اند حتى رياست دفتر را .\r\nديگر آنكه اعليحضرت همايونى از ماليهء مرحوم نصير الملك از ورثهء آن مرحوم سى هزار تومان گرفته‌اند . سه دختر دارد و سه داماد كه يكى از دامادها قوام الملك است ، نفرى ده هزار تومان دادند .\r\nديگر آنكه از قراريكه از طهران خبر رسيده به جهت اموالى كه از خانهء بستگان و نوكران قوام الملك سربازان صمصام الملك غارت كردند در مجلس حضرت و الا نايب السلطنه اجلاس كرده‌اند كه رسيدگى به اين امر شود ، ولى از قرار مذكور مشكل است چيزى به آنها عايد شود .\r\nسيزده هزار تومان از صمصام الملك به جهت اعليحضرت همايونى گرفته شده و شش هزار تومان از حاجى عبد الحسين خان ميرپنجه گرفته شده به جهت تقصيرى كه خودش و توپچيان در روز بلوا كردند .\r\nديگر آنكه قدرى اغتشاش در گله‌دار بهم رسيده ، ميانهء بهادر خان حاكم گله‌دار و غلام حسين خان گله‌دارى كه بناى ياغىگرى را گذارده‌اند . حكم به فتحعلى خان لارى شده كه به حمايت بهادر خان برود به جهت گرفتن غلام حسين خان .\r\nديگر آنكه امام قلى خان حاكم قير و كازرين در دادن قسط و گندمى كه به جهت صرف شيراز خريده شده مسامحه و تعلل كرده است ، آقا سردار كه از گماشتگان حكومتى است مأمور شد و رفت كه تمام قسط او را بگيرد و تا تمام ماليات او را با گندم نگيرد از آنجا حركت نكند .\r\nديگر آنكه شهر شيراز و اطراف چندى است منظم شده ، نواب سهام الملك به جهت عبور دادن ايل عرب از دهات كربال و غيره اين دو روزه مىرود تا داراب .\r\nديگر آنكه الحمد الله تاكنون ناخوشى و با به شيراز سرايت نكرده است ، قرنطينه در دشت ارژنه مضبوط است ، كوچه‌هاى شهر را هر روز تميز و پاك مىكنند .\r\nديگر آنكه اكبر كه گلوله خورده بود از شاه‌چراغ به خانه نوذر ميرزا پناه برده است كه در آنجا زخم را جراح معالجه نمايد ، از قرار مذكور زخم او بهتر است . شيخك كه همدست او بود از شيراز رفته ولى از قرار مذكور او را در راه كشته‌اند ، ولى صدق و كذب آن معلوم نيست .\r\nديگر آنكه جناب نظام السلطنه حكم داده‌اند بعد از چهار ساعت از شب گذشته هركس از اعلى و ادنى خواه با فانوس يا بىفانوس او را بگيرند تا صبح نگاه دارند ، و اگر كسى بىفانوس باشد و او را صدا كنند و جواب ندهد با گلوله بزنند و خون او هدر باشد .\r\nديگر آنكه بعضى از طايفهء عرب باز بناى هرزگى را گذاشته‌اند بعضى از دهات كربال را خراب كرده شلتوك و غيره را بريده برده‌اند . اين خبر به جناب نظام السلطنه رسيده ، حكمى به نواب سهام الملك داده‌اند كه آنها را تنبيه و سياست نمايد و هرچه مال مردم را برده‌اند گرفته برساند .\r\nديگر آنكه ايلخانى قشقايى در دو سه فرسخى شيراز آمده ، سعد الملك محض قرارومدار كارهاى او رفته‌اند پيش مشار اليه هنوز مراجعت نكرده‌اند .\r\n\r\n","description":"","footnote":"","page_name":" 439 ","page_number":509},
  {"content":"\r\n\r\nديگر آنكه الحمد الله هنوز ناخوشى و با به شيراز سرايت نكرده است ، كازرون هم تخفيف كلى كرده است . ديگر آنكه شهر و اطراف شهر منظم است .\r\nديگر آنكه علما هر روز خيال فسادى دارند ولى جناب نظام السلطنه جلوگيرى دارند به ملايمت آنها را ساكت مىنمايند .\r\nمورخهء روز جمعه نهم ماه ربيع الثانى سنه 1311 مطابق بيستم ماه اكتوبر مسيحى سنه 1893 .\r\n\r\nاز 10 ربيع الثانى 1311 مطابق 21 اكتوبر 1893\r\nاز قرار مذكور ديگر در كازرون ناخوشى و با نيست ، قرار است قرنطينهء دشت ارژنه را بردارند ولى در بلوك كوار كه هفت فرسخى شيراز است در دهات آنجا ناخوشى است ، از قرار مذكور تا به حال چهل پنجاه نفر تلف شده‌اند ، در ايلات قشقايى هم سرايت كرده چند نفر از كلانتر و كيخا و رعيت مرده‌اند ، ايلات به همه‌جا متفرق شده‌اند ، احتمال كلى مىرود كه اين ناخوشى با ايلات قشقايى به گرمسيرات سرايت كند ، ولى الحمد الله در شيراز سرايت نكرده است ، هواى خود شيراز به قاعده سرد شده ممكن است كه ديگر سرايت به شهر شيراز نكند .\r\nديگر آنكه جناب نظام السلطنه خيال دارند در اين هفته بروند تا بند امير به جهت تفرج ، چهار پنج روز سفر ايشان طول خواهد كشيد .\r\nديگر آنكه به جهت وصول ماليات بهرجا محصل فرستاده شده كه در همانجا بماند تا تمام ماليات را نگيرد مراجعت نكند .\r\nديگر آنكه نواب سهام الملك به جهت نظم ايلات عرب و بهارلو و غيره رفته است به داراب چند روزى در آنجا توقف كرده مراجعت خواهد كرد .\r\nديگر آنكه جناب نظام السلطنه مأمور مخصوص فرستادند به بلوك كوار ، تحقيق كردند ناخوشى و با در آنجا چندان نبوده است ، چند نفر از الاغ‌دارها كه گندم از دشتى و دشتستان حمل كرده بودند مبتلا شده بودند به كوار كه مىرسند مىميرند ، چند نفر هم در اطراف دهات آنجا مبتلا شده ، بعضى چاق شده و بعضى تلف شده‌اند . الحمد الله تخفيف كلى كرده ، در شيراز و جاهاى ديگر الحمد الله نيست . از قرار مذكور به بنادرات سرايت كرده است .\r\nديگر آنكه حكومت كه در بلواى دو ماه قبل قرار گذارده بودند گندم را يك من سيزده شاهى بفروشند و هرچه تفاوت قيمت باشد از خودشان ضرر كنند ، انبارداران به خيال اينكه تفاوت قيمت را به صاحب گندم خواهند داد هرچه گندم مال مردم نزد آنها بود ، به زور حكومت گرفتند و يك من سيزده شاهى پول دادند حال صاحب گندمها مطالبهء گندم خود را مىنمايند كه يا به عين يا يك من بيست و دو شاهى يا يك قران از انبارداران پول مىخواهند و به حكومت عارض شده‌اند .\r\nحكومت هم حمايت از صاحبان گندم مىنمايد ، محصل گذارده‌اند يا گندم به عين يا يك من يك قران پول به صاحبان گندم بدهند ، اغلب از انبارداران و خبازان بست رفته‌اند . اگر اين قسم حكومت بخواهد رفتار نمايد تمام تحويل‌داران بست خواهند رفت ، بلكه احتمال مىرود\r\n\r\n","description":"","footnote":"","page_name":" 440 ","page_number":510},
  {"content":"\r\n\r\nدكاكين خبازان هم بسته شود . هرچه با مردم و خبازان قول‌وقرار داده‌اند الحال بر خلاف آن رفتار كرده و مىكنند ، هرچه گندم از اطراف حكومت خريده و تمام را انبار كرده قرار است كه اول ماه جمادى الاولى به خبازان يك من يك قران بفروشد و آنها را يك من نهصد دينار بفروشند ، منفعت كلى از اين بابت حكومت خواهد برد چونكه گندم هرجا رويهم براى آنها يك من چهار عباسى و هفده شاهى تمام شده است .\r\nديگر آنكه وضع رفتار حكومت با مردم تا دو ماه قبل خيلى تفاوت كرده ، آن مهربانى كه با مردم مىكردند به كلى موقوف شده ، درست با اعزه و اشراف سلوك نمىكنند ، گفتگويى در ميان خلق در اين باب افتاده است .\r\nديگر آنكه جناب جلالت مآب نظام السلطنه به جهت تفرج بند امير روز چهارشنبه بيست و يكم رفتند ، سفرشان پنج شش روز طول خواهد كشيد ، جناب سعد الملك بجاى ايشان نشسته‌اند به جهت رسيدگى به كارهاى مردم .\r\nديگر آنكه خبازان باز بناى اغتشاش را گذارده بودند ، جناب سعد الملك به قدر بيست نفر آنها را با استاد خبازان گرفته چوب زيادى زدند ، دو روز حبس نمودند ، بعد التزام گرفته‌اند كه نان را يك من يك قران بيشتر نفروشند . امروز دو روز است كه نان را يك من يك قران مىفروشند .\r\nديگر آنكه اهل شهر خيال دارند به اغفال ميرزا هدايت الله پيشنماز دكاكين خود را ببندند كه ما تمام شده‌ايم ، قوهء نان به اين گرانى خوردن نداريم . جناب سعد الملك كه خبازان را چوب زدند به جهت اينكه مردم آرام بگيرند ولى هنوز مردم از خيال خود باز نگشته‌اند .\r\nديگر آنكه مردم از ساعد السلطنه كه بيگلربيگى شهر است شكايت دارند ، مخصوصا از داروغه شكايت بسيار دارند كه هر شب به خانه‌هاى مردم مىريزد و اسباب چينى به جهت اين بيچاره‌ها فراهم مىآورد كه پول از آنها بگيرد . خيلى بر مردم سخت مىگذرد .\r\nديگر آنكه نواب سهام الملك خيال مراجعت از داراب را دارد ، قرار بوده كه امروز كه بيست و چهارم است از داراب حركت نمايد . ديگر آنكه جناب نظام السلطنه از بند امير مراجعت كردند .\r\nديگر آنكه در نبودن جناب نظام السلطنه چند كاغذ به درب مساجد چسبانيده بودند و خيلى به جناب نظام السلطنه نسبت بد نوشته بودند حتى نسبت بابىگرى داده بودند ، تهمت اين كار را به نوكران قوام الملك بسته بودند ، به يك ميرزا مسمى به ميرزا داوود كه در بيرونها هم طايفهء چهار راهى را به هرزگى و شرارت و دزدى واداشته بود و يك نفر پيشخدمت و يك نفر ديگر . هر سه را گرفتند ، ميرزا داوود را فورا به دو سوار دادند كه ببرند از خاك ( فارس ) بيرونش كرده مراجعت نمايند ، دو نفر ديگر را حبس كرده‌اند . يكى را كه نسبتى به جناب آقا شيخ جعفر پيشنماز داشت مرخص كردند و به نصير الملك سپردند كه او را هم به بيرونها بفرستند ، يكى ديگر حبس است .\r\nديگر آنكه جناب نظام السلطنه قرار داده‌اند سى و پنج دكهء نان تاوه برگردان از روز يكشنبه دويم ماه جمادى الاولى راه بيندازند و نان گندم را يك من چهار عباسى بفروشند ولى\r\n\r\n","description":"","footnote":"","page_name":" 441 ","page_number":511},
  {"content":"\r\n\r\nخبازان به هر نرخ كه ميل دارند بفروشند خود دانند .\r\nديگر آنكه حال التحرير گندم يك من شش عباسى و جو يك من چهار عباسى در شهر پيدا مىشود و خريد و فروش هم به همين نرخ مىشود ولى در بيرونها سواى ذرت و الم گندم و جو خيلى كم يافت مىشود .\r\nديگر آنكه جناب سعد الملك خيال دارد تا پانزدهم جمادى الاولى از شيراز به سمت بوشهر و دشتى و دشتستان حركت نمايد .\r\nديگر آنكه بواسطهء كمى آذوقه بر مردم خيلى تنگ مىگذرد ، از قرار مذكور ملخ هم در تمام بلوكات بسيار است . خداوند رحم نمايد .\r\nديگر آنكه چندين دكان نان تاوه برگردان در شهر معين شده و همه روزه نان را يك من پانزده شاهى مىفروشد آرد هم بسيار خوب است ولى نان خبازان يك من يك ريال و بيست و شش ( شاهى ) مىباشد ، تسعير همه جنس‌ها زياد است .\r\nديگر آنكه الحمد الله هواى شيراز خوب شده ناخوشى خيلى كم است . ديگر آنكه بيرونها و شهر اين اوقات منظم است از جايى سر و صدايى بلند نيست مگر گاهى گنده دزدى مىشود ، عربها هم باز قدرى بيرونها دزدى كمى مىكنند ، امسال تا پارسال فرق كلى دارد و ملاك صيفى خود را بطور درست برداشته‌اند و خوب هم به فروش رسانيدند .\r\nديگر آنكه رئيس تلگرافخانهء ايرانى در شيراز معزول شده رفت به اصفهان . مبشر السلطنه كه رئيس تلگرافخانهء تبريز بود مأمور به رياست تلگرافخانهء فارس شده و اين چند روزه از طهران حركت خواهد كرد .\r\nديگر آنكه ميرزا آقا نام تاجر پسرزادهء مرحوم حاجى خليل تاجر قريب شصت هزار تومان مال مردم را تفريط كرده ورشكسته است و الان در منزل آقا ميرزا محمد على پيشنماز بست نشسته است ، مبالغى بانك شاهنشاهى از مشار اليه طلبكار است .\r\nمورخهء روز دوشنبه دهم ماه جمادى الاولى سنه 1311 مطابق بيستم ماه نومبر سنه 1893 .\r\n\r\nاز 11 جمادى الاول 1311 مطابق 21 نومبر 1893\r\nحاجى سيد على اكبر از جناب نظام السلطنه تلگراف رضامندى به اعليحضرت همايونى كرده است ، جواب آمده كه \" ما او را به جهت اينكه مجرب شده بود براى حكومت فارس انتخاب كرديم ، حال كه شما رضايت داريد ما هم راضى هستيم \" . يك تلگراف اهل فارس از كسبه و غيره و يك تلگراف هم تمام تجار كرده‌اند به اينكه \" ما رضايت داريم از حاكم و چنين شهرت داده‌اند اتباع قوام الملك كه او به شيراز خواهد آمد اگر چنين باشد جميع ماها جلاى وطن خواهيم كرد \" . جواب رسيد كه \" هرگز چنين خيالى نداريم ، نه او را و نه صاحب ديوان را هرگز به شيراز نخواهيم فرستاد \" .\r\nديگر آنكه از آباده تا قمشه قريب دويست نفر سوار بختيارى اطراف آنجاها را گرفته‌اند و دزدى و شرارت مىكنند كه قافله كمتر تردد مىنمايد . جناب نظام السلطنه شصت سوار شاهسون\r\n\r\n","description":"","footnote":"","page_name":" 442 ","page_number":512},
  {"content":"\r\n\r\nبا صاحب‌منصب آنها فرستادند كه محافظت راه خاك فارس را نمايند .\r\nديگر آنكه چند نفر از اوباش طفل امردى را برده بودند در خانهء خودشان ، پدر پسره مطلع مىشود به حكومت عارض مىشود ، حكومت خواست آنها را بگيرد ، دو نفر از آنها فرار كرده بودند ، سه نفر در شاه‌چراغ بست رفته بودند ، شب هنگام ساعد السلطنه كه بيگلربيگى شهر است مىفرستد اطراف شاه‌چراغ را مىبندند ، آنها بىخبر خواسته بودند از آنجا فرار كنند ، آنها را مىگيرند ، بالفعل در حبس حكومتى هستند ، هنوز سياستى به آنها نشده است .\r\nديگر آنكه بواسطهء نيامدن باران و تاخير آن هوا قدر خشكى و سميت پيدا كرده و زكام مسرى بروز كرده . تسعير اجناس روزبروز در تزايد است . اگر به اين حالت پيش آيد خيلى سخت خواهد شد . حكومت هرچه سعى در تسعير جنس دارند مىكنند كه آخر سال كار بر همهء خلق سخت نشود ، بواسطهء همين گرانى ايلات قشقايى و ايلات خمسه كم‌كم دست‌اندازى و گنده دزدى مىنمايند .\r\nديگر آنكه چون ساعد السلطنه به جهت جلب منفعت قدرى دست‌اندازى در شهر مىكند و سربازان مشار اليه بدرفتارى با مردم مىكنند جناب نظام السلطنه خيال دارند او را تغيير بدهند و بيگلربيگى ديگرى به جهت شهر معين نمايند ، ولى بواسطهء گرانى نان و شورش مردم مشكل است كسى قبول اين كار را نمايد .\r\nديگر آنكه مردم بواسطهء شهرت آمدن صاحب ديوان و قوام الملك خيلى مضطرب بودند ، جواب تلگراف ايشان كه رسيده آرام شده‌اند . ديگر آنكه كارهاى حكومتى اين اوقات منظم است علما هم چند روزيست آرام هستند .\r\nديگر آنكه بنان الملك جنرال قنسول مصر وارد شيراز شد ، چند روزى ميهمان جناب نظام السلطنه بود ، بچاپارى روانهء اصفهان شده .\r\nديگر آنكه مردم بواسطهء نيامدن باران خيلى وحشت دارند . كم‌كم در نان تاوه برگردان هم تقلب كرده‌اند كه نمىشود خورد . زياد بر خلق سخت مىگذرد ، امسال اگر باران نيايد با اين شدت كر ملخ يقين قحطى سخت خواهد شد .\r\nديگر آنكه باران خوبى آمد كه هوا را از سميت انداخت ، به جهت حاصل خوب بود . همه جا اين باران باريده است . قدرى مردم از آن وحشت افتاده‌اند .\r\nديگر آنكه جناب نظام السلطنه قرار گذارده‌اند ماهى يكصد و پنجاه هزار من گندم به خبازان بدهند از قرار يك من يك قران و نان تنورى را يك من نهصد دينار بفروشند و نان سنگك را يك من هفده شاهى و از اول ماه جمادى الثانيه اين تسعير برقرار خواهد بود تا عيد نوروز به همين تسعير باشد . ذرت را هم يك من ده شاهى به خبازان بدهند و نان آن را يك من ده شاهى بفروشند .\r\nالحمد الله بيرونها و شهر خيلى اين اوقات منظم است . اگر اين گندم حكومت در انبار نبود الان در شيراز نان يك من دو قران يا دو قران و نيم ممكن نمىشد .\r\nديگر آنكه جناب سعد الملك تا پنجم ماه نو از شيراز حركت به سمت بوشهر خواهد كرد .\r\n\r\n","description":"","footnote":"","page_name":" 443 ","page_number":513},
  {"content":"\r\n\r\nديگر آنكه از دولت منصب امير تومانى به جناب سعد الملك مرحمت شده .\r\nديگر آنكه يك نفر از اوباش و اشرار شهر را كه متصل شرارت مىكرده گرفته سر بريدند .\r\nديگر آنكه الحمد الله نان فراوان و خوب است ، به همان تسعير كه معين شده مىفروشند ، نان تنورى يك من نهصد دينار ، نان سنگك هفده شاهى ، نان تاوه برگردان پانزده شاهى الى چهار عباسى است ، الان از همه جاى ديگر بهتر است تا بعد چه شود .\r\nديگر آنكه جناب سعد الملك روز پنجشنبه پنجم نقل مكان در بيرون شهر كرده و قرار است روز يكشنبه هشتم از آنجا حركت به سمت بوشهر نمايد .\r\nديگر آنكه الحمد الله سه روز و سه شب هست كه باران مىآيد ، خيلى بجا و بموقع است .\r\nملاك و اهل شهر خيلى از اين بارندگى مشعوف هستند . جو يك من نهصد دينار بود به محض آمدن باران فورا يك من چهار عباسى شده ، تسعير همهء اجناس ترقى دارد ( ؟ ) .\r\nديگر آنكه كارهاييكه به سعد الملك بود رجوع به نواب سهام الملك شده ، ولى سهام الملك به نظر نمىآيد از عهده برآيد بواسطهء اينكه مردى است بسيار طماع ، دور نيست بعد از رفتن سعد الملك قدرى كارهاى حكومتى بىنظم شود .\r\nديگر آنكه سه نفر از اشخاصى كه طفل امردى را كشيده بودند و در حبس حكومتى بودند حكومت سه نفر را چوب زيادى زده يك نفر از آنها را دو گوش بريده و دو نفر را يكى يك گوش بريده‌اند و مىخواهند اخراج بلد نمايند .\r\nديگر آنكه از روز پنجشنبه پنجم باران گرفت تا روز پنجشنبه دوازدهم هشت شبانه روز باران آمد كه در اين هشت شبانه روز يكساعت در بارندگى تخفيف نكرد . چنين بارندگى در هيچ سالى قدما هم به خاطر نداشتند . خيلى خرابى به خانه‌ها رسانيده ، از قرار خبر تلگرافى آباده و بلوكات اطراف آن را به كلى خراب كرده بقسمى كه تمام اهل آباده در صحرا آمده نشسته‌اند ، حاكم آباده و تلگرافچى هيچكدام منزل ندارند . حكومت حكم كردند كه حاكم آباده با سوار مستحفظ راه برود در ايزد خواست توقف نمايند ، ولى يك نفر از اهل آباده در اين خرابى تلف نشده ، به دهات اطراف شيراز اغلب خرابى رسيده است ، و ايضا از روز سيزدهم تا حال التحرير همين قسم باران مىآيد و مردم از اين بارندگى خيلى وحشت دارند .\r\nمورخهء روز شنبه چهاردهم ماه جمادى الثانيه سنه 1311 مطابق بيست و سيم ديسمبر 1893 .\r\n\r\nاز 15 جمادى الثانيه 1311 مطابق 24 ديسمبر 1893\r\nچنان بارندگى شده كه ثلث از خانه‌ها و دكاكين و بازار شيراز خراب شده ، از قراريكه از فسا خبر رسيده سيل شديدى آمده كه بيشتر از خانه‌هاى شهر فسا را سيل برده و قريب سيصد چهارصد نفر را سيل برده است ، ضابط فسا و اهل آنجا فرار به اطراف كرده‌اند .\r\nديگر آنكه جناب سعد الملك در همين بارندگى حركت به سمت بوشهر نمودند . چند نفر از اشرار شيراز محبوسا همراه سعد الملك هستند كه روانهء بندر قشم نمايد . تا در آنجا تحت الحفظ\r\n\r\n","description":"","footnote":"","page_name":" 444 ","page_number":514},
  {"content":"\r\n\r\nباشند .\r\nديگر آنكه روزى شش هزار من گندم به خبازان مىدهند كه آنها هم به همان نرخى كه معين شده نان بفروشند ، آنها بواسطهء بارندگى و نرسيدن سوخت باز نان را گران كرده و درب دكانهاى آنها ازدحام است . جناب نظام السلطنه مىخواستند آنها را سياست نمايند ، بعد التزام سپرده‌اند كه هوا بشود سوخت پيدا كنند به همان نرخ بفروشند .\r\nديگر آنكه در اصطهبانات نزاعى ميانهء آدم نواب سهام الملك و اهل شهر شده ، از طرفين چهار پنج نفر كشته و چند نفر زخمى شده‌اند . اين خبر به حكومت رسيده مأمور فرستاده‌اند كه مقصرين را از اهل اصطهبانات گرفته به شهر بياورند .\r\nديگر آنكه باز چند روز است عمل نان مغشوش شده و خبازان بناى تقلب را گذارده‌اند ، حكومت هم هرچه تنبيه و تعذيب مىنمايند پيشرفت نمىشود . ديگر آنكه پول گندم ديوان را خبازان تمام پول سياه مىدهند ، حساب كرده‌اند قيمت گندم ديوان را شصت هزار تومان پول سياه جمع مىشود . حكومت حيران است كه وجه سياه را چه كند ، حال صرف پول سياه و سفيد پانزده شاهى است .\r\nديگر آنكه از قراريكه اخبار رسيده از اين بارندگى دو محله از نيريز و دو محله از جهرم را سيل خراب كرده است .\r\nديگر آنكه دو نفر سارق از اهل آباده كه بسيار شرير هستند از آباده به شيراز آورده بودند و چندى در حبس حكومت بودند آنها را بقتل رسانيدند .\r\nديگر آنكه پسر ايلخانى قشقايى را به جهت باقى قشقايى در منزل حكومتى نگاه داشته‌اند ، از قرار مذكور هيجده هزار تومان باقى قشقايى است ، به قدر ده هزار تومان باقى بهبهان است ، از هر جهت قريب پنجاه شصت هزار تومان تا به حال در محل مانده است ، كارهاى حكومتى از هر جهت منظم است .\r\nديگر آنكه مبشر السلطنه كه مأمور به رياست تلگرافخانه‌هاى فارس و عربستان است اين دو روزه وارد مىشود .\r\nديگر آنكه دستخط تلگرافى از جانب اعليحضرت همايونى به جهت جناب نظام السلطنه رسيده به اين مضمون كه در كمال استقلال حكومت سال نو با شماست مشغول نظم ولايت باشيد . و خيلى اظهار مرحمت كرده‌اند و پالتو تنپوش خودشان را خلعت مرحمت فرموده‌اند و با پست آتيه مىفرستند . جناب نظام السلطنه خيلى از اين دستخط خوشوقت هستند .\r\nديگر آنكه دو سه نفر از اتباع قوام الملك از قول كدخدايان و ريش‌سفيدان شهر عريضهء جعلى خدمت حضرت اشرف صدر اعظم نوشته و چندين مهرهاى ساختگى پاى آن عريضه زده بودند كه ما قوام الملك را مىخواهيم و اگر خلافى از چند نفر الواط و اشرار شهرى سر زده آن هم به تحريك بستگان قوام الملك بوده ، اين عريضه را حضرت اشرف صدر اعظم به جهت جناب نظام السلطنه فرستاده بودند . ايشان در صدد جستجوى آن اشخاص برآمده‌اند ، معين شد كه ميرزا آقا نام ميرزاى\r\n\r\n","description":"","footnote":"","page_name":" 445 ","page_number":515},
  {"content":"\r\n\r\nقوام الملك و حاجى نصير نگهدارى و حاجى محمد استاد قنادىها بوده‌اند . در همين بين عريضهء مجدد نوشته بودند كه : \" ما سيصد نفر از ريش‌سفيدان و كدخدايان محله و غيره هستيم كه اين عريضه را به قيد التزام مىسپاريم كه ما قوام الملك را مىخواهيم و هركدام ما را يك‌به‌يك پاى تلگراف بخواهيد كه اقرار بر اين عرض خودمان بكنيم \" . جناب نظام السلطنه از اين عريضه مطلع مىشوند حاجى محمد و ميرزا آقا را گرفته با چند نفر غلام روانهء بوشهر كردند ، بعضى توسط زياد كردند ، حاجى محمد را از بين راه برگردانيدند كه با مادر و عيال برود در خفر توقف نمايد ، ميرزا آقا هم در كازرون بماند . حاجى نصير را خواستند بگيرند رفته در خانهء امام جمعه بست نشسته است ، امام جمعه هم توسطى از او كرده ولى هنوز پذيرفته نشده است .\r\nمورخهء روز يكشنبه سيزدهم ماه رجب المرجب سنه 1311 مطابق بيست و يكم جنورى 1894 .\r\n\r\nاز 14 رجب 1311 مطابق 22 جنورى 1894\r\nپالتوى ترمهء شمسهء مرصع تنپوش همايونى كه به جهت جناب نظام السلطنه با پست خلعت فرستاده بودند روز چهارشنبه بيست و سيم خلعت‌پوشان گرفتند ، در تل سلام كه يك ميل از شهر دور است خلعت پوشيدند ، تمام بزرگان و خوانين شهر و تمام كسبه در بيرون شهر آمدند ، از تل سلام شليك توپ كردند تا در ميدان توپخانه و بعد از آن سلام عام نشستند . خيلى خلعت‌پوشان بزرگى شد كه كمتر چنين خلعت‌پوشانى واقع شده بود .\r\nديگر آنكه حاجى نصر الله خان ايلخانى ايلات قشقايى به شهر آمده مشغول حساب پرداختن است . از قراريكه حساب او را كرده‌اند باقى حساب او دوازده سيزده هزار تومان نقد و چهل و پنج هزار من گندم بده دارند ، پسرش هم هنوز در حبس است . حكومت جميع حواسش مصروف جمع‌آورى بقاياى خود است .\r\nديگر آنكه فوج دره‌جزين به سركردگى مصطفى خان ميرپنج كه همشيره‌زادهء مرحوم معتمد الدوله است دو روز است وارد شيراز شده و عوض فوج خوى هستند و مأمور بوشهر خواهند شد .\r\nديگر آنكه حكومت سال نو جناب نظام السلطنه مستقل شد ، ديگر بطور يقين تغييرپذير نخواهد بود ، در تدارك پيشكش و مساعده دادن و مشغول وصول باقى سال كهنه و قرارومدار سال نو هستند . از هر جهت بيرونها منظم است .\r\nديگر آنكه چند شب قبل چند سارق مىروند در خانهء ميرزا محمد شفيع پسر حاجى محمد صادق اصفهانى به قدر هفت هشت هزار تومان تنخواه از قبيل جواهر آلات و غيره برده‌اند . بعضى اين سرقت را نسبت به پسر صيغهء او مىدهند و از قرائن خارجه هم از قرار مذكور اين اسبابها جايى نبوده كه آدم غيره بتواند در آنجا برود مگر از خودى همدست شده باشند .\r\nحكومت هم در تفحص و تجسس است و خيلى عقب كرده‌اند كه سارق را بدست بياورند .\r\nديگر آنكه بيست و چهار ساعت برف بسيار سنگينى آمد بشدتى كه تمام كوچه‌ها و راهها مسدود شده است كه در كوچه‌ها ممكن نيست سواره عبور كرد . به نظر چنين مىرسد كه قدرى چند\r\n\r\n","description":"","footnote":"","page_name":" 446 ","page_number":516},
  {"content":"\r\n\r\nروزى كار نان اغتشاش بهم رساند . نرخ اجناس از هر چيز گران است ، حتى گوشت كه تا به حال هيچكس ياد ندارد گوشت گوسفند يك من سه قران باشد و گوشت برهء نازك يك من چهار قران .\r\nبواسطهء گرانى بر خلق بيچاره خيلى سخت مىگذرد .\r\nديگر آنكه از قرار مذكور شاه مشكل است حمايت و رعايتى در حق رعاياى بيچارهء آباده و فسا بنمايند ، مخصوصا به حكومت نوشته‌اند ازاين‌قبيل مطالب ديگر ننويس . خلق فسا و آباده خيلى پريشان و مستحق رعايت هستند .\r\nديگر آنكه از قرار مذكور مجير السلطنه برادرزادهء جناب نظام السلطنه در طهران مىخواهد اصلاحى ميانهء قوام الملك و جناب نظام السلطنه بدهد ، شهرت زيادى در شيراز دارد كه صاحب ديوان حاكم است ، ولى اين خبر و شهرت اصل ندارد چونكه عمل حكومت سال نوى جناب نظام السلطنه گذشته است .\r\nمورخهء روز شنبه دهم ماه شعبان المعظم سنه 1311 مطابق هفدهم ماه فبرورى مسيحى 1894 .\r\n\r\nاز 11 شعبان 1311 مطابق 18 فبرورى 1894\r\nبواسطهء گفتگوى تغيير و تبديل حكومت كه بر زبانهاى عام افتاده است بيرونها خيلى دزدى مىشود و در شهر هم شهرت دارد كه اين حكومت معزول است . در شهر هم شبها دزدى مىشود .\r\nديگر آنكه خلق شهر از علما و كسبه و غيره شكايت زياد از ساعد السلطنه كه بيگلربيگى شهر است و سربازان او دارند ، بقسمى است كه علما به جهت جناب نظام السلطنه پيغام داده‌اند كه اگر او را تغيير ندهيد مردم شورش خواهند كرد . حقيقت هم خيلى تعدى به مردم كرده است ، هزار نفر سرباز را در شهر سرداده در خانه‌هاى مردم مىريزند شبها دزدى مىكنند ، نظام السلطنه هم چون ميل باطنى به ساعد السلطنه دارند جلوگيرى از مشار اليه نمىكنند . ساعد السلطنه و سربازان او هر كارى كه ميل دارند در شهر مىنمايند . اين گرانى و اين خانه خرابىها يكطرف و اين تعديات و بىحسابى فوق العاده ساعد السلطنه هم يكطرف . از اين جهت علما و خلق شهر به صدا آمده‌اند .\r\nديگر آنكه از قرار مذكور حكومت حاليه هنوز مطمئن از حكومت سال نو خود نيستند اگر چه سى هزار تومان مساعدهء سال نو را تلگرافا خواسته‌اند با وجوده مطمئن نيستند .\r\nديگر آنكه ده شبانه روز است اتصالا باران مىآيد بقسمى كه خانه‌اى نيست كه خرابى نكرده .\r\nشب دوشنبه نوزدهم ماه شعبان هفت ساعت و نيم از شب گذشته در همان بارندگى چنان زلزله‌اى آمد كه به قدر يك دقيقه طول داشت ، فرياد مردم بلند شد ولى خرابى نرسانيد مگر بعضى از ديوارهاى كهنه و خيسيده را خراب كرد ، بعد از آن زلزله باران شديد آمد كه قريب بيست ساعت اتصالا باران آمد ، خانه‌ها را خراب كرد خيلى قريب دو هزار خانه خراب شده است ، تمام بازارها حتى بازار وكيل بسته شده مثل روز قتل . خيلى سخت بر اين خلق بيچاره گذشته و مىگذرد . با اين خرابى و گرانى ظلم و تعدى ساعد السلطنه هم سرآمد آن است كه سربازان او در\r\n\r\n","description":"","footnote":"","page_name":" 447 ","page_number":517},
  {"content":"\r\n\r\nشهر بىاعتدالى زياد مىكنند ، آنقدر ظلم و تعدى به آنها شده كه حالا راضى به آمدن قوام الملك شده‌اند . عريضه‌هاى زياد به خاكپاى همايونى كردند كه ما قوام الملك و پسران او را مىخواهيم .\r\nتا نظام السلطنه مطلع از اين عرايض مىشود آن اشخاص را مىگيرند چوب مىزنند جلاى وطن مىدهند . نظام السلطنه تمام اختيار خود را به دست سهام الملك و ساعد السلطنه گذاشته هرچه آنها بگويند تمكين است ، در اين آخر سالى خيلى ظلم و تعدى به اين خلق بيچاره مىنمايند .\r\nديگر آنكه شيخ الاسلام قريب هزار تومان باقى مالياتى داشت ، اسباب هتك آبرو و بىاحترامى آنقدر به او وارد آوردند كه ملك خود را فروخته ماليات داد ، حتى اينكه چند شبانه روز سرباز و بالابان در خانهء مشار اليه ريخته بودند و طبل مىزدند . تا به حال در هيچ حكومتى چنين حركات ناشايسته نسبت به اين جور اشخاص صادر نشده بود .\r\nديگر آنكه چه از طهران و چه در شيراز شهرت تام دارد كه صاحب‌ديوان حاكم فارس است و بنادرات و گمرك را نيز به او واگذار كرده‌اند . از قراريكه از طهران مكتوبا نوشته بودند دستخط حكومت فارس را به صاحب ديوان داده‌اند ولى قدغن شده كه چند روزى مستور باشد تا نظام السلطنه باقى خود را وصول نمايد ، ولى خود نظام السلطنه و اجزاى ايشان خودشان را سال نو حاكم بالاستقلال مىدانند ، از قرائن خارجه نيز معلوم مىشود كه معزول باشند چونكه محرمانه اجناس زيادى خود را مىفروشند و بقسمى جلوى سرباز را در شهر ول كرده‌اند و رسيدگى به كار مردم نمىنمايند كه شبى نيست سربازان دزدى نكنند و مال مردم را نبرند ، و ابدا اعتنايى به اين فقرات نمىشود سواى اينكه به سختى از مردم باقى خود را وصول مىنمايند . تمام خلق شيراز از اين حكومت و اجزاى حكومت رنجيده و منزجر شده‌اند .\r\nديگر آنكه تمام اجناس گران است حتى گوشت و ذغال و هيزم كه هرگز كسى خاطر ندارد به اين گرانى باشد ، ذغال يك من هفتصد دينار ، هيزم يك من يك عباسى ، گوشت بزرگ يك من سه قران و سه عباسى ، گوشت نازك يك من چهار قران ، روغن يك من هشت قران ، ساير اجناس تماما گران است ، خيلى سخت به مردم بيچاره مىگذرد .\r\nديگر آنكه از قراريكه بالفعل از بيرونها خبر رسيده اين زلزله در بلوك كربال و ساير جاهاى ديگر خيلى خرابى رسانيده و چندين نفر هم زير انبوه شده‌اند .\r\nديگر آنكه اخبارات و اشتهارات زياد در شيراز گفتگو مىشود از بابت حكومت سال نو ، ولى از فراش خارجه هنوز درست معلوم نيست حكومت سال نو با اين حكومت يا با ديگرى باشد .\r\nحضرت و الا ظل السلطان و جناب صاحب ديوان هنوز مأيوس نشده‌اند . از قرار نوشتجات طهران نواب جلال الدوله هم دوروبر خود را در طهران جنجال كرده به خيال حكومت فارس ، تا عيد نوروز كارها مختل است و هيچكس تكليف خود را نمىداند .\r\nديگر آنكه ساعد السلطنه كه بيگلربيگى شهر است خيلى با مردم كج رفتارى كرده و مىكند ، از علما و اشراف و كسبه تماما شاكى هستند از مشار اليه . جناب نظام السلطنه هم ضابط به جهت هيچ جا معين نكرده‌اند همه را وعده به آمدن جناب سعد الملك مىدهند ، تا آمدن ايشان هيچ قرار و\r\n\r\n","description":"","footnote":"","page_name":" 448 ","page_number":518},
  {"content":"\r\n\r\n\r\nركن الدوله\r\nتا به حال از هيچ حكومتى محض رشوه و مداخل خود اين حركات ديده نشده بود .\r\n\r\n","description":"","footnote":"","page_name":" الف 448 ","page_number":519},
  {"content":"\r\n\r\n\r\nامين السلطان\r\nبنا به مرحمت و رأفت همايونى نسبت به عموم ممالك محروسه بعد از اينكه معلوم شد كه عمل انحصار تنباكو . . .\r\nص 394\r\n\r\n","description":"","footnote":"","page_name":" ب 448 ","page_number":520},
  {"content":"\r\n\r\n\r\nدم توپ گذاشتن\r\nپيغام مىدهند به حاكم بگو براى چه مرد بيچاره‌اى را دم توپ گذاردى ، اين‌طور حكومت مىكنند ياد بگير !\r\nص 416\r\n\r\n","description":"","footnote":"","page_name":" پ 448 ","page_number":521},
  {"content":"\r\n\r\n\r\nنظام السلطنه\r\nجناب نظام السلطنه صريح گفته‌اند من كارى به عمل حكومت سابق ندارم ، اگر الان چيزى از كسى . . .\r\nص 430\r\n\r\n","description":"","footnote":"","page_name":" ت 448 ","page_number":522},
  {"content":"\r\n\r\n\r\nعين الملك\r\nنواب و الا عين الملك پيغام به جهت ميرزا هدايت الله فرستادند كه اين كار باعث اغتشاش شهر و تزلزل مردم . . .\r\nص 453\r\n\r\n","description":"","footnote":"","page_name":" ث 448 ","page_number":523},
  {"content":"\r\n\r\n\r\nساعد السلطنه\r\nفوج همدانى كه مال ساعد السلطنه است در شهر معركه مىكنند شبى نيست كه دزدى نكنند و خانه‌هاى مردم را نبرند ، هر وقت هم . . .\r\nص 454\r\n\r\n","description":"","footnote":"","page_name":" ج 448 ","page_number":524},
  {"content":"\r\n\r\n\r\nامام جمعه\r\nاهل فارس از حركات امام جمعه و اولادان او به صدا آمده‌اند ، دور نيست اين اوقات . . .\r\n459\r\n\r\n","description":"","footnote":"","page_name":" چ 448 ","page_number":525},
  {"content":"\r\n\r\n\r\nنصير الملك و مؤيد الملك\r\nنصير الملك قبول در دادن مساعده نكرد ، حكما با محصل اين تنخواه را از مشار اليه مىخواستند ، هرچه كرد چاره‌پذير نشد ، شب هنگام فرار كردند . . .\r\nص 453\r\n\r\n","description":"","footnote":"","page_name":" ح 448 ","page_number":526},
  {"content":"\r\n\r\nمدارى در سال نو نخواهند داد ، همه كس هم در كار خود حيرانند .\r\nديگر آنكه از قرار نوشتجات طهران بنادر و گمركهاى فارس را به قوام الملك مىخواهند بدهند ولى هنوز عمل او نگذشته است .\r\nديگر آنكه چند روز است هوا صاف و آفتاب است قدرى هم هوا معتدل شده از آن شدت سردى سرما افتاده است ، ولى بواسطهء بارندگى زياد خندق‌هاى دور شهر بالا آمده ، خلق بواسطهء چند سال قبل كه طغيان آب بود و زير زمينها آب بالا داد مشوش هستند .\r\nديگر آنكه صبح روز سيم ماه رمضان خبر استقلال حكومت جناب نظام السلطنه رسيد خيلى خوشوقت بودند ، شب هنگام دو ساعت از شب گذشته خبر عزل ايشان رسيد ، فورا سهام الملك كوهى برادر رضا خان را مرخص كرد ، او هم فرار كرد كه برود بيرونها را اغتشاش كند . جناب نظام السلطنه در تدارك رفتن هستند ، قرار است روز عيد نقل مكان در باغات بيرون شهر نمايند ، سعد الملك هم از طرف بغداد و كرمانشاهان به طهران خواهد رفت . اجزاى قوام الملك هركدام براى خود حاكمى شده‌اند دست‌اندازى مىنمايند . حضرت اشرف صدر اعظم سهام الملك را معجلا بچاپارى خواسته‌اند . جناب نظام السلطنه قريب هفتاد هزار تومان از خبازان و ضباط طلبكار هستند ولى معطل اين حساب نخواهند شد ، همين قدر كه قاطر و شتر به جهت حركت ايشان حاضر و آماده شود فورا حركت خواهند كرد ، تا ده روز بعد از عيد طول خواهد كشيد .\r\nساعد السلطنه نايب الحكومه است تا عين الملك كه قرار است بيايد وارد شود . قوام الملك هم به حاجى ميرزا عبد الله خان كارگزار تلگراف كرده بنادر را سپردهء مشار اليه كرده است تا آمدن خودش ، و نيز ميرزا آقا ميرزاى خود را كه جناب نظام السلطنه او را اخراج بلد كرده بودند و در كازرون حبس نظر بود تلگرافا حكم داده برود به جهت ضبط گمرك بوشهر و بنادر ، ولى اهل شهر بواسطهء آمدن قوام الملك خوف دارند .\r\nديگر آنكه جناب نظام السلطنه اجناس خود را هرچه داشت فروخت ، هرچه نواب و الا ركن الدوله تلگراف به بستگان خود كردند كه اجناس انبار ايشان را بخرند به آنها نفروختند . بنقد جميع كارها مغشوش و معوق است . ساعد السلطنه پانصد خروار گندم از جناب نظام السلطنه خريد كه به خبازان بدهد تا آمدن عين الملك .\r\nديگر آنكه نواب و الا ركن الدوله سى و پنج هزار تومان مساعده از مردم خواسته ده هزار تومان از مؤديان موضوعه و ده هزار تومان از ايلخانى قشقايى و پانزده هزار تومان از نصير الملك ، هيچكدام نخواهند داد .\r\nديگر آنكه همان وقتى كه خبر عزل جناب نظام السلطنه رسيد يك نفر از الواط در شاه‌چراغ سه نفر را زخم منكر زده و فرار كرده است . آن سه نفر زخمى به حالت خراب افتاده‌اند كه خطر كلى دارد .\r\nديگر آنكه اتباع قوام الملك شب و روز پيش حاجى سيد على اكبر آمد و رفت مىكنند كه ميانهء او را با قوام الملك اصلاح نمايند . از قرار مذكور قدرى رام شده و احتمال دارد كه با پول و تعارف صلح كند .\r\nمورخهء روز شنبه نهم ماه رمضان المبارك سنه 1311 مطابق هفدهم ماه مارچ مسيحى سنه 1894 .\r\n\r\n","description":"","footnote":"","page_name":" 449 ","page_number":527},
  {"content":"\r\n\r\n\r\nاز 10 رمضان 1311 مطابق 18 مارچ 1894\r\nجناب نظام السل\r\nطنه صبح شنبه دوازدهم از شهر به باغ حاجى محمد مهدى كه پانصد قدمى شهر است نقل مكان كردند ، شب همان روز سهام الملك بطور مخفى به طرف طهران از راه بيراهه رفته است .\r\nديگر آنكه ساعد السلطنه مشغول نايب الحكومه‌گرى است و جناب نظام السلطنه هر روز مشغول رسيدگى به حسابهاى ضباط هستند و مفاصا حساب مىدهند ، قرار است روز بيست و دويم رمضان حركت كنند .\r\nديگر آنكه عين الملك كه از جانب سركار و الا ركن الدوله نايب الحكومه مىباشد به اصفهان رسيده و از آنجا هم حركت نموده تلگراف به ساعد السلطنه كرده كالسكه خواسته كه تا ده بيد كالسكه بفرستند ، ساعد السلطنه هم كالسكهء خود را با بعضى لوازمات مختصرى به جهت ايشان فرستاد ، از تلگراف خود عين الملك يا روز بيست و دويم يا بيست و پنجم وارد شيراز خواهد شد .\r\nديگر آنكه اطراف و بيرونها را باز عرب اغتشاش كرده و دزدى زياد مىشود ، كوهى برادر رضا خان هم رفته است در طايفهء خودش .\r\nديگر آنكه شب هنگام چند نفر دزد در باغ شيخ رفته بودند ، چونكه عيال جناب نظام السلطنه در آنجا نقل مكان كرده‌اند ، كه دستبردى بزنند . قراول و آدمهايى كه كشيك مىكشيدند دزدها را مىبينند تعاقب مىكنند دو نفر از آنها را مىگيرند ، ما بقى فرار مىكنند . از قرار تقرير دزدها چهل نفر هستند و اهل ده بزرگى كه قريب به شهر است مىباشند . تقرير كرده بودند كه ما چهل نفر با سربازهاى ساعد السلطنه در اين مدت در شهر و بيرونها دزدى مىكرديم . بعد از تحقيقات آنها را حبس نموده‌اند كه همدستهاى خودشان را بدست بدهند .\r\nديگر آنكه از قرار تقرير جناب نظام السلطنه پنجاه هزار تومان زيادى از ماليات داده‌اند و يكصد و ده هزار تومان كه از بابت پيشكش و مساعده تقديم كرده بودند اعليحضرت همايونى هنوز آن پول را پس نداده‌اند ، از اين جهت خيلى اوقات ايشان تلخ است .\r\nديگر آنكه آنچه باطنا مفهوم مىشود اين تغيير و تبديل به ميل حضرت اشرف صدر اعظم بوده است .\r\nديگر آنكه دويست هزار تومان علاوه بر ماليات فارس و گمرك و بنادر كرده‌اند ، يكصد و بيست و پنج هزار تومان به ماليات فارس و پنجاه هزار تومان به گمركها و بيست و پنج هزار تومان به بنادر . بيچاره رعيت و مالكين ملك كه بايد اين تحميل و اين بار سنگين را بكشند با اين ملخ‌خوارگى و خرابى ولايت .\r\nديگر آنكه از قراريكه اخبار رسيده اهل بهبهان بر عبد الله خان حاكم خود شورش كرده‌اند و دور عبد الله خان را گرفته‌اند چند نفرى هم كشته شده است .\r\n\r\n","description":"","footnote":"","page_name":" 450 ","page_number":528},
  {"content":"\r\n\r\nديگر آنكه در ممسنى دو طايفه بهم زده‌اند قريب پانزده شانزده نفر از طرفين كشته شده است .\r\nديگر آنكه پسر فتحعلى خان نايب الحكومهء لارستان محمد خان نام در راه عبور مىكرده چند نفر سر راه را بسته بودند او را مقتول كرده‌اند . در بلوكات خيلى اغتشاش بهم رسيده است .\r\nديگر آنكه طايفه‌اى از عرب در سيمكان رفته غارت كرده است .\r\nديگر آنكه از قرار مذكور بعضى از طايفهء عرب مثل ميرمحمد شريف خان كلانتر طايفهء مزيدى با ريحان خان كلانتر حاليهء بهارلو به طرف كرمان رفته‌اند ، تمام ايلات بنقد بىكلانتر و بىبزرگتر شده‌اند ، هرزگى زياد مىكنند .\r\nديگر آنكه از قراريكه از بيرونها خبر رسيده طايفهء رضا خان عرب رفته‌اند جلو ميرمحمد شريف خان كلانتر و امير آقا خان را كه ايلبيگى عرب بود بگيرند ، تلافى كار خودشان كه پارسال بر سر آنها آورده بودند بكنند ، بيرونها بىنظم است .\r\nديگر آنكه نواب عين الملك روز جمعه بيست و دويم رمضان دو ساعت از آفتاب گذشته وارد شد ، تمام اعيان و اشراف تا يك فرسخى شهر استقبال رفتند ، و جناب نظام السلطنه هم ظهر همان روز حركت كرد . همان اشخاصى كه استقبال رفته بودند تماما تا تل سلام كه يك ميل و نيم از شهر دور است به مشايعت ايشان رفتند ، از آنجا با ساعد السلطنه در درشكه به طرف زرقان رفتند ولى ساعد السلطنه تا يك فرسخ بيشتر نرفت مراجعت به شهر كرد .\r\nديگر آنكه سركار نواب و الا ركن الدوله تلگراف كرده‌اند كه تا ورود خودشان به شيراز شهر سپردهء ساعد السلطنه باشد ، كسى دخل و تصرف نكند . ديگر آنكه از ديروز تا به حال كه نواب عين الملك وارد شده حكمى تازه نكرده است .\r\nديگر آنكه چند روز است كه متصل درب كاروانسراها و مساجد كاغذ مىچسبانند كه ما قوام را نمىخواهيم اگر باز وارد شيراز شود بلوا خواهيم كرد ، نه خودش و نه پسرش را نمىخواهيم .\r\nديگر آنكه در بيرونها خيلى اغتشاش بهم رسيده سمت فسا و داراب ملخ زياد بيرون آمده و هرجا مشغول كشتن هستند و خلق خيلى از اين بابت مضطرب هستند .\r\nديگر آنكه از قراريكه از طهران نوشته‌اند نواب و الا ركن الدوله بايد سيصد هزار تومان پول تقديم كند تا بتواند حركت از طهران نمايد ، دينارى تاكنون پول براى ايشان ممكن نشده رواج بدهند ، از اين جهت شهرت دارد كه احتمال تغيير و تبديل پيدا شود . قوام الملك هم بواسطهء پيشكار بودن مستشار الملك قدرى خود را عقب كشيده ، خود قوام الملك هم از قبول كردن بنادر پشيمان شده ولى حالا ديگر چاره‌اى ندارد . در هر حال هم كار ركن الدوله و هم قوام الملك مغشوش است و اين حكومت هنوز استقلال بهم نرسانيده است . عين الملك كه نايب الاياله است از روزيكه وارد شده ابدا دخل و تصرفى در كارها نكرده است ، به همان قسم كه به ساعد السلطنه سپرده بوده است به همان حال است .\r\nديگر آنكه عربها هم خيلى در سمت فسا و جهرم اغتشاش مىكنند و مال مردم را مىبرند ،\r\n\r\n","description":"","footnote":"","page_name":" 451 ","page_number":529},
  {"content":"\r\n\r\nدر هر حال كار اين حكومت از حالا بسيار مغشوش است تا بعد چه شود .\r\nديگر آنكه جناب نظام السلطنه پنج شش روز در زرقان توقف داشتند بواسطهء اينكه آب راه نمىداد كه بروند ، دو سه روز است كه از زرقان رفته‌اند .\r\nديگر آنكه داكتر كالنز كه به جهت حضرت و الا ظل السلطان از فرنگستان آمده بود دو روز در منزل داكتر اسكالى توقف كرد و رفت به اصفهان .\r\nديگر آنكه در شهر خيلى گفتگو در ميان مردم است به جهت آمدن قوام الملك و مشكل است او را بگذارند وارد شهر شيراز شود .\r\nديگر آنكه ملخ در همه جا بشدت بيرون آمده است ميرزا هدايت الله پيشنماز دو سه روز با جمعيت اهل شهر رفتند به ملخ كشتن ، تمام بازارهاى شهر را بستند حتى چهار بازار وكيل ، در اين دو سه روزه به قدر سى وقر ملخ آوردند . ميرزا هدايت الله محض جلوه دادن به مردم بارهاى ملخ را مىآوردند يا در شاه‌چراغ يا در كاروانسراى گمرك خالى مىكردند .\r\nكم‌كم تزلزلى در قلب مردم افتاده بود و بدين جهت نان را هم ترقى دادند . نواب و الا عين الملك پيغام به جهت ميرزا هدايت الله فرستادند كه \" اين كار باعث اغتشاش شهر و تزلزل مردم و ترقى نان خواهد بود ، اين كار را موقوف كنيد ، من سوار به اطراف مىفرستم كه رعايا بروند ملخ بگيرند و بياورند يك من پنج شاهى پول بگيرند \" . ميرزا هدايت الله راضى شد ديگر نرفت به ملخ گرفتن .\r\nديگر آنكه از قرار تلگراف قوام الملك يك كرور من گندم از محمره و كراچى خواسته است به توسط معين التجار ، اين تلگراف را كه قوام به خلق شيراز كرد باعث شورش مردم شد كه كاغذهاى بد به درب كاروانسراها و مساجد چسبانيدند كه اگر قوام الملك داخل شهر شود او را اين دفعه مىكشيم . الحال شهر و بيرونها خيلى شلوغ است ، در شهر هر شب دزدى مىشود و بيرونها آدم مىكشند . حكومتى در ميان نيست . از قراريكه خبر رسيده برادرزادهء رضا خان عرب پسر فتحعلى بيك عمله را - كه آن هم يك طايفه از عرب است - كشته است .\r\nديگر آنكه چند شب قبل چند نفر الواط داروغه را خفتى داده بودند و پسره‌اى را هم كشيده بودند ، ساعد السلطنه عقب كرد كه آنها را بگيرد ، فرار كردند ، وقتى كه خواسته بودند از دروازه بيرون بروند آدمهاى ساعد السلطنه شليك تفنگ به آنها مىكنند ، دو نفر كشته و يك نفر زخمى مىشود و ما بقى فرار مىكنند . ازاين‌قبيل كارها متصل در شهر اتفاق مىافتد .\r\nديگر آنكه گندم خوراك شهر تمام شده گندمى هم نيست كه به خبازان داده شود مگر هفتاد هشتاد هزار من گندمى كه مبشر السلطنه از نظام السلطنه خريده است ، آن هم خوراك ده پانزده روز شهر است ، حكومت هم پول ندارد گندم بخرد كه از دشتى و دشتستان بياورند . على النقد تمام كارهاى حكومتى مختل است تا بعد چه شود .\r\nديگر آنكه سركار و الا ركن الدوله حكم كرده بودند كه دوازده هزار تومان از نصير الملك از بابت مساعده بگيرند ، نصير الملك چون نمىدانست كه از اين بلوكات كه ابواب جمع مشار اليه بود كدام برقرار خواهد بود قبول در دادن مساعده نكرد . حكما با محصل اين تنخواه را از مشار اليه\r\n\r\n","description":"","footnote":"","page_name":" 452 ","page_number":530},
  {"content":"\r\n\r\nمىخواستند ، هرچه كرد چاره‌پذير نشد ، شب هنگام فرار كرد . از قراريكه مىگويند از راه يزد و بيراهه به طرف طهران رفته ، از جانب عين الملك محمود خان سركردهء سوارهاى شاهسون را بچاپارى عقب نصير الملك فرستاده‌اند كه مشار اليه را بگردانند ، ولى مشكل است به او برسد . از قرار مذكور قريب چهل هزار تومان هم به مردم مقروض است .\r\nديگر آنكه گندمهايى كه مبشر السلطنه از جناب نظام السلطنه خريده بود ساعد السلطنه به حكم سركار و الا تماما را خريده كه به خبازان بدهد . به قدر نان پانزده روز شهر است .\r\nديگر آنكه ملخ از خارج و بيرونها مىآورند ، هر روزى قريب هزار من ملخ مىآورند و نواب عين الملك از قرار يك من يكصد دينار پول به آنها مىدهد . ولى آنقدر هست كه فرقى نخواهد كرد . از جميع بلوكات خبر رسيده كه ملخ زياد به حاصل ريخته است .\r\nديگر آنكه هنوز معلوم نيست كه سركار و الا ركن الدوله كى از طهران حركت مىنمايند . از قرار مذكور معطل پول پيشكش هستند كه تا به حال براى ايشان ممكن رواج دادن نشده است .\r\nديگر آنكه بيرونها شلوغ است دزدى زياد مىشود آدم هم اغلب مىكشند ، خصوصا عربها طرف فسا و جهرم را خيلى اغتشاش كرده‌اند ، حاصل مردم را خيلى مىچرانند ، هيچ كارى منظم نيست .\r\nديگر آنكه مستر توما را كه صاحب‌منصب روس است با عيالش وارد شده‌اند ، مهمان رئيس بانك شاهنشاهى هستند ، خيال دارد خودش با عيالش با اسب چاپارى بچاپارى به طهران برود .\r\nمورخهء روز دوشنبه شانزدهم ماه شوال المكرم سنهء 1311 مطابق بيست و سيم آپريل 1894 .\r\n\r\nاز 17 شوال 1311 مطابق 24 اپريل 1894\r\nچند روز است كه بعضى از خوانين را مثل ايلخانى قشقايى و همشيره‌زاده‌هاى صاحب ديوان حاجى وكيل و محمد صادق خان را از طهران مستشار الملك كه پيشكار فارس است با قوام الملك پاى تلگراف حاضر كردند ، حضورا به جهت ضابطهء بعضى جاها سوال و جواب كردند كه مساعده از آنها بگيرند ، ايل قشقايى را على النقد به حاجى نصر الله خان ايلخانى دادند و پنج هزار تومان مساعده از مشار اليه خواسته‌اند ، قير و كازرين و جهرم را به محمد صادق خان داده‌اند و مبلغى از او مساعده مىخواهند ، فسا را هم ميخواستند به حاجى وكيل بدهند چون جمع و پيشكش آنجا را با اين خرابى زياد بسته بودند قبول نكرد .\r\nديگر آنكه حسن خان فراشباشى سركار و الا ركن الدوله باطنا به جهت بيگلربيگى شهر شيراز مأمور شده دو روز است وارد شده ، ولى هنوز از ساعد السلطنه گرفته نشده است .\r\nديگر آنكه از قرارى كه از طهران نوشته‌اند هنوز پول پيشكش و مساعدهء فارس را سركار و الا ركن الدوله نداده‌اند و معطل پول دادن هستند . قرار است در ماه نو از طهران حركت نمايند .\r\nديگر آنكه از قرار مذكور كازرون و دشتى و دشتستان و بوشهر و بنادر و ايلات خمسه و داراب با قوام الملك است ، آدمى از خودش به جهت نيابت داراب از طهران فرستاده است .\r\n\r\n","description":"","footnote":"","page_name":" 453 ","page_number":531},
  {"content":"\r\n\r\nديگر آنكه درب مساجد و كاروانسراها كاغذ چسبانيده بودند ، از قول جناب حجت الاسلام حاجى ميرزا محمد حسن مجتهد كه شخصى استفتاء كرده بود كه \" اگر شخص به جهت كسب معاش خود روز جمعه در طلب معاش برود و دكان خود را باز نمايد آيا خلاف شرع و فعل حرام كرده است يا خير ؟ \" . در حاشيهء آن عريضهء استفتاء جواب نوشته بودند \" خلاف شرع نيست و بايد به جهت معاش هر روز مشغول كسب خود باشند \" . چون ميرزا هدايت الله پيشنماز مردم را محرك است كه روز جمعه دكاكين خود را ببندند و حاجى سيد على اكبر بر ضد مشار اليه ميخواهد دكاكين را باز نمايد اين نوشته‌جات جعلى را نوشته و به درب مساجد چسبانيده‌اند . وضع حاليهء اختيار حكومت و غير حكومت با ملاهاست حكومت و غير حكومت چندان مثل سابق پيشرفت كارى ندارند .\r\nديگر آنكه از قرار نوشته‌جات از بلوكات كه رسيده جميع بلوكات از فيروزآباد و داراب و فسا و سروستان و كربال و مرودشت و بلوكات ديگر ملخ زياد شده است و مشغول خوردن جو و گندم است ، هرچه مىكشند فايده نكرده ، بعضى از بلوكات كه ممكن بوده و قدرى جو آنجا رسيده است درو كرده‌اند ، بعضى جاها را به كلى خورده است ، از اين جهت ضرر كلى به ملاك وارد آمده و خلق اضطراب و تشويش دارد . گندم از قرار مذكور در اطراف فارس نيست سواى دشتى و دشتستان و سرحدات ، آن هم به كرايهء گران و قيمت گران به شيراز خواهد رسيد ، كمتر از يك من بيست و دو شاهى و شش عباسى نخواهد رسيد .\r\nديگر آنكه كارهاى حكومتى تمام معوق است ، معلوم نيست كى سركار و الا ركن الدوله از طهران حركت مىكند . از قرار نوشته‌جات طهران ميانهء سركار و الا ركن الدوله با قوام الملك هم به هم خورده ، كار اين حكومت على النقد خيلى مغشوش است ، شهر و بيرونها كمال بىنظمى را دارد خصوصا بيرونها كه خيلى مغشوش است .\r\nديگر آنكه تلگرافا ضباط براى اغلبى جاها معين شده است ، دشتى و دشتستان و خشت و كمارج به محمد ابراهيم خان مستشار نظام ، گله‌دار به محمد حسن خان فتح الملك ، كازرون به پسر حاجى محمد ابراهيم ، فسا به ميرزا صدر الدين مستوفى خود سركار و الا ركن الدوله ، بهبهان به فرج الله خان منتصر الملك ، نيريز به فتحعلى خان نيريزى ، اصطهبانات به پسر آقا بزرگ اصطهباناتى ، قير و كازرين و جهرم به محمد صادق خان . اين چند محل ضباط معين شده ما بقى هنوز باقى است .\r\nديگر آنكه فوج همدانى كه مال ساعد السلطنه است در شهر معركه مىكنند ، شبى نيست كه دزدى نكنند و خانه‌هاى مردم را نبرند ، هر وقت هم كه سربازها را ميگيرند مىبرند پيش ساعد السلطنه به صاحبخانه فحش ميدهد و تنبيه مىكند كه چرا تهمت به سربازهاى من ميزنيد .\r\nعين الملك هم ابدا حكمى نميكند و اعتنايى هم به او ندارند ، بيرونها هم بسيار شلوغ است ، طايفهء عرب هم از گرمسيرات با ايل رفته‌اند به سرحد ، عيال و اموال خود را گذاشته مراجعت كردند سر راه قوافل را مىزنند و اموال مردم را مىبرند .\r\nديگر آنكه ملخ باندازه‌اى به تمام بلوكات ريخته كه حاصل ترياك و جو را خورده و مىخورد .\r\nبعضى جاها جو را ترتر و نرسيده مىبرند ، در شهر شيراز الان نان يك من سى شاهى است و جنسى\r\n\r\n","description":"","footnote":"","page_name":" 454 ","page_number":532},
  {"content":"\r\n\r\nهم حكومت تدارك نكرده است ، صرف پول سياه و سفيد هم تومانى سى شاهى شده . خيلى بر خلق سخت شده ، از قراريكه مذكور شد خيال بلوا دارند از شدت دست تنگى ، حكومت هم به هيچ درد آنها وارسى نمىكند سواى بر ماليات افزودن و ماليات را به ظلم و تعدى گرفتن . مگر خداوند مرحمتى در حق اين خلق بيچارهء ضعيف بكند .\r\nديگر آنكه درب دروازه‌ها كاغذى چسبانيده‌اند و شكايت از حاجى سيد على اكبر كه \" اين سيد بابى است و ما ديگر در خانهء او نمىرويم ، تعارف ميگيرد و با حكام همدست است \" .\r\nديگر آنكه جميع كارهاى حكومتى معوق است و پيشرفت كارى ندارند ، ساعد السلطنه كه شهر سپردهء اوست سربازهاى مشار اليه خيلى تعدى و بىحسابى به مردم ميكنند ، تمام خلق به صدا آمده‌اند و خيال بلوا دارند ، نرخ تمام ماكولات خيلى گران است ، نان يك من سى شاهى است ، روغن يكمن يك تومان ، گندم يكمن شش عباسى است ، جو يكمن سيزده شاهى ، ساير اجناس هم تماما گران است ، بيشتر صدمهء خلق بواسطهء پول سياه است كه قريب صد هزار تومان پول سياه در شيراز موجود شده و پول سفيد پيدا نمىشود ، صرف پول سياه و سفيد تومانى سى شاهى است ، خيلى بر خلق بيچارهء فارس بد مىگذرد ، ملخ هم جميع حاصل بلوكات را خورده ، ملاك واجب الزكوه شده‌اند هرچه از دست ملخ بيرون ميرود عرب ميچاپد .\r\nديگر آنكه قوام الملك بچاپارى از طهران حركت كرده اين دو روزه وارد اصفهان مىشود چادر و دستگاه به آباده خواسته است ، از قراريكه مذكور است ريش‌سفيدان صنف ميخواهند بروند استقبال قوام الملك كه او را بياورند داخل شهر شيراز نمايند .\r\nديگر آنكه سه روز است هر عصر باران شديدى مىآيد به جهت ترياك ضرر كلى دارد ولى به جهت حاصل ديگر ، اگر ملخ بگذارد ، عيبى ندارد . ديگر آنكه ملخ جميع اطراف شهر شيراز را گرفته و مشغول خوردن حاصل است چون پر درآورده‌اند به هيچ قسم چارهء دفع آنها نمىشود مگر خداوند دفع نمايد .\r\nديگر آنكه از قراريكه تلگراف كرده‌اند سركار و الا ركن الدوله نقرس پايشان عود كرده مشغول معالجه هستند ، معلوم نيست چه روزى حركت خواهند كرد .\r\nديگر آنكه چند روز است ساعد السلطنه تلگرافا استعفا از بيگلربيگى شهر كرده است ، تا به حال جواب ايشان نرسيده است . كارها جميعا مختل است ، در شهر هم شبى نيست كه دزدى نشود ، آن هم بعد از تحقيق كار سربازان ساعد السلطنه است .\r\nديگر آنكه قوام الملك از اصفهان سه چهار روز است حركت كرده قرار است روز چهارشنبه بيست و چهارم ذيقعده وارد باغ عفيف‌آباد خودش بشود . استادان صنف و ريش‌سفيدان صنف خيال دارند بروند استقبال و او را وارد شهر شيراز كنند .\r\nديگر آنكه ملخ جميع اطراف شهر را گرفته هرچه جو و گندم در شهر زرع شده بود خورده ، بعضى دست و پايى كرده قليل جوى بريده‌اند ، ولى مشكل است سواى به جهت بذر به كار خوراك بيايد وحشت زيادى در خلق است .\r\n\r\n","description":"","footnote":"","page_name":" 455 ","page_number":533},
  {"content":"\r\n\r\nديگر آنكه كارهاى حكومتى تماما معوق است ، هنوز معلوم نيست كه سركار و الا ركن الدوله كى از طهران حركت خواهد كرد .\r\nديگر آنكه عين الملك بيست دكان نان تاوه‌پزى باز كرده است و به گفتهء قوام الملك هم سى دكان ديگر كه نان را به اسم چهار عباسى ( بدهند ) ولى باز نهصد دينار بيرون ميآيد . نان‌هايى كه قوام الملك ميپزد كم و بد است ولى آن بيست دكان عين الملك بهتر است ، باز به جهت خلق بيچاره خوب است .\r\nمورخهء روز دوشنبه بيست و دويم ذيقعده الحرام سنهء 1311 مطابق بيست و هشتم مى 1894 .\r\n\r\nاز 23 ذيقعده 1311 مطابق 29 مى 1894\r\nساعد السلطنه عريضهء تلگرافى داده بود كه استعفا از كلانترى شهر نمايد ، استدعاى ايشان قبول افتاده ايشان معزول و محمد حسن خان فراشباشى على العجالة كلانتر است ، ولى اين شبها بيشتر سربازان دزدى مينمايند . چند شب قبل در خانهء حاجى نصر الله خان ايل‌خانى رفته‌اند سقف عمارت را سوراخ كرده‌اند مبالغى تنخواه برده‌اند . از قرار مذكور و سياهه‌اى كه خود حاجى نصر الله خان داده معادل هفت هزار تومان تنخواه برده‌اند . خود حاجى نصر الله خان ايلخانى هم به جهت نظم ايلات قشقايى دو سه روز است به طرف سرحد رفته است .\r\nديگر آنكه قوام الملك روز پنجشنبه بيست و پنجم وارد آباده شده است ، خيال دارد در ده‌بيد چند روزى توقف نمايد كه قرارومدار كارهاى ايلات خمسه را داده آنوقت بيايد برود به بوشهر .\r\nديگر آنكه درب مساجد و كاروانسرا باز كاغذ چسبانيده‌اند كه \" اگر قوام الملك وارد شهر شود بلوا مىكنيم ، زن طلاق هستيم كه او را نگذاريم وارد شهر شود \" . اين نوشته‌جات را از حاجى سيد على اكبر ميدانند . امام جمعه و ميرزا هدايت الله متفق شده‌اند كه قوام الملك را وارد شهر شيراز كنند .\r\nديگر آنكه روز بروز قيمت نان و غله زياد مىشود مگر خداوند خودش ترحمى به اين خلق بيچاره بنمايد .\r\nديگر آنكه ملخ از اطراف شهر شيراز رفته است به طرف كام فيروز و سرحدات . از قرارى كه ايل‌خانى قشقايى نوشته است كام فيروز را خيلى خراب كرده اطراف شهر را به آن قسمها خراب نكرده جوى به جهت بذر عايد خواهد شد ، گندمى چندان كشته نشده ، هرچه كشته شده بود نصف را خراب كرده ، ترياك دور شهر را خراب نكرده است .\r\nديگر آنكه عيال قوام الملك وارد شيراز شد ، خود قوام الملك در مشهد مرغاب توقف كرده كه نظم ايلات خمسه را بدهد .\r\nديگر آنكه چند شب قبل چند نفر دزد ميگيرند ، وقتى كه معلوم مىشود دزدها نصف يهودى و نصف مسلمان بوده‌اند ، آنها را حبس كرده‌اند ، تنخواه مسروقهء بيست سال قبل بروز كرده ، حال كه معلوم مىشود اغلب دزديها را يهودى كرده است ، روز به اسم چيز فروختن در خانه ميرفته جاها\r\n\r\n","description":"","footnote":"","page_name":" 456 ","page_number":534},
  {"content":"\r\n\r\nرا بلد ميشده و شب با مسلمانان ميرفتند دزدى ميكردند . بعضى از نوكران قوام هم داخل اين كار بوده‌اند ، تمام اين تنخواه در خانه‌هاى يهود است و حال بعضى يهوديها كه پس دستهاى سارقين بوده‌اند كه تنخواه را تفريط كرده‌اند پنهان شده‌اند ، مبالغهاى كلى تنخواه مردم تفريط شده است .\r\nديگر آنكه روز بروز تسعير جنس زيادتر مىشود و نان كمتر ، چونكه گندمى در شهر نيست ، الان نان يك من تبريز سى و پنج شاهى است ، قحطى بيصدايى است ، حكومت هم عقب كرده ماليات مىخواهد .\r\nديگر آنكه چند روز قبل درب دروازهء اصفهان و جاهاى ديگر كاغذ چسبانيده بودند و از حاجى سيد على اكبر بد نوشته بودند ، حتى فحاشى كرده بودند . ميگويند اين نوشته‌جات را امام جمعه واداشته است نوشته‌اند .\r\nديگر آنكه مستشار الملك بطور چاپارى از طهران پنج شش روز است حركت كرده به جهت پيشكارى فارس ، حركت خود سركار و الا ركن الدوله هنوز درست معين نيست . شهرتى دارد كه مشكل است خود ايشان بيايند ، ولى از قرار اخبار تلگرافى ميگويند روز شانزدهم اين ماه حركت خواهند كرد .\r\nديگر آنكه امام جمعه و ميرزا هدايت الله پيشنماز جمعيت زيادى از ريش‌سفيدان صنف را جمع كرده به استقبال قوام الملك تا اكبرآباد يك فرسخى شيراز رفتند و قوام الملك را با احترام تمام وارد شهر شيراز به منزل خود كردند . خيال دارند چند روزى توقف نمايند و روانهء بوشهر شوند .\r\nديگر آنكه كارهاى حكومتى مثل سابق است ، شهر هم بنقد سپردهء حسن خان فراشباشى است و چندان عيبى هم ندارد ، تا بعد چه شود .\r\nديگر آنكه قسط جوزا را حواله داده‌اند ، مشغول گرفتن اقساط هستند ، امساله خيلى بر جمع فارس افزوده شده است .\r\nمورخهء روز جمعه هيجدهم ماه ذيحجه سنهء 1311 مطابق بيست و دويم ماه جون مسيحى 1894 .\r\n\r\nاز 19 ذيحجه 1311 مطابق 23 جون 1894\r\nقوام الملك چند روز است كه وارد شيراز شده هر روز از جميع طبقات در منزل ايشان ازدحام مىشود ولى خودش خيال رفتن بوشهر را دارد ، چادر در بيرون زده اين دو روزه خيال نقل مكان در باغ گلشن خودش را دارد . اهل شهر از اول خيلى با شوق و ذوق استقبالى كردند ولى حالا كم‌كم قدرى مأيوس شده‌اند چونكه خيال مىكردند تا قوام الملك وارد شد نان ارزان مىشود . هيچ فرقى نكرده گرانتر شده است . كارهاى حكومتى از قرار سابق است .\r\nديگر آنكه از قراريكه سركار و الا ركن الدوله تلگراف كرده‌اند روز هيجدهم از طهران حركت خواهند كرد ولى مشكل است حركت نمايند ، كارهاى فارس از هر جهت مغشوش است ، اجناس هم از هر قبيل گران است .\r\n\r\n","description":"","footnote":"","page_name":" 457 ","page_number":535},
  {"content":"\r\n\r\nديگر آنكه حاجى سيد على اكبر نه ديدن از قوام الملك كرده و نه قوام الملك اعتنايى به او كرده است ، ولى ساير علما جميعا ديدن كرده‌اند و بازديد همگى رفته است .\r\nديگر آنكه دخترى به سن هفت سال شب هنگام در خارج دروازهء باغ شاه با او مقاربت كرده بودند دختر به هلاكت رسيده ، نعش او را در آب‌انبارى انداخته بودند ، على الصباح نعش او را بيرون آورده دفن ميكنند ، و ليكن معلوم نشده كه كى مرتكب اين عمل بوده است . از قرارى كه مىگويند كار سرباز است .\r\nديگر آنكه پسرهء شاگرد نجارى با كارد مىزند در شكم پسرهء شاگرد خبازى كه فورى مىميرد .\r\nمراتب را به عرض نواب و الا عين الملك نايب الايانه مىرسانند خواستند قاتل را بگيرند ميرود بست مينشيند ، برادر قاتل را گرفته بالفعل در انبار حبس كرده‌اند .\r\nديگر آنكه امروز كه روز بيست و ششم است قوام الملك از شيراز حركت كرده رفت به ده شيخ .\r\nديگر آنكه از روزى كه قوام الملك وارد شده با هركس از كلانتران ايلات خمسه بناى عدوات را گذارده است كه چرا پارسال خدمت به حكومت كرده‌اند ، اغلبى در مسجد نو بست آمده‌اند ، اغلبى را گرفته چوب زده و جريمه كرده است . چنانچه به همين منوال بخواهد حركت كند تماما به صدا مىآيند و شاكى خواهند شد .\r\nديگر آنكه از قراريكه انتشار پيدا كرده است از صدرات عظمى تلگرافى به امام جمعه شده است به اين مضمون كه \" فضولى تا همين اندازه بس است ، شما را چه به كارهاى دولتى ؟ \" ، چونكه اين اوقات امام جمعه خيلى در كارهاى حكومتى دخل و تصرف مىكند و خود را داخل هر كارى مىنمايد .\r\nمورخهء روز چهارشنبه سلخ ماه ذيحجه سنهء 1311 مطابق چهارم ماه جولاى مسيحى 1894 .\r\n\r\n","description":"","footnote":"","page_name":" 458 ","page_number":536},
  {"content":"\r\n\r\n\r\nسال 1312 وقايع اتفاقيه دار العلم شيراز\r\n\r\nاز غرهء محرم 1312 مطابق 5 جولاى 1894\r\nقوام الملك دو سه روز است وارد كازرون شده خيال دارد چهار پنج روز در كازرون توقف نمايد . از روزى كه قوام الملك وارد شيراز شده عوض اينكه با مردم بطور مهربانى رفتار نمايد باز بناى كج رفتارى را گذارده اغلبى از دست ايشان در مسجد نو بست نشسته‌اند ، مثل مير محمد كريم خان كلانتر و عباس قلى خان كلانتر اينالو و پسران كلانتر داراب با مباشر داراب و جمعى ديگر ، صريح به آنها گفته كه چرا پارسال خدمت به حكومت كرديد و چرا اغتشاش نكرديد ؟\r\nمحض اين خاطر آنها را مىخواست اذيت كند فرار كرده در مسجد نو بست نشسته‌اند ، و امير آقا خان پسرزادهء رضا قلى خان عرب كه پارسال تمام ايل عرب سپردهء او بود و پيشكش به سركار و الا ركن الدوله داده او را گرفته حبس كرده‌اند . در ايلات خمسه هم اغتشاش كلى است ، محصل نواب و الا عين الملك هم هرجا مىرود كتك مىخورد و مراجعت مينمايد ، اعتنايى به عين الملك ندارند .\r\nديگر آنكه ميانهء حاجى سيد على اكبر و امام جمعه بر سر ملك موقوفه نزاع است ، ديروز چندين سيد و طلبه حاجى سيد على اكبر فرستاده در خانهء آن كسى كه متولى موقوفه بوده متولى را زده و فحش زياد به امام جمعه داده‌اند ، و به جهت امام جمعه پيغام فرستاده كه تو زنديق هستى قتل تو بر همهء علما واجب است . چونكه امام جمعه و خانوادهء امام جمعه خيلى هرزه و بىناموس در آنها هست و ابدا حلال و حرام نمىكنند و پسران امام جمعه تماما به هرزگى و عمل غير مشروع مشغول بودند و اين اوقات هرزگى و شرارت آنها بيشتر از پيش شده است و اهل فارس از حركات امام جمعه و اولادان او به صدا آمده‌اند ، دور نيست اين اوقات بلوايى بر سر امام جمعه بكنند چونكه تمام خلق شيراز از دست آنها در اذيت هستند .\r\nديگر آنكه حضرت و الا ركن الدوله وارد قم شده‌اند ، بايد تا سيزده صفر وارد شيراز شوند .\r\nديگر آنكه نرخ اجناس از قرار سابق است ولى روز بروز در تزايد است .\r\nديگر آنكه اين اوقات در بيرونها خيلى اغتشاش است ، اغلب آدم ميكشند ، مال مردم را خيلى مىبرند ، دادرسى هم نيست بلكه هرجا آدم حكومت مىرود او را ميزنند و جواب ميكنند .\r\nحقيقت حكومت بيعرضه‌اى است ، اگر به همين منوال باشد خيلى كارها سست خواهد شد .\r\nديگر آنكه از قرار اخبار تلگرافى حضرت و الا ركن الدوله تا دو روز ديگر به اصفهان مىرسد احتمال دارد تا اول ماه صفر به شيراز وارد شوند .\r\n\r\n","description":"","footnote":"","page_name":" 459 ","page_number":537},
  {"content":"\r\n\r\nديگر آنكه اين چند روزه هوا را خيلى گرم كرده و بيشتر اوقات ابر است ، شب عاشورا از اول مغرب رعد و برق زيادى آمد و تا صبح چنان بارانى آمد كه تمام صحرا و كوچه‌هاى شهر مثل زمستان آب جارى بود . از قراريكه ميگويند به جهت فاسد شدن تخم ملخ خيلى نافع است ، ولى هرچه خرمن جو كاهى كه در صحرا بوده تمام خراب شده است .\r\nمورخهء روز سه‌شنبه سيزدهم ماه محرم الحرام سنهء 1312 مطابق هفدهم جولاى سنهء 1894 .\r\n\r\nاز 14 محرم 1312 مطابق 18 جولاى 1894\r\nاين چند روز هوا بسيار مختلف است ، اغلب روزها روز و شب تمام ابر است ، رعد و برق زياد مىشود ، اغلب روزها باران مىآيد ، بارانى كه شب عاشورا آمد در اغلب جاها خرابى كرده است ، در اصطهبانات سيل زياد آمده دور محلهء آنجا را آب برده است ، در آباده مجددا قنوات آنجا را خراب كرده است .\r\nديگر آنكه سركار و الا ركن الدوله قرار است امروز از اصفهان حركت كنند ، ولى حضرت و الا ظل السلطان در خود شهر اصفهان نبوده‌اند به ييلاقات رفتند كه همديگر را ملاقات نكرده‌اند سركار و الا ركن الدوله از راه سرحد خواهند آمد .\r\nديگر آنكه از قراريكه خبر رسيده ايلخانى قشقايى بسيار ناخوش و بدحال است و احتمال خطر دارد .\r\nديگر آنكه از قراريكه شهرت دارد ايلات خمسه را سركار و الا ركن الدوله به ميرزا محمد خان كشيكچىباشى خود داده‌اند ، ولى تا وارد نشوند اين خبر صحت پيدا نخواهد كرد . ديگر آنكه سركار و الا ركن الدوله دو سه روز است از اصفهان حركت كرده‌اند .\r\nديگر آنكه از قرار مذكور بهبهان از منتصر الملك منتزع شده است ، به ديگرى خواهند داد .\r\nديگر آنكه امساله همه اسباب اغتشاش در عمل حكومت است .\r\nديگر آنكه آقاى نجفى از اصفهان به علماى شيراز نوشته است \" چونكه هنوز در سامره آن اغتشاش بر جناب حجت الاسلام رفع نشده مىبايد ماها هم در ايران هرجا باشيم مسجد نرويم درس ندهيم تا دولت ايران حمايت كند اين اغتشاش را رفع نمايد \" ، در اينجا هم اختلاف ميانهء علما افتاده است كه اقدام در اين امر بكنند يا نكنند .\r\nديگر آنكه اين اوقات ناخوشى سينه‌ورم در اسب و گاو و الاغ افتاده خيلى مال از دهات از گاو و الاغ تلف شده به آدم هم در بيرون اين ناخوشى سرايت كرده ، از دهات مردمان به اين ناخوشى مرده‌اند .\r\nديگر آنكه اين چند روز قدرى تسعير گندم و جو كمتر شده ، گندم را از يك من شش عباسى الى بيست و دو شاهى و جو از چهار عباسى الى هفتصد دينار خريد و فروش ميكردند ولى با پول سفيد . پول سياه و سفيد اين اوقات تومانى دو قران الى دو قران و پنج شاهى صرف دارد .\r\nديگر آنكه از بس كه كارهاى حكومتى مغشوش است و شهر را به دست آدم نادانى سپرده‌اند ،\r\n\r\n","description":"","footnote":"","page_name":" 460 ","page_number":538},
  {"content":"\r\n\r\nمحض اخذ و مداخل متصل از اصناف تعارف ميگيرد و همهء چيزها را گران كرده ، مثل اينكه نان اين اوقات يك من شش عباسى شده بود بيگلربيگى تعارفى از خبازان گرفته و نان را يك من هفت عباسى قرار داده بفروشند . حكومت به اين مغشوشى تا به حال نيامده بود ، حكومت امسالهء نواب و الا ركن الدوله هنوز كه نيامده از آندفعه بدتر است ، بيرونها هم كه بسيار مغشوش است .\r\nديگر آنكه نواب و الا ركن الدوله از راه سرحد آمده است ، معلوم نيست كى وارد شيراز مىشوند .\r\nديگر آنكه سركار و الا ركن الدوله در راه ميرزا على اكبر منشى قوام الملك را خواسته طناب بيندازند بواسطهء اينكه محرك فساييهايى كه در تلگرافخانه هستند بوده ، بعد به توسط بعضيها از طناب گذشته‌اند ، ولى ميرزا اسد الله ميرزاى ايلخانى قشقايى را چوب زياد زده و حبس كرده بودند ، بعد مستشار الملك توسط كرده او را مرخص كرده‌اند و مستشار الملك قرارى در كار ايل خانى داده ، خلعت به او دادند و از بين راه مرخص شده رفته كه ماليات خود را جمع‌آورى كند بفرستد .\r\nديگر آنكه روز هفتم ماه صفر المظفر سركار و الا ركن الدوله وارد اكبر آباد دو فرسخى شيراز شده ، دو روز در آنجا توقف نموده و عصر روز نهم وارد شهر شده‌اند .\r\nديگر آنكه صدر الذاكرين كه پارسال علما او را از شيراز بيرون كردند چند روز است محض تقويت سركار و الا ركن الدوله به شيراز آمده در خانهء حاجى محمد حسن تاجر اصفهانى بالاى منبر بوده ، بعضى از علما كه در آن مجلس حاضر بودند صدر الذاكرين را از روى منبر حكم ميكنند مىكشند پايين ، ميرزا هدايت الله پيشنماز كه اين اوقات عقب فساد ميگردد بحمايت صدر الذاكرين قريب سيصد نفر با اسلحه و جمعيتى از يهودى برداشته ميرود خانهء حاجى محمد حسن ، خود ميرزا هدايت الله ميرود بالاى منبر و بدگويى در حق آن علمايى كه صدر الذاكرين را از بالاى منبر كشيده بودند گفته و از منبر به زير مىآيد . اغلبى در اين خيال هستند كه از دست علما و گدايان به كلى روضه‌خوانى و سفره دادن را موقوف نمايند .\r\nمورخهء روز چهارشنبه سيزدهم ماه صفر المظفر سنهء 1312 مطابق پانزدهم ماه اگوست 1894 .\r\n\r\nاز 14 صفر 1312 مطابق 16 اگست 1894\r\nروزيكه سركار و الا ركن الدوله وارد شدند استقبالى فوق العاده اهل شهر كردند و تمام اهل شهر ترس و واهمه داشتند از بابت گرانى نان و صرف پول سياه و سفيد . نان خود به خود تا سه روز يك من سه شاهى دو شاهى ارزانتر و صرف پول تومانى يك قران شده بود ، چون سركار و الا ركن الدوله حكمى نكردند باز حالا دو روز است نان به همان قيمت يك من هفت عباسى است و صرف پول سياه و سفيد تومانى سى و پنج شاهى شده و روزبروز زيادتر مىشود .\r\nديگر آنكه مستشار الملك كه پيشكار است از روز ورود تا به حال عمال و ضباط را ميبرد نگاه ميدارد و اقساط پس افتادهء ايشان را ميگيرد ، مشغول وصول ماليات است . از قرار مذكور يكصد و پنجاه هزار تومان خود مستشار الملك در طهران از بانك شاهنشاهى و غيره قرض كرده و به خزانهء\r\n\r\n","description":"","footnote":"","page_name":" 461 ","page_number":539},
  {"content":"\r\n\r\nطهران داده است ، حالا اين سختگيرى هم به جهت اين است كه وجهى وصول شود به قروض داده شود .\r\nديگر آنكه يك هفته است كه يك نفر صاحبمنصب روسى كه اسم او تومانسكى مىباشد از راه همدان و اصفهان به شيراز آمده در منزل حاجى ميرزا بزرگ تاجر مشهور به ترياكى منزل كرده و يك نفر وكيل سرباز هم از ايران همراه دارد ، خيال دارد بعد از چند روز ديگر از راه فسا و نيريز و داراب به بندر عباس و از آنجا به كرمان و يزد برود . از قرار مذكور وضع تجارت ايران و انگليس را ميخواهد بفهمد . منزل سركار و الا ركن الدوله و منزل ساعد السلطنه رئيس قشون فارس هم رفته است .\r\nديگر آنكه شب جمعه بيست و دويم ماه صفر شخصى با بقچه‌اى كه در آن چند پارچهء ملبوس بوده از محله‌اى بيرون مىآيد كه برود به محله‌اى ديگر به خانهء خودش ، فردا صبح در خارج دروازهء بيرون شهر جنازهء آن شخص را ديده بودند ، تا كنون معلوم نشده كه كى او را كشته و كى جنازهء او را در بيرون انداخته ، بستگان او مراتب را به حكومت عارض شده‌اند ، در تفحص هستند كه شايد مرتكبين اين عمل و قاتل را بدست بياورند .\r\nديگر آنكه دو نفر با يكديگر نزاع ميكنند ، يكى از آن دو نفر ديگرى را آنقدر مىزند كه دو ساعت بعد از نزاع كردن فوت مىشود .\r\nديگر آنكه مرتضى قلى خان پسر ميرزا كه از شاهزادگان شيراز است قبل از ورود سركار و الا ركن الدوله بتوسط نواب عين الملك جنس انبار سپردهء مشار اليه شده بوده بعد از ورود سركار و الا ركن الدوله انبار را به محمد اسماعيل خان صندوق‌دار دادند ، محمد اسماعيل خان ميخواسته به سنگ زياد جنس را از مرتضى قلى خان تحويل بگيرد ، بر سر همين فقره نزاعشان مىشود ، محمد اسماعيل خان مرتضى قلى خان را سخت مىزند ، بعد شاهزادگان اجماع كردند كه بروند تلگرافخانه محمد اسماعيل خان ميرود خدمت سركار و الا ركن الدوله اشتباهكارى مىكند ، سركار و الا هم ميفرستد مجددا مرتضى قلى خان را مىبرند چوب زيادى ميزنند و نگاه ميدارند ، بعد مستشار الملك مىفرستد او را مرخص مينمايند .\r\nديگر آنكه حسن على خان داماد سركار و الا ركن الدوله ميفرستد عقب حاجى وكيل همشيره‌زادهء جناب صاحب ديوان بر سر رعيتى كه از دست حاجى وكيل عارض شده بوده گفتگوشان مىشود ، حسن على خان حكم مىكند حاجى وكيل را توسرى زياد ميزنند و نگاهش ميدارند ، بعد مستشار الملك ميفرستد او را هم مرخص مىكند ، ولى مستشار الملك پيغام به سركار و الا داده كه \" اين چه اوضاع است ؟ اگر همراهان شما بخواهند اين حركات را با مردمان ناشناس بكنند من ديگر نخواهم ماند \" . سه روز هم تمارض كرده از منزل بيرون نيامد . ديگر آنكه خيلى بد وضع حكومتى است ، تعدى زياد به مردم ميكنند .\r\nديگر آنكه آقا صدر پسر زن سركار و الا ركن الدوله حاكم نيريز و سرچهان است رفته به سرچهان كه از آنجا برود به نيريز ، چون قبل از ورود خود به نيريز نوشته است كه ماليات نيريز\r\n\r\n","description":"","footnote":"","page_name":" 462 ","page_number":540},
  {"content":"\r\n\r\nرا در سى و چهار هزار تومان برداشته‌ام به قدر چهار پنج هزار تومان هم بايد به من بدهيد ، اهل نيريز كه اين خبر را ميشنوند تماما فرار كرده حتى فتحعليخان نيريزى ، اغلبى به كرمان و بعضى به يزد رفته‌اند كه الان نيريز از آبادى افتاده است . اهل سرچهان هم كه بعد از ورود مشار اليه به آنجا بعضيها فرار كرده‌اند آدم فرستاده كه آنها را برگردانند ، دعوا ميكنند سه چهار نفر كشته ميشوند . سركار و الا ركن الدوله آدم فرستاده كه آقا صدر را برگردانند .\r\nديگر آنكه اهل فسا هم كه در تلگرافخانه بست هستند تماما ميرزا صدر الدين منشىباشى سركار و الا را كه حاكم آنها هست نميخواهند ، هرچند كرده‌اند تا به حال ميانهء آنها التيام نشده است چونكه آن حكومت سال قبل تعدى زياد به فساييها كرده است .\r\nديگر آنكه شهر و بيرونها اين اوقات خيلى مغشوش است . مستشار الملك استعفا از پيشكارى سركار و الا ركن الدوله كرده و در منزل خود نشسته است ، تلگراف به طهران كرده و اذن مرخصى خواسته ، هنوز جوابش نيامده . مشكل است ديگر با سركار و الا ركن الدوله باطنا صلح نمايد ، چونكه حالت مستشار الملك به درستكارى و درستكارى و درست قولى است و حالت سركار و الا ركن الدوله برعكس اين است ، از اين جهت با هم صلاح نخواهند رفت ، بواسطهء اين فقره تمام كارهاى حكومتى معوق است و هيچكس تكليف خود را نمىداند و تا به حال دينارى به مواجب‌خواران و مستمرىخواران از قشونى و غيره داده نشده است . با اين حالت عواقب كارها معلوم نيست چه خواهد شد ، متصل هم در بيرونها مال التجارهء داخله و خارجه و تنخواه ديگر مردم را مىبرند و اعتنايى هم به حكومت ندارند . به نظر چنين ميرسد امسال هم مثل دو سال قبل خيلى اغتشاش در همه جاى فارس پيدا شود چونكه رسيدگى در كارها هيچ نيست سواى حكم ناسخ و منسوخ دادن و پول حق و ناحق گرفتن .\r\nديگر آنكه تسعير اجناس از قرار سابق است .\r\nديگر آنكه تب و نوبه در شيراز و اطراف شيراز شيوع دارد ، بقسمى است كه در هر خانه‌اى از چهار پنج نفر كمتر مريض نيست بلكه ميتوان گفت كه اغلب شهر مبتلا به اين ناخوشى هستند و در بيشتر اطفال نوبه‌اى غش پيدا مىشود و بيشترى تلف ميشوند .\r\nديگر آنكه مستشار الملك كه قهر از سركار و الا ركن الدوله كرده و تمارض كرده بود و از منزل بيرون نمىآمد و خيال رفتن به طهران را داشت ، از صدارت عظمى حكمى به جهت سركار و الا ركن الدوله رسيد كه اگر مستشار الملك بيايد به طهران شما هم معزول خواهيد بود . ركن الدوله لابد واسطه‌ها قرار داده و جبه و خلعت به مستشار الملك داده ، بنقد او را راضى در توقف نموده‌اند و روزها ميرود در دفتر تا بعد چه شود .\r\nديگر آنكه مويد الملك برادرزادهء جناب صاحب ديوان كه لارستان و اصطهبانات و كازرون با او بود در طهران فوت شده . از قرار مذكور بهبهان را از عين الملك گرفته به خود منتصر الملك در چهل و نه هزار تومان داده‌اند ، لار و سبعه و جويم و بيدشهر را به نواب عين الملك داده‌اند كازرون را هم به يكى از پسران ديگر سركار و الا ركن الدوله داده‌اند ، اصطهبانات را خود مستشار الملك به جهت بستگان خود برداشته است . از قرار مذكور قريب ده دوازده هزار تومان مرحوم\r\n\r\n","description":"","footnote":"","page_name":" 463 ","page_number":541},
  {"content":"\r\n\r\nمؤيد الملك به توسط شيخ آقا پسر امام جمعه كه داماد اوست از ابواب جمعى كه به او واگذار بوده گرفته است .\r\nديگر آنكه نرخ نان و گندم و جو به همان قرار سابق است تفاوتى نكرده و صرف پول سياه و سفيد اين اوقات تومانى يك قران و سى شاهى است .\r\nديگر آنكه جميع كارها الحال رجوع به مستشار الملك است و مشار اليه هم مشغول وصول ماليات است .\r\nديگر آنكه درب بقعهء سيد ميرمحمد عليه السلام و مسجد جمعه و بعضى جاهاى ديگر كاغذ چسبانيده بوده‌اند و خطاب به سركار و الا ركن الدوله به اين مضمون كه \" از روزيكه وارد شده‌ايد هيچ حكمى نكرده‌ايد ، اگر مرغى تخم بگذار اگر خروسى بانگ بگو ، ما همانيم كه قوام الملك را از شهر بيرون كرده‌ايم ، از گرسنگى تمام شده‌ايم ، اگر حكم درستى در فقرهء نان و پول سياه نكنى همين چند روزه بلوا خواهيم كرد \" ، و خيلى عبارات ركيك ديگر هم نوشته بودند با اين كاغذ چسبانيده‌اند . هيچ به خرج ايشان نرفته ابدا حكمى نكرده‌اند . شهر و بيرونها هم كمال اغتشاش را دارد ، بقسمى است كه احتياط دارد شبها كسى بيرون شهر برود .\r\nديگر آنكه تسعير گندم و جو زيادتر شده ، گندم يك من بيست و هفت شاهى است ، جو يك من نهصد دينار است ، ساير اجناس هم گران است .\r\nديگر آنكه حكومت خيال دارد بيگلربيگى شهر را تغيير بدهد ، احتمال كلى مىرود اين دو سه روزه تغيير پيدا كند بواسطهء اينكه فراشباشى حكومت كه الحال بيگلربيگى است خيلى بىعرضه و طماع است . در شهر خيلى اغتشاش بهم رسيده است . حبيب الله خان پسر قوام الملك را هرچه اصرار كردند كه قبول بيگلربيگىگرى را بكند قبول نكرده رفت جلوى ايل عرب كه ماليات آنها را وصول نمايد و هم نظمى داده باشد .\r\nديگر آنكه شخصى كه شب هنگام كشته بودند و بيرون دروازه انداخته بودند ، قاتل آن مشخص شده كه خود داروغهء شهر است ، طمع در آن بقچه‌اى كه همراه آن شخص بوده كرده خواسته از او بگيرد نداده چماقى تو گوش او مىزند فورا افتاده مىميرد ، رد خون را از آنجاييكه ريخته بوده تا در خانهء داروغه برده‌اند ، ولى فراشباشى كه حال بيگلربيگى است مىخواهد خون را پايمال كند . بستگان مقتول رفته‌اند در مسجد حاجى نصير الملك پيش آقا ميرزا هدايت الله پيشنماز بست نشسته‌اند . آقا ميرزا هدايت الله عقب كرده كه داروغه بايد رفع ادعاى آنها را بنمايد . از قرار مذكور همان بقچه عينا در خانهء داروغه است .\r\nديگر آنكه حضرات فسايىها با ميرزا صدر الدين اصلاح كردند ، ميرزا هادى خان را كه نايب الحكومهء فسا بود معزول كرد ، يكى از پيشخدمتهاى سركار و الا ركن الدوله را نايب الحكومه كرده اين دو روزه خواهد فرستاد .\r\nديگر آنكه حاجى نصر الله خان ايلخانى قشقايى از بسكه به طوايف قشقايى بدرفتارى كرده همگى سرخورده‌اند ، ايل دره‌شولى كه طايفهء بزرگى از قشقايى است به طرف بهبهان رفته‌اند و ايل\r\n\r\n","description":"","footnote":"","page_name":" 464 ","page_number":542},
  {"content":"\r\n\r\nشش بلوكى كه در حقيقت ماليات بده هستند پراكنده شده‌اند اطراف شيراز و بلوكات بناى هرزگى و دزدى را گذارده‌اند . در شهر و بيرونها بر مردم خيلى سخت شده است .\r\nديگر آنكه كازرون به محمد ابراهيم خان مستشار نظام داده شده است ، حكومت آباده هم به مشار اليه است .\r\nديگر آنكه مستشار الملك حال كه استقلال بهم رسانيده است بناى بدرفتارى را به قاطبهء مردم گذارده است ، مردم كم‌كم از او هم رنجيده شده‌اند .\r\nمورخهء روز جمعه بيستم ماه ربيع الاول سنه 1312 مطابق بيست و يكم ماه سپتمبر مسيحى 1894 .\r\n\r\nاز 21 ربيع الاول 1312 مطابق 22 سپتمبر 1894\r\nحكومت خيال داشت كه مأخوذى حسن خان بيگلربيگى را برسد ، او هم ترسيده فرار كرده رفت در مسجد نو بست نشست ، يك روز در آنجا بست بود ، امام جمعه توسط كرده او را روانهء خدمت حكومت كرد . اين‌كه بيگلربيگى شهر است به اين قسم رفتار مىكند ساير كارهاى شهر هم به همين قسم مغشوش است . از قرار مذكور مبلغ گزافى در اين ( مدت ) قليل كه بيگلربيگى بوده از همه گرفته و مأخوذ كرده است .\r\nديگر آنكه ميانهء دو طايفهء اردكان كه گفتگو بود بهم ريخته نزاع كرده‌اند ، از يك طرف يك نفر كشته شده و دو نفر زخم منكر دارند كه مشرف به موت هستند . جنازهء مقتول را با جمعيت زياد از اردكان به شهر آورده‌اند درب منزل حكومت ريخته‌اند ، هنوز حكمى دربارهء آنها نشده است .\r\nديگر آنكه وضع حكومت و شهر بيرونها به همان حالت سابق است روزبروز هم بدتر مىشود .\r\nديگر آنكه از قرار مذكور حكومت كردستان از امير نظام خلع شده جزو آذربايجان و در ادارهء حضرت وليعهد شده است و ايشان هم به نصرت الدوله كه پارسال حاكم كرمان بوده واگذار كرده‌اند .\r\nديگر آنكه ناخوشى تب و نوبه هنوز شيوع دارد ولى به شدت يكماههء قبل نيست و ناخوشى سينه ورم كه در حيوانات بود كمتر شده است .\r\nديگر آنكه حاجى نصر الله خان ايلخانى قشقايى را احضار به شيراز كرده‌اند ، اين دو روزه خواهد آمد . ديگر آنكه حبيب الله خان بيگلربيگى هنوز جلو ايل عرب نشسته و ( مشغول ) تحويل گرفتن ماليات است ، ايلات قشقايى تماما از سرحد به گرمسيرات رفتند .\r\nديگر آنكه حضرات فسايى كه به ميرزا صدر الدين منشىباشى سركار و الا ركن الدوله صلح كردند و ميرزا هادى خان فسايى كه ضابط آنها بود از اول سال او را معزول كردند حال مجددا به خواهش خود حضرات فسايى ميرزا هادى خان را ضابط كرده‌اند و اين دو روزه خواهد رفت .\r\nديگر آنكه بىنظمى شهر و بيرونها به منتها درجه رسيده است ، دو شب قبل غلام پيشخدمتى از سركار و الا ركن الدوله به باغ مسجد بردى كه يك فرسخى شهر است مىرفته ، پانصد قدمى كه از\r\n\r\n","description":"","footnote":"","page_name":" 465 ","page_number":543},
  {"content":"\r\n\r\nشهر دور مىشود او را برهنه مىكنند و تمام لباس اسباب او را مىبرند .\r\nديگر آنكه چند نفر فاحشه در محلهء ميدان شاه بودند ، حاجى سيد على اكبر مطلع مىشود با دويست سيصد نفر طلبه و اوباش مىريزند در آن خانه كه فاحشه‌ها را بگيرند ، آنها قبل از وقت مطلع شده فرار كرده بودند ، كدخداى محله را مىخواسته چوب بزنند ، او هم پنهان مىشود ، بعد به حكومت اطلاع مىدهد ، حكومت هم فراش مىفرستد كه طلاب را از آن خانه بيرون كنند ، فراش را مىزنند . حاجى سيد على اكبر و آقا ميرزا محمد على حكم كردند كه كدخدا از اين شهر برود و الا حكم قتل او را مىدهند . كدخداى بيچاره هم حالا از شهر مىخواهد برود . اين اوقات علما معركه مىكنند و حكومتى در ميان نيست هرچه ميل خودشان هست مىكنند .\r\nديگر آنكه چنان بىنظمى در شهر است كه ذغال و هيزم و كاه ابدا به شهر نمىگذارند برسد ، سرباز و فراش و شهرى تا دو فرسخى شهر مىروند . جلو آنها هركس زورش بيشتر شد مىبرد .\r\nالان در شيراز ذغال يك من ده شاهى و هيزم يك من يك عباسى و كاه يك من دو عباسى است ولى يافت نمىشود . آقا ميرزا محمد على و حاجى سيد على اكبر خيال دارند طلاب را درب دروازه‌ها بگذارند كه ذغال و هيزم به مردم برسد و اگر نوكر ديوانى جلو ذغال و هيزم باشند آنها را بزنند . تا به حال در هيچ حكومتى چنين بىنظمى نبوده است ، تمام اجناس گران است ولى زمستان مردم بيچاره بىسوخت نمىتوانند زندگانى كنند . سرباز و سوار ديوانى پول از علافها مىگيرند مىروند جلو هيزم و ذغال و كاه مىآورند براى علافها و تمام علافها ذغال و هيزم زياد انبار كرده‌اند كه در زمستان گران بفروشند ، و حكومت هم اگر شهر را غارت نمايند ابدا احوال نمىپرسد و مؤاخذه‌اى در كار نيست ، هركس به اختيار خودش هر كارى ميل دارد مىكند ، هرچه از بىنظمى و مغشوشى شهر و بيرونها عرض كنم كم است ، اگر به همين وضع پيش برود خيلى مغشوش خواهد شد ، به هرجا مأمور حكومت مىرود كتك خورده مراجعت مىنمايد .\r\nديگر آنكه چند روز قبل محمد نبى خان مشهدى از مشهد مرغاب به شهر مىآمده ، ميانهء مشهد مادر سليمان و ده نو كه قريب دو فرسخ از مشهد دور است او را برهنه مىكنند ، قريب هفتصد هشتصد تومان از وجه نقد و اسباب از او مىبرند ، به شهر كه مىرسد به حكومت عارض شده ، رجوع به مستشار الملك مىشود ، اين بيچاره را مستشار الملك توسرى زيادى مىزند كه \" چرا از اين راه عبور كردى مىخواستى از راهى بيايى كه تو را برهنه نكنند \" . هرچه عرض مىكند همين راه معمولى است كه قافله عبور مىكند از او نشنيدند ، توسرى زيادى به او زدند و مالش را هم تفريط كردند . وضع حاليهء حكومت فارس از اين قرار است .\r\nديگر آنكه حاجى شيخ جعفر پيشنماز محض خاطر موقوفات كه بدست شيخ محمد طاهر پيشنماز بوده چون ميانهء آنها گفتگويى واقع شده ريخته بودند در خانهء او كه خانهء شيخ محمد طاهر را خراب كنند ، او هم فرار كرده در مسجد حاجى نصير الملك آقا ميرزا هدايت الله پيشنماز بست مىنشيند ، بعد از آن حاجى شيخ جعفر استشهادى به مهر جميع علما تمام مىنمايد كه شيخ محمد طاهر فاسق و فاجر است و بايد او را اخراج بلد كرد .\r\n\r\n","description":"","footnote":"","page_name":" 466 ","page_number":544},
  {"content":"\r\n\r\nديگر آنكه رجوع ذغال و هيزم به امام جمعه شده كه آدم بگذارد هيزم و ذغال وارد شهر كنند ، تا به حال آدمهاى امام جمعه قريب پانصد تومان مداخل برده‌اند و ابدا هيزم و ذغال تفاوت نكرده همين قسم مثل اكسير شده است . هيچ ولايتى به اين بىنظمى و شلوغى نيست ، خيلى كار شهر و بيرونها مغشوش است .\r\nديگر آنكه ايلخانى قشقايى كه به شهر آمده خيال دارد از حكومت ايل قشقايى استعفا نمايد ، قريب پنجاه هزار تومان هم باقى دارد و در محل هم چيزى باقى چندان ندارد . خيلى عمل حكومت فارس مغشوش است .\r\nديگر آنكه زنى را پاكار محلهء سنگ سياه گرفته نگاه داشته بود ، آن زن عريضه‌اى به حاجى سيد على اكبر مىنويسد كه \" زنى هستم از اهل خراسان و شوهر دارم ، پاكار محله مرا متهم كرده نگاه داشته است \" . حاجى سيد على اكبر مىآيد منزل آقا ميرزا محمد على پيشنماز با طلاب او مىريزند در خانهء پاكار كه آن زن را برداشته بياورند ، پاكار مطلع مىشود ، خود و آن زن و پسرش را از پشت بام برداشته فرار مىكند . پاكار مىرود به حكومت عارض مىشود ، حكومت هم به حاجى سيد على اكبر كاغذى مىنويسد كه اين كارها چيست مىكنيد ؟ . حاجى سيد على اكبر كاغذ را پاره مىكند و فحش زيادى به رافع حكومت مىدهد .\r\nديگر آنكه باز كاغذ به درب مساجد چسبانيده‌اند و بد از سركار و الا ركن الدوله نوشته‌اند و تهديد كرده‌اند كه بلوا خواهيم كرد .\r\nديگر آنكه اجلاسى در منزل حكومت از علما و تجار و اعاظم شهر كردند از بابت اينكه قرارى در عمل نان بگذارند ، قرار شد كه ذرت را ملاك خروارى پنج تومان به حكومت بدهند در عوض ماليات جنس خودشان - در صورتى كه الان ذرت خروارى شش تومان و هفت تومانست - و جنس ديوانى كه گندم و جو باشد ، گندم خروارى دوازده تومان و جو را خروارى هشت تومان حساب كنند . بعد از سوال و جواب بسيار هيچ قرارى نگرفت ، مردم برخاستند رفتند ، در اين بين هم حكومت مىخواهد مداخل كند . خيلى كار سخت شده است .\r\nديگر آنكه روز شنبه سيزدهم بعضى از دكاكين را بستند و به قدر دويست نفرى ريختند در ميدان ، چون سره‌اى نداشتند آنها را برگردانيدند ، ولى عنقريب بلواى بزرگى خواهد شد .\r\nمورخهء روز سه‌شنبه شانزدهم ماه ربيع الثانى سنه 1312 مطابق شانزدهم ماه اكتوبر 1894 .\r\n\r\nاز 17 ربيع الثانى 1312 مطابق 17 اكتوبر 1894\r\nحاجى سيد على اكبر اطفال مكتبى را با معلمهاى آنها جمع كرده با قرآن پاى منبر خود گريه و زارى زيادى كرده ، خيلى اضطراب در خلق افتاده ، از هر جهت بر اين مخلوق بيچاره سخت شده و فريادرسى هم نيست ، هرچه به حكومت تظلم مىنمايند اعتنايى نمىشود .\r\nديگر آنكه شخصى تازه ميرغضبى حكومت را اختيار كرده بود ، شب هنگام با شاگرد خود شرب خمر مىكرده ، شاگرد او مست شده سر مير غضب را بريده است .\r\n\r\n","description":"","footnote":"","page_name":" 467 ","page_number":545},
  {"content":"\r\n\r\nديگر آنكه روز يكشنبه بيست و يكم مستر آقانور وكيل سفارت دولت بهيهء قيصريهء انگليس مقيم اصفهان تلگراف كرده بود كه \" محمد على بيگ غلام چاپار دولتى را ميانهء شولكستان و ايزد خواست كه جزو خاك فارس است دزد برهنه كرده و آنچه اسباب از نقدينه و كيسهء كاغذ دولتى و كيسه‌هاى تلگرافخانه كه همراه داشته تماما به سرقت برده‌اند حتى ملبوس از تن مشار اليه بيرون آورده بودند \" . تلگراف مستر آقانور را بعينه به لحاظ سركار و الا ركن الدوله رسانيده ، سركار حضرت و الا فورا تلگرافى به عليخان ضابط آباده كرده سارقين را خواستند ، دو روز بعد هم سى نفر قزاق مأمور كردند ، رفته‌اند به آباده كه عليخان ضابط آباده تعاقب كرده سارقين چاپار را بدست بياورند .\r\nديگر آنكه حبيب الله خان بيگلربيگى كه به جهت انتظام و اخذ ماليات ديوان از طوايف عرب جلوى ايل عرب رفته بود ، حكومت معزى اليه را احضار به شيراز كرده و خواستند خلعت بيگلربيگىگرى شهر را به او بدهند ، حبيب الله خان قبول نكرده است .\r\nديگر آنكه اغتشاش و بىنظمى حكومت به درجهء منتها رسيده ، بيرونها و شبها در شهر شيراز دزدى زياد مىشود ، چنانچه دزدان بنا گذارده‌اند كه شبها به زور مىريزند در خانهء مردم ، از جمله شب هنگامى ريخته بودند در خانهء شخص عطارى ، دو نفر دزد مىنشينند روى رختخوابى كه شخص عطار با عيال خود خوابيده بودند و دو سه نفر ديگر تنخواه و اسباب خانهء او را جمع‌آورى مىكردند ، وقتى كه اسباب شخص عطار را از خانه بيرون مىبرند و دو نفر دزد از رختخواب او بلند مىشوند شخص عطار بناى داد و فرياد را مىگذارد ، پيشتابى مىگذارند در گوش او كه او را بكشند ، شخص عطار دست مىبرد كه پيشتاب را رد كند ، پيشتاب را خالى مىكنند ، پنجه‌هاى او را قطع مىكند .\r\nديگر آنكه مستشار الملك به جهت وصول باقى ماليات چنان تعاقب كرده به عاملين و ارباب داران كه درب هر خانهء عامل و ارباب‌دارى قراول سرباز گذارده‌اند و مطالبهء پول ديوان را سخت مىنمايند ، اگر هم دير و زود كنند كاه آتش مىزنند ، بدحرفى و فحش مىدهند به مردم .\r\nديگر آنكه چون امر هيزم و ذغال بسيار مشكل شده بود كه بدست احدى نمىآمد يك روز چند نفر زن خودشان رفته‌اند در يك فرسخى جلو هيزم و ذغال و هر يك‌يك دو بار ذغال آورده بودند . اين فقره را حكومت شنيده جويا شدند كه سبب چيست كه زنها مىروند ذغال و هيزم مىآورند ؟ . گفته بودند سوار و سرباز ديوانى و خلق شهرى نمىگذارد ذغال و هيزم كسى ببرد .\r\nفورا چند نفر از شهرى را طلبيدند حضورا چوب زيادى زدند و دو سه نفر سوار ديوانى را آوردند درب مسجد وكيل حضور عامهء ناس چوب زدند كه عبرت ديگران شود . بعد از اين مقدمه رجوع هيزم و ذغال را كردند به نواب حسنعلى ميرزا ضابط حومه ، او هم قرار داده كه هيزم و ذغال را بار كرده بياورند در ميدان پالان دوزها و هركس مىخواهد برود در ميدان هيزم و ذغال ببرد .\r\nديگر آنكه در هفتهء گذشته چاپار پست را با پنج رأس اسب كه بار امانت داشته در گود ملعون كه جزو ايزد خواست و آخر خاك فارس است از قراريكه مىگويند دزدان بختيارى بسرقت\r\n\r\n","description":"","footnote":"","page_name":" 468 ","page_number":546},
  {"content":"\r\n\r\nبرده‌اند كه معلوم نيست شخص چاپار را و پنج رأس اسب را به كجا برده‌اند ، اثرى از آثار آنها باقى نيست .\r\nديگر آنكه روز سه‌شنبه سلخ ماه ربيع الثانى قريب سى چهل نفر زن رفته بودند سر توپخانهء حكومتى بست نشسته بودند كه فقرهء گرانى نان فراموش ما شده است و ما هيزم و ذغال مىخواهيم . حكومت ديدند كه بد اوضاعى است ، فرستادند عقب حبيب الله خان بيگلربيگى حضورا به معزى اليه حكم كردند كه بايد حتما خلعت بيگلربيگىگرى شهر را به تو بدهم و انتظام شهرى با تو باشد . حبيب الله خان بيگلربيگى مهلت چهل روزه از حكومت خواسته كه برود به داراب و مراجعت از داراب خلعت بپوشد ، ولى حاجى آقا جان فراشباشى حبيب الله خان را خلعت دادند و شهر را سپردند به او و امر هيزم و ذغال را هم واگذار به حاجى آقا جان كردند كه در مدت غيبت حبيب الله خان رسيدگى و انتظام امور شهرى را بدهد تا مراجعت حبيب الله خان بيگلربيگى و كدخدايان محلات را هم حضورا طلبيده التزام از آنها گرفتند كه هريك در محلهء خود مواظبت و مراقبت كرده نگذارند اغتشاش و بىنظمى واقع شود و هر اتفاقى كه در محله‌اى رخ دهد روزنامه به حاجى آقا جان بدهند كه حاجى آقا جان روزنامه به حكومت بدهد ، و داروغهء شهرى را هم عوض كردند .\r\nديگر آنكه از بابت مطالبه كردن مستشار الملك باقى ماليات ديوان را از عمال و ارباب‌داران به شدت سختى ، نواب شاهزاده جمال الدين ميرزا و حاجى نصر الله خان ايلخانى قشقايى هر دو رفتند در منزل امام جمعه بست نشستند .\r\nديگر آنكه اعليحضرت اقدس همايونى تلگراف سختى از بابت سرقت كردن چاپار دولتى و چاپار پست به سركار حضرت و الا ركن الدوله كرده و مؤاخذهء شديدى نموده‌اند ، و نيز على حده اعليحضرت اقدس همايون و جناب جلالت مآب اجل اكرم افخم صدر اعظم هر دو محرمانه تلگراف به تفنگدارباشى سركار حضرت و الا ركن الدوله كرده‌اند كه خودت با تفنگداران مىروى به آباده تحقيق و تفحص مىكنى كه سارقين چاپار دولتى و چاپار پست از چه طايفه بوده‌اند پس از تحقيق تلگرافا اخبار مىدهى .\r\nديگر آنكه امام جمعه رفته‌اند در منزل حكومت و از بابت نواب شاهزاده جمال الدين ميرزا و حاجى نصر الله خان ايلخانى قشقايى كه در منزل ايشان بست رفته بودند توسطى و جواب و سوالى با حكومت كرده ، حسب الامر شب هنگام مستشار الملك مىرود به منزل امام جمعه قرار و مدارى در كارهاى نواب شاهزاده جمال الدين ميرزا و حاجى نصر الله خان ايلخانى قشقايى مىدهند ، از بست خانهء امام جمعه بيرون آمدند .\r\nديگر آنكه پالتو ترمه‌اى از جانب اعليحضرت اقدس همايونى براى سركار حضرت و الا ركن الدوله خلعت مرحمت شده بود ، عصر روز جمعه سيم جمادى الاولى در باغ نو خارج شهر خلعت را پوشيدند و تمام اعيان و اشراف هم همراهى به سركار حضرت و الا ركن الدوله كردند .\r\nاز قراريكه مىگويند زنهاى اهل شيراز كه به تماشا رفته بودند حضورا به سركار و الا ركن الدوله بسيار بىاحترامى كرده و حرف سخت و بد زده بودند ، و چند شليك توپ هم كردند .\r\n\r\n","description":"","footnote":"","page_name":" 469 ","page_number":547},
  {"content":"\r\n\r\nديگر آنكه چون جماعت يهود زمين مخروبه‌اى تازه در حوالى باغ حكومتى خريده و آن زمين را شيره‌خانه ساخته‌اند ، روز سه‌شنبه هفتم ماه مزبور حاجى سيد على اكبر پيشنماز با چهل پنجاه نفر طلاب از آنجا عبور مىكرده ، به سمع حاجى سيد على اكبر رسانيده‌اند كه اين زمين مخروبه در ايام سابق مسجد بوده و اكنون يهودى شيره‌خانه كرده ، فورى حاجى سيد على اكبر حكم مىدهد كه هرچه ظروف شراب و عرق يهودى در اينجا مىباشد بشكنند ، طلاب هم ريخته‌اند و هرچه بوده شكسته‌اند . يهوديها مراتب را به حكومت عارض شده‌اند ، حكومت هم يهوديها را تحريك كرده كه \" خودتان برويد پاى تلگراف و اين مطلب را بلاواسطه عارض به اعليحضرت همايونى بشويد كه ما در سالى مبالغى ماليات ديوان را مىدهيم و حاجى سيد على اكبر چنين كرده است \" . حسب الامر رفته و تلگراف كرده‌اند ، و از آنطرف حكومت به تو هم اينكه مبادا حاجى سيد على اكبر بناى اغتشاش بگذارد سرباز را طلبيده و فشنگ داده كه با فشنگ حاضر باشيد چنانچه حاجى سيد على اكبر بخواهد اغتشاش كند بزنيد .\r\nحاجى سيد على اكبر هم كه مىرود به منزل به تو هم اينكه مبادا حكومت بفرستد او را ببرند روى بام خانهء خود را سنگر كرده و از سر شب تا صبح جوقه جوقه و دسته دسته آدم از هر محلى با يراق و اسلحه رفته‌اند در منزل حاجى سيد على اكبر كه اگر هر حكمى بكنى به مال و جان جارى مىكنيم . حكومت هم شب چهار اطراف خود را با قراول سرباز گذاردند و كشيك مىزنند كه مبادا حاجى سيد على اكبر با اشرار بريزند در منزل حكومتى . تا صبح روز دويم كه در جواب يهودىها اعليحضرت همايونى خيلى در كمال حرمت نسبت به حاجى سيد على اكبر تلگراف به حكومت كرده كه \" حاجى سيد على اكبر را اخراج بلد بكنيد \" . حكومت بعينه تلگراف را مىدهد به پيشخدمت خود كه ببر بده به حاجى سيد على اكبر . بعد از ملاحظه حاجى سيد على اكبر تلگراف را جواب به آدم حكومتى مىدهد كه \" برو به حكومت بگو من كه به خودى خود خانه و عيال خود را نمىگذارم از شهر بيرون بروم ، يا مرا بكشيد اگر كشتيد شهيد از دنيا مىروم ، و اگر مجبورا بخواهيد مرا از شهر خارج كنيد اولا تا جان دارم به قدر قوه مىزنم مىكشم و اگر هم كشته بشوم جزو شهدا هستم \" . و بسيار حضور آدم حكومت حرف بد و سخت نسبت به اعليحضرت همايونى و حكومت و مستشار الملك زده بوده كه من دست از اوامر و نواهى كه خداوند و رسول خدا فرموده‌اند اصلا و ابدا برنمىدارم ، و آنچه بر سرم مىآيد آمده باشد .\r\nديگر آنكه چون مدرس مدرسهء هاشميه كه متعلق به جناب صاحب ديوان مىباشد فوت شده جناب صاحب ديوان از كرمان تلگرافا تدريس مدرسهء هاشميه را به آقا شيخ احمد اغوالى پيشنماز واگذار كرده و در سالى سى تومان هم مقررى به جهت او معين كرده‌اند ، اين فقره را آقا ميرزا هدايت الله پيشنماز شنيده ، مدعى شده كه مدرسهء هاشميه در تحت ادارهء من است و بايد مدرسى و مقررى آن با من باشد .\r\nجماعتى دور خود جمع نموده از طلاب و غيره كه آقا شيخ احمد را كتك بزنند ، و همچنين جماعتى هم به حمايت آقا شيخ احمد دور او جمع شده‌اند كه اگر آقا ميرزا هدايت الله دست برآورد آنها هم بزنند . دو سه روزى سپاه‌كشى از طرفين شده ، آخر الامر حكومت فراشباشى خود را مىفرستد پيش آقا ميرزا هدايت الله كه \" جناب صاحب ديوان بالفعل به آقا شيخ احمد واگذار كرده\r\n\r\n","description":"","footnote":"","page_name":" 470 ","page_number":548},
  {"content":"\r\n\r\nو من خودم اين فقره را پيش صاحب ديوان به جهت شما معين مىكنم و اگر هم مقصود شلوغ كردن و اغتشاش باشد آنچه ديدى از چشم خود ديده باش \" . آقا ميرزا هدايت الله ساكت شده است .\r\nديگر آنكه چون هميشه اوقات امام جمعه روزهاى جمعه را مىرفتند در مسجد وكيل نماز مىخواندند و بعد از نماز بالاى منبر مىرفته ، روز جمعه دهم ماه جمادى الاولى اراده نموده برود مسجد وكيل ، آقا سيد على اكبر پيشنماز كه همه روزه و همه شب در مسجد وكيل نماز مىخواند پيغام فرستاده براى امام جمعه كه شما فاسق و فاجريد مرخص نيستيد كه برويد در مسجد وكيل نماز بخوانيد . امام جمعه هم جواب داده كه من مىروم ببينم كيست كه ممانعت مىكند . جماعتى از اشرار و اوباش را دور خود جمع نموده كه به مسجد وكيل برود . همچنين آقا سيد على اكبر هم جماعتى از اشرار را دور خود جمع نموده كه ممانعت كند . حكومت مطلع مىشود ، حكم مىدهد كه هيچ يك مرخص نيستند امروز به مسجد وكيل بروند . سوار و سرباز ديوانى را حكم داده‌اند كه دور مسجد وكيل را احاطه كنند كه اگر هريك چه امام جمعه با جمعيت خود و چه آقا سيد على اكبر با جمعيت خود بخواهند بروند در مسجد وكيل سوار و سرباز ديوانى بزنند . امام جمعه تا نصفهء راه كه مىرود برود به مسجد وكيل خبر به او مىدهند كه حكومت چنين حكمى نموده اگر رفتيد باعث خون مسلمانان مىشويد . امام جمعه هم قهر كرده از همان راه يكسر مىرود به باغ رحمت‌آباد خود كه به كربلا برود . يك روز و يك شب در آنجا نقل مكان كرده ، بعد حسب الامر سركار حضرت و الا ركن الدوله ، مستشار الملك و ساعد السلطنه و شاهزادگان و خوانين و تجار و كسبهء شهرى مىروند به باغ رحمت‌آباد و امام جمعه را برمىگردانند به شهر و به حضور حكومت برده‌اند .\r\nمورخهء روز جمعه هفدهم ماه جمادى الاولى سنه 1312 مطابق شانزدهم ماه نومبر سنه 1894 .\r\n\r\nاز 18 جمادى الاول 1312 مطابق 17 نومبر 1894\r\nاسترخاص ساعد السلطنه با فوج همدان ابواب جمعى خود از طهران رسيده چند روز است كه در باغ مرحوم حاجى محمد مهدى كشميرى نقل مكان نموده كه سربازهاى او در هرجا ساخلو هستند برسند و با فوج خود حركت نمايد و در عوض آن هم مهدى خان منصور الدوله با فوج محال همدان مأمور شده چند روز است وارد شده‌اند و بالفعل در خارج دروازهء اصفهان سرباز او سكنى دارند .\r\nديگر آنكه شب جمعه شانزدهم ماه جمادى الاولى از سه ساعت به غروب مانده تا دو ساعت از شب گذشته باران خوبى آمده است .\r\nديگر آنكه از قراريكه از لارستان مكتوبا به مستشار الملك نوشته‌اند فتحعلى خان نايب الحكومهء لارستان فوت شده است . ديگر آنكه كارهاى حكومتى كماكان بىنظم و مغشوش است و به عرايض مردم رسيدگى نمىكنند و در هيچ كارى پيشرفت ندارد و عموما مردم از حكومت شاكى هستند .\r\nديگر آنكه از قراريكه مذكور است رئس ادارهء بانك شاهنشاهى مىخواهد علمى از جانب دولت بلژيك در منزل خود اقامه دارد و خود رئيس بانك هم وكيل دولت مذكور مىباشد .\r\n\r\n","description":"","footnote":"","page_name":" 471 ","page_number":549},
  {"content":"\r\n\r\nديگر آنكه از روزيكه امر هيزم و ذغال رجوع به حاجى آقا جان فراشباشى بيگلربيگى شده است كما فى السابق فايده‌اى به حال مردم نبخشيده و بسيار از بابت بىسوختى در اين زمستان بر خلق بيچاره عرصه تنگ شده و سخت مىگذرد .\r\nديگر آنكه مرتضى قلى بيگ قشقايى دزدبگير و فرج الله كيخاى ايكدر كه از طايفهء قشقايى مىباشد دو نفر را حكومت از حاجى نصر الله خان ايلخانى خواسته ، آنها را به شيراز آورده ، مشار اليهما از ترس حكومت چند روزى در مسجد نو بست رفته بودند ، امام جمعه آنها را اطمينان داده از بست بيرون آورده ، حكومت هم فورا دو نفر را گرفته در ميدان طويله سر بريدند ، مرتضى قلى بيگ را محض لجاجت با ايلخانى حكومت كشته است ، فرج الله كيخاى ايكدر را از قرار مذكور فتح على خان نايب الحكومهء لارستان هزار تومان به سركار و الا ركن الدوله و پانصد تومان به نواب عين الملك پيشكش داده كه خون‌دار پسر من است و آنها را بقتل برسانيد .\r\nديگر آنكه فتحعلى خان نايب الحكومهء لارستان فوت شده ، سركار و الا ركن الدوله نواب عين الملك كه حاكم لارستان و آن صفحات است با منصور نظام كه سركردهء سوارهاى عرب بغدادى است و جمشيد خان ميرپنج كه سركردهء فوج عراقى است خيال دارند روانه نمايند كه بلكه مداخل كلى از ماليهء فتحعلى خان بگيرند ، الحال در تدارك رفتن مىباشند . ولى حاجى غلام حسين تاجر لارى كه ضامن مالياتست و سند ماليات لارستان را داده تلگراف خدمت حضرت اشرف صدر اعظم كرده كه \" اگر براى وصول ماليات نواب عين الملك با اين جمعيت مىخواهد برود كه من سند مالياتى داده‌ام از قرار قسط مىپردازم و اگر محض چاپيدن لارستان است حكم بفرماييد تمسكى كه من داده‌ام پس بدهند خود دانسته با لارستان \" . بعد از اين تلگراف گفتگوست كه رفتن نواب عين الملك موقوف شده ولى هنوز درست معين نيست كه برود يا نرود همين قدر هست كه اسباب زحمت به جهت مكاريان شده به جهت قاطر و شتر گرفتن به جهت زير بنهء عين الملك .\r\nديگر آنكه وضع حكومت و رفتار مستشار الملك با مردم بسيار بد است ، اعلى و ادنى به صدا آمده‌اند .\r\nديگر آنكه امروز ده روز است كه اتصالا شبانه‌روز باران مىآيد و به جهت سوخت خيلى بر مردم از غنى و فقير سخت مىگذرد و حكومت هم ابدا در خيال آسايش خلق نيست .\r\nديگر آنكه بعد از كشتن مرتضى قلى بيگ دزدبگير ، حسينعلى ميرزا را پنهانى حكومت فرستاده كه خانه‌هاى آنها را بچاپند . از قرار مذكور با پسر مرتضى قلى بيگ نزاع كرده‌اند ، دو نفر سوار از طرف حسينعلى ميرزا كشته شده و پسر مرتضى قلى بيگ هم زخمى خورده و احشام خود را برداشته به طرف بختيارى رفته است . وضع فارس كليه بيرونها و چه در شهر بسيار مغشوش است .\r\nديگر آنكه نواب عين الملك با جمشيد خان ميرپنج و دويست نفر سرباز و يكصد سوار از منصور نظام رفتند به لار به جهت جمع‌آورى ماليات چونكه از قرار مذكور امساله قريب سى هزار تومان بر ماليات لارستان سركار و الا ركن الدوله علاوه تمسك گرفته و فتحعلى خان در حيات خودش اين تفاوت را قبول نكرده بود ، حال عين الملك به جهت وصول اين تفاوت جمع رفته است و از قرار مذكور\r\n\r\n","description":"","footnote":"","page_name":" 472 ","page_number":550},
  {"content":"\r\n\r\nپسران فتحعلى خان تماما با هم اتفاق كرده‌اند كه اين تفاوت جمع را ندهند . گويا عين الملك خيال دارد به ماليهء فتحعلى خان هم دست‌اندازى نمايد .\r\nديگر آنكه بعد از حكايت امام جمعه و حاجى سيد على اكبر اين خبر كه بيرونها رسيده است در آنجا بناى دزدى و اغتشاش را گذارده‌اند .\r\nديگر آنكه هفده روز تمام است كه اتصالا شبانه روز باران مىآيد ، خيلى جاها را خراب كرده است . آباده را كه پارسال سيل خراب كرده بود و مردم خانه‌هاى خود را ساخته و تعمير كرده بودند در اين بارندگى دوباره خانه‌هاى آنها خراب شده ، باز سيل آمده قنوات آنها را منهدم ساخته ، خيلى اسباب وحشت به جهت خلق پيدا شده ، تا به حال هيچكس چنين بارندگى در عقرب و قوس نديده است . حاصل صيفى هرجا از ذرت و شلتوك و الم تماما خراب شده و مشكل است چيزى هم بشود ، چونكه ذرت را باران به كلى خراب مىكند ، شلتوك احتمال دارد نصفه عايد مالك شود ، الم هم مثل ذرت است به هيچ قيمت نخواهند خريد و نان هم نخواهد شد زيرا كه بعد از باران خوردن اگر چيزى بيرون رفته باشد تماما سياه و ضايع شده . بيچاره خلق فارس كه از هر جهت بلا به آنها نازل شده است ، با اين خرابى شهر و بيرونها و قحطى فوق الطاقه حاجى نايب نايب اصطبل همايونى آمده به جهت اسب ، سالهاى قديم تا دو سال قبل هيجده اسب از فارس مىگرفتند امساله سى و شش اسب مىخواهند آن هم هريك دويست تومان قيمت خود اسب و بيست و پنج تومان قيمت جل و نمد و بيست و پنج تومان تعارف حاجى نايب را مىخواهند ، دولت ابدا در خيال آسودگى رعيت با اين قحطى و پريشانى مخلوق نيست .\r\nديگر آنكه هيزم و ذغال كه به كلى يافت نمىشود ، اگر بشود ذغال خروارى هشت تومان و هيزم خروارى سه تومان است ، كاه كه به كلى نيست ، خروارى پنج تومان و شش تومان پيدا نمىشود ، جو خروارى ده تومان ، گندم خروارى پانزده تومان ، اين بارندگى هم اسباب وحشت كلى شده است ، خداوند رحم نمايد . رودخانه هم بشدت جارى است كه رودخانه‌هاى بيرونها اغلب راه نمىدهد كه تردد شود .\r\nديگر آنكه خانهء حاجى ميرزا محمد حكيم‌باشى شبانه دزد رفته از قرار مذكور قريب دو هزار تومان تنخواه او را برده‌اند ، ولى ابدا حكومت در خيال نظم ولايت نيست ، هركس هرچه نكرد از دستش نيامد و الا بازخواستى نيست و هيچكس هم اعتنايى به اين حكومت ندارد .\r\nديگر آنكه از قراريكه از جميع بلوكات اخبار رسيده تمام صيفى هرجا از ذرت و شلتوك و ارزن خراب شده بقسمى كه ربع از صيفى عايد ملاك نخواهد شد ، خصوصا ذرت كه به كلى ضايع شده . ديگر آنكه باران خيلى خرابى به همه‌جا رسانيده است ، آباده را كه خيلى خراب كرده ، در اصطهبانات هم خرابى كلى رسانيده است .\r\nديگر آنكه روزبروز نرخ اجناس در تزايد است ، نان اسما يك من هشت عباسى است ولى دو قران است ، جو يك من يك قران و بيست و دو شاهى كمتر عايد نمىشود ، كاه خروارى پنج تومان شش تومان است ، برنج يك من دو قران ، ولى بواسطهء اين بارندگى احتمال كلى مىرود كه خيلى\r\n\r\n","description":"","footnote":"","page_name":" 473 ","page_number":551},
  {"content":"\r\n\r\nبيش از اين بشود چونكه شلتوكها تماما خراب شده است . وضع حكومت بسيار بد است ، از هر حيث بيرونها مغشوش در شهر هم دزدى مىشود و هم اغتشاش . هيزم و ذغال و گرانى نان به مردم زياد سخت مىگذرد .\r\nديگر آنكه چند روز است هوا صاف و آفتاب است ، قدرى مردم از وحشت خانه خرابى افتاده‌اند ولى از هرجا كه خبر مىرسد صيفى هرجا را باران خراب كرده است ، از بابت هيزم و ذغال بواسطهء آفتاب بودن فى الجمله ارزانتر شده همين قدر است كه عايد خلق مىشود .\r\nديگر آنكه وضع حكومت به همان قسم كه بوده هست ، چند روزى خبازان را جمع كردند كه قرارى در نرخ نان بگذارند ، بعد از گفتگوى زياد حكم دادند كه نان تنورى را يك من تبريز سى شاهى و نان سنگك يك من هفت عباسى بفروشند ، نان ذرت هم يك من چهار عباسى ، ولى به اين قاعده رفتار نخواهند كرد ، الان يك من دو قران مىفروشند چون حكومتى در ميان نيست و بازخواست ندارند ، به هر نرخى ميل دارند و پيشرفت كند مىفروشند .\r\nديگر آنكه فتحعلى خان نيريزى كه حاكم نيريز بود فوت شده مبلغى ماليات بدهكار است حال حكومت خيال دارد كه يا به بستگان خود فتحعلى خان حكومت نيريز را بدهد يا حاكمى معين كرده بفرستد .\r\nديگر آنكه از قراريكه از بيرونها نوشته‌اند نواب عين الملك كه به سمت لارستان رفته تا جهرم رسيده ، ديگر آبادى براى هيچ ده و دهكده‌اى نگذاشته است بلكه تا دو سال ديگر هم آبادى پيدا نخواهد كرد ، چونكه در اين دهات آذوقه يافت نمىشده بضرب چوب و شكنجه سيورسات به جهت پانصد نفر جمعيت گرفته‌اند و همه فرارى شده‌اند ، خيلى كار فارس از هر حيث خراب است .\r\nديگر آنكه حاجى سيد على اكبر از ترس اينكه مبادا او را شب هنگام بدزدند هر شب جاى خود را عوض مىكند ، چونكه امام جمعه و سركار و الا ركن الدوله متفق شده‌اند كه حاجى سيد على اكبر را شب هنگام بدزدند و از شهر بيرون ببرند .\r\nمورخهء روز سه‌شنبه نوزدهم ماه جمادى الثانيه 1312 مطابق هيجدهم ماه ديسمبر 1894 .\r\n\r\nاز 20 جمادى الثانيه 1312 مطابق 19 ديسمبر 1894\r\nاز قراريكه خبر رسيده حاجى رستم خان پسر فتحعلى خان لارى با پنج شش هزار جمعيت تا جويم و بيدشهر جلو نواب عين الملك آمده با كمال استعداد ، از قرار مذكور مشكل است كه دست‌اندازى به اموال فتحعلى خان بشود كرد ، اگرچه از جانب اعليحضرت همايونى هر روزه اصرار در اخذ اموال فتحعلى خان دارند .\r\nديگر آنكه شهرت زياد در شيراز است كه حكومت سال نو با جناب نظام السلطنه است كارهاى حكومتى حاليه مثل سابق است .\r\nديگر آنكه از قرار مذكور پسران فتحعلى خان لارى راضى به سى هزار تومان پيشكش به اعليحضرت همايونى شده‌اند ولى اعليحضرت همايونى قبول نفرموده‌اند ، يكصد هزار تومان بيشتر\r\n\r\n","description":"","footnote":"","page_name":" 474 ","page_number":552},
  {"content":"\r\n\r\nو اضافه‌تر مىخواهند . ميانهء پسران فتحعلى خان لارى هم كدورت واقع شده ، احتمال مىرود چون ميانهء آنها مغايرت افتاده ضرر كلى بكنند .\r\nديگر آنكه از قراريكه از لار نوشته‌اند نواب عين الملك كارى پيشرفت نكرده ، دكاكين شهر لار را بسته‌اند و تمام لارىها بواسطهء اين جريمه كه مىخواهند از پسران فتحعلى خان بگيرند روگردان شده‌اند ، محض همين خاطر دويست نفر سوار بهارلو و عرب از حبيب الله خان بيگلربيگى پسر جناب قوام الملك از داراب خواسته‌اند ، او هم حسب الحكم فرستاده است . بنقد كار آن صفحات مغشوش است . حاجى رستم خان پسر بزرگ فتحعلى خان كه جانشين اوست فرارا به قلعهء جراش متحصن شده است .\r\nديگر آنكه چند روز است هوا را خيلى سرد كرده با وجود آن سميت هوا رفع نشده اغلب تب و نوبه مىكنند .\r\nديگر آنكه محتشم السلطنه كه مأمور به كارگزارى بمبئى است چند روز است وارد شيراز شده و در منزل حاجى عز الملك كارگزار منزل دارد و تا آخر ماه رجب از شيراز حركت خواهد كرد .\r\nديگر آنكه دو سه شب قبل شخصى در كوچه مرده افتاده بود ، وقتى كه معلوم شد زخمى به او زده بودند كه به همان زخم مرده بوده و او را برهنه كرده بودند . معلوم نشده تا به حال كه قاتل كيست .\r\nديگر آنكه سركار و الا ركن الدوله چون حاجى نصر الله خان ايلخانى فرارا به طهران رفته خلعتى به جهت عبد الله خان پسر داراب خان فرستاده‌اند كه او را به شهر بياورند و ايل قشقايى را به مشار اليه واگذار كنند .\r\nديگر آنكه تا به حال مستشار الملك از بابت گرفتن ماليات خوب پيشرفت كرده اغلب خانه‌هاى شهرى را صاف كرده و ماليات آنها را گرفته است ، تقريرا گويا صد هزار تومان بيشتر يا كمتر از جميع عمال باقى نيست آن هم تا دو ماه ديگر يقينا گرفته خواهد شد .\r\nديگر آنكه اين اوقات هوا را بسيار سرد كرده است ، برف شديدى آمد خيلى خانه خراب كرده ، متصل هم ابر است . روزبروز نرخ اجناس در تزايد است ، حكومتى و بازخواستى هم در كار نيست .\r\nديگر آنكه از روزيكه سيد مصطفى چوب خورده حكومت سركار و الا ركن الدوله استقلالى بهم زده است ، ولى هر شب در شهر دزدى مىشود اموال مردم خيلى تلف مىشود . ديگر تازهء قابل عرضى نيست .\r\nديگر آنكه حاجى رستم خان پسر فتحعلى خان لارى از قلعهء جراش يك مرتبه برخاسته آمده در اردوى نواب عين الملك بدون جمعيت ، به محض ورود در اردوى عين الملك مشار اليه را زنجير مىكند و حبس مىنمايد .\r\nمورخهء روز يكشنبه بيست و سيم ماه رجب المرجب سنه 1312 مطابق بيستم ماه جنورى 1895 .\r\n\r\n","description":"","footnote":"","page_name":" 475 ","page_number":553},
  {"content":"\r\n\r\n\r\nاز 24 رجب 1312 مطابق 21 جنورى 1895\r\nحكومت حكم كرده كه سيد مصطفى را از بوشهر ببرند به جزيرهء قشم كه در بوشهر نباشد .\r\nديگر آنكه برف بسيار سنگينى آمد كه در كوچه‌ها تردد بصعوبت مىشود و هوا را هم خيلى سرد كرده است ، باز قيمت ذغال و هيزم ترقى كرده است .\r\nديگر آنكه مستشار الملك حساب خود را صاف مىكند و خيال رفتن به طهران را دارد چونكه شهرت كلى دارد كه اين حكومت سال نو تغيير بكند . ديگر آنكه نرخ اجناس از قرار سابق است .\r\nديگر آنكه مأمورى از طهران به جهت سركار و الا ركن الدوله آمده شصت هزار تومان به سختى مطالبه دارد چونكه بگيرد تحويل بانك شاهنشاهى بدهد ، خيلى سخت است ، مخصوصا حكم دارد كه به هر سختى باشد اين پول را از سركار و الا ركن الدوله بگيرد ، از اين جهت قدرى اغتشاش به جهت حكومت است چه در شهر و چه در بيرونها .\r\nديگر آنكه حاجى نصر الله خان ايلخانى قشقايى كه فرارا به طهران رفت وارد طهران شده در خانهء حضرت اشرف صدر اعظم منزل كرده است . ديگر آنكه خيلى شهرت است كه تغيير حكومت خواهد شد .\r\nديگر آنكه خيلى پريشانى در خلق است ، خيلى خانه‌هاى بيچاره‌ها خراب شده و اين گرانى كه حالا هست همه تمام شده‌اند و هيچكس هم به حال ضعفا و فقرا رسيدگى نمىنمايد مگر خداوند فرجى به جهت اين مخلوق بيچاره بسازد و الا دادرسى نيست .\r\nديگر آنكه از قراريكه از لار نوشته‌اند هشتاد هزار تومان نواب عين الملك از پسران فتح على خان لارى گرفته است ، حاجى رستم خان پسر فتحعلى خان هم در زنجير است . قرار است اين چند روزه نواب عين الملك مراجعت نمايد .\r\nديگر آنكه سركار و الا ركن الدوله در جمع‌آورى خودش است چونكه شهرت زياد در تغيير و تبديل ايشان است ، مخصوصا اعليحضرت همايونى تلگرافى به ايشان فرموده‌اند كه بعض فرمايشات به حضرت اشرف صدر اعظم شده اگر از همان قرار رفتار كنيد حكومت سال نو با شماست . از اين تلگراف معلوم مىشود تكاليف ما لا يطاق است و مشكل است كه سال نو با ايشان باشد ، و بعض اخبارات محرمانه رسيده است كه حكومت سال نو با جناب نظام السلطنه گذشته است ، قدرى كه حالا تحمل دارند بواسطهء وصول بقاياى محليه است .\r\nديگر آنكه دو روز اتصالا سركار و الا ركن الدوله را به تلگرافخانه بردند و حضورا سوال و جواب نموده‌اند ، از قرار مذكور يكصد هزار تومان پيشكش سال نو را نقدا مىخواهند ، ايشان هم قبولدار شده‌اند كه بدهند ولى پولى در ميان نيست ، از تجار و كسبه به توسط امام جمعه سركار و الا خواهش كردند كه تلگراف رضايت‌نامه از حكومت بگيرند ، تجار هم محض خواهش امام جمعه تلگرافى كردند .\r\n\r\n","description":"","footnote":"","page_name":" 476 ","page_number":554},
  {"content":"\r\n\r\nديگر آنكه حكم كردند كه صرف پول سياه و سفيد كم شود ، برعكس شده . صرف وجه سفيد و سياه تومانى دو قران بود دو سه روز است كه اين حكم شده تومانى دو ريال شده است . خيلى سخت بر مردم مىگذرد .\r\nديگر آنكه چند روز است كه هوا اعتدال پيدا كرده از آن شدت سردى افتاده است .\r\nديگر آنكه كارهاى حكومتى در كمال بىاعتدالى است ، هيچ كارى پيشرفت نمىشود ، خصوصا در اين وقت حاليه كه نه حكومت حاليه معين است و نه حكومت ديگرى . كارها تمام مختل است .\r\nمورخهء روز جمعه نوزدهم ماه شعبان سنه 1312 مطابق پانزدهم ماه فبرورى سنه 1895 .\r\n\r\nاز 20 شعبان 1312 مطابق 16 فبرورى 1895\r\nكارهاى حكومتى هنوز معوق است و معلوم نيست كه حكومت با كى شود اگرچه سركار و الا ركن الدوله در صدد كار خود هستند ولى پول در كار نيست كه عمل حكومت خود را تمام نمايند .\r\nديگر آنكه بيگلربيگى پسر جناب قوام الملك كه در داراب بود وارد شيراز شده . ديگر آنكه از قرار مذكور هفتاد هشتاد نفر سوار از حكومت به جهت گرفتن پسر حاجى نصر الله خان ايلخانى قشقايى رفته است ، ولى مشكل است او را بگيرند .\r\nديگر آنكه بعد از آنكه فوت آقاى حاجى ميرزا محمد حسن حجت الاسلام طاب‌ثراه در شيراز انتشار يافته عموم كسبهء شيراز درب دكاكين خود سه روز ختم گذاردند و نيز هريك از علما هم در مساجد و امامزاده‌ها سه روز سر ختم نشسته و مردم به فاتحه‌خوانى مىرفتند .\r\nتعزيه‌دارى معتبرى تا سه روز كردند . در مسجد وكيل سركار و الا ركن الدوله ختم گذاردند و امام جمعه در آنجا سر ختم نشست ، مجلس سيم خود سركار و الا ركن الدوله رفتند و ختم را برچيدند . و نيز ختم آقا ميرزا محمد على و آقا ميرزا هدايت الله و حاجى سيد على اكبر و مسجد نو كه پسران امام جمعه ختم گذارده بودند خود سركار و الا ركن الدوله ختم را برچيدند .\r\nديگر آنكه نواب و الا عين الملك شب اول ماه رمضان با اردوى خود از لارستان مراجعت كرده وارد شيراز شد . از قرار مذكور حكومت لارستان را به خود حاجى رستم خان پسر بزرگ فتح على خان واگذار كرده . ديگر آنكه قوام الملك هم همانروز از بوشهر وارد شيراز شد .\r\nديگر آنكه حكومت سال نو با سركار و الا ركن الدوله شده ، از قرار تحقيق مستشار الملك ضامن ماليات فارس است و قبول كردن ضمانت را به دو شرط كرده يكى روانه كردن ميرزا صدر الدين منشىباشى به طهران كه در دستگاه حكومت نباشد و يكى حسينعلى ميرزا كه همه كارهء سركار و الا ركن الدوله است . سركار و الا به اين دو شرط راضى شده‌اند ، ميرزا صدر الدين منشى را گرفته نگاه داشته‌اند كه به حساب او رسيدگى نمايند و بچاپارى روانهء طهرانش كنند . ولى هنوز حكومت استقلالى بهم نرسانيده است و يقين حاصل نيست در حكومت ايشان .\r\nديگر آنكه نواب معتضد السلطنه پيشخدمت مخصوص اعليحضرت همايونى كه از راه بوشهر به شيراز آمده بود چند روزى در شيراز ميهمان حكومت بود ، روز سيم رمضان بچاپارى روانهء\r\n\r\n","description":"","footnote":"","page_name":" 477 ","page_number":555},
  {"content":"\r\n\r\nطهران شد .\r\nديگر آنكه چند روز است هوا بسيار سرد كرده است كه شبها اغلب يخ مىبندد . شكوفهء ميوه‌جات را اغلب جاها سم زده است ، كر ملخ هم در فسا و داراب و اطراف بلوكات كه گرمتر است بيرون آمده ، خداوند ترحم نمايد .\r\nديگر آنكه باز نرخ اجناس از قبيل گندم و جو ترقى كرده است بواسطهء اينكه قرار بود هزار شتر گندم از اصفهان بياورند قريب دويست سيصد وقر بيشتر نرسيده است . هيچ رفاهى به جهت اهل فارس نيست مگر خداوند خودش اسباب آسايش در حق اين بيچاره مخلوق فراهم بياورد ، با اين ماليات گزاف قوهء نگاهدارى خود را ندارند ، خصوصا رعيت و ملاك بيچاره ، ملخ‌خوارگى و آفت ارضى و سماوى هم كه هست ، ملاك تماما مقروض و پريشان شده‌اند كه قوهء نگاهدارى املاك خود را ندارند ، نزديك است كه تماما بعجز خراج املاك خود را واگذار نمايند .\r\nديگر آنكه يك ثوب پالتوى ترمهء ليمويى سرشانه الماس خلعت حكومت سال نو سركار و الا ركن الدوله را با پست آورده بودند ، ظهر روز سه‌شنبه چهاردهم در باغ جهان‌نما خلعت پوشيدند و اهل شهر و تمام اركان فارس هم حاضر شدند ، بعد از خلعت‌پوشان شليك توپ كردند تا ورود به شهر ، بعد از ورود به شهر سلام مختصرى نشسته برخاستند .\r\nديگر آنكه اين چند روز هوا را خيلى سرد كرده كه از قاعده خارج است . دوازدهم و سيزدهم رمضان باران خوبى آمد كه خيلى بموقع بود ، ولى كوهها را تماما برف زيادى آمده كه بواسطهء همين برف هوا را بيشتر سرد كرده است .\r\nديگر آنكه كر ملخ از سمت لارستان تا به فسا بيرون آمده ، اگر اين سرما در آنجا هم باشد احتمال دارد كه كر ملخ را سياه و فاسد نمايد .\r\nمورخهء روز جمعه هفدهم ماه رمضان سنه 1312 مطابق پانزدهم ماه مارچ مسيحى 1895 .\r\n\r\nاز 18 رمضان 1312 مطابق 16 مارچ 1895\r\nشب تحويل حمل سركار و الا ركن الدوله از جميع علما و بزرگان و صاحب‌منصبان نظامى وعده خواسته در حين تحويل حاضر باشند . بعد از تحويل به هر يك‌يك دانهء اشرفى يكتومانى عيدى دادند و يك روز بعد سلام عام نشستند و شليك توپ كردند .\r\nديگر آنكه سه روز و سه شب باران خيلى بموقع نافع خوبى آمد ، باز هوا از آن برودت نيفتاده است ، خيلى هوا را از اندازه بيرون سرد كرده است .\r\nديگر آنكه ميرزا صدر الدين منشىباشى سركار و الا كه به ميل مستشار الملك بايد از شيراز برود اين دو روزه خواهد رفت . مستشار الملك اين اوقات به جهت قبول كردن ماليات خيلى مغرور شده و بدزبانى به مردم خيلى مىكند ، سركار و الا ركن الدوله هم الجاء تحمل مىكنند .\r\nديگر آنكه كر ملخ همه جاى بلوكات و اطراف بيرون آمده و اين سرما هم اذيتى به آنها نرسانيده است .\r\n\r\n","description":"","footnote":"","page_name":" 478 ","page_number":556},
  {"content":"\r\n\r\nديگر آنكه چند نفر دزد از توپچى و غريبه داروغه بدست آورده كه بالفعل هم در منزل مشار اليه كند و حبس هستند و تنخواه كلى از آنها بروز كرده شده ، از جمله تنخواه مسروقهء خانهء حاجى نصر الله خان ايلخانى و تنخواه مسروقهء خانهء حاجى ميرزا محمد حكيم‌باشى و تنخواه مسروقهء ميرزا مصطفى نويسندهء وكالت‌خانهء انگليس كه همه را به قيمت نازل به چند نفر يهودى فروخته‌اند آن يهودىها را كه تنخواه خريده‌اند داروغه گرفته حبس كرده است و اغلب تنخواه مردم پيش يهودىها بيرون آمده است .\r\nديگر آنكه دزدانى كه داروغه گرفته و در منزل مشار اليه حبس بودند شب هنگام از خارج تعارفى به زنجيربان مىدهند ، زنجير را از گردن آنها برداشته و فرار مىكنند . چهار پنج نفر از آن‌ها بعد از دو سه روز در بيرون بدست آورده‌اند ما بقى فرار كرده‌اند . از قرار مذكور سركار و الا ركن الدوله خيال قتل آنها را دارد .\r\nديگر آنكه از قراريكه مىگويند ابو القاسم خان نصير الملك كه الحال مدتى است كه در طهران مىباشد مدعى بر قوام الملك شده مبلغ بيست هزار علاوه بر ماليات بنادر و گمركخانه‌هاى فارس كرده و بالفعل هر بارى كه در گمركخانهء شيراز مىآيد همين قسم محجر است نه قوام الملك و نه غيرى مداخله در گمرك نمىكنند تا ببينند چه خواهد شد .\r\nديگر آنكه از قراريكه از طهران نوشته‌اند شيرازىهايى كه در طهران هستند عريضه دادند كه ما سركار و الا ركن الدوله را نمىخواهيم ، در ضمن هم امير نظام را كه حسنعلى خان گروسى باشد ديده‌اند كه بلكه او حكومت فارس را قبول كند اگرچه هشتاد هزار تومان پيشكش و مساعدهء فارس را سركار و الا ركن الدوله داده‌اند ولى هنوز حكومت ايشان متزلزل است .\r\nديگر آنكه بواسطهء بيرون آمدن كر ملخ تسعير نان و گندم زيادتر شده است . ديگر آنكه بواسطهء اين سرماى فوق العاده كه شده تمام شكوفهء ميوه‌جات را سم زده و هنوز هم سرما تسكين نكرده است .\r\nديگر آنكه حكومت سركار و الا ركن الدوله بطور صريح امساله استقلال يافت ، ديگر وهنى به جهت اين حكومت تا آخر سال نخواهد بود .\r\nديگر آنكه چند روزى به جهت ابواب جمعى قوام الملك از قبيل بنادر و گمركخانه تزلزلى بود ، حال از قرار مذكور به خود ايشان واگذار شده اگر باز اتفاقى رخ ندهد . ديگر آنكه مىخواهند بلده و شهر را به حبيب الله خان پسر قوام الملك بدهند خودش قبول نمىكند ، حال در سوال و جواب هستند .\r\nديگر آنكه ميرزا هدايت الله پيشنماز ادعاى حجت الاسلامى مىكند و خود را جانشين مرحوم حاجى ميرزا محمد حسن حجت الاسلام مىداند ، ولى كسى اعتنايى به او ندارد و او را قابل نمىدانند .\r\nديگر آنكه چند روز است اتصالا هوا ابر است و گاهى هم باران كمى مىآيد ، هرچه اين اوقات باران بيايد به جهت ترياك و حاصل‌هاى ديگر نافع است . ديگر آنكه از قراريكه از داراب\r\n\r\n","description":"","footnote":"","page_name":" 479 ","page_number":557},
  {"content":"\r\n\r\nو فسا نوشته‌اند كر ملخ بسيار كم است و هرچه هم بيرون آمده كشته‌اند . زارع اميدوار هستند كه امساله حاصل آنها را ملخ خراب نكند ، اگر ملخ پر از سمت كرمان نيايد احتمال كلى مىرود جو و ترياكى بدست بيايد .\r\nديگر آنكه بواسطهء نبودن ترياك الحال ترياك از قرار يك من تبريز بيست تومان است .\r\nديگر آنكه تسعير اجناس از قرار سابق است تفاوتى نكرده است ، هر روزه از اطراف گندم وارد شيراز مىشود .\r\nديگر آنكه از قراريكه از طرف بلوكات را مجرد و مرودشت و كربال نوشته‌اند مرغ ملخ‌خوار زيادى پيدا شده كر ملخ را مىخورد .\r\nديگر آنكه از قراريكه از طرف بلوكات را مجرد و مرودشت و كربال نوشته‌اند مرغ ملخ‌خوار زيادى پيدا شده كه ملخ را مىخورد ، خيلى از اين اخبار مردم خوشوقت هستند تا خداوند چه خواهد .\r\nديگر آنكه روز يكشنبه هيجدهم تمام تجار شيراز متفقا از بابت سه مطلب رفتند در مسجد نو بست نشستند ، يكى از بابت تفاوت صرف پول سياه و سفيد كه اكنون پول سفيد تومانى دو هزار و پانزده شاهى صرف دادوستد مىشود ، دويم از بابت عشور صد پنجى ترياك كه تازه مبلغى بر ماليات ديوان آنها زياد كرده‌اند ، سيم از بابت پول عاليجاه پرشنكلف كه حكم شده است حضرات تجار بدهند ، حكومت به توسط امام جمعه حضرات تجار را مطمئن نموده از بست بيرون آوردند .\r\nديگر آنكه دزدهايى كه از مجلس داروغه فرار كرده بودند چند نفر در شيراز گرفتار شده‌اند چند نفر ديگر را هم در بوشهر گرفته‌اند . آنها كه به بوشهر رفته بودند دزدهاى شرير بوده‌اند عنقريب آنها را به شيراز خواهند آورد و قصاص خواهند شد .\r\nمورخهء روز سه‌شنبه بيستم ماه شوال المكرم سنهء 1312 مطابق شانزدهم ماه آپريل 1895 .\r\n\r\nاز 21 شوال 1312 مطابق 17 اپريل 1895\r\nمحمد خان كه در سال اول حكومت سركار و الا ركن الدوله بيگلربيگى شهر بود دو سه روز است حسب الحكم سركار و الا وارد شيراز شده ، حكومت خيال دارند كه شهر را به مشار اليه بدهند ، ولى كسبه دو روز است در خانهء جناب امام جمعه بست نشسته‌اند كه ما بيگلربيگى پسر قوام الملك را ميخواهيم . حال در سوال و جواب هستند بعضى از اهل شهر هم دور محمد خان جمع شده‌اند و آمد و رفت به مشار اليه مينمايند .\r\nديگر آنكه از قراريكه خبر رسيده كر ملخ زيادى از سمت داراب بيرون آمده ، چند ده از دهات داراب را به كلى حاصلش را خورده و به همين قسم آمده به سروستان و از جنگل ممو به طرف كربال آمده ، بقسمى زياد است كه قادر به كشتن آنها نيستند . اگر آنها پر بگيرند چه خواهد شد .\r\nاطراف شهر شيراز هم زياد است ولى هنوز به حاصل دور شهر داخل نشده . خداوند رحم نمايد .\r\nديگر آنكه چند روز بود كه ملا برفى ضابط كوه مره‌جات را بواسطهء هرزگى كه كرده بود خواسته بودند بگيرند ، سوار تعاقب بوده تا اينكه دو سه روز قبل از كوه مره فرار كرده به سمت شيراز آمده ،\r\n\r\n","description":"","footnote":"","page_name":" 480 ","page_number":558},
  {"content":"\r\n\r\nسوارهايى كه تعاقب او بودند او را خواسته بودند بگيرند فرار كرده ميرود به باغ رحمت‌آباد امام جمعه ، به حوالى آنجا كه ميرسد سوارها او را دستگير مينمايند . آدمهاى امام جمعه خبردار ميشوند ميريزند سوارها را ميزنند و ملا برفى را ميگيرند مىبرند پيش امام جمعه ، به سركار و الا ركن الدوله خبر ميدهند ، ايشان هم ميفرستند كه حكما ملا برفى را از آنجا بكشند بياورند . امام جمعه تا خبردار مىشود آدمى پيش مستشار الملك كه وزير فارس است ميفرستد ، او هم پيشخدمتى مىفرستد كه ملا برفى را بياورند منزل خودش . سوارها خواسته بودند كه از دست پيشخدمت بگيرند ، باز نداده بودند ملا برفى را مىبرند منزل مستشار الملك . سركار و الا خيلى از حركات امام جمعه متغير است ، دور نيست ميانهء ايشان با امام به هم بخورد .\r\nديگر آنكه جميع صاحب‌منصبان نظامى به جهت نرسيدن حقوق خود شكايت دارند . قريب شش ماه است كه مواجب و جيرهء سرباز و سواران مأمور فارس نرسيده است ، متصل در سوال و جواب هستند ، مستشار الملك هم جواب ميدهد كه يك دينار نيست كه بدهم . همه حيران هستند .\r\nديگر آنكه از قراريكه خبر رسيده تجار يزد و كرمان و مشهد مقدس از بابت صد پنج ترياك شاكى شده‌اند .\r\nديگر آنكه سه چهار روز ملخ دريايى زيادى از سمت گرمسيرات آمد و به طرف فسا و داراب رفت ، خرابى در حوالى شيراز نكرد . از قراريكه نوشته‌اند ملخ سمت داراب برگرفته و به طرف فسا و خفر آمده و خرابى زياد رسانيده است . مگر خداوند رحمى به اين خلق بيچاره بنمايد و الا حكومت از يك دينار مالياتش گذشت نخواهد كرد .\r\nديگر آنكه چند روز بود حكومت كه با قوام الملك به جهت عمل كلانترى شهر شيراز و حومه و ايلات خمسه گفتگو ميكردند ، تا عاقبت الامر اضافه هم قبول كرد و تمسكات خود را داد ، يك مرتبه سركار و الا ركن الدوله بدون جهت فرستادند ريحان خان بهارلو و عباس قلى خان اينالو را كه در حبس قوام الملك بودند به زور بردند كه نبايد اينها در حبس شما باشند ، ولى بهانه بود .\r\nقوام الملك هم قهرا بدون تدارك پسران خود را برداشته روانهء بوشهر گرديد . سركار و الا ركن الدوله هم اعتنايى به مشار اليه نكرده ايلات اربعه مثل عرب و باصرى و اينالو و فيلى را به نواب عين الملك دادند ، ايل بهارلو و داراب را هم به اسد الله ميرزا پسر كوچك خود واگذار نمودند ، ميرمحمد شريف خان عرب و ريحان خان بهارلو و غره خان بهارلو را با چند سوار و يك توپ سوزنى فرستادند كه حسين خان بهارلو را بگيرند . امسال هم مثل سه سال قبل اغتشاش كلى واقع خواهد شد . بيچاره ملاك كه تمام هستند تمامتر خواهند شد . شهر را هم هنوز به كسى واگذار نكرده‌اند ، به همان محمد حسن فراشباشى است . از اين حركت سركار و الا ركن الدوله مستشار الملك خيلى رنجيده است ، چونكه بىاطلاع مشار اليه شده است .\r\nديگر آنكه ريحان خان بهارلو و ميرمحمد شريف عرب به نواب عين الملك نوشته‌اند كه \" ما تا شش ده فسا آمده‌ايم ، پنج شش فرسخ به خاك داراب مانده توقف كرده‌ايم چونكه حسين خان بهارلو شنيده است كه ما آمده‌ايم به جهت گرفتن او و او خبردار شده جمعيت زياد دور خود جمع كرده و\r\n\r\n","description":"","footnote":"","page_name":" 481 ","page_number":559},
  {"content":"\r\n\r\nما قوهء مقابله با حسين خان را نداريم ، يا استعدادى از عرب و باصرى و غيره به جهت ما ميفرستيد كه برويم با حسين خان جنگ كنيم يا اينكه از شش ده حركت نخواهيم كرد \" . اين كار اسباب اغتشاش كلى در آن صفحات است .\r\nديگر آنكه طايفهء بهارلو و داراب را به محمد خان كه در حكومت سابق سركار و الا ركن الدوله بيگلربيگى شهر بود داده‌اند . ايلات اربعه كه عرب و باصرى و اينالو و نفر باشد با لارستان و جويم و بيدشهر به نواب عين الملك واگذار شده ، كازرون را به نواب نصر الله ميرزا پسر كوچكتر از نواب عين الملك داده‌اند و خودش هم چند روز است به كازرون رفته . قرارومدار ايل قشقايى همين قسم معوق است ، قرار است كه ايلخانى قشقايى را اطمينان داده تا از طهران مراجعت نمايد . اين چند روز باز ميانهء سركار و الا ركن الدوله و مستشار الملك كدورت است ، حتى به تلگرافخانه هم رفته و شكايت كرده كه خود را بىرجوع نمايد . همه كس اين اوقات در تكليف خود حيرانند .\r\nديگر آنكه اين چند روز كه قوام الملك از ايلات خمسه استعفا داد و رفت به بوشهر خيلى اغتشاش در ايلات واقع شده و هر روزه خبر بىنظمى آن صفحات ميرسد .\r\nديگر آنكه از قراريكه از كرمان خبر رسيده خيلى هتك آبروى صاحب ديوان شده است ، بواسطهء نداشتن پول قوهء حركت ندارد و فرمانفرما كه تازه حاكم شده معطل است كه صاحب ديوان حركت كند كه او هم از طهران حركت نمايد .\r\nديگر آنكه مستشار الملك به كلى از وزارت فارس استعفا كرده و در تدارك رفتن به طهران است . سركار و الا ركن الدوله تلگراف كرده‌اند نصير الملك كه در سال حكومت نظام السلطنه رئيس دفتر بود از طهران بيايد . تا چند ماه ديگر اغتشاش كلى در حكومت ايشان خواهد شد .\r\nديگر آنكه از قرار مذكور امام قلى خان و عبد الله خان و بهادر خان خوانينى قشقايى رفته‌اند در فيروزآباد و آنجا را غارت كرده‌اند و دور ايل بيگى پسر ايلخانى را محاصره كرده‌اند ، به حكومت عارض شده‌اند ، ايشان مأمور معين كرده كه بروند تحقيق نمايند .\r\nديگر آنكه ملخ اغلبى از بلوكات دور شهر را خراب كرده و حال هم مشغول خوردن حاصل است .\r\nديگر آنكه مستشار الملك كه از پيشكارى فارس استعفا كرده بود و از طهران حكم شد كه حكما بايد بمانى . هرچه كرد كه برود ممكن نشد . عاقبت چند نفرى ميانه افتاده ميانهء او را با سركار و الا ركن الدوله صلح دادند و خلعتى هم به ايشان دادند . دو روز است كه به دفترخانه ميرود و مشغول كار است .\r\nديگر آنكه اموال خانهء ميرزا محمد شفيع پسر حاجى محمد صادق تاجر اصفهانى را كه در حكومت جناب نظام السلطنه سرقت كرده بودند ، اين چند روزه دزد آن را كه قلى خان نامى از طايفهء كرانى و چند نفر ديگر بوده داروغه پيدا كرد ، سارقين را گرفته و تنخواه تماما در خانهء يهوديها بدست آمد ، بيشتر از اين اسباب در مسجد يهوديها كه خود يهوديها پنهان كرده بودند پيدا شد و به صاحبش مسترد گرديد . بعضى جواهرآلات قلم داد كرده بود ، سارقين حاشا دارند كه چنين چيزى\r\n\r\n","description":"","footnote":"","page_name":" 482 ","page_number":560},
  {"content":"\r\n\r\nما نبرده بوديم . آن يهوديها در منزل داروغه حبس هستند و سارقين در محبس ديوانى حبس هستند .\r\nديگر آنكه دو سه نفر از الواط با يك پسره به سن سيزده چهارده سال به گردش رفته بودند تفنگى هم همراه داشتند ، يكى از الواطها خواسته شوخى با آن پسره بكند كه آن پسره تفنگ به روى او خالى مىكند و فورا كشته مىشود . پسره را گرفته آورده‌اند در حبس حكومت است .\r\nديگر آنكه از قراريكه مذكور شد ريحان خان بهارلو و ميرمحمد شريف خان عرب و برادران ريحان خان كه به گرفتن حسين خان بهارلو رفته بودند حسين خان با پنجاه سوار ميريزد روى آنها شكستى به آنها داده ولى معلوم نيست كسى كشته شده باشد . حكومت از رفتن قوام الملك به بوشهر خيلى پشيمان است ، احتمال كلى ميرود كه امساله هم اغتشاش كلى بشود .\r\nمورخهء روز شنبه بيست و دويم ماه ذيقعده سنهء 1312 مطابق هيجدهم ماه مى سنه 1895 .\r\n\r\nاز 23 ذيقعده 1312 مطابق 19 مى 1895\r\nاز قرار تحقيق نزاعى كه ميانه حسين خان بهارلو و ريحان خان بهارلو و ميرمحمد شريف عرب افتاده است از طرفين قريب ده نفرى كشته و زخمى شده است ، از طرف ريحان خان و ميرمحمد شريف امير قلى برادر رضا خان عرب كشته شده و مختار برادر ريحان خان زخمى است با يك دو نفر ديگر ، و از طرف حسين خان چهار پنج نفر كشته و زخمى شده‌اند . حسين خان فرار كرده به طرف سيرجان كرمان رفته است و از آنجا تلگراف خدمت حضرت اشرف صدر اعظم كرده و ايشان به نواب و الا ركن الدوله تلگراف كرده‌اند كه حسين خان را اطمينان داده مراجعت دهند . سركار و الا ركن الدوله هم تلگراف اطمينان به سيرجان كرده‌اند .\r\nديگر آنكه چند روز است كه ملخ شدت كرده تمام اطراف دور شهر را گرفته و مشغول خوردن حاصل است ، هرچه گندم زرع شده و حصاد نكرده‌اند در آنها ريخته و جو و هرچه بود حصاد كرده‌اند در صيفى و فاليز كه تازه سبز شده زياد است و تمام را خراب خواهد كرد .\r\nديگر آنكه كارهاى حكومتى خيلى بىنظم است هركس هر قسم بخواهد حركت مىكند ، پرس و سوالى در كار نيست .\r\nديگر آنكه خانه‌هاى مردم كه آب بالا داده همين قسم است ، هيچكس اقدامى نكرده و اين آب بالا دادن بواسطهء پر شدن خندق شهر است و تا به حال نه حكومت و نه غيره اقدامى در راهى كردن آب خندق نكرده‌اند ، دو سه محله را آب گرفته و خانه‌ها متصل خراب ميشوند . همه قسم آفت و بلا در فارس هست .\r\nديگر آنكه فوج خلج كه در چندى قبل شورش كردند باز دو سه روز قبل شورش به سركردهء خود جمشيد خان ميرپنج نمودند ، خواستند شب هنگام بريزند در خانهء او و او را بكشند ، مطلع مىشود ، جمعى از خاصان خودش را برداشته ميريزند در سربازخانه اشرار فوج را گرفته تنبيه و سياست ميكنند ، همان روز چندين نفر از همان فوج را نواب عين الملك كه رئيس قشون فارس است ميگيرد تنبيه سخت مىكند ، اشرار آرام گرفته‌اند .\r\n\r\n","description":"","footnote":"","page_name":" 483 ","page_number":561},
  {"content":"\r\n\r\nديگر آنكه پنجاه نفر سوارهء قزاق بحمايت ريحان خان از شيراز فرستادند .\r\nديگر آنكه سه روز سركار و الا ركن الدوله در تلگرافخانه حاضر گرديدند ، قريب يكصد و بيست و دو سه هزار تومان از بابت مواجب خوارگان پارساله و امساله از ايشان مطالبهء سخت ميكردند ، هرچه ميكردند مهلت داده شود قبول نميشد تا عاقبت شصت هزار تومان مستشار الملك ضامن و متعهد شده كه دو ماهه بپردازد و ما بقى را ضمانت به بانك دادند و بانك شيراز حواله به بانك طهران داده كه وجه را به مدت معين بپردازند . كارهاى حكومت از هر جهت مغشوش است ، ملاك بواسطهء ملخ‌خوارگى هيچ پول ندارند و حكومت هم عقب كرده ماليات ميخواهد ، كار هم بر حكومت و هم بر ملاك سخت شده .\r\nديگر آنكه از جانب اعليحضرت همايونى شمشير مرصعى به جهت جناب قوام الملك از طهران آورده‌اند ، اين دو روزه به بوشهر خواهند آورد .\r\nديگر آنكه جناب شيخ الاسلام كه حال قريب دو سال بود كه از شيراز بطور قهر رفته بودند به طهران مراجعت كرده در اين دو سه روزه از طهران وارد شيراز شدند .\r\nديگر آنكه عبد الله خان پسر داراب خان و امام قلى خان پسر قباد خان و بهادر خان پسر سهراب خان خوانين قشقايى با دويست نفر ديگر از دست حاجى نصر الله خان ايلخانى قشقايى كه املاك موروثى اجداد آنها را برده است به تظلم در تلگرافخانه آمده بست نشسته‌اند و تلگراف تظلم حضور اعليحضرت همايونى و حضرت اشرف صدر اعظم نموده‌اند ، ولى سه چهار روز است كه تلگراف كرده‌اند جوابى به جهت آنها نيامده است ، ولى محرك آنها سركار و الا ركن الدوله و امام جمعه هستند كه ميل دارند به حاجى نصر الله خان اذيت برسانند .\r\nديگر آنكه چند روز است كه هواى شيراز خيلى گرم شده است ، با اين حال آب زير زمينىها تفاوت نكرده اغلبى از خانه‌هاى خراب را خرابتر كرده .\r\nديگر آنكه كارهاى حكومتى تماما از روى بىنظمى است ، عمل شهر كه به كلى قاعدهء درستى ندارد ، هر اجناس را كسبه به هر نرخى ميخواهند ميفروشند ، مؤاخذه و سياستى در كار نيست ، هيچ واهمه و ترسى از اين حكومت ندارند ، چونكه هركسى خلافى كند يا هر جنسى را بخواهد گران بفروشد ده بيست تومان به فراشباشى كه الحال بيگلربيگى شهر است ميدهد ديگر هر قسم بخواهد حركت مىكند .\r\nديگر آنكه امام قلى خان و عبد الله خان قشقايى همين قسم در تلگرافخانه بست هستند ، هر چه تلگراف ميكنند جواب آنها را نمىدهند .\r\nديگر آنكه فداق كه يكى از بلوكات لارستان است صدر الملك كه اهل بيرم است از دولت تيول كرده هرچه ميخواهند آنجا را تصرف كنند پسران فتحعليخان لارى مانع هستند ، از ديوان سوار و سرباز رفته است ابدا اعتنايى نكرده‌اند ، چند نفر هم از طرفين كشته شده . صريح جواب مىدهند كه تا جان داريم نمىگذاريم اين بلوك را صدر الملك تصرف كند . حكومت خيال دارند منصور نظام را با سيصد سوار بفرستند كه از آنها بگيرند ، ولى مشكل است . از قراريكه مىگويند يكى از پسران فتحعلى خان با پانصد سوار تفنگچى كه تمام تفنگ مارتين دارند در قلعهء فداق\r\n\r\n","description":"","footnote":"","page_name":" 484 ","page_number":562},
  {"content":"\r\n\r\nنشسته‌اند و نمىگذارند احدى نزديك آن قلعه شود .\r\nديگر آنكه چند روز است كه قصابخانهء شيراز بسته شده و ابدا گوشت پيدا نميشود ، بواسطهء اينكه فراشباشى كه حال بيگلربيگى است ميخواهد تعدى به آنها نمايد و پول زيادى بگيرد و كسى هم نيست كه بپرسد چرا اين پول را ميخواهند بگيرند . در اين حكومت هركس كارى كه نتوانست بكند از او برنيامد و بعد ابدا مؤاخذه‌اى در كار نيست .\r\nديگر آنكه حاكم نيريز كه پسر فتحعليخان نيريزى بود از بسكه اضافه از ماليات بر او جمع كرده بودند نتوانست از عهده برآيد ، فرارا به طهران رفت . پيشكار كازرون هم بواسطهء جمع زياد و آفت ملخ‌خوارگى هرچه استدعاى تخفيف كرد قبول نيفتاد ، دو سه روز است در تلگرافخانه بست رفته . جميع كارهاى حكومتى مغشوش است و ابدا سركار و الا ركن الدوله در خيال نيست و عنقريب از اين مغشوشتر خواهد شد . سه ماه از سال گذشته عمل قشقايى و ابوابجمعى حاجى ايلخانى كه بايد صد هزار تومان ماليات بدهند معلوم نيست كه با كيست و ماليات از كى بايد گرفت .\r\nمورخهء روز جمعه بيست و هفتم ماه ذيحجه الحرام سنه 1312 مطابق بيستم جون سنهء 1895 .\r\n\r\n","description":"","footnote":"","page_name":" 485 ","page_number":563},
  {"content":"\r\n . \r\n","description":"","footnote":"","page_name":" 486 ","page_number":564},
  {"content":"\r\n\r\n\r\nسال 1313 وقايع اتفاقيه دار العلم شيراز\r\n\r\nاز 28 ذيحجه 1312 مطابق 21 جون 1895\r\nبواسطهء سخت گرفتن به جهت وصول ماليات از طهران سركار و الا ركن الدوله تلگراف استعفاى از حكومت فارس نمودند اعليحضرت همايونى با حضرت اجل اشرف صدر اعظم استعفاى ايشان را قبول كردند تلگراف بايشان نمودند كه حساب خود را با عمال و مباشرين صاف كرده بياييد . وقتى كه اين تلگراف مىرسد پشيمان از استعفاى خود شدند واسطه برانگيختند مجددا تلگراف برقرارى ايشان رسيد . در هر حال مشكل است حكومت امساله را بسر برسانند چونكه از هر جهت وضع كارهاى حكومتى مغشوش است و ميانه مستشار الملك هم با ايشان باطنا كمال نقاضت است . جناب داراب خان هم از كرمان به اصفهان آمده باطنا در تدارك بند و بست با حضرت و الا ظل السلطان به جهت حكومت فارس هستند تا چه شود .\r\nديگر آنكه اين اوقات تب و نوبه در شيراز زياد شده باندازه‌اى كه در هر خانه كه پنج نفر باشند سه چهار نفر از آنها مبتلا به تب و نوبه و امراض ديگر هستند ولى به حمد الله خطر ندارد اگر اطبا خبط نكنند .\r\nديگر آنكه پسره بسن بيست سال از محله دروازه سعدى مهمان يك پسره به همين سن در محله ميدانشاه بوده است چهار پنج ساعت كه از شب ميرود ميزبان كاردى به پهلوى چپ ميهمان مىزند فورا به زخم همان كارد فوت مىشود در همان شب كشته او را مىآورد در كوچه مىاندازد همسايگان او مطلع مىشوند اجماع مىشود قاتلرا در همان وقت شب مىگيرند بكدخدا خبر مىدهند قاتل را مىبرند در حبس حكومتى نگاه مىدارند و فرداى آن شب به حكم حكومت قصاص نموده سر مىبرند .\r\nديگر آنكه باز هم تب و نوبه و امراض ديگر در شيراز خيلى شدت دارد روزبه‌روز هم در تزايد است .\r\nديگر آنكه كارهاى حكومتى كما فى السابق بسيار مغشوش است هيچ كارى پيشرفت نمىشود مردم هم در تكليف خودشان حيرانند .\r\nديگر آنكه از قرارى كه از بلوكات خبر رسيده كر ملخ در همه جا بسيار ريخته به جهت سال آينده خيلى بد است زارعين با كمال يأس زراعت مىكنند صيفى هرجا را بيشتر خراب كرده الحال ذرت و شلتوك را مىخورد تا الان مشغول خوردن است .\r\nديگر آنكه سينه‌ورم و ناخوشى ديگر در الاغ و قاطر و گاو و اسب بسيار است . شدت تلف\r\n\r\n","description":"","footnote":"","page_name":" 487 ","page_number":565},
  {"content":"\r\n\r\nشدن آنها هوا را متعفن كرده است در همهء بلوكات فارس مال ميران است .\r\nديگر آنكه در ايلات خمسه بىنظمى است ، متصل است نزاع در مردم ، تابحال چند تن كشته شده است راهها هم مغشوش است خصوصا راه اصفهان يك ماه است دو مرتبه ميانهء مهيار و مرق كه چهار پنج فرسخى اصفهان است پست ايران را سرقت كرده‌اند هر مرتبه قريب دو سه هزار تومان امانت مردم همراه پست بوده بسرقت مىبرند .\r\nديگر آنكه حاجى نصر الله خان ايلخانى قشقايى از طهران مراجعه كرده آمده در ايل قشقايى ولى هنوز به شيراز نيامده ، مشكل است بيايد ، تابحال هم دينارى از بابت ماليات قشقايى نداده است ، ايل قشقايى هم خيلى بىنظم است اغلبى از طوايف قشقايى ايلخانى را نمىخواهند بعضى هم متفرق شده‌اند بيشتر از طوايف هم از ييلاق محض نداشتن آذوقه و علوفه معاودت به قشلاق نموده‌اند چونكه ملخ در سر حدات بسيار است و چيزى باقى نگذارده است و تماما را خورده است .\r\nديگر آنكه نرخ اجناس در شيراز قيمت معينى ندارد بواسطهء بىنظمى حكومت و بيگلربيگى شهر به هر قيمت كه ميل كسبه هست مىفروشند ، در هر حال كارهاى حكومتى و ملاك و ايلات تماما كمال اغتشاش را دارد و چنان بر مردم هم كار سخت است كه قوه زيست در شيراز ندارند مگر خداوند ترحمى در حق مخلوق بيچاره فرمايد .\r\nديگر آنكه دو سه سال بود كه شبيه تعزيه در شيراز موقوف شده بود سركار و الا ركن الدوله از روز بيست و سيم محرم بناى شبيه تعزيه گذاردند چون مدتى موقوف بوده جمعيت و ازدحام خلق زياد مىشود .\r\nمورخهء روز سه‌شنبه بيست و سيم شهر محرم الحرام 1313 مطابق شانزدهم ماه جولاى 1895 .\r\n\r\nاز 24 محرم 1313 مطابق 17 جولاى 1895\r\nآنكه از قرار مذكور منتصر الملك حاكم بهبهان معزول شده است به عبد الله خان پسر داراب خان ايل‌بيگى قشقايى سابق واگذار شده است .\r\nديگر آنكه حكومت نيريز را به نواب حسينعلى ميرزا داده‌اند ، دو سه روز است رفته است .\r\nديگر آنكه سركار نواب مستطاب و الا ركن الدوله به حضرت اشرف صدر اعظم تلگراف كرده‌اند كه محمد حسن خان پسر فتح على خان نيريزى كه از پارسال حاكم بود و چندى قبل فرارا به طهران رفته است او را با گماشته‌اى از صدارت همراه كرده بياورد به شيراز به حساب پارساله او رسيدگى شود چونكه از قرار مذكور باقى دارد .\r\nديگر آنكه كارهاى حكومتى فارس از هر حيث مغشوش است در ايلات اغتشاش كلى است و راهها هم كمال اغتشاش را دارد .\r\nديگر آنكه از قرارى كه نوشته‌اند دزد پستهاى مسروقهء ايران قشقايى بوده است ، حضرت و الا ظل السلطان عقب حاجى نصر الله خان ايلخانى قشقايى كرده و حكما از او مىخواهند از قرارى كه خودش هم بحكومت فارس اطلاع داده از طايفهء دره‌شولى هستند ، دو وقر از بارهاى پست را\r\n\r\n","description":"","footnote":"","page_name":" 488 ","page_number":566},
  {"content":"\r\n\r\nهم بدست آورده است .\r\nديگر آنكه ناخوشى تب و نوبه در شهر شيراز زياد شده است بقسمى شدت كرده كه هيچ كس نيست كه مبتلا نشده باشد ، البته الان عشر از خلق شيراز گرفتار تب و نوبه و پيچ دل هستند در هر خانه كه پنج نفر باشند يكنفر از آنها سلامت نيست ولى الحمد الله كمتر خطر دارد .\r\nديگر آنكه باز ميانه سركار و الا ركن الدوله و مستشار الملك به شدت به هم خورده است ، مستشار الملك خيال دارد برود ، تلگرافها به طهران كرده‌اند ، مستشار الملك هم از خانه بيرون نمىآيد و منتظر جواب‌هاى طهران است و كارهاى مردم تماما معوق است ، به حال احدى رسيدگى نمىشود و هيچكس تكليف خود را نمىداند .\r\nديگر آنكه در بيرونها هركس زورش به هركس رسيد مىچاپد و مىكشد و مىبرد ، بازخواستى از حكومت نيست و متصل مال مردم را سرقت مىكنند .\r\nديگر آنكه پنجاه سوار از جانب حكومت فارس رفته بود نزد ايلخانى قشقايى به جهت محصلى قسط ، ايلخانى از اول با آنها بطور مدارا رفتار كرده بود ، سوارها بناى تشدد و سختى و هرزگى را گذارده بودند ايلخانى سوارها را بيرون كرده و جواب داده بود . سوارها آمده بودند به كام فيروز دهات ايل‌خانى را غارت كرده بودند و از آنجا به شيراز آمده بودند . حكومت خيال دارد مجددا صاحب‌منصب را با سوار و جمعيت بفرستد ايلخانى را به شهر بياورد .\r\nديگر آنكه چند روز است ميانه ميرزا هدايت الله و آقا ميرزا محمد تقى پيشنماز و امام جمعه گفتگوست . آقا ميرزا محمد على و امام جمعه مىخواهند روز جمعه را كه ميرزا هدايت الله قدغن كرده كسبه دكاكين خود را ببندند باز نمايند ، ميرزا هدايت الله مانع بود تا اينكه آقا ميرزا محمد على و امام جمعه به حكومت اظهار كردند كه كار خلاف شرع است بايد حكما دكاكين را روز جمعه باز نمايند . حكومت هم جارچى فرستادند در بازارها كه واى به حال كسى كه روز جمعه دكان خود را باز نكند . اين خبر به ميرزا هدايت رسيد به قدر صد و پنجاه نفر با اسلحه دور خود جمع كرد كه اگر بخواهند دكاكين خود را باز نمايند جنگ جهاد كنيد از اين طرف هم از حكومت و هم از آقا ميرزا محمد على و امام جمعه آدم به هر گذر و بازارها گذاردند و پيغام سخت از جانب حكومت به جهت ميرزا هدايت الله داده شد كه اگر بخواهى بناى هرزگى فراهم بياورى فورا به افتضاح از شهر بيرونت خواهيم كرد . ميرزا هدايت الله قدرى آرام گرفت . ديروز كه روز جمعه اول بود تمام دكاكين حتى چهار بازار وكيل را باز نمودند و همهء كسبه تا عصر درب دكاكين خود مشغول خريد و فروش بودند ، ولى روز جمعهء هفتهء گذشته پاره‌اى از دكاكين باز بود ، اغلبى از كسبه دكاكين خود را بسته بودند و هركس هم كه باز كرده بود تا بعد از ظهر بيش باز نبود ، دكان خود را بست و رفت . خيلى مشكل است كه اين حكم جارى شود .\r\nديگر آنكه ناخوشى تب و نوبه شدت كرده به حدى كه اغلب بعد از تب و نوبه به اسهال مىافتند از شدت خوردن گنه گنه‌هاى مغشوش مىميرند . روزى نيست كه به قدر بيست سى نفر نميرند خيلى اضطراب در مردم است ، خداوند رحم كند .\r\nمورخهء روز چهارشنبه بيست و دويم شهر صفر المظفر 1313 مطابق چهاردهم ماه اگست 1895 .\r\n\r\n","description":"","footnote":"","page_name":" 489 ","page_number":567},
  {"content":"\r\n\r\n\r\nاز 23 صفر 1313 مطابق 15 اگست 1895\r\nتاكنون ميانه سركار و الا ركن الدوله و مستشار الملك كدورت است و تمام مردم حيران و سرگردان هستند .\r\nديگر آنكه روز پنجشنبه بيست و سيم جناب امين الملك از جانب اعليحضرت همايونى و حضرت اشرف صدر اعظم از اردوى همايونى به طهران آمده بود ، سركار و الا ركن الدوله و مستشار الملك را به تلگراف‌خانه احضار كرده بود . سركار و الا ركن الدوله جواب داده بود اگر با من كار دارند به مستشار الملك چكار دارند ، اگر او بيايد من نخواهم آمد . مستشار الملك نرفت به تلگراف‌خانه خود سركار و الا ركن الدوله به تلگرافخانه حاضر شدند ، خيلى سوال و جوابهاى سخت به ايشان شد و همچنين به مستشار الملك ، از اين قبيل آن تلگراف را كرده بودند كه دولت و ملت نمىتواند محض خاطر شما مملكتى را بىحاكم بگذارد كه همه در كار خود حيران باشند يا بايد بهم كنار برويد يا اينكه صريح بگوييد كه از ما برنمىآيد و استعفا كنيد تا دولت خيال ديگرى كند . سركار و الا جواب داده بودند كه \" من همه قسم با مستشار الملك همراهى و تمكين از او كردم ديگر حالا از بسكه قهر كرد و هر روز بهانه‌جويى مىكند عاجز شدم ديگر با او صلاح نمىروم ، اگر ميل دارند كه من حاكم باشم او نبايد باشد ، من خودم تعهد مىكنم كه اقساط ماليات را برسانم اگر بايد كه مستشار الملك باشد من نخواهم بود \" ، خلاصهء مطلب آنها اين بود ، همين قسم ماند . تلگرافى هم به مستشار الملك كردند و ضرب زياد به او زده بودند ، او هم صريح جواب داده بود \" به اين قسم كار پيشرفت من نيست و من ديگر مداخله نخواهم كرد \" ، باز بحالها كارها معوق است تا مجددا از طهران خبرى برسد . شهر و بيرونها تماما مغشوش است ، شب در بيرونهاى شهر آمد و رفت كردن ترس و خوف دارد .\r\nديگر آنكه ريحان خان و حمزه خان بهارلو كه امساله كلانتر بهارلو بودند از داراب فرار كرده به سمت كرمان رفتند ، صفحات داراب و فسا بسيار شلوغ و مغشوش است .\r\nديگر آنكه تاكنون ميانه سركار و الا ركن الدوله و مستشار الملك التيام نشده ، دفتر بسته است حكومت هم هيچ كارى نمىكند .\r\nديگر آنكه محمد خان حاكم داراب و ايل بهارلو بواسطهء اغتشاش كه در داراب و ميانه بهارلو بوده نتوانسته از عهده برآيد فرارا به شيراز آمده .\r\nديگر آنكه چندين تلگراف از جانب حضرت اشرف صدر اعظم و غيره به جهت سركار و الا ركن الدوله رسيده است كه با مستشار الملك صلح كنيد ، امام جمعه هم مىخواهند ميانه را صلح بدهند تابحال ممكن نشده . مستشار الملك از رفتار خود پشيمان شده ميل دارد كه سركار و الا ركن الدوله سر التفات بيايند ، ولى ايشان تابحال قبول نكرده است .\r\nديگر آنكه ناخوشى تب و نوبه هنوز شدت دارد از قراريكه مىگويند حالا خيلى مىكشد ،\r\n\r\n","description":"","footnote":"","page_name":" 490 ","page_number":568},
  {"content":"\r\n\r\nروزى پنجاه شصت نفر مىميرند ، مردم خيلى فقير و بىپا بىچيز شده‌اند ، متمولين از فقرا پريشانتر شده‌اند .\r\nديگر آنكه ميانه سركار و الا ركن الدوله با مستشار الملك را به حكم اعليحضرت همايونى مبشر السلطنه رئيس تلگرافخانه صلح دادند و مستشار الملك را بردند پيش سركار و الا ركن الدوله و مشغول گرفتن ماليات است و خيلى سخت‌گيرى به مردم مىكند ، سركار و الا ركن الدوله هم حال بدون مشورت مستشار الملك كارى نمىكند .\r\nديگر آنكه محمد خان حاكم داراب اين دو روزه مراجعت به داراب خواهد كرد ولى داراب و فسا و آن صفحات اغتشاش كلى است .\r\nديگر آنكه تا به حال ايلخانى قشقايى يك پول ماليات نداده است و مبالغ كلى به ديوان بدهكار است خيال آمدن به شيراز را هم ندارد .\r\nديگر آنكه كارهاى حكومتى مثل سابق است و اغتشاش همه جا برقرار است و مستشار الملك هم مشغول گرفتن ماليات است .\r\nديگر آنكه چند روز است كه هوا را خيلى گرم كرده كه از سرطان و اسد گرمتر است به همين واسطه سرد و گرم شدن هوا ناخوشى تب و نوبه و دل‌پيچه شيوع پيدا كرده است .\r\nديگر آنكه قدرى در مردن مال الدواب تخفيف پيدا كرده است ولى به كلى رفع نشده است .\r\nديگر آنكه سركار و الا ركن الدوله يا امام جمعه سه روز و سه شب سبزپوشان رفتند ، عصر پنجشنبه بيست و دويم ماه ربيع الاول مراجعت كردند .\r\nديگر آنكه حاجى سيد على اكبر پيشنماز جمعيتى از مرد و زن را جمع كرده روز جمعه بيست و سيم به مصلا رفتند جهت دعا در آنجا ( پس از ) گريه و زارى زياد روضه موعظه خوانده‌اند و استغاثه كرده‌اند كه اين ناخوشى از شيراز بر طرف شود و اين گرانى مبدل به ارزانى شود .\r\nديگر آنكه در جميع اطراف فارس اغتشاش كلى است دمبدم هم اموال عابرين را به سرقت مىبرند حال هم سركار و الا ركن الدوله خيال دارند به كوه بموكه دو فرسخى شيراز است محض تفرج بروند ، ابدا در خيال نظم و نسق ولايتى نيستند .\r\nديگر آنكه پشت دلگشا كه ربع فرسخى شيراز است ، نه نفر پياده با تفنگ مارتين مىريزند چند نفر خاركش و دو سه نفر مترددين ، سه نفر از آنها را با گلوله مىزنند ، دو نفر خاركش فورا مىميرند و يك نفر زخمى شده .\r\nديگر آنكه اهل كازرون بلوا كردند تمام در تلگراف‌خانه بست آمده‌اند كه نواب نصر الله ميرزا پسر سركار و الا ركن الدوله كه حاكم آنجاست با پيشكار او را نمىخواهيم . سركار و الا ركن الدوله هم اسد الله ميرزا ميرآخور خود را فرستادند كه رسيدگى بكند ببيند تعديات نواب نصر الله ميرزا چيست .\r\nديگر آنكه آب باريك دو فرسخى شيراز ، اسب‌هاى چاپارخانه را كه مىبرند ، دزد ريخته اسب‌ها را برده و قافله را هم برهنه كرده است .\r\n\r\n","description":"","footnote":"","page_name":" 491 ","page_number":569},
  {"content":"\r\n\r\nديگر آنكه ريحان خان بهارلو پنجاه شصت نفر سوار دور خود جمع كرده گاهى فسا جهرم گاهى اطراف داراب را مىچاپد و غارت مىكند رعيت هم از ترس نمىتواند بيايد زراعت كند .\r\nمورخهء روز سه‌شنبه بيست و هفتم ماه ربيع الاول سنه 1313 مطابق هفدهم ماه سپتمبر 1895 .\r\n\r\nاز 28 ربيع الاول 1313 مطابق 18 سپتمبر 1895\r\nاغتشاش كلى در بيرونها پيدا شده به قسمس كه تردد به اشكال مىشود . سه چهار خلعت به جهت حضرات خشتى يا پيشخدمتى از حكومت مأمور بوده كه ببرند ، سه فرسخى شيراز كه مىرسند چند دزد به آنها برمىخورند ، علانيه نمدآبدارى مىاندازد ، دزدها هركدام آن خلعتها را مىپوشند و مىنشينند بعد اسباب هرچه آن پيشخدمت داشته مىبرند ، مىگويند \" برو خبر ببر \" .\r\nكار فارس از هر جهت زياد مغشوش است ، مستشار الملك كه پيشكار فارس است آنقدر با اعلى و ادنى بدرفتارى كرده كه تماما شاكى هستند ، چون سره‌اى ندارند نمىتوانند شورش كنند .\r\nمخلوق فارس از هر جهت از بزرگ و كوچك از فقير و دولتمند تماما تمام هستند ، از دولت هم رسيدگى نمىشود مگر خداوند رسيدگى كند .\r\nديگر آنكه ايلخانى قشقايى به بيضا آمده مىترسد به شيراز بيايد . از جانب حكومت منصور نظام را فرستاده‌اند كه او را بشيراز بياورد ، معلوم نيست كه بيايد يا نيايد ، چونكه اعتمادى نه به قول حاكم و نه وزير هيچكس ندارد ، تمام را با مردم به بدقولى حركت كرده‌اند همگى در خوف و واهمه هستند .\r\nديگر آنكه دو ماه قبل ملاك ، كه جنس بده به ديوان بودند ، بواسطه نداشتن گندم رفتند در مسجد نو بست ، سركار و الا ركن الدوله دستخط دادند كه گندم خروارى شش تومان و جو خروارى چهار تومان بدهند ، آنها مطمئن شده بيرون آمدند ، حال مستشار الملك دستخط مشار اليه را نمىخواند ، مىخواهد به تسعير عادله يا پول يا جنس بجنسه بگيرد ، مردم همگى حيران هستند كه چه كنند .\r\nديگر آنكه دزدىاى كه در آب باريك شده بود ، سارقين آنها از طايفه ايكدر كه از طايفهء قشقايىست بوده و سارقين را گرفته به شيراز آوردند ، منصور نظام مأمور شده كه ولى خان بيگ كلانتر طايفه ايكدر را گرفته بشيراز بياورد ، ولى خان بيگ گريخته بكوه زده ، منصور نظام به سركار و الا ركن الدوله عريضه كرده كه ولى خان بيگ با چند نفر با تفنگهاى مارتين در كوه هستند هرچه مىكنيم آنها را بگيريم ممكن نيست چونكه آنها به جهت خود سنگر دارند ، ما هرچه تير و تفنگ به آنها مىزنيم به سنگ مىخورد ، آنها هرچه به ما مىاندازند به آدم مىخورد تكليف ما چيست ، \" شاهزاده جواب داده‌اند \" حكما آنها را از شما مىخواهيم اگر هم شماها كشته شويد \" .\r\nديگر آنكه ميرزا اسماعيل خان برادر مستشار الملك با قرآن مهر كرده از جانب سركار و الا ركن الدوله رفته است پيش ايلخانى قشقايى كه او را اطمينان داده به شيراز بياورد ، پنج شش\r\n\r\n","description":"","footnote":"","page_name":" 492 ","page_number":570},
  {"content":"\r\n\r\nروز است كه رفته ، هنوز خبرى از مشار اليه نرسيده .\r\nديگر آنكه سركار و الا ركن الدوله چهار پنج روز رفتند به كوه بمو ، مستشار الملك و نواب عين الملك هم همراه بودند ، روز جمعه چهاردهم ماه ربيع الثانى مراجعت كردند .\r\nديگر آنكه ايلخانى قشقايى را برادر مستشار الملك كه رفته بود اطمينان داده به شيراز بياورد آورد ، در منزل مستشار الملك منزل دارد ، هنوز قرارى در كارهاى مشار اليه داده نشده .\r\nديگر آنكه حاجى سيد على اكبر پيشنماز باز جمعيتى جمع كرده به جهت دعا رفتند .\r\nديگر آنكه منصور نظام كه به جهت گرفتن ولى خان بيگ ايكدر رفته بود او را نگرفته بشيراز مراجعت كرد .\r\nديگر آنكه ميرزا آقاى تاجر مشهور به ترياكى قريب چهار صد هزار تومان ورشكسته رفته در مسجد نو بست نشسته ، از جمله طلبكار او يكى بانك شيراز است كه قريب نود هزار تومان طلبكار است . ميرزا آقا مىگويد \" قريب هشتاد هزار تومان تنزيل دادم اينها را كم كند ما بقى را چند ساله مىپردازم \" . بواسطهء ورشكست ميرزا آقا يكنفر هم ورشكسته . احتمال دارد خيلى از تجار ورشكست شوند .\r\nديگر آنكه چند روز است كه عصرها ابر و طوفان مىشود ، قدرى هم باران مىآيد ، ملاك از اين فقره زياد پريشان هستند . چونكه تمام حاصل صيفى از قبيل شلتوك و ذرت و غيره هنوز خشك نشده كه بردارند .\r\nديگر آنكه باطنا باز ميانهء سركار و الا ركن الدوله با مستشار الملك كدورت واقع شده است .\r\nديگر آنكه ايلخانى قشقايى قرارومدار ماليات خود را داده خلعتى هم به مشار اليه داده شده و از خانهء مستشار الملك به منزل خودش رفته است حال در صدد پرداختن ماليات است .\r\nديگر آنكه نرخ اجناس از قرار سابق است ، نان يك من تبريز سى شاهى ، برنج يك من تبريز دو ريال است ، روغن يك من هشت هزار نه قران است . ناخوشى هم الحمد الله تخفيف كرده است .\r\nديگر آنكه شخصى ملكىدوز با پسره‌اى يازده سال كه شاگرد او بوده هنگام ظهر مىرود در گمرك‌خانه ، با شاگرد خود مىگويد كه دو لنگه قماش از قماشهاى حاجى محمد صالح تاجر به اسم حاجى محمد صالح از گمرك‌خانه بيرون ببر . شاگرد او مىآيد يك لنگه قماش را به دوش حمالى مىدهد كه بيرون ببرد ، دالان‌دار گمرك‌خانه پسره را با حمال مىگيرد . شخص ملكىدوز مىآيد كه شاگرد خود را از دست دالان‌دار رها كند ، دالان‌دار مىفهمد كه مرتكب اين عمل شخص ملكىدوز است ، او را هم نگاه مىدارد ، ايشان را مىبرند پيش حكومت . حكومت از آن پسره مىپرسد كه تو چرا اين كار را كردى ؟ مىگويد اين شخص استاد من است و من به فرمان او هستم با من گفته كه اين دو لنگه قماش را به اسم حاجى محمد صالح از گمرك بيرون ببر . حكومت هم مىفهمد كه تقصير از شخص ملكىدوز است . امر مىكند شخص ملكىدوز را چوب بسيارى مىزنند و در انبار حكومتى حبس مىكنند . ملكىدوز انكار دارد كه اين پسره شاگرد من نيست .\r\nديگر آنكه پيشكار كازرون بواسطهء كدورت فيما بين مشار اليه و نواب نصر الله ميرزا حاكم\r\n\r\n","description":"","footnote":"","page_name":" 493 ","page_number":571},
  {"content":"\r\n\r\nكازرون فرارا به شيراز آمده و در منزل مستشار الملك بست نشسته است .\r\nديگر آنكه فوج خلج ساوهء قم به سركردگى احمد خان سيف الممالك تازه وارد شده‌اند .\r\nمورخهء روز يكشنبه غره ماه جمادى الاول سنه 1313 مطابق بيستم ماه اكتبر مسيحى 1895 .\r\n\r\nاز 2 جمادى الاول 1313 مطابق 21 اكتوبر 1895\r\nچند روز است كه متصل هوا منقلب است گاهى ابر و گاهى باران كمى مىآيد ، مردم خيلى مشوش هستند خصوصا ملاك كه بواسطهء خسارت پارسال حاصل صيفى را رسيده يا نرسيده جمع‌آورى مىكند .\r\nديگر آنكه الحمد الله ناخوشى تب و نوبه خيلى تخفيف كرده است .\r\nديگر آنكه عبد الله خان پسر داراب خان قشقايى از شيراز فرارا رفت بيرونها ، از قراريكه نوشته‌اند رفته است به لار ، آن صفحات را غارت كرده است .\r\nديگر آنكه ريحان خان بهارلو تا فسا استقبال محمد خان حاكم داراب ، كه از داراب مراجعت كرده بود ، آمد . چون محمد خان خيال گرفتن او را داشت ، از خيال مشار اليه مطلع مىشود خيال فرار داشته كه محمد خان جمعى از بهارلو را مىفرستد كه او را بگيرند ، او هم جنگ مىكند ، از طرف ريحان خان يك نفر كشته مىشود و دو نفر از طرف زياد خان كه طرف محمد خان بوده و ريحان خان هم مىرود به طرف لارستان كه همدست عبد الله خان شده آن صفحات را اغتشاش كرده‌اند ، مشكل است از جانب حكومت كه قوهء اين رفع اغتشاش را داشته باشند .\r\nديگر آنكه ميانهء سركار و الا ركن الدوله عين الملك كدورتى شده بود مستشار الملك ميانه را اصلاح داده است .\r\nديگر آنكه عمل ايلخانى قشقايى گذشته ، اين چند روزه حركت به گرمسير خواهد كرد .\r\nديگر آنكه طلبى كه بانك شاهنشاهى از ايلخانى قشقايى داشت در مجلس جناب امام جمعه به تقويت وكيل دولت بهيهء انگليس قرار شد كه هفت ساله بپردازد كه اصلا و فرعا هفتاد و سه هزار مىشد ، رئيس بانك شاهنشاهى هم راضيا از آن مجلس بيرون آمد و چند پارچه ملك هم از ايل خانى بيع شرط گذارده شد .\r\nديگر آنكه در بلوكات بواسطه عبور و مرور ايل عرب خيلى خرابى رسيده است و بىنظمى در ايلات خمسه زياد است ، خصوصا اطراف فسا كه حاصل صيفى را خيلى خراب كرده‌اند نه از كلانتر و نه از حاكم خود ترس و واهمه ندارند . حكومت هم به كلى در خيال نظم ولايت نيست سواى آنكه مداخلى باشد يا از محلى مداخلى پيدا شود فورا سوار و مأمور فرستاده مىشود آن محل را در حقيقت غارت مىكنند ، ديگر آبادى جهت مردم نمانده است .\r\nديگر آنكه شيخ الاسلام بواسطه سخت گرفتن ماليات به مشار اليه چند روز در تلگرافخانه بست رفته بود ، امام جمعه و مبشر السلطنه رئيس تلگرافخانه پيش حكومت توسط كرده تخفيفى به جهت مشار اليه گرفته و قرارى در دادن ماليات او دادند و از تلگراف‌خانه مشار اليه را بيرون آورده\r\n\r\n","description":"","footnote":"","page_name":" 494 ","page_number":572},
  {"content":"\r\n\r\nروانه منزل خود نمودند .\r\nديگر آنكه نواب عين الملك خيال رفتن به لار را و سركار و الا ركن الدوله خيال شكار خانه خبيث كه پنج فرسخى شيراز است دارند .\r\nديگر آنكه ملاك امساله بواسطه آمدن اين خردهء باران حاصل صيفى خود را جمع كرده‌اند ولى الحمد الله از خطر باران گذشته ذرت و الم قيمت چندانى ندارد ، از قرار يك من پنج شاهى است .\r\nديگر آنكه مستشار الملك ناخوش بسترى است ، دفتر بسته است كارهاى مردم معوق مانده ، از قرار مذكور يكصد و پنجاه هزار تومان بعد از كارسازى بروات ديوانى باقى در محل است ، يكقلم هشتاد هزار تومان بايد ايلخانى قشقايى بدهد ، ما بقى هم نزد نواب عين الملك و سايرين است .\r\nديگر آنكه مقصرى از طايفهء سرخى بوده ، تفنگدارباشى از جانب حكومت رفته كه مقصر را بگيرد ، بيشتر از طايفه را چاپيده است ، جمعى دزد درست كرده‌اند چونكه اين طايفهء سرخى از سارقين معروف و مشهور مىباشند . اسباب بىنظمى از خود حكومت است كه فراهم مىآورد ، منبعد راه بوشهر خيلى مغشوش خواهد شد ، بواسطهء اين طايفهء سرخى . از قراريكه اهل بلوك كوهمره و املاك آنجا قلمداد كرده‌اند به قدر ده هزار تومان مال رعيت و غيره را تفنگ‌دارباشى با سرباز و سوار كه مأمور بوده چاپيده‌اند ، ولى اين فساد و اين غارت كه تمام مردم مىگويند از آدمى است عبد الله خان نام كه امام جمعه محض عداوتى كه با ملا برفى كه ضابط كوهمره بود داشت و اين مرد را كه آدم خودش بود ضابط كوهمره كرده بوده است ، خيلى مردم به امام جمعه بد مىگويند ، قريب دو هزار نفر زن و بچه را در اين زمستان گدا كرده‌اند و قريب هزار نفر دزد برپا كردند كه ديگر اطراف فارس به اين زودى از دست طايفهء سرخى كه الحال دزد كرده‌اند آسوده نخواهند بود .\r\nديگر آنكه نيريز را باز به پسر فتحعلى خان از طهران حكم شده بدهند ، حسينعلى ميرزا كه از جانب حكومت فارس ضابط بود شب هنگام از نيريز فرار كرده به شيراز آمده بواسطهء اينكه حضرات نيريزى خواسته بودند او را بگيرند و اذيت نمايند .\r\nديگر آنكه سركار و الا ركن الدوله روز پنجشنبه سيم جمادى الثانى به خانه خبيث رفتند به جهت شكار چهار پنج روز در آنجا توقف خواهند كرد .\r\nديگر آنكه طايفهء يهود اجماع كرده‌اند ( از ) داروغه‌اى كه ضابط آنها بود و اجحاف و تعدى كرده شكايت به صدرات عظمى كردند ، از ايشان حكم شد كه رسيدگى كرده تعديات و اجحاف داروغه را گرفته به آنها مسترد نمايند . بعد از تحقيق معلوم شد كه هرچه داروغه گرفته به خود حكومت داده است ، با وجوده داروغه را معزول كردند و نايب صادق نايب فراشخانه را ضابط محله يهود كردند .\r\nمورخهء روز شنبه پنجم ماه جمادى الثانى سنه 1313 مطابق بيست و سيم ماه نومبر 1895 .\r\n\r\n","description":"","footnote":"","page_name":" 495 ","page_number":573},
  {"content":"\r\n\r\n\r\nاز 6 جمادى الثانى 1313 مطابق 24 نومبر 1895\r\nسركار و الا ركن الدوله شكار هشت روزه ، به خانه خبيث رفتند ، روز پنجشنبه دهم مراجعت به شهر كردند ، كارهاى حكومتى به همان قسم است .\r\nديگر آنكه ضابطى كوهمره‌جات را مجددا به خود ملا برفى دادند چونكه ضابط قبل خيلى مغشوش كارى كرده بود .\r\nديگر آنكه امام جمعه با دو پسر خود رفتند به داراب چونكه بعضى از املاك خالصهء داراب را خريده‌اند .\r\nديگر آنكه از قراريكه از طهران نوشته‌اند چند نفر به جهت حكومت فارس از حالا پاى كار هستند ، از آن جمله حضرت و الا ظل السلطان و جناب صاحب ديوان و نواب حسام السلطنه و نواب مؤيد الدوله ، محرمانه خود مستشار الملك هم در كار است كه به اسم يكى از پسرهاى شاه حكومت فارس را قبول كند ولى هنوز معلوم نيست كه چه خواهد شد .\r\nديگر آنكه حاجى عباس تاجر شيروانى كه يكى از رعاياى دولت روس است و سالهاست در شيراز متوقف است ، فراشباشى مستشار الملك فرستاده مطالبهء ماليات ملكى كه دارد كرده است او هم به‌طور بىاحترامى جواب داده است ، فراشباشى مستشار الملك مىفرستد عقب حاجى عباس او را مىآورد توسرى زيادى مىزند و به قدر پنج شش ساعت مشار اليه را حبس مىنمايند ، بعد تجار مىآيند او را مرخص مىكنند ، حاجى عباس هم تلگراف به سفارت روس مىنمايد ، فورا تلگرافهاى سخت به سركار و الا ركن الدوله و به مستشار الملك از جانب اعليحضرت همايونى و حضرت اشرف صدر اعظم مىشود ، اينها هم جواب مىدهند . سفارت روس سخت گرفته ، قرار شده مأمورى از طهران بيايد به جهت تحقيق و رسيدگى اين كار . حال سركار و الا ركن الدوله با تجار روس قرار دادند كه فراشباشى مستشار الملك با فراشان مشار اليه را تنبيه و سياست نمايند ، و خلعتى هم به حاجى عباس تاجر بدهند . حال به اين قسم حاجى عباس راضى شده و تلگراف هم به سفارت روس كرده كه من راضى به اين شرط شده‌ام ، ديگر مأمور را موقوف كنيد .\r\nديگر اينكه سركار نواب و الا عين الملك دو سه روز است نقل مكان به دلگشا كرده‌اند كه روز يكشنبه بيست و هفتم از آنجا حركت به سمت داراب كنند ، دويست نفر سرباز با سه ارابه توپ و به قدر صد نفر سوار همراه برداشتند .\r\nديگر اينكه فراشباشى مستشار الملك را كه به حاجى عباس بىاحترامى كرده بود با چوب و فلك و مير غضب از جانب حكومت فرستادند در كاروانسرايى كه منزل حاجى عباس بود كه تنبيه و سياست نمايد ، مشار اليه جمعيتى زياد خبر كرده بود ، از خارجه و داخله و تماشايى قريب هزار نفر جمع شده بودند ، بعد از رفتن فراشباشى قرار شد كه برادر مستشار الملك و برادرزن مستشار الملك كه ميرپنجه است برود از جانب مستشار الملك ترضيه بخواهند ، فراشباشى را حاجى عباس بخشيد و تنبيه نكرد ولى وهن خيلى بزرگى به جهت حكومت و مستشار الملك واقع شد ، در حقيقت سفارت روس محض خودنمايى اين قسم عقب كرد كه خود را در انظار اهل فارس جلوه بدهد .\r\nديگر آنكه طايفهء عرب اطراف جهرم و فسا را خيلى مغشوش كرده‌اند ، متصل دزدى مىكنند\r\n\r\n","description":"","footnote":"","page_name":" 496 ","page_number":574},
  {"content":"\r\n\r\nاز نقد و جنس و قاطر و الاغ هرچه مىبينند مىبرند ، نواب و الا عين الملك به جهت نظم آن صفحات رفته‌اند تا بعد از رسيدن ايشان چه پيش آيد .\r\nديگر اينكه امسال تاكنون به اين اطراف نيامده و خيلى ملاك از اين جهت انديشه دارند اگر به جهت زراعت ضرر دارد جهت كر ملخ خوب است ، اميد است كه كر ملخ خراب و ضايع گردد .\r\nديگر اينكه روز جمعه سيم رجب سركار و الا ركن الدوله و مستشار الملك را از طهران در تلگرافخانه حاضر كردند حضور اطمينان از بابت سال نو داده‌اند ، خود اعليحضرت همايونى قسم ياد كرده‌اند و حضرت اشرف صدر اعظم بهمچنين ، كه سال نو يقينا خودت حاكم هستيد در صدد مساعده و باقى خود باشيد . ولى باز هم اعتماد به اين تلگرافات نيست .\r\nديگر آنكه چند روز قبل شخص مقصرى را حكومت از داروغه خواستند ، داروغه مقصر را در پشت حمام شاه‌چراغ مىگيرد خواسته ببرد چند نفر الواط كه اسم يكى از آنها سيد موچول مىباشد با برادرانش مىريزند مقصر را از داروغه مىگيرند دو سه زخم منكر به داروغه زده و به قدر واقع هم مشار اليه را مىزنند ، متوليان سيد ميرمحمد داروغه را از دست الواط خلاص مىكنند ، الواط آن مقصر را برداشته با خودشان مىروند در شاه‌چراغ بست مىنشينند . تاكنون كه در آنجا هستند و حكومت هم عجز از گرفتن آن الواط دارد ، داروغه هم به حالت خراب در خانهء خود مشغول معالجه است .\r\nديگر آنكه ميرزا آقاى تاجر مشهور به ترياكى كه مبالغى به بانك شاهنشاهى مديون است و در مسجد نو بست است از طهران مستر دالتين نايب بانك و ميرزا ابو الحسن خان مترجم بانك آمده‌اند كه قرارى بدهند و از دولت عليهء ايران حكم مؤكد به حكومت گرديده كه تقويت كند ، مستشار الملك فرستاده كه ميرزا آقاى تاجر را اطمينان داده از بست بيرون بياورند ، مطمئن نشده و ( گفته است كه قرار ) من همان قرارى است كه قبل با حضور امام جمعه گذارده‌ام از بست بيرون نخواهم آمد \" ، بعد از اين جواب از طرف حكومت يك نايب با يك عده فراش فرستاده‌اند در مسجد نو كه آب و نان روى ميرزا آقا ببندند بلكه بيرون بيايد ولى مشكل است كه بيرون بيايد .\r\nديگر آنكه پسر ايلخانى قشقايى به جهت وصول ماليات از طايفهء دره‌شولى كه در خاك بهبهان نشسته‌اند رفته بود ، آقا كيخا كلانتر طايفهء دره‌شولى اعتنايى به او نكرده جواب كرده به حمايت منتصر الملك حاكم بهبهان ، پسر ايلخانى پيغام به توسط ميرزاى خود پيش منتصر الملك مىفرستد كه آقا كيخا را بفرستيد تا حساب او را كرده ماليات او را گرفته باشيم منتصر الملك ميرزاى پسر ايلخانى را نگاه مىدارد ، پسر ايلخانى كه اينقسم مىبيند مىريزد روى خانه‌هاى آقا كيخا و دره‌شولى ، آنها را مىچاپد . منتصر الملك به حمايت آقا كيخا با جمعيت بهبهانى و سر بازار شهر بيرون مىآيد با پسر ايلخانى جنگ مىكند ، چند نفر از طرفين كشته مىشود ، طرفين تلگراف به حكومت كرده‌اند ، قرار است مأمورى از حكومت برود رسيدگى نمايد .\r\nديگر آنكه پسر ايلخانى از بهبهان به فيروزآباد رفته است كلانتران عرب و قشقايى اجماعا\r\n\r\n","description":"","footnote":"","page_name":" 497 ","page_number":575},
  {"content":"\r\n\r\nاز كازرون تلگراف به حضرت اشرف صدر اعظم كرده‌اند كه حاكم بهبهان حمايت به آقا كيخاى دره‌شولى كه ياغى بوده كرده و با ما نزاع كرده است چند نفر را كشته تكليف ما چيست ؟ .\r\nديگر آنكه ايلخانى هفتاد و دو هزار تومان باقى دارد ، پول تمام مالياتش بيش از اين نيست اين مبلغ را هم تاكنون نپرداخته ولى از محل دريافت كرده ، حكومت حيران است كه با او چه كند .\r\nديگر آنكه ميرزا آقاى تاجر در خانهء پسر امام جمعه كه قريب به مسجد است آمده ، مستر دالتن و ميرزا ابو الحسن خان هم در آنجا حاضر شده‌اند كه قرارى بدهند ، در همان روز امام جمعه كه به داراب رفته بود مراجعت كرده وارد شيراز شدند .\r\nديگر آنكه از طهران مبشر السلطنه را محصل كرده‌اند كه قسط پس افتاده را از سركار و الا ركن الدوله بگيرد ، مشار اليه هم عقب كرده هرچه مىگويند كه هفتاد و دو هزار تومان باقى ايل خانى قشقايى و يازده هزار تومان جناب صاحب ديوان از بابت ماليات املاك اربابى خود بده دارند لابد شده بيان الملك آدم صاحب ديوان و حاجى وكيل همشيره‌زادهء ايشان را حكومت گرفتند كه وجه از آنها بگيرند در منزل مستشار الملك آنها را بردند كه قرارى بدهند ، از آنجا فرار كرده رفته‌اند در مسجد نو بست نشسته‌اند ، جميع كارهاى حكومتى مغشوش است .\r\nديگر آنكه اگرچه باران نيامده ولى به حمد الله همهء اجناس فراوان است ، نان هم يك من يك ريال مىفروشند .\r\nديگر آنكه زنى مسلمان كه چندان هم بىاسم و رسم نمىباشد در يكسال قبل عيسوى شده و زن شخص ارمنى مسمى به عابدين گرديده ، اين كار مخفى بوده چونكه اين عابدين نام ارمنى عيال ارمنيه با بچه‌هاى متعدد دارد . تا دو سه روز قبل شب هنگام آن زن مسلمان مست از خانه عابدين بيرون مىآيد او را مىگيرند كه مست در خانهء ارمنى چه مىكردى ؟ جواب مىدهد من زن عابدين ارمنى هستم . فورا او را گرفته مىبرند در خانهء آقا ميرزا محمد على پيشنماز ، از او سوال مىكنند ، مىگويد در يكسال قبل مرا بردند در كليسا و مرا عيسوى كردند و حال زن عابدين ارمنى هستم . آقا ميرزا محمد على حكم مىكند او را زياد مىزنند ، بعد عابدين ارمنى را مىخواهد از او سوال مىكند . عابدين حاشا مىكند ، ضعيفه مدعى مىشود كه در يكسال قبل تو مرا عيسوى نكردى ؟ و مرا به عقد خود درآوردى . بعد از سوال و جوابها آقا ميرزا محمد على مىگويد كه كار بر من مشكل مىشود ببريد او را پيش حكومت . آن زن را مىبرند پيش حكومت ، بعد از تحقيق باز آن زن را مىزنند ، مىگويد من زن عابدين ارمنى هستم هر كارى كه مىخواهيد بكنيد . عابدين ارمنى هم حال پنهان شده است ، آن زن را هم به دست پاكار و كدخدا سپرده‌اند تا علما تكليف او را معين نمايند .\r\nمورخهء روز يكشنبه نوزدهم ماه رجب سنه 1313 مطابق پنجم ماه جنورى مسيحى سنه 1896 .\r\n\r\nاز 20 رجب 1313 مطابق 6 جنورى 1896\r\nالحمد الله بارانهاى خوب آمده ، در اين هفته دو مرتبه باران آمد ، يك دفعه شش ساعت\r\n\r\n","description":"","footnote":"","page_name":" 498 ","page_number":576},
  {"content":"\r\n\r\nبه فاصلهء دو روز ، ديگر سه روز و دو شب باران بسيار سختى آمد كه رودخانهء سنگين جارى شد اين بارانها به جهت زراعت همه جا نافع بود خصوصا به جهت گرمسيرات ، به جهت كر ملخ هم فايده دارد جان خواهند گرفت .\r\nديگر آنكه از قرار مذكور و نوشتجات طهران امساله هم حكومت فارس با سركار و الا ركن الدوله خواهد بود ، حضرت و الا ظل السلطان و حضرت و الا نايب السلطنه خيلى جد و جهد به جهت فارس دارند ، ولى چون ميل صدرات عظمى نيست مشكل است به آنها داده شود . سركار و الا ركن الدوله را با مستشار الملك به تلگرافخانه خواستند ، ايشان رفتند كه قرارومدار سال نو را بدهند .\r\nديگر آنكه نواب و الا عين الملك از داراب به طرف لار رفته‌اند ، در جويم و بيدشهر توقف كردند ، چونكه حاجى رستم خان نايب الحكومهء لارستان با برادران خود خوف كرده رفته‌اند به قلعهء كراش ، شهر لار را خالى كرده‌اند ، معظم اليه در تدارك اطمينان دادن ايشان است . آن صفحات با بودن عين الملك خيلى اغتشاش است ، از جهت دزدى و راهزنى هنوز آن صفحات نظمى نگرفته است .\r\nديگر آنكه طايفهء امير حاجلو كه از طايفهء اينالو مىباشند به جهت هرزگى و دزدى كه مىكردند نواب و الا عين الملك كلانتر عرب را با سوار و پياده فرستادند او را چاپيدند ، دو نفر از آنها را كشته و دو نفر را زخمى كرده‌اند و چند نفر هم گرفته اسير كرده‌اند .\r\nديگر آنكه باز هم سركار و الا ركن الدوله را با مستشار الملك به تلگرافخانه خواستند ، از قرارى كه معلوم است به جهت پول باقى و مساعدهء سال نو و پيشكش خيلى سخت گرفته‌اند ، مستشار الملك خيال استعفا دارد ، سركار و الا ركن الدوله به جهت پول خيلى اوقات تلخ هست .\r\nديگر آنكه ميرزا آقاى تاجر كه مديون بانك شاهنشاهى است بعد از تلگراف صدرات عظمى به امام جمعه ، امام جمعه ميرزا ابو الحسن خان مترجم بانك را خواستند او را اطمينان داده بدست ميرزا ابو الحسن خان مترجم سپردند كه خودشان بنشينند به حساب ميرزا آقا رسيدگى كنند و اگر حسابشان نگذشت سالما او را به امام جمعه بسپارند .\r\nمورخهء روز سه‌شنبه پنجم ماه شعبان المعظم سنه 1313 مطابق بيست و يكم ماه جنورى 1896 .\r\n\r\nاز 6 شعبان 1313 مطابق 22 جنورى 1896\r\nنواب عين الملك از جويم و بيدشهر مراجعت كرده در جهرم توقف دارد ، پسران فتحعلى خان همان قسم در قلعهء جراش رفته‌اند ، از طهران هم حكم شده نواب عين الملك به لار نرود ، كار حكومت فارس از هر جهت بسيار مغشوش است خصوصا اطراف فسا و داراب . حاكم داراب از ترس از قلعهء داراب بيرون نمىآيد . اطراف فسا بواسطه اغتشاش و دزدى رعايا كه مىخواهند به جهت خيش كردن بروند تا ده دوازده نفر تفنگچى همراه نبرند ممكن ندارند از خانهء خود بيرون بروند .\r\n\r\n","description":"","footnote":"","page_name":" 499 ","page_number":577},
  {"content":"\r\n\r\nديگر آنكه حاجى جواد آقا مجتهد تبريز فوت شده در شيراز علما ختم گذاردند يك دو روز دكاكين را بستند محض احترام علما .\r\nديگر آنكه حكومت سال نو سركار و الا ركن الدوله هنوز معين نيست ، صريح تلگراف كردند اگر مساعده و پيشكش سال نو را نقد داديد حاكم هستند و الا تكليف ديگر به عمل خواهد آمد .\r\nمستشار الملك هم از پيشكارى سال نو استعفا داده است معلوم نيست چه شود .\r\nديگر آنكه از قراريكه خبر رسيده نواب عين الملك به جهت گرفتن پول بىحساب و جريمه ريش‌سفيدان جهرم را گرفته زنجير كرده است و ريخته‌اند در خانهء حاجى محمد حسين قطب آبادى كه اهل جهرم است قريب بيست هزار تومان تنخواه امانتى و غيره كه در خانهء مشار اليه بوده غارت كردند ، خودشان بيشتر ولايات را خراب و مغشوش مىنمايند ، آنقدر آن صفحات مغشوش است كه تحريرى نيست .\r\nديگر آنكه حضرات بهارلو ريخته‌اند در ناحيهء نوبندگان فسا قريب هفت هزار گوسفند اهل فسايى را و خانه‌هاى غارت كرده برده‌اند ، به حكومت عارض شده‌اند ، حسينعلى ميرزاى كشيك‌چىباشى را با پنجاه شصت سوار مأمور كرده‌اند كه برود گوسفندهاى مردم را گرفته مسترد سازد ، ولى مشكل است كه چارهء بهارلو را بكند .\r\nديگر آنكه نواب عين الملك قرار است از جهرم اين دو روزه مراجعت به شهر بنمايد .\r\nحكومت سركار و الا ركن الدوله مستقل شده ، پنجاه هزار تومان از بابت مساعده و پيشكش در طهران معتمد السلطنه كه پيشكار فارس شده راه انداخته و داده است . از قراريكه شنيده شد حكومت بهبهان را به نصير الملك و حكومت جهرم را به محمد صادق خان مستشير السلطنه در همان طهران داده شده ، حسين خان بهارلو را اطمينان داده اين چند روزه خواهد آمد .\r\nديگر آنكه حكومت داراب و ايلات خمسه و لارستان و شهر و حومه را به قوام الملك واگذار كرده‌اند كه بيگلربيگى و ميرزا محمد على خان سرتيپ پسران قوام الملك مداخله نمايند ، احتمال كلى مىرود بواسطهء اين تغيير و تبديل ايلات منظم شود و اين اغتشاش هم بر طرف شود . سركار و الا ركن الدوله حال از هركسى مساعدهء سال نو را مىگيرد ، مستشار الملك منتظر است كه حساب خود را پرداخته برود .\r\nديگر آنكه از روز غرهء رمضان المبارك شهر و حومه سپرده مير محمد على خان پسر كوچك قوام الملك شده و حكم حكومت داراب و ايلات خمسه هم داده شده آدم به هرجا فرستاده‌اند .\r\nديگر آنكه بيگلربيگى پسر قوام الملك از بوشهر به شيراز احضار شده به جهت نظم شهر و حومه و غيره .\r\nديگر آنكه از جانب صدرات عظيمى تلگراف به حكومت فارس شده كه مهماندار به جهت وزير مختار آلمان ، كه از هندوستان مأمور است به طهران برود ، معين نمايند كه از ورود به بوشهر مهماندار همراه باشد تا طهران . حكومت فارس هم ميرزا محمد على خان كارگذار بوشهر را به جهت مهماندارى معين كردند ، ولى تاكنون وزير مختار آلمان وارد بوشهر نشده .\r\n\r\n","description":"","footnote":"","page_name":" 500 ","page_number":578},
  {"content":"\r\n\r\nديگر آنكه نواب عين الملك بواسطهء گرفتن يك نفر ابواب جمعى معزى اليه خيال رفتن طهران را دارد .\r\nمورخهء روز پنجشنبه شش شهر رمضان المبارك سنه 1313 مطابق بيستم ماه فبرورى سنه 1896 .\r\n\r\nاز 7 رمضان 1313 مطابق 21 فبرورى 1896\r\nميرزا محمد على خان پسر قوام الملك مشغول كارهاى شهر و ايلات خمسه است ، به همه جا آدم فرستاده است و از قرارى كه مذكور مىشود به محض شنيدن اينكه ايلات خمسه به قوام الملك ( واگذار ) شده ، از آن اغتشاش كردن و راهزنىها دست كشيده‌اند ، اهل شهر هم حال راضى هستند كه شهر با قوام الملك و پسران ايشان باشد از بسكه از ديگران تعدى كشيدند .\r\nديگر آنكه از قرار نوشته‌جات طهران نواب حسام السلطنه حاكم بنادر و بندر بوشهر و گمركات شده ، قوام الملك معزول است و احتمال دارد كه اين چند روزه هم از طهران حركت نمايد . قوام الملك اگر از بوشهر و بنادر معزول است باز از طرف حكومت فارس ايلات خمسه و داراب و لارستان و شهر و حومه را به ايشان واگذار كرده‌اند .\r\nديگر آنكه اهل آباده مستشار نظام را كه حاكم آنها بوده زدند بيرون كردند ، فرارا به شيراز آمده ، از قرار مذكور جمعى كه بابى بوده‌اند اين كار را كرده‌اند و شكايت‌هاى زياد تلگرافا و مكتوبا به طهران كرده بودند كه از طهران حكم شده مستشار نظام را از آباده بردارند . كم‌كم كارهاى حكومتى مىخواهد نظمى بگيرد اگر خود حكومت بگذارد و در كارها ترديد راى پيدا نكند .\r\nديگر آنكه خلعت حكومت سال نو سركار و الا ركن الدوله هم از قرار مذكور از طهران بيرون آمده به شيراز ، مساعده و پيشكش را هم داده‌اند ، جزيى باقى است .\r\nديگر آنكه از روزى كه شهر و حومه و لارستان و ايلات خمسه و داراب را به قوام الملك داده‌اند بعضى محرك هستند كه اغتشاش كنند ، مثل اينكه امام جمعه و اتباع او در صدد اغتشاش شهر هستند چونكه پيشتر در حقيقت خود امام جمعه كلانترى شهر را مىكرده است حالا ديگر نمىتواند ، به اين جهت متصل اسباب اغتشاش فراهم مىآورد و به حكومت عارض مىشود كه اين كار خطا بوده . حكومت هم چندان اعتنايى به عرايض امام جمعه نمىدهد بلكه تمام اهل شهر به امام جمعه بد مىگويند .\r\nديگر آنكه كوهى برادر رضا خان و على محمد خان عرب بواسطهء بدرفتارى و تعدى كه امير آقا خان عرب پارسال به آنها كرده بود تا شنيدند تغيير اداره شده ريخته‌اند روى احشام امير آقا خان ، خانه‌هاى او را چاپيده‌اند ولى كسى كشته نشده ، طايفهء فتحعلى بيگ عمله كه هم نزديكى خانه‌هاى امير آقا خان بوده نصفه‌اى از آن طايفه هم چاپيده شده است ، از جانب حكومت و ميرزا محمد على خان پسر قوام الملك مأمور رفته رسيدگى نمايد و اموال هركس را گرفته مسترد سازد .\r\nديگر آنكه از قراريكه از فسا نوشته‌اند ايل عرب بواسطهء محرك داشتن حاصل فسا را چرانيده و خيلى خرابى رسانيده‌اند ، حكومت هم ميرزا محمد على خان پسر قوام الملك را حكم كرده‌اند\r\n\r\n","description":"","footnote":"","page_name":" 501 ","page_number":579},
  {"content":"\r\n\r\nحكما با سرباز و سوار برود در ايلات نظم بدهد و همراه ايلات باشد تا از گرمسير به سرحد برود .\r\nاين دو روزه خواهند رفت .\r\nديگر آنكه امير آقا خان كه پارساله كلانتر عرب بود بواسطهء تحريك كردن اعراب ، حكومت او را گرفته حبس نمودند .\r\nديگر آنكه حكومت بهبهان و آباده و بوانات قنقرى و خفرك و مرودشت را به نصير الملك داده است مشار اليه هم همراه معتمد السلطنه از طهران حركت خواهند كرد . نواب صفدر ميرزا از جانب نصير الملك نايب الحكومهء بهبهان است ، وارد شيراز شده است اين دو روزه به بهبهان خواهد رفت .\r\nديگر آنكه قوام الملك دو روز است از بوشهر حركت كرده تا دهم شوال وارد شيراز خواهد شد .\r\nديگر اينكه ايلخانى قشقايى از فيروزآباد با محصل حضرت اشرف صدر اعظم بشيراز آمده فورا به اغواى امام جمعه رفت به مسجد نو بست نشست ، ده پانزده روزى در مسجد نو بست بود بعد از جانب حضرت اشرف صدر اعظم تلگراف سختى شده كه از اين هفتاد دو هزار تومان باقى كه دارد نصف را نقد بدهد نصف را دو ماهه بپردازد و مشار اليه را اطمينان داده از بست بيرون آوردند ، ولى مشكل است پولى از او وصول شود .\r\nديگر آنكه ( بين ) عبد الله خان پسر داراب خان و بهادر خان پسر سهراب خان قشقايى ، نزاع واقع شده به قدر ده نفر كشته و زخمى از طرفين شده است . ايلات جميعا مغشوش است .\r\nمورخهء روز شنبه ششم شهر شوال المكرم سنه 1313 مطابق بيست و يكم ماه مارچ سنه 1896 .\r\n\r\nاز 7 شوال 1313 مطابق 22 مارچ 1896\r\nكارهاى حكومتى هنوز درست نظمى نگرفته است تا معتمد السلطنه وزير وارد نشود كارها درهم است . مستشار لملك هم عيال و بستگان خود را نقل مكان به دلگشا داده كه قبل از خودش بروند ، بعد از ورود معتمد السلطنه و تحويل دادن حسابها خودش خواهد رفت .\r\nديگر آنكه قوام الملك روز شنبه سيزدهم شهر شوال وارد شيراز شد . جميع كسبه و خوانين و اشراف استقبال رفتند ، از جانب سركار و الا ركن الدوله نواب حسينعلى ميرزاى كشيك‌چىباشى و تفنگدارباشى با يك رأس يدك و سواران دولتى به استقبال رفتند .\r\nديگر آنكه طايفهء عرب از قراريكه از فسا و نيريز و آن صفحات نوشته‌اند كه گويا محرك داشته باشند تمام حاصل آن صفحاترا چرانيده‌اند مخصوصا فسا كه قريب پنجاه هزار تومان البته امساله ضرر زده‌اند ، راه مترددين از شيراز به فسا را محدود كرده‌اند . كوهى برادر رضا خان عرب و برادران ديگرش در جنگل بمو كه وسط راه فسا هست توقف دارد دهات حول و حوش را مىچرانند و مىچاپند ، ميرزا محمد على خان پسر قوام الملك رفته است به بلوك ارسنجان جلو ايل عرب كه هم ماليات بگيرد و هم ضررى كه به مردم رسانده است غرامت بگيرد ، ولى ايل عرب چندان اعتنايى\r\n\r\n","description":"","footnote":"","page_name":" 502 ","page_number":580},
  {"content":"\r\n\r\nبه قوام الملك ندارد خودسرانه حركت مىنمايد ، مشكل است قوام الملك هم از عهدهء نظم آنها برآيد ، بيچاره ملاكى كه زراعت آنها در اياب و ذهاب اين ايل سر راه واقع شده است ، شش ماه زحمت مىكشند حاصل شتوى عمل مىآورند اول بهار مىآيند مىچرانند ، شش ماه ديگر زحمت مىكشند حاصل صيفى عمل مىآورند در فصل پاييز مىبرند ، هيچكس هم نيست كه در بارهء اين طايفه حكمى كند ، تمام ملاك حاضرند كه ماليات آنها را از دولت قبول كنند كه اين طايفه را يا تخت قاپو كنند يا از خاك فارس كوچ داده به جاى ديگر ببرند .\r\nديگر آنكه در ايلات قشقايى هم خيلى اغتشاش است ، امام قلى خان قشقايى و بهادر خان پسر سهراب خان قشقايى يك طرف كشيده‌اند ، عبد الله خان پسر داراب خان قشقايى و سلطان ابراهيم خان پسر حاجى نصر الله خان ايلخانى حاليه هم يكطرف كشيده‌اند ، ميانهء اينها نزاع است تا به حال هم چند نفر از طرفين كشته شده است ، مأمورى از جانب حكومت رفته است كه نگذارد نزاعى واقع شود .\r\nديگر آنكه بارانهاى زياد در اين بهار آمده كه از اندازه خارج است و اسباب خرابى حاصل و خرابى قناتها شده است ، در بيشتر از خانه‌هاى شيراز از زيرزمين‌ها آب بالا آمده به اندازه‌اى كه بعضى از خانه‌ها در حياط خانه جارى است و اغلبى را خراب كرده و در كار خراب شدن است .\r\nديگر آنكه در شب پنجشنبه بيست و پنجم شهر شوال تگرگ به اندازهء گردوى بزرگى به قدر سه چهار دقيقه باريد كه حاصل ترياك را بعضى خراب كرده ، خداوند هم قسم آفت در فارس نازل كرده ، ملخ هم در تمام بلوكات به شدتى بيرون آمده است كه از كشتن هم چاره نمىشود محصولات را خورده و مىخورد ، مگر خداوند خودش رحم نمايد .\r\nديگر آنكه يك ثوب پالتوى ترمهء كشميرى با سرشانهء الماس خلعت به جهت سركار و الا ركن الدوله آورده بودند ، روز جمعه بيست و ششم را خلعت‌پوشان گرفتند ، در تل سلام خلعت پوشيدند مردم شهر از زن و مرد جمعيتى زياد كرده بودند ، شليك توپ كردند تا وارد شهر شدند .\r\nديگر آنكه حسين خان بهارلو كه ملقب به بهادر نظام و ايل‌بيگى بهارلو شده به شيراز آمده است .\r\nديگر آنكه وزير مختار آلمان روز دويم ذيقعده با استقبالى زياد كه از جانب حكومت تا نيم فرسخى شهر فرستاده بودند وارد شد ، خيلى پذيرايى از ايشان شده است ، روز بيستم اين ماه هم حركت به سمت طهران خواهد كرد ، يك شب هم شام ميهمان حكومت بوده است .\r\nمورخهء روز دوشنبه ششم ماه ذيقعده الحرام سنه 1313 مطابق بيستم ماه آپريل 1896 .\r\n\r\nاز 7 ذيقعده 1313 مطابق 21 اپريل 1896\r\nچند روز است قدرى هوا از آن شدت سردى افتاده ، حالا معتدل شده است .\r\nديگر آنكه امساله بواسطهء نشدن گندم در گرمسيرات كار نان در شيراز خيلى مغشوش است .\r\nاكنون نانها بسيار بد شده و از قرار يك من سى شاهى ميگويند ، ولى دو قران مىفروشند و اغلب شبها نان عايد مردمان بيچاره نمىشود ، ملخ هم تمام بلوكات فارس را گرفته است ، مردم\r\n\r\n","description":"","footnote":"","page_name":" 503 ","page_number":581},
  {"content":"\r\n\r\nخيلى وحشت دارند .\r\nديگر آنكه جناب معتمد السلطنه وزير فارس روز هشتم ذيقعده وارد شد ، جميع اعيان و اشراف و صاحب‌منصبان از جانب سركار و الا ركن الدوله استقبال كردند ، به احترام زياد وارد گرديد ، على الظاهر آدم درست با كفايتى است .\r\nديگر آنكه شب هنگام دو نفر از اهل بيات در كوچه مستانه نزاع كردند ، يكى با خنجر به پهلوى ديگرى زده فورا مىميرد ، قاتل را هم همان ساعت گرفته فرداى امشب مىبرند خدمت حكومت ، حكومت هم حكم مىدهد قاتل را سر مىبرند .\r\nديگر آنكه عبد الله خان قشقايى آمده به شهر كه با ايلخانى حكومت او را موافق كرده ايل قشقايى را به آنها واگذار كند .\r\nديگر آنكه تدبير هرچه مىكنند كه بلكه كار ايلخانى از بابت اصلاحى شود ممكن نمىشود .\r\nديگر آنكه شب هفدهم شهر ذيقعده از تلگرافخانهء انگليس اطلاع دادند كه اعليحضرت همايونى را در حضرت عبد العظيم در حالت نماز با گلوله مقتول كردند ، تا بيست و چهار ساعت اين خبر مخفى بود بعد از آن تلگراف از اعليحضرت شاه جديد رسيد ، به جميع علما و اشراف و اعيان اطلاع بدهند كه به همان قسم كه دربارهء آنها مرحمت مىشده ما هم مرحمت خواهيم فرمود \" ، تلگراف را به جهت علما فرستادند ، فورا شهر شيراز شلوغ شد ، بازارها را بستند تا بعد چه شود .\r\nمورخهء روز دوشنبه دوازدهم ماه ذيحجه الحرام سنه 1313 مطابق بيست و پنجم ماه مى 1896 .\r\n\r\nاز 13 ذيحجه 1313 مطابق 26 مى 1896\r\nامام قلى خان قشقايى و بهادر خان پسر سهراب خان قشقايى به شيراز آمدند رفع اتهام خود را پيش حكومت كردند ، خلعت به ايشان دادند كه عقب ايلخانى بروند .\r\nديگر آنكه تمسك ماليات قشقايى را از خود ايلخانى گرفتند ، تمسكات عبد الله خان را مسترد ساختند .\r\nديگر آنكه دويست نفر سرباز از فوج همدانى كه تازه وارد شده‌اند از بين راه به جهت استعداد ايلخانى قشقايى فرستاده‌اند كه حال چهارصد سرباز دارد ، و سيصد و پنجاه سوار كه از خودش بگيرد جيره و مواجب اينها از دولت نباشد .\r\nديگر آنكه اردويى كه مشتمل است از يكصد نفر سرباز و يكصد و پنجاه نفر سوار قبراق به سركردگى منصور نظام روانه به سمت كازرون و ممسنى شده است .\r\nديگر آنكه نواب و الا حسام السلطنه روز جمعه بيست و سيم روانه بوشهر گرديد ، حكومت دشتى و دشتستان هم از طرف حكومت فارس به ايشان واگذار شده است .\r\nديگر آنكه از قشقايى بنقد سر و صدايى نيست ، ولى طايفه عرب و بهارلو و اينالو بلوكات كرمان را خيلى نهب و غارت كرده‌اند ، قوام الملك هم از عهدهء نظم آنها نمىتواند برآيد ، اعتنايى\r\n\r\n","description":"","footnote":"","page_name":" 504 ","page_number":582},
  {"content":"\r\n\r\nهم به قوام الملك ندارند . از هر جهت اطراف بلوكات و راهها خيلى بىنظم است ، تردد بصعوبت مىشود ، مگر با سوار و تفنگچى ، اين حكومت هم از عهدهء نظم برنخواهد آمد .\r\nديگر آنكه الحمد الله قدرى تسعير نان كم شده . جو امساله همه جا خوب شده و ملخ كارى نكرده جو الحال يك من سيصد دينار است ولى گندم خيلى كم است يك من دو قران الى سى شاهى مىباشد .\r\nمورخهء روز جمعه سلخ ماه ذى حجه الحرام سنه 1313 مطابق دوازدهم ماه جون سنه 1896 .\r\n\r\n","description":"","footnote":"","page_name":" 505 ","page_number":583},
  {"content":"\r\n . \r\n","description":"","footnote":"","page_name":" 506 ","page_number":584},
  {"content":"\r\n\r\n\r\nسال 1314 وقايع اتفاقيه دار العلم شيراز\r\n\r\nاز غرهء محرم 1314 مطابق 13 جون 1896\r\nهنوز بيرونها نظمى نگرفته است ايلخانى كه رفته بود به جهت استرداد اموال غارت شده از قرارى كه نوشته است تنخواه زيادى در اردكان و انبو و سه چهار جاى ديگر محمد حسن بيگ و خضر بيگ كلانتران طايفهء كشكولى در آنجاها امانت سپرده‌اند ، به قدر يكصد وقر قماش متفرقه بار شده كه تمام از طاقهء هر جنس پاره كرده‌اند ، آدمى كه از وكالت‌خانه همراه ايلخانى رفته بود از مال تجار داخله و خارجه درهم حمل به شيراز كرده بود ، تجار داخله و خارجه نشسته از هم جدا كرده هركس مال خود را برد . از قراريكه سياهه ايلخانى فرستاده بود قدرى هم تنخواه دهات را از قبيل گاو و گوسفند و الاغ پس داده‌اند ، ولى مثلا از هزار گوسفند يكصد رأس مسترد كرده‌اند و الاغ و گاو هر يكصد رأسى ده رأس پس داده‌اند اين يكصد وقر قماشى كه آورده بودند تماما خراب ( بود ) و صورت بازار نداشت ، خيلى مال مردم تفريط شده است .\r\nديگر آنكه از قراريكه مذكور است يك اردوى نظامى به جهت تنبيه و سياست عرب و قشقايى از طهران خواهد آمد .\r\nديگر آنكه جناب امين الدوله را به پيشكارى آذربايجان برقرار كردند و از قرار اخبارات در عمله‌جات خلوت شاه شهيد اين شاه جديد تغيير و تبديل دادند .\r\nديگر آنكه سركار و الا ركن الدوله از حكومت خود مايوس است ، همهء كارها را با همال مىگذارند .\r\nديگر آنكه چند اعلان درب كاروانسراها چسبانيده بودند بديم مضمون كه \" اى مردم بىغيرت ، تمام شديد ، هستى شما به باد رفت ، اين حاكم بىعرضه را براى چه مىخواهيد ، برويد به تلگرافخانه داد و فرياد كنيد ، تلگراف به طهران نماييد \" ، از اين مضامين نوشته بودند .\r\nديگر آنكه از روزى كه ماليات قصاب‌خانه و خبازخانه را معاف كردند ابدا تفاوت قيمتى در نان و گوشت پيدا نشده ، سببش اين است كه حكومت تفاوت عمل از بيگلربيگى شهر مىخواهد ، از اين جهت نان و گوشت در هر مملكتى ارزان شده سواى فارس .\r\nديگر آنكه از قراريكه از بيرونها خبر رسيده و مىرسد حال ايلات عرب و قشقايى ديگر شرارتى نمىكنند و اموالى كه ايل عرب برده بود قوام الملك به خيال خودش كه پس‌گرفته و به صاحبان مال مسترد ساخته است ولى چنين نيست ، اموال هركسى از رعايا را كه برده‌اند ده يك\r\n\r\n","description":"","footnote":"","page_name":" 507 ","page_number":585},
  {"content":"\r\n\r\nپس نداده‌اند و به زور چماق نوشتهء قطع دعوى گرفته‌اند ، ايل قشقايى هم‌چنين است بلكه بدتر . در حقيقت حكومت خيلى بىعرضه است ، كسى اعتنايى به حكم ايشان ندارد .\r\nديگر آنكه تلگراف سختى از جانب اعليحضرت همايونى به مبشر السلطنه رئيس تلگرافخانه فارس شده كه \" چرا عرض تلگرافى رعايا را نمىكنيد كه بايد عرض حال آنها به توسط تلگرافخانهء انگليس برسد ، اگر من بعد شكايتى از رعايا برسد حكم مىشود كه سرت را مثل سر سگ ببرند \" .\r\nديگر آنكه ميرزا محمد على خان پسر قوام الملك كه در ايل عرب چند روز است به شيراز آمده ، در آن صفحات چندان اغتشاشى نيست ، اموالى كه از دهات كرمان برده بودند هرچه توانسته گرفته مسترد كردند .\r\nديگر آنكه علما بواسطهء اينكه سربازان فوج انتصار الملك زنى را در پشت باغ نو به زور كشيدند كه ببرند منزل خودشان ، يك روز و يك شب در مسجد نو بست بودند . بعد كه حكومت حكم مىكند چند نفر از سربازان فوج مشار اليه را چوب زيادى مىزنند ، آنوقت علما از مسجد بيرون مىآيند ولى خيلى اغتشاش برپا گرديد به حدى كه نزديك بود دكاكين را ببندند ، باز هم خود علما نگذاردند .\r\nديگر آنكه تلگرافى از جانب صدرات عظمى به جهت حضرات تجار و ملاك كه در مسجد نو بست بودند ، رسيد به اين عنوان كه \" اعليحضرت همايونى فرموده‌اند كه شماها از مسجد بيرون بياييد ، ما همه قسم مرحمت در حق شماها خواهيم فرمود و تلافى ضرر و خسارتى كه به شماها وارد آمده خواهيم نمود \" ، صورت تلگراف لفا فرستاده شده است . و نيز تلگرافى به مبشر السلطنه رئيس تلگرافخانه فارس شده كه \" تو با قوام الملك و جناب معتمد السلطنه وزير برويد و حضرات را از مسجد بيرون بياوريد \" . ايشان هم آمدند روز جمعه بيست و هفتم محرم تجار و ملاك را با كمال مهربانى از مسجد بيرون آوردند .\r\nديگر آنكه حكومت قرار گذاردند با تجار و ملاك تا سه ماه ماليات از آنها مطالبه نشود ، بعد از سه ماه مطالبه شود ، ولى به اين قرارداد مشكل است رفتار نمايند .\r\nديگر آنكه ده هزار تومان نقد و چهار هزار خروار گندم كه قرار بود تخفيف بدهند ، سه هزار خروار و شش هزار تومان آن قبول شده ، چهار هزار تومان نقد و يك هزار خروار گندم ديگر هنوز معلوم نيست كه تخفيف بدهند . تجار و ملاك محض تلگراف اعليحضرت همايونى و حضرت اشرف صدر اعظم از بست بيرون آمدند و منتظر مراحم ملوكانه هستند . بعضى مىگويند كه اين اظهار التفات محض پراكنده شدن جمعيت است ، مشكل مرحمتى در حق آنها بشود .\r\nديگر آنكه خلعتى از جانب اعليحضرت همايونى به جهت سركار و الا ركن الدوله فرستاده شده در راه است ولى ميانهء اهل فارس با سركار و الا ركن الدوله مشكل است ديگر التيام پذيرد چونكه تمام تجار و ملاك كه در بست رفته بودند از جان و مال خود اطمينان ندارند و در صدد اسباب‌چينى به جهت آنها هستند .\r\nديگر آنكه ميانهء سركار و الا ركن الدوله با جناب معتمد السلطنه وزير باطنا خوب نيست ،\r\n\r\n","description":"","footnote":"","page_name":" 508 ","page_number":586},
  {"content":"\r\n\r\nاغلب ميانهء اينها گفتگو است .\r\nمورخهء روز جمعه ششم ماه صفر المظفر سنه 1314 مطابق هفدهم ماه جولاى سنه 1896 .\r\n\r\nاز 7 صفر 1314 مطابق 18 جولاى 1896\r\nچند روزى است كه هوا خيلى گرم شده است بواسطهء ميوه‌جات ناخوشى تب و نوبه و امراض ديگر شيوع كرده ولى به شدت پارسال نيست .\r\nديگر آنكه بيرونها ناامن و اغتشاش است .\r\nديگر آنكه باز در خاك خشت و كمارج و ميان لنگ چند وقر قماش و ترياك از مال تجار داخله و خارجه برده‌اند .\r\nديگر آنكه ايلخانى قشقايى خيلى ناخوش است ، باز حضرات كشكولى و شش بلوكى بناى ياغيگرى را گذارده‌اند .\r\nديگر آنكه از روزى كه سركار و الا ركن الدوله معزول شدند درهاى ارگ حكومتى را بستند سواى يك درب را به جهت تردد بيشتر باز نگذاردند ، معتمد السلطنه و قوام الملك خواسته‌اند بروند در منزل حكومتى بنشينند نگذارده است .\r\nديگر آنكه فوج بزچلو كه تازه وارد شده‌اند ، چند نفر از سربازان آن فوج آمده بودند در بازار هندوانه خريده خوردند ولى پول به دكاندار نداده بودند ، دكاندار مطالبهء وجه كرده بود سربازان او را زده بودند ، اهل بازار به حمايت دكاندار سربازان را زدند ، سربازان رفته فوج را خبر كردند ، چندين نفر سرباز ريخت در بازار وكيل كسبه‌ها را زدند بلورآلات دكان بلورفروشى را شكستند ، كسبه هم جميع چهار بازار وكيل را بستند ، به معتمد السلطنه و قوام الملك اطلاع دادند ، آنها آدم فرستادند به زور بازارها را باز كردند ، قرار گذارده‌اند سربازان را تنبيه كنند و غرامت بلورآلات شكسته را گرفته به صاحبانش بدهند .\r\nديگر آنكه عظيم الدوله صاحب‌منصب فوج دره جزين به جهت جيره و مواجب خود كه نرسيده به تلگرافخانه بست رفته است .\r\nديگر آنكه چندين نفر از مفسدين فسا به تحريك جمعى به حاكم خود شوريدند ، دو فرقه شده‌اند فرقه‌اى حاكم را نمىخواهند فرقه‌اى مىخواهند و چند نفر به شيراز آمده‌اند به شكايت .\r\nاشرار فسا ريخته‌اند در خانهء مباشر خانهء او را غارت كرده‌اند ، عيال او حامله بوده بچه‌اش سقط مىشود ، انواع افتضاح به سر حاكم و مباشر درآورده‌اند . ايالت كه معذور است معتمد السلطنه و قوام الملك هم رسيدگى نمىكنند بلكه خودشان محرك هستند محض جلب منفعت خود .\r\nديگر آنكه سركار و الا ركن الدوله هنوز خيال حركت ندارد ولى از طهران حكم به سيف الممالك صاحب‌منصب فوج خلج شده كه ايشان را حركت دهند .\r\nديگر آنكه سعيد السلطنه برادرزادهء جناب ناظم الدوله از جانب ايشان به نايب الحكومه‌گرى به چاپارى دو روز است كه حركت كرده ، خود جناب ناظم الدوله با استعداد قشونى مىآيد ، از\r\n\r\n","description":"","footnote":"","page_name":" 509 ","page_number":587},
  {"content":"\r\n\r\nقرار مذكور دو فوج و پانصد سوار و پنج عراده توپ به همراه خواهند آورد .\r\nديگر آنكه معتمد السلطنه خيلى بىاحترامى نسبت به سركار و الا ركن الدوله مىكند .\r\nديگر آنكه مجلسى كه از علما و خوانين و شاهزادگان و تجار و ملاك منعقد شده و مجلس محترم اسم آن را گذارده‌اند و سرهء اين مجلس امام جمعه و پسران او مىباشند و در باطن معتمد السلطنه و قوام الملك هم همراهى داشتند ، حال كم‌كم خيالات اين مجلس بالا گرفته است .\r\nعنوان مجلس در حقيقت جمهورى است و اسباب وهن سلطنت است ، اگر دولت جلوگيرى از اينها نكند و اغلبى كه محرك اين مجلس هستند كه عمدهء آنها امام جمعه و پسران مشار اليه مىباشند باعث فسادهاى كلى و فتنه‌هاى شرانگيز خواهد شد ، چونكه تمام اراذل و اوباش و اشرار و هركس مال مردم‌خور و مال ديوان‌خور است ، دور اينها جمع شده‌اند منتظر شورش و بلوا هستند . مثل اينكه معتمد السلطنه كه محرك اين مجلس بوده بواسطهء معزول كردن سركار و الا ركن الدوله حال ديگر اعتنايى به خود او هم ندارند و ابدا نمىتواند اظهار ماليات خواستن به آنها بكند كه شورش مىكنند ، خيال كارهاى بزرگ دارند .\r\nديگر آنكه پول سياه از هشتاد شاهى يك قران حال به سى شاهى يك قران رسيده ، چهل شاهى هم دادوستد مىشود . اختيار پول سياه به دست كسبه و اهل بازار است هر روز به هر نرخى كه مىخواهند رواج مىدهند چونكه حكومتى نيست و مؤاخذه‌اى هم در كار نيست ، قوام الملك هم از ترس نمىتواند حرفى بزند كه مبادا اهل شهر بر سر او شورش كنند . بانك شاهنشاهى شيراز پول سياه را سى شاهى يك قران برمىدارد و به همين قسم هم مىدهد ، حال دو سه روز است كه به همين نرخ رواج مىباشد و رسمانه به قوام الملك اطلاع داده كه من نه زيادتر از اين برمىدارم و نه زياده از اين مىدهم . از اطراف پول سياه زيادى به بانك مىآورند و بانك هم برمىدارد ، از اين جهت حال پول سياه رواجى دارد تا بعد چه شود .\r\nديگر آنكه سركار و الا ركن الدوله خيال دارند تا هفتم ربيع الاول نقل مكان در بيرون شهر نمايند .\r\nديگر آنكه معتمد السلطنه خلعت‌پوشان گرفت ، خلعتى كه از جانب اعليحضرت همايونى به جهت معزى اليه به توسط حامل خلعت سركار و الا ركن الدوله آورده بودند خلعت خود را پوشيد و حامل خلعت اين دو روزه مراجعت به طهران خواهد كرد .\r\nديگر آنكه اهل بازار و كسبه مبالغ معتدى از گماشتگان سركار و الا ركن الدوله طلبكارند و مشكل است چيزى عايد آنها شود . سواى نواب عين الملك ، اميرزادگان ديگر كه پنج نفر مىباشند قريب شش هفت هزار تومان به مردم بدهكارند و يك پول هم ندارند و سركار و الا ركن الدوله چيزى به طلبكاران ايشان نخواهند داد .\r\nديگر آنكه اهل مجلس محترم در خيال هستند كه معتمد السلطنه را هم معزول كنند چون‌كه بناى بد رفتارى را گذارده است ، به همين زودى تمام مردم از معتمد السلطنه رنجيده‌اند بواسطهء اينكه خيلى نخوت و تكبر به خرج مردم مىدهد و بدسلوكى مينمايد .\r\n\r\n","description":"","footnote":"","page_name":" 510 ","page_number":588},
  {"content":"\r\n\r\nديگر آنكه ميرزا محمد قلى خان داماد مستشار الملك كه در شيراز مانده و حاكم اصطهبانات است مأمور شده كه برود در قشقايى به جهت وصول ماليات و گرفتن تنخواه منهوبهء خارجه و داخله اين دو روزه خواهد رفت .\r\nديگر آنكه تلگرافى از حضرت اشرف صدر اعظم رسيد كه قاتل شاه شهيد را كشته‌اند .\r\nصورت تلگراف از اين قرار است \" امروز كه يوم چهارشنبه دويم شهر ربيع الاول است برحسب امر مبارك بندگان اعليحضرت اقدس شاهنشاهى روحنا فداه حين طلوع آفتاب قاتل ولدالزنا با حضور تمام افواج حاضر ركاب و يكصد هزار نفر اهالى طهران در ميدان مشق به دار زده شد ، محض تبريك و مسرت خاطر اهالى آن مملكت شاه‌پرست تلگراف شد ، از امروز عزادارى ختم است ، به تمام طبقه نوكر و اهالى آن مملكت اعلان نماييد \" .\r\nديگر آنكه چند روز است كه شهرت يافته كه جناب معتمد السلطنه وزير فارس معزول است ولى اين شهرت دروغ است .\r\nديگر آنكه فساد مجلس جمهورى شيراز روزبه‌روز زيادتر مىشود و دولت ايران هنوز در خواب هستند ، وقتى خبردار مىشوند كه ديگر چاره‌پذير نيست .\r\nمورخهء روز شنبه پنجم ماه ربيع الاول 1314 مطابق پانزدهم ماه اگست مسيحى سنه 1896 .\r\n\r\nاز 6 ربيع الاول 1314 مطابق 16 اگست 1896\r\nهواى شهر شيراز قدرى خنك شده است ، ديگر آنكه سعيد السلطنه نايب الحكومه روز سه شنبه بيست و دويم ماه ربيع الاول هنگام ظهر وارد شيراز شد ، سواى قوام الملك و معتمد السلطنه وزير خوانين شهر او را استقبال كردند ، از درب دروازهء اصفهان هم موزيك جلوى او زدند تا وارد به منزل حكومتى شد در عمارت خورشيد نشست . سن معزى اليه قريب به بيست و سه سال است ، چنين به نظر مىرسد كه از عهدهء كارى نتواند برآيد .\r\nديگر آنكه سركار نواب مستطاب و الا ركن الدوله نقل مكان به باغ جهان‌نما كردند ، خودشان و گماشتگان قروض زياد به تجار و اهل بازار داشتند ، پسرهاى ايشان سواى نواب و الا عين الملك قريب پنج شش هزار تومان به مردم بدهكار بودند . طلبكاران ايشان عريضهء تلگرافى به صدارت عظمى كردند . از جانب صدرات عظمى حكم به على اصغر خان ، كه حامل خلعت بوده و پيشخدمت خاصهء همايونى است ، شد كه تمام مطالبات مردم را گرفته مسترد دارند . مشار اليه هم رفت به سركار نواب و الا ركن الدوله اظهار كرد ، جواب دادند كه نمىدهم هرچه از دستتان برمىآيد بكنيد . ده پانزده روزى هم در باغ جهان‌نما توقف داشتند بعد از آن روز جمعه دويم ماه ربيع الثانى روانه به طهران شدند . پنج هزار تومان هم اعليحضرت همايونى به جهت مخارج راه به ايشان مرحمت فرمودند . مبالغى مال مردم تفريط شد ، بيچاره‌هاى كسبه و اهل بازار هرچه داد و فرياد كردند به جايى نرسيد ولى نواب عين الملك يك دينار كسى را تفريط نكرد ، آدم درست كارى است چند روز قبل از پدرش هم روانهء طهران گرديد ، هيچ دخلى به پدرش ندارد .\r\n\r\n","description":"","footnote":"","page_name":" 511 ","page_number":589},
  {"content":"\r\n\r\nديگر آنكه كارهاى حكومتى به طريق سابق است بيرونها مغشوش است ، اين نايب الحكومه هم جوان است و اطلاعى درست ندارد .\r\nديگر آنكه نصير الملك را به صوابديد معتمد السلطنه وزير نايب الحكومه گرفت يك روز و يك شب نگاه داشت كه ماخوذى خود را از ضابطى بهبهان و آباده و بوانات و مرودشت بدهد يا اينكه ضامن بدهد . نصير الملك هم از جميع عاملى خود استعفا داده و قوام الملك را ضامن ماخوذ داده او را مرخص كردند .\r\nديگر آنكه جناب ناظم الدوله نقل مكان به حضرت عبد العظيم كرده دو سه روزى در آنجا توقف نموده و از آنجا هم نيز حركت كرده‌اند . از قراريكه مذكور نظم الدوله كه رئيس ادارهء پليس طهران بود همراه ايشان به فارس خواهد آمد . قوام الملك هم از اين جهت نگران است كه بيگلربيگى شهر را بلكه مشار اليه بگيرند ، از حالا بناى تحريك را دارد . كارهاى فارس وضع خوبى ندارد .\r\nديگر آنكه ايلات عرب و غيره از طرف سرحد به سمت گرمسير حركت كردند ، باز ايل عرب دهات مردم را اذيت مىرساند كسى هم نيست كه جلوگيرى از آنها بكند .\r\nديگر آنكه سه چهار نفر از سواران هندى كه مأمور قنسولگرى خراسان بودند مرخص شده كه به بوشهر بروند ، به زرقان كه مىرسند اهل زرقان يك تفنگ دولتى ايشان را مىبرند و به دو فرسخى شيراز كه مىرسند يك وقر اسباب از قبيل مس و غيرهء آنها را مىبرند . به نايب الحكومه اظهار شد ، مأمور رفته كه تفنگ و اسباب ايشان را گرفته مسترد سازند .\r\nديگر آنكه راه بوشهر هم مغشوش شده در دشت ارژنه باز يك وقر قماش مال النجر كمپانى را برده‌اند و قاصد باليوزكرى را برهنه كرده‌اند ، كسى هم نيست كه رسيدگى به اين فقرات نمايد ، هر چه اظهار به نايب الحكومه مىشود به اهمال مىگذارند . معتمد السلطنه وزير هم سواى سخت گرفتن به جهت ماليات ديگر كارى از دستش نمىآيد . سه هزار خروار گندم و شش هزار تومان نقد كه از دولت تخفيف مرحمت شده معتمد السلطنه خيال ندادن دارد ، احتمال دارد مردم به همين جهت شورش نمايند .\r\nمورخهء روز جمعه نهم ماه ربيع الثانى سنه 1314 مطابق هيجدهم ماه سپتمبر مسيحى سنه 1896 .\r\n\r\nاز 10 ربيع الثانى 1314 مطابق 19 سپتمبر 1896\r\nچند روز نايب الحكومه ناخوش سختى شد كه قدرى اسباب تشويش بود ولى الحمد الله حال دو سه روز است كه بهتر است .\r\nديگر آنكه محمد حسن بيگ كشكولى به حكم حكومت در دهات مىگردد كه تنخواه منهوبهء تجار را بدست آورد به هر دهى كه مىرسد خيلى اذيت مىكند مخصوصا در خانه زنيان و پرشكفت كه ملك حاجى ميرزا محمد حكيم‌باشى مىباشد و سراغ تنخواه داشتند ، خيلى اذيت كرده ، تنخواه هم بيرون آورده‌اند . در پرشكفت دعوا كرده‌اند ، دو نفر از طرف محمد حسن بيگ و يك نفر از پرشكفتى كشته مىشود . از قراريكه مىگويند تنخواه زيادى در پرشكفت موجود است ، اگر بدهند يا ندهند\r\n\r\n","description":"","footnote":"","page_name":" 512 ","page_number":590},
  {"content":"\r\n\r\n\r\nشيخ محمد طاهر عرب در حال نماز\r\nمحض خاطر بعض موقوفات كه بدست شيخ محمد طاهر پيشنماز بوده ، چون ميانهء آنها . . .\r\nص 466\r\n\r\n","description":"","footnote":"","page_name":" الف 512 ","page_number":591},
  {"content":"\r\n\r\n\r\nحبيب الله خان بيگلربيگى\r\nحبيب الله خان پسر قوام الملك را هرچه اصرار كردند كه قبول بيگلربيگىگرى را بكند قبول نكرده ، رفت . . .\r\n\r\n","description":"","footnote":"","page_name":" ب 512 ","page_number":592},
  {"content":"\r\n\r\n\r\nحاجى نصر الله خان قشقائى\r\nحاجى نصر الله خان ايلخانى قشقائى كه فرارا به طهران رفت وارد طهران شده در خانهء حضرت اشرف صدر اعظم . . .\r\nص 476\r\n\r\n","description":"","footnote":"","page_name":" پ 512 ","page_number":593},
  {"content":"\r\n\r\n\r\nفرمانفرما و بهجت الملك\r\nسركار فرمانفرما دلتنگ هستند و كارها را بهل كرده‌اند . تمام كارهاى حكومتى واگذار به بهجت الملك است كه نايب الحكومه است .\r\nص 521\r\n\r\n","description":"","footnote":"","page_name":" ت 512 ","page_number":594},
  {"content":"\r\n\r\n\r\nمجلس شبيه و تعزيه\r\nايام عاشورا در باغ حكومتى شبيه بيرون آوردند ، اسباب تجملات تعزيه را خوب . . .\r\nص 526\r\n\r\n","description":"","footnote":"","page_name":" ث 512 ","page_number":595},
  {"content":"\r\n\r\n\r\nناظم الدوله\r\nجناب ناظم الدوله به قرآن سيد ( على اكبر ) را قسم داده است كه از اين قسم حركات نكند و آرام بگيرد . . .\r\nص 515\r\n\r\n","description":"","footnote":"","page_name":" ج 512 ","page_number":596},
  {"content":"\r\n\r\n\r\nكامران ميرزا نايب السلطنه\r\nحضرت و الا نايب السلطنه خيلى جد و جهد به جهت فارس دارند ، ولى چون ميل صدارت عظمى نيست . . .\r\nص 499\r\n\r\n","description":"","footnote":"","page_name":" چ 512 ","page_number":597},
  {"content":"\r\n\r\n\r\nميرزا ابراهيم معتمد السلطنه\r\nبه همين زودى تمام مردم از معتمد السلطنه رنجيده‌اند بواسطه اينكه خيلى نخوت و تكبر بخرج مردم مىدهد و بد سلوكى مينمايد .\r\nص 510\r\n\r\n","description":"","footnote":"","page_name":" ح 512 ","page_number":598},
  {"content":"\r\n\r\nمعلوم نيست .\r\nديگر آنكه يك نفر خارجه از ادارهء دخانيه كه مأمور بوده برود در اصفهان تنباكو پسند نمايد در دشت برم كه چهار فرسخى كازرون است او را برهنه مىكنند هرچه داشته برده‌اند ، او هم مراجعت به كازرون مىنمايد و تلگراف به اصفهان و طهران كرده است . دزد او بايد همين حضرات كشكولى باشند . نظم درستى در كار نيست ، عربها هم خيلى اغتشاش مىكنند ، حاصل مردم را مىچرانند ، ابدا ترسى از قوام الملك ندارند .\r\nديگر آنكه ميانهء كوهى برادر رضا خان عرب و طايفهء خود نزاع شده رضا قلى برادر كوهى سرافراز پسر خانباز عرب را كشته است ، به نقد كه كارهاى رموزهء خوبى ندارد .\r\nديگر آنكه مبشر السلطنه رئيس تلگرافخانهء ايرانى فارس معزول شده ديگرى به جاى او خواهد آمد ، اهل فارس خيلى شكايت از او نوشته بودند چونكه خيلى به مردم بدرفتارى مىكرد ، در حقيقت حكومت فارس را مىكرد ، تلگرافخانهء ايرانى را بسيار بىنظم كرده بود ، مطالب مردم تماما يا گفته نمىشد يا به مدعى داده مىشود .\r\nديگر آنكه جناب ناظم الدوله قرار است روز هشتم ماه جمادى الاول سنه 1314 وارد شيراز شود ، از اصفهان تلگراف به معتمد السلطنه وزير كرده بودند كه \" هيچكس از اهل فارس لازم نيست كه به دو منزلى و سه منزلى استقبال نمايند تا يك فرسخى شيراز بيشتر نيايد \" ، ولى كسى به اين تلگراف اعتنا نكرده همه رفته‌اند . خود معتمد السلطنه را زودتر خواسته بودند كه برود و تلگراف كرده بودند كه هرچه زودتر خود را برسانيد بهتر است . معتمد السلطنه هم روز دويم جمادى الاول از شيراز به استقبال رفته‌اند . ميرزا محمد على خان پسر قوام الملك با خوانين شهر تا ده بيگ و بالاتر رفته‌اند . از قراريكه نوشته‌اند جناب ناظم الدوله با دستگاه زياد مىآيد كه چشم اهل فارس را پر كند ديگر تا چه اقتضا كند .\r\nديگر آنكه راه بوشهر بسيار مغشوش است ، قشقايى خيلى هرزگى مىكنند ، طايفهء عرب هم زياد خرابى به حاصل هرجا رسانيده و مىرساند و هيچ ترسى از كسى ندارد . از قراريكه مىگويند قوام الملك خيال رفتن به داراب را دارد ، بعد از ورود جناب ناظم الدوله على اى حال اطراف فارس و بلوكات خيلى اغتشاش است و دزدى زياد مىشود .\r\nديگر آنكه دو نفر لارد كه عزم سياحت داشتند از طهران به شيراز آمدند همه جا احترامات لازمه به عمل آورده بودند در شيراز هم آنچه لازمهء احترام بود به عمل آورده شد ، از شيراز به بوشهر رفتند كه از آنجا به بغداد بروند ، از جانب حكومت سوار همراه ايشان روانه شد .\r\nديگر آنكه چند روز است كه عصرها ابر مىشود رعد و برق زياد مىآيد باران هم مىآيد به جهت حاصل خيلى بد است .\r\nديگر آنكه از قرار مذكور جناب ناظم الدوله خيال تغيير دادن بيگلربيگى شهر شيراز را دارد تا بعد از ورود چه قسم شود .\r\nديگر آنكه از قرار مذكور مستحفظى راه فارس از ايزد خواست الى بوشهر به عبد الله خان\r\n\r\n","description":"","footnote":"","page_name":" 513 ","page_number":599},
  {"content":"\r\n\r\nپسر داراب خان قشقايى سپرده‌اند .\r\nديگر آنكه عاليجاه فخامت همراه مستر پروس وارد شيراز شد ، با كمال رفاهيت با مستحفظ بطور چاپارى روانهء بوشهر گرديد .\r\nمورخهء روز سه‌شنبه پنجم ماه جمادى الاول سنه 1314 مطابق سيزدهم ماه اكتبر سنه 1896 .\r\n\r\nاز 6 جمادى الاول 1314 مطابق 14 اكتوبر 1896\r\nاز قراريكه از بيرونها خبر رسيده باران خيلى آمده است بلكه طرف لارستان آنقدر باران آمده كه بركه‌هاى آنجا پر شده است ولى اين باران بىموقع به جهت حاصل صيفى بسيار بد است ، هرچه از دست غارت عرب بيرون برود باران خراب خواهد كرد .\r\nديگر آنكه عبور تمام طوايف عرب از بلوك فسا مىباشد حاصل شتوى آنجا را در بهار خراب كرده‌اند و چرانيدند ، حاصل صيفى حاليه را هم كه مراجعت به گرمسيرات مىكنند تماما برده‌اند ، كمترى از دهات فسا است كه خرابى نرسانيده‌اند ، حاصل صيفى فسا هم ذرت و پنبه و شلتوك است يا حمل كرده برده‌اند يا آنكه چرانيده‌اند يا به دهات فروخته‌اند . تمام اهل فسا شكسته و آمده‌اند به شيراز كه اظهار تظلم نمايند . از قرار مذكور محرك دارند ، چونكه در اين مدت چنين خرابى نرسانيده بودند . قوام الملك هم خودش و هم اجزايش محرك هستند كه مخصوصا خرابى به بلوك فسا برسانند .\r\nديگر آنكه ميرمحمد شريف خان عرب را قوام الملك محض اينكه عمله‌جاتش دهات فسا را غارت كرده بودند به حكم حكومت گرفته حبس كرد ، چون خود قوام الملك با ميرمحمد شريف خان عداوت دارد به جهت مشار اليه اسباب‌چينى پيش حكومت كرده بود ولى بعضى به حكومت عداوت قوام الملك را نسبت به مشار اليه رسانيده بودند ، حكومت هم فرستاد ميرمحمد شريف خان را از منزل قوام الملك آوردند و در محبس حكومتى حبس كردند تا قرار خسارت بلوكات را بدهند .\r\nديگر آنكه حاجى ميرزا خليل پسر حاجى ميرزا كريم صراف كه از تجار معتبر است ، رعاياى مشار اليه مأمور حكومتى را زده بودند ، و از او مقصرين را خواسته بودند ، به سر وعده حاضر نكرده بود . جناب ناظم الدوله او را حاضر كرد بعد از تغيرات زياد مشار اليه را چوب زيادى زده و التزام گرفتند كه مقصرين را اگر حاضر نكند از اين بيشتر تنبيه شود . بعد به جناب ناظم الدوله حالى كردند كه تاجر بوده و تنبيه مشار اليه بى جا بوده است ، خلعتى جناب ناظم الدوله به جهت مشار اليه فرستادند محض اينكه خيلى بىآبرو شده است .\r\nديگر آنكه دو نفر مقصر در مسجد مشير الملك بست بودند مؤتمن الوزاره و پسرش رفته نوشته به آقا ميرزا محمد على پيشنماز داده و مقصرين را از بست بيرون آورده به حكومت سپردند و حكومت هم آنها را حبس كرده‌اند . حاجى سيد على اكبر پيشنماز كه اين خبر را شنيد سر و پاى برهنه رفته است درب خانهء مؤتمن الوزاره پسرش را گرفته كتك زياد زده برداشته مىبرد منزل آقا ميرزا محمد على كه در آنجا حبس كند ، ديگر بعضى توسط كرده پسر مؤتمن الوزاره را رها مىكند .\r\n\r\n","description":"","footnote":"","page_name":" 514 ","page_number":600},
  {"content":"\r\n\r\nديگر آنكه بعد از آنكه حاجى سيد على اكبر پيشنماز پسر مؤتمن الوزاره را كتك زد بعد از دو روز جناب ناظم الدوله واسطه قرار داده حاجى سيد على اكبر را به زحمت زياد بردند به ديدن جناب ناظم الدوله ، بعد از گفتگوى زياد جناب ناظم الدوله به قرآن سيد را قسم داده است كه از اين قسم حركات نكند و آرام بگيرد .\r\nديگر آنكه كارهاى حكومتى هنوز منظم نشده ايلخانى قشقايى به شهر آمد كه قرارى در اموال منهوبهء تجار داخله و خارجه و ماليات و باقى خود بدهد ، جناب ناظم الدوله ديدند كه در هيچكدام اقدامى نمىكند او را گرفته نگاه داشتند ، خواستند عبد الله خان را ايل بيگى كرده روانه نمايند معتمد السلطنه ضمانت تتمهء ماليات مشار اليه را كرده ايلخانى را از حبس بيرون آورده و از جانب حكومت خلعت هم به او داده شد و التزام گرفتند كه تنخواه منهوبهء تجار داخله و خارجه را سه ماهه بپردازند و براى اين چند ماه تا آخر سال ايل قشقايى با خودش است و باز هم به جهت وصول تنخواه منهوبه رفت بيرون .\r\nديگر آنكه جناب ناظم الدوله از جميع علما كه ديدن كرده بودند بازديد كردند .\r\nديگر آنكه دو نفر از آدمهاى قوام الملك از طايفه كرانى شب مجلسى داشتند ، بهم دعوا مىكنند ، يكى ديگرى را به تفنگ مارتين مىكشد ، قاتل فورا فرار كرده در امامزاده سيد علا الدين حسين بست نشسته .\r\nديگر آنكه ملا عباس قلى كمارجى كه چندين نفر را كشته بود و چندى در مسجد نو بست بود اگرچه از جانب حكومت در مسجد نو او را كند كرده بودند ، شب هنگام به دستيارى آدمهاى امام جمعه از مسجد نو فرار كرده و معلوم نيست كه كجا رفته است . اطراف شهر و بيرونها اغتشاش به هم رسيده باز قوافل را مىزنند ، بيشتر طايفهء قشقايى است و مخصوصا از طايفهء شش بلوكى است ، چند روز قبل يك قافلهء بزرگى را با بارهاى آن طايفهء شش بلوكى برده‌اند در چهار فرسخى شيراز بالاى تنگ الله اكبر اين اوقات آدم برهنه مىكنند ، خيلى مغشوش است . جناب ناظم الدوله مىخواهند اين آخر سالى تغيير و تبديلى ندهند ، ملاحظهء آخر سال را مىكنند ، بيرونها به همين واسطه اغتشاش پيدا شده است .\r\nديگر آنكه طلاب عريضهء تلگرافى به صدرات عظمى كرده‌اند كه فارس را خواهش داريم كه ديگر محل تجربه قرار ندهيد .\r\nديگر آنكه ميانهء معتمد السلطنه با جناب ناظم الدوله خيلى كدورت است ، معتمد السلطنه به هيچ كارى رسيدگى نمىكند ، به قدر هفت هزار برات مستمرى مركزيان و بروات عمال و ضابط را نگاه داشته نمىدهد كم‌كم مردم خيال شورش دارند و كم‌كم هم از حاكم خيلى بد مىگويند . اين مجلس استنطاق كه معين شده جز مهمل شنيدن و مهمل گفتن ثمرى ندارد . چه در شهر و چه در بيرونها هيچ‌كس اعتنا به حكم حكومت نمىكند .\r\nديگر آنكه كدورت ميانهء جناب ناظم الدوله و معتمد السلطنه آشكار شد ، جناب ناظم الدوله لابد از دولت خواهش كردند ، معتمد السلطنه را احضار به طهران كرده‌اند . نصير الملك\r\n\r\n","description":"","footnote":"","page_name":" 515 ","page_number":601},
  {"content":"\r\n\r\nرا خلعت پيشكارى داده به جاى معتمد السلطنه رئيس دفتر كردند . معتمد السلطنه هم محض اين حركت جناب ناظم الدوله با قوام الملك هم قسم شده‌اند كه ناظم الدوله را بدنام كنند و معزول نمايند . سه شب متواليا دزدى غير قاعده شده است به تحريك معتمد السلطنه و قوام الملك . يكى آنكه شب در طويلهء ايلخانى رفته‌اند دو اسب از موسى خان آدم حضرت اشرف صدر اعظم كه محصل ماليات قشقايى بود دزديده برده‌اند به اسم آدمهاى عبد الله خان صولت السلطنه قلم دادند ، آدمهاى مشار اليه را گرفته حبس كردند بعد كه معلوم شد به تحريك خود قوام الملك بوده شب ديگر اسبها را در كوچه‌هاى شيراز برهنه سر داده بودند گرفته آوردند ولى مؤاخذه‌اى از قوام الملك نشده ، شب دويم در بانك رفته بودند و سرباز قراول را زخم زياده زده ولى چيزى نتوانسته بودند ببرند ، شب سيم در منزل حكيم حكومتى كه منزلى چسبيده به ارگ است و از عمارتهاى دولتى است رفتند آدم حكيم را زخم زده به قدر صد و پنجاه تومان پول نقد و قدرى اسباب ديگر برده‌اند . اين فقرات وهن بزرگى به جهت حكومت است ، جناب ناظم الدوله خيال دارند معتمد السلطنه را بطور بىاحترامى از شهر بيرون كنند چونكه برايشان حالى شده كه اين اتفاقات به تحريك معتمد السلطنه و دستور العمل قوام الملك است . بدين جهت بيرونها خيلى شلوغ است كه كسى نمىتواند عقب ذغال و هيزم برود چونكه مالهاى آنها را مىبرند ، سربازان افواج هم چه فوج همدانى و چه فوج بزچلو در شهر و اطراف شهر دزدى واضح مىكنند .\r\nديگر آنكه يك نفر قاتل كه در خشت آدم كشته بود و از آنجا آورده بودند دهن توپ گذاردند و دو سه نفر دزد را دست بريدند .\r\nديگر اينكه به جهت مولود اعليحضرت همايونى سه شب حكومت مهمانى و آتش‌بازى كرده و مىكنند ، يك شب جميع علما و يك شب خوانين و اشراف و در همان شب تمام انگليسيها را كه در شيراز هستند مهمانى نمودند و شب سيم تجار را دعوت كردند خيلى بقاعده پذيرايى از مردم نمودند .\r\nمورخهء روز جمعه چهاردهم شهر جمادى الثانى سنه 1314 مطابق بيستم ماه نومبر 1896 .\r\n\r\nاز 15 جمادى الاول 1314 مطابق 21 نومبر 1896\r\nدر شهر و بيرونها اغتشاش كلى است ، هر شب خانه‌هاى مردم را در شهر مىبرند ، هيچ‌كس اعتنا به حكومت نمىكند ، قوام الملك هم درصدد بىنظمى شهر است .\r\nديگر آنكه حضرات خباز اجماع كرده بودند كه اعليحضرت همايونى ماليات خبازخانه را معاف فرمودند ولى تا به حال قريب دويست تومانى از ما گرفته‌اند از قرار معلوم قوام الملك محض جلب منفعت خود گرفته است .\r\nديگر آنكه جناب ناظم الدوله فراشباشىگرى شهر شيراز را به نواب و الا صفدر ميرزا واگذار كرده است .\r\nديگر آنكه كارهاى حكومتى هنوز نظمى نگرفته و به طريق سابق مختل است ، جناب\r\n\r\n","description":"","footnote":"","page_name":" 516 ","page_number":602},
  {"content":"\r\n\r\nناظم الدوله ابدا رسيدگى در كارها نمىكنند ، از قرار مذكور احتمال دارد تا آخر سال حكومت فارس تغيير پيدا نمايد چونكه حال دو ماه و نيم است كه جناب ناظم الدوله وارد شيراز شده‌اند و هيچ فرقى تا سابق نكرده است بلكه كم‌كم مىخواهد بدتر از پيشتر بشود .\r\nديگر آنكه معتمد السلطنه روز دوشنبه غرهء رجب از شيراز به طهران حركت كرد .\r\nديگر آنكه جناب نصير الملك وزير فارس مستقلا مشغول كارهاى وزارت مىباشد ، كارهايى كه معتمد السلطنهء وزير شش ماه بود نمىگذرانيد و بروات عمال و ضباط و مستمرى خوارگان را نگاه داشته بود نمىداد ، اكنون جناب نصير الملك اغلبى از بروات را تمام كرده به صاحبانش داده و مشغول تمام كردن ما بقى مىباشد .\r\nديگر آنكه ناخوشى تاول گلو قريب يك ماه است كه در شيراز شيوع پيدا كرده و خيلى اطفال به همين ناخوشى تلف شده‌اند ، چند روزى بود كه قدرى تخفيف پيدا كرده بود ولى حال دو سه روز است كه دوباره بشدت شيوع پيدا نموده است ، خداوند خودش ترحم به مخلوق بيچاره نمايد ، از هر جهت خيلى بد و سخت به مخلوق بيچارهء فارس مىگذرد .\r\nديگر آنكه حاج مسيح الملك پسر حاجى ميرزا محمد حكيم‌باشى كه در طهران مىباشد ملقب به مشار الدوله و حاكم بنادر و گمركات شد ، حضرت و الا حسام السلطنه معزول گرديد بعد حضرات تجار بوشهر تلگرافى به اعليحضرت همايونى كردند كه \" ما قريب پنجاه هزار تومان دادوستد به حضرت و الا حسام السلطنه داريم الحال كه معزول شده است تكليف ما چه چيز است ؟ . تلگرافى هم خود حضرت و الا حسام السلطنه به اعليحضرت همايونى كردند كه \" تا به حال ضرر و خسارت كلى به من وارد آمده است و قوهء پرداختن تمام ماليات را ندارم . يا آنكه تخفيف بدهند يا اينكه تا آخر سال حكومت با خودم باشد \" ، بدين واسطه على الحساب حكومت بنادر و بندر ابوشهر و گمركات تا آخر سال با خود حضرت و الا حسام السلطنه مىباشد ، بعد معلوم نيست كه به كى واگذار شود . باطنا قوام الملك خيال دارد كه سال نو را بردارد تا چه شود .\r\nديگر آنكه قوام الملك دختر جناب مؤتمن الملك پسر جناب صاحب ديوان را به جهت ميرزا محمد على خان پسر كوچك خود گرفته است و حال شش هفت روز است كه در كار عيش مىباشد .\r\nمورخهء روز جمعه نوزدهم ماه رجب المرجب سنه 1314 مطابق بيست و پنجم ماه ديسمبر 1896 .\r\n\r\nاز 20 رجب 1314 مطابق 26 ديسمبر 1896\r\nملابرفى ضابط كوهمره‌جات بناى اغتشاش كارى را گذارده بود ، حكومت فرستادند او را گرفته به شيراز آوردند به محض ورود سر بريدند كه ديگر كسى توسط او را نكند ، ولى باز هم مشكل است كه اطراف منظم شود .\r\nديگر آنكه ايل عرب در صفحات گرمسير خيلى دزدى و چپاول مىنمايند كه از قوهء تحرير بيرون است .\r\nديگر آنكه ايلخانى قشقايى هيچ ماليات نپرداخته و وجه غرامت تجار داخله و خارجه را\r\n\r\n","description":"","footnote":"","page_name":" 517 ","page_number":603},
  {"content":"\r\n\r\nدينارى نفرستاده است ، از قرارى هم كه به حساب مشار اليه رسيده‌اند از باقى پارساله و امساله يك صد و پنجاه هزار تومان باقى ( دارد ) ، مشكل است چيزى بدهد ، حكومت باطنا خيال درستى در حق مشار اليه دارد .\r\nديگر آنكه از قراريكه از اطراف خبر رسيده همه جا اغتشاش كلى پيدا شده ، شب و روزى نيست كه چه در شهر و چه در بيرونها دزدى نشود ، اتفاقا اگر كسى عرض بحكومت نمايد مأمور كه مىفرستند رسيدگى كند همان مأمور هرچى باقى مانده مىبرد ، بلكه به هر دهى كه مأمورى مىفرستند مأمور آن ده را غارت مىكند . تمام اهل فارس در شكايت هستند ، اگر به همين وضع پيش برود كارها خيلى مغشوشتر خواهد شد .\r\nديگر آنكه از قراريكه از طهران نوشته‌اند نواب عين الملك و مستشار الملك در كار حكومت فارس هستند .\r\nديگر آنكه ملا برفى را كه كشتند از جانب اعليحضرت همايونى اظهار مرحمت زياد نسبت به جناب ناظم الدوله شده ، دستخط تلگرافى هم مبنى بر التفات و مرحمت نسبت به ايشان فرموده‌اند .\r\nديگر آنكه قوام الملك روز چهارشنبه نهم شهر شعبان المعظم سنه 1314 از شيراز به سمت لار و سبعه از راه كوار و خفر حركت كرد كه بلكه آن صفحات را نظمى بدهد ، حكومت باطنا با قوام الملك خيلى بد است و متصل درصدد خرابى ابواب جمعى او هستند ، اگر اين حكومت سال نو برقرار باشد مشكل است ابواب جمعى حاليهء قوام الملك را به خودش واگذار نمايند .\r\nديگر آنكه خضر بيگ برادر محمد حسن بيگ كشكولى را ايلخانى قشقايى در كازرون گرفته و به حاكم كازرون سپرده ، از شيراز سوار فرستاده‌اند كه او را بياورند ، اگر محمد حسن بيگ او را در راه از دست سوار نگيرد .\r\nديگر آنكه حكومت بسيار بىنظمى است كه تا به حال چنين وضع و چنين هرج و مرج حكومتى كس به خاطر ندارد ، نه به كارهاى خارجه و نه داخله هيچكدام رسيدگى نمىشود ، سواى اينكه فكر مداخل گرفتن هستند . در حقيقت چهار پنج نفر حكومت مىكنند و هيچ‌كس تكليف خود را نمىداند ، نزديك است كه مردم به صدا درآيند .\r\nديگر آنكه پسر مرحوم معز الملك كه وزير فارس بود و داماد امام جمعه است بدون جرم و تقصير محض عداوت به قوام الملك كه به اصطلاح قوام الملك بترسد جناب ناظم الدوله گرفته چوب زيادى زدند كه خيلى بدحال است ، بدين جهت تمام اهالى فارس در همهمه افتاده‌اند ، دور نيست شورش نمايند . فارس از هر جهت مغشوش است مگر خداوند ترحم نمايد . از اين حركت جناب ناظم الدوله تمام اهل شيراز و در صدد بعض كارها هستند ، در واقع اين حكومت ترك بازار است .\r\nديگر آنكه اين مجلس تحقيقى كه فراهم آورده‌اند و مشتمل است از چند نفر كه اعزاز السلطنه پسر برادر و داماد جناب ناظم الدوله باشد كه بزرگتر مجلس است و دو نفر تاجر مغرض و يك نفر ملا كه ملا محمد تقى نام باشد كه مغرض‌ترين خلق است و ديانتى ندارد و بيگلربيگى و دو سه نفر\r\n\r\n","description":"","footnote":"","page_name":" 518 ","page_number":604},
  {"content":"\r\n\r\nاز شيرازيها و دو سه نفر از اجزاى حكومت ، هر روزه در آن مجلس حاضر مىشوند و بدون رسيدگى حكمى مىكنند كه خرابى هركس از آن حكم بىتحقيق مىشود . دهات مردم اغلب خراب شده از بسكه مأمور به سر دهات فرستاده‌اند . هركس با هركس غرض دارد عريضه مىنويسد فورا بدون رسيدگى مأمور به سر طرف مقابل او مىفرستند . از اين جهت تمام اهل فارس شاكى هستند عنقريب است كه از اين مغشوشتر شود . حال مردم از نواب و الا ركن الدوله راضى هستند كه اين قسم احكامات را نمىكرد ، بد اوضاعى مشاهده مىشود اگر به همين منوال پيش برود ، بيچاره مردم فارس . طمع هم‌اندازه ندارد . صفدر ميرزا نامى كه از شاهزادگان است فراشباشى حكومتى كرده‌اند ، از ظلم و تعدى او بيشتر مردم شاكى هستند ، قلقى كه فراشان بايد دو قران بگيرند از پنج تومان ده تومان گذشته . مردم را در زير زنجير و شكنجه به اقسام مختلف جريمه مىكند و اين مبلغى كه مىگيرد با حكومت شريك است . ازاين‌قبيل كارها متصل از اين حكومت صادر مىشود .\r\nديگر آنكه دو روز و دو شب است كه باران خيلى خوبى آمده ، كوهها را تمام برف زده به جهت حاصل فايدهء كلى داشت .\r\nديگر آنكه حكومت از حالا در تدارك خرابى قوام الملك است .\r\nديگر آنكه خضر بيگ را ايلخانى به شيراز نفرستاده همراه خودش به گرمسيرات برده و جواب به حكومت داده كه \" خضر بيگ تقصيرى نداشته ، محض قدرى باقى مالياتى كه داشت او را حبس نظر داشتم كه باقى خود را بپردازد ، لازم به شيراز فرستادن نيست \" .\r\nديگر آنكه مستشير السلطنه برادر نصير الملك را محض خاطر دويست تومان ادعاى بى جا نگاه داشتند ، متصل درصدد بىآبرويى مردم مىباشند .\r\nديگر آنكه جناب ناظم الدوله از چوب زدن بىمعنى به پسر مرحوم معز الملك كه داماد امام جمعه است پشيمان شده ، خود و اجزايش در تدارك اصلاح اين كار هستند . خود جناب ناظم الدوله بدون خبر رفته است در باغ امام جمعه ترضيهء خاطر معزى اليه .\r\nديگر آنكه قوام الملك بعضى از طايفهء باصرى كه موضوع از كلانتر باصرى بوده آنها را هم جمع كلانتر باصرى كرده ، آنها هم اجماع كرده كلانتر را كشته‌اند .\r\nديگر آنكه تجار در شورا هستند كه به بست بروند و شكايت از حكومت به طهران نمايند چونكه بواسطهء ناامنى راهها تجارت آنها مسدود است . و نيز از بابت غرامت تنخواه غارت شده خود شاكى هستند . شكايت كلى تجار داخله اين است كه چگونه است غرامت تنخواه غارت شدهء رعاياى دولت روس را داده‌ايد و مال ماها را نمىدهيد و نمىگيريد بدهيد .\r\nديگر آنكه خرقهء شمسهء الماس محض التفات نه محض خلعت حكومت سال نو به جهت جناب ناظم الدوله از جانب اعليحضرت همايونى مرحمت شده با پست خواهد فرستاد .\r\nمورخهء روز يكشنبه چهارم ماه رمضان المبارك سنه 1314 مطابق هفتم ماه فبرورى سنه 1897 .\r\n\r\n","description":"","footnote":"","page_name":" 519 ","page_number":605},
  {"content":"\r\n\r\n\r\nاز 5 رمضان 1314 مطابق 8 فبرورى 1896\r\nبرادر صفدر ميرزاى فراشباشى حكومت با چند نفر از فراش حكومت در مسجد نو با زنى مىخواستند هرزگى نمايند دو سه نفر شيرازى مىبينند مانع مىگردند و گفتگو مىنمايند آن دو سه نفر شيرازى را مىزنند ، در مسجد جمعيت زيادى از شيرازيها بوده به هوادارى آن دو سه نفر مىريزند و يك نفر از فراش حكومتى را پنج شش زخم مىزنند ، ازدحام زيادى در مسجد نو برپا شده بود نزديك بود بلواى عام شود ، قدغن كردند كه ديگر زن به مسجد نو نرود .\r\nديگر آنكه خبر فوت صاحب ديوان را تلگرافا به شيراز دادند ، دو سه روز مؤتمن الملك پسر مرحوم معزى اليه با تمام سلسلهء قواميه در حسينيهء قوام الملك سر ختم نشستند ، روز سيم جناب ناظم الدوله آمدند ختم را برچيدند .\r\nديگر آنكه محمد خان حاكم كازرون و ممسنى خودش با چند نفر از نوكر رفته است در طايفهء شريف خان ممسنى كه حسين قلى خان پسر شريف خان را بگيرد ، در صحرا در چادر نشسته بوده كه حسينقلى خان با چهار پنج نفر از نوكران خود مىآيند پيش محمد خان ، تا وارد چادر مىشود محمد خان حكم مىكند كه او را بگيرند تا آدمهاى محمد خان حسينقلى خان را مىگيرند آدمهاى حسينقلى خان شليك تفنگ مىكنند ، يك نفر ميرزاى محمد خان و يك نفر نوكر و يك نفر سرباز كشته مىشوند . حسينقلى خان هم در اين بين رها مىشود با سواران خود فرار مىكند . سواران حسينقلى خان از عقب مىرسند چهل اسب از محمد خان با گلوله مىزنند كه تمام كشته شده‌اند .\r\nمحمد خان تلگراف به شيراز كرده ، از حكومت فارس پنجاه سوار با سركرده روانه كرده‌اند و تلگراف هم به بهبهان شده كه از آنجا هم سوار و جمعيت بيايد كه حسينقلى خان را بگيرند ، از حكومت فارس به نقد هيچ‌كس ترس و واهمه‌اى ندارد .\r\nديگر آنكه تجار تماما سه چهار روز است در مسجد نو بست رفته‌اند و شكايت زياد از حاكم دارند ، تلگراف به دار الخلافه كرده‌اند شكايت تجار از جهت نرسيدن تنخواه غارت شده بعد از شهيد شدن شاه شهيد و ناملايمات از اين حكومت و مسدود بودن طرق و شوارع بواسطهء دزدى زياد و ناامنى راهها كه نمىتوانند مال التجارهء خود را حمل و نقل نمايند ، حكومت هم چندان اعتنايى به اين عوالمات ندارد ، ابدا در خيال نظم ولايت نيست سواى جفت و جلا نمودن به جهت مردمان معتبر و مداخل كردن از ايشان ، هر كارى مىتوانند در شهر مىكنند در بيرونها حكم حكومت ابدا خوانده نمىشود بلكه مأمورين حكومت را كتك مىزنند ، تمام اعلى و ادنى شاكى از اين حكومت هستند ، آنقدر بد سلوكى واقع شده كه مردم راضى به نواب و الا ركن الدوله شده‌اند . فقط اين حكومت چيزى كه فهميده است مداخل است و لاغير .\r\nديگر آنكه لقب صاحب ديوانى را به مؤتمن الملك پسر مرحوم صاحب ديوان و لقب مؤتمن الملكى به پسر مؤتمن الملك داده‌اند و صاحب ديوان حاليه را شاه احضار به طهران فرمودند و اين چند روزه معجلا به چاپارى به طهران خواهد رفت .\r\nمورخهء روز شنبه هفدهم ماه رمضان سنه 1314 مطابق بيستم ماه فبرورى سنه 1897 .\r\n\r\n","description":"","footnote":"","page_name":" 520 ","page_number":606},
  {"content":"\r\n\r\n\r\nاز 18 رمضان 1314 مطابق 21 فبرورى 1897\r\nعصاى مرصعى از جانب اعليحضرت همايونى به جهت جناب شيخ الرئيس مرحمت شده بود ، ايشان هم خلعت‌پوشان گرفتند ، شب ماه رمضان شيرينى و شربت دادند و جميع اعيان و علما و بزرگان در اين مجلس حاضر شدند .\r\nديگر آنكه تجار كه در مسجد نو بست نشسته بودند حكومت آنها را استمالت كرده از بست بيرون آورد ولى نواب و الا ملك‌آرا كه وزير تجار است تجار را در تلگرافخانه حاضر كرده عرايض آنها را مفصلا صورت خواسته بود ، تجار عرايض خود را عرض كردند ، عرايض آنها را برده به حضور اعليحضرت همايونى ، جواب عريضهء تجار از اعليحضرت همايونى رسيده خيلى اظهار مرحمت فرموده و اميدوارى به آنها داده‌اند .\r\nديگر آنكه باز بيرونها خيلى مغشوش است ، عربها كه علانيه حاصل مردم را مىچرانند و اموال مردم را مىبرند ابدا اعتنايى به قوام الملك و به حكومت ندارند .\r\nديگر آنكه پسر حاجى سيد على اكبر بدون حق قنات در زمين مردم بيرون آورده و آن قنات آب نداشته مىخواهد به زور قنات دايرى را كه يك سنگ آب دارد ببرد . مالكين قنات رفته‌اند پيش حاجى سيد على اكبر عرض پسرش را بكنند ، آنها را جواب كرده . خود مالكين رفته‌اند قنات پسر حاجى سيد على اكبر را پر كرده‌اند . پسر حاج سيد على اكبر در مسجد نو در ملاء عام مالكين قنات را بسيار مىزند كه يك نفر از آنها مشرف به موت بوده است . اين هم پيشوا و ملاى اين شهر است ، حكومت هم نفهميده و نرسيده حمايت از حاجى سيد على اكبر از ترس خود مىكند . در اين شهر قسمى واقع شده كه هيچ‌كس تكليف خود را نه شرعا و نه عرفا نمىداند ، اينها نيست مگر از بىبصيرتى و بىعرضگى حكومت و رسيدگى به عرض مردم نكردن و استحقاق اين بلد كه بايد به اين بليات گرفتار باشند .\r\nديگر آنكه از قراريكه خبر رسيده قوام الملك در قلعهء شيخ عامر كه يكى از قلاع مشهور است چهار پنج روز با اهل قلعه جنگ كرده است تا قلعه را گرفته و خراب كرده است .\r\nديگر آنكه خلعتى از جانب اعليحضرت همايونى به جهت جناب ناظم الدوله مرحمت شده بود ، روز اول ماه شوال خلعت‌پوشان گرفتند و خود جناب ناظم الدوله تا تل سلام رفتند در آنجا خلعت پوشيده مراجعت كرده ، شليك توپ و نقاره‌خانه در جلو تا وارد شهر شدند ولى يك زن و پسره‌اى به سن ده سال زير دست و پاى اسب مقتول شدند .\r\nديگر آنكه حاج زياد از عراق و اصفهان و غيرهما به جهت زيارت مكهء معظمه به شيراز آمده‌اند . حكم منع رفتن آنها رسيده بود ، حجاج رفته‌اند پيش حاجى سيد على اكبر كه تلگراف به طهران كنند و مرخصى آنها را بگيرند . حاجى سيد على اكبر هم تلگراف كرده اعليحضرت همايونى از روى تغير حكم مرخصى حاج را داده‌اند ، الحال در تدارك رفتن هستند .\r\nديگر آنكه از قراريكه شهرت دارد جناب نظام السلطنه و نواب و الا عين الملك در تدارك\r\n\r\n","description":"","footnote":"","page_name":" 521 ","page_number":607},
  {"content":"\r\n\r\nحكومت سال نو هستند تا چه شود .\r\nديگر آنكه كارهاى حكومتى از قرار سابق است بلكه روزبه‌روز بدتر و اغتشاش بيشتر مىشود ، از قراريكه از فسا خبر رسيده عربها تاكنون چهار پنج نفر از اهل فسا را كشته‌اند ولى مؤاخذه‌اى در كار نيست .\r\nديگر آنكه ايلخانى قشقايى كه به شهر آمده حساب او را كه كرده‌اند از باقى پارساله و امساله و غرامت تنخواه تجار داخله و خارجه نود هزار تومان باقى دارد ، از مشار اليه مطالبه كردند ، رفت در خانهء امام جمعه دو سه روزى بست نشست ، حكومت او را اطمينان داده از منزل امام جمعه بيرون آورده در منزل خودش رفته است ، حال درصدد وصول باقى از مشار اليه هستند ، حكومت خيال دارد امساله ايل قشقايى را به ديگرى بسپارد .\r\nديگر آنكه در بيرونها شهرت داده بودند كه شاه فوت شده اغتشاش كلى در بيرونها واقع شده چند ده از بلوك بيضا و ساير جاهاى ديگر را چاپيده‌اند ، همه جاى فارس مغشوش است .\r\nديگر آنكه اهالى نيريز با حاكم خود نزاع كرده بودند توپ و سرباز به جهت تنبيه آنها از ايالت فارس فرستاده شده بود ، ريخته‌اند توپ را شكسته و حاكم را از نيريز بيرون كردند ، حاكم دو اسبه فرارا به شيراز آمده قريب دويست سيصد نفر از اهل نيريز به شكايت در مسجد نو بست آمده‌اند .\r\nاز اينكه حاكم آنها هم تعدى و ظلم به آنها كرده است حرفى نيست . حكومت كشيك‌چىباشى خود را با چندين سوار و سرباز معين كردند كه به نيريز بفرستند به جهت تنبيه و سياست اشرار آنجا .\r\nديگر آنكه دستخط حكومت سال نو جناب ناظم الدوله تلگرافا رسيده است ولى باز به اين تلگرافها مطمئن نيستند .\r\nمورخهء روز چهارشنبه سيزدهم شهر شوال المكرم سنه 1314 مطابق هفدهم ماه مارچ 1897 .\r\n\r\nاز 14 شوال 1314 مطابق 18 مارچ 1897\r\nتلگرافهاى حكومت سال نو جناب ناظم الدوله رسيده است و ايشان هم خودشان را مستقل در حكومت سال نو مىدانند و مساعده هم حواله داده‌اند .\r\nديگر آنكه كر ملخ اغلب جاها و اطراف شيراز بيرون آمده ولى در داراب بشدت بيرون آمده است ، خداوند رحم كند .\r\nديگر آنكه حكومت ايلخانى قشقايى را نگاه داشته‌اند به جهت باقى و غرامت تنخواه تجار و ايلخانىگرى را به جناب جلال الملك كه عمه‌زادهء جناب ناظم الدوله است داده‌اند . عبد الله خان پسر داراب خان را ايلبيگى كرده‌اند كه در حقيقت ايل قشقايى با جلال الملك و عبد الله خان است ، اغلب ضابط محل را هم معين كرده‌اند .\r\nديگر آنكه اغتشاش كلى در بيرونها است و تمام در تكليف خود حيران هستند .\r\nديگر آنكه شب هنگام فراشى از حكومت را در محلهء سنگ سياه در كوچه سر بريده انداخته\r\n\r\n","description":"","footnote":"","page_name":" 522 ","page_number":608},
  {"content":"\r\n\r\nبودند و تيغى هم در دست او گذاشته بودند .\r\nديگر آنكه شب هنگام پشت بازار وكيل را سوراخ كرده دو دكان كه يكى دوات‌گرى و ديگرى سمسارى باشد بريده‌اند و هرچه بوده برده‌اند . سيف الممالك صاحب‌منصب فوج خلج با بيگلربيگى در حضور جناب ناظم الدوله با هم نزاع زبانى كردند و فحش به هم داده بودند محض همين دزدى كه واقع شده و كار سرباز بوده و برگه از منزل سرباز بيرون آمده . بيگلربيگى استعفا از شهر داد ولى حكومت قبول نكرد حال همين قسم مانده است .\r\nديگر آنكه قوام الملك روز پنجشنبه دوازدهم شهر حال از داراب وارد شيراز گرديد .\r\nديگر آنكه اين اوقات ناخوشى زكام و سينه درد و گلودرد در شيراز شيوع دارد بواسطهء اختلاف هوا .\r\nديگر آنكه وضع حكومت خيلى بد است با كمال بىعرضگى و ترس از علما و غيره رفتار مىنمايند ، هيچ كارى پيشرفت نمىشود .\r\nديگر آنكه در بيرون دروازه سعدى سربازى با فاحشه‌اى را بهم گرفته بودند ، مىبرند پيش حاجى سيد على اكبر ، ايشان ضعيفه را حد شرعى مىزنند و بعد از آن خود حاجى سيد على اكبر فاحشه را به جهت خود صيغهء تزويج خوانده نگاه داشته‌اند .\r\nديگر آنكه اهل كازرون بلوا كردند بواسطهء گرانى نان و نبودن گندم در كازرون . از قرار مذكور گندم يك من تبريز سه قران يافت نمىشود ، دور تلگرافخانه را احاطه كرده‌اند ، چهار روز است كه بلوا بر طرف نشده حكومت فارس هم حكم صريحى در حق آنها نكرده است .\r\nديگر آنكه ايلخانى قشقايى را بيست و پنج روز در حبس نگاه داشتند چون ناخوش حال بود از جانب حكومت نگذاردند دوا و غذاى درستى به او برسانند ، ناخوشى مشار اليه سخت شد قريب به موت رسيد ، دوازده هزار تومان از عيالش سند گرفتند از بابت باقى و او را مرخص كردند ، بعد از يك شبانه روز كه او را به منزل آوردند فوت شد .\r\nديگر آنكه امير قلى خان از طايفهء ممسنى را شب هنگام كشته‌اند ، حال حكومت مأمور معين كرده برود قاتل را به دست بياورد .\r\nديگر آنكه شير على برادر پنجعلى ابو الوردى را قوام الملك گرفته همراه آورده بودند ، او را همين امروز سر بريدند ، ولى به اين چيزها فارس منظم نخواهد شد بلكه روزبه‌روز مغشوش‌تر مىشود .\r\nديگر آنكه سركار و الا حسام السلطنه اين دو روزه از بوشهر وارد شيراز مىشود و در منزل جناب ناظم الدوله منزل خواهد كرد .\r\nمورخهء روز شنبه چهاردهم شهر ذيقعده الحرام سنه 1314 مطابق هفدهم ماه اپريل 1897 .\r\n\r\nاز 15 ذيقعده 1314 مطابق 18 اپريل 1897\r\nكارهاى حكومتى از قرار سابق است ، ديگر آنكه سركار و الا حسام السلطنه روز سه‌شنبه هفدهم\r\n\r\n","description":"","footnote":"","page_name":" 523 ","page_number":609},
  {"content":"\r\n\r\nشهر ذيقعده وارد شيراز شدند از جانب جناب ناظم الدوله جناب اجلال الملك را با چند يدك و كالسكهء مخصوص خودشان با سوار زياد به استقبال فرستادند تا يك فرسخى شهر ، در منزل خود جناب ناظم الدوله وارد شدند چند روز ميهمان ايشان بودند بعد به سمت طهران حركت نمودند .\r\nديگر آنكه گرانى در كازرون سرايت به شيراز هم كرده اغلب اجناس گران شده ، و هركدام از اجناس يك من پنج شاهى ده شاهى افزوده شده است ، بارندگى هم به اندازه شده ولى جميع حاصل از جو و گندم زردى زده و اين آفت بدتر از ملخ است ، كر ملخ هم اطراف شيراز زياد است و در حاصل‌ها ريخته مشغول خوردن هستند ، ملخ دريايى هم خيلى آمده آنها هم كمى خرابى رسانيده‌اند .\r\nديگر آنكه حضرات قشقايى دارنجان سياخ را غارت كردند ، اجلال الملك رفت به چاپارى كه مرتكبين را بدست بياورد ، بهادر خان پسر سهراب خان را گرفت آورد چند روزى او را حبس كردند بعد يك هزار و پانصد تومان پول از مشار اليه گرفته او را رها كردند .\r\nديگر آنكه ابواب جمعيهاى قوام الملك را به خودش واگذار كردند و تمسكات هذه السنه را هم گرفتند نيريز را علاوه به ايشان واگذار نمودند ، حكومت پسر فتح على خان نيريزى را چوب زده و حبس نمودند بواسطهء باقى مشار اليه و اغتشاش كردن در نيريز .\r\nديگر آنكه مؤيد الممالك پسر مرحوم مؤيد الملك كه دخترزادهء مرحوم صاحب ديوان بود تاول در گلويش زده بعد از دو روز فوت شد ، تخمينا بيست و دو سه سال داشت ، ناخوشى گلو درد در شيراز شيوع دارد .\r\nديگر آنكه اسعد السلطنه پسر مرحوم ايلخانى قشقايى آمد در تلگرافخانه بست نشست كه عمل باقى و تعديات خود را رفع نمايد ، چند روزى در بست بود بعد از طرف حكومت مشار اليه را اطمينان داده بيرون آوردند ، رفت به منزل خودش ، حال درصدد قرارومدار باقى پدرش است .\r\nديگر آنكه جمشيد خان ميرپنجه كه ملقب به اقتدار السلطان و حاكم بنادر و مدير گمركات فارس است وارد شده چند روزى در شيراز توقف كرده و در پانزدهم شهر ذيحجه به طرف بوشهر حركت كرد .\r\nديگر آنكه بواسطهء گرانى و ناخوشى شبها سر گذر و بازارها روضه‌خوانى مىكنند مگر خداوند رحم كند .\r\nديگر آنكه بيرونها به طريق سابق مغشوش است .\r\nديگر آنكه اجلال الملك كه ايلخانى قشقايى شده بود بنه و اسباب خود را حركت داده كه برود در قشقايى يك مرتبه بنهء او را رجعت به شيراز دادند چنين مذكور است كه حضرات قشقايى رفته‌اند در تلگرافخانهء اصفهان عريضهء تلگرافى دادند كه ما اجلال الملك را نمىخواهيم ، از اين جهت حال رفتن اجلال الملك در ايل قشقايى موقوف شده .\r\nديگر آنكه از قرار مذكور مأخوذى جناب ناظم الدوله را راپرت به طهران داده‌اند ، رئيس تلگرافخانهء شيراز مأمور است كه مأخوذى ايشان را دريافت كند يا آنكه كسى ديگر به جهت حكومت\r\n\r\n","description":"","footnote":"","page_name":" 524 ","page_number":610},
  {"content":"\r\n\r\nفارس حاضر است . دو سه مجلس رئيس تلگرافخانه را محرمانه ناظم الدوله خواسته مدتى در خلوت با مشار اليه صحبت كرده‌اند ، هنوز معين نيست كه چه شود .\r\nمورخهء روز چهارشنبه شانزدهم شهر ذيحجه سنه 1314 مطابق نوزدهم ماه مى سنه 1897 .\r\n\r\nاز 16 ذيحجه 1314 مطابق 19 مى 1897\r\nبواسطهء بارگير كم بودن از اصفهان جنس كم مىآيد ، تسعير گندم و نان زياد شده ، اگر حكومت بارگير معين نكنند كه گندم از اصفهان بياورد كار خباز خانهء شيراز مغشوش خواهد شد .\r\nديگر آنكه خان بابا خان امير ديوانخانه كارگزار مهام خارجهء شيراز شده است .\r\nديگر آنكه روز جمعه بيست و پنجم شهر ذيحجه طوفان سختى در شيراز شد كه درختهاى كهن را از ريشه كند و اغلب ميوه‌جات بساتين را خراب كرد .\r\nديگر آنكه حاجى سيد محمود كازرونى كه يكى از اشراف كازرون است و از قرار مذكور در قتل شاه شهيد همدست با محمد حسن بيگ كشكولى شده بود و در نزاع ممسنى با محمد خان حاكم كازرون نزاع كردند و چندين نفر كشته شد تمام تقصيرات را بر حاجى سيد محمود كازرونى وارد آورده بودند ، حكومت هم او را از كازرون طلبيده چند روزى با مشار اليه مدارا كرد بعد او را احضار كرده خيلى فحاشى به مشار اليه كردند و كلاه نمدى سر او گذارده با چندين سار مشار اليه را از شيراز دادند كه ببرند به طهران ، بعد كه حكومت حاجى سيد محمود را به افتضاح زياد تحت الحفظ به طهران فرستادند علما خيلى از اين بابت با حكومت سوال و جواب كردند حكومت حكم كرده مشار اليه را رجعت به شيراز دادند ، همين فقره اسباب حرف به جهت حكومت شده كه چرا سيد محترم را اينقسم به او رفتار كنيد و حال نتوانيد او را بفرستيد كه لابدا مراجعت به شيراز مشار اليه را دهيد .\r\nديگر آنكه سربازى از فوج انتصار الملك در بازار با كسبه‌اى نزاع مىكند تپانچه به آن كسبه مىاندازد در دهن آن كسبه مىخورد ، اهل بازار سرباز را گرفته مىزنند ، سربازان فوج انتصار الملك خبردار مىشوند مىريزند در بازار دكاكين را مىچاپند و مردم را مىزنند ، كسبه هم شورش مىكنند مىروند در باغ حكومتى ، حكومت تحقيق كرده سرباز را به سه پايه بسته تنبيه مىكنند آن وقت مردم آرام مىگيرند .\r\nديگر آنكه ميانهء طايفهء قشقايى نزاع شده از قرار مذكور عبد الله خان ايل بيگى زخمى خورده ولى صدق و كذب آن هنوز معلوم نيست .\r\nديگر آنكه پسر حاجى سيد حسن فيروزآبادى داماد آقا ميرزا هدايت الله پيشنماز به دخترى كه در خانهء مشار اليه خادمه بوده تعلق خاطرى پيدا كرده بود آن دختر تعرض از اين كار داشته ، پسره با تفنگ دختر را مقتول مىسازد .\r\nديگر آنكه ملخ حاصل خفرك و مرودشت را تمام خورده است حال پر گرفته به دور شهر شيراز ريخته مشغول خوردن حاصل صيفى است ، مگر خداوند رحم كند .\r\n\r\n","description":"","footnote":"","page_name":" 525 ","page_number":611},
  {"content":"\r\n\r\nديگر آنكه امساله گرمسيرات هم گرانى است ، دشتى و دشتستان و كازرون از قرار مذكور قحطى است ، جو يكمن دو قران گندم يك من سه قران و چهار قران آن هم پيدا نمىشود .\r\nديگر آنكه كارهاى حكومتى از قرار سابق است ، ايام عاشورا در باغ حكومتى شبيه بيرون آوردند ، اسباب تجملات تعزيه را خوب فراهم آورده بودند ، جناب ناظم الدوله خودشان در منزل عليحده مىنشستند و جنابان اعزاز السلطنه و سعد السلطنه در كاخ مىنشستند به جهت پذيرايى اعيان و اشراف .\r\nديگر آنكه ميرزا فرج الله خان كه پيشتر نوكر مرحوم صاحب ديوان بود حاكم كازرون شده دو سه روز است كه رفته است .\r\nديگر آنكه راهدارى از كازرون و خشت برداشته شده و قرى ده شاهى در رفتن از شيراز و وقرى دهشاهى مراجعت از بوشهر مىگيرند ، دو راهدار كازرون و يك راهدار خشت در اياب و ذهاب وقرى يك قران خواهند گرفت ، راهدار دالكى و برازجان اگر قبول كنند قرار است وقرى پنج شاهى در اياب و ذهاب بگيرند ولى هنوز برقرار نشده و حاكم دشتى و دشتستان قبول نكرده‌اند .\r\nديگر آنكه حكومت ميرزا احمد على مستوفى پسر حاجى ميرزا محمد حكيم‌باشى را به جهت صاف نمودن حساب پارسالهء فارس روانهء طهران نمودند كه حساب پارسالهء را پس بدهد .\r\nديگر آنكه روز قتل بواسطهء ازدحام زياد كه از تمام محلات شيراز كتل بسته و در تكيهء حكومتى و در مسجد نو آورده بودند پسره‌اى به سن دوازده سال زير دست و پاى اسب مقتول شده است .\r\nديگر آنكه پسر امام جمعه كه ملقب به اعتماد الاسلام بود و بيست و پنج سال از سن او مىگذشت به ناخوشى ورم معده روز بيست و نهم ذيحجه فوت شد ، جناب امام جمعه بواسطهء اين قضيهء بزرگ ضعف بهم رسانيده‌اند اگرچه چشم‌هاى ايشان بواسطهء نزول آب قدرى نابينا شده ولى به سبب اين مصيبت سخت به كلى ديگر چشمشان نابينا شده كه هيچ نمىبيند ، سه روز ختم در مسجد نو گذاردند روز سيم جناب جلالت مآب ناظم الدوله آمدند و ختم را برچيدند .\r\nمورخهء روز شنبه هيجدهم شهر محرم الحرام سنه 1315 مطابق نوزدهم ماه جون سنه 1897 .\r\n\r\n","description":"","footnote":"","page_name":" 526 ","page_number":612},
  {"content":"\r\n\r\n\r\nسال 1315 وقايع اتفاقيه دار العلم شيراز\r\n\r\nاز 19 محرم 1315 مطابق 20 جون 1897\r\nجنس در شيراز از هر قبيل كم شده ، پارسال در اين موقع كه اول خرمن است جو يك من پنج شاهى و سيصد دينار بود ، امسال الان يك من ده شاهى و گندم يك من سى شاهى است ، ملخ هم به اندازه‌اى دور شهر ريخته كه مردم خيلى مضطرب شده‌اند ، جو و گندمى كه الحال در صحرا نيست مشغول خوردن حاصل صيفى و پاليزكارى هستند . تسعير اجناس روزبه‌روز در تزايد است .\r\nديگر آنكه جناب ناظم الدوله به جهت تغيير آب و هوا با اهل و عيال دو ماهه رفته‌اند به باغات مسجد بردى ، قرار داده‌اند هفته‌اى سه روز به شهر بيايند به جهت رسيدگى به امورات حكومتى ولى جنابان اعزاز السلطنه و سعيد السلطنه هر روزه به جهت كارهاى حكومتى در شهر حاضرند .\r\nديگر آنكه چند روز است بواسطهء گرمى هوا قدرى ناخوشى گلودرد تخفيف پيدا كرده ولى به كلى رفع نشده ، روزى يك دو نفر از بزرگ و كوچك مبتلا مىشوند و ميميرند .\r\nديگر آنكه چون همه ساله ملاك و عمال از املاك خود جنس بده به ديوان هستند از گندم و جو و غيره پارساله بواسطهء بلوايى كه كردند و در مسجد نو بست نشستند چهار هزار خروار گندم كه بده به ديوان داشتند محض رفاه حال رعايا و ملاك از ديوان بعلاوهء هفت هزار تومان وجه نقد تخفيف داده شد ، امساله باز از حكومت مطالبهء چهار هزار خروار گندم را از ملاك مىنمايند در صورتى كه ابدا گندم در ملك آنها زرع نشده و اگر هم فرضا قدرى زرع شده باشد ملخ خورده است ، حال در خيال هستند كه اگر حكومت سختگيرى از بابت چهار هزار گندم بنمايد فورا باز بست بروند و شورش نمايند .\r\nديگر آنكه از روزيكه جناب اجلال الملك ايلخانى قشقايى شده و رفته است در ايل قشقايى تاكنون صدايى از كسى بيرون نيامده ، مشغول گرفتن ماليات است .\r\nديگر آنكه حكومت آباده را به ميرزا فرخ خان كه از اجزاى حكومت است واگذار كردند خودش هم چند روز است به آباده رفته است .\r\nديگر آنكه جناب شيخ الاسلام پانصد تومان از بابت ماليات پارسالهء شخصى خود به ديوان بده داشت حكومت هم برات به سرايشان از بابت مواجب غلامان كشيك‌خانه كرده بودند ،\r\n\r\n","description":"","footnote":"","page_name":" 527 ","page_number":613},
  {"content":"\r\n\r\nكشيك‌چىباشى دو سه نفر غلام مىفرستد به جهت مطالبهء پول ، دو سه روز امروز و فردا مىكند بعد از دو سه روز غلامان به سختى مطالبه مىكنند ، پسر جناب شيخ الاسلام با غلامان گفتگو مىنمايد غلامان با قمه يا با كارد زخمى منكر بدست پسر شيخ الاسلام مىزنند ، شيخ الاسلام هم عقب بهانه مىگشت فورا سوار شده به عنوان قهر از شهر بيرون مىرود ، در باغ مسمى به صاحب اختيارى كه قريب به دروازهء باغ شاه مىباشد منزل مىكند كه به طرف طهران برود ، علما مطلع مىشوند تمام مىروند كه ايشان را معاودت دهند ، نمىآيد . حكومت مطلع مىشود قوام الملك و نصير الملك و بعض اجزاء حكومتى را مىفرستند كه ايشان را به شهر بياورند نمىآيد . علما هم دو روز مسجد نرفته و نماز نخوانده‌اند ، شورشى نزديك بود برپا شود . بعد از جانب جناب ناظم الدوله اعزاز السلطنه مىرود قرار مىدهد كه كشيكچىباشى را عزل و اخراج بلد نمايند و غلامان را ببرند در منزل شيخ الاسلام تنبيه نمايند پانصد تومان بده پارساله را تخفيف دهند و پانصد تومان هم امساله به شيخ الاسلام تخفيف بدهند و جناب ناظم الدوله هم برود منزل ايشان به عذرخواهى . شيخ الاسلام راضى شده خواستند كه از باغ به شهر بيايند ، حاجى سيد على اكبر بناى بدحرفى و فحش را به شيخ الاسلام و حكومت و اجزاى ايشان مىگذارد و از باغ بدون خداحافظى بيرون مىرود . به هر قسم بود شيخ الاسلام را به شهر آوردند ، روز بعد هم جناب نظام الدوله به ديدن ايشان رفتند .\r\nديگر آنكه اهالى فسا به ضابط خود كه حاجى مسعود الدوله باشد شوريده‌اند بيشتر از رؤساى آنها رفته‌اند در اصطهبانات بست نشسته‌اند و بعض ديگر در خود فسا در امامزادهء مشهور به شاهزاده قاسم بست نشستند ، حكومت هم حاجى مسعود الدوله را احضار به شيراز نمودند . از قرارى كه معين شده خيلى اجحاف و تعدى و بدسلوكى به آنها كرده ، از قرار مذكور ماليات خبازى و قصابى كه پارسال از دولت معاف ابدى شده امساله به جبر و تعدى از آنها گرفته است .\r\nديگر آنكه سه روز است هوا خيلى گرم كرده و شبانه روز ابر است .\r\nديگر آنكه امساله بواسطهء كم بارانى آب كاهيست آبها خيلى كم شده و قيمت پيدا كرده است بعضى از زراعتهاى دور شهر و باغات كم آبى مىكشند .\r\nديگر آنكه راههاى طرف فسا و جهرم خيلى مغشوش است اغلب قوافل را مىزنند دزد آن سامان از طايفهء عرب و بهارلو است ، اين اوقات كارهاى حكومتى بهتر از سابق است چونكه بصيرت در كارها بيشتر پيدا كرده‌اند .\r\nديگر آنكه تسعير اجناس زياد شده حال التحرير كه پانزدهم ماه صفر است جو از قرار يك من هشتصد دينار گندم يك من يك ريال و بيست و شش شاهى و برنج جنپا يك من سى و دو شاهى است .\r\nمورخهء روز جمعه پانزدهم شهر صفر المظفر سنه 1315 مطابق شانزدهم ماه جولاى 1897 .\r\n\r\n","description":"","footnote":"","page_name":" 528 ","page_number":614},
  {"content":"\r\n\r\n\r\nاز 16 صفر 1315 مطابق 17 جولاى 1897\r\nالحمد الله ملخ تمام شده ديگر به كلى نيست ولى صيفى را اغلب خراب كرده است . ديگر آنكه دو سه روز است هوا از شدت گرمى افتاده خنك شده است .\r\nديگر آنكه كارهاى حكومتى به طريق سابق است تغيير و تبديلى در امورات واقع نشده است .\r\nجناب محتشم السلطنه كارپرداز بمبئى كه وارد شيراز شده هنوز از شيراز حركت نكرده است .\r\nديگر آنكه حكومت يك روز جناب امام جمعه و شيخ الرئيس و قوام الملك و چند نفر از اعيان شهر را در باغ گلزار حاجى ميرزا كريم واقعه در مسجد بردى كه خودشان در آنجا توقف داشتند ميهمانى كردند .\r\nديگر آنكه به حكم حكومت ميرزا حسين خان ضابط برازجان با تمام تفنگچيان خود و يك عراده توپ و صد نفر سرباز مىرود كه دالكى را غارت كند ، اهالى دالكى هم دست درآورده يك روز با ميرزا حسين خان جنگ مىكنند ، يك نفر از طرف ميرزا حسين خان مقتول و دو نفر زخمى شدند ، از اهل دالكى بواسطهء آنكه در ميان قلعه بوده‌اند معلوم نشد كه چند نفر مقتول شده است .\r\nاين خبر به حكومت مىرسد ، حكومت مؤاخذه از فتح الملك كه حاكم دشتى و دشتستان است كردند ، مشار اليه هم از قرار مذكور تلگرافا رفع غائله را كرد .\r\nديگر آنكه بعد از اينكه خبر فوت مخبر الدوله را به شيراز دادند رئيس تلگراف‌خانهء ايرانى در همان تلگرافخانه مجلس ختم گذارد .\r\nديگر آنكه اهالى فسا تماما شكايت از حاكم خود حاجى مسعود الدوله كردند ، از علما و سادات و كسبه دكاكين خود را بسته در امامزادهء آنجا بست نشستند و عريضهء سختى بحكومت عرض كردند كه اگر حاجى مسعود الدوله را معزول نكنيد تماما مىرويم در محمودآباد كرمان شكايت به طهران خواهيم كرد و قريب هفتاد هشتاد نفرى از اعيان و ضباط و ملاك فسا آمده‌اند در مسجد نو بست نشسته بعد از چند روز رفتند سر طويلهء جناب ناظم الدوله بست نشستند ، تا الان هم سر طويله بستند ولى حاجى مسعود الدوله را از حكومت فسا معزول كرده و قرار داده‌اند آنچه تعدى و جريمه گرفته بعد از مدلل داشتن پس‌گرفته به آنها مسترد نمايند .\r\nديگر آنكه انتظام الممالك پسر كوچك قوام الملك در شكارگاه از اسب افتاده است دست راست او از بازو شكسته است حال بيست و پنج روز است بسترى است هنوز بهتر نشده است .\r\nديگر آنكه اسعد السلطنه پسر مرحوم ايلخانى قشقايى قريب دو ماه بود كه در خانهء جناب حاجى شيخ الرئيس بست بود به جهت تتمهء باقى و غرامت مال تجار ، از قرار مذكور به هشت هزار تومان عملش ختم شده ولى وجه موجودى نيست كه ختم شده باشد ، حال چند روز است كه مادرش احتجاب السلطنه آمده در مسجد نو بست نشسته است ، خودش هم از منزل شيخ الرئيس آمده در مسجد نو . يكى از پسران امام جمعه املاك سرحد اسعد السلطنه را اجاره كرده كه باقى و تتمهء وجه غرامت را بحكومت بپردازد ولى هنوز به جهت بعض آلودگيها در مسجد نو بست هستند .\r\n\r\n","description":"","footnote":"","page_name":" 529 ","page_number":615},
  {"content":"\r\n\r\nديگر آنكه شب سه‌شنبه نوزدهم شهر صفر زلزلهء كوچكى آمد ، شدت چندانى نداشت و ليكن شب سه‌شنبه بيست و ششم زلزلهء بسيار سختى واقع شد كه دو سه دقيقه طول آن بود ولى الحمد الله ابدا خرابى نرساند خداوند خيلى ترحم كرد .\r\nديگر آنكه ناخوشى گلو درد باز هم شدت كرده خيلى اطفال را تلف كرده و مىكند .\r\nديگر آنكه حكومت حكم كردند كه تمام كوچه‌هاى شهر را آب و جاروب كرده خاكروبه‌ها را برداشته بيرون شهر بريزند كه كوچه‌ها پاك و تميز شود ، قدرى پول خودشان داده‌اند و قدرى هم از اعيان و متمولين شهر گرفتند ، ده راس الاغ ابتياع كرده چند روز مشغول برداشتن كثافت و تميز كردن كوچه‌ها شدند ، حال چند روز است كه موقوف داشته‌اند .\r\nديگر آنكه سربازان فوج خلج جمعى سيف الممالك جيره و مواجب ساليانهء آنها نرسيده بود و عوض آنها هم ( حكم ) آمده بود كه از شيراز بروند ، شورش كرده و در تلگرافخانه ريختند ، ظاهرا شكايت از صاحب‌منصب خود كه سيف الممالك باشد مىكردند ولى باطنا در واقع شكايت از حكومت داشتند بواسطهء آنكه جيره و مواجب آنها از حكومت نرسيده بود . قريب چهار صد نفرى سرباز در تلگرافخانه اجماع كرده بودند و تلگراف به طهران كردند . از جانب حكومت سلطانى از فوج آنها آمد كه آنها را استمالت كرده از تلگرافخانه بيرون بياورد ، در حضور آدم حكومت در همان تلگرافخانه سلطان را به قدر واقع زدند . چند روز در تلگرافخانه بودند ، صاحب‌منصب آنها مىگفت دخلى به من ندارد ، جيره و مواجب آنها را از حكومت به من نداده‌اند . بعد از طرف حكومت جيره و مواجب آنها را دادند به سيف الممالك كه به آنها بدهد ، مشار اليه هم بيشتر از آن پول را برداشته صرف خودش كرده . باز سربازان از تلگرافخانه بيرون نيامدند تا اينكه از جانب حكومت آنها را راضى كرده از تلگرافخانه بيرون آمدند و آنها را حركت داده به طهران رفتند .\r\nديگر آنكه دو سه نفر پرشكفتى در حضرت شاه‌چراغ بست بودند ، چند نفر از فراشهاى قوام الملك روز مىريزند به زور و جبر اينها را از بست بيرون آورده مىكشند كه آنها را ببرند ، از درب خانهء جناب آقا ميرزا هدايت الله پيشنماز عبور مىدهند ، بستىها داد و فرياد مىنمايند ، آقا ميرزا هدايت الله با طلاب از خانه بيرون آمده و بستىها را از دست فراشان مىگيرند مىبرند در مسجد مرحوم حاجى نصير الملك كه در آنجا آقا ميرزا هدايت الله نماز مىخواند .\r\nبه قوام الملك اظهار مىكند كه اين چه كار خلاف قاعده و شرعى است كه رفتار مىنماييد ؟\r\nقوام الملك جواب مىدهد كه بدون اطلاع من اين كار واقع شده . روز بعد جناب آقا ميرزا هدايت الله با اجماع زياد و سينه زن با سلام و صلوات بستىها را دوباره به شاه‌چراغ مىآورند و فراشها را در شاه‌چراغ حضور ملاء عام حد شرعى زدند ، يك روز هم دكاكين اطراف شاه‌چراغ را مىبندند ، شورشى برپا نزديك بود بشود .\r\nديگر آنكه حكومت از مسجد بردى به شهر مراجعت كرده است .\r\nديگر آنكه وكيلى از سربازان فوج جمعى سيف الممالك درب دروازهء كازرون سوارى را گرفته اسب و تفنگ و اسباب او را به زور مىبرد . آن شخص مىرود پيش حاجى محمد اسماعيل زارع كه\r\n\r\n","description":"","footnote":"","page_name":" 530 ","page_number":616},
  {"content":"\r\n\r\nريش سفيد دروازه كازرون است اطلاع مىدهد . حاجى مشار اليه و چند نفر از روساى دروازه كازرون مىروند خدمت حكومت عارض مىشوند . حكومت هم آنها را با آدمى روانه مىكند نزد سيف الممالك ، تفصيل را مىگويند و مطالبهء اسب و تفنگ و اسباب را مىنمايند . سيف الممالك منكر مىشود كه چنين كارى واقع نشده . بعد از گفتگوى زياد سيف الممالك حكم مىكند سربازها روسا را كتك زيادى زده بيرون مىنمايند . روسا اجماعا مىروند پيش آقا ميرزا محمد على مجتهد و اظهار دادخواهى مىكنند . آقا ميرزا محمد على هم حكم مىدهد تمام اهل محله سنگ سياه و دروازه كازرون مىآيند در مسجد مشير الملك كه مشار اليه در آنجا نماز مىخواند بست مىنشينند و تمام دكاكين شهر را مىبندند . دو روز در مسجد بست بودند و بازارها بسته بود . از اطراف هم قريب هزار و پانصد نفرى در مسجد جمع شده بودند ، بلواى سختى برپا شده بود نزديك بود شهر به هم بخورد . حكومت تفصيل را به طهران تلگراف كرد .\r\nجواب آمد كه هرچه مال مردم را سرباز برده سيف الممالك را نگاه دارند تمام از او بگيرند و از حالا به بعد هم از رياست فوج معزول است . قوام الملك تلگراف را مىآورد در مسجد مشير الملك پيش آقا ميرزا محمد على ، بعد از سوال و جوابهاى زياد قوام الملك نوشته مىدهد كه هرچه تنخواه سرباز فوج خلج برده در حضور آقا ميرزا محمد على مردم يا ثابت كنند يا قسم بخورند خودش را عهده برآيد ، ديگر خود داند با حكومت . آنوقت آقا ميرزا محمد على مردم را اطمينان داده از بست بيرون مىروند .\r\nديگر آنكه چند روز است جناب ناظم الدوله و اعزاز السلطنه ناخوش هستند از اندرون بيرون نمىآيند ، كارها را سعيد السلطنه رسيدگى مىنمايد .\r\nديگر آنكه پسر عمهء جناب آقا على آقاى مجتهد را رئيس بانك شيراز گرفته ، داد بردند به جهت اختلاف حساب چند روزى در حبس حكومت انداختند . هرچه خود آقا على آقا و ساير علما توسط كردند قبول نكردند . علما در ميانهء خودشان شورش خواستند بكنند ، حكومت مطلع شده او را مرخص كردند ولى علما هنوز آن شور را در سر دارند .\r\nديگر آنكه اجلال الملك ايلخانى قشقايى از قشقايى مراجعت كرده وارد شيراز شده و از قرارى كه افواها مىگويند ميانهء ايشان با عبد الله خان ايلبيگى به هم خورده است .\r\nمورخهء روز چهارشنبه هجدهم شهر ربيع الاول سنه 1315 مطابق هجدهم ماه اگست سنه 1897 .\r\n\r\nاز 19 ربيع الاول 1315 مطابق 19 اگست 1897\r\nجناب شيخ الرئيس و شيخ عبد الجبار و بعضى از علما و طلاب به شكايت حاجى ميرزا حسن طبيب فسايى آمدند در مسجد نو بواسطهء آنكه املاك وقفى واقعه در بلوك فسا كه وقف به اسم امامزاده منصوريه است و توليت آن با حاجى ميرزا حسن فسايى مىباشد و بايد هر ماهه چيزى به طلاب مدرسهء منصوريه بدهد ، از قرار مذكور حق طلاب را حاجى ميرزا حسن درست نمىداد و ميخواست چيزى جزيى به آنها بدهد ، به اين جهت علما و طلاب شورش كردند . جناب آقا على آقاى مجتهد و ساير علما و تجار هم بواسطهء همان حركت رئيس بانك كه پسر عمهء مشار اليه را در حبس حكومتى\r\n\r\n","description":"","footnote":"","page_name":" 531 ","page_number":617},
  {"content":"\r\n\r\nانداخته بود آمدند در مسجد نو بست ، و بحكومت اظهار كردند كه ما نمىخواهيم ادارهء بانك در شيراز باشد ، بانك از شيراز برود . استعداد زياد شد قريب دويست نفر مجلس‌نشين از علما و طلاب و تجار و مشايخ در مسجد نو جمع شده بودند . يك روز ناهار و چاى و شربت شيخ عبد الجبار داد كه با طلاب شكايت از حاجى ميرزا حسن فسايى مىكردند ، يكروز آقا على آقاى مجتهد . شورش سختى برپا شده بود ، حكومت فرستادند در مسجد نو از بابت شكايت طلاب به ايشان قرار دادند كه هر ماهه هفتاد تومان از حاجى ميرزا حسن گرفته به طلاب بدهند . از بابت نخواستن بانك هم حكومت رقعه‌اى به علما نوشتند كه \" چنانچه مردم بانك را نمىخواهند نروند و با او معامله نكنند ، بانك كه كارى به مردم ندارد ، خودشان مىروند و با او معامله مىكنند و اين كار دولتى است و من نمىتوانم بانك را از شيراز بيرون كنم ، خودتان با دولت سوال و جواب كنيد \" و ، بعض استمالات هم نمودند كه حضرات از مسجد نو بيرون آمدند ، و يك شكايت ديگر از بابت مجلس استنطاق بود كه ملا محمد تقى فسايى افساد در امورات مىكرد حكومت قرار دادند كه ملا محمد تقى ديگر در مجلس حكومت حاضر نشود و مجلس استنطاق هم موقوف باشد .\r\nديگر آنكه بواسطهء همين دو سه فقره شورش علما بيرونها خيلى مغشوش و بىنظم شده است .\r\nديگر آنكه چند نفر از اراذل و اوباش در باغ صاحب ديوانى قريب به كل مشيريه مست كرده بودند ، يك نفر از آنها زخمى به پهلوى ديگرى مىزند به فاصله يك ساعت مىميرد .\r\nديگر آنكه در خاك فسا ميانهء دو طايفهء عرب و بومى فسا نزاع واقع شده چهار پنج نفر از طرفين مقتول شده‌اند كه يكى از آنها يك نفر زن بوده . آن اطراف زياد مغشوش است .\r\nديگر آنكه قافله از راه فسا به شيراز مىآمده با هفتاد من ترياك و سيصد تومان وجه نقد همراه آن قافله بوده ، پسر بداق بهار با همدستان او قافله را مىزنند هرچه بوده با ترياك و وجه نقد مىبرند ، به حكومت اطلاع رسيده به قوام الملك گفته‌اند ، ايشان هم سوار فرستاده‌اند كه تنخواه را گرفته به صاحبش مسترد سازند .\r\nديگر آنكه در يكى از دهات كوهمره ميانهء رعايا نزاع شده يك نفر كشته شده ، مقتول را بحضور حكومت آوردند ، حكم كردند كه مأمور برود قاتلين را گرفته به شهر بياورد .\r\nديگر آنكه شخصى كه چند ماه بود نابينا شده بود دو سه شب رفته در آستانهء مباركه حضرت شاه‌چراغ و ملتجى به حضرت گرديده بود . شب جمعهء دو هفته قبل حضرت شاه‌چراغ مشار اليه را شفا داده بودند و چشمش روشن شده بود ، حال دو هفته است كه بازارهاى اطراف شاه‌چراغ و چند جاى ديگر و چهار بازار وكيل را چراغان كرده‌اند .\r\nو نيز از قرارى كه از طهران تلگراف به شيراز شده در عتبات عاليات هم حضرت ابو الفضل العباس شخص سنىاى را كه به ديگرى گفتگو داشته و مىآيد در ضريح آن حضرت كه قسم بخورد ، به محض خوردن قسم او را دو حصه مىنمايند . خيلى به جهت همين فقره هم چراغان كردند ، هنوز در كار مىباشند .\r\n\r\n","description":"","footnote":"","page_name":" 532 ","page_number":618},
  {"content":"\r\n\r\nديگر آنكه جناب اعزاز السلطنه برادرزاده و داماد جناب ناظم الدوله كه در حقيقت حكومت با ايشان بود ناخوش سختى مىباشند كه اطبا از معالجه عاجزند ، حال حكيم باليوزگرى را از بوشهر خواسته‌اند . از قراريكه اطبا مذكور مىنمايند خيلى خطر دارند و مشكل است جان سلامت كنند .\r\nاز اين جهت جناب ناظم الدوله از حكومت فارس دلسرد شده‌اند و به هيچ كارى رسيدگى نمىنمايند اطراف شهر و بيرونها كه خيلى مغشوش و بىنظم است .\r\nديگر آنكه پسر شيخ محمد طاهر عرب شب چراغان در شاه‌چراغ بالاى منبر به جناب حاجى شيخ الرئيس لعن كرده است و نسبت بابىگرى به ايشان داده . شب بعدش آدمها و اتباع حاجى شيخ الرئيس پسر شيخ محمد طاهر را در كوچهء قريب منزلش مىگيرند ، عرق رويش مىريزند كه مست است و او را به قدر واقع مىزنند ، با قمه زخمى به صورتش و چند نيش كارد هم به تن او مىزنند . مشار اليه خود را به خانه مىرساند . شيخ محمد طاهر فورا مىرود منزل قوام الملك اطلاع مىدهد . الواط محله مشار اليه هم كه طايفهء بيات باشند جمع مىشوند كه بريزند به خانهء شيخ الرئيس ، قوام الملك مانع مىشود . صبح آن شب شيخ محمد طاهر و آقا ميرزا هدايت الله مجتهد و حاجى سيد على اكبر مىروند در مسجد مرحوم حاجى نصير الملك با اجماع طلاب و اهل محله در آنجا جمع مىشوند ، كاغذى مىنويسند به جناب ناظم الدوله كه يا شيخ الرئيس را از شهر بيرون كنيد يا آنكه خودمان او را بيرون خواهيم كرد . جناب ناظم الدوله به آنها قول داده است كه ده روزه شيخ الرئيس را از شيراز روانه كند ولى حال خود شيخ الرئيس درصدد اصلاح است .\r\nديگر آنكه حال اعزاز السلطنه خيلى بد است ، جناب ناظم الدوله خيلى پريشان هستند .\r\nديگر آنكه كشيكچىباشى كه به جهت بدست آوردن سارقين قاصد باليوزگرى و پست ايران مأمور بوده اول به جهت مأموريتى به ممسنى رفته ، بىجهت يك طايفهء ممسنى را چاپيده است و بعد از آن جمعى از اهل ممسنى را برداشته به طرف خشت رفته ، از قراريكه رعاياى خشت تلگراف كرده‌اند دهات حول و حوش خشت را تماما چاپيده است كه قريب ده هزار تومان مال مردم به غارت رفته است ، ثمره رفتن مشار اليه اين شده كه جمعى سارق ديگر برپا كرده است و الا سارقين قاصد دولتى را ابدا بدست نياورده و جناب ناظم الدوله چنان از حكومت فارس سرد شده‌اند كه هيچ پيروى به كارى نمىكنند .\r\nديگر آنكه چهار نفر سارق در بازار ميخ گرفته بودند ، آنها را به شيراز آوردند ، حكومت دستهاى آنها را بريده‌اند ، دو نفر از آنها مرده دو نفر به حالت مردن هستند ، ولى از اين سياستها فارس نظم نخواهد گرفت ، چنان راهها مغشوش است كه روزى نيست خبر دزدى از اطراف نرسد ، در حقيقت مردم فارس جرى شده‌اند ، سارقين و مرتكبين شرارتهايى كه در هنگامهء قتل شاه شهيد آن شرارت‌ها و دزدىها را كرده‌اند هيچكدام گرفتار نشده كه سياست و تنبيهى از آنها بشود ، تمام به همان حال شرارت و دزدى باقى هستند و باكى هم از كسى ندارند اين است كه متصل راهها را مغشوش مىكنند .\r\nمورخهء روز جمعه نوزدهم شهر ربيع الثانى سنه 1315 مطابق هفدهم ماه سپتمبر مسيحى 1897 .\r\n\r\n","description":"","footnote":"","page_name":" 533 ","page_number":619},
  {"content":"\r\n\r\n\r\nاز 20 ربيع الثانى 1315 مطابق 18 سپتمبر 1897\r\nجناب حاجى شيخ جعفر كه يكى از علماى خوب شيراز بوده و هرگز اذيت ايشان به كسى نرسيده بود و كارى به خير و شر كسى نداشت مرحوم شد . سه روز ختم گذاردند ، تمام اعيان و اشراف و علماى شيراز به مجلس فاتحه‌خوانى حاضر شدند . جناب ناظم الدوله هم خودشان روز سيم رفتند ختم را برچيدند . همان روز سيم دو دستهء سينه زن كه يكى دروازه سعدى و ديگرى ميدان مولايى بودند به جهت پس و پيش رفتن با هم نزاع كردند ، از طرفين قريب بيست نفرى زخمى شدند بعد به هزار مشقت علما و بيگلربيگى آنها را از هم جدا كردند ، روز بعد يك نفر از دروازه سعدى را حكومت گرفته يك دست او را بريدند .\r\nديگر آنكه شب چهارشنبه غرهء شهر جمادى الاول حكم معزولى جناب ناظم الدوله رسيد و نواب و الا فرمانفرما حاكم فارس و بنادر شده‌اند . تلگرافا قوام الملك نايب الحكومه است ، كارهاى حكومتى تمام با ايشان است و كارهاى مالياتى هم همين قسم كه به نصير الملك بود حال هم به ايشان سپرده است تا بعد چه شود . از قرار مذكور تا آخر همين ماه نواب و الا فرمانفرما از طهران حركت خواهند كرد .\r\nديگر آنكه اقتدار السلطان كه از حكومت بوشهر معزول شد به شيراز آمده چند روزى در شيراز توقف كرده بعد به سمت طهران حركت كرد .\r\nديگر آنكه مجير السلطنه كه به جهت حكومت بنادر و بوشهر آمده بود حكم شد به هرجا كه برسد او را رجعت دهند . اين خبر دو فرسخى شيراز به مجير السلطنه مىرسد ، شب وارد شيراز مىشود و در منزل حاجى غلام حسين خان مدير گمرك شيراز شب را توقف كرده على الطلوع با اسب چاپارى مراجعت به طهران مىنمايد .\r\nديگر آنكه اعزاز السلطنه برادرزاده و داماد جناب ناظم الدوله كه دو سه ماه بود ناخوش سخت بود روز دوشنبه ششم ماه جمادى الاول فوت شد ، جناب ناظم الدوله و جميع علما و اعيان و اشراف فارس در تشيع جنازه حاضر شدند ، در امامزاده شاه مير على حمزه بيرون دروازه اصفهان امانت گذاردند كه همراه خودشان به معصومهء قم ببرند و در مسجد وكيل سه مجلس ختم گذاردند ، از جانب اعليحضرت همايونى تلگراف شد كه جميع علما بروند ختم را برچينند .\r\nديگر آنكه بنادر و حكومت بوشهر و گمركات را نواب و الا فرمانفرما به جناب قوام الملك دادند ، سيصد و بيست هزار تومان تمسك سپرده است ، حاجى مسعود الدوله عمه‌زادهء خود را كه مردى است بسيار متقلب و دروغگو و منافق بحكومت بوشهر فرستاده و ماهى دويست و پنجاه تومان قرار گذارده او بدهد .\r\nديگر آنكه از قرار مذكور جناب قوام الملك واداشته بود سيف الممالك كه به طهران مىرود طايفهء عرب سرراهى از مشار اليه بگيرند ، چون با اقتدار السلطان هم سفر بودند وقتى كه عربها آمده بودند به‌طور دزدى سرراهى از آنها بگيرند بواسطهء جمعيت زياد تعاقب عربها كرده سه\r\n\r\n","description":"","footnote":"","page_name":" 534 ","page_number":620},
  {"content":"\r\n\r\nنفر از آنها را به گلوله كشته‌اند مابقى فرار كرده‌اند .\r\nديگر آنكه جناب ناظم الدوله روز پنجشنبه شانزده جمادى الاول نقل مكان به باغ حاجى محمد مهدى كه قريب به كل مشيريه است كرده‌اند ، شش هفت روز در آنجا به جهت صاف نمودن حسابهاى مردم توقف كردند بعد روز چهارشنبه بيست و دويم قبل از ظهر از شيراز به سمت طهران حركت كردند . جميع اشراف و اركان شيراز حتى بعضى از علما هم تا تل سلام كه نيم فرسخى شيراز است مشايعت كردند ، بعضىها تا دو فرسخى كه ناهارگاه مىباشد مشايعت كردند . قرار بود جنازهء مرحوم اعزاز السلطنه را از قرار وصيت خودش به قم همراه خودشان ببرند چون قدرى متعفن شده بود گذاشتند كه بعد از عيد نوروز به قم بفرستند .\r\nديگر آنكه قوام الملك بعد از رفتن جناب ناظم الدوله روزها مىآيد در منزل حكومتى در عمارت خورشيد جاى ناظم الدوله مىنشيند و مشغول كارهاى حكومتى است .\r\nديگر آنكه شب هنگام زنى را كشته و در آب انبار هفت تن كه نيم فرسخى شيراز است انداخته بودند ، قاتل تاكنون معين نشده .\r\nديگر آنكه چندين خانه را شب بريده و تنخواه كلى برده بودند بعد كه برگه بدست آمد و دزد معلوم شد تماما كار فراشان قوام الملك بوده ، حال معلوم مىشود كه تمام دزدى شهر كار نوكران قوام الملك و بستگان ايشان است .\r\nديگر آنكه راهها خيلى مغشوش است خصوصا راه لارستان كه از طرف فسا مىرود متصل قافله را مىزنند و تنخواه را با الاغ يا قاطر مىبرند .\r\nديگر آنكه عاليجاه بلند جايگاه مستر رمبول نايب سفارت فخيمهء انگليس به شيراز وارد شدند ، چهار پنج روز توقف كرده روز سيم بطور چاپارى به طرف بوشهر حركت كردند .\r\nديگر آنكه از قرار مذكور نواب فرمانفرما از طهران نقل مكان كرده‌اند ، به جهت آمدن شيراز سى و دو هزار تومان وجه از قوام الملك و نصير الملك خواسته‌اند ولى مشكل است بهم بسته شود . از قراريكه خودشان مىگويند بيش از هفت هشت هزار تومان ممكن نخواهد شد كه به جهت ايشان بفرستند .\r\nديگر آنكه در سيدان سه منزلى شيراز دوازده هزار تومان اشرفى و جواهرآلات كه در جعبهء آهنى بوده از چادر خود جناب ناظم الدوله برده‌اند ، هنوز معين نشده كه سارق كيست ولى مىگويند كار بستگان خود جناب ناظم الدوله است ، به دلايل چند هم بايد چنين باشد ولى قوام الملك كدخدايان سيوند را خواسته‌اند كه تحقيق اين مطلب را بنمايند .\r\nديگر آنكه نواب فرمانفرما تلگراف به قوام الملك و نصير الملك كرده‌اند كه پانصد خروار جو و هزار خروار كاه جهت سيورسات همراهان حاضر نمايند و حال آنكه آنقدر جو و كاه مشكل است حاضر شود چونكه الحال در شيراز خيلى كم و گران است ، جو از قرار يك من نهصد دينار الى يك قران ، كاه صد من بيست و پنج قران الى سه تومان است . تا اين شهرت خريدن جو و كاه در شيراز پيچيده شود حكما جو و كاه تسعير كلى پيدا خواهد كرد .\r\n\r\n","description":"","footnote":"","page_name":" 535 ","page_number":621},
  {"content":"\r\n\r\nديگر آنكه اهل شيراز از اين جمعيتى كه همراه نواب و الا فرمانفرما است خيلى واهمه دارند به جهت اينكه يقينا گرانى خواهد شد .\r\nديگر آنكه به جهت الملك نوكر مخصوص نواب و الا فرمانفرما كه نايب الحكومهء كرمان بود از راه نيريز به شيراز مىآيد ، بايد همين روزها برسد و لقب نايب الاياله‌گى به مشار اليه داده‌اند ، بعد از ورود مشار اليه جميع كارها تا آمدن نواب و الا فرمانفرما محول به او است .\r\nديگر آنكه قوام الملك رفتن حاجى مسعود الدوله عمه‌زادهء خود را به جهت حكومت بوشهر موقوف كرده ، بيگلربيگى پسر خود را روز نهم شهر حال به جهت حكومت بوشهر و بنادر فرستاد .\r\nديگر آنكه نواب و الا فرمانفرما نقل مكان به حضرت عبد العظيم كرده‌اند ولى هر روز به عذرى از معاذير حركت خود را موقوف مىدارند ، از قرار مذكور ميل به آمدن فارس ندارند ، مجبورا ايشان را روانه مىنمايند .\r\nديگر آنكه شب عيد مولود اعليحضرت همايونى قوام الملك در ميدان توپخانه آتش‌بازى و چراغان كردند صاحب‌منصبان انگليس از رئيس تلگراف‌خانه و وكيل كمپانى را دعوت به شربت و شيرينى نمودند و اشراف و اعيان فارس را هم دعوت شام نمودند ، روز عيد هم سلام نشستند به اين ترتيب كه عكس شاه را در روى صندلى در عمارت خورشيد كه منزل حكومت است گذاردند قوام الملك و نصير الملك و تمام بزرگان ديگر از صاحب‌منصب نظامى و مستوفيان در پايين عمارت ايستادند و خطيب خطبه خوانده و موزيك زدند و شليك توپ نمودند ، بعد از خواندن خطبه عكس شاه برداشته و مردم متفرق شدند .\r\nمورخهء روز سه‌شنبه بيستم شهر جمادى الثانى سنه 1315 مطابق شانزدهم ماه نومبر سنه 1897 .\r\n\r\nاز 21 جمادى الاول 1315 مطابق 17 نومبر 1897\r\nبهجت الملك روز بيست و پنجم ماه جمادى الثانى وارد شيراز شد . انتظام الممالك پسر جناب قوام الملك و بعضى از اهل شيراز تا نيم فرسخى شهر استقبال كردند ، قوام الملك و بعضى از اهل شهر و نصير الملك و مستوفيان در منزلى كه به جهت ورود معزى اليه معين كرده بودند حاضر شده بودند . بهجت الملك پس از ورود با اينكه گلودرد داشت قدرى با مردم تواضع كرده بعد برخاسته مىرود در اندرون ، تا سه چهار روز حالش خوب نبود از اندرون بيرون نيامد ولى چون قدرى بىنظمى در شهر واقع شده بود تلگراف به نواب و الا فرمانفرما كرده ، ايشان هم جواب داده‌اند كه خود شما نايب الحكومه هستيد تا آمدن من بايد به جميع كارها رسيدگى نماييد . بهجت الملك هم روز دويم شهر رجب المرجب در باغ حكومتى رفته و مشغول به كارهاى حكومتى گرديد .\r\nدويست نفر شتر و يكصد راس قاطر زير بنه خود و اجزاء داشت ، اشخاصى كه همراه بهجت الملك هستند مسعود نظام سعيد السلطان كه شاهزاده است ، وثوق لشكر كه در كرمان وزير بوده ، تمام اينها عيال همراه دارند . از روزيكه بهجت الملك وارد شده نان يك من دو سه شاهى ترقى كرده ، جو الآن در شيراز يك من بيست و دو شاهى است .\r\n\r\n","description":"","footnote":"","page_name":" 536 ","page_number":622},
  {"content":"\r\n\r\nديگر آنكه در خود شهر هر شب خيلى بىنظمى واقع مىشود ، بهجت الملك از قوام الملك مؤاخذهء سخت نموده است .\r\nديگر آنكه اهل فارس تماما از حكومت نواب و الا فرمانفرما كراهت دارند چونكه از قرار مذكور بعض حالات دارند .\r\nديگر آنكه حاجى ميرزا حسن فسايى حكيم‌باشى از فسا از راه سيمكان مىخواسته به شيراز بيايد قريب به سيمكان دزد روى آنها ( ريخته ) و حال آنكه دو نفر غلام از جناب قوام الملك همراه داشته سارقين شليك تفنگ مىكنند يك نفر غلام زخمى مىشود و آن غلام ديگر هم گلوله مىخورد ، بعد از آن اسباب حاجى ميرزا حسن را مىبرند . از قرار مذكور قريب چهارصد تومان وجه نقد همراه داشته‌اند با لباس و اسباب ديگر كه بوده برده‌اند . مىگويند سارقين طايفهء عرب بنى عبد اللهى بوده‌اند ، از قرار مذكور در اين طايفهء بنى عبد اللهى كه تمام قطاع الطريق هستند هفتصد تفنگ مارتين است و سركردهء آنها محمد مراد عرب است و كسى چارهء او را نمىكند تمام اطراف فارس مغشوش است .\r\nديگر آنكه بواسطهء نيامدن باران تمام اجناس ترقى كرده‌اند ولى الحمد الله حال دو هفته است متدرجا باران خوبى آمده است .\r\nديگر آنكه شخص ده ميدانى مىرود درب دكان مسگرى كه يك سينى مس بخرد ، شخص مسگر پسرى داشته به سن چهارده سال آن شخص مىگويد اين پسر را همراه من روانه كن تا قيمت سينى را به او بدهم بياورد . آن پسر را برداشته مىرود . چند روز آن شخص و پسره پيدا نمىشوند . آن پسرهء بيچاره را برده بود در بيرون دروازهء شادى الله و در قنات آب انداخته بود ، آن پسره خفه شده بود ، پس از بدست آوردن آن شخص ده ميدانى خودش اقرار كرده بود كه به آن پسره به زور عمل خلاف شرع كردم ، به من گفت كه مىروم به پدرم مىگويم . خيال كردم كه اسباب زحمتى براى من فراهم خواهد آمد ، او را در چاه انداختم . حال آن شخص در حبس است ، تلگراف به نواب و الا فرمانفرما كرده و تكليف خواسته‌اند .\r\nديگر آنكه كارهاى حكومتى به همان حال سابق است ، نواب و الا فرمانفرما هنوز وارد اصفهان نشده‌اند .\r\nمورخهء روز پنجشنبه بيست و يكم شهر رجب سنه 1315 مطابق شانزدهم ديسمبر سنه 1897 .\r\n\r\nاز 22 رجب 1315 مطابق 17 ديسمبر 1897\r\nالحمد الله بارانهاى به موقع و نافع آمده است و تسعير اجناس هم به همان حال سابق است ، گندم يك من تبريز بيست و شش شاهى ، جو يك من بيست و دو شاهى ، برنج يك من هشت عباسى است ، نان هم يك من بيست و شش بيست و هفت شاهى است .\r\nديگر آنكه بواسطهء اخبارى كه در روزنامهء حبل المتين نوشته بود كه در شب بيست و هفتم ماه رجب اجتماع ستارگان نحس مىشود و خطرها زياد دارد ، اهل شيراز ديشب تا به صبح تمام\r\n\r\n","description":"","footnote":"","page_name":" 537 ","page_number":623},
  {"content":"\r\n\r\nمرد و زن و اطفال كوچك خواب نرفتند اغلب به باغها رفتند و در حياط منازل خوابيدند ولى الحمد الله در آن شب هيچ عايقى رخ نداد مگر قدرى باد و باران آمد .\r\nديگر آنكه نصير الملك چند مأمور فرستاده در نوبندگان فسا بدون سبب و جهت خانه‌هاى اهل آنجا را چاپيده‌اند و چند نفرى را هم گرفته‌اند از قرار مذكور قريب پنج هزار تومان از اهل نوبندگان برده‌اند ، بعضىها فرار كرده آمده‌اند سر توپخانهء دولتى بست نشسته‌اند ، خيلى هرج و مرج است .\r\nديگر آنكه نواب و الا فرمانفرما حكم كرده بودند كسى به استقبال نيايد تا خودم خبر بدهم ولى قوام الملك تا قصبهء كمين كه سه منزلى شيراز است استقبال رفته و به حكم نواب و الا فرمانفرما پنج هزار تومان وجه نقد به جهت مصارف اردو همراه برده‌اند .\r\nديگر آنكه نواب و الا فرمانفرما هشت روز در آباده توقف كردند و تلگراف استعفاى حكومت فارس را كرده ولى از طهران هيچ جواب ندادند . از قراريكه از آباده نوشته‌اند خيلى بر اهل آنجا سخت گذشته است بواسطهء آنكه خانه‌هاى مردم را خراب كرده و چوبش را سوزانيده‌اند چونكه در آباده سوخت كم بوده است .\r\nديگر آنكه يك فوج خاصه كه همراه نواب و الا فرمانفرما بوده وارد شيراز شده‌اند ، هر روزه از همراهان ايشان از فوج و غيره وارد شيراز مىشوند .\r\nديگر آنكه نواب و الا فرمانفرما روز بيست و يكم شهر شعبان وارد تخت جمشيد شدند ، دو روز در آنجا توقف نمودند .\r\nديگر آنكه از قرار مذكور نواب و الا فرمانفرما تغيير و تبديل در امورات حكومتى خيلى مىخواهند بدهند .\r\nديگر آنكه ناخوشى دفترى چند روز است كه در شيراز شدت به هم رسانيده اغلب اطفال كوچك و بزرگ مبتلا شده و بيشتر تلف شده‌اند ، روزى نيست در شيراز كه چهار پنج نفر طفل به اين ناخوشى تلف نشود .\r\nديگر آنكه از قراريكه خبر داده‌اند نواب و الا فرمانفرما روز شنبه بيست و هشتم وارد شيراز خواهند شد .\r\nديگر آنكه سه ساعت از شب پنجشنبه بيست و ششم گذشته يك مرتبه خبر رسيد كه نواب و الا فرمانفرما فردا وارد مىشوند ، همان شبانه مردم را خبر كردند كه هركس به استقبال مىرود در اكبرآباد كه يك فرسخى شيراز است حاضر شوند ، هوا هم به شدتى سرد بود كه مردم به صعوبت رفتند ، در باجگاه ناهار خورده بودند و چهار ساعت و نيم به غروب مانده روز پنجشنبه بيست و ششم وارد اكبرآباد شدند ، در آنجا بعض از علما و شاهزادگان و مستوفيان حاضر شدند . شمشيرى كه از جانب اعليحضرت همايونى به جهت ايشان خلعت فرستاده شده بود در همانجا امام جمعه به كمر ايشان بستند و بعد سوار شده به شهر آمدند ، استقبال خوبى مردم كرده بودند ولى به بىاعتنايى وارد شدند ، مثل اينكه موزيك و سرباز و نقاره‌خانه و توپخانه را حكم كردند عقبتر بيايند خودشان\r\n\r\n","description":"","footnote":"","page_name":" 538 ","page_number":624},
  {"content":"\r\n\r\nبا يك يدك وارد شهر شدند كه كمتر كسى ايشان را شناخت . پس از آنكه وارد ارگ حكومتى شدند آنوقت شليك توپ كردند ، هيچ حاكمى تا به حال چنين قسم وارد نشده بود .\r\nديگر آنكه از قرار مذكور به قوام الملك در راه نواب و الا فرمانفرما خيلى اظهار التفات كرده‌اند تا بعد چه شود .\r\nمورخهء روز شنبه بيست و هشتم شعبان المعظم سنه 1315 مطابق بيست و دويم ماه جنورى 1898 .\r\n\r\nاز 29 شعبان 1315 مطابق 23 جنورى 1898\r\nاز روزيكه نواب و الا فرمانفرما وارد شيراز شده‌اند سواى اينكه قاتل پسر شخص مسگر را روز بعد از ورود سر بريدند ديگر كارى كه قابل باشد هنوز نكرده‌اند ، هركس كه مىرود خدمت ايشان چنانچه درست تعظيم و تكريم بجا نياورند آنها را بىاحترام مىكنند ، مثل اينكه حاجى ميرزا محمد حكيم‌باشى رفته است سلام كرده و بالاى مجلس نشسته وقتى كه پرسيدند و ملتفت شدند كه حكيم است گفته‌اند كه \" برخيز تعظيم بكن ، برو پايين مجلس بنشين \" ، حكيم‌باشى هم‌چنين كرده ، بعد از چند دقيقه از مجلس برخاسته بيرون مىآيد و حال حكيم‌باشى خيال رفتن عتبات را دارد . از حالا به مردم خيلى سخت‌گيرى مىكنند ، به علما هم در كمال بىاحترامى حركت مىكنند چنانچه شيخ محمد طاهر پيشنماز با چند نفر اتباع و پسرش مىروند ديدن ايشان ، جز خود شيخ محمد طاهر ديگر كسى را نمىگذارند داخل مجلس شود ، كم‌كم علما هم احتياط مىكنند .\r\nديگر آنكه نصير الملك كه پيشكار جناب ناظم الدوله بود و تا نيامدن نواب و الا فرمانفرما رجوعات مالياتى به ايشان بود و در حقيقت در خوف و رجا بود چند روز است كه خلعت پيشكارى نواب و الا فرمانفرما به او داده‌اند و مستقلا مشغول وصول و ايصال ماليات است .\r\nديگر آنكه نواب و الا فرمانفرما از عمل بنادر استعفا داده چند روز گمرك شيراز بسته شد و مال التجاره خارجه و داخله محجر بود ، در اين باب هرچه تلگراف به طهران كرده و استعفا مىدادند جوابى از طهران نمىدادند ، بعد از چندين تلگراف جوابى كه از طهران به ايشان داده‌اند اين بود كه \" ما خيال كرديم شما شوخى و مزاح مىكنيد كه ميل نداريد ، صريحا تلگراف كنيد تا آدمى جهت بنادر معين شود \" . اين جواب كه به نواب و الا فرمانفرما مىرسد قدرى از خيال استعفا كردن افتاده‌اند .\r\nديگر آنكه حاجى سيد على اكبر پيشنماز دو سه روز قبل روى منبر به شاه و حكومت خيلى بد حرفى كرده ، از قراريكه افواها مذكور شد نواب و الا فرمانفرما تعارفى به جهت سيد فرستاده‌اند .\r\nديگر آنكه قوام الملك از حكومت بنادر استعفا داد ، نواب و الا فرمانفرما عماد نظام را به جهت حكومت بنادر و بوشهر معين كرده‌اند ، اين دو روزه حركت مىكند .\r\nديگر آنكه بواسطهء نيامدن باران مردم خيلى اضطراب دارند ، هوا را از اندازه بيرون سرد كرده متصل باد مىآيد ، ترياك اغلب جاها را هم زده ، اين چند روز يك من سه چهار شاهى بر تسعير نان و ساير اجناس افزوده شده نرخ هر جنسى علاوه شده است .\r\n\r\n","description":"","footnote":"","page_name":" 539 ","page_number":625},
  {"content":"\r\n\r\nديگر آنكه از قراريكه از لار نوشته‌اند امساله به كلى در آنجا باران نيامده ، آن صفحات كه آب خوراك ندارند آب خوراك يك من ده شاهى خريد و فروش مىشود . خيلى عرصه بر مردم تنگ شده مگر خداوند فرجى بسازد .\r\nديگر آنكه نواب و الا فرمانفرما كمپانى به جهت نان فقرا معين كرده‌اند ، دو دكان خبازى كه نان جو و ذرت طبخ مىكنند باز كرده‌اند و بليتى نيم من نان جو و ذرت چاپ كرده كه هر فقيرى را نيم من نان مىدهند و اين دكان تا آخر ماه شوال باز است .\r\nديگر آنكه چند روز قبل شخصى نزد بهجت الملك رفته و مژده لق تنخواه مسروقهء جناب ناظم الدوله كه در سيوند سرقت شده بود داده است ، سارقين كدخدايان صاحب ديوان و قوام الملك بوده‌اند ، فورا از جانب حكومت مأمورى محرمانه مىرود كه كدخدايان را گرفته به شهر بياورند اتفاقا تمام سارقين به شيراز مىآمدند مأمور هم آنها را يك فرسخى شيراز مىگيرد به شهر مىآورد بعد از تحقيق و استنطاق معين مىشود كه جواهرات و امپريال و غيره را اينها برده‌اند ، مأمورى از جانب حكومت با پسر صاحب ديوان روانه كردند كه تنخواه را برحسب نشانه‌اى كه سارقين داده‌اند پيدا كرده به شيراز بياورند ، از اين جهت قدرى به جهت قوام الملك هتك آبرو شده .\r\nديگر آنكه شهرت تام در شيراز است كه كلانترى شهر را مىخواهند از قوام الملك بگيرند ، دور نيست صدق باشد .\r\nديگر آنكه على الظاهر كارهاى اين حكومت در تحت قاعده است ، اميد است كه رفاهيتى به جهت مخلوق بيچاره فراهم آيد .\r\nديگر آنكه از قراريكه از كازرون خبر رسيده ملخ دريايى در آنجا بشدت آمده و حاصل سبز را مىخورد . ديگر آنكه به قدر دو سه ساعتى باران آمد ولى مكفى نبود ، حاصل اغلب جاها از بىبارانى سم زده است .\r\nديگر آنكه شخصى زن خود را سه طلاقه داده بود ، بعد از چند روز خواسته دو مرتبه رجوع نمايد ، پدر و مادر زن مانع از اين كار بودند چونكه شرعا حرام است ، بعد مىخواسته بروند پيش آقا ميرزا محمد على مجتهد به مرافعه ، در راه آن شخص به مادر زنش مىگويد زن مرا مىدهيد يا خير ؟ مادر زن بناى فحاشى را مىگذارد كه ما حالا مىخواهيم برويم مرافعه چگونه زن ترا مىدهيم ؟ آن شخص يك مرتبه كاردى مىزند پس شانهء مادر زن خود كه از آنطرف بيرون مىآيد ، مادر زن فورى مىميرد در صورتى كه حامله هم بوده ، خود آن شخص فرار كرده مىرود در سيد علاء الدين حسين بست مىنشيند ، حال به حكم حكومت او را در همانجا در اتاقى كرده و كند كرده‌اند و حكم شده نان و آب به او ندهند تا خودش بيرون بيايد .\r\nمورخهء روز دوشنبه هفتم شهر شوال المكرم سنه 1315 مطابق بيست و هشتم ماه فبرورى 1898 .\r\n\r\nاز 8 شوال 1315 مطابق غرهء مارچ 1898\r\nشب جمعه يازدهم شهر شوال ساعت نه و نيم از شب گذشته زلزلهء بسيار شديدى آمد\r\n\r\n","description":"","footnote":"","page_name":" 540 ","page_number":626},
  {"content":"\r\n\r\nكه تمام اهل شهر از كوچك تا بزرگ از منازل بيرون ريختند و غوغاى غريبى در شهر افتاده بود ولى الحمد الله ابدا خرابى نكرد .\r\nديگر آنكه يهوديها يك هفته روزه داشتند و شب و روز در مساجد خود پاى تورات دعاى باران مىكردند ، يك روز هم رفتند قبلهء دعا ، از دعاى يهوديها الحمد الله بعد از زلزله به قدر دو سه ساعت و بعد سه چهار ساعت باران خوبى آمد و شب شنبه دوازدهم هم باران زيادى آمده كه مردم خيلى آسوده شده‌اند ، در لارستان هم الحمد الله باران خوبى آمده كه تمام بركه‌هاى آب پر شده ، در همه جاى فارس باران خوب آمده خلق از آن اضطراب بيرون آمده‌اند .\r\nديگر آنكه نواب و الا فرمانفرما انتظام الممالك را به جهت نظم ايل عرب و غيره به فسا جلو ايل عرب فرستاده‌اند كه آنها را به ييلاق خود رسانيده مراجعت نمايند .\r\nديگر آنكه كارهاى حكومتى چندان رونقى ندارد چونكه از جانب دولت تقويت درستى به حكومت فارس نمىشود از اين جهت سركار و الا فرمانفرما دلتنگ هستند و كارها را بهل كرده‌اند ، تمام كارهاى حكومتى واگذار به بهجت الملك است كه نايب الحكومه است .\r\nديگر آنكه شخص طبيبى ميرزا محمد نام كه آدم درست و معقولى بود برادر زنش كه جراح مىباشد با مشار اليه معاند بود جوهر استركنين در شراب كرده به او داده بعد از سه ساعت فوت شد ، اين خبر بحكومت رسيده ، فرستادند برادر زنش را گرفته چوب زيادى زده او را حبس كرده‌اند درصدد تحقيق هستند .\r\nديگر آنكه الحمد الله بارانهاى خوب با موقع و منفعت آمده مخصوصا روز عيد نوروز يك شبانه روز باران آمد كه سيل بسيار بزرگى از رودخانه جارى شد ، اغلب باغها و زراعتها را سيل خراب كرده كه ضرر كلى به مردم رسيده است ولى نرخ اجناس چندان تفاوتى نكرده .\r\nديگر آنكه هر ساله رسم بود كه وقت تحويل حمل حكام مىنشستند از علما و اشراف و صاحب‌منصبان دعوت مىكردند كه در وقت تحويل حاضر باشند و بعد از تحويل عيدى به همهء حاضرين مىدادند ، ولى سركار و الا فرمانفرما هنگام تحويل به شكار رفته بودند ، ليكن عيدى به جهت همهء علما و سايرين فرستادند ، روز بعد هم سلام نشستند ، خيلى سلام باشكوهى بود ، قوام لشكر كه لشكرنويس فارس است در سلام نطق بيجايى كرده بود ، صد تومان او را جريمه كردند ولى بعد از دو سه روز انعامى هم روى آن صد تومان گذارده به قوام لشكر التفات كردند .\r\nديگر آنكه سركار و الا فرمانفرما از روزيكه وارد شده‌اند جميع كارهاشان در تحت قاعده است ، مثلا نوكران شخصى و سوار و سربازى كه همراه دارند تمام را نان پخته و مواجب هر ماهه مىدهند ، تا به حال كسى را جريمه و سياست نكرده‌اند ، مخصوصا دو سه دكان خبازى به جهت نوكران شخصى و سوار و سرباز معين كرده‌اند كه خودشان گندم مىدهند كه نان پخته هر روزه به آنها بدهند ، هيچ كارى به خباز خانهء شهر ندارند ، از اين جهت خيلى رفاه به جهت مردم شيراز است ، و از قرار مذكور مخفيا قريب سى هزار تومان به تجار بدون تنزيل داده‌اند كه گندم در اصفهان يا جاهاى ديگر خريده وارد شيراز نمايند ، چونكه حضرت و الا ظل السلطان مانع از حمل گندم هستند\r\n\r\n","description":"","footnote":"","page_name":" 541 ","page_number":627},
  {"content":"\r\n\r\nو از آنطرف دكان نان و ذرت و جوى كه به جهت فقرا باز كرده‌اند و به فقرا اعانتى مىشود خيلى تفاوت كلى به جهت مخلوق دارد ، سركار و الا فرمانفرما خيلى مواظب هستند كه اسباب آسودگى به جهت اين مشت مخلوق بيچاره فراهم آيد .\r\nديگر آنكه از دولت ايران و از دولت روس هر دو منع از خريد و حمل كردن پوست شده و مخصوصا حكم سخت از دولت ايران بود كه كسى برهء شير نكشد ، معذالك چند نفر تاجر شيروانى كه در شيراز هستند و رعيت دولت روس مىباشند قريب سيصد هزار جفت پوست بره خريده‌اند و موجود دارند ، سواى آنچه مخفى حمل كرده‌اند ، دولت ايران هم حكم در گرفتن و ضبط كردن نموده ، حال اين پوستها را كه در دهات اطراف شيراز اسكرو مىكرده و مثل ترياك در صندوق مىكردند كه از راه بوشهر به طريق ترياك حمل نمايند حكومت گرفته و ضبط است ، تا پانزده هزار تومان معين شده به حكومت مىدهند كه از ضبط خارج شود .\r\nديگر اينكه به جهت نظم بوشهر و دشتستان و تنگستان اردويى ترتيب داده شده به سركردگى سعيد السلطان در بيرون دروازه چادر زده‌اند ، اين دو روزه حركت خواهند كرد .\r\nديگر آنكه حكومت كازرون را به مستشار نظام داده‌اند ، خودش هم نقل مكان در بيرون شهر كرده اين دو روزه روانه است .\r\nديگر آنكه انتظام الممالك كه به فسا جلو ايل عرب رفته بود ايل را رد كرده خودش مراجعت به شيراز نموده .\r\nديگر آنكه اهل شهر بواسطهء گرانى نان شورش در آنها افتاده است ، سركار و الا فرمانفرما خيال دارند كه قدغن نمايند نان گندم را يك من يك ريال بفروشند و چند دكان تاوه‌پزى هم خودشان و بهجت الملك و قوام الملك در محلات شهر معين نمايند كه نان زندى بپزند از قرار يك من يك قران بفروشند ، تفاوت قيمت را اين سه نفر ضرر بكشند ولى هنوز معين و برقرار نشده است .\r\nديگر آنكه الحمد الله بعد از اين باران حاصلهاى همه‌جا از گرمسيرات و سرحدات و اطراف شهر خيلى خوب شده ، اميد است كه انشاء الله مردم از اين عسرت و پريشانى بيرون بيايند .\r\nمورخهء روز چهارشنبه چهاردهم شهر ذيقعده سنه 1315 مطابق ششم ماه اپريل سنه 1898 .\r\n\r\nاز 15 ذيقعده 1315 مطابق 7 اپريل 1898\r\nيكى از سواران ناصرى خلافى كرده و گريخته سر طويلهء حكومت بست رفته بود ، سركار و الا فرمانفرما حكم كردند او را آورده هر دو گوشش را بريدند .\r\nديگر آنكه حضرت و الا ظل السلطان علماى اصفهان را محرك شده كه يك دانه گندم از اصفهان حمل به شيراز نشود از اين جهت مردم در اضطراب هستند چونكه گندم تا سر خرمن ندارند ، اين خبر را پرت به طهران شده ، از طهران حكم سخت به ظل السلطان شده كه مانع از حمل گندم نشود .\r\nديگر آنكه كارهاى حكومت فارس تا به يك اندازه در تحت قاعده است اگر ايشان را بگذارند و از طهران هم تقويتى به ايشان بشود از اين منظم‌تر خواهد شد .\r\n\r\n","description":"","footnote":"","page_name":" 542 ","page_number":628},
  {"content":"\r\n\r\nديگر آنكه سعيد السلطان به جهت حكومت بوشهر مقرر شده ، روز شانزدهم شهر ذيقعده با اردويى كه منعقد شده بود روانه گرديد .\r\nديگر آنكه قوام الملك چند روز هست كه تمارض كرده و از كارهاى خود استعفا داده ولى محض اين است كه سركار و الا فرمانفرما كار او را مجبورا به خودش واگذار نمايد ، سركار و الا فرمانفرما ميل دارند قوام الملك را خلع نمايند ، چون تقويتى از طهران به ايشان نمىشود مىترسند اداره‌جات را از او بگيرند بر ضد ايشان تقويت به قوام الملك شود و اسباب افتضاح ايشان بشود ، به اين جهت ساكت هستند .\r\nديگر آنكه چندين كاغذ درب مساجد و بازار و امامزاده‌ها و درب تلگرافخانه چسبانيده بودند خيلى بدحرفى و فحش به قوام الملك داده بودند ، عمدهء مطلبش اين بوده كه تو اسباب گرانى فراهم آورده‌اى ، صبح زود اتباع قوام الملك كاغذها را كنده بودند و نگذاردند كسى درست بخواند ، كم‌كم ميانهء اهل شهر و قوام الملك باز رنجش پيدا شده .\r\nديگر آنكه مظفر نظام از جانب سركار و الا فرمانفرما به جهت ضبط گمركات و بنادر از شيراز روانه گرديد ، حالا سعيد السلطان حاكم بوشهر و مضافات و مظفر نظام به جهت ضبط گمركات است .\r\nديگر آنكه از قرار معلوم قوام الملك تا دورهء قبل خيلى از سركار و الا فرمانفرما مىترسيد حال ديگران چندان اعتنايى به حكومت ندارد ، سركار و الا فرمانفرما هم مجبورا كارهاى قوام الملك را به خودش واگذار كرده‌اند تا ببينند چه مىشود ، معلوم مىشود كه قوام الملك از طهران پشت گرمى دارد .\r\nمورخهء روز جمعه سلخ شهر ذيقعده الحرام سنه 1315 مطابق بيست و دويم ماه اپريل 1898 .\r\n\r\nاز غرهء ذيحجه 1315 مطابق 23 اپريل 1898\r\nقوام الملك بعد از كاغذ چسبانيدن درب مساجد و غيره كه خيلى بد حرفى به او كرده بودند كسبه را واداشته كه كاغذ رضايت‌نامه نوشته بردند پيش علما كه مهر نمايند و اقرار كنند كه ما از قوام الملك راضى هستيم ، بعضى از علما مهر كرده و بعضى كاغذها را بدور انداخته كه به ما چه دخل دارد ، علماى بزرگ هيچكدام مهر نكردند .\r\nديگر آنكه تجار طهران و خراسان و اصفهان و تبريز به تجار شيراز تلگراف كردند كه ما تماما بواسطهء صد پنج كردن عشور گمرك و گمركات را به بانك سپردن بست رفته‌ايم ، شما هم بست برويد و حجره‌هاى خود را ببنديد . تجار هم حجره‌هاى خود را بسته و در تلگرافخانه بست رفتند و تلگراف به اعليحضرت همايونى نمودند ، بعد از چندين تلگراف سوال و جواب اعليحضرت همايونى تلگراف كرده بودند كه شما آرام گرفته و به سر كار خود برويد كه ما اين فقره را موقوف داشتيم ولى از قرار مذكور معين نيست كه چه خواهند كرد .\r\nديگر آنكه چند روز بود كه هوا خيلى مختلف شده و هر روزه ابر مىشد و باد زياد مىوزيد ، گاهى هوا را سرد و گاهى گرم مىكرد و باران هم هيچ نيامده از اين جهت هوا مسموم شده بود ،\r\n\r\n","description":"","footnote":"","page_name":" 543 ","page_number":629},
  {"content":"\r\n\r\nتمام اهل شيراز از خرد و بزرگ گرفتار ناخوشى انفلوانزا شده و هستند ، در خانه از چهار پنج نفر كمتر نبود كه به اين ناخوشى مبتلا نشده باشند ولى حال دو سه روز است كه قدرى تفاوت كرده‌اند .\r\nديگر آنكه دو نفر از طايفهء عليانو دزدى كرده بودند آنها را گرفته به شيراز آوردند ، حكومت هم دست هريك از آنها را حكم كرده بريده‌اند .\r\nديگر آنكه احمد خان ششيلوكى كه مقصر دولت بود سر طويلهء نواب و الا فرمانفرما بست آمد ، چند روز آنجا بوده ايشان را سر تقصير مشار اليه گذشت نمودند ، پيشكش داده مورد التفات شده ، دوباره به بيرونها مراجعت كرد ولى بستگان مشار اليه در بيرونها خيلى مغشوش كارى مىكنند ، اغلب حاصل دهات را چرانيده‌اند ، حكومت هم چندان مؤاخذه از مشار اليه نكردند .\r\nديگر آنكه فتح الملك كه حاكم گله‌دار و دشتى و دشتستان بود حكم شد از گله‌دار با اردويى كه مشتمل بر سوار و سرباز و توپ بود بيايد با سعد السلطان متفق شود كه اشرار تنگستان را تنبيه نمايد ، در راه كه مىآمده به ايل محمد حسن بيگ ده دهگى كه از طايفهء قشقايى است و در خاك دشتستان سكنى گرفته‌اند مىرسند ، اردوى مشار اليه چند گوسفند از آن طايفه مىبرد ، آنها مانع مىشوند ، يكى از سواران همراه فتح الملك برادر محمد حسن بيگ را با گلوله مىزند ، فورا كشته مىشود ، محمد حسن بيگ هم مىرود بلندى تل را مىگيرد و شليك تفنگ به جمعيت فتح الملك مىكند ، نه نفر سر تير مقتول مىشوند و چند نفرى هم زخمى ، اسب خود فتح الملك گلوله مىخورد ، يكى از آن مقتولين ياور توپخانه بوده است ، بعد از آن مىريزند هرچه اسباب فتح الملك و غيره بوده مىبرند ، اين خبر به حكومت مىرسد خيلى متغير از فتح الملك مىشوند ، فتح الملك از آنجا مىآيد در صندوقخانهء سركار و الا فرمانفرما بست مىنشيند ، بعد از دو سه روز به وساطتهاى زياد از تقصير فتح الملك مىگذرند و به منزلش مىروند .\r\nديگر آنكه جمعه چهاردهم شهر ذيحجه سركار و الا فرمانفرما ميهمان قوام الملك بودند در باغ گلشن و جمعه بيست و يكم تا شب شنبه بيست و دويم در باغ ارم ميهمان نصير الملك بودند ، تمام عمله‌جات حكومت در اين ميهمانى حاضر بودند .\r\nديگر آنكه الحمد الله ملخ تا به حال اطراف شيراز نيامده ، هرچه كر كرده بودند حكومت فرستادند تمام را كشتند ، حاصل بعضى جاها بد نيست ولى ملخ در مرودشت و خفرك و رامجرد خيلى حاصل را خورده و خراب كرده است .\r\nديگر آنكه كارهاى حكومتى از قرار سابق است ، تسعير اجناس فى الجمله تفاوتى كرده اميد است كه نرخ اجناس تنزل نمايد .\r\nديگر آنكه اطراف شهر و بيرونها قدرى شلوغ است ، دزدى زياد مىشود ، از آن جمله سه نفر از سربازان فوج سيلاخور كه به طرف كازرون مىرفته قريب چهل پنجاه تومان پول نقد و بعضى چيزهاى ديگر داشته‌اند بالاى خانه‌زنيان كه مىرسند شش نفر پياده به آنها مىرسند ، مىخواسته بودند سربازان را برهنه كنند ، سربازان چونكه رشيد بودند آن شش نفر را مىزنند و تفنگ آنها\r\n\r\n","description":"","footnote":"","page_name":" 544 ","page_number":630},
  {"content":"\r\n\r\nرا مىگيرند و بغل دزدها را مىبندند كه دزدها فرياد مىكنند ، قريب سى نفر سوار با تفنگ مارتين از كوه پايين مىآيند سربازان را مىگيرند ، خواسته بودند بيچاره سربازان را بكشند ، به التماس زياد آنها را نمىكشند ولى زياد آنها را مىزنند كه مشرف به موت هستند ، پول و اسباب سربازان را مىگيرند خودشان را هم برهنه مىكنند ، در اين بين قافلهء قاطرى مىرسد كه بار تجارتى داشته بارهاى قافله را هم تماما مىبرند ، مكاريان را هم مىبندند پهلوى سربازان مىاندازند ، بعد از فراغت از اينها قافلهء الاغى كه آنها هم مال التجاره حمل داشتند مىرسند ، بارهاى آنها را هم با الاغ مىبرند . سربازان بعد از دو سه روز خودشان را به شيراز مىرسانند به صاحب‌منصب خود اطلاع مىدهند ، فورا بحكومت خبر مىدهند ولى به نظر نمىآيد كه حكومت چندان اقدامى در اين باب نمايد چونكه سركار و الا فرمانفرما بواسطهء همراهى نكردن دولت به ايشان كارها را بهل كرده‌اند ، شهر و بيرونها هم از اين مطلب مطلع شده‌اند كم‌كم بناى هرزگى و اغتشاش را گذارده‌اند ، و اگر اين قسم پيش برود خيلى اسباب اغتشاش و شلوغ خواهد بود .\r\nديگر آنكه چند روز است كه باز نان گران شده ، دو روز است كه نان را يك من دو ريال مىفروشند ، بواسطهء اين است كه گندم از جايى نمىرسد ، خيلى به مردم سخت مىگذرد .\r\nديگر آنكه دو سه روز است كه از جانب اعليحضرت همايونى جواب تجار كه در تلگرافخانه بست بودند رسيده كه عشور مال التجارهء خود را از قرار سابق بدهند ، ولى در بوشهر كسى كه از جانب بانك است مال التجارهء آنها را مرخص نكرده است و صد پنجى مطالبه مىكند ، از اين جهت در ميان علما و تجار و غيره گفتگوى زياد است . علما هم سخت ايستاده‌اند كه اگر صد پنجى موقوف نشود بلواى عام نمايند ، در حقيقت بلواى مذهبى نمايند خصوصا اين اوقات ايام عاشورا كه مردم عقب دستاويز مىگردند .\r\nمورخهء روز دوشنبه دويم شهر محرم الحرام سنه 1316 مطابق بيست و سيم ماه مى سنه 1898 .\r\n\r\n","description":"","footnote":"","page_name":" 545 ","page_number":631},
  {"content":"\r\n . \r\n","description":"","footnote":"","page_name":" 546 ","page_number":632},
  {"content":"\r\n\r\n\r\nسال 1316 وقايع اتفاقيه دار العلم شيراز\r\n\r\nاز 3 محرم 1316 مطابق 24 مى 1898\r\nكارهاى حكومتى از قرار سابق است . ديگر آنكه سركار و الا فرمانفرما دههء عاشورا در باغ حكومتى روضه‌خوانى كردند و هر روز دستهء سينه زن و كتل از محلات شهر در باغ حكومتى مىرفتند و هر روزى دو سه نفر از محبوسين را مرخص مىكردند ، خيلى مجلس خوبى بود و جمعيت زياد از مرد و زن مىشد .\r\nديگر آنكه ملخ دريايى در باغستانها ريخته ، قدرى خرابى به باغها رسيده است .\r\nديگر آنكه بعد از عزل صدر اعظم و معين شدن وزارى مخصوص كه يكى از آنها امين الملك است و وزير داخله شده است سركار و الا فرمانفرما را به تلگرافخانه احضار كرده و پيشكش فارس و وجه مساعده از ايشان خواسته است . دو سال بود كه پيشكش فارس موقوف شده بود ، حال پنجاه هزار تومان پيشكش مىخواهند . سركار و الا فرمانفرما در ترديد هستند كه اگر پيشكش را بخواهند بدهند از چى بگيرند و اگر ندهند بلكه اسباب ديگر فراهم آيد .\r\nديگر آنكه در بيرونها خيلى شهرت عزل سركار و الا فرمانفرما شيوع پيدا كرده و همين فقره باعث اغتشاش بيرونها شده است .\r\nديگر آنكه سركار و الا فرمانفرما از حكومت بنادر و بندر بوشهر استعفا داده‌اند و از بابت حكومت فارس هم هر روزه در سوال و جواب هستند استعفا مىكنند و قبول نمىشود ، از اين جهت قدرى تزلزل در حكومت فارس است .\r\nديگر آنكه شخص مقصرى در حبس حكومتى چندى بوده اين دو روزه شب هنگام خود را به مردن مىزند ، او را در تابوت گذارده مىآورند در قبرستان گذارده كه صبح او را غسل داده دفن كنند . هنگامى كه مىخواسته‌اند او را از تابوت بيرون بياورند زنده مىشود ، او را مىبرند نزد آقا ميرزا محمد على مجتهد ، الحال در همانجاست .\r\nديگر آنكه الحمد الله نرخ گندم و جو تفاوت كلى كرده ، گندم از يك من دو قران يك مرتبه رسيده به يك من يك قران الى بيست و دو شاهى ، جو هم از يك من يك قران رسيده به يك من دو عباسى الى ده شاهى ، قدرى مردم از اضطراب افتاده‌اند . ديگر آنكه ساير اجناس هنوز تفاوت نكرده مثل برنج و نخود و عدس كه تسعير آنها زياد است ، برنج و نخود و عدس يك من دو قران است ، اميد است كه آنها هم تنزل كنند .\r\n\r\n","description":"","footnote":"","page_name":" 547 ","page_number":633},
  {"content":"\r\n\r\nديگر آنكه چون عاليجاه مجدت همراه كپيتان سيكس صاحب قنسول كرمان در شيراز بازى گوى و چوگان فراهم آورده و اغلب روزها انگليسها بازى مىنمايند و از اهل شهر در آنجا از مرد و زن ازدحام زيادى مىشود ، يك روز هم سركار و الا فرمانفرما در آن زمينى كه به جهت گوى و چوگان درست كرده‌اند فوج مخصوص خودشان را به جهت ديدن سركار باليوز صاحب فرستادند مشق كردند ، خودشان هم با صاحب‌منصبان حاضر بودند .\r\nمورخهء روز سه‌شنبه غرهء شهر صفر المظفر سنه 1316 مطابق بيست و يكم ماه جون سنه 1898 .\r\n\r\nاز 2 صفر 1316 مطابق 22 جون 1898\r\nميانهء عبد الله خان ايلبيگى قشقايى با برادران و پسر عموى خود به هم خورده و بعضى از كدخدايان قشقايى را هم تنبيه و غارت نموده از اين جهت پسر عمو و برادرزن مشار اليه با چندين نفر كدخدا و ريش‌سفيدان قشقايى آمدند در آباده يك تلگراف تشكى از عبد الله خان به طهران و يكى به سركار و الا فرمانفرما كرده‌اند . جناب عماد نظام از جانب سركار و الا فرمانفرما مأمور شده و رفت به آباده كه ميانهء ايل‌بيگى و طايفه را اصلاح و مقصرين را تنبيه و سياست نمايد ، حال ده روز است كه رفته و هنوز خبرى از مشار اليه نرسيده كه چه اقدامى به عمل آورده است .\r\nديگر آنكه عبد الله خان مزبور محمد حسن بيگ كشكولى را خواسته است بگيرد ميانهء آنها جنگ سخت واقع شده ، خضر بيگ برادر محمد حسن بيگ در دعوا كشته مىشود و از طرفين قريب بيست نفر ديگر كشته و چند نفر زخمى شده‌اند .\r\nديگر آنكه از قرار خبر تلگرافى مجير السلطنه برادرزادهء جناب نظام السلطنه مأمور به حكومت بوشهر و بنادر و گمركات شده ، ميرزا خليل معز الملك كه نوكر جناب نظام السلطنه مىباشد از جانب او به جهت نايب الحكومه‌گرى بوشهر و بنادر و گمركات از دالكى به بوشهر رفته است .\r\nديگر آنكه از قرار اخبار مكتوبى كه از طهران رسيده و در شيراز شهرت دارد اعليحضرت همايونى مىخواهند از دولت روس وجه معينى استقراض نمايند .\r\nديگر آنكه چند روز بود بواسطهء زياد آوردن گندم و جو تسعير آنها تنزل كرده بود ، حال چند روز است كه كمتر مىآورند باز جزيى ترقى كرده است ، گندم يك من بيست و هفت شاهى بود الى هفت عباسى و جو يك من سه عباسى الى سيزده شاهى رسيده است .\r\nديگر آنكه به جهت بعض اجحاف و تعدياتى كه امام جمعه در قسمت آب در بلوك را مجرد به ساير شركا مىكرد و مىخواسته آب ساير ملاك را ببرد و قوام الملك مانع شده بود ، قهرا دو سه روزى به عنوان رفتن مشهد مقدس در يكى از باغات خود رفته بود و بعد حكومت از ايشان استمالت كرده و قوام الملك بيگلربيگى را محض ترضيه‌خواهى فرستاده و مشار اليه را به شهر معاودت دادند .\r\nديگر آنكه چند نفر از آدمهاى نصير الملك در بيرون شهر مست كرده بودند و با سربازها بر سر زنى نزاع مىكنند ، زن را از دست سربازان گرفته به خانهء خودشان مىبرند . بيگلربيگى مطلع مىشود ، فراش مىفرستد در خانهء آنها كه حضرات را بگيرند . فراشهاى بيگلربيگى آدمهاى\r\n\r\n","description":"","footnote":"","page_name":" 548 ","page_number":634},
  {"content":"\r\n\r\nنصير الملك را زياد مىزنند و آنها را گرفته به محبس بيگلربيگى مىبرند . شب يكى از آنها در زير زنجير فوت مىشود ، معلوم نيست بواسطهء شدت مستى خفه شده ( يا ) از شدت كتك خوردن .\r\nنصير الملك به حكومت عارض شده حكومت هم سخت عقب به بيگلربيگى كرده مقصرين را مىخواهند ، فراشان بيگلربيگى هم در شهر پنهان شده‌اند ، به اين جهت كدورت فيما بين نصير الملك و قوام الملك بيشتر از سابق شده است .\r\nديگر آنكه رياست تجار شيراز از جانب جناب ناظم الدوله كه وزير تجارت است به انتظام الممالك پسر قوام الملك واگذار شده است .\r\nديگر آنكه دو شب يك شب فاصله درب مساجد و كاروانسراها از قوام الملك خيلى بد نوشته بودند ولى آدمهاى مشار اليه فورا كاغذها را كنده بودند و نگذاردند كسى درست ملتفت شود .\r\nقوام الملك اين حركات را از چشم بهجت الملك و نصير الملك ديده بدين جهت دو سه روز است از كلانترى شهر استعفا داده است . سركار و الا فرمانفرما از اين حركات قوام الملك خيلى متغير شده‌اند ، باطنا هم ميلى به مشار اليه ندارند .\r\nديگر آنكه سركار و الا فرمانفرما حسب الامر همايونى به تلگرافخانه حاضر شدند ، در اول خيلى انكار در توقف شيراز نمودند ، بعد اعليحضرت همايونى خيلى اظهار مرحمت نسبت به ايشان نمودند و قرار گذارده‌اند هرچه استدعاى ايشان است در عمل حكومت فارس قبول فرمايند و شمشير مرصعى هم خلعت به ايشان مرحمت كردند . حال دو سه روز است كه مشغول نظم و نسق ولايت مىباشند ، بواسطهء عدم استقلال حكومت ايشان در بيرونها اغتشاش كلى پيدا شده است .\r\nديگر آنكه چند روز است كه هوا را خيلى گرم كرده و اغلب روزها درجه به نود و شش و هفت مىرسد .\r\nديگر آنكه نرخ اجناس روز بروز در ترقى است ، از قراريكه مىگويند در اصفهان هم گندم و جو ترقى كلى كرده است .\r\nديگر آنكه سركار و الا فرمانفرما را دوباره سه فقره به تلگرافخانه خواستند ، تماما از ايشان هشتاد هزار تومان پول مىخواهند ، ايشان هم چون ثباتى در حكومت خود نمىبينند قبول در دادن نكرده‌اند ، تا اينكه حكم به مؤيد السلطنه رئيس تلگرافخانه شد كه برود در منزل سركار و الا فرمانفرما بنشيند هشتاد هزار تومان بگيرد . ايشان هم به كلى استعفا كرده‌اند از حكومت فارس .\r\nحال چهار ماه است كه حكومت ايشان متزلزل است نه ايشان خود را حاكم مىدانند و نه اهل فارس ، ولى از طهران مجبورا حكم شده كه در فارس بمانند . از اين جهت بيرونها و خود شهر خيلى مغشوش است . شب و روزى نيست كه دزدى نشود .\r\nديگر آنكه در آب باريك كه قريب به زرقان و دو سه فرسخى شيراز است آدم برهنه كرده‌اند و نيز طرف راه فسا و دو فرسخى شيراز قافله را زده‌اند ، به همه جهت همه جاى فارس مغشوش است .\r\nديگر آنكه طايفهء قشقايى كه عبد الله خان ايل‌بيگى را جواب كرده و او را نمىخواهند\r\n\r\n","description":"","footnote":"","page_name":" 549 ","page_number":635},
  {"content":"\r\n\r\nقريب به آباده هستند . عماد نظام كه رفته ، عبد الله خان پيش عماد نظام نيامده ، اشخاصى كه عبد الله خان را نمىخواهند تماما آمده‌اند و اظهار تشكى از عبد الله خان كرده‌اند ، و حال عماد نظام درصدد اصلاح است ولى مشكل است ميانهء عبد الله خان و كدخدايان قشقايى اصلاح شود چونكه خونى بهم شده‌اند .\r\nديگر آنكه پسر آقا ميرزا هدايت الله پيشنماز در دهى كه يك فرسخى شهر است به آنجا رفته بوده ، شب هنگام كه مراجعت مىكند پشت دروازهء قصاب‌خانه خودش و آدمش را برهنه كرده آنها را كتك زياد زده‌اند ، الاغى هم كه سوار بوده از مشار اليه مىگيرند ، فرداى آن شب آن الاغ را برهنه در بيرون شهر سر داده بودند . معلوم نيست كه كى اين كار را كرده ، به حكومت عارض شدند ، حال درصدد اصلاح اين كار هستند .\r\nديگر آنكه شخص بقالى پسر خود را برده در اطاق و يكدستى او را وركشيده است و نان هم روى آن بيچاره بسته ، بعد از پنج ساعت فوت مىشود . قوام الملك مىفرستد آن شخص را مىآورند نگاه مىدارند ، مبلغى پول از او گرفته مشار اليه را رها مىكند .\r\nمورخهء روز جمعه نهم شهر ربيع الاول سنه 1316 مطابق بيست و نهم ماه جولاى سنه 1898 .\r\n\r\nاز 10 ربيع الاول 1316 مطابق 30 جولاى 1898\r\nكارهاى حكومتى از قرار سابق است . حكما هشتاد هزار تومان از سركار و الا فرمانفرما به جهت پيشكش و وجه مساعده مىخواهند و رئيس تلگرافخانهء ايرانى را مأمور كرده‌اند كه بگيرد ، سركار و الا فرمانفرما هم تلگراف كرده‌اند به وكيل خود در طهران كه وجهى بدهند ، ولى معين نيست كه چقدر بدهند .\r\nديگر آنكه روز قبل از عيد مولود سركار و الا فرمانفرما ميهمان جناب امام جمعه بودند در كوشك بىبىچه كه دو فرسخى شيراز است ، از تمام اعيان و اشراف فارس و عمله‌جات سركار و الا فرمانفرما نيز دعوت كرده بودند .\r\nديگر آنكه روز عيد مولود سركار و الا فرمانفرما سلام نشستند و شليك توپ كردند .\r\nديگر آنكه تلگرافا به حكومت خبر رسيد كه جناب امين السلطان به منصب جليلهء صدارت برقرار شده‌اند ، و از اين خبر سركار فرمانفرما خيلى مكدر شده‌اند ، ولى تمام اهل شيراز از اين خبر خوشحال شده‌اند بلكه تمام اهل ايران خوشحال هستند .\r\nديگر آنكه دور شهر و بيرونها خيلى مغشوش است ، هر شب بيرون دروازه‌ها آدم برهنه مىكنند ، غروب كه مىشود هيچكس جرات ندارد تنها از شهر بيرون رود .\r\nديگر آنكه دو شب قبل محرر جناب امام جمعه از دروازهء شادى الله بيرون رفته به قدر هزار قدم دور نشده كه ريختند بر سر مشار اليه ، كتك زيادى به او زده از سر تا پا برهنه‌اش كردند .\r\nبه حكومت عارض شدند ، ابدا درصدد پيدا كردن سارقين نيستند . خيلى بدتر از سال معتمد الملكى شده است ، مخصوصا گويا سركار و الا فرمانفرما ميل دارند كه اغتشاش شود .\r\n\r\n","description":"","footnote":"","page_name":" 550 ","page_number":636},
  {"content":"\r\n\r\nديگر آنكه تابحال دينارى از مواجب و تخفيف و مستمريات مردم حتى جيره و مواجب افواج نرسيده ، مردم فريادى شده‌اند ، هيچكس هم نيست دادرسى نمايد .\r\nديگر آنكه همين قسم ميانهء عبد الله خان ايل‌بيگى قشقايى با طايفهء قشقايى نزاع است ، عبد الله خان را به كلى نمىخواهند ، سركار و الا فرمانفرما هم مىگويند حكما بايد عبد الله خان باشد ، عماد نظام در قشقايىست ، مظفر نظام با اردويى در بيضا نشسته است به جهت هرزگى نكردن آنها و ماليات گرفتن ، سعد السلطان با اردويى كه مشتمل بر سوار و سرباز و توپ است امروز و فردا حركت مىكند كه متصل به عماد نظام شود به جهت تقويت عبد الله خان . در هر حال همه جاى فارس مغشوش است .\r\nديگر آنكه چند روز است هوا را بشدت گرم كرده است .\r\nديگر آنكه ديروز كه يكشنبه دويم شهر ربيع الثانى بود مجير السلطنه كه حاكم بنادر است با شمشير خلعتى كه به جهت سركار و الا فرمانفرما از جانب اعليحضرت همايونى مرحمت شده بود وارد شد ، در تل سلام چادر زده خلعت‌پوشان گرفتند ، ازدحام زيادى از مرد و زن شد ، شليك توپ كردند تا وارد شهر شدند .\r\nمورخهء روز دوشنبه سيم شهر ربيع الثانى سنه 1316 مطابق بيست و دويم ماه اگست سنه 1898 .\r\n\r\nاز 4 ربيع الثانى 1316 مطابق 23 اگست 1898\r\nشبى و روزى نيست كه چه در شهر و چه در بيرونها دزدى نشود ، روز خلعت‌پوشان سركار و الا فرمانفرما دو منزل صاحب‌منصبان سركار و الا را ، كه در حقيقت منزل بهجت الملك منزل داشتند ، بريده‌اند . يكى منزل سليمان خان ارمنى كه مشاق موزيك است ، يكصد و سى تومان وجه نقد و بعضى خرده اسباب برده‌اند ، و يكى هم منزل يكنفر مستوفى حكومتىست كه مبلغى اسباب او را هم برده‌اند .\r\nتاكنون نه دزد پيدا شده و نه برگه اسباب . قدرى شهر و بيرونها بىنظم شده است ، بيرونها شلوغ است كه به زحمت زياد عبور مىنمايند ، حتى مأمورين حكومتى را اغلب برهنه مىكنند .\r\nديگر آنكه جمعى از اهل فسا از دست ظلم و تعدى نصير الملك آمده‌اند در مسجد نو بست نشسته‌اند ، حكومت هم به عرض آنها رسيدگى تا به حال نكرده است .\r\nديگر آنكه سيد عبد الحسين مجتهد كه در لار متوقف بود و او را از آنجا به حكم حكومت اخراج كردند رفته بود به مكه معظمه ، حال مراجعت كرده مىخواسته كه داخل لار شود ، حاجى رضا خان پسر فتحعلى خان لارى كه الحال نايب الحكومهء لارستان است پنجاه سوار جلو او فرستاده مشار اليه را برگردانيده است ، او هم رفته به بندر عباس الحال در آنجاست .\r\nديگر آنكه شيخ محمد پسر شيخ خليفه كه آمده بندر لنگه را تصرف كرده كاغذى به قوام الملك نوشته كه \" من آمده‌ام در خانهء پدرى خود نشسته‌ام ، از ماليات دادن و اطاعت امر حكومت سرپيچى ندارم ، استدعا دارم به پسر مصطفى خان بستگى بنويسيد عقب من نكند \" . پسر مصطفى خان هم نوشته است كه \" شيخ محمد نمىگذارد تجار بستك را بيايند به بستك ، اگر حكومت مىتواند\r\n\r\n","description":"","footnote":"","page_name":" 551 ","page_number":637},
  {"content":"\r\n\r\nعلاج شيخ محمد را بكند كه تجار را بگذارد بيايند بستك بسيار خوب ، و الا خودم علاج او را خواهم كرد . اگر اين قسم باشد كه هركس برود به زور خودش محلى را بگيرد و حكومت كند ماها خيلى از او بزرگتر و جمعيتمان زيادتر است ، خودم مىروم تجار بستك را از بندر لنگه مىآورم و هرچه بايد به سر شيخ محمد بياورم خواهم آورد . ديگر حق مؤاخذه از من نداريد \" .\r\nديگر آنكه قافله‌اى كه ترياك و غيره حمل داشته‌اند از فسا به شيراز مىآمده ، در ميان جنگل كه شش فرسخى فسا است دزد قافله را مىزند هرچه داشته مىبرند .\r\nديگر آنكه سركار و الا فرمانفرما يك نفر از اهل سرخى را كه چند ماه در حبس بود حضورا طناب انداختند و نيز روز بعد دو نفر ديگر دست بريدند .\r\nديگر آنكه بهادر خان پسر عموى عبد الله خان ايل بيگى قشقايى با اسماعيل خان برادر عبد الله خان بطور دادخواهى آمده‌اند به شيراز و در منزل بهجت الملك حبس نظر هستند ، سركار و الا فرمانفرما آنها را حضورا نخواسته‌اند كه به عرض آنها رسيدگى شود ولى تقويت كلى در كارهاى عبد الله خان ايل بيگى كردند ، او را مستقل در عمل خود نمودند ، عماد نظام و مظفر نظام و خود عبد الله خان در بيضا هستند ، مشغول گرفتن ماليات مىباشند .\r\nديگر آنكه سعيد السلطان كه رفته بود به جهت تقويت عماد نظام و عبد الله خان ، چون آنجا منظم شده مراجعت به شيراز كرده است .\r\nديگر آنكه محمد حسن بيگ كشكولى گروى داده است به عبد الله خان كه ماليات خود را بپردازد و هرزگى نكند .\r\nديگر آنكه فراشان قوام الملك شب مجلس شرابخورى داشته‌اند ، شخص كبابى را زخم زده كشته‌اند ، حال چند روز است خودشان در شاه‌چراغ بست نشسته‌اند . سركار و الا فرمانفرما حكما قاتل را از بيگلربيگى خواسته‌اند ، حاجى آقا جان فراشباشى بيگلربيگى را حضورا طلبيدند كه حكما بايد قاتل را در شاه‌چراغ زنجير كنيد اگر نكرديد طنابت خواهم انداخت ، حال محض ظاهر روزها قاتل را زنجير مىنمايند و شب‌ها مرخص مىكنند .\r\nديگر آنكه شب هنگام نزديك كوره‌هاى آجرپزى آدمى را كشته انداخته بودند ، حال كه معلوم شده حرران شخص كوره‌پز بوده كه مشار اليه سنگى به پهلوى او زده و مرده است ، شخص كوره‌پز را گرفته محبوس كرده‌اند .\r\nديگر آنكه مجير السلطنه بنه و اسباب خود را جلو به طهران فرستاده خودش صبح سه‌شنبه سيم شهر جمادى الاول سنه 1316 به طهران مراجعت بچاپارى كرد .\r\nمورخهء روز يكشنبه هشتم شهر جمادى الاول سنه 1316 مطابق بيست و پنج ماه سپتمبر سنه 1898 .\r\n\r\nاز 9 جمادى الاول 1316 مطابق 26 سپتمبر 1898\r\nرستم گبر كه يكى از تجار مجوس است صندوق تفنگ مارتينى وارد گمرك‌خانهء شيراز كرده بود ، مجير السلطنه و سركار و الا فرمانفرما مطلع مىشوند ، ده قبضه تفنگ سركار و الا فرمانفرما و پنج\r\n\r\n","description":"","footnote":"","page_name":" 552 ","page_number":638},
  {"content":"\r\n\r\nقبضه مجير السلطنه و دو قبضه ميرزا محمد باقر خان مدير گمرك از مشار اليه گرفته صندوق تفنگ را مرخص مىنمايند . خان بابا خان كارگزار شيراز مطلع مىشود ، مىفرستد رستم گبر را مىآورند بدون تمهيد مقدمه او را چوب زيادى مىزنند و حبس مىكنند . سركار و الا فرمانفرما مطلع مىشوند مىفرستند رستم را ببرند ، نمىدهد . معظم اليه متغير مىشوند يك دهه فراش مىفرستند خان بابا خان را با رستم گبر از خانه‌اش به زور مىبرند ، بعد از تغييرات زياد به خان بابا خان مشار اليه را حبس و رستم را مرخص مىكنند . شش هفت ساعت خان بابا خان حبس بوده ، بعد شيخ الاسلام فرستاده توسط كرده مشار اليه را مرخص مىكنند ولى اسب و دو نفر نوكرش را نگاه مىدارند . خان بابا خان هم به طهران به جناب مشير الدوله وزير امور خارجه تلگرافا شكايت مىكند . رستم گبر هم با تمام اكابرى كه در شيراز هستند مىروند در تلگرافخانه بست مىنشينند و تلگراف به حضرت اشرف صدر اعظم مىكنند . اول جواب گبر خان مىرسد كه \" خان بابا خان كيست ؟ او را تنبيه كنند كه اين گونه جسارتها كرده است \" . بعد جواب تلگراف خان بابا خان از جناب مشير الدوله مىرسد به اين مضمون كه \" با رسومات دانستن سركار و الا فرمانفرما نبايد كارگزار مأمور دولت را حبس نمايند ، اعليحضرت همايونى از اين حركت خلاف شما كمال تغير را حاصل فرموده‌اند ، باز محض دوستى با شما نگذاشتم اسباب تغير ايشان نسبت به شما بشود ولى بايد از كارگزار استمالت كنيد و ترضيه بخواهيد كه رضايت‌نامهء او معجلا تلگرافا برسد \" . خان بابا خان اين تلگراف را از ترس به جهت سركار و الا فرمانفرما نفرستاده ولى به همه كس نشان داده ، سركار و الا فرمانفرما مطلع از اين تلگراف شده و اسباب تغير ايشان زيادتر شده است .\r\nديگر آنكه حضرت اشرف صدر اعظم تلگراف به سركار و الا كرده‌اند كه \" خان بابا خان كارگزار را چوب مىزنيد و از كارگزارى معزول است \" ، بعد خود سركار و الا فرمانفرما توسط كردند كه به كار خودش مشغول باشد ، ولى ديگر به كلى شانى براى مشار اليه باقى نمانده ، و به جهت رستم گبر خلعتى از طهران معين شده مىفرستند .\r\nديگر آنكه چهار نفر زن از دهات قريب به شهر لباس عروسى گرفته به منزل خود مىرفتند ، پشت دروازهء شادى الله آنها را برهنه مىكنند .\r\nديگر آنكه چند نفر پيله‌ور از پدنك كه دهىست سه فرسخى شيراز به شهر مىآمدند ، آنها را برهنه كرده هرچه داشته برده‌اند .\r\nديگر آنكه چند روز است هوا را خيلى سرد كرده دو سه روز و شب طوفان بود ، رعد و برق زياد مىآمد ، در كازرون و خشت باران زياد آمده كه خرمن جو و گندم را خراب كرده ، از قراريكه از خشت خبر رسيده اين طوفان در آنجا خيلى خرابى رسانيده ، بيشتر خرماى آنجا از باد ريخته و قريب پانصد نخل شكسته است ، در كازرون و خشت خيلى خرابى رسانيده است .\r\nديگر آنكه سركار و الا فرمانفرما نصفهء باغ تخت را ساخته‌اند و حوض بزرگ آن را ساخته و آب انداخته‌اند . خيلى خوب شده كه تماشاگاهىست ، مردم شيراز هر روز به تماشا مىروند . و نيز سركار و الا فرمانفرما تمام خانمهاى بزرگان اهل شيراز را دعوت عصرانه در باغ تخت نموده‌اند\r\n\r\n","description":"","footnote":"","page_name":" 553 ","page_number":639},
  {"content":"\r\n\r\nتا دو ساعت از شب گذشته چراغان و آتش‌بازى هم كردند . ميهماندار آن مجلس عيال بهجت الملك بوده و خيلى خوب پذيرايى از خانمهاى محترم شده است .\r\nديگر آنكه ده پانزده روز است قدرى تسعير اجناس ترقى كرده قيمت هر جنسى يك من دو شاهى علاوه شده است .\r\nديگر آنكه جمعى زوار شيرازى از مشهد مقدس مراجعت مىكردند ، جمعيتى از اهل شيراز مىروند تا آب باريك كه وسط راه زرقان باشد به استقبال آنها . در آنجا آنها را برهنه مىكنند ، دو نفر از مستقبلين را گلوله زده‌اند ، از قرار مذكور يكى از آن دو نفر فوت شده . سارقين طايفهء فارسيمدان قشقايى است .\r\nديگر آنكه بعضى از اهل مسجد بردى از شهر مراجعت به مسجد بردى مىكردند ، ربع فرسخى شيراز آنها را برهنه كرده‌اند . از قرار مذكور دزد قشقايى است .\r\nديگر آنكه قاصد پست ايران كه از بوشهر مىآمده در خانه زنيان او را كشته و هرچه همراه بوده برده‌اند .\r\nديگر آنكه نوشتجات قاصد پست ايران را كه كشته بودند تفنگچىهاى عرض راه آورده تحويل حكومت دادند ، ولى هرچه امانت و وجه نقد بوده برده‌اند . حكومت تفنگدارباشى خود را با چهل پنجاه سوار به تعاقب سارقين فرستادند ، از قرار مذكور قاصد پست را گرفته‌اند ، از طايفهء باى رحمت بوده‌اند ، بعض امانتهاى ديگر هم پيدا شده ولى هنوز به شيراز نياورده‌اند .\r\nاطراف شيراز همه‌جا كمال اغتشاش را دارد ، در خود شهر هم خيلى اغتشاش است ، همه از بىعرضگى و طمع بيگلربيگىست .\r\nديگر آنكه از قرار مذكور نصير الملك تمارض از وزارت كرده چند روز است به دفترخانه حاضر نمىشود ، گويا دلتنگى نصير الملك بر سر زياد و كم مرسومات خودش است .\r\nديگر آنكه انتظام الممالك پسر قوام الملك به جهت نظم ايلات عرب كه از سرحد به گرمسير مىروند ، دو سه روز است رفته به كرپال كه ماليات آنها را گرفته و از آنجا رد نمايد .\r\nمورخهء روز يكشنبه سيزدهم شهر جمادى الثانى سنه 1316 مطابق سىام ماه اكتوبر سنه 1898 .\r\n\r\nاز 14 جمادى الثانى 1316 مطابق 31 اكتوبر 1898\r\nهوا چند روز است سرد شده ، هيزم و ذغال بالنسبه به هر ساله اين وقت خيلى گران شده بلكه به سختى عايد مىشود .\r\nديگر آنكه شب مولود اعليحضرت شهريارى در باغ حكومتى آتش‌بازى و چراغان كردند ، بازار وكيل را هم چراغان نمودند ، حكومت سه شب جشن گرفتند .\r\nديگر آنكه در عهد شاه شهيد و بعد از آن اين اعليحضرت همايونى ماليات قصابى و خبازى را معاف فرمودند ، حال حكم شده كه اصل ماليات معاف است فرع آن را بايد بدهند و نيز جنس انبارى كه به ديوان بايد بدهند - كه از شصت سال قبل سه هزار خروار آن را از قرار خروارى\r\n\r\n","description":"","footnote":"","page_name":" 554 ","page_number":640},
  {"content":"\r\n\r\nدو تومان تسعير كرده بودند نقدا مىگرفتند - حال حكم شده كه تمام جنس را بجنسه از ملاك بگيرند ، مردم خيلى مضطرب هستند ، علما تلگراف كرده‌اند به حضرت اشرف صدر اعظم تا چه جواب آنها برسد .\r\nديگر آنكه ميانهء طايفهء كشكولى و دره‌شولى قشقايى در كازرون جنگ شده ، دو سه نفر از طرفين كشته شده است ، از طرف حكومت تفنگدارباشى با سوار و سرباز مأمور شده كه برود يا مقصرين را گرفته بياورد يا تنبيه نمايد .\r\nديگر آنكه انتظام الممالك پسر قوام الملك كه رفته بود جلو طايفهء عرب كه از كربال و مرودشت آنها را رد نمايد ، چند روز است كه مراجعت كرده و از قرار مذكور خوب طايفهء عرب عبور كرده‌اند ، به دهات مردم چندان اذيت و خسارتى وارد نياورده‌اند .\r\nديگر آنكه طايفهء شش بلوكى قشقايى در مرودشت پنج شش ده را چاپيده‌اند و عملهء بهادر خان پسر سهراب خان هم در قير و كازرين بيشتر از دهات آنجا را چاپيده‌اند ، معلوم نيست چه وضع شده حالت حاليهء فارس خيلى مغشوش است .\r\nديگر آنكه چند روز است سركار و الا فرمانفرما حكم كرده اطراف عمارات ديوانى را قراول خانه ساخته‌اند و به ميدانهاى دور ارگ درب گذارده ، يك ساعت از شب گذشته درب‌ها را قفل مىكنند كه احدى تردد ننمايد و پنجاه نفر سوار با تفنگ فشنگ گذارده از اول شب تا صبح دور ارگ مىگردند كه خيلى مشكل است كسى از آن اطراف شهبا عبور نمايد .\r\nديگر آنكه گندم يك من تبريز بيست و هشت شاهى و جو يك من چهار عباسى است ولى برنج بواسطهء اينكه اول برنج نو است حال يك من دو قران الى سى و پنج شاهى هست ، قيمت نان از قرار قيمت گندم است .\r\nديگر آنكه الحمد الله دو مرتبه باران خوبى آمده خيلى بجا و بموقع بود به جهت گرمسيرات ، ولى بعض جاها كه ذرت و شلتوك و تنباكوى خود را جمع‌آورى نكرده بودند قدرى ضرر وارد شده است ، نفع اين باران بيشتر از ضرر است ، هوا هم قدرى از آن عفونت و خشكى بيرون آمده ، فورا از هر جنس يك من يك شاهى ارزان شده است .\r\nديگر آنكه از طهران هيچ تقويتى در امورات حكومت نمىشود ، سركار و الا فرمانفرما هم كارها را بهل داده‌اند ، مردم هم در تكليف كارهاى خود حيران هستند .\r\nديگر آنكه جناب شريعتمدار آقا ميرزا ابراهيم محلاتى مجتهد كه از كربلا به شيراز آمدند روز ورود ايشان تمام علما و تجار و كسبه استقبالى از ايشان كردند ، از جمعيت مرد و زن قريب ده هزار نفر در صحرا بود چنانچه از چنار راهدار كه دو فرسخى شيراز است الى درب دروازه پشت سر هم آدم ايستاده بود ، با احترام زياد ايشان را وارد شهر كردند ، بيگلربيگى و انتظام الممالك پسران جناب قوام الملك هم تا يك فرسخى با سوار و جمعيت زياد ايشان را وارد شهر كردند .\r\nديگر آنكه در طهران هرچه مطالبهء باقى را از سركار و الا فرمانفرما مىنمايند جواب درستى نمىدهند . جناب نظام السلطنه وزير ماليه نصير الملك و بهجت الملك را در تلگرافخانه حاضر\r\n\r\n","description":"","footnote":"","page_name":" 555 ","page_number":641},
  {"content":"\r\n\r\nكردند و حساب از ايشان خواستند . جواب دادند حساب با خود سركار و الا فرمانفرماست . همين قسم حساب باقى معوق است .\r\nديگر آنكه چند روز است كه شهرت دارد سركار و الا فرمانفرما معزول است و جناب ناظم الدوله حاكم فارس شده ، ولى هنوز اثرى به ظهور نرسيده است . كارها خيلى مغشوش است .\r\nديگر آنكه عبد الله خان ايلبيگى قشقايى بعد از پرداختن ماليات خود سركار و الا فرمانفرما بناى بىالتفاتى را به او گذارده‌اند ، مشار اليه هم رفته است در منزل جناب امام جمعه بست نشسته كه به عرض او رسيدگى شود .\r\nديگر آنكه سركار و الا فرمانفرما دو روز و دو شب رفته‌اند در باجگاه دو فرسخ و نيمى شهر به شكار ، اهل شهر شهرت داده‌اند كه به عنوان شكار سركار و الا فرمانفرما فرار كرده‌اند .\r\nديگر آنكه دو مرتبه زلزلهء بسيار شديدى آمده يكى عصر پنجشنبه شانزدهم و ديگرى صبح شنبه هجدهم . به هر حيث مردم خيلى وحشت دارند از اينكه مبادا عقبه داشته باشد .\r\nديگر آنكه كارهاى حكومت تمام درهم و برهم است ، از خودى و بيگانه حتى اجزاى خود حكومت از حكومت سركار و الا فرمانفرما دلتنگ هستند چونكه از حقوق سرباز و توپچى و سوار و مواجبهاى ديوانى و سركارى و مستمريات ثلث آن تاكنون به هيچ‌كس نرسيده و همه فريادى و شاكى هستند ، بروات بىمحل در دست مردم است و ماليات هرجا تمام و كمال گرفته شده . معلوم نيست كه پولها به چه مصرف رسيده ، از قراريكه مىگويند تمام اين وجوهات ضبط صندوقخانه شده است .\r\nديگر آنكه سركار و الا فرمانفرما آردل و سوار فرستاده در دهات اطراف شهر كه زغال به عمل مىآورند مثل شول و خلار و غيره ، قريب صد هزار من زغال از قرار صد من چهار قران به زور و جبر خريده‌اند ، شتر و قاطرهاى خودشان را مىفرستند بار كرده مىآورند در ميدان از قرار صد من بيست و پنج قران به مردم مىفروشند ، و هر روزه آدم و فراش حكومتى مىرود جلوى هيزم و زغال و نمىگذارند گير كسى بيايد ، از اين جهت عرصه به مردم خيلى تنگ شده است .\r\nمورخهء روز يكشنبه نوزدهم شهر رجب المرجب سنه 1316 مطابق چهارم ديسمبر سنه 1898 .\r\n\r\nاز 20 رجب 1316 مطابق 5 ديسمبر 1898\r\nچند روز است هوا را خيلى سرد كرده كه از حد اعتدال خارج است و نصف از اهل شيراز بواسطهء وحشت از آمدن زلزله چادر زده در حياط شب‌ها مىخوابند چونكه چند فقرهء ديگر هم زلزله آمده ولى الحمد الله تابحال خرابى نرسانيده است ، مردم سر كوچه‌ها و مساجد روضه‌خوانى مىنمايند .\r\nديگر آنكه كارهاى حكومتى مثل سابق است ، نه عزل و نه استقامت در حكومت هيچكدام معلوم نيست .\r\nديگر آنكه قوام الملك خيال رفتن به سمت داراب و لارستان دارد .\r\n\r\n","description":"","footnote":"","page_name":" 556 ","page_number":642},
  {"content":"\r\n\r\nديگر آنكه چند روز بود بواسطهء حكمى كه از طهران شده بود كه پول سياه چهل شاهى يك قران باشد ، به كلى دادوستد نمىشد تا اينكه حكومت قرار گذارد به قدر پنج هزار تومان وجه سفيد از خودش و قوام الملك و تجار بدهند و در عوض پول سياه بردارند و تا دو ماه نگاه دارند كه فرجى به جهت مردم بشود ، حال مبلغ را وجه سفيد مىدهند و پول سياه مىگيرند در چهل شاهى يك قران ، در اين بين قصابى و بعض از كسبهء ديگر پول سياه برنداشته بودند ، حكومت فرستادند قصاب را آوردند چوب زيادى زده و گوشش را بريدند . به همين جهت پول سياه چهل شاهى يك قران رواج گرفته . كسبه‌ها را هم خواستند سياست نمايند ، بيگلربيگى توسط كرده ، به مشار اليه بخشيدند .\r\nديگر آنكه شهرت دارد كه سعيد السلطنه از جانب جناب ناظم الدوله به نايب الحكومه‌گرى فارس اين چند روزه از طهران حركت خواهند كرد ، ولى خبر صحيح هنوز از طهران نرسيده است .\r\nديگر آنكه روز دويم ماه شعبان بناى باران شده قريب بيست ساعت باران كمى آمد ، اگرچه مكفى نبود ولى باز مردم قدرى از تشويش بيرون آمده‌اند .\r\nمورخهء روز چهارشنبه هفتم شهر شعبان المعظم سنه 1316 مطابق بيست و يكم ماه ديسمبر 1898 .\r\n\r\nاز 8 شعبان 1316 مطابق 22 ديسمبر 1898\r\nوضع حكومت به همان حالت سابق است . الحمد الله چند دفعه بارانهاى خوب آمده ، خيلى مردم در تشويش بودند ، حال از اضطراب بيرون آمده‌اند .\r\nديگر آنكه نرخ اجناس از قرار سابق است و تفاوت نكرده است .\r\nديگر آنكه عيال مرحوم حاجى نصر الله خان ايلخانى كه زن متشخصه‌اى بود فوت گرديد ، تمام بزرگان در تشييع جنازه و ختم مشار اليه حاضر گرديدند .\r\nديگر آنكه فراشى از حكومت به جهت وصول ماليات در خانهء عبد الله خان ايلبيگى قشقايى رفته بود قدرى به سختى و تندى به عبد الله خان حركت كرده بود ، عبد الله خان هم به آدمهايش مىگويد فراش را بقدرى مىزنند كه روز بعد فوت مىشود ، سركار و الا فرمانفرما عبد الله خان را خواستند كه تنبيه و سياست نمايند ، فرار كرده در خانهء امام جمعه بست رفته بود . فراشان هم مىريزند درب خانهء امام جمعه كه عبد الله خان را به زور از آنجا بكشند ، اهل محله هم جمع شده بودند . نزديك بود شهر به هم بخورد ، سركار و الا فرمانفرما مظفر نظام را فرستادند فراشان را از درب خانهء امام جمعه بردند و با امام جمعه قرار دادند كه شب عبد الله خان را ببرند خدمت سركار و الا فرمانفرما . شب عبد الله خان را بردند منزل بهجت الملك و در آنجا دو سه روزى حبس بوده بعد سيصد تومان به سركار و الا فرمانفرما پيشكش داده و صد تومان هم به ورثهء فراش داده ، او را مرخص كردند ، خود سركار و الا فرمانفرما هم سالى مبلغ سى و شش تومان وظيفهء سركارى در حق ورثهء فراش برقرار نمودند .\r\nديگر آنكه روز پانزدهم شعبان كه مولود حضرت قائم عجل الله فرجه است سركار و الا فرمانفرما\r\n\r\n","description":"","footnote":"","page_name":" 557 ","page_number":643},
  {"content":"\r\n\r\nسلام نشستند و شليك توپ كردند ، تمام اعيان و اشراف در سلام حاضر بودند .\r\nديگر آنكه قوام الملك روز هفدهم ماه شعبان از شيراز به سمت داراب و لارستان حركت كرد .\r\nديگر آنكه سركار و الا فرمانفرما چند روز ناخوش بسترى بودند و ناخوشى ايشان هم ذات الجنب بوده حال بهتر شده از بستر بيرون آمده‌اند ، ولى جزيى كسالت دارند .\r\nديگر آنكه چند وقر قورخانه از شيراز به جهت معز الممالك كه نايب الحكومهء دشتى و دشتستان است به آنجا فرستادند براى وصول ماليات .\r\nديگر آنكه چند روز هوا خيلى سرد شده بود باندازه‌اى كه اغلب درختها را از قبيل نارنج و غيره سم زد ، ولى حال الحمد الله هوا خيلى خوب شده است .\r\nديگر آنكه عبد الله خان ايل‌بيگى قشقايى را حكومت مرخص كرده رفت به سر احشام خود ، هرچه باقى مالياتى داشت نصير الملك و دو نفر ديگر ضامن شده‌اند كه بحكومت بپردازند ، حكومت از بابت باقى عبد الله خان آسوده شده است .\r\nديگر آنكه هنوز توقف و رفتن سركار و الا فرمانفرما معين نيست ، حالت حاليهء حكومت فارس مثل ايام فترت است .\r\nمورخهء روز شنبه هشتم شهر رمضان سنه 1316 مطابق بيست و يكم ماه جنورى سنه 1899 .\r\n\r\nاز 9 رمضان 1316 مطابق 22 جنورى 1899\r\nالحمد الله بارانهاى بموقع بسيار خوب آمده هوا هم از آن شدت سرما افتاده است ، نرخ اجناس خيلى تفاوت كرده ، يك من گندم يك ريال و جو يك من يازده شاهى است .\r\nديگر آنكه از قرار تلگرافى كه از طهران شده است خان بابا خان كارگزار شيراز معزول و حاجى عز الملك كه سابقا چند سال كارگزار شيراز بود كارگزار شده و از طهران خواهد آمد ، اين حاجى عز الملك عمه‌زادهء قوام الملك است .\r\nديگر آنكه روز ششم شهر رمضان خبر عزل سركار و الا فرمانفرما رسيده و روز يازدهم رمضان نقل مكان به باغ گلشن قوام الملك كرده ، پنج شش روز در آنجا مشغول تفريغ حساب مردم بودند ، روز هفدهم شهر مزبور از شيراز به سمت بوشهر حركت كرده كه از آنجا به كربلاى معلا بروند .\r\nديگر آنكه فتح الملك و بيگلربيگى از جانب جناب نظام الملك كه حاكم فارس شده است نايب الحكومه هستند ، ولى بعد از رفتن سركار و الا فرمانفرما شهر و بيرونها شلوغ شده شب‌ها در شهر دزدى و روزها در مساجد و بازار الواط شلوغ مىكنند . مخصوصا بيگلربيگى و انتظام الممالك پسران قوام الملك محرك اغتشاش هستند ، به دستور العمل خود قوام الملك چونكه ميانهء طايفهء قواميه با فتح الملك و طايفهء نوريها كدورت است و بدين جهت اسباب اغتشاش ولايتى فراهم آمده است . كارهاى حكومت تمام مختل است .\r\nديگر آنكه حاجى ميرزا على اكبر مشهور به حاجى غول كه يكى از مشاهير اهل شيراز است\r\n\r\n","description":"","footnote":"","page_name":" 558 ","page_number":644},
  {"content":"\r\n\r\nشب رمضان در كوچه عبور مىكرده ، الواط ريخته‌اند روى مشار اليه با قمه به صورتش زده كه صورت او چهار بخيه خورده است ، عمامه و عباى او را هم برده‌اند . بعد از چند روز ديگر معلوم شد كه بتحريك بيگلربيگى بوده و اشخاصى كه بانى اين كار بوده‌اند خود حاجى غول شناخته است . حضرت اشرف صدر اعظم سخت عقب اين كار كرده و مقصرين را خواسته‌اند ، ولى مشكل است كه بيگلربيگى مقصرين را به دست بدهد .\r\nديگر آنكه يك دسته مطرب اصفهانى تازه وارد شيراز شده بودند ، همان روز ورود به حمام وكيل مىروند ، جناب حاجى سيد على اكبر پيشنماز خبر شده مىرود سر حمام ، حكم مىكند تمام زلفهاى رقاص آنها را مىتراشند .\r\nديگر آنكه پنج شش وقر شراب از مال بهجت الملك در روز رمضان به دوش يهودى داده كه ببرند در كاروانسراى روغنى در حجرهء رستم گبر بگذارند . حاجى سيد على اكبر خبر مىشود ، چند نفر سيد مىفرستد تمام آنها را مىشكنند .\r\nديگر آنكه شخص شاگرد شماعى به پسرهء شاگرد سفيدگرى كه هم دكان بودند يك سيلى مىزند ، بفاصلهء پنج شش ساعت بعد فوت مىشود . حال شاگرد شماعى را گرفته حبس كرده‌اند .\r\nديگر آنكه شخصى دو نفر طفل يكى چهار ساله و ديگر شش ساله داشته ، از تاب استيصال آنها را برده از خانه بيرون و ترياك داخل حلوا كرده به آن بيچاره‌ها داده ، شب هنگام فوت شده‌اند .\r\nديگر آنكه بهجت الملك با بعض اجزاى سركار و الا فرمانفرما روز ششم شهر حال از شيراز به سمت طهران حركت كرده بعض اجزاى ديگر هم مثل عماد نظام و مجير الملك چند روز بعد حركت كردند .\r\nديگر آنكه ميانهء فتح الملك و بيگلربيگى خيلى بد است ، هر كارى را كه فتح الملك مىخواهد بگذارند بيگلربيگى نمىگذارد و كذالك مردم هم در تكليف خود حيرانند ، و بيگلربيگى هم متصل درصدد اغتشاش شهر است كه هر روز صدايى بلند شود . خود مردمان شيراز حالتى ندارند و الا اغتشاش كلى مىشد .\r\nديگر آنكه ميرزا حسين خان معتمد ديوان با احمد آقاى تاجر مشكويى رعيت روس بر سر قيمت پوست بره گفتگوى سختى كردند ، معتمد ديوان او را قدرى شفاها بىاحترام مىكند ، احمد آقا هم به طهران شكايت به سفارت روس مىكند ، از آنجا حكم صدرات عظمى شد كه معتمد ديوان را تنبيه نمايند ، ولى قبل از رسيدن اين حكم بعضى از تجار ميانهء معتمد ديوان و احمد آقا را صلح داده بودند كه احمد آقا رضايت حاصل كرد .\r\nديگر آنكه از قراريكه جناب نظام الملك حاكم فارس تلگراف كرده بود روز پانزدهم شهرحال از طهران نقل مكان كرده است و عنقريب حركت خواهند كرد ، از قرارى كه مىگويند جمعيت زيادى همراه دارد ، از آن جمله چهل سوار قزاق كه در ادارهء سرتيپ روسى است با فوج كزاز كه عوض فوج مخصوص است با يكصد و پنجاه سوار ديوانى همراه دارد و حكم شده از اصفهان سه عراده\r\n\r\n","description":"","footnote":"","page_name":" 559 ","page_number":645},
  {"content":"\r\n\r\nتوپ اطريشى قلعه‌كوبى همراه بياورد . چند نفر از پيشخدمتهاى مخصوص همايونى و چند نفر از رجال معتبر طهران همراه دارد .\r\nديگر آنكه حقوق قشون ساخلو فارس از جيره و مواجب قريب چهار ماه است نرسيده و تمام سرباز و سوار توپچى به صدا آمده‌اند و هرچه از صدرات عظمى حكم مىشود از جايى پولى گرفته به آنها بدهند ، پولى در ميان نيست . هرچه بوده سركار و الا فرمانفرما گرفته و رفته است . حال حكم شده پنج هزار تومان قوام الملك مساعده بدهد كه به قشون بدهند تا جناب نظام الملك وارد شوند و قرارى بدهند . اين هم معلوم نيست كه قوام الملك بدهد يا ندهد .\r\nديگر آنكه زمينى پشت ارگ ديوانى ، جلو زنجير خانهء قديم كه مرحوم حاجى نصير الملك از ديوان خريده بود و حال كاروانسرا است و به عيال قوام الملك كه صبيه‌اش بود بخشيده بود ، حال زين العالدين خان برادر فتح الملك مىخواهد به زور حكومت جناب نظام الملك آنجا را تصرف نمايد و دكان بسازد . عيال قوام الملك مانع است . نزديك بود نزاع بزرگى بشود ، از طرف عيال قوام الملك تفنگچى جمع شده و از طرف زين العالدين خان سربازها را تفنگ با فشنگ داده بودند ، بعضى از علما حمايت از اين طرف و بعضى حمايت از آن طرف مىخواستند بنمايند ، بعضى از مصلحين ميانه افتاده نگذاردند نزاع شود . حال زمين را به همان حالت گذارده‌اند تا قوام الملك و حكومت وارد شوند و حكم آن را بنمايند و قرارى بدهند .\r\nمورخهء روز سه‌شنبه بيست و چهار شهر شوال المكرم سنه 1316 مطابق هفتم ماه مارچ سنه 1899 .\r\n\r\nاز 25 شوال 1316 مطابق 8 مارچ 1899\r\nاز قرارى كه خبر رسيده در سروستان و بعض جاهاى ديگر كر ملخ بيرون آمده است .\r\nديگر آنكه از اين فتحى كه دريابيگى در بندر لنگه كرده همهء اهل شيراز خوشحال هستند ، ولى پسران قوام الملك خيلى دلتنگ هستند كه چرا اين فتح به اسم ما نشد .\r\nديگر آنكه مشاور السلطان كه كارگزار بغداد بود و از راه بوشهر به شيراز آمده و حال چندى است در شيراز توقف دارد ، به جناب نظام الملك نوشته است كه ابواب جمعى قوام الملك را در سى هزار تومان علاوه قبول دارم . از قراريكه ميگويند به جهت اينكه سبعه را جناب امين الملك خريده و از ابواب جمعى قوام الملك موضوع خواهد شد مشكل است قوام الملك لار را هم قبول نمايد ، ولى اينها هم بسته به آمدن حكومت است ، بنقد كه جميع كارهاى فارس مغشوش است .\r\nديگر آنكه دو سه روز است هوا را خيلى سرد كرده شب سه‌شنبه دويم شهر ذيقعده برف سختى آمد ، مردم خيلى تعجب دارند چونكه هم هوا خوب شده و هم تا به حال كسى خاطر ندارد پنج شش روز به عيد نوروز مانده در شيراز برف آمده باشد .\r\nديگر آنكه شخصى حسين نام مشهور به بىدندان كه يكى از الواط شيراز بود و متصل در شهر هرزگى و شرارت مىكرد ، چندين فقره هم حكومت مىخواست او را بگيرد ، از شيراز فرار كرده مىرفت ، بعد از چندى مىآمد ، شب هنگام مست كرده در كوچه هرزگى مىكرد ، صبح كشته او را\r\n\r\n","description":"","footnote":"","page_name":" 560 ","page_number":646},
  {"content":"\r\n\r\nانداخته بودند ، هنوز معلوم نيست كه قاتل او كيست ، ولى از قراريكه مىگويند آدمهاى داروغه آمده بودند او را گرفته ببرند آن كار را كردند .\r\nمورخهء روز چهارشنبه سيم شهر ذيقعده الحرام سنه 1316 مطابق پانزدهم ماه مارچ سنه 1899 .\r\nمحقق شد كه حسين بىدندان را داروغه و اتباع مشار اليه با ششتاب زده‌اند ، رفع شرى از مردم كردند .\r\nديگر آنكه از قرار اخبار تلگرافى جناب نظام الملك سه چهار روز است از اصفهان حركت كرده‌اند ، بعد از سيزده عيد به شيراز خواهند رسيد .\r\nديگر آنكه از قرارى كه خبر رسيده قوام الملك قلعهء شيخ عامر را محاصره كرده است ، چند نفر اشرار در آنجاست مىخواهد بگيرد و از آنجا برود به گله‌دار آنجا را منظم نمايد .\r\nديگر آنكه جناب نظام الملك به نصير الملك تلگراف كرده كه پيشكارى فارس با خود شماست ، مشغول رتق و فتق امورات باشد تا ورود من . ولى گويا اين تلگراف مصلحتى است .\r\nديگر آنكه چند روز است اتصالا باران مىآيد هوا بسيار خوب شده ، از اين بارندگى زياد اسباب تشويش به جهت ملاك است كه حاصل را زردى خواهد زد .\r\nديگر آنكه كارهاى حكومتى تمام مغشوش است خصوصا بيگلربيگى و اتباع قوام الملك عقب فتنه و فساد مىكردند ، هر شب در شهر يك فسادى برپاست ولى فتح الملك بملاحظه هيچ نمىگويد با حاكم وارد شود .\r\nمورخهء روز چهارشنبه دهم شهر ذيقعده سنه 1316 مطابق بيست و دويم ماه مارچ سنه 1899 .\r\nاز قراريكه خبر رسيده شيخ محمد خان كه از بندر لنگه فرار كرده در چهار فرسخى بندر لنگه در كوهى با چهار صد نفر تفنگچى نشسته است ، هر قافله كه از آنجا عبور مىنمايد اهل قافله را مىكشند و اموال آنها را مىبرند . از قراريكه تجار لار و نايب الحكومهء لار نوشته‌اند قافلهء لارى كه مشتمل از بيست نفر بوده‌اند با اموال زياد به مكهء معظمه مىرفتند ، تفنگچيان شيخ محمد تمام آنها را مىكشند و اموال آنها را از قراريكه نوشته‌اند قريب چهل هزار تومان از ترياك و وجه نقد و اقشمه كه بوده مىبرند . تجار لارى عريضهء شكايتى به طهران كرده‌اند ، و تجار لارى كه در شيراز هستند يك روز در تلگرافخانه بست رفتند . هنوز جواب لارىها نيامده است .\r\nديگر آنكه از قرار اخبار تلگرافى روز سيزدهم شهر ذيقعده جناب نظام الملك وارد آباده شدند ، و ساعت به جهت ورود ايشان روز بيست و ششم شهر حال معين كردند كه همان روز وارد شيراز خواهند شد . از قراريكه محقق شده عيال خودشان و عيال پسران ايشان همراه هستند ، بيشتر از همراهان ايشان هم عيال همراه دارند ، و مىگويند قريب نود جفت كجاوه همراه ايشان هست .\r\nديگر آنكه از قراريكه قوام الملك خودش نوشته قلعهء شيخ عامر را گرفته و عليرضا نام كه مرتكب شرارت مىشده و قلعه‌دارى مىكرده ، او را هم گرفته است . يك نفر توپچى و يك نفر از اهل\r\n\r\n","description":"","footnote":"","page_name":" 561 ","page_number":647},
  {"content":"\r\n\r\nگرمسيرات از طرف قوام الملك و چهار نفر از اشخاصى كه در قلعه بوده‌اند كشته شده‌اند .\r\nمورخهء روز چهارشنبه هفدهم شهر ذيقعده الحرام 1316 مطابق بيست و نهم ماه مارچ 1899 .\r\nزين العالدين خان برادر فتح الملك كه حاكم آباده و بوانات بود و خويشى نزديك به جناب نظام الملك دارد از شيراز رفت به آباده استقبال جناب نظام الملك . اهل آباده چون از مشار اليه شاكى بودند تمام آنها تا سه فرسخى آباده به شكايت بيرون آمده بودند ، خيلى شكايت كردند .\r\nجناب نظام الملك مجلس استنطاق فراهم آورده بودند كه جهت شكايت آنها چيست . بعد كه معلوم مىشود از بابت زين العالدين خان و اجحاف و تعدى زياد كه كرده بود شكايت داشتند .\r\nبقسمى زين العالدين خان را بىاحترام كردند و فحش زياد پيش روى جناب نظام الملك به مشار اليه دادند ، نايب او را گرفته زنجير كردند . بعد از آباده كه حركت كرده‌اند از قرار مذكور زين العابدين خان اشتباه كارى كرده ، دو سه نفر از اهل آباده از آنهاييكه شكايت كرده بودند جناب نظام الملك مىگيرد كه به شيراز بياورد ، تمام اهل آباده مىريزند كالسكه‌هاى نظام الملك را كه تمام در آنها زن بوده بهم مىبندند و نمىگذارند كه كالسكه‌ها حركت كنند تا آنكه اشخاصى را كه گرفته بودند رها مىكنند . خيلى بىاحترامى نسبت به جناب نظام الملك مىكنند .\r\nديگر آنكه فتح الملك رفت بچاپارى استقبال جناب نظام الملك كه ايشان را ديده مراجعت نمايد . روز بيست و ششم وارد شيراز مىشوند ، بنقد كه حكومت ايشان رموزهء خوبى ندارد تا بعد چه شود .\r\nديگر آنكه ديشب كه شب چهارشنبه بيست و چهارم شهر ذيقعده بود در منزل ميرزا مهدى نام منشى نصير الملك جمعى از فسايىها و بعضى از اهل شهر ميهمان بوده‌اند ، آخر شب مست مىشوند ، ميرزا مهدى را مستى وامىدارد بعد از رفتن ميهمانها تفنگ برداشته عقب ميهمانها تفنگ مىاندازد . آنها خود را پنهان مىنمايند . شاهزاده آقا پسر مرحوم صدر شيرازى كه از طرف مادر شاهزاده و از طرف پدر از علما است چون همسايه بودند مىآيد درب كوچه كه ببيند چه خبر است ، ميرزا مهدى گلوله به آن بيچاره مىاندازد ، فورا كشته مىشود ، و همان شب يكى از فراشان حكومت ميرزا مهدى را مىگيرد ، حال در حبس است ولى جميع شاهزادگان و علما و اهل شهر در منزل مقتول جمع شده‌اند و خيال دارند قاتل را به سزا برسانند ، ليكن تا حاكم وارد نشود معلوم نيست چه حكمى دربارهء قاتل بشود .\r\nمورخهء روز چهارشنبه بيست و چهارم ذيقعده الحرام 1316 مطابق پنجم ماه اپريل 1899 .\r\n\r\nاز 25 ذيقعده 1316 مطابق 6 اپريل 1899\r\nجناب نظام الملك روز جمعه بيست و ششم شهر ذيقعده چهار ساعت به غروب آفتاب مانده وارد شيراز شدند . تمام اهل شهر از اعيان و اشراف و كسبه از زن و مرد استقبالى از ايشان كردند خيلى جمعيت شده بود ، از تل سلام شليك توپ كردند تا وارد شيراز و داخل ارگ حكومت شدند .\r\n\r\n","description":"","footnote":"","page_name":" 562 ","page_number":648},
  {"content":"\r\n\r\nديگر آنكه شهر و بيرونها بالفعل خيلى بىنظم و مغشوش است ، هر شب در شهر آدم مىكشند ، همان شب اول ورود حكومت شخصى با پيشتاب گلوله به سينهء شخص ميوه‌فروشى مىزند فورا كشته مىشود . فرداى آن شب قاتل را گرفته نزد حكومت آوردند ، حكومت حكم كرده سر او را بريدند . و نيز يك نفر ديگر را هم شب هنگام در شهر كشته‌اند ، هنوز قاتل او پيدا نشده . دو نفر را هم زخم زده‌اند كه قريب به موت هستند . يك نفر را هم در بيضا كشته به شيراز آورده بودند . هفتهء قبل هم شاهزاده آقا پسر صدر شيرازى را كشتند كه راپرت آن عرض شده است و هنوز معين نيست كه حكومت چه حكمى دربارهء ميرزا مهدى نام قاتل او بنمايد . در همين چند روزه چندين خون ناحق در شيراز واقع شده است . از قراريكه افواها در شهر شهرت دارد اين بىنظمىها و اغتشاش تمام به تحريك پسران قوام الملك و اتباع ايشان است . يك ساعت از شب گذشته كسى جرات نمىكند در شهر از خانه بيرون برود . اين است حال حاليهء فارس تا بعد چه شود .\r\nديگر آنكه روز ورود جناب نظام الملك قوام لشكرنويس فارس است و زين العابدين خان كه حاكم آباده است و از اقوام جناب نظام الملك و از طايفهء نورى هستند ، عوض بيگلربيگى جلوى جناب نظام الملك افتاده بودند ، كسبه و اهل شهر را معرفى مىكردند . بيگلربيگى و انتظام الممالك پسران قوام الملك با نصير الملك قهر كرده از بالاى تنگ الله اكبر از راه ديگر به شهر آمدند . جناب نظام الملك ملتفت مىشود در سلام خلعت به بيگلربيگى مىدهد و خيلى استمالت و مهربانى مىكند .\r\nديگر آنكه جناب نظام الملك ساعت ورود به شهر فورا سلام مىنشيند ، مثل شاهزادگان در سلام روى كرسى نشسته و عكس اعليحضرت همايونى را عقب سر خود وامىدارد . هيچكس از حكام سواى شاهزادگان ، در سلام روى كرسى ننشسته بود .\r\nديگر آنكه تا به حال نصير الملك را در كار وزارت نياورده است و خيال دارد كه پيشكارى را به نصير الملك ندهد . كارها على العجاله خيلى مغشوش است .\r\nديگر آنكه بيشتر از مستوفيان و ميرزاها كه اقوام ميرزا مهدى قاتل پسر صدر مىباشند در مسجد نو ازدحام كرده‌اند و مىگويند ميرزا مهدى قاتل نيست . علماى شهر هم متفقا فتوا داده‌اند كه نبايد ميرزا مهدى را بكشند چونكه قتل عمدى نبوده و بر خطا بوده است . ولى شاهزادگان و شيخ الرئيس كه خودش از سلسلهء شاهزادگان و علماست عقب كرده‌اند كه ميرزا مهدى را بكشند ، از صدرات عظمى هم تلگراف به حكومت شده كه بعد از آنكه محقق شد ميرزا مهدى قاتل است آنوقت قصاص شرعى شود .\r\nمورخهء روز پنجشنبه دويم شهر ذيحجه الحرام سنه 1316 مطابق سيزدهم ماه اپريل 1899 .\r\nهنوز جناب نظام الملك حكمى از بابت نظم شهر و بيرونها نكرده‌اند و به طريق سابق كمال مغشوشى را دارد .\r\nديگر آنكه چند شب قبل شخص توپچى با شخص شاگرد خبازى گفتگو مىكند ، با قمه به\r\n\r\n","description":"","footnote":"","page_name":" 563 ","page_number":649},
  {"content":"\r\n\r\nپهلوى آن شخص شاگرد خباز مىزند ، فورا كشته مىشود . قاتل فرار كرده مىرود سر طويلهء عطاء الله سرتيپ توپخانه بست مىنشيند ، تاكنون كه حكومت در اين باب حكمى نكرده است .\r\nديگر آنكه الحمد الله نرخ اجناس خيلى تفاوت كرده ، قيمت هر جنس يك من چهار پنج شاهى ارزان شده است ، رموز امسال انشا الله بخير است .\r\nديگر آنكه قوام الملك كه به جهت نظم و گرفتن ماليات داراب و لارستان و آن صفحات رفته بود اين دو روزه وارد شيراز خواهد شد .\r\nمورخهء روز چهارشنبه هشتم شهر ذيحجه الحرام سنه 1316 مطابق نوزدهم اپريل سنه 1899 .\r\n\r\nاز 9 ذيحجه 1316 مطابق 20 اپريل 1899\r\nميرمحمد شريف خان كلانتر طايفهء يزيدى عرب را پسر برادر خودش كه على محمد خان نام باشد با چند نفر ديگر به تحريك قوام الملك گلوله زدند و بعد از دو روز فوت شد . پسر ميرمحمد شريف خان هم همان وقت فوت پدرش جمعيتى برداشته مىريزند روى على محمد خان ، او را با هفت نفر ديگر و دو نفر زن مىكشند ، بعد از آن طايفهء خود را برداشته مىرود در خاك كرمان .\r\nديگر آنكه طايفهء ممسنى و طايفهء دره‌شولى قشقايى نزاع سختى كرده‌اند . از قرار مذكور از طرفين قريب چهل پنجاه نفر مقتول شده‌اند . از طرف حكومت شاهزاده محمد كاظم ميرزا كه از همراهان جناب نظام الملك بود مأمور شده رفته است و تا به حال خبرى از مشار اليه نرسيده است .\r\nديگر آنكه طايفهء قشقايى را از عبد الله خان صولت السلطنه گرفته و به اسماعيل خان برادرش داده‌اند و از اين جهت كار قشقايى مغشوش خواهد شد .\r\nديگر آنكه كارهاى حكومت تمام به مشاورت فتح الملك و زين العابدين خان مىگذرد ، نصير الملك را در كار نياورده‌اند ، فسا و ممسنى كه در ادارهء نصير الملك بود از او گرفته و به زين العابدين خان داده‌اند . در حقيقت زين العابدين خان را جزو پيشكار قرار دادند ، از اين جهت قوام الملك و آن طايفه خيلى دلتنگ هستند .\r\nديگر آنكه قوام الملك روز عيد قربان قبل از آفاب وارد شيراز شد بعد از ورود رفت كه جناب نظام الملك را ملاقات نمايد ، نظام الملك از اندرون بيرون نيامد ، قوام الملك هم قهرا مراجعت به منزل خود كرد .\r\nديگر آنكه ميانهء طايفهء ممسنى و دره‌شولى كه نزاع شده است از قراريكه خبر صحيح رسيده است آقا بابا كيخاى كلانتر دره‌شولى به حمايت نصير خان و اسماعيل خان كلانتران طايفهء بكش كه جزو ممسنى است سى و سه نفر از طايفهء ممسنى كشته‌اند و سر چند نفر از آنها را بريده‌اند كه ورثهء مقتولين را به شيراز نزد حكومت آورده‌اند . مأمورى از جانب حكومت مجددا رفته است كه تحقيق اين نزاع را بطور درستى كرده و راپرت آن را بفرستد ، آن وقت حكم آن بشود .\r\nمورخهء روز چهارشنبه پانزدهم شهر ذيحجه الحرام 1316 مطابق بيست و ششم ماه اپريل 1899 .\r\n\r\n","description":"","footnote":"","page_name":" 564 ","page_number":650},
  {"content":"\r\n\r\nدو نفر فراش حكومتى در كوچه مست بودند ، يكى از علما آنها را گرفته حد شرعى زده و بعد از آن برده درب منزل حكومت انداخته‌اند . كارهاى حكومتى ظاهرا خيلى مغشوش است تا بعد چه شود .\r\nديگر آنكه نصير الملك را خلعت پيشكارى دادند ، هر روزه به دفتر مىرود ولى باطنا كارها به مشورت فتح الملك و زين العابدين خان مىگذرد .\r\nديگر آنكه پست كه از شيراز مىرفت در اكبرآباد يك فرسخى شيراز پست را سرقت مىنمايند ، جميع نوشتجات و امانات او را مىبرند . تفنگچيان سر راه عقب سارقين مىروند ، امانات و نوشتجات را پيدا مىكنند . سارقين فرار كرده‌اند . از قرار مذكور سارقين از گماشتگان عبد الله خان صولت السلطنه بوده‌اند ، و چنين مذكور است كه خود صولت السلطنه در دو فرسخى شيراز در ده امام جمعه بوده است و همان شب نصير الملك و معين الشريعه پسر امام جمعه پيش مشار اليه بوده‌اند ، به تحريك معين الشريعه صولت السلطنه سوار فرستاده پست را برهنه كرده‌اند .\r\nبر جناب نظام الملك هم اين فقره واضح شده است ، بيگلربيگى مجلسى در ملاء عام گفته است كه دزدى پست از معين الشريعه است و ثابت مىكنم كه آدمهاى مشار اليه با آدمهاى عبد الله خان معا پست را برهنه كرده‌اند .\r\nديگر آنكه جناب نظام الملك اغلب در خلوت نشسته است ، كسى ايشان را ملاقات نمىكند خيلى كارها مغشوش است ، اجزايى كه همراه ايشان بوده‌اند اغلب خيال مراجعت دارند چونكه وضع را بد مىبينند .\r\nمورخهء روز چهارشنبه بيست و دويم شهر ذيحجه الحرام 1316 مطابق سيم ماه مى 1899 .\r\nميانهء جناب نظام الملك و قوام الملك رنجش پيدا شده است .\r\nديگر آنكه بهبهان و كازرون به مدير السلطنه پسر بزرگ جناب نظام الملك واگذار شده ايشان از جانب خود صفدر ميرزا را كه ملقب به عطاء السلطنه است نايب الحكومهء بهبهان قرار داده فرستادند ، آباده و اقليد به افخم الملك پسر كوچك جناب نظام الملك واگذار شده ، ايشان هم ميرزا فرج الله خان را كه اغلب مقصر دولت بود و حال همراه جناب نظام الملك به شيراز آمده نايب الحكومهء آباده قرار داده فرستاده‌اند .\r\nديگر آنكه عبد الله خان صولت السلطنه ايل بيگى قشقايى به شيراز آمده ولى ايل قشقايى به اسماعيل خان برادر مشار اليه واگذار شده و امساله كارى به صولت السلطنه رجوع نيست .\r\nديگر آنكه قوام الملك چند روز قبل مىرود به ملاقات جناب نظام الملك ، آدم زيادى همراه داشته محض بىاعتنايى به حكومت با همان جمعيت داخل در منزل حكومتى مىشود ، جناب نظام الملك از اين فقره خيلى اوقات تلخ مىشوند و فورا از مجلس تا قوام الملك هنوز نرسيده برمىخيزند و به خلوت مىروند و تغير زيادى به فراشباشى خود مىكنند . قوام الملك از اين مطلب مطلع مىشود ، جناب نظام الملك را ملاقات نكرده قهرا مراجعت مىنمايد . بعد از رفتن قوام الملك جناب نظام الملك ميرزا عباس خان مهندس را مىفرستند از قوام الملك ترضيه بخواهد . قوام الملك\r\n\r\n","description":"","footnote":"","page_name":" 565 ","page_number":651},
  {"content":"\r\n\r\nهم جواب سخت داده و از شهر مىرود به باغ خود . دو سه مرتبه باز ميرزا عباس خان را مىفرستند قوام الملك را استمالت كرده بياورد . قوام الملك تمام را جواب‌هاى سخت داده و نيامده است .\r\nديگر آنكه خود جناب نظام الملك مىرود به باغ قوام الملك و در واقع از قوام الملك ترضيه مىخواهد و با هم صلح مىكنند . در حقيقت از اين بابت خيلى از شئونات و عظم حكومتى كسر كرده و در انظار مردم اين حركت جناب نظام الملك خيلى قبيح آمده است .\r\nديگر آنكه بيرونها على الخصوص در ممسنى و قشقايى اغتشاش كلى است .\r\nمورخهء روز چهارشنبه بيست و نهم شهر ذيحجه الحرام سنه 1316 مطابق دهم ماه مى 1899 .\r\n\r\n","description":"","footnote":"","page_name":" 566 ","page_number":652},
  {"content":"\r\n\r\n\r\nسال 1317 وقايع اتفاقيه دار العلم شيراز\r\n\r\nاز غرهء محرم 1317 مطابق 11 مى 1899\r\nچند شب قبل اكبر دايى محمد كه يكى از الواط مشهور شيراز است با چند نفر اراذل ديگر و ميرزا على نام كه يكى از متوليان شاه‌چراغ بود در مجلس درب دروازهء سعدى ميهمان بودند ، آخر شب مست مىشوند ، اكبر دايى محمد به ميرزا على و آن چند نفر ديگر زخمى مىزند ، به ميرزا على بعد از زخم زدن لگدى هم به پهلويش زده بوده است بدان جهت چند روز خون از حلق مشار اليه آمده و فوت شده است . تمام متوليان شاه‌چراغ جمع شده بودند از اهل شهر هم ازدحام و جمعيت زيادى در شاه‌چراغ شده بود . مىخواستند اكبر دايى محمد را بگيرند ، او هم فرار كرده رفته در سيد حاجى غريب بست نشسته است . دو سه فقره مىخواستند او را از سيد حاجى غريب بيرون بياورند ، الواط اطراف سيد حاجى غريب به حمايت اكبر دايى محمد مانع شده بودند ، نزديك بود فساد كلى برپا شود . اين اكبر دايى محمد مكرر در شيراز از اين شرارتها كرده است . يك مرتبه هم مرحوم معتمد الدولهء ثانى يك دست او را با پى پاهايش بريده است ، يك مرتبهء ديگر هم محض شرارت زياد در حكومت جناب نظام السلطنه ساعد السلطنه او را گلوله زده و جان سالم كرده ، با اين حالتها باز دست از هرزگى برنداشته و نمىدارد .\r\nديگر آنكه ميرزا مهدى كه قاتل شاهزاده آقا بود در شيراز هرچه خواستند او را قصاص نمايند علما مانع بودند ، از طهران حكم شد او را به طهران بفرستند كه در آنجا بعد از ثبوت قصاص شود . حكومت مشار اليه را تحت الحفظ با سوار و تفنگچى روانهء طهران نمود . از قراريكه در شيراز شهرت دارد او را در عرض راه كشته‌اند .\r\nديگر آنكه از اول ماه محرم در عمارت حكومتى تعزيه مىخوانند و شبها هم روضه‌خوانى و سفره داده مىشود .\r\nديگر آنكه مأمورانى كه به جهت تحقيق و گرفتن قاتلين حضرات ممسنى رفته بودند هيچ كدام زورشان به طايفهء دره‌شولى نرسيده ، حتى آدم حكومتى را هم گرفته نگاه داشتند و بىاعتنايى كلى نسبت به حكومت كرده‌اند . على الظاهر كارهاى حكومتى چندان سر و صورتى ندارد تا بعد چه پيش آيد .\r\nديگر آنكه شيخ بچه‌اى كه از مشايخ اعراب سمت شوشتر و محمره است چون با شيخ خزعل نزاع كرده از طهران حكم شده بود او را بگيرند و به طهران بفرستند . در بهبهان مشار اليه را\r\n\r\n","description":"","footnote":"","page_name":" 567 ","page_number":653},
  {"content":"\r\n\r\nگرفته تحت الحفظ به شيراز آوردند . روز ورود به شيراز با موزيك واردش كردند ، الحال در منزل حكومتى حبس است . جناب نظام الملك خيال دارند او را با فوجى كه مرخص است به طهران بفرستند .\r\nمورخهء روز سه‌شنبه ششم شهر محرم الحرام سنه 1317 مطابق شانزدهم ماه مى سنه 1899 .\r\nاز طهران حكم شده بود سه عراده توپ اطريشى حضرت و الا ظل السلطان از اصفهان به شيراز بفرستند ، روز چهارشنبه هفتم محرم يك نفر ميرپنجه و پنجاه نفر توپچى هركدام با يك تفنگ و رندل و دويست و پنجاه فشنگ مع سه عراده توپ وارد شيراز شدند .\r\nديگر آنكه محمد كاظم ميرزا كه در دو سال قبل همراه حسام السلطنه به بوشهر آمد و حال همراه نظام الملك به شيراز آمده ، حكومت دشتى و دشتستان به مشار اليه واگذار شده ، در تدارك رفتند .\r\nديگر آنكه قنسول روس مقيم اصفهان عصر روز دوشنبه دوازدهم وارد شيراز شد و در فوج شاهنشاهى منزل كرده است . روز ورود به شيراز چند نفر تجار روسى با تاجرباشى روس و جمعى از اهل شهر به دوستى تجار روسى استقبال رفته بودند ، پس از ورود از اهل شهر و تجار و غيره از مشار اليه ديدنى كردند .\r\nمورخهء روز چهارشنبه چهاردهم شهر محرم الحرام 1317 مطابق بيست و چهارم ماه مى 1899 .\r\nقوام الملك روز پنجشنبه پانزدهم از قنسول روس ديدنى كرد .\r\nديگر آنكه كارهاى حكومتى از قرار سابق است ، رونقى ندارد .\r\nديگر آنكه نرخ اجناس تنزل كرده ، قيمت هر جنسى يك من چهار پنج شاهى ارزان شده است ، گندم يك من نهصد دينار الى يك قران ، جو يك من هفت شاهى الى دو عباسى است ، قيمت نان هم مطابق قيمت گندم است .\r\nديگر آنكه اغلب از همراهان جناب نظام الملك خيال مراجعت دارند چونكه كارى جهت ايشان معين نبود .\r\nديگر آنكه باز ميانهء جناب نظام الملك و قوام الملك كدورتى واقع شده است . و نيز ميانهء قوام الملك و بيگلربيگى پسر بزرگ خود گفتگوى كلى واقع شده ، بيگلربيگى قهر كرده مىخواست برود به طهران ، او را مانع شده‌اند . على الظاهر از كارهاى خود استعفا كرده است .\r\nديگر آنكه مستشير الدوله و انتظام الملك دامادان جناب نظام الملك و مدير السلطنه پسر بزرگ جناب نظام الملك در جناح حركت به سمت طهران هستند چونكه رموز كارها را خيلى بد مىبينند ، هيچ مأمورى از حكومت به بيرونها نرفته كه بافتضاح مراجعت نكرده است .\r\nديگر آنكه جناب نظام الملك از قنسول روس صبح روز سه‌شنبه بيستم محرم در بانك شاهنشاهى بازديد نمود .\r\nديگر آنكه قنسول روس همان روز سه‌شنبه بيستم از شيراز به سمت بوشهر حركت كرد ، قرار\r\n\r\n","description":"","footnote":"","page_name":" 568 ","page_number":654},
  {"content":"\r\n\r\nاست شش روزه به بوشهر برسند .\r\nمورخهء روز چهارشنبه بيست و يكم شهر محرم الحرام 1317 مطابق سى و يكم ماه مى 1899 .\r\nقاصد پست كه از بوشهر به شيراز مىآمده در دالكى او را برهنه كرده و هرچه همراه داشته برده‌اند ، تفنگچيان ميرزا آقا عقب سارقين كرده از قرار مذكور يك نفر دزد و يك نفر از تفنگچيان كشته شده‌اند ، نوشتجات پست را آورده‌اند ولى امانات را سارقين برده‌اند .\r\nديگر آنكه فوج مخصوص مرخص بوده‌اند ، جناب نظام الملك حكم كرد نروند تا وقتى كه عوض آنها برسند . فوج رفتند به تلگرافخانه بست ، خيلى هرزگى كردند ، از تلگرافخانهء ايرانى به تلگرافخانهء انگليس پناه بردند . صاحب‌منصبان فوج به هزار زحمت و نويد آنها را از تلگرافخانه بيرون آورده است ، يك هفته در تلگرافخانه بوده‌اند .\r\nديگر آنكه مستشير الدوله داماد جناب نظام الملك رفت به طهران ولى هنوز انتظام الملك داماد ديگر ايشان و مدير السلطنه پسر بزرگشان نرفته‌اند .\r\nديگر آنكه قوام الملك را از طهران حكما خواسته‌اند كه بچاپارى برود . تا به حال هرچه جناب نظام الملك توسط كرده‌اند كه بلكه رفتنش را موقوف نمايد قبول نشده ، قوام الملك هم شهر و بيرونها را مغشوش كرده و محرك است كه مردم شهر بلوا كنند ، علما را تعارف و پول زياد داده تلگراف كرده‌اند به حضرت اشرف صدر اعظم كه وجود قوام الملك در شيراز لازم است ، اگر به طهران بيايد اسباب اغتشاش ولايت خواهد شد . با اين حالت باز قبول نشده است . حالا كم‌كم اغتشاش در شهر انداخته است ، خصوصا از بابت پول سياه كه حكم شده شصت شاهى يك قران باشد ، محرك تجار و كسبه شده دكاكين و بازارها را بسته‌اند ، به كلى دادوستد نمىشود . حال دو روز است كه دكاكين بسته شده ، قوام الملك مىخواهد كار را بر حكومت تنگ نمايد .\r\nديگر آنكه بيگلربيگى كه قهر از پدر خود كرده به سر املاك خود رفته بود مراجعت كرده است .\r\nمورخهء روز چهارشنبه بيست و هشتم شهر محرم الحرام 1317 مطابق هفتم ماه جون 1899 .\r\n\r\nاز 29 محرم 1317 مطابق 8 جون 1899\r\nيك دو روز از بابت پول سياه خبرى نبود ، باز به تحريك بيگلربيگى و اتباع قوام الملك روز سلخ محرم پول سياه به كلى پيدا نمىشد و در شهر نان عايد كسى نمىگرديد . حكومت حكم كرد بعضى از خبازان و يك دو نفر از صرافان را چوب زدند و گوش دو سه نفر كسبه را مقابل دكان خود به ديوار كوبيدند ، حال پول سياه پيدا مىشود و مردم آرام گرفته‌اند ، ولى چونكه قوام الملك مىخواهد شهر را اغتشاش كند كه حكم شود نرود هر روز اسباب اغتشاشى فراهم مىآورد .\r\nديگر آنكه همان روز كه از بابت پول سياه فراشباشى حكومت در شهر رفته بود و گوش دو سه نفر مقصرين را به ديوار كوبيده بود ، بعضى از مردم در منزل حاجى سيد على اكبر پيشنماز\r\n\r\n","description":"","footnote":"","page_name":" 569 ","page_number":655},
  {"content":"\r\n\r\nجمع شده بودند . فراشباشى با اجزاى خود به آنجا رفته بود كه آن جمعيت را پراكنده كند .\r\nحاجى سيد على اكبر مىخواسته فراشباشى را چوب بزند ، بعضى مانع شده بودند . بعد از آن قاپوچى حكومت را بقدرى وامىدارد مىزنند كه مشرف به موت مىشود ، چوبدست قاپوچى را كه تمام نقره بوده وامىدارد مىشكنند به طلاب تقسيم مىكند . فراشباشى مبلغى از مردم جريمه گرفته بوده ، مردم سياهه به حاجى سيد على اكبر مىدهند كه هزار تومان فراشباشى از ماها جريمه گرفته است . حاجى سيد على اكبر هم مىفرستد پيش حكومت كه حكما بايد پول مردم را پس بدهند . از قرار مذكور چهارصد تومان از حكومت پس‌گرفته است ، ديگر معلوم نيست كه به مردم داده يا خير . خيلى تضييع حكومت شده ، الان نه در شهر و نه در بيرونها مغرب كه مىشود كسى جرأت آمد و رفت را ندارد مگر چند نفر همراه با اسلحه باشند ، خيلى وضع حكومت مغشوش است .\r\nديگر آنكه كاغذى نوشته درب منزل حكومت و تمام نوريهاى اقوام جناب نظام الملك از قبيل فتح الملك و قوام لشكر و غيرهما انداخته بودند و خيلى بدگويى از جناب نظام الملك و آنها كرده بودند . بعد كه معلوم شده كار اتباع قوام الملك و به گفتهء خود مشار اليه بوده است .\r\nديگر آنكه در يك فرسخى شهر كه قره‌باغ باشد قريب چهارصد گوسفند برده‌اند ، معلوم نيست دزد كيست . ازاين‌قبيل اغتشاش و دزدى هر روز و هر شب مىشود و از قرار معلوم تمام به تحريك قوام الملك محض خراب كردن جناب نظام الملك است .\r\nديگر آنكه جناب نظام الملك و قوام الملك را از طهران به تلگرافخانه خواستند ، روز سه‌شنبه چهارم شهر صفر هر دو به تلگرافخانه حاضر شدند . بعد از سوال و جواب زياد رفتن قوام الملك موقوف شد . به قولى سى هزار تومان به قولى چهل هزار تومان به قولى هفتاد هزار تومان از مشار اليه پيشكش گرفتند ، از قرار مذكور خلعتى هم از جانب اعليحضرت همايونى براى قوام الملك معين شده مىآورند .\r\nديگر آنكه مرض طاعون در بوشهر رسيده است و از قرار مذكور تا به حال قريب سى نفر به اين مرض تلف شده‌اند . اهل شيراز خيلى مشوش و مضطرب هستند كه بلكه سرايت كند .\r\nمورخهء روز پنجشنبه ششم شهر صفر المظفر 1317 مطابق پانزدهم ماه جون سنه 1899 .\r\nرفتن قوام الملك به طهران محققا موقوف شد و بطور تحقيق دوازده هزار تومان پيشكش داده است و تمام اين حركات را از جناب نظام الملك مىبينند ، مشار اليه هم بر خود حتم ساخته كه افتضاح كلى به جهت جناب نظام الملك فراهم بياورد .\r\nديگر آنكه روز شنبه هشتم شهر حال در منزل قوام الملك كه مجلس روضه‌خوانى بوده دو دسته سينه زن كه دروازه كازرونى و محله بيات باشند و روز قبل هم در همان‌جا مىخواسته‌اند با هم نزاع كنند نگذاشته‌اند ، باز هم آن روز در آنجا حاضر شده بودند . محله بيات مىخواسته‌اند سينه بزنند آنها را مانع شده و دروازه كازرونى را اجازهء سينه زدن مىدهند كه يك مرتبه در همان مجلس نزاع مىشود ، قريب سى نفر زخمى مىشوند و يك نفر از دروازه كازرون كشته مىشود ، خود\r\n\r\n","description":"","footnote":"","page_name":" 570 ","page_number":656},
  {"content":"\r\n\r\nقوام الملك مىگريزد پنهان مىشود ، بيگلربيگى و انتظام الممالك پسران قوام الملك مىافتند ميانهء مردم كه آنها را از هم جدا كنند ، نمىشود ، زنهاى بيات هم از بالاى پشت بامها سنگ زياد به مردم مىزنند . عاقبت بعد از كشته شدن يك نفر آنها را از خانه بيرون مىكنند . در ميانهء دعوا شخصى مىخواسته بيگلربيگى را با كارد بزند ، آدمهاى مشار اليه او را گرفته بودند ، خود بيگلربيگى آن شخص را چوب زيادى مىزند و حبس مىكند . قوام الملك فرستاده بود از جناب نظام الملك سرباز با فشنگ خواسته بود . ايشان هم سرباز خبر كرده بودند ولى سربازها نرفته بودند . روز بعد دروازه كازرونيها مىريزند در محلهء بيات ، مىخواسته‌اند خانه‌هاى آنها را غارت كنند ، ممكن نشده توى بازار درب شاه‌چراغ دو نفر از اهل بيات را كه كسبه بوده‌اند گرفته مىبرند در مسجد مرحوم مشير الملك كه آقا ميرزا محمد على پيشنماز در آنجا نماز مىخواند حبس مىكنند . حال دروازه كازرونىها قاتل خود را مىخواهند ، قاتل هم پنهان شده . بعضى مىگويند اين تحريك را نورىها كرده‌اند ، بعضى مىگويند چون پسران قوام الملك بهم بد هستند انتظام الممالك پسر كوچك قوام الملك محض عداوتى كه به برادر خود دارد محرك اين نزاع شده است . شهر مغشوش ، بيرونها بدتر از شهر . معلوم نيست چه اوضاعى است . حاكم هم بىعرضه ، از عهدهء نظم عاجز است . خداوند با اين اوضاع به مردم بيچاره رحم كند .\r\nديگر آنكه در كوهمره‌جات در يكى از دهات آنجا كه اسمش شكفت است كدخداى قديم كدخداى جديد را با برادر او كشته است ، خودش فرار كرده آمده در شاه‌چراغ بست نشسته است .\r\nديگر آنكه اهل محلهء دروازهء كازرون تماما در مسجد مشير الملك با اسلحه و يراق جمعيت كرده ، اطرافى و تماشايى هم دور آنها جمع شده‌اند ، خيال شورش دارند . مىگويند قاتل را مىخواهيم . از قرار مذكور قوام الملك قرار داده كه تا روز جمعه قاتل را معين كرده به دست آنها بدهد و الا شورش و بلوا خواهند كرد ، بد خيالى دارند .\r\nمورخهء روز چهارشنبه دوازدهم شهر صفر المظفر 1317 مطابق بيست و يكم ماه جون 1899 .\r\nدو سه روز است هوا گرم شده كه به 103 درجه رسيده است از اين گرمتر هم خواهد شد .\r\nديگر آنكه امساله الحمد الله ملخ اطراف شيراز نبود ، حاصل هم خوب شده ولى بواسطهء كم بارانى حاصل جو چندان خوب نشده ، حاصل گندم همه جا خيلى خوب است .\r\nديگر آنكه اهل محلهء بيات از قرار مذكور چهار صد تومان به ورثهء مقتولى كه از دروازه كازرون كشته شد مىدهند كه از سر قصاص بگذرند ولى دروازه كازرونىها راضى نشده‌اند حكما قاتل خود را مىخواهند .\r\nديگر آنكه وضع حكومت روزبروز بدتر و اغتشاش شهر و بيرونها بيشتر است . تمام اهل فارس از وضع اين حكومت و پيشرفت نداشتن در كارها حتى اتباع خود حكومت شكايت كلى دارند .\r\nديگر آنكه چون قاتل آن شخص دروازه كازرونى از اقوام حاجى آقا جان فراشباشى بيگلربيگى است قوام الملك محض اسكات آقا ميرزا محمد على پيشنماز سيصد تومان تعارف به جهت آقا\r\n\r\n","description":"","footnote":"","page_name":" 571 ","page_number":657},
  {"content":"\r\n\r\nميرزا محمد على مىفرستد ، خود بيگلربيگى هم مىآيد در مسجد مشير الملك آقا ميرزا محمد على را ملاقات مىكند ، آقا ميرزا محمد على مردم را آرام مىكند و جمعيت را متفرق مىنمايد . اهل دروازه كازرون از تعارف گرفتن آقا ميرزا محمد على مطلع شده‌اند ، تماما بدگويى مىكنند كه سيصد تومان پول گرفت و خون را پايمال كرد . حال به همين حالت اين فقره باقى است .\r\nمورخهء روز چهارشنبه نوزدهم شهر صفر المظفر 1317 مطابق بيست و هشتم ماه جون 1899 .\r\nاز قرار مذكور قاتل شخص دروازه كازرونى را گرفته‌اند ، در حبس بيگلربيگى است ، ولى بواسطهء همين‌كه قاتل از اقوام حاجى آقا خان فراشباشى است قوام الملك ميل ندارد قصاص شود . اهل محلهء بيات هزار تومان به توسط جناب امام جمعه به ورثهء مقتول مىدهند و باز راضى نشده‌اند و همين‌طور حكما مىگويند قاتل را مىخواهيم .\r\nديگر آنكه عطاء السلطنه نايب الحكومهء بهبهان بود بواسطهء مأمور رفتن از جانب حكومت به آنجا استعفا داده بود ، به محض استعفا دادن شهر بهبهان اغتشاش شده بود ، مشار اليه را پاى تلگراف حاضر كرده ، مدير السلطنه كه حاكم بهبهان است با نصير الملك خيلى تلگرافا سوال و جواب به مشار اليه كردند تا عاقبت هزار تومان ديگر علاوه از عطاء السلطنه گرفتند و حكومت را تماما به خودش واگذار كردند . مدير السلطنه پسر بزرگ جناب نظام الملك هم چون ديگر كارى در شيراز ندارد اين چند روزه به طهران خواهد رفت .\r\nديگر آنكه از عبد الله خان صولت السلطنه كاغذى به اسم اسعد السلطنه پسر مرحوم حاجى ايلخانى به حكومت داده‌اند كه در آن كاغذ خيلى از حكومت بد نوشته بوده . حكومت هم مىفرستند صولت السلطنه را مىآورند تغير زياد به او مىكنند ، او را مىدهند در محبس حكومتى زنجير و كند مىنمايند . بعد از يك روز و يك شب مشار اليه را از محبس و زير زنجير بيرون مىآورند ، در منزل فراشباشى حبس مىنمايند .\r\nديگر آنكه جناب نظام الملك نديم‌باشى خود را به جهت بعض مطالب به كازرون مىفرستند ، در كازرون بدسلوكى مىكند ، اهل كازرون او را زياد مىزنند و انواع افتضاح به سر مشار اليه مىآورند و او را حبس مىنمايند . خبر به جناب نظام الملك مىرسد ، سوار و سرباز مىفرستند .\r\nنديم‌باشى را از دست اهالى كازرون رها كرده به شيراز مىآورند . بعد از چند روز اشخاصى كه محرك اين رفتار بوده‌اند به دست مىآيند كه يكى از آنها پسر حاجى جمشيد نام تاجر كازرونى بوده او را به شيراز مىآورند با برادر حاجى جمشيد . جناب نظام الملك آنها را چوب زيادى مىزنند و حبس مىنمايند . تجار كازرونى و بعضى از تجار معتبر مثل حاجى عبد الرحمان كمپانى و غيره جمعيت زياد كرده مىروند در مسجد نو بست مىنشينند . جناب امام جمعه مىرود خدمت جناب نظام الملك از آنها توسط مىكند ، پسر و برادر حاجى جمشيد را مرخص مىكنند ، ليكن تجار همين‌طور در مسجد نو بست هستند ، قريب دويست نفرى جمعيت مىباشند .\r\nديگر آنكه سارقين پست را كه گرفته در محبس حكومتى حبس بودند ، جناب نظام الملك\r\n\r\n","description":"","footnote":"","page_name":" 572 ","page_number":658},
  {"content":"\r\n\r\nآنها را خلعت داده و از آنها معذرت خواسته مرخص كرده‌اند .\r\nديگر آنكه در زرقان جلو چاپارخانه قافله‌اى كه مشتمل از زوار مشهد و مال التجارهء داخله و خارجه بوده و در آنجا منزل كرده بودند ، شب هنگام علانيه دزد مىريزد در قافله ، تمام آنها را برهنه مىكنند ، حتى چاقچور از پاى زنها بيرون آورده‌اند و بعض از مال التجارهء داخله و خارجه را هم برده‌اند . به حكومت اطلاع داده‌اند ، ايشان هم مأمور به جهت گرفتن سارقين فرستاده‌اند .\r\nديگر آنكه در اصطهبانات نايب الحكومهء آنجا مقصرى را خواسته بگيرد ، سربازان مأمور آنجا را فرستاده كه مقصر را بگيرند ، اهل شهر به حمايت مقصر سربازان را مىخواسته‌اند بكشند ، سربازان فرار كرده پناه به خانهء يكى از اهالى اصطهبانات مىبرند . اهل شهر دور خانهء آن شخص را احاطه كرده مىخواسته‌اند خانهء او را غارت كنند كه قاصدى از آنجا معجلا به شيراز فرستاده تا به حكومت اطلاع بدهد ، بعد از آمدن قاصد ديگر خبرى از آنجا نرسيده كه بر سر صاحب‌خانه و سربازان چه آمده است .\r\nديگر آنكه بيرونها خيلى مغشوش است ، متصل مال التجاره و مال مردم را مىبرند و ابدا اعتنايى به حكومت ندارند . سارقين اغلب از طايفهء عرب و قشقايى هستند .\r\nديگر آنكه كوهى عرب در شيراز بود از شيراز به سمت ييلاق مىرفته ، در صحراى مرودشت كه مىرسد دوازده سوار قشقايى جلو او را مىبندند ، او هم يكنفر از آنها را مىكشد ما بقى سواران قشقايى فرار مىكنند ، كوهى هم مىرود .\r\nمورخهء روز چهارشنبه بيست و ششم شهر صفر المظفر 1317 مطابق پنجم ماه جولاى 1899 .\r\n\r\nاز 27 صفر 1317 مطابق 6 جولاى 1899\r\nحالت و رفتار حكومت مثل سابق است ، تمام كارهاى حكومتى از روى بىبصيرتى و غير قانون رفتار مىشود .\r\nديگر آنكه محلهء دروازهء كازرونى جمعيت كرده بودند كه بريزند در محلهء بيات ، خودشان قصاص خون خود را بنمايند . محله بيات و محلهء اسحاق بيگ هم كه محلهء قوام الملك باشد جمعيت كرده بودند مسلح و مستعد جنگ بودند . بيگلربيگى و قوام الملك از اطراف آدم فرستاده بودند نگذاردند كه محلهء دروازهء كازرونى بيايند ، ولى برادران قاتل در سيد علا الدين حسين بست نشسته‌اند . تمام اين حركات غير قاعده و كشته شدن مردم از بىعرضگى حكومت است .\r\nديگر آنكه عبد الله خان صولت السلطنه ايلبيگى قديم قشقايى را كه در منزل فراشباشى حبس كرده بودند او را از آنجا برده در منزل افخم الملك پسر كوچك جناب نظام الملك حبس كرده‌اند .\r\nديگر آنكه بيرونها خيلى مغشوش است به حدى كه بصعوبت تردد مىشود مگر با استعداد و تفنگچى عبور نمايند .\r\n\r\n","description":"","footnote":"","page_name":" 573 ","page_number":659},
  {"content":"\r\n\r\nديگر آنكه اموالى كه در حوالى زرقان از قافله و مال التجاره و زوار برده بودند ، اهل زرقان بعضى از مال را در همان نزديكى زرقان از دست سارقين گرفته‌اند ولى سارقين فرار كرده‌اند .\r\nسارقين تماما از ايلات خمسه ابواب جمعى قوام الملك بودند .\r\nديگر آنكه تجار كازرونى و غيره كه در مسجد نو بست بودند جناب امام جمعه از آنها استمالت كرده آنها را از مسجد بيرون آوردند .\r\nمورخهء روز چهارشنبه سيم شهر ربيع الاول سنه 1317 مطابق دوازدهم ماه جولاى 1899 .\r\nوضع حكومت روزبروز بدتر است ، مدير السلطنه پسر بزرگ جناب نظام الملك با عيال خود سه چهار روز است مراجعت به طهران كرد .\r\nديگر آنكه كاغذى به جناب نظام الملك نوشته‌اند و به دست فراشى از حكومت داده بودند كه بجناب نظام الملك داده است مضمون كاغذ عينا به قرار تفصيل ذيل است \" جناب سركار آقايى نظام الملك ، معتمد ديوان به ما سه نفرى آدمى دويست تومان وعده داده است نقد بدهد كه يك نفر از تاجرهاى ترك تبريزى و شيروانى با يك نفر از فرنگيهايى كه در تلگرافخانه و باغ شيخ و بانك منزل دارند شب بكشيم كه ولايتى را گائيدن بدهد و زن و بچهء مردم اسير فرنگى و ارس بشوند و كلاه كاغذى سر حاكم بگذارند . ما كه خدا نكند ، گاه است كه يكى ديگر شيطان به قالبش رفت اتفاقى افتاد اهل ولايت را بسوزانيدند ، مؤدى را بشناسيد ، صادق كار خودتان باشد ، بيدارتان كرديم \" . اين كاغذ را به جناب نظام الملك داده‌اند ، هنوز اثرى بظهور نرسيده . بعضى از مردم مىگويند اين كاغذ را نورىهاى اقوام خود نظام الملك نوشته‌اند چونكه به معتمد ديوان بد هستند مىخواهند اسباب‌چينى برايش نمايند .\r\nديگر آنكه شهر و بيرونها خيلى مغشوش است ، در شهر دو ساعت از شب گذشته در كوچه آدم برهنه مىكنند .\r\nديگر آنكه در ربع فرسخى شهر طرف راه بوشهر اول مغرب چند نفر دزد مىريزند روى يك شخص پيله‌ورى كه سه چهار قاطر بار همراه داشته ، آن شخص را مىزنند به حدى كه قريب به موت مىشود ، قاطرها و بارهايش را مىبرند . در همان بين پسرزادهء امام جمعه با يك دو نفر سوار مىرسند ، تفنگ هم همراه داشته‌اند ، اين حالت پيله‌ور را كه مىبينند به دزدها عقب مىكنند ، عرصه بر دزدها تنگ شده ، دزدها هم مالها را ول كرده رو به باغستان مسجد بردى فرار مىنمايند . پسرزادهء امام جمعه بارها را گرفته به شخص پيله‌ور مىدهد .\r\nمورخهء روز سه‌شنبه شانزدهم شهر ربيع الاول 1317 مطابق بيست و پنجم ماه جولاى 1899 .\r\nوضع حكومت مثل سابق است نرخ اجناس مثل گندم و جو از اين قرار است ، گندم يك من تبريز هفتصد دينار الى پانزده شاهى است ، جو يك من تبريز هفت شاهى الى دو عباسى است .\r\n\r\n","description":"","footnote":"","page_name":" 574 ","page_number":660},
  {"content":"\r\n\r\nديگر آنكه حاجى آقا جان فراشباشى بيگلربيگى كه در حقيقت بيگلربيگىگرى را او مىكرد و شهر را او مىگردانيد دو روز است فوت شده ، سن او قريب نود سال بود ولى قوت و قدرت مشار اليه مثل آدمهاى چهل پنجاه ساله بود ، تمام دزد و اشرار شهر را مىشناخت .\r\nديگر آنكه اكبر دايى محمد كه از اشرار بود و چندى قبل يكى از متوليان شاه‌چراغ را كشته بود و در سيد حاجى غريب بست بود ، شب هنگام داروغه او را گرفته اينك در حبس است .\r\nديگر آنكه كارهاى حكومتى خيلى مغشوش است ، ابدا هيچكس اعتنايى ندارد حتى فراشان خود حكومت . چند روز قبل در قهوه‌خانه سربازان فوج مخصوص با فراشان حكومتى مست بوده‌اند نزاع مىكنند ، فراشان زخمى به دست سربازى مىزنند ، سربازها خواسته بودند بريزند فراشان را بگيرند صاحب‌منصبان مانع مىشوند . روز بعد باز در قهوه‌خانه نزاعشان مىشود ، فراشان با قمه مىزنند به مچ سربازى كه قريب افتادن است .\r\nسربازان جمع مىشوند فراشان را مىگيرند به حكومت اطلاع مىدهند . حكومت سربازان و فراشان را خواست تنبيه نمايد اولا هرچه چوب و فلك خواسته بود فراشان اعتنايى نكرده بودند ، بعد از تغير زياد چوب و فلك مىآورند . يك نفر از فراشان را كه مىخواهد چوب بزند فراشباشى پاى برهنه مىدود و صدا به فراشان مىزند كه مىزنيد و خود را مىاندازد روى فلك ، پاى فراش را از فلك بيرون مىآورد و پاى خود را در فلك مىگذارد و بعد پاى خود را از فلك بيرون آورده مىرود منزلش ، قدرى هم به جناب نظام الملك بد مىگويد ، اسب خود را سوار شده كه برود ، به هزار قسم استمالت فراشباشى را برمىگردانند و خلعتى به او مىدهند .\r\nديگر آنكه در محلهء بيات نزديكى خانهء آقا ميرزا هدايت الله پيشنماز در خانه‌اى عروسى بوده مطرب هم داشته‌اند پسران آقا ميرزا هدايت الله با چند نفر طلبه مىريزند در خانهء آنها مردم را مىزنند و عيش آنها را منغص مىكنند ، زنهاى آن محله اجماع مىكنند به قدر دويست سيصد نفر مىريزند در خانهء آقا ميرزا هدايت الله ، اول سنگ زيادى به خانهء مشار اليه مىزنند ، خواسته بودند خانهء او را خراب كنند ، خود آقا ميرزا هدايت الله بيرون مىآيد زنها را استمالت مىكند معذرت مىخواهد ، زنها را آرام كرده برمىگرداند . روز بعد مردهاى آن زنها مىروند كه از آقا ميرزا هدايت الله معذرت زنهاى خود را بخواهند طلاب مىريزند مردها را مىزنند . شب بعد از اين مقدمه مردهاى بيات مىريزند در خانهء آقا ميرزا هدايت الله ، آقا ميرزا هدايت الله را با پسران او به قدر واقع مىزنند حتى زير جامه از پايش بيرون مىكشند . بيگلربيگى را خبر مىدهند فراش زيادى مىفرستد مردم را پراكنده مىنمايد . دو سه روز قبل از اين مقدمه دو وقر شراب به جهت فسا حمل مىكردند ، آقا ميرزا هدايت الله مىفرستد در جعفرآباد كه يك فرسخى شيراز است شرابها را مىگيرند تمام را مىشكنند .\r\nديگر آنكه چهار وقر برندى كه معادل بيست و چهار صندوق بوده به جهت خواجه اوانس تاجر مسيحى از بوشهر وارد شيراز مىكردند ، حاجى سيد على اكبر پيشنماز مىفرستد در كاروانسرايى كه حجرهء خواجه اوانس است در ميان كاروانسرا تماما را مىشكنند . تقريبا قيمت آنها قريب ششصد\r\n\r\n","description":"","footnote":"","page_name":" 575 ","page_number":661},
  {"content":"\r\n\r\nتومان مىشود . به حكومت عارض شده‌اند ، تا به حال كه اقدامى نشده است و نخواهد هم شد . از قرار مذكور اين برندىها مال همشيره‌زادهء حاجى سيد محمود تاجر كازرونى مىباشد و محض اينكه ميانهء حاجى سيد على اكبر با او بد است اين كار را كرده است .\r\nديگر آنكه قاصد پست كه از شيراز به فسا و جهرم و اين صفحات مىرفت ، درب دروازهء قصاب‌خانه او را برهنه كرده و هرچه داشته برده‌اند .\r\nمورخهء روز چهارشنبه بيست و چهارم شهر ربيع الاول 1317 مطابق دويم ماه اگوست 1899 .\r\nكالسكه‌خانهء حاجى احمد خان كرانى با كالسكه‌اش را شب هنگام نفت به كالسكه و ديوار كالسكه‌خانه زده آتش زدند ، قريب دو هزار تومان به مشار اليه ضرر وارد آمده . از قراريكه مىگويند محض عداوتى كه نصير الملك و پسران قوام الملك به مشار اليه دارند آنها آدم فرستاده چنين كارى را كرده‌اند . به حكومت عرض شده ولى حكومتى نيست كه بتواند حكمى بنمايد .\r\nديگر آنكه اغتشاش شهر و بيرونها روزبروز زيادتر است ، حكم حكومت در هيچ جاى جارى نيست و كسى اعتنا ندارد ، در هرجا كه مامور مىفرستند اول او را كتك زياد زده حكم او را پاره كرده بعد او را بيرون مىكنند . در فسا كه خيلى اغتشاش است ، بعضى از اهالى دهات مثل زاهدان و غيره ياغى شده‌اند ، تا به حال دينارى ماليات خود را نداده‌اند . آدمى از زين العالدين خان كه حاكم فسا است به آنجا رفته بود او را در ميانهء ده برهنه كرده و باقيه و شاقوت از آنجا بيرون كردند ، همين‌طور تا دو منزلى فسا تعاقب آن شخص كرده بودند . چند نفر از اهل آنجا در شيراز بودند قبل از آنكه آدم زين العابدين خان به شيراز برسد و شكايت كند به آنها خبر داده بودند آنها هم جمعيت كرده مىروند در مسجد نو بست مىنشينند و مىگويند ما حاكم خود را كه زين العابدين خان باشد نمىخواهيم . از اين قسم شرارتها اغلب مىنمايند .\r\nديگر آنكه اغلبى از وظيفه و مواجب سركارى مردم تا به حال نرسيده ، مردم فريادى شده و خيال شورش دارند ، حكومت هم خيال دارد ندهد .\r\nديگر آنكه قوام لشكر با حاجى محمد على خان فراشباشى قوام الملك در كرياس خلوت حكومتى شفاها با هم نزاع مىكنند حاجى محمد على خان خيلى بد به قوام لشكر مىگويد ، قوام لشكر به حكومت عارض مىشود ، تحقيق مىكنند تقصير از جانب قوام لشكر بوده همه به مشار اليه ملامت ميكنند .\r\nديگر آنكه ضعيفهء يهوديه‌اى رفته بود در سعدى كاسهء سر آدمى محض باطل السحر برده بود كه در او آب كرده به سرش بريزد . سربازى از فوج خاص با ضعيفهء فاحشه هم رفته بودند كه در آب سعدى بروند . ضعيفهء فاحشه يهوديه را مىبيند كه كاسهء سر آدمى دارد ، به سرباز مىگويد .\r\nسرباز مرد آن يهوديه را مىگيرد كه اگر يك قرابه عرق به من مىدهيد بروز مطلب را نمىدهم و الا ترا گرفته به شهر مىبرم . يهودى مىگويد من عرق ندارم . سرباز يهودى را گرفته كتك زياد مىزند ، او را گرفته به شهر مىآورد ، مىبرد نزد مظفر نظام صاحب‌منصب خود ، او هم يهودى\r\n\r\n","description":"","footnote":"","page_name":" 576 ","page_number":662},
  {"content":"\r\n\r\nرا مىفرستد پيش بيگلربيگى ، بيگلربيگى هم محض مداخل خود يهودى را نگه مىدارد كه آدم كشته‌اى بايد قصاص شوى . به حكومت عرض مىشود ، الواط و اشرار كه اين خبر را مىشنوند مىريزند در محله يهودها آنجا را غارت كنند . نزديك بود محلهء يهود غارت برود و خانه‌هاى حول و حوش محله هم يقينا غارت مىشد . از وكالت‌خانهء انگليس به حكومت اظهار شد كه نزديك است محلهء يهود غارت برود تا زود است خيالى كنيد . حكومت هم فراشباشى و مظفر نظام را با سرباز و فراش فرستاد در محلهء يهود الواط را بيرون كردند ، بعضىها را هم گرفتند ، شب هم چاتمه قراول در محله گذاردند كه كسى متعرض يهودىها نشود .\r\nديگر آنكه مدرسهء خرابه‌اى بود كه از مال طايفهء مدرس‌ها بود مشهور به مدرسهء حكيم ، چندين سال بود خرابه افتاده بود . آقا ميرزا هدايت الله پيشنماز به خيال افتاده بود كه آنجا را تصرف كند و جزيى تعميرى در آنجا كرده داماد خود را در آنجا بگذارد . طايفهء مدرس‌ها مطلع مىشوند ، پيغام مىدهند كه \" مال خودمان است ، تعمير خواهيم كرد و طلاب هم در آنجا مىگذاريم ، لازم به زحمت شما نيست \" . آقا ميرزا هدايت الله در صدد بود كه يك مرتبه چند نفر طلاب را بفرستد مدرسه را تصرف نمايند . حضرات مدرس‌ها خبردار مىشوند ، آنها هم پيش‌بينى كار خود را كرده بودند ، تا اينكه دو سه روز قبل آقا ميرزا هدايت الله طلاب را يك مرتبه مىفرستد كه مدرسه را تصرف نمايند ، حضرات مدرس با طلابى كه جمع كرده بودند درب مدرسه را مىبندند ، طلاب آقا ميرزا هدايت الله را به قدر واقع مىزنند كه سر و دست آنها مجروح مىشود ، بعد از مدرسه بيرون مىكنند . از هر جهت شيراز خيلى مغشوش است . دو سه روز قبل درب دروازهء كازرون يك ساعت به غروب آفتاب مانده پسر حاجى محمد اسماعيل زارع كه از ريش‌سفيدان درب دروازه كازرون است صد قدمى بيرون دروازه به نماز ايستاده بوده كه چند نفر سوار مىرسد او را ميگيرند با خودشان مىبرند تا يك فرسخى شهر آنوقت كتف و بغل او را بسته اسب و تفنگ او را مىبرند . از آنوقت تا دو ساعت از شب رفته هم او را نگاه مىدارند بعد او را رها كرده ، به شهر مىآيد . در همان شب در يك فرسخى كه ميانهء قره‌باغ و شهر باشد شانزده الاغ از طايفهء سرخى كه زغال بار داشته‌اند مىبرند . خيلى هرج و مرج است ، خداوند خودش حفظ فرمايد .\r\nمورخهء روز چهارشنبه غرهء شهر ربيع الثانى سنه 1317 مطابق نهم ماه اگست سنه 1899 .\r\n\r\nاز 2 ربيع الثانى 1317 مطابق 10 اگست 1899\r\nحكيم روسى يك هفته است وارد شيراز شده و اغلب با رعاياى روس شهر و بيرونهاى اطراف شهر را گردش مىنمايد .\r\nديگر آنكه فتح الملك و ميرزا محمد شفيع ملك التجار با حاجى ميرزا عبد الله رئيس كه ضابط مسجد بردى است گفتگويى داشته‌اند به حكومت عارض شده‌اند ، جناب نظام الملك بدون اينكه رسيدگى كنند حاجى ميرزا عبد الله را چوب زيادى زده و او را در انبار حبس كردند ، بعد از چند ساعت فرستادند حاجى ميرزا عبد الله را از حبس بيرون آوردند كه من ترا بىتقصير چوب زده‌ام\r\n\r\n","description":"","footnote":"","page_name":" 577 ","page_number":663},
  {"content":"\r\n\r\nمعذرت مىخواهم . يك طاقه شال كشميرى هم خلعت به مشار اليه داده او را مرخص مىكنند .\r\nحاجى ميرزا عبد الله هم تمام روساى دروازه سعدى و كازرونى و غيره و ريش‌سفيدان مسجد بردى را به قدر صد نفرى جمع كرده مىروند در مسجد نو بست . جناب نظام الملك قرار گذارده كه هفتهء نو بروند سر جوشك و آب قنوات اهل شهر را ملاحظه كنند و نگذارند كه ميرزا محمد شفيع ملك التجار اجحاف در آب سايرين بنمايد .\r\nديگر آنكه برندىهاييكه در كاروانسرا حاجى سيد على اكبر شكست معين شده مال ميور كمپانى بوده و از حكومت سخت مطالبهء غرامت آنها را دارند . به حاجى سيد على اكبر خبر داده‌اند كه مطالبهء غرامت برندىها را مىكنند ، هنگام ظهر بعد از نماز از مسجد مىآيد در بازار وكيل به اهل كسبه و مردم فرياد مىكند كه \" مردمان ، خون فرنگى مباح است ، بزنيد بكشيد \" .\r\nقفل بزرگى برداشته كه برود درب افيس پر شكلف كمپانى را قفل كند ، بعضى از مردم مانع مىشوند ، او را مراجعت به خانهء خود مىدهند . اگر اين سيد را تنبيهى ننمايند اسباب فساد كلى برپا خواهد كرد . دو داماد و پسر او با محمد رضا خان صندوقدار جناب نظام الملك و زين العابدين خان نورى همدست شده‌اند مردم را مىچاپند و قسمتى هم به جناب نظام الملك مىدهند .\r\nديگر آنكه قنسولى از دولت‌چپان وارد شيراز شده كه برود به طهران ، پيش حكومت هم رفته است . گويا مأموريت او اين باشد كه ببيند دولت ايران با دولت چپان متفق مىشوند كه نگذارند دول ديگر چين را تصرف نمايند ؟ .\r\nمورخهء روز چهارشنبه هشتم شهر ربيع الثانى سنه 1317 مطابق شانزدهم ماه اگست 1899 .\r\nعكس اعليحضرت همايونى كه به بزرگى ده انج بود به رسم خلعت به جهت جناب نظام الملك مرحمت شده بود ، عصر روز پنجشنبه نهم شهر حال حامل آن وارد شيراز مىشد ، جميع اهل شهر را خبر كردند ، چادر بالاى تنگ الله اكبر زدند ، خود جناب نظام الملك با تمام بزرگان و صاحب‌منصبان تا آنجا استقبال كردند ، دكاكين بازار وكيل را آئين بستند . خود جناب نظام الملك در درشكه نشسته و قاب عكس را به دست گرفتند تا وارد شهر گرديدند ، در جلو شليك توپ مىكردند و موزيك مىزدند . بعد از ورود به شهر عكس را در روى صندلى گذارده خود ايشان پهلوى صندلى ايستاده به اين قسم سلام نشستند .\r\nديگر آنكه اهل فسا همين قسم در مسجد نو بست هستند ، زين العابدين خان را نمىخواهند .\r\nديگر آنكه شهر و بيرونها خيلى شلوغ است ، متصل دزدى مىشود ، قوافل بصعوبت تردد مىنمايند ، ممكن نيست قافله‌اى از بوشهر بيايد يا برود بارى از آنها برده نشود خواه مال خارجه يا داخله باشد .\r\nديگر آنكه چند شب قبل دو ساعت به صبح مانده شخصى مستانه مىرود در خانه‌اى ، شش هفت نفر زن و مرد در حياط آن خانه خوابيده بودند ، آن شخص دختر صاحبخانه را كه به\r\n\r\n","description":"","footnote":"","page_name":" 578 ","page_number":664},
  {"content":"\r\n\r\nسن ده دوازده سال مىباشد از رختخواب برداشته مىآيد از خانه بيرون ، در كوچه در بين راه دختر از خواب بيدار مىشود داد و فرياد مىكند . اهل خانهء دختر هم همان ساعت از خواب بيدار شده مىبينند بچهء آنها نيست ، جستجو مىكنند ، از طرفى همسايه آنها مىآيد كه \" به فاصلهء يكساعت قبل شخصى مىخواسته دختر ما را از رختخواب برداشته ببرد كه دختر بيدار مىشود ، آن شخص دختر را به زمين انداخته بدر مىرود \" . اين خبر را كه مىشنوند يقين مىكنند كه همان شخص اين دختر را برده است . از خانه بيرون مىآيند و در كوچه‌ها جستجو مىكنند ، در وقتى كه آن شخص در كوچه به آن دختر مىخواسته بىعصمتى نمايد آنها مىرسند . آن شخص دختر را ول كرده رو به باغ مشيرى فرار مىكند ، تعاقب او مىكنند ، آن شخص خود را انداخته در باغ مشيرى و به در مىرود .\r\nديگر آنكه جناب نظام الملك و قوام الملك و بيگلربيگى با تمام اجزاى حكومتى رفتند سر جوشك ، دو روز و يك شب در آنجا توقف كرده مراجعت كردند كه قرار آب قنوات مردم داده شود . هنوز معلوم نيست چه قرارى داده‌اند . در حقيقت ترضيه از ميرزا عبد الله رئيس كه بىجهت چوب زده بودند و روساى ديگر كرده‌اند .\r\nديگر آنكه ميرزا فضل الله فسايى كه از طرف زين العابدين خان نورى نايب الحكومهء فسا بود با ميرزا يوسف فسايى كه فتنه‌جو و مفسد بود و طرف ضد مشار اليه بود صلح كردند ، نوشتند به فسا آدم زين العابدين خان را كه به جهت وصول ماليات رفته بود جواب كردند و از فسا بيرونش كردند . ميرزا فضل الله و ميرزا يوسف هم با جماعتى از فسايى رفتند در مسجد نو بست نشستند كه ما زين العابدين خان را نمىخواهيم . در باطن ميرزا يوسف كه مخالف ميرزا فضل الله بود با زين العابدين خان راهى داشت ، به او گفت كه شما حكم نيابت فسا را به اسم من بنويسيد و حكمى هم بنويسيد كه من آنهايى كه آدم شما را جواب كرده‌اند بگيرم . زين العابدين خان هم حكمى از حكومت به همين مضمون صادر كرده و به ميرزا يوسف مىدهد و ميرزا يوسف هم فورا از مسجد بيرون مىآيد بچاپارى مىرود به فسا . بعد از رفتن مشار اليه ميرزا فضل الله مطلع مىشود ، فورا سوار شده عقب ميرزا يوسف به فسا مىرود . ميانهء اين دو نفر به قدر دو سه فرسخ مسافت بوده ، ميرزا يوسف تا وارد فسا مىشود برادر ميرزا فضل الله و مباشر فسا و چند نفر ديگر را مىگيرد . وقتى كه ميرزا فضل الله وارد مىشود او كار خود را كرده بود .\r\nميرزا فضل الله هم مىفرستد تفنگچى از اطراف خبر مىكنند حاضر مىنمايند . اول مىفرستد پيش ميرزا يوسف كه اين حركات را مكن ، برادر مرا با سايرين مرخص كن . ميرزا يوسف جواب سخت مىدهد . ميرزا فضل الله مىفرستد علماى فسا را حاضر مىكنند به توسط آنها پيغام مىدهد . باز قبول نمىكند . دو ساعت از روز گذشته ميرزا فضل الله علما را با خود برمىدارد بدون تفنگچى كه برود منزل ميرزا يوسف بلكه محبوسين را مرخص نمايد ، خود ميرزا فضل الله هم بدون تفنگ و يراق بوده ، ميرزا يوسف استعدادى در برج منزل خود فراهم كرده بود ، تا ميرزا فضل الله و علما به فاصلهء بيست قدمى منزل ميرزا يوسف مىرسند كه از بالاى برج خود ميرزا يوسف و ميرزا محمد على خان پسر حاجى سيد حسين خان نديم‌باشى\r\n\r\n","description":"","footnote":"","page_name":" 579 ","page_number":665},
  {"content":"\r\n\r\nدو گلوله به ميرزا فضل الله مىزنند ، يكى به دست او و يكى به سينه‌اش مىخورد ، كه ميرزا فضل الله مىدود تا بخانهء خود كه نزديك بوده برسد ، مىافتد و فورا فوت مىشود . از توى برج دو نفر ديگر را هم مىزنند كه يكى مقتول شده و ديگرى زخمى است . مادر ميرزا فضل الله كه نوادهء ميرزا محمد فسايى است فورا از فسا بچاپارى به شيراز مىآيد ، با جدهء ميرزا فضل الله كه دختر ميرزا محمد فسايى است و زنهاى اقوام آنها مىريزند درب ارگ حكومتى و داد و فرياد مىكنند . اول جناب نظام الملك به گفتهء زين العابدين خان آنها را جواب مىكند و مىگويد \" ميرزا فضل الله از اشرار بود ، اگر او را نكشته بودند ما خودمان او را مىكشتيم \" . بعد زنها به قدر صد نفرى جمع مىشوند مىريزند در تلگرافخانه بناى داد و فرياد را مىگذارند ، آنوقت جناب نظام الملك مىفرستد مادر و خواهر ميرزا فضل الله را مىبرند ، زين العابدين خان هم حاضر بوده ، زنها اول فحش زيادى در حضور جناب نظام الملك به زين العابدين خان مىدهند ، بعد از آن پيراهن خونى ميرزا فضل الله را بيرون مىآورند كه به جهت جناب نظام الملك وقتى حاصل مىشود ، گريه زياد مىكند ، آنوقت حكم مىكند يك نفر سرهنگ سوار با پانزده سوار مىرود كه ميرزا يوسف را با ميرزا محمد على خان تحت الحفظ به شيراز بياورند . زنها مراجعت كرده تلگراف به طهران كرده‌اند و همين قسم قريب صد نفرى زن در تلگرافخانه ريخته‌اند شب و روز داد و فرياد مىكنند . خيلى از ريش‌سفيدان فسايى در اين دو روزه به شهر آمده‌اند و در مسجد نو بست هستند ، اغلبى هم در تلگرافخانه نشسته‌اند . بنقد در فسا خيلى شلوغ است ، در اين حكومت روزى نيست كه خبر يك نفر دو نفر آدم كشتن نرسد .\r\nديگر آنكه حاجى فضلعلى خان پسر فتحعلى خان لارى سوار و تفنگچى زياد برداشته آمده در خنج و افسر و قير و كازرين هرچه املاك بهادر خان قشقايى بوده چاپيده است ، به قدر ده دوازده نفر زن و مرد و بچه كشته‌اند .\r\nديگر آنكه احشام اسعد السلطنه پسر مرحوم ايلخانى قشقايى را اسماعيل خان پسر داراب خان قشقايى كه حالا ايل بيگى است چاپيده است ، به قدر ده پانزده هزار تومان ماليه از آنها برده است ، به حكومت عارض شده‌اند ، ابدا اقدامى نكرده است . خود اسعد السلطنهء بيچاره كور و عليل در منزل افتاده است .\r\nديگر آنكه پسر جناب امام جمعه كه ملقب به لقب عماد الشريعه است به مكهء معظمه و كربلاى معلى مشرف شده بود روز بيست و دويم شهر حال وارد شيراز شد . خود جناب امام جمعه چند روز بود به استقبال رفته بود . خوانين اهل شهر مثل بيگلربيگى و انتظام الممالك پسران قوام الملك و اغلب از بزرگان فارس تا خانه‌زنيان استقبال رفته بودند . تجار و كسبه همگى دكاكين خود را بسته تا باغ عفيف‌آباد قوام الملك استقبال رفتند ، خود قوام الملك هم تا باغ عفيف‌آباد رفته بود . چون اين پسر امام جمعه دخترزادهء مرحوم حاجى قوام الملك است خيلى با احترام او را وارد شهر كردند ، مثل روز ورود حكومت بود .\r\nمورخهء روز چهارشنبه بيست و دويم شهر ربيع الثانى سنه 1317 مطابق سىام اگست 1899 .\r\n\r\n","description":"","footnote":"","page_name":" 580 ","page_number":666},
  {"content":"\r\n\r\nزنهاى فسايى همين قسم در تلگرافخانه و مردهاى فسايى در مسجد نو بست هستند ، حكومت هم حكمى دربارهء آنها نكرده است و هنوز زين العابدين خان را از حكومت فسا معزول نكرده ، قاتل ميرزا فضل الله فسايى هم هنوز بدست نيامده . از قرار مذكور حكم شده به قوام الملك كه ميرزا يوسف فسايى را كه قاتل ميرزا فضل الله است بدست بياورد ، مشار اليه هم سوار فرستاده است . كاغذى از ميرزا يوسف كه به زين العابدين خان نوشته است حضرات فسايى بدست آورده‌اند . از قراريكه مىگويند اين مضمون نوشته كه \" من به فرمايش شما اين كار را كرده‌ام و به اطمينان شما هستم \" . از فسا فرار كرده رفته است در رونيز فسا ، از آنجا هم مىگويند به كرمان رفته است . برادر ميرزا فضل الله و مباشر فسا را كه به شيراز آورده بودند و حبس بودند مرخص شده‌اند ، معلوم نيست چه شود .\r\nديگر آنكه دو سه روز قبل بالاى مسجد بردى كه يك فرسخ و نيمى شيراز است گلهء گوسفندى از مال مسجد بردىها روز روشن بردند ، قريب پنجاه شصت نفر دزد از كوهمره‌جات آمده در كوه برفى منزل گرفته‌اند هر روز و هر شب دزدى مىنمايند ، چند شب قبل هم اسباب قاطرهاى برفى و قاطرها را برده‌اند كه دو روز برف به شهر نياوردند .\r\nمورخهء روز چهارشنبه بيست و نهم شهر ربيع الثانى سنه 1317 مطابق ششم ماه سپتمبر 1899 .\r\n\r\nاز 1 جمادى الاول 1317 مطابق 7 سپتمبر 1899\r\nقوام الملك ليره‌هاى عثمانى را كه در صندوقخانهء اندرون خود داشته مىخواسته بفروشد ملك بخرد ، وقتى كه كيسه‌هاى ليره را بيرون مىآورند يك كيسهء آن پاره مىشود ، عوض ليره قرانى نو سكه در آن بوده . پس از تحقيق معلوم مىشود كه بيست و پنج هزار ليره را برده‌اند و بجاى آنها قرانى نو گذارده‌اند . از قراريكه مىگويند و بر همگى معلوم شده كار عيال قوام الملك و انتظام الممالك پسر كوچك قوام الملك با ميرزا حسين خان معتمد ديوان كه نوكر انتظام الممالك است مىباشد .\r\nقوام الملك محض اينكه شهرت اين پول به دولت نرسد پنج هزار ليره قلم داده است . حال آدمها و كلفت‌هاى اندرون را گرفته‌اند چوب مىزنند و زجر مىنمايند كه رفع اتهام از خودشان بنمايند .\r\nديگر آنكه درب دروازهء كازرون دو سه شب قبل دو نفر را زخم زده‌اند چون مؤاخذه در كار نيست مقصر هم معلوم نيست كى بوده است .\r\nديگر آنكه اسعد السلطنه پسر مرحوم ايلخانى از بابت مطالبهء طلبكار و ديوان رفته است در خانهء جناب امام جمعه بست نشسته است .\r\nديگر آنكه كارهاى حكومتى روزبروز انقلابش زيادتر است ، مردم شهر و بيرونها جسورتر شده‌اند ، كسى جرأت ندارد بدون استعداد و جمعيت تا دو فرسخى شهر برود .\r\nديگر آنكه نواب عين السلطنه پسر عز الدوله كه همراه جناب نظام الملك به شيراز آمده و رئيس مجلس تحقيقات است رياست قشون شيراز را هم از طهران به او داده‌اند .\r\nمورخهء روز چهارشنبه ششم شهر جمادى الاول سنه 1317 مطابق سيزدهم ماه سپتمبر 1899 .\r\n\r\n","description":"","footnote":"","page_name":" 581 ","page_number":667},
  {"content":"\r\n\r\nدزدهايى كه در كوه برفى منزل گرفته‌اند باز قاطرهاى برفى را برده‌اند و مكاريان را كتك زيادى زده‌اند ، دو روز برف به شهر نياوردند ، به حكومت عارض شده‌اند ، حكومت هم ابدا اقدامى تابحال نكرده است . چهار كوه اطراف شيراز را دزد گرفته ، هر دسته‌اى هشتاد نفر هستند ، امكان ندارد كسى از محوطهء شيراز بيرون رود و او را برهنه نكنند ، على الخصوص طرف راه بوشهر كه متصل قوافل را برهنه مىكنند ، قاطر و بارهاى آنها را مىبرند . خيلى عبور و مرور مردم دشوار و مشكل شده است . از هر جهت شهر و بيرونها خيلى بىاندازه مغشوش است . حكومت به هيچ‌وجه در خيال نيست .\r\nديگر آنكه خسرو گبر نذرى كرده بود كه روى قبر خواجه حافظ بقعه‌اى بسازد ، به قدر صد تومانى هم به حاجى سيد على اكبر و ميرزا هدايت الله پيشنماز و بعض از علما داده بود كه مانع از ساختن نشوند . پس از آنكه علما اجازه دادند از آهن و تخته بقعهء قشنگى مىسازد ، قريب به اتمام بوده كه حاجى سيد على اكبر جمعيتى برمىدارد مىرود در حافظيه بقعه را خراب مىكنند و اسباب بقعه را هم به مردم مىگويد ببريد براى خودتان . با اينكه اين حركات را حاجى سيد على اكبر كرده حكومت ابدا درصدد مواخذ برنيامده است ، ولى مردم خيلى فحش و بد به حاجى سيد على اكبر مىگويند . از قرار مذكور از طهران حكم شده كه دوباره روى قبر خواجه حافظ را بقعه بسازند .\r\nديگر آنكه شخص كلاه‌دوزى در منزلى كه دو سه خانوار سكنى دارند مىنشسته ، از آن جمله در يك اطاق آن منزل يك نفر زن و دختر او كه به سن ده پانزده سال مىباشد بوده‌اند ، شب هنگام شخص كلاه‌دوز مىآيد در اطاق مادر و دختر ، بىعصمتى به دختر كرده بكارت از او برمىدارد .\r\nدر همان بين دختر از خواب بيدار شده داد و فرياد مىكند . اهل خانه خبردار مىشوند فرداى آن شب اهل محله مىريزند كه آن شخص را بگيرند ، مىبينند فوت شده . از قرار مذكور شخص كلاه‌دوز در همان شب از ترس ترياك خورده و خود را كشته است ، بعضى مىگويند از بسكه اهل خانه و غيره او را كتك زده‌اند مرده است .\r\nمورخهء روز يكشنبه دهم جمادى الاول سنه 1317 مطابق هفدهم ماه سپتمبر سنه 1899 .\r\nيك نفر از اهل شهر با يك نفر گبر دوست بوده ، آن گبر مىرود در خانهء آن شخص ، مىفرستد دلاك مىآورند كه سر خود را بتراشد . ملا احمد نام پيشنماز كه در مسجد علم‌دار پيشنمازى مىكند محض اينكه اسمى بيرون كند يك مرتبه خودش با چند نفر از مقدسين مىريزند در آن خانه ، صاحبخانه و گبر را كتك زيادى مىزنند كه چرا گبر در خانهء مسلم آمده .\r\nحكومت خبردار مىشود فورا فراشباشى خود را با چندين فراش و سرباز مىفرستد ملا احمد را گرفته سوار الاغ مىكنند با سوار مىفرستد پيش جناب امام جمعه كه در يك فرسخى شيراز بوده كه از آنجا او را تحت الحفظ به بوشهر بفرستد . امام جمعه توسط كرده او را مراجعت به شيراز داده‌اند .\r\nديگر آنكه شب هنگام جمعى از طايفهء كرانى با جمعى از طايفهء لرها كه تمام نوكران\r\n\r\n","description":"","footnote":"","page_name":" 582 ","page_number":668},
  {"content":"\r\n\r\nقوام الملك هستند مجلس شرب و مطربى داشته‌اند . در اين بين با هم نزاع مىكنند ، از طرفين چند نفر زخمى مىشود ، همان شب فرار كرده بعضى در مسجد مرحوم حاجى نصير الملك بست مىروند بعضى هم پنهان مىشوند . آنها كه بست رفته بودند دو سه نفر از حضرات كرانى بوده‌اند .\r\nقوام الملك جمعيتى مىفرستد كه آنها را از مسجد بيرون بكشند ، آقا ميرزا هدايت الله كه پيشنماز آن مسجد است با طلاب بيرون مىآيد كه آنها را بزند . آدم‌هاى قوام الملك آقا ميرزا هدايت الله را بغل زده مىبرند در خانهء خودش مىگذارند و درب كوچه را از روى او مىبندند و بعد طلاب را با چوب و پشت قمه زده از خود دور مىكنند ، مقصرين را گرفته مىبرند . قوام الملك هم فورا آنها را چوب زيادى زده حبس مىكند .\r\nديگر آنكه حكومت خيال داشت مقبرهء خواجه حافظ را خودش بسازد ، حاجى سيد على اكبر در روى منبر فرياد زده \" اگر شاه بسازد و هزار مرتبه بسازند من خراب مىكنم \" . اين اوقات ملاها خيلى غرور پيدا كرده‌اند و كسى هم نيست كه جلوگيرى از آنها نمايد .\r\nمورخهء روز چهارشنبه بيستم شهر جمادى الاول 1317 مطابق بيست و هفتم سپتمبر 1899 .\r\nوضع حكومت مثل سابق است .\r\nديگر آنكه آجودان حضور كه حامل تمثال اعليحضرت همايونى بود بچاپارى مراجعت به طهران كرد . از قرار مذكور هزار تومان جناب نظام الملك به مشار اليه داده ، قوام الملك و نصير الملك و بعض ديگر هركس طاقه شال و قاليچه و پول نقد داده‌اند ، روى هم رفته به قدر هزار و پانصد تومانى به مشار اليه رسيده است .\r\nديگر آنكه زنهاى فسايى در تلگرافخانه و مردهاى فسايى در مسجد نو بست هستند . مدير آنها را مىخواهند افخم الملك پسر كوچك جناب نظام الملك قرار دهند ، قبول نمىكند . همين قسم عمل آنها مختل مانده است ولى از زين العابدين خان كار فسا خلع شده .\r\nديگر آنكه داكتر روس كه در شيراز است چندان به بزرگان آمد و رفت ندارد ، شب و روز با اهل شهر و مردمان وسط آمد و رفت مىكند كه از كارهاى ولايتى و غيره مطلع شود . از قراريكه ظاهر مىشود طبابتى هم نمىكند ، جز واقف شدن از اعمال و افعال مردمان شيراز و وضع مردمان اين بلد را بدست آوردن و مردم را رو به خود كردن و مطالبى كه در نظر دارد به مردم گرفتن و اظهار دوستى و مهربانى كردن . مردم هم خيلى پيش او آمد و شد مىكنند .\r\nمورخهء روز چهارشنبه بيست و هفتم شهر جمادى الاول 1317 مطابق چهارم ماه اكتوبر 1899 .\r\n\r\nاز 28 جمادى الاول 1317 مطابق 5 اكتوبر 1899\r\nپسر حاجى رضاى قاسى مشهور كه نوكر پسر قوام الملك است از شيرده مىآمده وجه نقد و تفنگ همراه داشته ، بالاى زرقان كه مىرسد دزد او را گرفته يك روز و يك شب در كوه نگاه مىدارند كه نزديك بوده از گرسنگى هلاك شود ، بعد چند بار خربزه از آن راه عبور مىدادند دزدان\r\n\r\n","description":"","footnote":"","page_name":" 583 ","page_number":669},
  {"content":"\r\n\r\nبارهاى خبرزه را سرقت كرده مىآورند . قدرى خربزه به او داده هرچه وجه داشته از او با تفنگ گرفته مشار اليه را رها مىكنند .\r\nديگر آنكه چند روز است از عصر الى سه چهار ساعت از شب گذشته باد و برق و باران مىآيد ، هوا طوفانى مىشود . صبح روز پنجشنبه بيست و هشتم شهر جمادى الاول دو زلزله آمد .\r\nاز قرار مذكور اين باد و باران براى اغلب جاها كه هنوز حاصل صيفى خود را برنداشته‌اند ضرر كلى دارد .\r\nديگر آنكه ناصر لشكر كه مستوفى جناب نظام الملك است و مواجب‌هاى سركارى به توسط مشار اليه به مردم مىرسد ، مشرف فوج زرند را كه ساده روى است مىبرد در منزل خود ، از ظهر تا دو سه ساعت از شب گذشته با هم شرب مىنمايند . در مسكرات چيزى ريخته بوده كه مشرف را مست كرده عمل شنيع با او نمايد ، مشرف مطلع مىشود ، داد و فرياد مىكند ، قراولان درب منزل ناصر لشكر كه از فوج زرند بودند خبردار مىشوند ، سربازان خود را خبر مىكنند ، هرچه از فوج زرند در شهر قراول بودند مىريزند درب منزل ناصر لشكر ، مىخواستند بريزند در خانه او را بكشند ، بهاء السلطان كه صاحب‌منصب فوج زرند است مطلع مىشود ، مىرود با هزار زحمت سربازان را از آنجا برمىگرداند . صبح تفصيل را به جناب نظام الملك مىگويد . ناصر لشكر را مىخواند خيلى تغير مىكنند ، بعد حكم مىكند كه از شيراز برود . حال دو روز است تحت الحفظ است كه تدارك خود را ديده برود .\r\nديگر آنكه شخص سيدى همسايهء قاپوچى حكومت بوده شب نزاعشان مىشود ، سيد با آدم حاجى سيد على اكبر مىآيد نزد حكومت كه حكما بايد قاپوچى را بياورند در منزل سيد چوب بزنند ، قدرى زردچوبه به دست و پهلوى خود ماليده بوده كه قاپوچى مرا زده است . جناب نظام الملك مىگويد زردچوبه‌هاى دست و پهلوى سيد را مىشويند ، ملاحظه مىكنند مىبينند سيد دروغ مىگويد تمام محض شرارت است ، حكم مىكنند سيد را در حضور آدم حاجى سيد على اكبر چوب مىزنند و حبس مىنمايند .\r\nديگر آنكه جناب نظام الملك خيال دارد مقبرهء خواجه حافظ را بسازد .\r\nديگر آنكه از قرار مذكور و شهرت زياد جناب نظام الملك معزول و جناب ناظم الدوله حاكم است . فتح الملك به ملاحظهء اينكه در اين مدت با مردم بدرفتارى كرده و نمىتواند بعد از نظام الملك در شيراز بماند خيال دارد اين دو سه روزه برود به طهران .\r\nديگر آنكه قوام لشكر كه لشكرنويس فارس است و گفتگو است كه عوض او خواهد آمد خيال دارد برود كربلا .\r\nديگر آنكه تفنگدارى كه به جهت گرفتن غرامت يا عين تنخواه رعاياى خارجه به كازرون و دشمن زيارى رفته بود سخت او را جواب كرده مىخواستند او را بكشند ، مراجعت به شيراز كرده است وضع حكومت خيلى مغشوش است .\r\nمورخهء روز چهارشنبه پنجم شهر جمادى الثانى سنه 1317 مطابق يازدهم ماه اكتوبر 1899 .\r\n\r\n","description":"","footnote":"","page_name":" 584 ","page_number":670},
  {"content":"\r\n\r\nوضع حكومت كما فى السابق مغشوش است . ديگر آنكه قوام الملك از شيراز رفته است جلو ايل عرب كه از آنجا به طرف بوانات سر املاك خود برود .\r\nديگر آنكه ناصر لشكر كه جناب نظام الملك حكم كرده بودند از شيراز برود ، چند روز است از شيراز به سمت طهران حركت كرده‌اند .\r\nديگر آنكه فتح الملك كه خيال رفتن طهران را داشت موقوف شده است .\r\nمورخهء روز چهارشنبه دوازدهم شهر جمادى الثانى 1317 مطابق هيجدهم ماه اكتوبر 1899 .\r\nجناب نظام الملك شب چهاردهم شهر حال كه شب مولود اعليحضرت همايونى بود با شب بعد را جشن گرفتند . شب اول از ملاها و تجار دعوت كردند ، شب دويم از بزرگان و خوانين شهر و صاحب‌منصبان انگليس دعوت نمودند ، چهار بازار وكيل را چراغان كردند ، در ميدان آتش‌بازى كرده و موزيك مىزدند .\r\nديگر آنكه از بابت بدهى كه مرحوم ايلخانى قشقايى به سيد محمد صراف طهرانى داشته و سيد محمد به بانك روس واگذار كرده ، حكم از طهران به حكومت شده بود كه حكما هشت هزار تومان كه قسمت اسعد السلطنه پسر مرحوم ايلخانى مىشود بلا تأمل و عذر از اسعد السلطنه بگيرند . حكومت هم بدون تمهيد مقدمه مظفر نظام را با يكدسته از سربازان مشار اليه مأمور كرده كه بروند اسعد السلطنه را در منزل خود محجر كرده اين تنخواه را بگيرند . صولت السلطنه پسر داراب خان هم در منزل اسعد السلطنه بوده كه به آنها خبر مىدهند سرباز آمده به جهت گرفتن شماها . آنها هم از درب ديگرى فرار كرده مىروند در مسجد نو بست . وقتى كه سربازان خبردار مىشوند كه آنها به مسجد نو هم رسيده بودند . حكومت فراشباشى خود را با دو سه چاتمه قراول با زنجير مىفرستند كه آنها را در مسجد زنجير كنند . اهل محلهء مسجد نو هم دست درمىآورند ، سربازان را مىزنند ، از مسجد بيرون مىكنند . فراشباشى هم مىبيند كتك در كار است بطور فرار مراجعت مىكند . حال همين قسم اسعد السلطنه و صولت السلطنه در مسجد نو بست هستند .\r\nبصير ديوان كه قبل ميرزاى مرحوم ايلخانى بود و حال در كار اسعد السلطنه و صولت السلطنه است حكومت فرستاد او را آوردند ، مىخواستند او را چوب بزنند ، هزار تومان داده است كه چوب نخورد . نواب عين السلطنه توسط كرده مشار اليه را برده در منزل خود نگاه داشته است .\r\nحكومت اشرارى كه سربازان را زده‌اند حكما از بيگلربيگى خواسته‌اند . بيگلربيگى مهلت چند روزه خواسته كه آنها را بدست بياورد .\r\nمورخهء روز چهارشنبه نوزدهم جمادى الثانى 1317 مطابق بيست و پنجم ماه اكتوبر 1899 .\r\nاز طهران حكم شده بود كه بايد حكما ماليات قصابى را بگيرند چونكه از همهء ولايات گرفته شده و مىشود . جناب نظام الملك هم حكم داده‌اند كه بيگلربيگى از قصابها ماليات بگيرد .\r\nمشار اليه داغى فرستاد در قصاب‌خانه كه گوسفند كشته را داغ نمايند . حاجى سيد على اكبر پيشنماز خبر مىشود با جمعيتى مىرود در قصاب‌خانه داغى را مىشكند و خيلى بد به دولت و حكومت\r\n\r\n","description":"","footnote":"","page_name":" 585 ","page_number":671},
  {"content":"\r\n\r\nمىگويد . جناب نظام الملك تلگراف به طهران كرده‌اند . مجددا حكم سخت آمده كه بايد ماليات قصابى را بگيرند ، تلگراف سختى هم به علما شده است . در حقيقت نگرفتن ماليات قصابى قريب دو كرور به دولت و ملت ضرر خورده و ابدا فايده و رفاهى به حال رعيت نبود بلكه گوشت گرانتر و ضرر كلى به رعيت خورده بود ، چونكه هركس دكان قصابى داشت بسته شده بود و هر كس داغ معافى داشت كه بلكه ساليانه قريب پنجاه تومان يك داغ قيمت داشت به او مىرسيد موقوف شده بود . همه از اين برگشت ماليات قصاب‌خانه راضى و خوشوقت هستند . كسى كه فايده مىبرد همان اهل قصاب و بيگلربيگى شهر كه تعارفى مىگرفت بودند و الا ثمر و فايده براى احدى نداشت .\r\nديگر آنكه جناب نظام الملك را به تلگرافخانه از طهران احضار كرده ، از صبح الى غروب در تلگرافخانه بودند ، تمام از بابت ماليات و باقى سال گذشته گفتگو مىكردند .\r\nديگر آنكه كارهاى حكومت از قرار سابق است .\r\nديگر آنكه پست كه از بوشهر مىآمده بالاى چنار راهدار كه چهار فرسنگى شيراز است دزد زده از قراريكه مىگويند دو هزار و پانصد تومان پول نقد از مال بانك شاهنشاهى و كمپانى فارس داشته ، بروات تجارتى و نوشتجات هم زياد بوده . از جانب حكومت اسماعيل خان صولت الدوله كه امسال ايل بيگى قشقايى است فرستاده شده كه سارق را بدست بياورد . حال سه روز است رفته ، هنوز خبرى از مشار اليه نرسيده است .\r\nديگر آنكه چون به جهت تجار شيراز خبر رسيده كه راه شوستهء بندر ناصرى به اصفهان تمام شده و مشغول حمل و نقل مال التجاره هستند ، تجار گفتگوى زياد مىنمايند كه ضرر كلى به جهت ماها دارد . افواها مذكور است خيال دارند كمپنى قرار بدهند كه قاطر زياد خريده از راه بوشهر مال التجاره را ده دوازده روزه به اصفهان برسانند . ولى اين فقره خيال است و مشكل است اين كمپانى برقرار شود ، چونكه اقلا دويست هزار تومان سرمايه لازم دارد كه دو هزار قاطر بخرند كه در هر منازل قاطر حاضر نگاه دارند كه به مدد يكديگر ده دوازده روزه بار را از بوشهر به اصفهان برسانند .\r\nديگر آنكه هواى شيراز اين موسم هر ساله خيلى ناخوش بود ولى امسال الحمد الله بالنسبه به هر سال ناخوشى خيلى كم است ، هوا هم قدرى سرد شده و اعتدال دارد ، زكام قدرى زياد است ولى مسرى نيست .\r\nمورخهء روز چهارشنبه بيست و ششم شهر جمادى الثانى سنه 1317 مطابق غرهء ماه نومبر 1899 .\r\nدزد پست بوشهر معلوم شده كه قشقايى است و از عملهء عبد الله خان صولت السلطنه بوده ، الحال غرامت را از مشار اليه مىخواهند .\r\nديگر آنكه شيخ محمد خان ايزدى تخلص كه از شعراى معروف شيراز است مىرفته به كازرون كه وطن مشار اليه است ، از چنار راهدار كه حركت كرده چهارده نفر سوار قشقايى كه از طايفهء شش بلوكى بوده‌اند با شيخ محمد خان همسفر مىشوند ، قريب به خانه‌زنيان كه مىرسند سوارهاى قشقايى\r\n\r\n","description":"","footnote":"","page_name":" 586 ","page_number":672},
  {"content":"\r\n\r\nمىريزند روى شيخ محمد خان ، بيچاره سه اسب داشته با اسباب مشار اليه هرچه بوده مىبرند ، او را برهنه مىكنند كه حتى قباى او را هم از تنش بيرون مىآورند ، در همان بين ده دوازده اسب مال اسب‌فروشان و قافله‌اى كه به بوشهر مىرفته مىرسند ، اسبهاى اسب‌فروشان را مىبرند و قافله را هم مىزنند .\r\nديگر آنكه جناب نظام الملك به جهت مقبرهء خواجه حافظ آهن و تخته داده بودند درست كنند كه مجددا روى مقبره را بسازند . حاجى سيد على اكبر را مطلع مىنمايند كه در فلان دكان آهن و تخته به جهت مقبرهء خواجه حافظ درست مىكنند ، جمعيتى برمىدارد مىرود درب دكان آهنگر و نجار ، اولا آنها را زياد مىزنند و بعد جميع آهن و تخته‌اى كه به جهت اين كار درست كرده بودند مىبرند . ابدا حكومت روآور خودش نكرد .\r\nديگر آنكه چند روز قبل تنخواهى از مال تجار محبوس برده‌اند . به حكومت عارض شده‌اند و در ضمن عرض كرده بودند كه پشت دروازهء شيراز تنخواه ما را برده‌اند . حكومت به تجار محبوس متغير مىشود كه \" شيراز دروازه دارد كه پشت دروازه مال شما را برده‌اند ؟ . از قراريكه مىگويند سارقين تجار محبوس از ايلات خمسه بوده‌اند ، مأمورى مىرود پيش قوام الملك كه سارق و تنخواه را بگيرد ، قوام الملك آدم حكومت را جواب كرده است .\r\nديگر آنكه حكم سخت از طهران شده جنس ديوانى كه ملاك در شصت سال قبل در سلطنت مرحوم مغفور محمد شاه خروارى دو تومان تسعير كرده وجه نقد مىدادند حال همان جنس را بجنسه بايد بدهند چون شاهزاده هزار خروار ملاك جنس بايد به ديوان بدهند در شصت سال قبل كه جنس خروارى يك تومان الى پانزده قران بوده مجبورا خود دولت نصف جنس را كه هشت هزار خروار مىشود خروارى دو تومان مسعر كرده وجه نقد مىگرفتند و هشت هزار خروار بجنسه به جهت قشون تحويل انبار ديوانى مىدادند . چند نفر را حكومت محض امتثال اين حكم نگاه داشته و تمسك جنسى گرفته ، ولى مردم به هيجان آمده‌اند ، مشكل است اين كار پيشرفت كند .\r\nديگر آنكه هنوز عمل ماليات قصابخانه مجرى نشده است .\r\nمورخهء روز چهارشنبه سيم شهر رجب المرجب سنه 1317 مطابق هشتم ماه نومبر سنه 1899 .\r\n\r\nاز 4 رجب 1317 مطابق 8 نومبر 1899\r\nسارقين تنخواه شيخ محمد خان ايزدى تخلص از طايفهء شش بلوكى قشقايى مىباشند اسب‌هاى او را در صحرا سر داده بودند و تمام اسباب ديگر او را برده‌اند . به حكومت عارض شد ، حكومت هم سرهنگ سوار قزاق را مأمور كرد با خود شيخ محمد خان رفتند كه تنخواه را بگيرند .\r\nاز قرار مزبور اسب‌هاى اسب‌فروشان را هم رها كرده و نبرده‌اند .\r\nديگر آنكه دو نفر سياح آلمانى از طرف طهران به شيراز آمده‌اند و در منزل محمد صادق خان مستشير السلطنه برادر نصير الملك منزل كرده‌اند .\r\nديگر آنكه چند روز است كه اغلب شب و روز باران مىآيد ولى به جهت حاصل صيفى كه\r\n\r\n","description":"","footnote":"","page_name":" 587 ","page_number":673},
  {"content":"\r\n\r\nتنباكو و برنج و ذرت باشد خيلى ضرر دارد و البته ضرر كلى به ملاك خواهد رسيد .\r\nديگر آنكه ملا آقاى مطرب يهودى كه مطرب مشهور شيراز است پسرهء يهودى رقاص خوش صورتى دارد كه به سن چهارده پانزده سال مىباشد ، شخص ارسىدوزى دو سه مرتبه دعوت از آنها كرده كه به خانهء او بروند ، نرفته‌اند ، بعد از چندين فقره يك شب ملا آقا قرار داده كه برود منزل آن شخص ارسىدوز . مشار اليه هم مبلغى خرج كرده ده بيست نفر مهمان وعده گرفته بود . ملا آقا به خانهء او مىرود ليكن آن پسرهء رقاص را نبرده بود . آن شخص ارسىدوز همينطور در صدد اذيت آنها بوده تا اينكه دو شب قبل ملا آقا و آن پسره با دستهء خود جايى بودند ، هشت ساعت از شب گذشته كه از آنجا به خانهء خود مىخواستند بروند در بين راه شخص ارسىدوز پانزده نفر را جمع كرده همه با يراق مىريزند روى آنها مىخواسته‌اند پسرهء رقاص را ببرند .\r\nملا آقا مانع مىشود . دو زخم به او مىزنند يكى به پيشانى و ديگرى به سرش ، دستهء او را هم كتك زياد زده آن پسره را مىبرند . ملا آقا همان وقت شب مىرود درب منزل بيگلربيگى تفصيل را مىگويد . بيگلربيگى هم فراشباشى خود را با چندين فراش مىفرستد در كوچه‌ها تفحص مىكنند ، آنها را پيدا نمىكنند . فرداى آن شب هنگام ظهر پسرهء رقاص را در منزل حاجى سيد على اكبر پيشنماز پيدا مىكنند . پسر حاجى سيد على اكبر مىخواسته زلفهاى او را بتراشد ، ملا آقا خبردار مىشود ، تعارفى به پسر حاجى سيد على اكبر داده و پسره را مىآورند .\r\nبيگلربيگى مىخواسته اشخاص مقصر را تنبيه كند ، جواب داده‌اند ما به حكم پسر حاجى سيد على اكبر اين كار را كرده‌ايم ، اين پسره را پسر حاجى سيد على اكبر از ما خواست بياوريم كه زلفهاى او را بتراشد . بيگلربيگى هم ديگر به كلى اظهار اين مطلب را نكرده . از قرار مذكور پسرهء يهودى را در آنوقت شب به جاى ديگر برده ، صبح به منزل حاجى سيد على اكبر برده‌اند .\r\nمورخهء روز پنجشنبه يازدهم شهر رجب المرجب سنه 1317 مطابق شانزدهم ماه نومبر 1899 .\r\nبارانهاى خوب آمده ، هوا خيلى خوب است . چندان ضررى هم از قرار مذكور به صيفىها نرسيده است . از قرائن خارجه سال خوبى است . ان شاء الله اميد است كه اجناس هم تنزل شود .\r\nديگر آنكه چون حكم سخت از طهران شده جنس ديوانى كه از سلطنت مرحوم محمد شاه خروارى دو تومان برقرار شده بود مىدادند حال بجنسه بگيرند ، از ديروز تا به حال تمام ملاك از علما و اركان و اشراف و تجار و زراع در تلگرافخانه بست نشسته‌اند و تلگراف تظلمانه حضور اعليحضرت همايونى كرده‌اند ، هنوز جواب نرسيده است ولى مشكل است كه بتوانند اين جنس را بگيرند چونكه مردم تماما اتفاق دارند كه ندهند .\r\nديگر آنكه وضع و كارهاى حكومت از قرار سابق است .\r\nمورخهء روز چهارشنبه هفدهم شهر رجب المرجب 1317 مطابق بيست و دويم ماه نومبر 1899 .\r\nبلوائى كه در تلگرافخانه جمع شده‌اند هنوز هستند ، قريب بيست چادر در تلگرافخانه\r\n\r\n","description":"","footnote":"","page_name":" 588 ","page_number":674},
  {"content":"\r\n\r\nزده‌اند . از قرار مذكور تلگرافى به جناب نظام الملك در جواب مردم شده است ولى ايشان مخفى داشته‌اند هنوز اظهارى نكرده‌اند . كم‌كم كاروانسراها و بازارها را خيال دارند ببندند . يك روز بعضى از كاروانسراها را بستند ، اسباب خوبى فراهم نيامده چونكه خرده‌خرده مردم مستعد بلوا خواهند شد .\r\nديگر آنكه اعلانى درب تلگرافخانه چسبانيده بودند نسبت به بيگلربيگى خيلى بد گفته بودند ، فورا اعلان را پاره كرده‌اند كه درست مضمونش را كسى نداند .\r\nديگر آنكه رئيس تلگرافخانهء انگليس در كوچهء قريب به خانهء حاجى سيد على اكبر پيشنماز سواره عبور مىكرده ، حاجى سيد على اكبر با طلاب از خانهء خود بيرون مىآيد ، از رئيس تلگرافخانه كه مىگذرد ، طلاب به سيد مىگويند \" اين فرنگى اعتنايى به شما نكرد \" . سيد مىگويد او را از اسب مىكشند پايين خيلى بىاحترامى نسبت به رئيس تلگرافخانه مىكنند . به حكومت اطلاع مىدهند . حكومت پيغام سخت به جهت حاجى سيد على اكبر مىدهد . او حاشا مىكند كه من نشناخته‌ام آن اشخاصى را كه بىاحترامى كرده‌اند تنبيه مىكنم .\r\nمورخهء روز چهارشنبه بيست و چهارم رجب المرجب 1317 مطابق بيست و نهم نومبر 1899 .\r\nبلوايى كه در تلگرافخانه جمع شده‌اند به همين قسم هستند . از قرار مذكور تلگرافى در جواب مردم به جناب نظام الملك شده است به اين مضمون كه \" جناب اشرف صدر اعظم ، به جناب نظام الملك تلگراف كنيد از قراريكه شنيده شده جمعيتى در تلگرافخانهء شيراز آمده‌اند و تخفيف مىخواهند ، به اين قسم تخفيف خواهى معنى ندارد ، بگوييد آنها را از تلگرافخانه بيرون كنند \" . و نيز تلگراف به جناب نظام الملك شده كه تمام تيولات و خالصه‌جات كه ديوان به هركس داده منبعد داده نخواهد شد ، هركس خالصه‌اى خريده پول خود را بگيرد و نيز تخفيف و مواجب سركارى از سال نو به هيچ‌كس داده نخواهد شد . جناب نظام الملك هم من باب اين حكم از حكومت استعفا كرده است ولى هنوز قبول نيفتاده . مردم هم ازدحام در تلگرافخانه كرده‌اند ، خيال دارند اگر در تلگرافخانه عمل آنها صاف نشود بروند در مسجد نو . تا به حال هيچ فايده‌اى به حال ملاك نشده بلكه كار آنها سخت‌تر شده است .\r\nديگر آنكه جناب نظام الملك را روز شنبه بيست و هفتم شهر رجب المرجب از طهران به تلگرافخانه احضار كرده‌اند . جناب نظام الملك از صبح الى غروب آفتاب در تلگرافخانه مشغول سوال و جواب بودند .\r\nديگر آنكه از قراريكه محقق شده و درست استفسار شد اصل جنس ديوانى قديم بيست و دو هزار خروار گندم و جو بالمناصفه بوده حال قريب هشتاد نود سال است نصف آن‌كه يازده هزار خروار باشد در خروارى دو تومان گندم و جو را مسعر كرده وجه نقد مىگرفتند و نصف را هم بجنسه مىگرفتند . در چند سال قبل در وزارت مرحوم مشير الملك و بعد در پيشكارى مرحوم صاحب ديوان سه هزار خروار آن را هم مسعر كردند به خروارى دو تومان به جهت املاك خود و بستگان\r\n\r\n","description":"","footnote":"","page_name":" 589 ","page_number":675},
  {"content":"\r\n\r\nخود ، حال دولت آن سه هزار خروار را بجنسه مىخواهد نه آن يازده هزار خروار قديم كه مسعر شده است . حال قوام الملك و نصير الملك محض اينكه اسم خودشان در ميان نباشد و مردم را به شورش و بلوا بياورند به حكومت هم مشتبه كرده‌اند . محصل سر جميع ملاك جنس بده به ديوان گذارده و به سختى مطالبه مىكردند چونكه اين سه هزار خروار را فقط بايد قوام الملك و نصير الملك و شيخ الاسلام و بعضى از بستگان آنها بدهند . اين اجماع مردم كه در تلگرافخانه شورش كرده‌اند هنوز خود آنها نمىدانند براى چه بلوا كرده‌اند ، مثلا اهل كسبه و غيره كه كار به جنس ديوانى دادن ندارند ، آنها را قوام الملك و بيگلربيگى تحريك مىكنند . روز آدم مىفرستند آنها را مىآورند در تلگرافخانه كه شورش نمايند و حال دولت از بابت اين سه هزار خروارى كه دو تومان مسعر بوده و مىخواستند بجنسه بگيرند محض اينكه مردم اجماع كرده‌اند قرار داده‌اند كه خروارى سه تومان و پنج هزار دينار مسعر كرده وجه بگيرند ، باز مردم راضى نشده و هنوز در تلگرافخانه هستند .\r\nمورخهء روز چهارشنبه دويم شهر شعبان المعظم سنه 1317 مطابق ششم ماه ديسمبر 1899 .\r\n\r\nاز 3 شعبان 1317 مطابق 7 ديسمبر 1899\r\nاهل كسبه يك روز در تلگرافخانه شلوغ زياد كردند ، ريختند در تلگرافخانهء انگليس كه به توسط سيم انگليس تلگراف كنند به اين مضمون كه ما پنج هزار نفر كسبه هستيم و از بابت تخفيف مالياتى كه چند سال است به ما داده‌اند و امساله مىخواهند ندهند بست آمده‌ايم ، چنانچه تخفيف مالياتى ما را كما فى السابق دادند خيلى خوب و الا دكاكين خود را بسته دادوستد را به كلى موقوف مىنماييم . تمام اين حركات كسبه بتحريك قوام الملك و بيگلربيگى است كه مردم را به شورش بياورند و الا در باب اين مطلبى كه كسبه‌ها اظهار مىدارند مقصود آنها اين نيست ، چونكه چهار هزار تومان تخفيف ماليات آنهاست ، دو هزار تومان آن را مرحوم صاحبديوان در پيشكارى خود داده و دو هزار تومان ديگر را سركار و الا ركن الدوله سه چهار سال قبل كه حكومت فارس با ايشان بود داده‌اند . دو ماه قبل گفتگو بود كه مىخواهند امساله اين تخفيف را ندهند ، كسبه‌ها شورش كرده گويا قرار داده‌اند به آنها بدهند ، آنها هم آرام گرفته به سر كار خود رفتند . بهر جهت حالا اهل كسبه به خودى خود نمىآيند در تلگرافخانه ، محرك دارند ، آنها را مجبورا مىآورند كه شورش و شلوغ نمايند .\r\nديگر آنكه از قرار مذكور جناب نظام الملك تلگراف به طهران كرده‌اند كه \" من با مردم قرار داده‌ام تا ده روز تحمل كنند و بازارها را نبسته شلوغ نكنند كه عمل آنها صاف شود ، حال آن ده روز گذشته و عمل آنها هنوز نگذشته است ، چنانچه اغتشاش و شلوغ ولايتى فراهم آيد من مسئول نيستم \" .\r\nديگر آنكه جناب امام جمعه بواسطهء كسالت مزاج در اين چند روز كه مردم در تلگرافخانه بودند نرفته بودند ، دو روز قبل با جمعيت زياد و ( در حالى كه ) چاووش جلويش مىخواند رفت\r\n\r\n","description":"","footnote":"","page_name":" 590 ","page_number":676},
  {"content":"\r\n\r\nبه تلگرافخانه ، همين قسم تا پاى تالار سواره رفت ، در آنجا پياده شده در تالار نشست . جمعيت زياد از خوانين و شيخ الاسلام و پسران خود امام جمعه و كسبه حاضر بودند . به اهل كسبه گفته است كه اگر دولت بخواهد تخفيف شما را ندهد من از خودم مىدهم . نوشته به اهل كسبه داده و به سايرين هم گفته است اگر دولت به شما هم تخفيف جنس را نداد من با شما تا طهران مىآيم .\r\nنوشته هم به آنها داده است و مراجعت به منزل خود مىنمايد . تا امروز كه دوشنبه هفتم است ابدا جوابى به جهت مردم از طهران نرسيده است .\r\nمورخهء روز دوشنبه هفتم شهر شعبان المعظم سنه 1317 مطابق يازدهم ماه ديسمبر 1899 .\r\nيك روز آقا ميرزا هدايت الله با اجماع خيلى زياد از طلبه و غيره به تلگرافخانه رفته منبرى هم همراه خود آورده بوده ، مىگويد منبر را جلوى تالار مىگذارند ، بالاى منبر مىرود ، خيلى بد نسبت به حكومت و فراشباشى او مىگويد ، از منبر پايين مىآيد مىرود منزل خود منبر را هم عقب او برداشته مىبرند . مردم تا روز سه‌شنبه هشتم شهر حال در تلگرافخانه بودند ، از طهران تلگراف كردند كه خروارى سه تومان جنس را مسعر كرده بگيرند . باز مردم راضى نشده روز چهارشنبه نهم تمام رفتند در مسجد نو خيال داشتند دكاكين را ببندند . روز پنجشنبه جناب نظام الملك و قوام الملك و نصير الملك را از طهران به تلگرافخانه احضار كرده از صبح الى دو ساعت از شب گذشته در تلگرافخانه بودند ، از قرار مذكور خيلى اعليحضرت همايونى تغير نسبت به جناب نظام الملك و قوام الملك و نصير الملك كرده‌اند ، بعد جناب اشرف صدر اعظم به شاهزاده مؤيد السلطنه تلگراف كرده بودند به اين مضمون كه \" خيلى من به مردم فارس همراهى كردم ، اعليحضرت همايونى تفاوت تسعير جنس را بخشيدند ، كما فى السابق خروارى دو تومان بدهند ، از بابت تخفيف كسبه هم دخلى به ديوان ندارد ، رجوع آن با حكومت فارس است . ماليات خبازى و قصابى را هم مجددا بخشيدند . در كمال تشكر و رضامندى دعا به دولت قاهره نمايند \" . همان وقت شب قوام الملك و نصير الملك با شاهزاده مؤيد السلطنه رئيس تلگرافخانه آمدند در مسجد نو پيش مردم و اين تلگراف را براى مردم خواندند . همان ساعت مردم چادر و دستگاه خود را از مسجد نو بيرون آورده متفرق شدند .\r\nديگر آنكه از قرار مذكور ساعد السلطنه كه سردار اكرم لقب دارد و پارسال حاكم عربستان بود مأمور فارس است . حال معلوم نيست به چه مأموريتى مىآيد .\r\nديگر آنكه چند روز بود كه باران دير شده بود ، قدرى قيمت گندم و جو ترقى كرده هر من تبريز دو شاهى علاوه شده بود ، الحمد الله ديروز تا به حال باران خيلى خوبى آمده به جهت حاصل بسيار نافع بود و اميد است تسعير گندم و جو تنزل كند .\r\nديگر آنكه دو سه روز است كه در شهر و بازارها شهرت انداخته‌اند كه جناب نظام الملك معزول است ولى از خارج و داخل كه تحقيق شده اين شهرت بىمعنى است .\r\nديگر آنكه نواب و الا معتضد السلطنه پسر مرحوم اعتضاد السلطنه مأمور رياست قشون و\r\n\r\n","description":"","footnote":"","page_name":" 591 ","page_number":677},
  {"content":"\r\n\r\nرئيس التجارى و امير ديوانخانگى فارس شده به شيراز آمده ، رياست قشون رجوع به مشار اليه شده ولى رياست تجار و امير ديوانخانگى تا به حال رجوع به مشار اليه نشد ، فقط حال به همان رياست قشون دخل و تصرف مىنمايد .\r\nديگر آنكه از دولت اول سال حكم شد جيرهء قشون فارس را از قرار خروارى هفت تومان بدهند ، حال مجددا حكم شده كه خروارى پنج تومان بدهند ، اگر هفت تومان داده‌اند از سرباز و سوار پس بگيرند . احتمال دارد بر سر اين مطلب هم قشون ساخلو فارس بلوايى كنند چونكه مشكل است حالا خروارى دو تومان از قشون فقير بيچاره پس گرفت .\r\nمورخهء روز چهارشنبه شانزدهم شهر شعبان المعظم 1317 مطابق بيستم ماه ديسمبر 1899 .\r\nبعد از اينكه مردم از مسجد نو بيرون آمدند چند نفر روساى آنها مثل شيخ الاسلام و پسران امام جمعه و تجار معتبر از قبيل حاجى محمد صالح و شيخ ابو القاسم و ميرزا محمد صادق و غيرهم ، اينها على الظاهر و پسران قوام در باطن متفق شده‌اند كه اگر دولت بخواهد اذيت و تعدى به آنها بنمايد نگذارند ، دوباره اتفاقا جمعيت نمايند و نيز قرار گذارده‌اند هفته‌اى يك روز به منزل يك نفر از آنها بروند اجلاس نمايند و هر كارى اهل شهر و كسبه و غيره داشته باشند در همان مجلس قطع و فصل نمايند . اسم اين مجلس را هم مجلس محترم گذارده‌اند . خيال دارند مهرى هم به همين اسم درست كرده ، پاى هر حكمى كه از مجلس محترم بيرون آيد بزنند . خرده خرده بد اسبابى فراهم آورده‌اند ، چنانچه اين كار موقوف نشود در حقيقت ديگر حكومتى لازم ندارند .\r\nديگر آنكه از قرار مذكور نصير الملك را از طهران سخت خواسته‌اند كه بچاپارى برود ، جناب نظام الملك هرچه استدعا كرده‌اند كه بلكه موقوف نمايند هنوز موقوف نشده است .\r\nديگر آنكه چند روز قبل برف زيادى آمد ، از قراريكه مىگويند اين برف به جهت اراضى محل زراعت خيلى خوب است ولى به جهت اهل شهر و عبور و مرور در كوچه‌ها صدمه و زحمت است .\r\nديگر آنكه چند خانه در شهر بريده بودند ، داروغه رد را برده بود به خانهء آقا بيگ غلام قوام الملك ، حال كه معلوم شده آقا بيگ چند دستيار داشته كه متصل مشغول اين كار بودند ، برگهء تنخواه مردم را از خانهء دستياران آقا بيگ بيرون مىآورند . بيگلربيگى آقا بيگ را به زنجير مىكند بعد مىبيند اسباب بدنامى به جهت خودشان دارد ، آقا بيگ را مرخص مىكنند ، يك نفر از دستياران آقا بيگ كه دارابى كچل نام دارد برگهء تنخواه مردم از خانهء او بيرون آمده ، فرار كرده رفته در خانهء حاجى سيد على اكبر پيشنماز بست نشسته . در اين شهر تمام فساد زير سر علما است كه هركس دزدى كند يا آدم بكشد ، مىرود در خانهء آنها بست مىنشيند . حال محض رفع اتهام از آقا بيگ مىخواهند خلعتى به او بدهند كه زبان مردم بسته شود . در حقيقت اتباع قوام الملك و پسران قوام الملك هم دزد هستند و هم پسدستك ، چه در شهر و چه در بيرونها .\r\nمورخهء روز چهارشنبه بيست و سيم شعبان المعظم 1317 مطابق بيست و هفتم ديسمبر 1899 .\r\n\r\n","description":"","footnote":"","page_name":" 592 ","page_number":678},
  {"content":"\r\n\r\n\r\nنظام الملك\r\nجناب نظام الملك اغلب در خلوت نشسته است ، كسى ايشان را ملاقات نمىكند ، خيلى كارها . . .\r\nص 565\r\n\r\n","description":"","footnote":"","page_name":" الف 592 ","page_number":679},
  {"content":"\r\n\r\n\r\nملا آقاى يهودى و شاگردانش\r\nملا آقاى مطرب يهودى كه مطرب مشهور شيراز است پسرهء يهودى خوش صورتى دارد كه به سن چهارده پانزده سال مىباشد ، شخص ارسىدوزى . . .\r\nص 588\r\n\r\n","description":"","footnote":"","page_name":" ب 592 ","page_number":680},
  {"content":"\r\n\r\n\r\nصولت الدوله ( اسماعيل خان قشقائى )\r\nولى ايل قشقائى به اسماعيل خان برادر مشار اليه واگذار شده . . .\r\nص 565\r\n\r\n","description":"","footnote":"","page_name":" پ 592 ","page_number":681},
  {"content":"\r\n\r\n\r\nمؤيد الدوله\r\nخودشان هم تصديق دارند و مىگويند واقعا خيلى مغشوش شده است ، حكومت هم . . .\r\nص 623\r\n\r\n","description":"","footnote":"","page_name":" ت 592 ","page_number":682},
  {"content":"\r\n\r\n\r\nاسعد السلطنه\r\nاسعد السلطنه پسر مرحوم ايلخانى قشقائى ضعيفهء فاحشه‌اى را در منزل خود آورده و لباسهاى . . .\r\nص 609\r\n\r\n","description":"","footnote":"","page_name":" ث 592 ","page_number":683},
  {"content":"\r\n\r\n\r\nشعاع السلطنه\r\nحضرت و الا قبول نكرده جواب داده‌اند كه اين مبلغ بيشتر مخارج من است ، يا مىروم به عتبات يا به فرنگستان . . .\r\nص 663\r\n\r\n","description":"","footnote":"","page_name":" ج 592 ","page_number":684},
  {"content":"\r\n\r\n\r\nصولت الدوله ، ضرغام الدوله و مؤيد الملك و ديگران\r\nصولت الدوله لابد شده از قرار مذكور خلعت حكومت را با قرآن برداشته به چادر ضرغام الدوله مىرود و . . .\r\nص 683\r\n\r\n","description":"","footnote":"","page_name":" چ 592 ","page_number":685},
  {"content":"\r\n . \r\n","description":"","footnote":"","page_name":" ح 592 ","page_number":686},
  {"content":"\r\n\r\nكارهاى حكومتى به طريق سابق است . ديگر آنكه قوام الملك دو سه روز است به دلگشا نقل مكان كرده كه برود به طرف داراب و لارستان به جهت گرفتن ماليات . انتظام الممالك پسر كوچك مشار اليه تا دو منزلى شيراز به عنوان بدرقه همراه او رفته و مراجعت مىكند .\r\nديگر آنكه مجلسى كه شيخ الاسلام و پسران امام جمعه و غيرهم ترتيب داده بودند و اسم آن را مجلس محترم گذارده بودند ، هفته‌اى يك روز اين مجلس منعقد مىشد ، دو هفته آن مجلس را فراهم آورده اين هفته محض اينكه معين الشريعه پسر امام جمعه كه در حقيقت سرهء اين مجلس بود مىخواهد به مكهء معظمه مشرف شود و امروز دو روز است نقل مكان به بيرون شهر كرده كه برود ، موقوف داشته‌اند . ولى مشكل است كه ديگر آن مجلس منعقد شود چونكه منشأ فساد و فتنه و محرك اهل مجلس همين معين الشريعه بود كه مىخواهد برود .\r\nديگر آنكه دو سه روز است پول سياه به كلى پيدا نمىشود و خيلى بدين واسطه عرصه به مردم تنگ است . چندى بود كه شصت شاهى يك قران رواج بود ، حال هركس پول سياهى دارد بيشترى اهل كسبه جمع كرده نگاه داشته‌اند ، خيال دارند چهل شاهى يك قران رواج بدهند كه منفعت برده باشند . از قراريكه مىگويند اين كار هم به تحريك بيگلربيگى است . به حكومت عارض شده‌اند ، جواب داده كه من در اين باب مداخله نمىكنم هرچه مىخواهد بشود .\r\nگفتگوست كه دكاكين را ببندند . خيلى هرج و مرج است .\r\nمورخهء روز چهارشنبه غرهء شهر رمضان المبارك سنه 1317 مطابق سيم ماه جنورى 1900 .\r\n\r\nاز غرهء محرم 1317 مطابق 11 مى 1899\r\nقوام الملك دو سه روز است از شيراز رفته است . ديگر آنكه از بابت شش هزار و پانصد تومان كه از پستخانهء بوشهر برده بودند و تهمت آن را به ملك التجار بوشهر زده بودند ، الحال از طهران حكم خيلى سخت به قوام الملك شده كه از ملك التجار حكما اين تنخواه را بگيرد . حال به گردن على اكبر بيگ آدم ملك التجار انداخته‌اند .\r\nديگر آنكه پول سياه چند روز به كلى پيدا نمىشد هر بازارچه‌اى فته درست كرده بودند كه در آن بازارچه رواج بود ، حكومت هم ابدا حكمى در اين باب نكرد تا اينكه مردم اجماع كرده در مسجد وكيل پيش حاجى سيد على اكبر رفتند . حاجى سيد على اكبر هم به حكم خودش حكم كرد كه چهل شاهى يك قران رواج باشد . مقصود اهل كسبه هم و آنهاييكه پول سياه جمع كرده بودند همين چهل شاهى بود . حال ديروز تابحال چهل شاهى يك قران رواج شده دادوستد مىنمايند ، پول سياه هم بسيار شده است .\r\nديگر آنكه رياست تجار شيراز هم به معتضد السلطنه واگذار شده است .\r\nمورخهء روز چهارشنبه هشتم شهر رمضان المبارك سنه 1317 مطابق دهم ماه جنورى 1900 .\r\n\r\n","description":"","footnote":"","page_name":" 593 ","page_number":687},
  {"content":"\r\n\r\nجناب نظام الملك فرستاده درب خانهء اسعد السلطنه پسر مرحوم ايلخانى كه دوازده هزار تومان باقى مالياتى مرحوم ايلخانى از سال حكومت جناب ناظم الدوله مىباشد حكما از اسعد السلطنه بگيرند . آن بيچارهء كور هم كه خبر از جايى ندارد ترسيده فرارا دو سه روز است رفته در مسجد مشير الملك بست نشسته . آدم حكومت رفته پيش اعتماد السلطان بيگلربيگى كه داماد مرحوم ايلخانى مىباشد ، او به آدم حكومت جواب داده كه از بابت سال ناظم الدوله‌اى مرحوم ايلخانى بده به ديوان ندارد و مفاصا حساب از حكومت گرفته است ، لاكن هنوز اسعد السلطنه در مسجد مشير الملك بست است .\r\nديگر آنكه فوج چهار محال اصفهان عوض فوج فريدن كه ساخلو بوشهر است به سركردگى عبد الله خان ميرپنجه از اصفهان مأمور شده وارد شيراز شده است ، در اين چند روزه به طرف بوشهر حركت خواهند كرد .\r\nديگر آنكه يك نفر نوكر فراشباشى حكومت كه اسم خودش را پهلوان گذارده بود هر روزه در قهوه‌خانه‌ها و در مساجد به شيرازىها بدحرفى مىكرد تا دو روز قبل در مسجد نو باز بناى بدحرفى را به شيرازىها گذارده بود ، اهل محلهء سردزك او را در مسجد نو دو سه زخم منكر زدند مقصرين الحال در شاه‌چراغ و مسجد نو بست هستند .\r\nديگر آنكه در اصطهبانات نايب الحكومه را كه از جانب فتح الملك بود زدند بيرون كردند . از طرف حكومت اصغر ميرزا كه از همراهان حكومت بود به اصطهبانات فرستاده شد . او را هم گرفته انواع بىاحترامى نسبت به مشار اليه كرده‌اند و مشار اليه را حبس نمودند . از قرار مذكور چهار هزار تومان باقى اصطهبانات هست .\r\nديگر آنكه در ممسنى حسينقلى خان كلانتر ممسنى يكنفر از كلانتران ديگر را كشته است .\r\nبسيار مغشوش است آنجا . هشت هزار تومان تاكنون باقى در محل است . امسال نورىها سه محل را برداشتند فسا و ممسنى و اصطهبانات . هر سه محل مغشوش و بىنظم و مبلغ كلى در محل باقى است . فسا كه به آن طريق اغتشاش انداختند ، اين دو محل ديگر هم در ممسنى تابحال قريب شصت هفتاد نفر آدم كشته شده و در اصطهبانات هم اغتشاش كلى است ، حكومت هم قوهء نظم ندارد .\r\nمورخهء روز پنجشنبه شانزدهم رمضان المبارك سنه 1317 مطابق هيجدهم ماه جنورى 1900 .\r\nمعين الشريعه پسر جناب امام جمعه رفت به مكهء معظمه ، از ترس اينكه مبادا به جهت بلواى در تلگرافخانه اتفاقى از دولت برايش بيفتد هنگام رفتن كارهاى خود را به ميرزا حسين خان كوارى ملقب به معتمد ديوان واگذار كرد ، طلبى از شخص سيدى داشته آن سيد فوت مىشود ميرزا حسين خان مىفرستد پسر سيد را كه به سن دوازده ساله مىباشد گرفته مىآورند حبس مىنمايند .\r\nمادر و بستگان پسرهء سيد مىروند به حاجى سيد على اكبر پيشنماز در مسجد وكيل عرض مىكنند .\r\nحاجى سيد على اكبر روى منبر خيلى بد به ميرزا حسين خان مىگويد و حكم مىدهد الان بروند پسرهء\r\n\r\n","description":"","footnote":"","page_name":" 594 ","page_number":688},
  {"content":"\r\n\r\nسيد را از خانهء ميرزا حسين خان بكشند بياورند . پسر و دامادان حاجى سيد على اكبر چون رشوه خور ميرزا حسين خان هستند خيلى حمايت از ميرزا حسين خان مىنمايند . حاجى سيد على اكبر فحش زياد به پسر و دامادان خود مىدهد ، عمامهء خود را از بالاى منبر مىاندازد دور ، خيلى زياد بد به ميرزا حسين خان مىگويد كه اين حسين بابى قتلش واجب است . با اين همه حال پسرهء سيد را از خانهء ميرزا حسين خان نياوردند ، گويا رشوه‌اى به جناب آقا دادند ساكت شد .\r\nديگر آنكه مظفر نظام با چند نفر سرباز مأمور شده رفت به اصطهبانات كه مقصرين را بگيرد .\r\nديگر آنكه معتضد السلطنه تجار را در منزل خود جمع كرده و التزام سخت از آنها گرفته كه كنجد داخل ترياك نكنند ، چونكه اغلب كنجده داخل ترياك كرده حمل مىكردند كسى هم ملتفت نمىشد . از قرار مذكور پارسال در چين مطلع شدند كه ترياكهايى كه از شيراز حمل شده تمام كنجده داخل دارد و مىخواستند نخرند ، قيمت ترياك هم قدرى تنزل كرد بعد خريدند .\r\nديگر آنكه دوباره آدمهاى حكومتى جهت مطالبهء پول باقى به درب منزل اسعد السلطنه پسر مرحوم ايلخانى قشقايى آمده بودند خود اسعد السلطنه هنوز در مسجد مشير الملك بست است ، آقا ميرزا محمد على پيشنماز كه در مسجد مشير الملك نماز مىخواند از درب منزل اسعد السلطنه عبور مىكند مىبيند آدمهاى حكومت نشسته‌اند ، مىپرسد براى چه اينجا نشسته‌ايد ؟ مىگويند براى مطالبهء وجه آمده‌ايم . آقا ميرزا محمد على تغير زيادى به آنها مىكند و خيلى هم بد به جناب نظام الملك مىگويد كه \" اسعد السلطنه در مسجد مشير الملك پيش من بست است شما درب منزل او براى چه آمده‌ايد ، برويد به جناب نظام الملك بگوييد اين چند روزهء ماه رمضان كه گذشت من خودم رسيدگى مىكنم ببينم واقعا اگر اسعد السلطنه بدهى به ديوان دارد ، در صورت امكان كه پيشرفت كند بدهد مىگويم بدهد \" . آدمهاى حكومت مىبينند اگر از درب منزل اسعد السلطنه نروند كتك در كار است ، لابد مىروند .\r\nديگر آنكه شخص واعظ مازندرانى چند ماه است در شيراز آمده و اغلب همه جا وعظ مىكند و روضه مىخواند ، پاى منبر او هم جمعيت زياد مىشود . از قرار معلوم ملاها حسد برده براى او پيغام داده بودند كه \" اگر بخوشى خودت از شيراز بيرون رفتى خيلى خوب و الا به افتضاح بيرونت خواهيم كرد \" . دو سه روز قبل در كاروانسراى مشير الملك روى منبر بوده كه چند نفر از كسبهء الواط همه با يراق مىريزند كه او را بزنند از منبر پايين بكشند . آنهاييكه پاى منبر او جمع شده بودند بيشترى زنها نگذارده بودند او را اذيت نمايند ، اجماع كرده همراه او تا درب منزلش آمده بودند . لابد است كه از شيراز برود و الا او را اذيت كلى مىكنند بلكه مقتولش مىسازند . از قرار مذكور اين چند نفر از مريدان حاجى سيد على اكبر بوده و به تحريك سيد مصطفى داماد مشار اليه اين كار را كرده‌اند .\r\nمورخهء روز چهارشنبه بيست و دويم رمضان المبارك 1317 مطابق بيست و چهارم جنورى 1900 .\r\n\r\n","description":"","footnote":"","page_name":" 595 ","page_number":689},
  {"content":"\r\n\r\nكارهاى حكومتى به طريق سابق است . ديگر آنكه مظفر نظام كه به اصطهبانات رفته چون در آنجا خيلى اغتشاش است توپ و سرباز خواسته حال در تدارك فرستادن است .\r\nديگر آنكه در شهر اين ماه رمضان خيلى شلوغ و اغتشاش بود ، اغلب در مساجد و غيره نزاع مىشود ، مخصوصا پنج روز قبل در شاه‌چراغ الواط محلهء سردزك با الواط محلهء لب آب نزاع سختى كردند ، چند تير گلوله انداخته شد ، دو سه نفر از طرفين زخمى شدند . از قرار مذكور بر سر حرف جزيى اين نزاع واقع شده است .\r\nديگر آنكه هواى شيراز اين اوقات خيلى سرد شده اگرچه باران و برف‌هاى به موقع آمده ولى سرماى خشكى است ، اغلب مردم زكام سخت شده‌اند .\r\nمورخهء روز چهارشنبه بيست و نهم شهر رمضان سنه 1317 مطابق سى و يكم ماه جنورى 1900 .\r\nاز قرار مذكور مظفر نظام كه به اصطهبانات رفته لابد شده توپ بسته به شهر اصطهبانات خيلى جاها را خراب كرده و قريب سى نفر هم كشته شده .\r\nديگر آنكه در ارگ حكومتى نصير الملك اسباب طبخ و ظروف به جهت ناهار دفتر در آنجا گذارده بود دو سه روز قبل هرچه اسباب طباخى و ظروف بوده برده‌اند . هنوز معلوم نشده كه كار كيست ، حكومت هم ابدا درصدد پرسش برنيامده . از قراريكه مىگويند كار فراشباشى حكومت است .\r\nديگر آنكه نصير الملك را مجددا به سختى از طهران خواسته‌اند كه برود طهران ، مشار اليه هم جواب داده حساب امسالهء جناب نظام الملك را صاف كرده مىآيم .\r\nديگر آنكه كدخداى باصرم را كه يكى از قريه‌هاى كوهمره است كشته‌اند . مىگويند خيلى مفسد و شرير بوده .\r\nديگر آنكه چند روز ابر بود و بعد باران خيلى خوبى آمد قدرى هوا از آن صولت سرما افتاده است .\r\nديگر آنكه از طهران به جناب نظام الملك تلگراف شده كه به قوام الملك بگوييد حاجى رستم خان پسر فتحعلى خان لارى را حاكم لار كند و هزار نفر تفنگچى لارى حاجى رستم خان بفرستد به بندر لنگه به جهت گرفتن شيخ محمد كه ياغى شده . از بوشهر هم دريابيگى حمال‌باشى را با فراشباشى خود و چندين حمال فرستاده كه توپ از شيراز ببرند . تابحال كه حكومت توپ به آنها نداده است ، حمال‌باشى و فراشباشى دريابيگى در شيراز معطل هستند . از قراريكه مىگويند در بندر لنگه خبرى نيست ، دريابيگى اسباب خرج‌تراشى به جهت دولت مىخواهد فراهم بياورد و استحكام حكومت سال نو . دور هم نيست چنين باشد .\r\nمورخهء روز چهارشنبه ششم شهر شوال المكرم سنه 1317 مطابق هفتم ماه فبرورى سنه 1900 .\r\n\r\n","description":"","footnote":"","page_name":" 596 ","page_number":690},
  {"content":"\r\n\r\nدو روز و دو شب باران خيلى خوبى آمد حال هواى شيراز در نهايت اعتدال است .\r\nديگر آنكه حكومت مشغول صاف كردن حسابهاى مردم هست . از قراريكه مخفيانه در شهر شهرت دارد معلوم نيست كه حكومت سال نو با جناب نظام الملك باشد .\r\nديگر آنكه اسعد السلطنه پسر مرحوم ايلخانى قشقايى كه در مسجد مشير الملك بست بود دو سه روز است بيرون آمده ، يك روز نصير الملك با محمد رضا خان صندوقدارباشى جناب نظام الملك به منزل مشار اليه رفته كه قرار كارهاى او را بدهند . گويا تمام دعاوى ديوان را از هر جهت به مبلغ معينى قرار گذارده‌اند بدهد ، او هم مهلت ده بيست روزه خواسته كه بپردازد . خود اسعد السلطنه خيال دارد تمام املاكات خود را به ميرزا اسد الله بصير ديوان كه سابقا نوكر پدرش بوده واگذار نمايد و خودش به فرنگستان برود جهت معالجهء چشم و تغيير آب و هوا ، چونكه چشم او به كلى نمىبيند .\r\nديگر آنكه از اصطهبانات همين‌طور خيلى اغتشاش است با وجود اينكه مظفر نظام توپ به شهر بسته و اغلب جاها را خراب كرده و قريب سى چهل نفر هم كشته شده است باز آرام نگرفته است .\r\nديگر آنكه از قراريكه مذكور است دولت روس مىخواهد در شيراز بانك قرار بدهد . صدق و كذب آن معلوم نيست و چندان شهرت هنوز پيدا نكرده ، بلكه از يك دو نفر بيش شنيده نشده .\r\nمورخهء روز چهارشنبه سيزدهم شهر شوال المكرم 1317 مطابق چهاردهم ماه فبرورى 1900 .\r\nملا آقاى يهودى مطرب مشهور شيراز چند شب قبل منزل بهاء السلطان كه صاحب‌منصب فوج زرند است موعد بوده ، در بين راه كه به منزل بهاء السلطان مىرفته انتظام السلطان فراشباشى جناب نظام الملك چند نفر فراش مىفرستد جلوى او كه \" من امشب منزل صمد آقاى تاجر شيروانى كه از رعاياى روس است هستم تو هم حكما با دستهء خود بايد آنجا بيايى \" . ملا آقا نمىرود و به منزل بهاء السلطان مىرود . فرداى آن شب فراشباشى از جانب محمد رضا خان صندوقدارباشى مىفرستد عقب ملا آقاى مشار اليه ، او هم به خاطرش واقعا محمد رضا خان او را مىخواهد مىرود ، وقتى كه به درب صندوقخانهء منزل محمد رضا خان مىرسد يك مرتبه فراشباشى از آنجا بيرون آمده به فراشها مىگويد او را مىگيرند مىآورند چوب زيادى به ملا آقا مىزنند و مىگويد هرچه اسباب از قبيل بند و بساط و وجه نقد و غيره كه در جيب مشار اليه بوده بيرون مىآورند ، قريب بيست سى تومان بوده است ، بعد مىخواسته او را حبس نمايد ، پنجاه تومان وجه نقد خود فراشباشى از او گرفته قريب ده تومانى هم نايب و فراشها از او گرفته او را رها مىكنند . اين خبر به حكومت مىرسد از فراشباشى مؤاخذه مىكند . فراشباشى مشتبه مىكند مىگويد كه \" به فراشهاى حكومتى گفتگو كرده خيلى بد به حكومت و اجزاى حكومتى گفته بود من هم به اين جهت اين كار را كردم ، سى تومان هم بيشتر از او نگرفتم ، نصف براى خود و نصف براى فراشها \" . بعد گويا بهاء السلطان حقيقت مطلب را به عرض حكومت مىرساند . حكومت هم يك طاقه شال جهت ملا آقا به رسم خلعت مىفرستد\r\n\r\n","description":"","footnote":"","page_name":" 597 ","page_number":691},
  {"content":"\r\n\r\nو حكم مىكند كه فراشباشى هم هرچه از او گرفته پس بدهد . ليكن هنوز يك دينار پس نداده است .\r\nديگر آنكه تفنگدارباشى جناب نظام الملك با چند نفر تفنگدار به مأموريتى رفته بودند هنگام مراجعت قريب به شهر آنها را دزد برهنه مىكند هرچه همراه داشته برده‌اند ، ديروز وارد شهر شدند ، تمام اسباب خود تفنگدارباشى را با همراهان او سرقت كرده‌اند . هنوز معلوم نيست كار كى است . از قراريكه مىگويند به تحريك قوام الملك بوده است .\r\nديگر آنكه كارهاى حكومتى مثل سابق است ، شهر و بيرونها مغشوش و بىنظم است ، اين اوقات خيلى در شهر بىحسابى واقع مىشود .\r\nمورخهء روز چهارشنبه بيستم شهر شوال المكرم سنه 1317 مطابق بيست و يكم ماه فبرورى 1900 .\r\nاين هفته هم دو روز و دو شب اتصالا باران آمد ، خيلى خرابى به خانه‌هاى مردم رسانيده است ، اگر به اين قسم باران بيايد جميع حاصل‌ها را زردى خواهد زد .\r\nديگر آنكه انتظام الممالك پسر قوام الملك با معتضد السلطنه در مجلس جناب نظام الملك بر سر مطلبى گفتگو مىكنند ، معتضد السلطنه به انتظام الممالك در حضور جناب نظام الملك مىگويد كه \" پسر آنقدر فضولى نكن مىخواهى بگويم چوبت بزنند ؟ \" . انتظام الممالك ساكت شده بعد از چند دقيقه برمىخيزد مىرود ، در بين راه نصير الملك را كه مىخواسته برود پيش حكومت ملاقات مىكند او را نمىگذارد پيش حكومت برود ، متفقا مىآيند منزل ، كاغذى به جناب نظام الملك مىنويسند و تمام طايفهء قواميه مهر مىكنند به اين مضمون كه عاملى جهت جميع ابواب جمعيهاى ما معين نماييد كه ما ديگر عاملى نخواهيم كرد . نصير الملك مىنويسد كه من هم از كار خود استعفا دارم . جناب نظام الملك مىبيند بد اوضاعى است ، گويا معتضد السلطنه را فرستادند منزل انتظام الممالك كه از مشار اليه ترضيه بخواهد ، آنها هم آرام گرفتند .\r\nمورخهء روز چهارشنبه بيست و هفتم شوال المكرم 1317 مطابق بيست و هشتم فبرورى 1900 .\r\n\r\nاز 28 شوال 1317 مطابق 28 فبرورى 1900\r\nميرزا مهدى منشى نصير الملك كه در شش هفت ماه قبل آقا شاهزاده پسر مرحوم صدر را كشته و فرارا به طهران رفت مدتى در اصفهان و طهران توقف كرده اين روزها به شيراز آمده و در منزل شاهزاده جمال الدين ميرزا منزل كرده پناه به او آورده است . شاهزادهء معزى اليه هم فرستاده عقب مادر و كسان آقا شاهزادهء مقتول ، تمام بستگان و خويشان او را در منزل خود حاضر كرده به آنها گفته است كه \" شماها اگر ميرزا مهدى خوندار خود را ببينيد به او چه خواهيد كرد ؟ \" .\r\nجواب داده بودند او را به قصاص خواهيم رساند . شاهزاده جمال الدين ميرزا گفته است كه \" او نزد من است و شما به عوض او يكى از اولادان مرا به قتل برسانيد چونكه مشار اليه به من پناه آورده است \" . آنها راضى نمىشوند . بعد شاهزادهء معزى اليه خيلى استمالت مىكند تا اينكه مادر\r\n\r\n","description":"","footnote":"","page_name":" 598 ","page_number":692},
  {"content":"\r\n\r\nو كسان آقا شاهزاده مقتول از سر خون او مىگذرند و نوشته‌اى مىدهند كه ديگر كارى به او نداشته باشند و قرار دادند كه ميرزا مهدى اهل و عيال خود را برداشته يك چندى برود بر سر يكى از املاك نصير الملك كه در شيراز نباشد .\r\nديگر آنكه شب جمعه بيستم و نهم شوال قريب پنج ساعت از شب گذشته زلزلهء كوچكى آمد ولى الحمد الله ابدا خرابى نرسانيده است .\r\nديگر آنكه تجار جمع شده تماما در مسجد نو بست نشسته‌اند كه ما معتضد السلطنه را نمىخواهيم رئيس التجار باشد چونكه خيلى بىاعتدالى مىكند و ابدا احترام ما را نگاه نمىدارد .\r\nدو روز در مسجد نو بودند ، بعد جناب نظام الملك دستخطى به آنها داده كه معتضد السلطنه از رئيس التجارى معزول و شما هر كارى داريد بشخصه به خودم اظهار نماييد ، آنها را استمالت كرده از مسجد نو بيرون رفتند .\r\nديگر آنكه معتضد السلطنه رئيس قشون براتى از بابت مواجب قشون حوالهء عطاء الدوله سرتيپ توپخانه داشته ، توپچى و سرباز فرستاده درب منزل عطاء الدوله ، ريخته‌اند در منزل عطاء الدوله به سختى مطالبهء وجه برات را كرده‌اند . پسران عطاء الدوله از منزل بيرون آمده توپچى و سربازان را زده‌اند ، بعد به جناب نظام الملك عرض كردند . جناب نظام الملك هم پسران عطاء الدوله را با يك نفر آدم خود مىفرستد پيش معتضد السلطنه كه از آنها معذرت بخواهد .\r\nمعتضد السلطنه فحش زيادى حضورا به پسران عطاء الدوله مىدهد و آدمهاى آنها را چوب مىزند . در حقيقت خيلى بىاعتنايى به جناب نظام الملك كرده است ، ميانهء خوبى با هم ندارند بلكه هيچكس از معتضد السلطنه رضايت ندارد . آن وضع رفتارش با تجار كه به شكايت در مسجد نو رفتند ، اين هم اين حركات بىقاعدهء ديگر .\r\nمورخهء روز چهارشنبه پنجم شهر ذيقعده الحرام سنه 1317 مطابق هفتم ماه مارچ سنه 1900 .\r\nروز ششم ذيقعده از طهران خبر رسيد كه جناب نظام الملك معزول و نواب و الا مؤيد الدوله پسر مرحوم حسام السلطنه حاكم فارس شده است ، بعضى از خوانين و اعيان و تجار در تلگرافخانه اجماع كرده و تلگراف به طهران كردند كه ما مؤيد الدوله را نمىخواهيم و همين نظام الملك حاكم باشد . رضايتنامه‌اى هم نوشته بودند كه تمام كسبه مهر كرده‌اند كه ما از نظام الملك راضى هستيم . قبول نشد . روز هشتم خبر صحيح رسيد كه نواب و الا مؤيد الدوله به‌طور يقين حاكم فارس است و مستشار الملك هم پيشكار مىباشد ، نصير الملك هم از پيشكارى معزول است .\r\nديگر آنكه نواب و الا مؤيد الدوله به شيراز تلگراف كردند كه قوام الملك در شيراز است يا هنوز از طرف لارستان مراجعت نكرده ؟ . جواب دادند كه همين چند روزه خيال دارد از آنجا حركت نمايد . مجددا تلگراف كردند كه \" شهر سپردهء بيگلربيگى و انتظام الممالك پسران قوام الملك باشد و درست مشغول نظم و نسق ولايت باشند و فورا بنويسند قوام الملك معجلا به شيراز بيايد \" . آنها هم براى قوام الملك نوشتند ، دور نيست اين دو روزه قوام الملك برسد . على الحساب كارهاى\r\n\r\n","description":"","footnote":"","page_name":" 599 ","page_number":693},
  {"content":"\r\n\r\nشهر رجوع به پسران قوام الملك مىباشد .\r\nديگر آنكه جناب نظام الملك دست و پاى خود را جمع كرده اين دو روزه نقل مكان به بيرون شهر مىكند كه به زودى به طهران حركت نمايد .\r\nديگر آنكه نصير الملك را مجددا از طهران بطور سختى خواسته‌اند كه بدون عذر برود .\r\nديگر آنكه شهر مغشوش بود اين اوقات مغشوش‌تر شده است چند نفر را تابحال شب در كوچه‌ها برهنه كرده‌اند ، سربازان فوج مخصوص هم خيلى در شهر شرارت مىكنند ، اغلب به عزم دزدى در خانه‌ها مىروند . آنها را مىبينند نزاع مىشود . چند شب قبل مخصوصا چند نفر از سربازان ريخته بودند در خانه‌اى درب دروازهء باغ شاه ، صاحبخانه با سربازان نزاع مىكند ، از جانب سربازان چند تير گلوله انداخته مىشود ، يكنفر از آنها را هم زخم مىزنند .\r\nديگر آنكه نصير الملك خيلى از اينكه خودش معزول شده و بايد به طهران برود و مستشار الملك عوض او مىآيد نگران و دلتنگ است چونكه امساله مبالغى از پيشكارى فارس مدخول برده است ، حالا در تدارك اين است كه قسمى بكند كه آمدن مستشار الملك و رفتن خود را موقوف نمايد ، بعضى از علما را مثل حاجى سيد على اكبر و آقا ميرزا هدايت الله و آقا ميرزا محمد على تعارف داده كه توسط نمايند ، آمدن مستشار الملك و رفتن مشار اليه را موقوف كنند . ديروز هم جناب امام جمعه را به باغ خود دعوت كرده بود ، ايشان هم رفته بودند . هنوز معلوم نيست كه علما به چه قسم مىخواهند اين كار را براى نصير الملك درست كنند .\r\nديگر آنكه دو نفر هندوستانى كه تبعهء دولت فخيمهء انگليس مىباشند از طرف طهران به شيراز مىآمدند ، نزديك ده بيد آنها را دزد برهنه كرده قريب يكصد تومانى تنخواه آنها را برده‌اند . آنها به شيراز آمدند از جانب وكالت‌خانهء انگليس به بيگلربيگى اظهار شد . حال درصدد گرفتن غرامت تنخواه آنها مىباشند .\r\nمورخهء روز چهارشنبه دوازدهم شهر ذيقعده الحرام سنه 1317 مطابق چهاردهم مارچ 1900 .\r\nبيگلربيگى و انتظام الممالك پسران قوام الملك هر روزه در منزل خود مىنشينند كه هركس هر كارى داشته باشد بگذرانند . شهر و بيرونها مثل سابق بىنظم و مغشوش است .\r\nديگر آنكه قبر حافظ را باز مىخواستند بسازند ، بنايى گذارده بودند ، حاجى سيد على اكبر پيشنماز باز هم رفته خراب كرده است . حال اين فقرهء سيم است كه قبر حافظ را ساخته‌اند و مشار اليه خراب كرده است .\r\nديگر آنكه نصير الملك صورت تلگرافى از زبان مردم نوشته به اين مضمون كه \" ما مستشار الملك را نمىخواهيم به شيراز بيايد \" ، و داده است حاجى عماد الشريعه كه يكى از پسران جناب امام جمعه مىباشد به مهر جميع اهل شيراز از علما و خوانين و تجار و ملاك و كسبه رسانيده و به طهران تلگراف كرده است . هنوز جواب آن نيامده ولى مشكل است كه آمدن مستشار الملك موقوف شود .\r\n\r\n","description":"","footnote":"","page_name":" 600 ","page_number":694},
  {"content":"\r\n\r\nديگر آنكه روز دوشنبه هفدهم جناب نظام الملك و نصير الملك را از طهران به تلگرافخانه احضار كرده و از بابت باقى امساله كه قريب پنجاه هزار تومان مىباشد گفتگو كردند ، از طهران حكم شد تا تمام باقى را نپردازند از شيراز حركت ننمايند . رفتن جناب نظام الملك بدين واسطه به تأخير افتاده ، از قراريكه مىگويند تا پنجم ماه نو حركت خواهند كرد ، حال مشغول جمع‌آورى باقى مىباشند . از قرار مذكور تمام اين باقى در محل است .\r\nديگر آنكه قوام الملك روز سه‌شنبه هيجدهم وارد شيراز شده ليكن هنوز داخل دفتر نگرديده و در باغ دلگشا توقف دارد .\r\nديگر آنكه اهل شهر دو عريضه نوشته و همه مهر كرده‌اند يكى به اين مضمون كه \" ما نواب و الا مؤيد الدوله را نمىخواهيم و جناب نظام الملك حاكم باشند \" ، و ديگرى به اين مضمون كه \" مستشار الملك را نمىخواهيم نصير الملك باشد \" كه امروز به طهران بفرستند . از قرار مذكور اين كار به تحريك قوام الملك است .\r\nديگر آنكه محض بدهى كه حاجى مسعود الدوله همشيره‌زادهء مرحوم صاحب ديوان بواسطهء مرحوم معزى اليه به بانك دارد املاك او را از طهران حكم شده ضبط كرده‌اند كه بده بانك را بپردازد .\r\nمورخهء روز چهارشنبه نوزدهم شهر ذيقعده الحرام سنه 1317 مطابق بيست و يكم مارچ 1900 .\r\n\r\nاز 20 ذيقعده 1317 مطابق 22 مارچ 1900\r\nقوام الملك از دلگشا به شهر آمده است . شهر كمال اغتشاش را دارد ، هر شب در كوچه‌ها آدم برهنه مىكنند . ديشب مخصوصا دو نفر از آدمهاى جناب امام جمعه را درب منزل قوام الملك برهنه كرده‌اند و نيز دو نفر از آدمهاى معز السلطان را كه داماد جناب امام جمعه مىباشند برهنه كرده‌اند . چند نفر در محلهء بالاكت ريخته بودند در خانه‌اى مىخواستند غارت كنند ، اهل محله مانع شده نگذارده بودند .\r\nديگر آنكه همان ديشب در كاروانسراى مشيرى سه حجره را بريده‌اند مبالغى تنخواه و وجه نقد برده‌اند . هنوز درست معلوم نيست كه چقدر تنخواه برده‌اند . تمام اينها در يكشب واقع شده ، خيلى در شهر شلوغ و اغتشاش است . از قراريكه مىگويند اين اغتشاش به تحريم قوام الملك است ، محض اينكه شنيده است حاجى سهام الملك كه از يزد به طهران مىرفته نواب و الا مؤيد الدوله تلگراف كرده‌اند كه او در اصفهان توقف نمايد و همراه خودشان به شيراز بياورند .\r\nقوام الملك خوش ندارد كه حاجى سهام الملك و مستشار الملك به شيراز بيايند و خيلى از آمدن اينها اوقات تلخ است و حال در صدد بىنظمى و اغتشاش شهر است كه بگويند از روزيكه حكومت فارس با نواب و الا مؤيد الدوله شده اينطور مغشوش شده است ، بلكه تغيير حكومت شود ، و البته از اين بيشتر در شهر شلوغ و اغتشاش خواهد شد .\r\nديگر آنكه ديروز شخصى مشهور به يوسف عرقى با آقا بابا نامى كازرونى در كوچهء نزديك\r\n\r\n","description":"","footnote":"","page_name":" 601 ","page_number":695},
  {"content":"\r\n\r\nبانك مستانه نزاع مىكند ، آقا بابا با كارد به سينهء يوسف مىزند ، به فاصلهء سه چهار ساعت بعد فوت مىشود . از قرار مذكور قاتل رفته در سيد حاجى غريب بست نشسته است .\r\nديگر آنكه از قراريكه از فسا خبر رسيده كسان ميرزا فضل الله فسايى كه پارسال با ميرزا يوسف فسايى نزاع كرده مقتول شد با كسان ميرزا يوسف در فسا نزاع كرده‌اند ، از طرفين چند نفر زخمى شده و از قراريكه مىگويند دو نفر هم مقتول شده‌اند ، در آنجا هم خيلى اغتشاش است . بيگلربيگى درب دروازه‌هاى شهر آدم گذارده كه هركس از فسا بيايد او را بگيرند .\r\nديگر آنكه صمد آقاى تاجر شيروانى كه از رعاياى روس است ضعيفهء مشهور به مهرى بهبهانى را لباس مردانه پوشانيده همراه خود به باغ رشك بهشت برده است ، هنگام مراجعت سواره از باغ بيرون آمده‌اند ، در بين راه آن ضعيفه را شناخته گرفته‌اند ، حال در حبس بيگلربيگى است .\r\nديگر آنكه از روز عيد نوروز تا به حال هرچه مال التجارهء داخله و خارجه و غيره وارد گمرك شده تمام محجر است و هنوز معلوم نيست كه باكى خواهد بود .\r\nمورخهء روز سه‌شنبه بيست و پنجم شهر ذيقعده الحرام 1317 مطابق بيست و هفتم مارچ 1900 .\r\nاغتشاش شهر روزبروز بيشتر است كسى ممكن نيست يك ساعت از شب گذشته در كوچه‌هاى شهر عبور نمايد ، يا او را برهنه مىكنند يا زخم مىزنند .\r\nديگر آنكه ديروز درب دروازهء باغ شاه شخصى با گلوله به سينهء ديگرى مىزند كه از پشتش بيرون مىرود ، هنوز نمرده ولى مشرف به موت است . ديگرى هم با كارد به سينهء شخصى زده است . ازاين‌قبيل شرارتها متصل واقع مىشود مؤاخذه‌اى هم در كار نيست .\r\nديگر آنكه چند نفر از سربازان فوج مخصوص بيرون شهر پسره‌اى را گرفته بودند كه عمل شنيع به او بنمايند ، آن پسره داد و فرياد مىكند ، پسران عطاء الدوله مىرسند ، پسره را از دست سربازان رها مىكنند و سربازان را گرفته به شهر مىآورند . از قرار مذكور قوام الملك سربازان را تنبيه نمود . فوج مخصوص مدتى است مرخص شده‌اند ، اين روزها چادر بيرون زده كه از شيراز بروند ، خيلى شرارت كرده و مىكنند .\r\nديگر آنكه شخصى يهودى كاشانى دخترى يهوديه به سن ده دوازده سال در منزل او بوده با او عمل شنيع مىكند . يهودىها مطلع مىشوند ، اجماع كرده مىروند در مسجد نو بست مىنشينند .\r\nآن شخص يهودى را بيگلربيگى گرفته حبس كرده است . يهودىها مىگويند بايد به رسم ملت ما اين شخص را سياست نموده و اخراج بلد نمايند . ملا آقاى يهودى كه مطرب مشهورى است محض اينكه پسر اين شخص يهودى رقاص او است حمايت از او دارد ، با ساير مطرب‌هاى يهودى جمعيت كردند مىخواهند نگذارند اين شخص را اذيت كنند . حال يهودىها دو طايفه شده‌اند ، مطرب‌ها با ملا آقا به حمايت آن شخص در يك مسجد بست نشسته‌اند ، ساير يهودىها در مسجد ديگر . آن شخص هم همينطور در حبس است . در اين ميانه مدخول خوبى جهت بيگلربيگى فراهم آمده است .\r\n\r\n","description":"","footnote":"","page_name":" 602 ","page_number":696},
  {"content":"\r\n\r\nديگر آنكه ضعيفهء مكتبدارى چند نفر شاگرد دختر داشته ، يكى از آنها را محض تاديب در زير زمينى حبس مىكند ، آن دختره از توى زير زمينى هى فرياد مىزند كه گربه مرا خورد . ضعيفهء مكتبدار به خاطرش دروغ مىگويد . بعد از ساعتى مىرود در زيرزمينى مىبيند جانورى شبيه گربه آن دختره را تمام خورده است . از قراريكه شهرت دارد آن جانور افعى بوده .\r\nديگر آنكه در جواب تلگراف مردم كه مستشار الملك را نمىخواستند جناب اشرف صدر اعظم به آقا ميرزا محمد على پيشنماز تلگرافى كردند به اين مضمون كه \" نيامدن مستشار الملك به شيراز ممكن نيست حكما خواهد آمد ولى به او سفارش شده است كه با اهل فارس بطور رأفت و مهربانى سلوك و رفتار نمايد ، معلوم بود كه تلگراف شماها رد باب نخواستن مشار اليه به تحريك بوده است ، اگر بخواهيد باز به تحريك رفتار نماييد محرك به سزاى خود خواهد رسيد \" .\r\nديگر آنكه مؤيد السلطنه رئيس تلگرافخانهء شيراز معزول شده شاه مراد ميرزا كه رئيس تلگرافخانهء اصفهان بوده از اصفهان مأمور شده بچاپارى حركت كرده‌اند .\r\nديگر آنكه تجار شيراز تلگراف به تجار بوشهر كرده‌اند كه دولت مىخواهد عشور گمرك را صد پنجى قرار بدهد و ما نمىخواهيم اين رسم معمول شود ، شما در بوشهر بارى كه صدپنجى عشور بخواهند بگيرند از گمرك خارج نكنيد تا خبر ثانوى برسد . از قرار مذكور به تجار اصفهان هم تلگراف كرده‌اند كه شما هم تقويت به ما بكنيد بلكه اين رسم قرار نگيرد . آنها هم جواب داده‌اند ما مستعد هستيم .\r\nمورخهء روز چهارشنبه چهارم شهر ذيحجه الحرام سنه 1317 مطابق چهارم ماه اپريل 1900 .\r\n\r\nاز 5 ذيحجه 1317 مطابق 5 اپريل 1900\r\nشهر و بيرونها به طريق سابق خيلى مغشوش است .\r\nديگر آنكه سربازان بيرون شهر مست كرده به شيرازيها بدحرفى مىكنند ، شيرازيها هم دست در آورده با سربازان نزاع مىكنند ، دعواى سختى واقع شد ، چند نفر زخمى شدند ، چند تير گلوله هم از طرف شيرازيها انداخته شد ولى به كسى نخورد . بعد صاحب‌منصبان سربازان آمده آنها را آرام كردند .\r\nديگر آنكه ميرزا حسين كه مدتى داروغهء شهر بود بيگلربيگى او را گرفته چوب زده حبس نمود و ديگرى را داروغهء شهر كرد . گويا او را با كوله‌بار دزدى گرفته بودند . از قراريكه مىگويند تمام اين دزدىهاى شهر را ميرزا حسين كرده است . چند روزى در حبس بوده بعد مرخص شد .\r\nديگر آنكه شاه مراد ميرزا رئيس تلگرافخانه روز پنجشنبه پنجم وارد شيراز شد .\r\nديگر آنكه جناب نظام الملك قرار بود فردا كه دوازدهم است از شهر برود ، حال موقوف شده .\r\nاز قراريكه مىگويند تا هيجدهم حركت خواهند كرد . نصير الملك هم خيال دارد بعد از حركت ايشان به جهت طهران كه او را خواسته‌اند حركت نمايد ، ليكن عمدا حركت جناب نظام الملك را به تأخير مىاندازد بلكه طول بكشد تا اعليحضرت همايونى و جناب اشرف صدر اعظم از طهران\r\n\r\n","description":"","footnote":"","page_name":" 603 ","page_number":697},
  {"content":"\r\n\r\nبه طرف فرنگستان حركت فرمايند ، آنوقت رفتن خود را موقوف نمايد .\r\nديگر آنكه شخص سياحى معلوم نبود كه روسى است يا نمسه وارد شيراز شد ، دو سه روز در بانك توقف كرده ديروز به سمت بوشهر حركت كرد .\r\nمورخهء روز چهارشنبه يازدهم شهر ذيحجه الحرام 1317 مطابق يازدهم ماه اپريل 1900 .\r\nمحض نيامدن باران بعد از عيد نوروز ملاك متوحش هستند كه اگر باران درستى نيايد جميع حاصل‌هاى شتوى خراب خواهند شد . قيمت اجناس هم به همين جهت ترقى كرده است .\r\nديگر آنكه اهل اصطهبانات تمام به شيراز آمده و در تلگرافخانه بست نشسته‌اند ، شكايت از مظفر نظام كه از جانب جناب نظام الملك مأمور شده به اصطهبانات رفته بود دارند كه خيلى ضرر و خسارت به آنها وارد آورده و اغلب خانه‌هاى آنها را خراب كرده و چاپيده است .\r\nديگر آنكه در بهبهان نزاع سختى شده ، از قرار مذكور چند نفر مقتول شده‌اند . قوام الملك مامور فرستاده كه مقصرين را گرفته به شيراز بياورد .\r\nديگر آنكه مشير همايون ملكى در فسا دارد ، فسا هم على الحساب در ادارهء بيگلربيگى مىباشد ، آدم‌هاى بيگلربيگى رفته بودند در ملك مشار اليه اول با رعاياى او نزاع مىكنند بعد ملك مشير همايون را غارت كرده‌اند . مشير همايون تلگرافا به نواب و الا مؤيد الدوله عرض مىكند . نواب و الا مؤيد الدوله هم تلگراف سختى به بيگلربيگى كرده بودند . در فسا خيلى شلوغ و اغتشاش است .\r\nديگر آنكه تجار كه بارهاى خود را محض اينكه مىخواستند صد پنجى عشور از آنها بگيرند از گمرك خارج نمىكردند ، شهرت افتاد كه بارى يك شاهى هر روزى كرايهء بارهاى در گمرك است ، تجار مىخواستند شورش نمايند تا اينكه از طهران حكم شد عشور صد پنجى موقوف و موافق معمول عشور گرفته شود . حال تجار آرام گرفته و به قاعده اشيا از گمرك خارج و داخل مىشود .\r\nديگر آنكه جناب نظام الملك خيال دارد امشب خودش از شهر حركت كند ، فردا صبح زود هم بنه و اسباب ايشان حركت نمايد . از قرار مذكور فردا ناهار را در دهى كه مسمى به دوده مىباشد و قريب به زرقان است ميهمان قوام لشكر مىباشند .\r\nمورخهء روز سه‌شنبه هفدهم شهر ذيحجه سنه 1317 مطابق هفدهم ماه اپريل سنه 1900 .\r\nجناب نظام الملك روز شنبه بيست و يكم صبح زود از شيراز حركت به سمت طهران كردند ، بعضى از اهل شهر هم بدرقهء ايشان تا نيم فرسخى شهر رفته و مراجعت كردند .\r\nديگر آنكه در كوشك قاضى كه يكى از دهات فسا است و وقف است و توليت آن با پسر مرحوم حاجى ميرزا حسن حكيم‌باشى فسايى است تل‌گلى بوده است ، رعاياى آنجا مىخواستند آن تل را صاف كنند ، دفينه‌اى پيدا كردند ، هنوز درست محقق نشده كه چقدر است . بعضى مىگويند كه سه خمره پر از اشرفىهاى سكهء قديم است و يك بت طلايى هم روى آنها بوده است ، بعضى\r\n\r\n","description":"","footnote":"","page_name":" 604 ","page_number":698},
  {"content":"\r\n\r\nمىگويند سه كلوك است . حال فرستاده‌اند كه رعاياى آنجا را با هرچه هست بياورند ، البته محقق و معلوم خواهد شد .\r\nديگر آنكه دو سه روز بود هوا را خيلى سرد كرده بود و گاهى بادهاى مختلف مىآمد . روز سه شنبه بيست و چهارم سه چهار ساعت از روز گذشته زلزلهء سختى آمد ولى الحمد الله ابدا خرابى نرسانيد .\r\nديگر آنكه محمد حسين ميرزا كه تفنگدارباشى جناب نظام الملك بود و دو ماه قبل از جانب نظام الملك به ماموريتى رفته بود ، او را برهنه كرده بودند ، حال بعد از رفتن نظام الملك رفته در تلگرافخانه بست نشسته است كه فلان قدر خسارت به من وارد آمده .\r\nمورخهء روز چهارشنبه بيست و پنجم ذيحجه الحرام 1317 مطابق بيست و پنجم اپريل 1900 .\r\n\r\nاز 26 ذيحجه 1317 مطابق 26 اپريل 1900\r\nكارهاى شهر مثل سابق بىنظم و مغشوش است .\r\nديگر آنكه از بابت دفينه‌اى كه شهرت افتاده بود در كوشك قاضى پيدا شده ، يك ظرف كوچكى كه دو سه قسم اشرفى در آن بوده بيشتر نبوده است . آن ظرف را با رعاياى آنجا به شيراز آوردند . رعايا در حبس بيگلربيگى هستند و سر آن ظرف را هم مهر كرده‌اند تا آمدن حكومت .\r\nحال اينطور مذكور است ، ديگر با خداست كه چه بوده است .\r\nديگر آنكه نصير الملك روز دوشنبه سلخ شهر ذيحجه با اهل و عيال از شيراز به سمت طهران حركت كرد .\r\nديگر آنكه محض اينكه باران نيامده بود نرخ اجناس يك من دو سه شاهى ترقى كرده بود ، حال امروز الحمد الله قدرى باران كمى آمد .\r\nمورخهء روز چهارشنبه دويم شهر محرم الحرام سنه 1318 مطابق دويم ماه مى 1900 .\r\n\r\n","description":"","footnote":"","page_name":" 605 ","page_number":699},
  {"content":"\r\n . \r\n","description":"","footnote":"","page_name":" 606 ","page_number":700},
  {"content":"\r\n\r\n\r\nسال 1318 وقايع اتفاقيه دار العلم شيراز\r\n\r\nاز 3 محرم 1318 مطابق 3 مى 1900\r\nدر بيرونها خيلى اغتشاش است على الخصوص اينطرف راه بوشهر محال است كسى از اين راه عبور نمايد و همين نزديكى شهر او را برهنه نكنند ، مخصوصا يك دو نفر را كشته و چند نفر پيله‌ور را برهنه كرده‌اند . غلام تلگرافخانهء انگليس را كه به زير سيم مىرفته نيم فرسخى شهر برهنه كردند . محض اينكه احشامات قشقايى يك دو فرسخى شهر آمده‌اند اينطرف خيلى ناامن است ، كسى جرأت نمىكند عبور و مرور نمايد .\r\nديگر آنكه از طهران تلگراف به قوام الملك شده كه شخص مهندس روسى وارد شيراز خواهد شد ، شما استقبالى از او كرده و منزل به او بدهيد و همه قسم احترام و پذيرايى از او بنماييد . ليكن هنوز وارد نشده است .\r\nديگر آنكه از طهران جهت تجار خبر رسيده كه ميرزا جعفر خان نامى رئيس التجار شيراز شده ، تجار اجماع كرده تلگراف به طهران كردند كه \" اين ميرزا جعفر خان شأنى ندارد كه رئيس ما بشود ، نوكر ما از او متشخص‌تر است ، ما او را نمىخواهيم \" .\r\nمورخهء روز چهارشنبه نهم شهر محرم الحرام سنه 1318 مطابق نهم ماه مى 1900 .\r\nضعيفهء فاحشه‌اى كه يك چشمش كور است به يكى از سربازان فوج زرند رفيق بوده ، بعد در خفا به سرباز ديگر از همان فوج رفاقت پيدا مىكند ، روزى آن رفيق اولى ضعيفه را با آن سرباز ديگر ميبيند كه عمل شنيع با هم مىكنند ، مىرود فورا ترياك خورده خود را مىكشد . دو سه روز قبل هم رفيق ثانى در منزل آن ضعيفه بوده وقتى به منزل خود مراجعت مىكند مىميرد . از قرار مذكور ضعيفهء فاحشه چيزى داخل خوراك كرده ، مشار اليه خورده مرده است . بهاء السلطان صاحب‌منصب فوج زرند عقب كرده كه دو نفر سرباز را اين ضعيفه تلف كرده است بايد حتما به قصاص خود برسد . حال آن ضعيفه را گرفته‌اند در حبس قوام الملك است . ديگر آنكه شخص مهندس روسى كه چهار روز است وارد شيراز شده و در باغ جهان‌نما منزل كرده است ، مهمان صمد آقاى تاجر شيروانى كه رعيت روس است مىباشد ، اغلب در شهر و بازارها گردش مىكند .\r\nاز قراريكه مىگويند خيال دارد به طرف بوشهر برود .\r\nديگر آنكه ديروز سربازان فوج مخصوص با بعضى از سربازان فوج چهار محال كه در شيراز\r\n\r\n","description":"","footnote":"","page_name":" 607 ","page_number":701},
  {"content":"\r\n\r\nهستند درب دروازهء باغ شاه نزاع سختى كردند ، قريب ده نفر از طرفين زخمى شدند ، يك دو نفر آنها مشرف به موت هستند .\r\nديگر آنكه شهر و بيرونها روزبروز مغشوش و بىنظم‌تر است .\r\nمورخهء روز چهارشنبه شانزدهم شهر محرم الحرام 1318 مطابق شانزدهم ماه مى 1900 .\r\nصمد آقاى تاجر شيروانى طلبى از حضرات برده‌چى داشته ، چند نفر از آنها را در منزل خود نگاه مىدارد كه طلب خود را وصول نمايد ، به حاجى سيد على اكبر پيشنماز اطلاع مىدهند حاجى سيد على اكبر هم اجماعى برداشته كه بريزد در خانهء صمد آقا آنها را بيرون بياورند ، هنوز به خانهء صمد آقا نرسيده به مشار اليه خبر مىدهد ، صمد آقا هم فورا برده‌چىها را رها مىكند . در شهر خيلى هرج و مرج است ، هركس هر كارى بخواهد مىكند مؤاخذه‌اى هم در كار نيست .\r\nديگر آنكه اين روزها در شيراز ناخوشى اسهال شيوع دارد ، اغلب مبتلا مىشوند ، ولى الحمد الله اسهال كبدى نيست ، خطرى ندارد .\r\nديگر آنكه سيدى روضه‌خوان سروستانى اغلب روى منبرها كه روضه مىخواند نسبت به شيخ الرئيس خيلى بد مىگويد ، مخصوص مىگويد شيخ الرئيس بابى است و نبايد در شيراز باشد . از قرار معلوم به تحريك جناب امام جمعه مىباشد . شيخ الرئيس مىفرستد نزد امام جمعه كه سيد سروستانى براى چه به تحريك شما اين قسم حرفها در حق من مىزند ؟ . امام جمعه مجلس منعقد مىكند از علما و خوانين و تجار ، سيد را هم حاضر مىكند ، در حضور مردم از سيد مىپرسد آيا من به تو گفتم كه در حق شيخ الرئيس روى منبر بد بگويى ؟ . سيد عمامهء خود را در ميان مجلس به زمين مىزند كه \" شيخ الرئيس بابى است من خودم ثابت مىكنم ، به شما دخلى ندارد \" . خيلى هم در همان مجلس بد به شيخ الرئيس مىگويد كه حكما او را از شيراز بيرون مىكنم . بعد امام جمعه صورت مجلس را نوشته مىدهد تمام اهل مجلس هم مهر مىكنند براى شيخ الرئيس مىفرستد كه اين سيد خودش اين حرفها را مىزند رجوعى به من ندارد . ليكن همين فراهم آوردن اين مجلس هم دليل بر اين است كه امام جمعه محرك سيد است و ميل دارد شيخ الرئيس را مفتضح نمايد .\r\nديگر آنكه دو نفر صاحب‌منصب روسى با چهار نفر ديگر از اهل روس وارد شيراز شدند ، ده نفر سوار قزاق هم همراه آنها بوده ، چند روزى در باغ جهان‌نما مهمان صمد آقا رعيت روس بوده بعد با همان سوارهاى قزاق به طرف بوشهر حركت كردند .\r\nمورخهء روز چهارشنبه بيست و سيم محرم الحرام سنهء 1318 مطابق بيست و سيم مى 1900 .\r\nشهر و بيرونها مثل سابق مغشوش و بىنظم است ، قوام الملك هم كه على الحساب نايب الحكومه مىباشد غير از جلب منفعت خود ديگر ابدا در خيال نظم ولايت نيست ، هركس هر كارى مىخواهد بكند همين قدر كه تعارف مشار اليه را بدهد ديگر حرفى ندارد و مؤاخذه‌اى در ميان نيست ، بدين واسطه در شهر خيلى بىنظمى واقع مىشود .\r\n\r\n","description":"","footnote":"","page_name":" 608 ","page_number":702},
  {"content":"\r\n\r\nديگر آنكه اسعد السلطنه پسر مرحوم ايلخانى قشقايى ضعيفهء فاحشه‌اى را در منزل خود آورده و لباسهاى مادر خود را به او پوشانيده كه برايش رقص نمايد ، خواهرش كه عيال بيگلربيگى است خبردار مىشود ، به بيگلربيگى مىگويد حكما اين ضعيفه را بايد گرفته سياست نماييد . بيگلربيگى هم به كدخدايان شهر سپرده هرچه فاحشه در شهر است گرفته بياوريد . حال هر روزه كدخدايان در شهر افتاده و فاحشه‌ها را گرفته مىبرند منزل بيگلربيگى ، مشار اليه هم آنها را سياست كرده مبلغى ترجمان از آنها مىگيرند . اسباب مدخول خوبى بيگلربيگى براى خود فراهم آورده است ، تا به حال قريب سيصد چهار صد تومان از اين كار جمع كرده است .\r\nديگر آنكه شاگرد خبازى به سن ده دوازده سال پسر استاد خود را كه به سن چهار سال مىباشد برداشته از درب دكان كه به منزل ببرد ، در بين راه آن پسر را بىسيرت مىنمايد . حال او را گرفته‌اند در حبس بيگلربيگى است . تعجب است كه پسرى دوازده ساله با بچهء چهار ساله اين عمل را نمايد ، كارها خيلى خراب شده مگر خداوند خودش ترحم فرمايد .\r\nمورخهء روز چهارشنبه غرهء شهر صفر المظفر سنه 1318 مطابق سىام ماه مى 1900 .\r\n\r\nاز 2 صفر 1318 مطابق 31 مى 1900\r\nمعين الشريعه پسر جناب امام جمعه كه به مكهء معظمه رفته بود مراجعت كرده روز شنبه چهارم وارد شيراز شد ، از اعيان و اشراف شهر استقبالى به مشار اليه كردند ولى محض اينكه مكه رفته و به مدينه به زيارت قبر مطهر حضرت رسول نرفته مشرف شوند همه كس ملامت به مشار اليه مىكنند و بد مىگويند .\r\nديگر آنكه سيد عطاء الله روضه‌خوان محض اينكه روى منابر اغلب بد به طايفهء قواميه مىگفت و فاحشا فحش به حاجى عز الملك عمه‌زادهء قوام الملك مىداد ، مخصوصا در مجلسى كه حاجى مسعود الدوله برادر حاجى عز الملك حضور داشته خيلى فحش به حاجى عز الملك مىدهد و بلند روى منبر فرياد مىزند كه \" همهء اهل مجلس بدانيد من هرچه بد مىگويم و فحش مىدهم مقصود و منظورم حاجى عز الملك است \" . آنقدر بد مىگويد كه حاجى مسعود الدوله متغير مىشود و از مجلس برخاسته مىرود و ميگويد \" اگر صدمه‌اى به اين سيد وارد آيد محض همين حرفهاى بىمعنى است كه مىزند \" . شب هنگام كه سيد از روضه‌خوانى فارغ شده به منزل خود مىرفته چهار پنج نفر جلو او را گرفته يكى از آنها با قداره زخمى به سرش مىزند . فرداى آن شب روضه‌خوانها محض خاطر سيد هيچ جا روضه‌خوانى نكردند . از قرار معلوم به تحريك حاجى عز الملك سيد را مجروح كرده‌اند . دو سه نفر را بيگلربيگى گرفته حبس كرده است ، يك نفر را هم تهمت زده‌اند ، گريخته رفته در سيد حاجى غريب بست نشسته است . ليكن هنوز محقق نيست كه كى زده است .\r\nديگر آنكه نواب و الا مؤيد الدوله به آباده رسيده است . از قراريكه تلگراف كرده بودند روز هيجدهم وارد شيراز خواهند شد .\r\nديگر آنكه يك نفر روس با دو سه نفر سوار قزاق دو سه روز است وارد شيراز شده ، هنوز\r\n\r\n","description":"","footnote":"","page_name":" 609 ","page_number":703},
  {"content":"\r\n\r\nمعلوم نشده كه به عزم كجا آمده و چكاره است .\r\nمورخهء روز چهارشنبه هشتم صفر المظفر سنه 1318 مطابق ششم ماه جون 1900 .\r\nيك نفر مهندس روسى كه وارد شيراز شده بود چند روز در باغ جهان‌نما و منزل صمد آقاى رعيت روس توقف كرده ، شب جمعه دهم به طرف بوشهر حركت كرد . از قرار مذكور خودش اظهار كرده بود من به جهت مهندسى كشيدن خط آهن مأمورم .\r\nديگر آنكه اهل اصطهبانات محض خسارت فوق العاده‌اى كه پارسال به آنها وارد شده تماما به شيراز آمده و در مسجد نو بست نشسته‌اند ، شكايت از فتح الملك كه حاكم آنها بوده و خيلى اجحاف و تعدى به آنها كرده است دارند ، و نيز شكايت از مظفر نظام كه از جانب نظام الملك مأمور شده به اصطهبانات رفته بود و اغلب خانه‌هاى آنها را خراب كرده و مبالغى ضرر به آنها رسانيده است . خيلى شلوغ در مسجد نو مىكنند ، متصل فرياد يا على مىكشند ، شبها از صداى فرياد آنها اهل خانه‌هاى اطراف مسجد نو عاجز و متأذيند ، مخصوصا دو شب قبل رفته بودند روى بام مسجد و فرياد مىزدند ، خانهء ميرزا غياث طبيب چسبيده به ديوار مسجد است ، پسر ميرزا غياث مىآيد روى بام به آنها مىگويد چه خبر است چرا آنقدر فرياد مىزنيد و نمىگذاريد مردم بخوابند ؟ اصطهباناتىها به خيال آنكه از بستگان فتح الملك است كه آنها را ممانعت مىكند او را كتك زياد زده و با شش پر به سرش زده‌اند كه مشرف به موت است .\r\nديگر آنكه سيد عطاء الله روضه‌خوان را كه زخم به سرش زده بودند ديروز فوت شد ، جنازهء او را در مسجد نو آورده از علما و سادات و روضه‌خوانها و اهل شهر ازدحام زيادى در مسجد نو شده بود . كسان او مىگفتند تا قاتل را به دست ما ندهند جنازه را دفن نمىكنيم . بيگلربيگى آمده در مسجد نو و به آنها قول داده كه قاتل را پيدا كنند ، آنوقت جنازه را برداشته با همان اجماع زياد و اهل محل كه نوحه براى او بسته بودند و جلوى جنازه مىخواندند و سينه مىزدند به حافظيه بردند ، دفن كردند . شورش غريبى برپا شده بود ، دكاكين و چهار بازار وكيل را بستند ، اغلب جاها روضه‌خوانى نكردند . هنوز قاتل آن بيچاره هم معين نيست .\r\nمورخهء روز چهارشنبه پانزدهم شهر صفر المظفر سنه 1318 مطابق سيزدهم جون 1900 .\r\nنواب و الا مؤيد الدوله روز شنبه هيجدهم سه ساعت از روز گذشته وارد شيراز گرديدند ، از تل سلام شليك توپ كردند تا داخل ارگ حكومتى شدند ، چون قرار بود چهار ساعت به غروب آفتاب مانده وارد شيراز شوند و همهء اهل شهر خيال داشتند همان وقت استقبال نمايند ، سه ساعت از روز رفته كه وارد شدند اغلبى خبردار نشده و چندان جمعيتى در استقبالى ايشان نشده بود .\r\nديگر آنكه انتظام الممالك پسر كوچك قوام الملك كه به استقبال رفته بود سوار زياد به همراه خود برده بود ، از قرار مذكور به نواب و الا مؤيد الدوله رسيده ايشان به مشار اليه تغير زيادى كرده‌اند كه \" تو مگر خيال جنگ با من داشتى كه اينهمه سوار همراه خود آورده‌اى ؟ \"\r\n\r\n","description":"","footnote":"","page_name":" 610 ","page_number":704},
  {"content":"\r\n\r\nديگر آنكه چند نفر از غلامان همراه قوام الملك كه استقبال رفته بود در زرقان با كالسكه‌چى مدير السلطنه پسر جناب نظام الملك كه داماد نواب و الا مؤيد الدوله مىباشد و همراه ايشان به شيراز آمده نزاع كرده بودند و كالسكه‌چى را كتك زده‌اند . نواب و الا مؤيد الدوله حكم مىكند در همانجا غلامان را چوب زيادى مىزنند . از قرار مذكور يك نفر از غلامان بواسطهء چوب زياد فوت شده است . آن تغير كردن به انتظام الممالك و اين چوب زدن غلامان براى قوام الملك رموزهء خوب ندارد تا بعد چه شود .\r\nديگر آنكه درويشى رفته بود در يك فرسخى شهر ده حاجى عبد الرحمان كمپانى قدرى گندم از خرمن آنجا برداشته كه ببرد ، رعايا مانع مىشوند و با درويش نزاع مىكنند ، درويش را كتك زياد زده ، يك نفر از آنها با شش پر به سر درويش مىزند كه سر او را شكسته است . به حكومت عرض كرده حكومت هم از حاجى عبد الرحمان مؤاخذه كرده و مقصر را خواسته‌اند . ليكن درويشها جمعيت كرده ريخته‌اند درب خانهء حاجى عبد الرحمان كمپانى و خيلى شلوغ و داد و فرياد مىنمايند .\r\nديگر آنكه تجار و اغلبى از اهل شهر از بابت عمل گمرك خيال دارند بلوا نمايند ، امروز هم بعضى از تجار به تلگرافخانه رفته بودند . از قرار مذكور آنها را از طهران احضار كرده‌اند كه در اين باب سوال و جواب شود .\r\nديگر آنكه نواب مؤيد الدوله از بيگلربيگى قاتل سيد عطاء الله روضه‌خوان را سخت عقب كرده خواستند ، بيگلربيگى هم التزام داد كه سه روزه پيدا نمايد ، يك دو نفر را كه گرفته بود چوب زياد زده ، بروز دادند كه دو نفر بوده‌اند كه سيد را زده‌اند ، يكى پسر ناظر حاجى عز الملك و ديگرى شخص روغن چراغ‌فروش . بيگلربيگى فرستاده اين دو نفر را آوردند آنها را چوب زده مىخواسته داغ نمايد كه اقرار كرده بودند به اين قسم كه \" پولى به ما دادند كه سيد را به قتل برسانيم \" . بعضى مىگويند فخر الحاجيه كه مادر حاجى عز الملك است پول داده و محرك شده است ، بعضى مىگويند خود حاجى عز الملك يا برادرش حاجى مسعود الدوله پول داده تحريك كرده‌اند . در هر صورت محقق شده كه بتحريك اينها سيد بيچاره را مقتول كرده‌اند . حال آن دو نفر را در محبس حكومتى حبس كرده‌اند .\r\nمورخهء روز چهارشنبه بيست و دويم شهر صفر المظفر سنه 1318 مطابق بيستم ماه جون 1900 .\r\nچند روز است روزها هوا خيلى گرم و شبها سرد مىشود ، اين اختلاف هوا باعث ناخوشى زكام و تب و نوبه شده است .\r\nديگر آنكه محض اينكه نواب و الا مؤيد الدوله هنگام ورود به قوام الملك چندان التفاتى نفرموده‌اند مشار اليه تمارض كرده مىگويد پايم نقرس شده ، و از منزل بيرون نمىآيد . نواب و الا مؤيد الدوله هم اعتنايى به مشار اليه نمىكنند . اين بىاعتنايى نواب و الا مؤيد الدوله قوام الملك را از آن شرارت زيادى كه داشت انداخته و قدرى متنبه شده است .\r\nديگر آنكه آن دو نفرى كه اقرار كرده بودند كه پول به ما داده‌اند تا سيد عطاء الله\r\n\r\n","description":"","footnote":"","page_name":" 611 ","page_number":705},
  {"content":"\r\n\r\nروضه‌خوان را بقتل برسانيم و حكومت آنها را گرفته حبس كرده بودند ، ثانيا حكومت تحقيق كرده آن شخص روغن چراغ‌فروش سيد را زده بود . او را روز پنجشنبه بيست و سيم طناب انداخته بدار كشيدند ، يك روز هم نعش او بر سر دار بوده كه تمام مردم نظاره نمايند . ديگر آنكه اغتشاش شهر و بيرونها مثل سابق است و هنوز تا زمان نبودن حكومت فرقى نكرده است .\r\nديگر آنكه چند روز قبل پسرى به سن بيست سال با زنى از خويشان خود در كوچه صحبت مىداشته ، پاكار محل به او مىرسد مىگويد چرا به زن مردم حرف مىزنى ؟ . هرچه مىگويد اين زن خويش من است از او نشنيده و او را كتك زياد مىزند و مىبرد در محبس بيگلربيگى حبس مىكند . يك شب هم در حبس بوده ، بعد كه او را از حبس بيرون مىآورند فوت مىشود . كسان او به حكومت عارض مىشوند و تا سه روز جنازهء او را دفن نمىكنند ، نشان چند نفر جراح داده‌اند و همه تصديق كرده‌اند كه محض كتك زيادى و لگدى كه به پهلوى او زده‌اند فوت شده . بعد از سه روز جنازهء او را دفن كردند .\r\nديگر آنكه دو روز قبل سيدى در شاه‌چراغ يك قران از دست او به زمين مىافتد مىخواسته يك قران را از زمين بردارد شخصى حرمله نام كه از الواط و اشرار توى شاه‌چراغ است حاضر بوده پاى خود را روى يك قران گذارده نمىگذارد سيد پول خود را بردارد ، با هم گفتگو مىكنند ، حرمله با كارد به پيشانى سيد مىزند ، يك شب هم زنده بوده ديروز صبح فوت مىشود . قاتل هم در همان شاه‌چراغ بست نشسته است .\r\nمورخهء روز چهارشنبه بيست و نهم صفر المظفر سنه 1318 مطابق بيست و هفتم جون 1900 .\r\n\r\nاز 30 صفر 1318 مطابق 28 جون 1900\r\nابو القاسم نام لشنى كه يكى از اشرار قطاع الطريق بوده و اغلب در بيرونها دزدى ميكرد و آدم مىكشت به تحريك بستگان قوام الملك و هرچند دزدى مىكرد با بستگان قوام الملك شريك بوده ، مشار الدوله پسر حاجى حكيم‌باشى كه لشنى تيول اوست از طهران آمده و خودش رفت در لشنى ، ابو القاسم را گرفته به شهر آورد . نواب و الا مؤيد الدوله حكم كردند روز شنبه دويم شهر ربيع الاول او را زنده شقه كردند ، نصف تن او را درب دروازه اصفهان و نصف ديگر را درب دروازهء باغ شاه آويختند . از قرار مذكور قوام الملك پنج هزار تومان مشار اليه را از نواب و الا مؤيد الدوله مىخريد و ايشان قبول نكردند .\r\nديگر آنكه حرمله نام قاتل سيد را كه در شاه‌چراغ بست است نواب و الا مؤيد الدوله از بيگلربيگى سخت خواسته‌اند و خيال دارند چنانچه بيگلربيگى او را نتواند از بست بيرون بياورد خود نواب و الا مؤيد الدوله بروند در شاه‌چراغ و همانجا مشار اليه را به قصاص برسانند .\r\nديگر آنكه برادر فراشباشى بيگلربيگى كه پسر مرحوم حاجى آقا جان فراشباشى قديم باشد ديشب مست كرده در كوچه شرارت مىكرد ، بيگلربيگى فراش مىفرستد كه او را بگيرد ، مشار اليه با كارد به سينهء فراش مىزند ، بفاصلهء دو ساعت فوت مىشود . او را همان ديشب گرفته در محبس\r\n\r\n","description":"","footnote":"","page_name":" 612 ","page_number":706},
  {"content":"\r\n\r\nبيگلربيگى حبس كردند . حال امروز نواب و الا مؤيد الدوله فرستادند او را از حبس بيگلربيگى آورده و در محبس حكومتى حبس كرده‌اند تا ديگر چه حكمى دربارهء او بشود .\r\nديگر آنكه حضرات كشكولى با حضرات اردكانى نزاع كرده‌اند ، يك نفر از اردكانى را به ضرب گلوله مقتول و دو سه نفر را مجروح كرده‌اند . امروز حضرات اردكانى جنازهء مقتول را به شهر آورده به حكومت عارض شدند . حكومت حكم كرده كه برويد جراح آورده نشان او بدهيد ببينيد زخم گلوله است ، بنويسيد ، آنوقت جنازه را دفن كنند تا قاتل بدست آيد .\r\nديگر آنكه تجار از بابت عمل گمرك گفتگوى كلى دارند و هر روز در منزل يكى از آنها اجماع مىكنند و مشورت مىنمايند ، خيال دارند شورش نمايند .\r\nديگر آنكه حاجى مسعود الدوله برادر حاجى عز الملك كه به تحريك او سيد عطاء الله روضه‌خوان را مقتول كردند ، در كوچه سواره مىرفته ، برادر و كسان سيد عطاء الله مىريزند روى مشار اليه و او را از اسب پائين مىكشند و كتك زيادى به او مىزنند ، از دست آنها گريخته مىرود در خانه پنهان مىشود . به قوام الملك اطلاع مىدهد . قوام الملك چند نفر فراش فرستاده مشار اليه را مىبرند ، آخر الامر كسان سيد عطاء الله مقتول به حاجى عز الملك و كسانش خطرى وارد خواهند آورد .\r\nمورخهء روز چهارشنبه ششم ربيع الاول سنه 1318 مطابق چهارم ماه جولاى 1900 .\r\nيك نفر ديگر از مجروحين حضرات اردكانى فوت شده ، حكومت مأمورى با پنجاه سوار معين كرده فرستادند كه مقصرين را دستگير كرده به شهر بياورند .\r\nديگر آنكه پسر مرحوم حاجى آقا جان فراشباشى كه فراش بيگلربيگى را مقتول كرده است ، نواب و الا مؤيد الدوله خيال دارند محض بستگى قوام الملك او را به قصاص نرسانند و خون بست نمايند .\r\nديگر آنكه حسينعلى بيگ نام كه از جانب مشار اليه پسر حاجى حكيم‌باشى در لشنى نايب بوده و برادران ابو القاسم لشنى كه او را حكومت شقه كردند در آنجا حسينعلى بيگ را گرفته مقتول نموده چهار پارچه كرده‌اند و درب قلعهء لشنى آويخته‌اند . حال حكومت در صدد بدست آوردن برادران ابو القاسم هستند .\r\nديگر آنكه از قرار مذكور دو نفر از زنهاى دست‌فروش درب بازار وكيل با هم نزاع مىكنند يكى با چاقو به پهلوى ديگرى مىزند كه مشرف به موت است . آن زن ضاربه را هم گرفته نگاه داشته‌اند .\r\nديگر آنكه زنى دزدى كرده بود ، او را ديده بودند ، فرار كرده رفته در شاه‌چراغ بست نشسته است .\r\nمورخهء روز چهارشنبه سيزدهم شهر ربيع الاول سنه 1318 مطابق يازدهم جولاى 1900 .\r\nحاجى عز الملك كارگزار امور خارجهء شيراز كه به تحريك او سيد عطاء الله روضه‌خوان را مقتول كردند به سر املاك خود رفته بود ، در شهر شهرت افتاد كه از ترس خود فرار كرده رفته است .\r\nحكومت سركشيكچىباشى خود را مأمور كرده فرستادند مشار اليه را گرفته به شهر آورد ، نزديكى\r\n\r\n","description":"","footnote":"","page_name":" 613 ","page_number":707},
  {"content":"\r\n\r\nشهر سركشيكچىباشى مىخواسته او را بطور خفت وارد شهر نمايد ، مشار اليه از نوكر خود ترياك گرفته مىخورد كه خود را بكشد . وقتى كه او را وارد كرده پيش حكومت بردند ، حكومت از ترياك خوردن مشار اليه مطلع مىشود فورا حكيم حاضر كرده و رفع ترياك را از مشار اليه مىكنند . حكومت دو سه روز هم او را در منزل كشيكچىباشى حبس كرده بعد خلعتى به مشار اليه داده مرخص كردند . ديگر آنكه روز پنجشنبه چهاردهم هنگام ظهر باران سختى آمد ، قريب سه ربع ساعت باران ميآمد با وجودى كه اين اوقات هواى شيراز نهايت گرمى را دارد .\r\nديگر آنكه از جانب مشير الدوله وزير امور خارجه تلگرافى به تجار شده بود كه اگر به اين حكم دولت در باب عمل گمرك تمكين نداريد دولت هم تاجر نمىخواهد . تجار هم جواب داده بودند كه اگر دولت تجار نمىخواهد ماها هم دولت را نمىخواهيم . اين فساد ميانهء تجار را قوام الملك و معين الشريعه پسر امام جمعه و حسين خان كوارى كه نوكر قوام الملك است به گفتهء قوام الملك انداخته‌اند .\r\nديگر آنكه تلگرافى از ظل السلطان به مستشار الملك شده بود كه \" تجار اصفهان به حكم دولت اطاعت دارند و سرپيچى ندارند ، تجار فارس محض تحريك بعضى خيال هرزگى دارند چه معنى دارد ، دولت عاجز نيست كه آنها را تنبيه و سياست نمايد ، اگر حكم دولت را تمكين نكردند يقينا مورد تنبيه و سياست خواهند شد و محركين را هم جزاى كلى خواهد داد \" .\r\nمستشار الملك تجار را با قوام الملك خواسته و حكم ظل السلطان را به آنها اعلام كرده ، تمكين نكردند . حال امروز سه روز است كه تجار تماما در مسجد نو بست نشسته‌اند و خيال دارند دكاكين را هم ببندند . اگر جلوگيرى از آنها نشود اسباب فساد كلى برپا خواهند كرد . تمام اين حركات به تحريك قوام الملك و اتباعش و معين الشريعه برپا شده است و اغلب معين الشريعه خودش هم در مسجد نو پهلوى تجار نشسته است .\r\nمورخهء روز چهارشنبه بيستم شهر ربيع الاول سنه 1318 مطابق هيجدهم جولاى 1900 .\r\nتجار همين قسم در مسجد نو بست هستند ، جمعيت زيادى قريب هزار نفر از خود تجار و تماشايى و غيره همه روزه در مسجد نو جمع مىشوند . مىخواستند روز شنبه بيست و سيم دكاكين را تماما ببندند بعد موقوف داشتند . از قرار مذكور تجار راضى شده‌اند كه عشور گمرك را در دخول صد چهار بدهند و در خروج صد دو و نيم و صورت تلگرافى از زبان نواب و الا مؤيد الدوله نوشته و به مشير الدوله وزير امور خارجه تلگراف كردند كه تجار شيراز به اين قسم راضى هستند ، دولت هم قبول نمايند . هنوز جواب تلگراف نرسيده .\r\nديگر آنكه اعلانى درب سيد ميرمحمد و چند جاى ديگر چسبانيده‌اند به اين مضمون كه \" حسين خان كوارى نوكر قوام الملك محرك تجار است و اينهمه فتنه و فساد را او برپا كرده است \" . خيلى بدگويى از مشار اليه كرده و فحش زياد نسبت به او نوشته‌اند .\r\nديگر آنكه شخص ارمنى دندان‌سازى چندى است به شيراز آمده و در محلهء لب آب منزل\r\n\r\n","description":"","footnote":"","page_name":" 614 ","page_number":708},
  {"content":"\r\n\r\nگرفته است ، ملا احمد پيشنماز كه خانهء او در آن محله است جمعيتى برداشته مىخواسته بريزد در خانهء مشار اليه و خانهء او را آتش بزند و اسباب او را غارت نمايد كه ما نمىخواهيم ارمنى در محلهء ما ساكن باشد . بيگلربيگى چند فراش فرستاده آنها را ساكت ميكنند و قرار داده‌اند كه ارمنى دندان‌ساز از آن منزل و آن محله بيرون برود و در محله ميدان شاه كه اغلب خارجه‌ها منزل دارند سكنى نمايد .\r\nديگر آنكه سواران قزاقى كه دو ماه قبل همراه صاحب‌منصبان روسى از طهران به شيراز آمده و به طرف بندر عباس و بوشهر رفته بودند آنها را به محل مخصوص رسانيده به شيراز مراجعت كردند ، دو سه روزى در شيراز توقف نموده بعد به طرف طهران حركت كردند .\r\nمورخهء چهارشنبه بيست و هفتم ربيع الاول سنهء 1318 مطابق بيست و پنجم جولاى 1900 .\r\n\r\nاز 28 ربيع الاول 1318 مطابق 26 جولاى 1900\r\nتجار همين قسم در مسجد نو بست بودند تا روز شنبه سلخ كه جواب تلگراف آنها از طهران رسيد كه عرايض شما به هيچ وجه مسموع نيست فقط بايد صد پنج در دخول و صد دو و نيم در خروج عشور بدهيد ، غير از اين علاج ندارد . خيلى سخت جواب آنها را داده بودند ، حكومت هم به آنها گفته بودند كه بايد حكما از مسجد بيرون برويد . خودشان از حكومت خواهش كردند كه شما دستخطى بطور تغير به ما بدهيد كه از مسجد بيرون برويم . حكومت هم دستخطى تغيرانه به آنها داده ، آنها هم روز دوشنبه دويم از مسجد بيرون رفته‌اند . از قرار مذكور تلگراف به بوشهر كرده‌اند كه هرچه تنخواه آنها در گمرك بوشهر محجر است عشور صدپنجى كه ميخواهند بدهند و بارهاى خودشان را مرخص كنند .\r\nديگر آنكه ميرزا يوسف فسايى و ميرزا محمد عليخان پسر حاجى سيد حسين خان نديم‌باشى فسايى همشيره‌زادهء مشار اليه كه ميگويند قاتل ميرزا فضل الله فسايى هستند كه پارسال او را مقتول كردند و از پارسال تا به حال در شيراز نبودند ، حال كه به شيراز آمده‌اند حكومت اين دو نفر را گرفته و حبس كرده‌اند و ميخواهند آنها را به قصاص برسانند .\r\nمورخهء روز چهارشنبه چهارم شهر ربيع الثانى سنهء 1318 مطابق غرهء ماه اگست 1900 .\r\nحاجى عز الملك كه كارگزار امور خارجهء شيراز بود از كارگزارى معزول و خان بابا خان امير ديوان كه دو سال قبل كارگزار بود حال چند روز است به كارگزارى خارجه منصوب شده است .\r\nديگر آنكه در شهر شهرت افتاد كه اعليحضرت همايونى را در پاريس شخص نكرده‌اى تيرى زده است و مردم خيلى از اين مطلب متوحش بودند تا اينكه تلگرافا خبر رسيد كه الحمد الله خطرى وارد نيامده است . ديروز حكومت محض مسرت اين خبر شليك توپ كردند و مردم همه اظهار تشكر و خوشحالى كرده ، ديشب بازارها را چراغان كرده ، امشب هم خود سركار و الا مؤيد الدوله مجلس آتش‌بازى و چراغان در ميدان توپخانه برپا كردند و از جميع صاحب‌منصبان خارجه\r\n\r\n","description":"","footnote":"","page_name":" 615 ","page_number":709},
  {"content":"\r\n\r\nكه در شيراز بودند دعوت نموده‌اند .\r\nمورخهء روز چهارشنبه يازدهم شهر ربيع الثانى 1318 مطابق هشتم ماه اگست 1900 .\r\nچند شب قبل در منزلى كه قريب مسجد مشير الملك است مطرب يهودى بوده ، آقا ميرزا محمد على پيشنماز كه در مسجد مشير نماز ميخواند از درب آن خانه عبور مىكند از قرار مذكور صداى مطرب را شنيده با اتباع ميريزند در خانه مطربها را كتك زياد زده متفرق مىكنند و اهل خانه را هم اذيت كرده بعضى از اسباب آنها را هم اتباع ميرزا محمد على برده‌اند .\r\nديگر آنكه شب سه‌شنبه هفدهم سركار و الا مؤيد الدوله مهمان قوام الملك بودند در منزل نه در باغ ، اسباب چراغان و آتش‌بازى هم حاضر كرده بود ، ليكن تا به حال هيچ يك از حكام در خانهء قوام الملك مهمانى نرفته بودند ، اگر ميهمان قوام الملك ميشدند در باغ بيرون شهر ( بود ) اين فقره در انظار مردم اسباب حيرت شده است .\r\nديگر آنكه محض اين شهرت بىمعنى كه در پاريس به جهت اعليحضرت همايونى برپا شده است ، مخصوصا ديروز تلگرافا از ده بيد خبر رسيد كه اعراب ريخته‌اند در ده بيد و اطراف دهات آنجا را غارت كرده‌اند و خيلى شلوغ مينمايند . به حكومت اطلاع دادند حكومت هم حكم سخت به جناب قوام الملك كرده‌اند كه آنجا را منظم نمايد .\r\nمورخهء روز پنجشنبه نوزدهم شهر ربيع الثانى سنهء 1318 مطابق شانزدهم اگست 1900 .\r\nحاجى سيد حسن نام كازرونى كه سيد فضولى مىباشد و خود را بسته به علما مىداند رفته بود در مجلس جناب مستشار الملك و از بابت وظيفه‌هاى سركارى سال حكومتى سركار و الا فرمانفرما كه نمىدهند فضولى كرده و نسبت به جناب مستشار الملك خيلى بىاحترامى كرده بود .\r\nمستشار الملك هم حكم كرده سيد را از مجلس بيرون ميكشند . در اين بين جناب قوام الملك مىرسند و سيد را دوباره در مجلس مىآورند كه اصلاح نمايد ، ثانيا پسر سيد هم در مسجد حاضر بوده خيلى فضاحى مىكند ، جناب مستشار الملك خيلى از اين فقره متغير شده و ميخواست تلگراف به طهران نمايد و از پيشكارى خود استعفا نمايد ، يك دو روز هم در مجلس وزارت حاضر نشده و در هيچ كارى اقدام نكرد ، بعد بعضى از اشراف ميانه افتاده نگذاردند استعفا نمايد ، از آنطرف هم سيد جمعى طلاب را برداشته ميروند در مدرسهء آقا بابا خان مينشينند كه ما مستشار الملك را نمىخواهيم . از قرار مذكور جناب حاجى سيد على اكبر پيشنماز آمده آنها را از مدرسه بيرون آوردند . اين فساد و فتنه به تحريك نصير الملك بتوسط بيگلربيگى برپا شده است . نصير الملك به خيال اينكه طلاب را تحريك كرده بروند از بابت وظيفه‌هاى سركارى گفتگو كنند و به مستشار الملك سخت بگيرند كه يا مستشار الملك از پيشكارى خود استعفا كند يا اينكه او را بىاحترام كرده باشند .\r\nديگر آنكه شخص ارسىدوزى شاگرد خود را كه به سن سيزده سال بوده با مشتهء ارسىدوزى به گوش او مىزند ، فورا فوت مىشود . كسان پسره به حكومت عارض شده‌اند ، شخص ارسىدوز\r\n\r\n","description":"","footnote":"","page_name":" 616 ","page_number":710},
  {"content":"\r\n\r\nفرار كرده رفته در شاه‌چراغ بست نشسته است .\r\nديگر آنكه شخص دزدى را داروغهء شهر گرفته نگاه داشته بود ، آدمهاى آقا ميرزا محمد على پيشنماز ميروند او را مرخص كنند ، داروغه مرخص نميكند ، ميريزند روى داروغه او را كتك ميزنند ، داروغه به بيگلربيگى عارض مىشود ، بيگلربيگى ميفرستد آدمهاى آقا ميرزا محمد على را مىآورند شب هنگام آنها را چوب زيادى مىزند و حبس مىكند ، بعد داماد آقا ميرزا محمد على فرستاد آنها را مرخص ميكنند . اين اوقات مريدان آقا ميرزا محمد على خيلى شرارت ميكنند .\r\nمورخهء چهارشنبه بيست و پنجم ربيع الثانى سنهء 1318 مطابق بيست و دويم اگست 1900 .\r\nمحض اينكه بيگلربيگى آدمهاى آقا ميرزا محمد على پيشنماز را چوب زده و حبس كرده بود طلاب در مسجد مرحوم مشير الملك جمع شده و مىخواستند دكاكين را ببندند ، بيگلربيگى روز پنجشنبه بيست و ششم به منزل آقا ميرزا محمد على رفته و از ايشان ترضيه خواسته ، آنها آرام گرفتند .\r\nديگر آنكه در دالين كه يكى از دهات اردكان است كلانتر اردكان ميرود ماليات بگيرد ، اهل آنجا تير و تفنگ روى كلانتر كرده او را جواب ميكنند ، از طرف كلانتر هم چند تير تفنگ انداخته مىشود ، يك نفر از اهل دالين مقتول شده است ، او را به شيراز آورده‌اند . ورثهء مقتول به حكومت عارض شده‌اند ، كلانتر هم با چند نفر آمده در مسجد مرحوم مشير الملك بست نشسته است ، همين قسم مانده است ولى جنازه را دفن كرده‌اند . حكومت هم تفنگدارباشى خود را با چند نفر سوار مأمور كرده به دالين فرستاده‌اند كه از آنجا به اردكان بروند و اموال كلانتر را ضبط نمايند . از قرارى كه خبر رسيده چند خانه را در دالين غارت كرده‌اند و از آنجا به اردكان رفته‌اند .\r\nمورخهء روز چهارشنبه دويم جمادى الاولى سنهء 1318 مطابق بيست و نهم اگست 1900 .\r\n\r\nاز 3 جمادى الاولى 1318 مطابق 30 اگست 1900\r\nآدمهاى عامل برف با قاطرهايى كه به جهت حمل برف به شهر به كوه برفى مىرفته‌اند نزديك كوه سارقين قاطر و آدمها را برهنه كرده‌اند ، به اين جهت يك روز برف به شهر نياوردند و خيلى سخت به مردم گذشت . امساله برف در شيراز خيلى كم بود از اردكان كه شانزده فرسخى شيراز است مىآورند و يك من يك قران و سى شاهى ميفروشند ، هميشه يكمن چهار شاهى قيمت داشت .\r\nديگر آنكه شخصى بلژيكى از عاملين گمرك به جهت نظم امورات عشور داخلهء گمركخانهء شيراز چند روز است از بوشهر وارد شيراز شده است و در بانك شاهنشاهى منزل گرفته است .\r\nديگر آنكه سركار و الا مؤيد الدوله روز يكشنبه ششم به عنوان شكار از شهر بيرون رفته ، يك روز و يك شب در ده شيخ بوده و بعد به خان‌زنيان رفته‌اند ، تا به حال در خان‌زنيان هستند ، انتظام الممالك پسر كوچك قوام الملك هم همراه ايشان رفته است ، قرار است روز يكشنبه هفتهء آينده به شهر مراجعت نمايند .\r\n\r\n","description":"","footnote":"","page_name":" 617 ","page_number":711},
  {"content":"\r\n\r\nديگر آنكه مأمورى از وزارت خارجه به شيراز آمده كه سه نفر را به طهران ببرد ، يكى حاجى عز الملك كه كارگزار خارجه بود و معزول شد و ديگرى حاجى مسعود الدوله برادر حاجى عز الملك و يكى حسين خان كوارى نوكر جناب قوام الملك . حاجى عز الملك كه قبل از آمدن مأمور به اصفهان رفته است ، حاجى مسعود الدوله مأمور رفته است در خانهء اندرونى مشار اليه منزل گرفته و خيلى سخت‌گيرى مىكند ، و خود حاجى مسعود الدوله هم رفته است منزل جناب امام جمعه بست نشسته است ، حسين خان كوارى هم مهلت خواسته كه حسابهاى خود را با مردم صاف كند آنوقت برود .\r\nمورخهء روز چهارشنبه نهم شهر جمادى الاول 1318 مطابق پنجم ماه سپتمبر 1900 .\r\nمأمور وزارت خارجه از منزل حاجى مسعود الدوله بيرون آمده و حال در منزل مشير السلطنه شوهر همشيرهء مشار اليه مىباشد ، ليكن همينطور حاجى مسعود الدوله در منزل جناب امام جمعه بست ميباشند .\r\nديگر آنكه در خان‌زنيان همانجايى كه سركار و الا مؤيد الدوله به شكار رفته بودند يك فرسخى اردوى ايشان قافله‌اى را دزد زده است .\r\nديگر آنكه چند روز است نرخ پول سياه كه چهل شاهى يك قران رواج بود شكسته ، بعضى ميگويند شصت شاهى يك قران ، بعضى ميگويند هشتاد شاهى ، كسى هم نيست اين كار را منظم نمايد . همين قسم كارهاى مردم معوق مانده است . حال دو سه روز است كه پنجاه شاهى يك قران داد و ستد مىشود ، ليكن اسباب دردسر است .\r\nديگر آنكه سركار و الا مؤيد الدوله از خان زنيان به دشت ارژنه رفته بودند ، قرار بود سه چهار روز هم در آنجا توقف نمايند ، موقوف داشته مراجعت كردند . روز يكشنبه سيزدهم هنگام غروب وارد شهر شدند .\r\nديگر آنكه دو سه روز قبل طرف دروازه سعدى ربع فرسخى شهر شخص شبانى با پسرش كه به سن ده دوازده سال است مشغول چرانيدن گله بوده‌اند ، شخص ديگر او هم با پسرى به همين سن از آن راه عبور ميكرده ، اين دو پسر با هم نزاع ميكنند ، پسر شبان با داس به سينهء پسر آن شخص مىزند ، فورا ميميرد . شخص شبان با پسرش فرار كرده پنهان شده‌اند . از قرار مذكور چون اين شخص شبان از رعاياى جناب قوام الملك مىباشد مشكل است پسر او را بدست آورده قصاص نمايند .\r\nمورخهء روز پنجشنبه هفدهم شهر جمادى الاول سنهء 1318 مطابق سيزدهم سپتمبر 1900 .\r\nشخص بلژيكى رئيس ادارهء گمركات كه به جهت نظم گمرك شيراز آمده بود هنگام مراجعت به بوشهر در ميان كتل سارقين دشتستانى ريخته‌اند روى مشار اليه ، اول شليك تفنگ كرده‌اند كه يك گلوله پيشانى مشار اليه را خراشيده است و بعد هرچه تنخواه همراه داشته سرقت كرده‌اند . از قرار مذكور معادل هزار و پانصد تومانى تنخواه همراه مشار اليه بوده است . از قرار معلوم سارقين محرك داشته‌اند چونكه قنسول آلمان هم از شيراز به بوشهر مىرفته و به فاصلهء يك ميدان راه\r\n\r\n","description":"","footnote":"","page_name":" 618 ","page_number":712},
  {"content":"\r\n\r\nجلو رئيس گمركات بوده كه يكديگر را مىديده‌اند ، سارقين به قنسول آلمان كارى نكرده و مشار اليه را مخصوصا برهنه كرده‌اند .\r\nديگر آنكه از بابت اينكه حضرات تنگستانى ريخته‌اند در باليوزگرى بوشهر و يك اسب دولتى را گلوله زده‌اند از طهران جناب مشير الدوله متصل با سركار و الا مؤيد الدوله و دريا بيگى سوال و جواب مينمايند . سركار و الا مؤيد الدوله مىگويند اگر دريا بيگى ميخواهند به جهت تنبيه و تأديب حضرات تنگستانى به دشتستان برود تمام ماليات دشتى و دشتستان را سند به من بسپارد كه از عهده برآيد آنوقت برود و الا من خودم از عهدهء تنبيه و سياست حضرات تنگستانى مىتوانم برآيم . دريا بيگى ميخواهد از بابت ماليات دشتى و دشتستان چيز كمى بدهد و آنجا را بردارد .\r\nهمين قسم در گفتگو هستند ، از قرائن خارجه كه معلوم مىشود اين شورش و شرارت حضرات تنگستانى به تحريك دريا بيگى بوده است .\r\nمورخهء روز چهارشنبه بيستم و سيم جمادى الاول سنهء 1318 مطابق نوزدهم سپتمبر 1900 .\r\nشهر و بيرونها خيلى شلوغ است ، پست ايران را كه دو هفته قبل به طهران مىرفته ميانهء آباده و ايزدخواست برهنه كرده‌اند . ديگر آنكه چاپار انگليس را كه از شيراز به طرف طهران مىرفته ميانهء ايزدخواست و اين آباد دزد زده ، از قراريكه معين كرده‌اند سارقين طايفهء قشقايى و از عمله‌جات صولت السلطنه بوده‌اند ، خود صولت السلطنه هم رفته به اصفهان ، همراه نصير الملك به طهران رفته است .\r\nديگر آنكه چند روز قبل چند نفر دزد بالاى دروازهء كازرون ريخته‌اند كه الاغهاى رعايا را ببرند ، رعايا نزاع كرده‌اند ، دو نفر از رعايا را كشته و سه نفر را گلوله زده‌اند و الاغهاى رعايا را برده‌اند . از قرار تحقيق سارقين از طايفهء قشقايىاند ، ابدا اعتنايى نه در شهر و نه در بيرون به حكومت ندارند . الان كسى شب جرأت از شهر بيرون رفتن را ندارد مگر با استعداد . در شهر هم هر شب الواطها زخم مىزنند ، كسى هم چندان متعرض آنها نمىشود .\r\nديگر آنكه چون از دريا بيگى گمركات و بنادر را گرفتند و جهاز دولتى نيز سپردهء رئيس گمرك بوشهر شد ديگر دريا بيگى در بوشهر هيچ كاره بود ، فقط حكومت بوشهر را داشت و مداخلى نداشت ، لابدا حضرات تنگستانى را محرك شد كه بيايند اين حركت را در باليوزگرى بوشهر بنمايند كه به اين دستاويز حكومت دشتى و دشتستان را به او برگزار نمايند . از طهران هم تلگراف به او كردند كه برود حضرات تنگستانى را تنبيه نمايد ، جواب داد كه تا من حاكم دشتى و دشتستان نباشم نمىتوانم اين كار را بكنم . از طهران هم خواهش از سركار و الا مؤيد الدوله كردند كه حكومت آنجا را به او بدهند ، ايشان گفتند چون اعليحضرت همايونى و صدر اعظم در طهران نيستند اگر بخواهم ايراد بگيرم از تنبيه تنگستانىها مىگذرد ، لابد شده حكومت دشتى و دشتستان و تنگستان را به دريا بيگى واگذار كردند كه معجلا برود آنها را تنبيه نمايد كه اسباب راحت باليوزگرى بشود .\r\nديگر آنكه ميرزا على اكبر نامى سابقا سرباز بوده و اين اوقات درويش شده بود و در منزل\r\n\r\n","description":"","footnote":"","page_name":" 619 ","page_number":713},
  {"content":"\r\n\r\nآدم ميرزا شكر الله بنچه‌اى منزل داشته ، دو شب قبل آدم ميرزا شكر الله ميهمان داشته ، چند نفر گزمه ميروند درب منزل مشار اليه ، ميرزا على اكبر مىآيد درب كوچه كه گزمه‌ها را روانه نمايد ، آدم ميرزا شكر الله هم خودش مستانه مىآيد ببيند چه خبر است ، يك مرتبه با شش لوله چند تير گلوله خالى مىكند ، بيچاره ميرزا على اكبر جلوى تير او واقع مىشود و پنج گلوله به سينهء مشار اليه مىخورد ، فورا مقتول مىشود . آدم ميرزا شكر الله هم حال پنهان شده است .\r\nمورخهء روز جمعه سيم شهر جمادى الثانى سنه 1318 مطابق بيست و هشتم سپتمبر 1900 .\r\n\r\nاز 4 جمادى الثانى 1318 مطابق 29 سپتمبر 1900\r\nميانهء سركار و الا مؤيد الدوله و جناب مستشار الملك قدرى دلتنگى پيدا شده و محض اينكه مىخواهند بر ضد يكديگر رفتار كنند هيچكارى پيشرفت نمىشود و تمام امورات آنها مختل است .\r\nديگر آنكه حالا كه اول حركت ايلات است در بيرونها خيلى شلوغ و اغتشاش است ، متصل مال مردم را مىبرند و آدم مىكشند ، كسى هم جلوگيرى از آنها نمىكند .\r\nديگر آنكه بهادر خان پسر مرحوم سهراب خان قشقايى را حكومت خواسته‌اند ، به شهر آمده است . روزنامه به توسط چاپار انگليس روز جمعه سيم شهر حال فرستاده شده و در اين چهار پنج روز ديگر اخبار تازه‌اى نيست كه عرض شود .\r\nمورخهء روز چهارشنبه هشتم شهر جمادى الثانى سنه 1318 مطابق سيم اكتوبر سنه 1900 .\r\nاز بابت باقى مرحوم ايلخانى قشقايى از سال حكومت سركار و الا ركن الدوله جناب مستشار الملك به اسعد السلطنه پسر مرحوم مشار اليه عقب كرده و خيلى سخت مطالبه كردند ، از قرار مذكور اسعد السلطنه هم رفته در منزل پسر جناب امام جمعه بست نشسته است .\r\nديگر آنكه شب سه‌شنبه چهاردهم كه شب مولود اعليحضرت همايونى بود سركار و الا مؤيد الدوله در باغ تخت جشن گرفتند و اسباب چراغان و آتش‌بازى و موزيك همه حاضر كرده بودند ، اشراف و اعيان و تجار شهر را هم دعوت كردند ، از تمام صاحب‌منصبان تجار خارجه نيز دعوت نمودند ، به جهت اشراف و تجار و خارجه‌ها هر يك جدا جدا چادر زده بودند . تمام مدعوين حاضر شده صرف شربت و شيرينى نموده ، دو ساعت از شب رفته مراجعت به شهر كردند ، خوب مجلس جشنى فراهم شده بود . فرداى آنشب هم سركار و الا مؤيد الدوله در باغ حكومتى سلام نشستند ، تمام اهل شهر حاضر شده و تبريك گفتند و بعد شليك توپ كردند .\r\nمورخهء روز چهارشنبه پانزدهم شهر جمادى الثانى سنه 1318 مطابق دهم اكتوبر 1900 .\r\nكارهاى حكومتى مثل سابق است در بيرونها هم همين قسم شلوغ و اغتشاش است . ديگر آنكه صولت الدوله ايلبيگى قشقايى به شهر آمده است . ديگر آنكه شب سه‌شنبه بيست و يكم قريب به صبح بناى رعد و برق شده و باران زيادى آمد ، ديروز هم تا ديشب به فاصله باران مىآمد و خيلى\r\n\r\n","description":"","footnote":"","page_name":" 620 ","page_number":714},
  {"content":"\r\n\r\nاين باران بىموقع ضرر به مردم زده است ، حاصل صيفى همه‌جا از قبيل برنج و تنباكو و پنبه و غيره كه هنوز به كلى جمع نشده تمام خراب شده است ، در شهر هم بعضى خانه‌ها كه بنايى ناتمام داشته‌اند محض اين باران خراب گرديده است .\r\nمورخهء روز چهارشنبه بيست و دويم جمادى الثانى 1318 مطابق هفدهم اكتوبر 1900 .\r\nبيرون دروازهء كازرون چند رأس الاغ گچ‌كشى همراه يك نفر خرران بوده ، يكساعت از شب گذشته دو سه نفر دزد مىريزند مشار اليه را كتك زياد زده الاغها را مىبرند . اين اوقات اغلب شبها در شهر دزدى مىشود ، بيرونها هم مغشوش است .\r\nديگر آنكه دو سه روز است پول سياه به كلى پيدا نمىشود ، مىگويند اين پولهاى سياه شكسته و پول سكهء تازه آورده‌اند كه رواج باشد ، ليكن هنوز سكهء تازه را بيرون نياورده‌اند كه دادوستد شود و معلوم گردد چه قسم است .\r\nديگر آنكه شخص تاجرى حاجى ميرزا ابراهيم نام از ماليهء برادرش كه مصالحه به مشار اليه كرده است از خانه و غيره و كاغذ شرعى در دست دارد ، خانهء خود را به ملك التجار بوشهر اجاره داده بود ، شوهر همشيره‌زادهء حاجى ميرزا ابراهيم به حكومت عارض شده كه من در اين خانه‌ها ادعا دارم . بدون جواب و سوال حكومت فراشى مىفرستد كه خانه را حكما به تصرف شوهر همشيره‌زادهء حاجى ميرزا ابراهيم بدهند ، نسبت به ملك التجار هم خيلى بىاحترامى مىكنند .\r\nشوهر همشيره‌زادهء حاجى ميرزا ابراهيم وقتى كه داخل خانه مىخواهد بشود چند نفر الواط هم با فراشهاى حكومت همراه مىآورد ، يك دو تپانچه هم خالى ميكنند ، بيگلربيگى از اين فقره مطلع مىشود ، ميفرستد كه شوهر همشيره‌زادهء حاجى ميرزا ابراهيم با پدرزنش را بگيرند . به حكومت اطلاع مىدهند كه بيگلربيگى مىخواهد اين دو نفر را بگيرد چوب بزند ، حكومت نايب فراشخانهء خود را با بيست سى نفر فراش مكمل و مسلح مىفرستند كه از بيگلربيگى مؤاخذه كنند . وقتى نايب و فراشها مىروند ظهر بوده و بيگلربيگى خواب بوده است ، نايب فراشخانه خيلى با تشدد حركت مىكند ، آدمهاى بيگلربيگى خيال مىكنند كه مىخواهند بيگلربيگى را گرفته ببرند . ازدحام مىشود ، بيگلربيگى را از خواب بيدار كرده ، از اندرون بيرون مىآيد ، نايب فراشخانه بطور ملايمت مىگويد كه حضرت و الا فرموده‌اند كه اين دو نفر را كار نداشته باشيد .\r\nجواب مىدهد كه \" شب هنگام در خانهء مردم ريخته‌اند ، حكما چوب ميزنم ، ميل داريد بيگلربيگىگرى مىكنم ميل نداريد نمىكنم ، شهر را هم مثل بيرونها مىخواهند ضايع و خراب كنند \" ، نايب با آن تشدد كه آمده بود بطور ملايمت مراجعت مىكند . بعد از آن سركار و الا مؤيد الدوله كاغذى بطور معذرت به بيگلربيگى مىنويسند كه نايب خلاف كرده اين قسم آمده است ، از شما معذرت مىخواهم . از بسكه حكومت بىعرضه قلم رفته تمام كارها مغشوش است و هيچكس اعتنايى ندارد .\r\nديگر آنكه مدير السلطنه پسر جناب نظام الملك حاكم پارسالهء فارس كه داماد سركار و الا مؤيد الدوله است همراه سركار و الا مؤيد الدوله به فارس آمده بود ، دو روز است كه فرارا به طرف طهران\r\n\r\n","description":"","footnote":"","page_name":" 621 ","page_number":715},
  {"content":"\r\n\r\nرفته است . كاغذ او از سيوند رسيد كه مىروم به طهران .\r\nمورخهء روز چهارشنبه بيست و نهم جمادى الثانى 1318 مطابق بيست و چهارم اكتوبر 1900 .\r\n\r\nاز 30 جمادى الثانى 1318 مطابق 25 اكتوبر 1900\r\nدر باب حمل كردن پوست از بابت حق الارض گمرك كه جزو حومه و ابواب جمع بيگلربيگى است ، بيگلربيگى از تجار روس كه پوست حمل مىكنند مطالبهء عشور ميكرد و آنها امتناع داشتند ، مدتى در اين باب بيگلربيگى با جناب مشير الدوله وزير امور خارجه و قنسول روس در گفتگو بودند . بيگلربيگى به تجار روس اظهار كرد كه اگر شما عشور به من نمىدهيد از بايع پوست مىگيرم . آنها هم ديدند كه بيگلربيگى به هر قسم است عشور پوست را مىگيرد ، تجار روس با تاجرباشى خود به منزل بيگلربيگى رفته و خودشان قرار داده‌اند كه هربار پوستى كه حمل مىشود چهارده قران عشور به بيگلربيگى بدهند ، و اين عشور سالى بيش از هزار تومان مىشود .\r\nديگر آنكه محض ورود اعليحضرت همايونى به جلفا سركار و الا مؤيد الدوله شب يكشنبه سيم شهر حال در ميدان توپخانهء آتش‌بازى و چراغان كردند ، چهار بازار وكيل را هم در همان شب چراغان نمودند .\r\nديگر آنكه ديشب درب كل مشيرى شخص شاگرد بنايى را مقتول كرده و انداخته بودند تا به حال معلوم نشده كه قاتل او كيست .\r\nمورخهء روز سه‌شنبه پنجم شهر رجب المرجب سنه 1318 مطابق سىام ماه اكتوبر سنه 1900 .\r\nشخص شاگرد بنا را كه مقتول كرده بودند قاتل او معلوم شد كه كى است ، ميرزا مغيث نامى كه از طرف مادر از شاهزادگان و از طرف پدر قوم و خويش شيخ الاسلام است با شش لوله به سينهء مشار اليه زده است و حال در شهر پنهان شده است .\r\nديگر آنكه پست هفتهء قبل كه از بوشهر به شيراز مىآمده در سامان كنار تخته دزد زده ، امانات و غيره كه همراه مشار اليه بوده برده‌اند . از قرار مذكور چند طاقه شال ترمه هم جزو امانات مشار اليه بوده ، اول به حكومت اطلاع دادند و حال ديگر سر و صدايى در ميان نيست .\r\nمورخهء روز چهارشنبه سيزدهم شهر رجب المرجب سنه 1318 مطابق هفتم نومبر 1900 .\r\nكارهاى حكومتى از قرار سابق است ، جناب مستشار الملك به سختى مشغول جمع كردن بقاياى ماليات هستند ، هريك از ملاك و عمال و ضابط را مىفرستند ميآورند به دفتر خانه حاضر كرده حساب او را مىكنند هرچه باقى مالياتى او باشد بر فرض هم كه خيلى جزيى باشد او را نگاه مىدارند از او دريافت كرده مرخص مىكنند . امسال جناب معزى اليه خوب مالياتى جمع كردند ، هر ساله اين موقع كه هنوز چهار پنج ماه به سال مانده است مبالغ كلى باقى ماليات هرجا بود ، ليكن امسال هيچ محلى تاكنون چندان باقى ندارد .\r\n\r\n","description":"","footnote":"","page_name":" 622 ","page_number":716},
  {"content":"\r\n\r\nديگر آنكه شب جمعه پانزدهم از اول شب الى صبح باران خيلى زيادى آمد و اين باران به جهت گرمسيرات خيلى خوب بود ليكن به جهت بعضى جاها كه هنوز حاصل صيفى را تمام برنداشته‌اند ضرر داشت .\r\nمورخهء روز چهارشنبه بيستم شهر رجب المرجب سنه 1318 مطابق چهاردهم ماه نومبر 1900 .\r\nنزديك فيروزآباد يك طايفه از ايل قشقايى ريخته‌اند روى احشام اسعد السلطنه پسر مرحوم ايلخانى قشقايى كه سپردهء دولى خان بيگ نام قشقايى بوده ، احشام او را چاپيده‌اند ، خود دولى خان بيگ و برادرش و دو نفر ديگر را كشته‌اند ، دو نفر را هم زخمى كرده‌اند . به حكومت عرض كردند ، حكومت مأمور فرستادند كه قاتلين را گرفته بياورند قصاص نمايند ، ولى كسى اعتنايى به حكومت ندارد .\r\nديگر آنكه آقا محمد امين نام تاجر در قير و كازرين ملك داشته بر سر ملك خود رفته بود مباشر قديم قير و كازرين محض عداوتى كه به مشار اليه از سابق داشته ريخته است روى او ، خودش و آدمهايش را گرفته كتك زياد زده ، زخمى هم به خود آقا محمد امين زده است . چند روز او را نگاه داشته ، آقا محمد امين از كثرت و اذيت مشرف به موت مىشود ، بعد از آن او را آورده در كوار انداخته‌اند . حال آقا محمد امين با حال خراب در كوار است .\r\nديگر آنكه شهر و بيرونها خيلى مغشوش و شلوغ است ، به حدى است كه به سركار و الا مؤيد الدوله و جناب مستشار الملك هم واضح شده است و خودشان هم تصديق دارند و مىگويند واقعا خيلى مغشوش شده است . حكومت هم از عهدهء نظم ولايات و ايلات و بلوكات برنمىآيد .\r\nديگر آنكه ميانهء سركار و الا مؤيد الدوله و جناب مستشار الملك بىاندازه دلتنگى و كدورت است .\r\nديگر آنكه جناب امام جمعه به جهت پسر كوچك خود دختر ميرزا محمد صادق تاجر را عقد كردند ، مجلس عقد را در باغ حاجى محمد مهدى كه يك ميدان از شهر دور است قرار دادند . از تمام اهل شهر دعوت كرده ، هر روزى يك دسته‌اى مىرفتند ، چند روز اين مجلس برپا بود . روز جمعه بيست و دويم ختم شد .\r\nمورخهء روز چهارشنبه بيست و هفتم رجب المرجب 1318 مطابق بيست و يكم نومبر 1900 .\r\n\r\nاز 28 رجب 1318 مطابق 22 نومبر 1900\r\nافواها مذكور است كه سركار و الا مؤيد الدوله از حكومت فارس معزول شده‌اند و مىگويند يا نواب و الا احتشام الملك يا نواب و الا جلال الدوله حاكم فارس شده‌اند ، ليكن هنوز معلوم نيست كه چه قسم خواهد شد ، على الحساب كه كارهاى حكومتى خيلى هرج و مرج است .\r\nديگر آنكه چند نفر از سربازان فوج زرند با يك نفر از فراشان قوام الملك در بازار نزاع كرده‌اند ، اول در بازار سربازان را كتك زياد زده بودند بعد سربازان نزديك منزل خودشان يك نفر از فراشان را گرفته عبا و كارد او را برداشته و او را كتك زده بودند و نيز سربازان در بازار\r\n\r\n","description":"","footnote":"","page_name":" 623 ","page_number":717},
  {"content":"\r\n\r\nوكيل هم شرارت كرده بودند ، به بهاء السلطان صاحب‌منصب آنها خبر مىدهند ، آنها را فرستاده گرفته نگاه داشته است كه تنبيه نمايد . ازاين‌قبيل بىنظمىها اغلب در شهر واقع مىشود .\r\nديگر آنكه شخص سقطفروشى كه ماليهء زيادى داشته چند شب متوالى دزد به خانهء او مىرفته و ممكن نمىشده اموال او را سرقت نمايد ، مشار اليه از ترس دزد تمام ماليهء خود را در يك اطاق گذارده و درب اطاق را محكم بسته بود كه از شر دزد محفوظ باشد ، يك شب همان اطاق آتش مىگيرد همه اموال مشار اليه با اطاق مىسوزد . معلوم نيست كه دزدان اين كار را كرده‌اند يا اتفاقا واقع شده است .\r\nديگر آنكه شب دوشنبه سيم شهر حال سركار و الا مؤيد الدوله هم به جهت شب مولود حضرت سيد الشهدا و هم به جهت ورود اعليحضرت همايونى آتش‌بازى و چراغان كرده و نقاره‌خانه زدند ، روز دوشنبه سيم هم سلام نشسته و شليك توپ كردند .\r\nمورخهء روز چهارشنبه پنجم شهر شعبان المعظم 1318 مطابق بيست و هشتم نومبر 1900 .\r\nطايفهء بهارلو كه ابواب جمع جناب قوام الملك است در داراب فيما بين خودشان نزاع كرده‌اند ، دو سه نفر از آنها مقتول شده است ، يكنفر از مقتولين را آدم نايب داراب كشته است .\r\nديگر آنكه زين العابدين خان مدبر السلطنه بواسطهء طلبى كه از ممسنى دارد و قوام الملك نمىگذارد طلب مشار اليه وصول شود رفته است در تلگرافخانهء انگليس چادر زده بست نشسته است ، تلگراف تظلمى هم خدمت حضرت اشرف اتابك اعظم كرده است ، هنوز جوابى به مشار اليه نرسيده .\r\nديگر آنكه طايفهء عرب و بهارلو به كلى از قوام الملك برگشته‌اند ، تمام مىخواهند بيايند سر توپخانه و تلگرافخانه بست بنشينند و تلگراف تظلمانه به طهران بكنند و مردم هم كم‌كم به صدا آمده‌اند ، خيال دارند همين چند روزه شورش كنند و شكايت از قوام الملك نمايند . اين گفتگوها اين اوقات در شيراز هست تا بعد چه شود .\r\nمورخهء روز چهارشنبه دوازدهم شهر شعبان المعظم 1318 مطابق پنجم ماه ديسمبر 1900 .\r\nروز پانزدهم كه مولود حضرت قائم عجل الله فرجه بود سركار و الا مؤيد الدوله سلام نشسته شليك توپ كردند .\r\nديگر آنكه مدبر السلطنه كه در تلگرافخانهء انگليس چادر زده بست نشسته بود از حضرت اتابك اعظم تلگرافا حكم شد باقى او را از ممسنى بگيرند بدهند ، از تلگرافخانه بيرون آمده است .\r\nديگر آنكه بواسطهء وراجى بودن ميانهء سركار و الا مؤيد الدوله و جناب مستشار الملك تمام كارهاى حكومتى معوق است ولى مستشار الملك ماليات خود را گرفته چيزى ديگر در محل باقى ندارد ، امساله خيلى خوب ماليات را ملاك و ضابط داده‌اند و خوب هم معامله كرده است .\r\nمورخهء روز چهارشنبه نوزدهم شهر شعبان المعظم 1318 مطابق دوازدهم ديسمبر 1900 .\r\n\r\n","description":"","footnote":"","page_name":" 624 ","page_number":718},
  {"content":"\r\n\r\nچند روز بود باران دير شده بود ، ملاك همه در واهمه بودند تا اينكه الحمد الله از شب جمعه بيست و يكم الى شنبه بيست و دويم اتصالا باران خوبى آمد و اين باران خيلى نافع بود .\r\nديگر آنكه بعضى ملاك كه در قير و كازرين خالصه‌جات ديوانى را خريده‌اند هر ساله اصل ماليات بها را ميدادند ولى فرع نمىدادند ، امساله جناب مستشار الملك ميخواهند فرع ماليات را هم از آنان دريافت نمايند و اين فرع قريب دو هزار تومان مىشود . آنها هم چند روز است آمده‌اند در مسجد نو بست نشسته‌اند ، خود ملاك قريب سى نفرى ميشوند ليكن از اطراف و غيره قريب صد نفرى اجماع ميشوند .\r\nديگر آنكه از قرار مذكور تجار هم خيال دارند محض راهدارى كه زياد از آنها مىگيرند اجماعا بيايند در مسجد نو بست بنشينند .\r\nديگر آنكه بعضى از ملاك قير و كازرين كه در مسجد نو بودند جناب مستشار الملك با آنها قرارى گذارده ، از مسجد نو بيرون آمدند . تا به ساير ملاك قير و كازرين چه قسم رفتار نمايند .\r\nديگر آنكه محرمانه سركار و الا مؤيد الدوله با قوام الملك و معتضد السلطنه كه رئيس قشون شيراز است هم قسم شده‌اند كه مستشار الملك را از شيراز بيرون كنند ، اين بلواى در مسجد نو هم به تحريك آنها است .\r\nمورخهء روز چهارشنبه بيست و ششم شهر شعبان المعظم 1318 مطابق نوزدهم ديسمبر 1900 .\r\nجناب مستشار الملك روز جمعه هشتم شهر شعبان در تلگرافخانه حضورى با وكيل الدوله داشته‌اند . تلگرافا حسب الامر حكم شده كه بيست هزار تومان تفاوت عمل خالصه‌جات را از اشخاصى كه خالصه خريده‌اند حكما بگيرند . مستشار الملك هم در صدد گرفتن مىباشد ولى مشكل است پيشرفت كند .\r\nديگر آنكه حسين خان بهارلو عقب بهادر خان ميخواسته از داراب به شهر بيايد ، قوام الملك به خيال اينكه مشار اليه مىخواهد از او شكايت نمايد سوار فرستاده است جلو او كه نگذارند به شهر بيايد ، ميان او و سواران نزاع مىشود ، آدمى از طرفين گلوله به دستش خورده . الحال حسين خان در قلعهء خودش محصور شده و سوار اطراف او را گرفته نمىگذارند از قلعه بيرون بيايد .\r\nديگر آنكه در بهبهان چند طايفهء اهل آنجا ماليات نميدادند و شرارت ميكردند ، عطاء الدوله كه حاكم بهبهان است رفته كه آنها را تنبيه نمايد ، آنها هم با عطاء الدوله جنگ كرده‌اند . چند نفر از طرفين مقتول شده است ، از جمله مقتولين دو سه سرباز بوده‌اند ، از طهران حكم شده كه سوار و سرباز به جهت استعداد عطاء الدوله از شيراز بفرستند كه اشرار را گرفته تنبيه نمايند .\r\nديگر آنكه كارهاى حكومتى مثل سابق مغشوش است ، نظم درستى در كار نيست . خود سركار و الا مؤيد الدوله مقروض و پريشان است كه جواهرات خود را گرو گذارده است ، از حكومت فارس فايده نبرده چونكه اختيارى به دست ايشان از بابت ماليات نيست .\r\nمورخهء چهارشنبه سيم شهر رمضان المبارك سنهء 1318 مطابق بيست و ششم ديسمبر 1900 .\r\n\r\n","description":"","footnote":"","page_name":" 625 ","page_number":719},
  {"content":"\r\n\r\nاز طهران كه حكم شده تفاوت عمل خالصه‌جات ديوانى را از اشخاص كه خالصه خريده‌اند بگيرند ، و نيز مواجب سركارى كه از بعد از حكومت سركار و الا ركن الدوله از تفاوت عمل حكومت فارس ميدادند مقطوع شود ، به همان اندازه كه ركن الدوله مىداده تومانى چهار قران كم كنند و بدهند . بيشتر اين خالصه‌جات و مواجب سركارى را قوام الملك و پسران او و اتباعش برده‌اند و حالا قوام الملك مردم را محرك است كه شورش و بلوايى كنند . حكومت هم از ترس شورش و بلواى مردم هنوز عقب اين كار نكرده است ، ولى قوام الملك و پسران و اتباعش هر روز خانهء علما مىروند كه آنها را با خودشان همدست كنند . تابحال كسى با آنها متفق و همدست نشده است .\r\nديگر آنكه ميانهء سركار و الا مؤيد الدوله و جناب مستشار الملك اگرچه ظاهرا اصلاحى كردند ولى باطنا نقار كلى است و به همين جهت جميع كارها مثل سابق پيشرفتى ندارد .\r\nمورخهء دوشنبه هشتم شهر رمضان المبارك سنهء 1318 مطابق سى و يكم ديسمبر 1900 .\r\n\r\nاز 9 رمضان 1318 مطابق 1 جنورى 1900\r\nبرادران مرحوم سيد عطاء الله روضه‌خوان كه در ماه صفر شب هنگام فرق او را شكافته مقتول كردند و قاتل او را هم حكومت گرفته به دار زدند ، عيال و اطفال او را برداشته چند روز است به طرف طهران رفته‌اند كه به اعليحضرت همايونى عرض نمايند . از قرارى كه در اينجا ترتيب داده بودند و مذكور است خيال دارند زنها و بچه‌هاى كوچك مرحوم مشار اليه را هنگام ورود به طهران لباس سياه پوشانيده سوار شتر كرده بطريق اسيران وارد طهران نمايند كه به اين جهت به عرض آنها رسيدگى شود . ميخواهند حاجى عز الملك كه به تحريك او سيد را مقتول كرده‌اند به حكم شرع جريمه نموده و حبس ابدى نمايند . ليكن عمده مقصود حضرات اين است كه وظيفه و مستمرى به جهت خودشان بگذرانند .\r\nديگر آنكه جناب امام جمعه حاجى عماد الشريعه پسر خود ( را ) كه از دختر مرحوم حاجى قوام است بجاى خود امام جمعه كرده ، فرمان امام جمعگى او را هنگام حكومت مرحوم صاحب ديوان صادر كرده بودند . حال حاجى عماد الشريعه هر روزه در مسجد نو نماز ميخواند و وعظ مينمايد . خود امام جمعه به اسم رفتن سر املاك از اول ماه رمضان رفته است در مسجد بردى يك فرسخى شهر به عنوان سفر رفتن روزه نمىگيرد .\r\nمورخهء روز چهارشنبه هفدهم شهر رمضان المبارك سنهء 1318 مطابق نهم جنورى 1901 .\r\nكارهاى حكومتى مثل سابق است . ديگر آنكه الحمد الله باران‌هاى بموقع خوب آمده و حاصل همه‌جا خوب است .\r\nديگر آنكه جناب قوام الملك را از قرارى كه شهرت دارد از طهران خواسته‌اند و مشار اليه هم از قراريكه مذكور است در خيال رفتن مىباشد .\r\n\r\n","description":"","footnote":"","page_name":" 626 ","page_number":720},
  {"content":"\r\n\r\nديگر آنكه جناب امام جمعه با پسر خود حاجى معين الشريعه كه ميخواستند به سر املاك بروند از قراريكه شهرت دارد قوام الملك محض تقويت كار خود آدم فرستاده آنها را از خان‌زنيان مراجعت داده‌اند كه در شهر باشند .\r\nمورخهء چهارشنبه بيست و چهارم رمضان المبارك سنهء 1318 مطابق شانزدهم جنورى 1901 .\r\nميانهء كدخداى كمارج و دالكى جنگ سختى واقع شده . كدخداى دالكى با چند نفر از طرفين مقتول و يك نفر زخمى شده است . دالكىها هم مغلوب شده ، چند نفر از آنها را با حيدر بيگ كدخداى كمارج گرفته نگاه داشته‌اند . به حكومت اطلاع دادند . حكومت هم خيال دارند فتح الملك را با سوار و سرباز بفرستند آنها را تنبيه نمايند .\r\nديگر آنكه مستشار نظام و حشمت الممالك پسر حاجى حكيم‌باشى به جهت اينكه از ديوان مطالبهء تفاوت عمل املاك خالصهء آنها را كرده‌اند چند روز است در مسجد نو بست نشسته‌اند ولى مشكل است كارى پيشرفت آنها شود چونكه اين تفاوت عمل را از اغلب اشخاص كه ملك خالصه خريده‌اند گرفته‌اند .\r\nديگر آنكه دو نفر طلبه از متابعان شيخ الرئيس ، يكى سيدى است سروستانى و ديگرى فاظل جهرمى معروف است ، از سابق با هم نزاع داشته‌اند . روز بيست و نهم شهر رمضان در بقعهء مباركهء حضرت شاه چراغ بعد از آنى كه شيخ الرئيس از وعظ كردن فارغ مىشود يك مرتبه بهم ميزنند ، طرفين يراقى جمع كرده بودند ، در همان بقعه نزاع سختى واقع مىشود . يك دو نفر از طرفين زخمى ميشوند ، بعد خدام حضرت شاه‌چراغ و سايرين آنها را از بقعه بيرون ميكنند .\r\nمورخهء چهارشنبه دويم شهر شوال المكرم 1318 مطابق بيست و سيم جنورى 1901 .\r\n\r\nاز 3 شوال 1318 مطابق 24 جنورى 1901\r\nايلات خمسه به كلى از قوام الملك برگشته‌اند . هيچ ميل ندارند كه ابوابجمع ايشان باشند . يعنى چندان اطاعتى از ايشان ندارند ، مثل اينكه مأمورى از ايشان رفته بود در ايل عرب او را كتك بسيار زده بودند و كلاه او را پاره كرده سرش گذارده ، او را روانه كرده بودند كه برو براى آقايت خبر ببر . قوام الملك هم به اين جهت امساله در رفتن به داراب و لارستان و آن صفحات مسامحه و تأمل دارد ، اين روزها هم تمارض كرده كه نقرس پايم عود كرده است و بدين جهت از منزل بيرون نمىآيد .\r\nديگر آنكه رفتن قوام الملك به طهران كه شهرت كرده بود ، حال ديگر سر و صدايى از اين مقدمه در ميان نيست .\r\nديگر آنكه امساله الحمد الله تابحال بارانهاى بموقع خوب آمده ، يك مرتبه هم برف آمده است و حاصل همه جا هم خوب است . حال التحرير هم باران مىآيد .\r\nديگر آنكه كارهاى حكومتى مثل سابق مغشوش است . بواسطهء گرفتن تفاوت عمل خالصه‌جات\r\n\r\n","description":"","footnote":"","page_name":" 627 ","page_number":721},
  {"content":"\r\n\r\nبه اغواى معين الشريعه پسر امام جمعه چند نفرى در مسجد نو بست رفته‌اند .\r\nمورخهء يكشنبه ششم شهر شوال المكرم سنهء 1318 مطابق بيست و هشتم جنورى سنه 1901 .\r\nدو سه نفر از رعاياى شيخ ابو القاسم تاجر ، پسر عموى جناب امام جمعه رفته بودند در دشتك ده سركار و الا مؤيد الدوله . شيخ ابو القاسم به خود سركار و الا مؤيد الدوله عرض كرده بوده مأمورى از قوام الملك فرستاده بودند كه رعاياى او را از دشتك بياورد ، دشتكىها هم نگذارده بودند كه مأمور قوام الملك رعايا را از دشتك ببرد . مأمور را زده از دشتك بيرون كرده بودند ، به اين جهت شيخ ابو القاسم چند روز است آمده در مسجد نو بست نشسته است و مشايخ و تجار هم به حمايت او آمده در مسجد نو بست نشسته‌اند . چند فقره سركار و الا مؤيد الدوله فرستاده‌اند آنها را استمالت كرده كه بيرون بيايند و نيز به آنها گفته‌اند كه \" شما ميخواستيد از اول به خود من عرض كنيد تا بفرستم رعيت خود را بياورند تنبيه كنم ، حال هم بيرون بياييد ميفرستم رعيت خود را بياورند تنبيه خواهم كرد \" . با اين حالت باز بيرون نيامده‌اند ، از قرار معلوم و از قرارى كه به خود سركار و الا مؤيد الدوله محقق و واضح شده است و ميگويند ، اين رفتن حضرات در مسجد نو به تحريك قوام الملك و معين الشريعه پسر ايشان است . چند نفرى هم از بابت گرفتن تفاوت عمل خالصه‌جات در مسجد نو بست بودند . حال اجتماعى روزها در مسجد نو برپا مىشود .\r\nديگر آنكه دستخط اعليحضرت همايونى و حضرت اشرف اتابك اعظم به جهت بقاى حكومت سال نو سركار و الا مؤيد الدوله و پيشكارى جناب مستشار الملك دو سه روز است تلگرافا رسيده است و به همه‌جا صورت تلگراف را فرستاده‌اند .\r\nمورخهء روز چهارشنبه شانزدهم شهر شوال المكرم سنهء 1318 مطابق ششم فبرورى 1901 .\r\nميرزا غلامعلى خان ميرپنجه از طرف سركار و الا مؤيد الدوله رفته در مسجد نو ، تجار و آن حضراتى كه از بابت تفاوت عمل خالصه‌جات بست نشسته بودند استمالت كرده ، چند روز است همه از مسجد نو بيرون آمده‌اند .\r\nديگر آنكه سركار و الا مؤيد الدوله تجار را بعد از بيرون آمدن از مسجد نو احضار كردند ، در آن مجلس معلوم شد كه تحريك تجار از قوام الملك بوده ، تجار را خيلى ضرب زدند و همان ساعت حكم كردند كه انتظام الممالك پسر قوام الملك از رياست تجار معزول باشد ، بعد خود قوام الملك و انتظام الممالك رفتند منزل جناب مستشار الملك ، خيلى التماس كردند ، جناب مستشار الملك هم چند فقره توسط از انتظام الممالك كرده ، تا سركار و الا مؤيد الدوله مجددا رياست تجار را به خودش واگذار كردند و حكم فرمودند كه بدون اطلاع و حكم من عملى نگذرد .\r\nديگر آنكه از قرار خبر تلگرافى و مكتوبى سركار و الا مؤيد الدوله مأمور لندن شده‌اند به جهت تبريك اعليحضرت پادشاه انگلستان ، و در اين مأموريت خيلى خوشوقت هستند . حكومت فارس هم به خود ايشان است . جناب مستشار الملك را نايب الحكومهء خود خواهند كرد و تا سه ماه ديگر\r\n\r\n","description":"","footnote":"","page_name":" 628 ","page_number":722},
  {"content":"\r\n\r\nاز راه بوشهر خواهند رفت .\r\nديگر آنكه قوام الملك دو سه روز است رفته است به سمت داراب و لارستان به جهت وصول باقى خود .\r\nديگر آنكه از حضرت اشرف اتابك اعظم به حكومت فارس شده و هشتاد هزار تومان وجه تقديمى و مساعده را فورا خواسته‌اند .\r\nديگر آنكه مستشار الملك در مجلس حكومتى خيلى بىاحترامى نسبت به مشار الدوله كرده است از بابت تفاوت عمل خالصه‌جات او . مشار الدوله تفاوت عمل را ميداده ، تخفيفى ميخواست ، قبول نكرده ، و تا هزار تومان تفاوت عمل را از او نگرفت نگذاشت از منزل حكومتى بيرون بيايد . سركار و الا مؤيد الدوله از اين بىاحترامى كه مستشار الملك به مشار الدوله كرده است خيلى دلخور هستند و خيال دارند كه مستشار الملك را بفرستند از مشار الدوله ترضيه بخواهد .\r\nديگر آنكه اين دو روزه قونسول روس از اصفهان وارد شيراز مىشود .\r\nمورخهء روز چهارشنبه بيست و سيم شهر شوال المكرم 1318 مطابق سيزدهم فبرورى 1901 .\r\nاز قراريكه روز جمعه بيست و پنجم تلگراف از طهران رسيده ، سركار و الا مؤيد الدوله از حكومت فارس معزول و جناب مستشار الملك هم از پيشكارى معزول شده‌اند . حضرت و الا شعاع السلطنه پسر اعليحضرت همايونى حاكم فارس شده جناب معتمد السلطنه هم وزير هستند .\r\nقوام الملك از جانب حضرت و الا شعاع السلطنه نايب الحكومه است تا ورود ايشان . چون قوام الملك در شهر نيست الحال بيگلربيگى و انتظام الممالك پسران ايشان دخل و تصرف مينمايند .\r\nديگر آنكه قنسول روس روز دوشنبه بيست و هفتم شوال يك ساعت به غروب آفتاب مانده وارد شيراز شد ، از جانب سركار و الا مؤيد الدوله كالسكه و يدك جلو او فرستاده شده بود ، كارگزار هم كالسكه و يدك همراه خود برداشته ، استقبالى كرد . از جانب بيگلربيگى و انتظام الممالك هم چند سوار با كالسكه و يدك فرستاده شده بود . در شهر هم در خانهء صمد آقاى تاجر شيروانى كه رعيت روس است منزل كرده است .\r\nمورخهء چهارشنبه سلخ شوال المكرم سنهء 1318 مطابق بيستم ماه فبرورى مسيحى 1901 .\r\n\r\nاز غره ذيقعده 1318 مطابق 21 فبرورى 1901\r\nمجلسى روز يكشنبه چهارم در منزل معين الشريعه پسر جناب امام جمعه منعقد شد از علما و اشراف و اعيان و تجار . علما مثل شيخ الاسلام و پسران امام جمعه و غيره ، اشراف مثل پسران قوام الملك و مشار الدوله و غيره ، تجار تماما بوده‌اند . روى هم چهل پنجاه نفر اشخاص معتبر هستند . اسم آن مجلس را مجلس منصوريهء محترمه گذارده‌اند . به اسم حضرت و الا شعاع السلطنه مبلغ بيست هزار تومان هم در آن مجلس معين كردند كه به طريق كمپانى هركدام بدهند و اين پول را ميخواهند هر قسم در صرفهء ملت باشد تجارت نمايند . اهل مجلس گفته‌اند كه بعد از ورود\r\n\r\n","description":"","footnote":"","page_name":" 629 ","page_number":723},
  {"content":"\r\n\r\nحضرت و الا شعاع السلطنه به شيراز ايشان را هم جزو اين كمپانى خواهيم كرد . به اين عنوانات اين مجلس را ترغيب داده‌اند كه هفته يك مرتبه منعقد شود ليكن مقصود كلى حضرات از ترتيب اين مجلس اين است كه اگر دولت يا حكومت فارس بخواهد به آنها تعدى نمايد اجماعا شورش و بلوا نمايند .\r\nديگر آنكه از طهران جناب مستشار الملك را تلگرافا خواسته‌اند كه بچاپارى برود . خودش اين دو روزه حركت مىكند ، عيالش بعد ميرود .\r\nمورخهء روز چهارشنبه هفتم شهر ذيقعده الحرام 1318 مطابق بيست و هفتم فبرورى 1901 .\r\nديگر آنكه يك نفر سيد از مرتزقه‌هاى حضرت شاه‌چراغ چيزى از حق الارتزاق او باقى مانده بود ، مىآيد نزد متوليان حضرت شاه‌چراغ مطالبه مينمايد ، با هم گفتگو مىنمايند ، متوليان سيد را ميزنند ، بعد پسر سيد مىآيد پسرش را هم مىزنند . اكبر دايى محمد و ساير الواط در حضرت شاه چراغ به حمايت سيد ميريزند در بقعهء مباركه با متوليان نزاع مىكنند . چند تير گلوله در بقعه خالى مىشود . يك دو نفر از متوليان زخمى ميشوند ، يك جار بلور مال حضرت شاه‌چراغ را شكسته‌اند .\r\nحال عقب كرده ميخواهند اكبر را بگيرند پنهان شده است .\r\nديگر آنكه از طهران حضرت و الا شعاع السلطنه تلگراف كرده‌اند و قوام الملك را حكما خواسته‌اند كه به شهر بيايد به جهت وصول باقى و گرفتن تفاوت عمل خالصه‌جات . اين مطلب بايد ابتداى روزنامه نوشته شود .\r\n\r\nاز 8 ذيقعده 1318 مطابق 28 فبرورى 1901\r\nجناب مستشار الملك چند روز است نقل مكان به باغ جهان‌نما كرده‌اند و اين روزها حركت ميكنند .\r\nديگر آنكه قنسول روس چند روز است از شيراز به طرف بوشهر رفته است .\r\nديگر آنكه باغچه‌ايست بيرون دروازه اصفهان مال كدخداى ده بزرگى . دو سه شب قبل چند نفر بزاز را كدخداى مزبور در آنجا ميهمانى كرده بود . آخر شب كدخدا به منزل خود مىآيد و ميهمان‌ها هم در همان باغچه ميخوابند . چهار نفر از آدمهاى مستشار الملك مىآيند در آن باغچه دو نفر از بزازها را زخمى ميكنند و هرچه در آنجا بوده تمام را برداشته مىبرند . آنها داد و فرياد ميكنند . اهالى ده بزرگى تماما بيرون آمده عقب سارقين ميكنند ، دو نفر از آنها را در عرض راه ميگيرند و دو نفر ديگر خود را در باغ جهان‌نما ميرسانند . حضرات ده‌بزرگى اطراف جهان‌نما ، فرياد كرده شلوغ ميكنند . مستشار الملك واهمه كرده كه چه چيز است ، تفصيل را به او مىگويند ، خود مستشار الملك آن دو نفر را گرفته بدست حضرات ميدهد كه اينها بهيچوجه نوكر من نيستند . آنها را مىآورند فرداى آن شب بعد از گرفتن تمام آنچه برده بودند سارقين را نزد بيگلربيگى مىبرند . بيگلربيگى آنها را چوب زده حبس كرده است .\r\n\r\n","description":"","footnote":"","page_name":" 630 ","page_number":724},
  {"content":"\r\n\r\nديگر آنكه شبها در شهر شلوغ است . اغلب الواطها مردم را زخم ميزنند .\r\nمورخهء چهارشنبه چهاردهم شهر ذيقعده 1318 مطابق ششم ماه مارچ 1901 .\r\nشب جمعه شانزدهم ، درويش على نام فراش با شش لوله‌اى به دست حسين نام ، آدم جناب شيخ الاسلام زده بود ، شب هفدهم فوت شد . روز شنبه كسان مقتول در حضرت سيد حاجى غريب اجماع كرده بودند جنازه را دفن نميكردند كه ما قاتل را ميخواهيم . درويش على نام قاتل هم پنهان شده است . بيگلربيگى حكم كرد جنازه را دفن كنند تا قاتل بدست بيايد ، تا به حال به دست نيامده است .\r\nديگر آنكه مستشار الملك روز پنجشنبه پانزدهم صبح زود يك مرتبه بدون خبر از باغ جهان‌نما به طرف طهران حركت كردند .\r\nديگر آنكه شخص تاجرى كه معامله پوست مىكرده فتاح نام رعيت دولت عثمانى بوده ، در تيمچه حاجى آقا جان منزل داشته ، دو نفر برادر از تجار شيروانى هم كه رعيت روس هستند يكى ستار نام و ديگرى محسن نام در همان تيمچه با فتاح هم اطاق بوده‌اند . اينها با هم دوستى و رفاقت داشته‌اند . شب ستار و محسن فتاح را به منزل خود دعوت كردند . آخر شب بعد از شام مشار اليه را مىبرند در صندوقخانه اطاق خود كه بعضى پوست و غيره بوده ملاحظه نمايند . در آنجا يك مرتبه ستار از عقب فتاح را به زمين مىزند و فورا دستمال ابريشمى خود را در دهن او مىگذارد و با برادرش محسن كمك كرده ، بيچاره فتاح را خفه ميكنند . همان شب اول او را در خانهء خود زمين را حفر كرده پنهان ميكنند . فرداى آن شب نعش او را بيرون آورده ، استخوانهاى دست و پاى او را خرد كرده در گونى دوخته در صندوقى ميگذارند . بعضى خرده‌ريز هم روى صندوق گذارده ، ستار زن خود را همراه صندوق به اسم اينكه ميخواهد جابجا شود از منزل بيرون ميفرستد ، صندوق را مىبرند در قورخانه قديم درب دروازه قصابخانه در چاهى مىاندازند . بعد از آن ستار كليد فتاح را برداشته مىآورد در تيمچه ، به شاگرد فتاح ميگويد \" فتاح كليد را داده و گفته است امروز من جايى مهمان هستم شامى به جهت امشب تدارك كن كه شب خواهم آمد \" . شب ستار و محسن مىآيند در اطاق فتاح شام خورده ، آخر شب هرچه پول نقد از قبيل ليرهء عثمانى و قرانى و نوت و سند و غيره كه در جعبه داشته برميدارند و مىبرند در منزل خود پنهان كرده مراجعت ميكنند در همان‌جا ميخوابند . از قراريكه مذكور است رويهم قريب هزار و پانصد تومان بوده است . تا دو روز شاگرد فتاح ميبيند مشار اليه نيامد ، به پدر خود اظهار مىكند ، از محسن و ستار جويا ميشوند كه همراه شما بوده ديگر نيامده چه شده است ، آنها حاشا ميكنند كه ما خبر نداريم . به بيگلربيگى عرض ميكنند .\r\nبيگلربيگى ميفرستد ستار و محسن را مىآورند بعد از دو سه روز مجلس تحقيقات زياد معلوم مىشود كه اينها مشار اليه را كشته‌اند . بيگلربيگى مىفرستد زن ستار را مىآورند ، مىخواسته داغ نمايد كه ضعيفه بروز ميدهد . تمام تفصيل را براى بيگلربيگى ميگويد . مقنى ميفرستند نعش فتاح را از چاه بيرون مىآورد . بيگلربيگى ميبيند و دفن مينمايند . ستار و محسن و زن ستار\r\n\r\n","description":"","footnote":"","page_name":" 631 ","page_number":725},
  {"content":"\r\n\r\nرا بيگلربيگى على الحساب حبس كرده است و تلگراف به حضرت اشرف اتابك اعظم و حضرت و الا شعاع السلطنه كرده‌اند . هنوز جواب تلگرافشان نيامده است .\r\nديگر آنكه يكى از طلبه‌هاى مدرسهء منصوريه را حاجى ميرزا سيد على متولى مدرسهء مزبور بيرون كرده بود . مشار اليه رفته بود پيش آقا ميرزا هدايت الله پيشنماز ، ايشان را واسطه كرده بود .\r\nچند فقره آقا ميرزا هدايت الله ميفرستد پيش حاجى ميرزا سيد على كه مشار اليه را دوباره ببرد در مدرسه ، حاج مشار اليه قبول نمىكند . ديروز خود آقا ميرزا هدايت الله شخص طلبه را برداشته ، با شيخ الرئيس و بسيارى از طلاب و چند نفر از الواط مثل اكبر دايى محمد و غيره مىبرند در منصوريه در اطاق خودش مينشانند ، ناهار هم در مدرسه ميخورند . كسى با ايشان حرفى نزده بود كه نزاع كنند و الا فساد كلى برپا ميشد .\r\nمورخهء چهارشنبه بيست و يكم ماه ذيقعده الحرام 1318 مطابق سيزدهم مارچ 1901 .\r\nكارهاى شهر مثل سابق است . بيگلربيگى و انتظام الممالك پسران قوام الملك همه روزه با هم در مجلس استنطاق مينشينند و هركس عرضى گفتگويى داشته باشد به آنجا ميرود .\r\nديگر آنكه سركار و الا مؤيد الدوله هنوز از شيراز نرفته ، همينطور در ارگ حكومتى منزل دارند .\r\nديگر آنكه باران چند روزى بود نمىآمد ، ملاك خيلى واهمه داشتند ، نيامدن باران هم خيلى براى حاصلها ضرر داشت . الحمد الله در اين هفته سه فقره بارانهاى بسيار خوب آمده ، مردم از آن وحشتى كه داشتند آسوده شده‌اند . حاصلها هم رو به ترقى است . محض اينكه باران دير شده بود اجناس را يكمن دو سه شاهى گران كرده بودند .\r\nمورخهء روز چهارشنبه بيست و هشتم شهر ذيقعده الحرام 1318 مطابق بيستم مارچ 1901 .\r\n\r\nاز 29 ذيقعده 1318 مطابق 21 مارچ 1901\r\nسركار و الا مؤيد الدوله روز شنبه دويم شهر ذيحجه به باغ جهان‌نما نقل مكان كردند و روز دوشنبه چهارم از آنجا به طرف طهران حركت كردند .\r\nديگر آنكه از وزارت خارجه اعلانى فرستاده بودند نزد خان بابا خان امير ديوانى كارگزار شيراز كه درب مساجد و بازارها بچسبانند . مضمون اعلان اين بود \" هر يك از رعاياى داخله و خارجه كه بخواهد از داخل مملكت ايران به خارجه برود يا از هريك از ممالك محروسهء ايران به مملكت ديگر ايران برود بايد تذكره داشته باشد . مثلا شيراز هركس بخواهد جايى برود بيايد از كارگزارى تذكره بگيرد كه رعيت داخله يا خارجه است . اگر كاسب و فعله و غيره كه ادنى باشد تذكره‌اى دو تومان ، اگر تاجر و نوكر باب و غيره باشد تذكره‌اى سه تومان بايد بدهد \" . خان بابا خان اعلان چسبانيده ، اهل شهر از خواندن اعلان خيلى بد به كارگزار گفته‌اند كه مشار اليه ميخواهد اسباب مدخولى براى خود پيدا نمايد و خيلى مشكل است كه اين كار را در شيراز معمول بدارند .\r\nديگر آنكه يك روز بعد از آنكه خان بابا خان اين اعلان را چسبانيده بود حاجى سيد على\r\n\r\n","description":"","footnote":"","page_name":" 632 ","page_number":726},
  {"content":"\r\n\r\nاكبر پيشنماز اجماعى از طلاب و غيره برداشته مىآيد در مسجد نو بلوا مينمايند . اول اعلان را پاره كرده ، ميريزند درب خانهء خان بابا خان كه مشار اليه را گرفته اذيت نمايند . خان بابا خان فرار كرده ميرود در خانهء آقا ميرزا على مجتهد بست مينشيند ، خيلى لعنت به مشار اليه ميكنند كه مىخواهد بدعت بد بگذارد . خان بابا خان جواب ميدهد كه دخلى به من ندارد ، حكم دولت است .\r\nحاجى سيد على اكبر ميگويد كه ما نمىخواهيم اين حكم نامشروع معمول شود . دكاكين و بازارها را كه بواسطهء ايام عيد بسته‌اند حاجى على اكبر حكم كرده باز كنند تا به كلى اين حكم موقوف شود .\r\nديگر آنكه حضرت و الا شعاع السلطنه دو روز است از كاشان گذشته‌اند . قرار است روز بيست و هفتم و يا بيست و هشتم شهر حال وارد شيراز شوند .\r\nمورخهء چهارشنبه ششم ذيحجه الحرام 1318 مطابق بيست و هفتم مارچ سنهء 1901 .\r\nحضرت و الا شعاع السلطنه تلگراف كرده‌اند كه هركس در عمارات ديوانى نشسته است بلند شود و به كلى عمارات ديوانى را تخليه نمايند . حال هركس مثل شاهزاده معتضد السلطنه رئيس قشون شيراز و غيره كه در عمارات ديوانى منزل داشتند در خيال حركت هستند .\r\nديگر آنكه حضرت و الا شعاع السلطنه به بيگلربيگى تلگراف كرده‌اند كه عمارات ديوانى را تماما تعمير كرده و مفروش به فرش غالى و مبل نمايند . بيگلربيگى حال مشغول تعمير مىباشد ، ليكن از بابت فرش و غيره ميگويد مشكل است ، چونكه قريب پنج هزار تومان خرج اين كار مىشود .\r\nديگر آنكه در شهر اغلب الواط با هم نزاع مىكنند و يكديگر را زخم مىزنند .\r\nمورخهء چهارشنبه سيزدهم ذيحجه الحرام سنهء 1318 مطابق سيم ماه اپريل سنهء 1901 .\r\nانتظام الممالك پسر كوچك قوام الملك سه چهار روز است رفته است استقبال حضرت و الا شعاع السلطنه ، تا آباده مىرود . حضرت و الا شعاع السلطنه هم روز سيزدهم از اصفهان به سمت شيراز حركت كردند . امروز كه چهارشنبه است سه روز است وارد آباده شده‌اند .\r\nديگر آنكه يك دو روز است طرف عصرها ملخ دريايى در هوا از طرف شمال به طرف جنوب ميروند .\r\nديگر آنكه شخص علافى كه درب خانهء مرحوم حاجى نصير الملك دكان داشته يك تخته غاليچه به شخصى غالى فروش فروخته بود . شخص غالىفروش غاليچه را ميبرد به ميرزا حسين خان كوارى نوكر قوام الملك ميفروشد . ميرزا حسين خان غالى را براى قوام الملك ميبرد . غالى مال منزل مرحوم حاجى نصير الملك بوده ، زن قوام الملك ميشناسد ، ميفرستد غالىفروش را گرفته مىآورند كه اين غالى دزدى است ، ميگويد من از شخص علافى خريده‌ام . ميفرستند علاف را آورده حبس ميكنند . پسر علاف را هم گرفته نگاه مىدارند . آنها را اذيت كرده ، به زور ميدهند كه غالى را در منزل سر ختم مشار اليه دزديده‌اند . ميفرستند در خانهء شخص علاف مبالغى تنخواه دزدى مال منزل مرحوم حاجى نصير الملك و غيره بيرون مىآورند . شخص علاف از ترس شب هنگام در زنجير خانهء قوام الملك ترياك خورده خود را ميكشد . صبح جنازهء او را بيرون آورده پشت دكانش\r\n\r\n","description":"","footnote":"","page_name":" 633 ","page_number":727},
  {"content":"\r\n\r\nمىاندازند . كسان او جنازه را دفن ميكنند .\r\nديگر آنكه دو سه روز قبل دستخط تلگرافى اعليحضرت همايونى به عنوان تجار و اهالى فارس رسيده كه عشور گمرك شيراز و راهدارى و غيره تمام موقوف باشد . از بعد از اين تلگراف اجزاء گمرك از گمركخانه برخاسته و به كلى عمل گمرك شيراز را موقوف داشته‌اند . هركس هر بارى داشته باشد بىمؤاخذه هرجا ميخواهد ميرود .\r\nديگر آنكه از قرارى كه از قير و كازرين نوشته بودند در قير و كازرين شخصى خواب مىبيند كه سيدى به او ميگويد در فلان موضع قير و كازرين قبر من است و من يكى از امام‌زاده‌ها هستم ، به فلان شخص ترك بگو اسب خود را بفروشد خرج قبر من كند ، بقعه‌اى روى من بسازد . قدرى هم آهن پهلوى قبر من است بردارد . آن شخص ميرود تفصيل را به همان شخص ترك ميگويد ، شخص ترك اعتنا نكرده ميگويد من آن آهنها را كه گفته است اگر راست باشد برميدارم و نعل اسب خود ميكنم ، قبر او را هم نخواهم ساخت . فورا خودش ميميرد ، اسب او هم سقط مىشود .\r\nشب ديگر باز آن شخص خواب ميبيند به او ميگويند برو به كس ديگر بگو ، ميرود به كسى ديگر ميگويد . احشامى در آن حوالى انداخته بودند ميخواستند حركت كنند ، مال الدواب آنها از آنجا حركت نمىكنند ، هرچه ميكنند نميتوانند مال الدواب را حركت بدهند . شب باز آن شخص خواب ميبيند آن سيد در عالم خواب ميگويد تا قبر مرا درست نكنند اين احشام نمىتوانند از اينجا حركت كنند . حال مشغول ساختن قبر مزبور هستند . ديگر خبرى از آنجا نرسيده كه چه قسم شده .\r\nمورخهء چهارشنبه هشتم شهر ذيحجه الحرام سنهء 1318 مطابق دهم اپريل مسيحى 1901 .\r\nچند شب قبل شب هنگام زنى را كشته در آب انبار وكيل انداخته بودند . تا به حال معلوم نشده كه آن زن كه بوده و قاتل او كى است .\r\nديگر آنكه امروز قرار بود چهار ساعت به غروب آفتاب مانده حضرت و الا شعاع السلطنه وارد شهر شوند . تمام اهل شهر از اعيان و اشراف و تجار و كسبه و غيره از صبح به استقبال رفته بودند . ازدحام غريبى درب دروازه اصفهان الى تل سلام شده بود . دو ساعت به غروب مانده وارد شدند ، شليك توپ كردند تا داخل ارگ حكومتى گرديدند .\r\nديگر آنكه از قرارى كه مفهوم و معلوم گرديد نسبت به قوام الملك و پسرانش خيلى بىاعتنايى از حكومت شده است .\r\nمورخهء چهارشنبه بيست و هفتم شهر ذيحجه الحرام سنهء 1318 مطابق هفدهم اپريل 1901 .\r\n\r\n","description":"","footnote":"","page_name":" 634 ","page_number":728},
  {"content":"\r\n\r\n\r\nسال 1319 وقايع اتفاقيه دار العلم شيراز\r\n\r\nاز 28 ذيحجه 1319 مطابق 18 اپريل 1901\r\nحكومت روز بعد از ورود پنج ساعت به غروب آفتاب مانده سلام نشستند و شليك توپ كردند . ديگر آنكه ظاهرا هنوز حضرت و الا شعاع السلطنه حكمى نكرده‌اند ، ولى از قراريكه مذكور است گفته‌اند اولا بايد بيگلربيگى همه روزه از صبح بيايد در باغ حكومتى بنشيند و عصر برود ، چوب و فلك و زنجيرخانه هم منحصر باشد فقط به خود حكومت ، ديگر كسى حق چوب زدن و حبس كردن نداشته باشد .\r\nديگر آنكه از قوام الملك يكصد هزار تومان از بابت ابوابجمعى او ميخواهند ، قوام الملك هنوز زير بار نرفته است ، مرخصى از طهران خواسته كه برود به عتبات . جواب داده‌اند اختيار شما با ايالت فارس است . هنوز ترتيب درستى در اين فقرات داده نشده است .\r\nديگر آنكه عبد الله خان پسر مرحوم دارابخان قشقايى پارسال محض عداوت بيگلربيگى به طهران رفته بود ، در آنجا مورد التفات شده مشار اليه را ضرغام الدوله لقب داده‌اند ، همراه حكومت به شيراز آمده ، ايل قشقايى را به مشار اليه سپرده و تمسك گرفته‌اند و نيز ميگويند رياست مستحفظى تمام طرق و شوارع فارس را هم به مشار اليه ميخواهند بدهند .\r\nديگر آنكه خيال دارند تفاوت خالصه‌جات را از هركسى كه خالصه خريده بگيرند و تخفيفات و مواجبهاى سركارى را به كلى مقطوع نمايند ، و نيز ميگويند تومانى پنج هزار دينار علاوه بر ماليات معمول بگيرند . اگر بخواهند اين احكام را جارى نمايند يقينا بلوا و شورش عمومى خواهد شد . على العجاله تمام كارها به حرف مىگذرد . تا بعد چه شود .\r\nديگر آنكه قرار شده بود كه قوام الملك هفتاد هزار تومان علاوه بدهد كه ابوابجمعى او به خودش باشد و تمسك سپرده بود ، قوام الملك تلگراف به حضرت اشرف اتابك اعظم كرده بود ، ايشان سفارش از قوام الملك به حضرت و الا شعاع السلطنه تلگرافا كرده بودند . تلگراف را قوام الملك پيش حضرت و الا شعاع السلطنه برده ، حضرت و الا شعاع السلطنه پس از ملاحظهء تلگراف خيلى متغير شده از قرار مذكور تلگراف را با تمسكات مشار اليه پاره كرده‌اند و اوقات تلخى بسيار به قوام الملك كرده‌اند و گفته‌اند \" نه تعارف تو را مىخواهم و نه مىخواهم تو در كار باشى \" . حال كه كارهاى قوام الملك خيلى مغشوش است .\r\nديگر آنكه محض اينكه فيما بين ضرغام الدوله و برادرش صولت الدوله كه پارسال ايلبيگى\r\n\r\n","description":"","footnote":"","page_name":" 635 ","page_number":729},
  {"content":"\r\n\r\nقشقايى بود عداوت است به اين جهت عملهء صولت الدوله در بيرون اغتشاش ميكنند ، چند رأس قاطر سرقت كرده‌اند ، دو لنگهء قماش و چند رأس الاغ مال تجار ايرانى را به سرقت برده‌اند .\r\nبه حكومت عرض شده ، چند سوار با استعداد فرستاده‌اند كه سارقين را گرفته به شهر بياورند .\r\nديگر آنكه حضرت و الا شعاع السلطنه اين ايام عاشورا در باغ حكومتى مشغول تعزيه‌دارى هستند و عصرها روضه‌خوانى ميكنند ، بعد از سيزده عاشورا حكم كارها را مستقلا خواهند فرمود .\r\nديگر آنكه بطور يقين اداره‌جات قوام الملك از مشار اليه گرفته خواهد شد و حكم كرده‌اند كه خودش با پسرانش و عيال بروند به عتبات . از قرار مسموع شهر و حومه را هم به فراشباشى ايالت سپرده‌اند .\r\nديگر آنكه حضرت و الا شعاع السلطنه حكم كرده‌اند جناب معتمد السلطنه ميان ضرغام الدوله و صولت الدوله را صلح دادند و حكومت بهبهان را به صولت الدوله دادند ، خلعت هم پوشيد .\r\nديگر آنكه چند نفر از نوكران قوام الملك كه شرارت و قتل كرده بودند و عارض داشتند حضرت و الا شعاع السلطنه خواسته‌اند ، چند نفر از آنها گريخته در شاه چراغ بست رفته‌اند ، يك دو نفر را گرفته حبس كرده‌اند .\r\nديگر آنكه حضرت و الا شعاع السلطنه اعلانى نوشته به درب مساجد و كاروانسراها چسبانيده‌اند كه \" روز شنبه و سه‌شنبه به جهت عرض عموم مردم و رسيدگى به عرايض زن و مرد خودم بشخصه بدون حاجب و دربان نشسته‌ام ، بدون احتياط هركسى عرضى دارد بيايد عرض نمايد كه احقاق حق مىشود ، سه روز هم جناب معتمد السلطنه نشسته است به جهت رسيدگى به عرايض عموم مردم \" .\r\nمورخهء روز چهارشنبه پنجم شهر محرم الحرام سنهء 1319 مطابق بيست و چهارم اپريل 1901 .\r\nاز روزى كه حضرت و الا شعاع السلطنه وارد شده‌اند تمام مذاكرهء اداره‌جات قوام الملك بود تا آخر كار قرار گذاردند كه چهل هزار تومان تفاوت عمل ادارهء خود را قوام الملك بدهند ولى نقد بدهد . قوام الملك سند ده ماهه نوشت داد ، حضرت و الا شعاع السلطنه متغير شدند سند را پاره كردند و گفتند به كلى عاملى به قوام الملك نمىدهم ، حكما در شيراز نماند ، برود به عتبات . در اين بين انتظام الممالك پسر كوچك قوام الملك با ميرزا حسين خان كوارى كه تمام ايلات و اهل شهر از او شكايت داشتند فرارا به طرف طهران رفتند . حضرت و الا شعاع السلطنه سعيد حضور ناظم حضور خود را فرستادند پيش قوام الملك كه انتظام الممالك كجا رفته است ؟ . جواب داده بود ناخوش است و در اندرون خوابيده است . سعيد حضور گفته بود به هر حالت است او را بياورند ببينم . قوام الملك گفته بود توقف كنيد خودم ميروم او را مىآورم . قوام الملك برميخيزد و ميرود در اندرون از درب ديگر سوار شده بطور فرار ميرود در شاه‌چراغ بست . سعيد حضور مدتى معطل مىشود خبر مىآورند كه قوام الملك فرار كرد رفت به شاه‌چراغ ، سعيد حضور هم مراجعت كرده ، به حضرت و الا شعاع السلطنه عرض مىكند . بعد از رفتن قوام الملك به شاه‌چراغ على نام كه قاتل بوده و در شاه‌چراغ حبس بود و فراشان حكومتى او را محافظت مىكردند مشار اليه را رها\r\n\r\n","description":"","footnote":"","page_name":" 636 ","page_number":730},
  {"content":"\r\n\r\nميكنند ، فراشان حكومتى را به قدر واقع ميزنند و از شاه‌چراغ بيرون ميكنند ، فورا دربهاى صحن شاه‌چراغ را مىبندند ، تفنگچى از اطراف از پيش خبر كرده بودند ، معلوم بود كه تدارك از پيش ديده شده است ، تفنگچى بالاى پشت بامهاى شاه‌چراغ را ميگيرد ، دكاكين آن حول و حوش را هم مىبندند . كم‌كم شلوغ مىشود ، حضرت و الا شعاع السلطنه هم سرباز و سوار و توپ خبر مىكند ، ضرغام الدوله ايل‌بيگى قشقايى كه عداوت با قوام الملك دارد خبر ميدهد كه تفنگچى قشقايى حاضر شود ، او هم با دويست سيصد نفرى ميرود درب منزل حكومتى . تا بعد از ظهر اين غوغا برپا بوده . بعد سرباز و سوار و تفنگچيان قشقايى را مرخص ميكنند . قوام الملك دو سه روز روزها در مسجد نو و شبها در شاه‌چراغ خودش با بيگلربيگى بسر برده ، تفنگچى زياد و علما و خوانين و تجار و كسبه و غيره هم شب و روز دور قوام الملك جمع بودند ، صريح ميگفتند كه ما شعاع السلطنه را نميخواهيم و محض اين احكام كه حكومت خيال دارد املاك موضوعه را جزو ضابط قرار بدهند و مبلغى هم حق ضابطى اضافه بر ماليات بگيرند و تفاوت خالصه‌جات را هم ميخواهند ، تخفيفات و مواجب سركارى را خيال دارند ندهند ، مردم تماما از اين بابت مشوش و پريشان هستند ، تلگراف به طهران كرده‌اند كه \" ما معتمد السلطنهء وزير را نمىخواهيم ، بدعتهاى بد ميخواهد بگذارد \" . سه روز بلوا برپا بود ، شعاع السلطنه هم تلگراف كرده قوام الملك را مقصر دولتى كرده است . جواب حضرت و الا شعاع السلطنه آمده كه \" قوام الملك با پسرانش و عيالش حكما بيايند طهران \" . قوام الملك هم ميگفت من هيچ جا نمىروم ، در خانهء خود نشسته‌ام ، منتها ابوابجمعى مرا گرفته‌اند . مردم شهر هم جميعتا محض آن احكام كه مذكور شد تماما متفق با قوام الملك بوده و هستند .\r\nديگر آنكه هشتم شهر حال تلگراف از جانب حضرت اشرف اتابك اعظم به قوام الملك شد به اين مضمون كه \" جمعيت را متفرق كنيد و خودتان هم در كمال اطمينان برويد در منزل و فورا حركت به طهران كنيد ولى اگر بستگان شما در شيراز خلاف قاعده رفتار كردند شما مسئول دولتى خواهيد شد و اگر به منزل نرفتيد و جمعيت را متفرق نكرديد چشم محبت از من بپوشيد \" .\r\nقوام الملك هم يك ساعت به غروب آفتاب مانده روز هشتم با جميع علما و اعيان و تجار و كسبه و غيره كه در مسجد نو جمع بودند رفتند به منزل ، جمعيت زياد از مسجد نو تا منزل قوام الملك در كوچه‌ها شده بود تا اينكه قوام الملك را به منزل رسانيده شربت و چاى خورده هركسى رفت به منزل خودش . حال قوام الملك در تدارك رفتن است ، روز شانزدهم از شيراز به سمت طهران حركت مىكند .\r\nمورخهء روز چهارشنبه دوازدهم شهر محرم الحرام سنهء 1319 مطابق غرهء مى سنهء 1901 .\r\nقوام الملك روز جمعه چهاردهم صبح على الطلوع خودش و بيگلربيگى از شيراز به سمت طهران حركت كردند ، اهل و عيال را در شيراز گذارده‌اند . جمعيت بسيارى قريب سيصد نفر از تفنگچى و نوكران شخصى خودش و غيره همراه بودند ، اغلب همينطور به طهران ميروند .\r\nديگر آنكه حضرت و الا شعاع السلطنه ابوابجمعى قوام الملك را تقسيم كرده به هركس\r\n\r\n","description":"","footnote":"","page_name":" 637 ","page_number":731},
  {"content":"\r\n\r\nداده‌اند ، از قرار مذكور بيش از صد هزار تومان تفاوت عمل پيدا كرده است . ديگر آنكه اهل بهبهان شورش كرده به تلگرافخانه بست آمده‌اند كه ما صولت الدوله را نمىخواهيم . هنوز حاكم ديگر معين نشده است .\r\nديگر آنكه اغلب شبها در شهر دزدى كمى مىشود و به معين همايون فراشباشى كه حالا بيگلربيگى شهر است عرض ميكنند ، ايشان هم از كدخدايان شهر سارق را با غرامت اموال سخت عقب كرده ميخواهند ، كدخدايان از سخت گرفتن معين همايون خيال استعفا كردن از كدخدايى خود دارند .\r\nديگر آنكه مذكور است قوام الملك چون عيال خود را همراه نبرده من بعد هرچه دزدى و اغتشاش در شهر و غيره مىشود به تحريك عيال قوام الملك و از چشم مشار اليه ديده خواهد شد و اگر محقق شود البته مثل سال حكومت جناب نظام السلطنه عيال قوام الملك را از شهر شيراز بيرون خواهند كرد .\r\nديگر آنكه غلام سياه پسر مصطفى قليخان ابو الويردى به سن پانزده سال پسره‌اى را به سن چهار سال گرفته با او لواط مىكند ، كسان پسره به فراشباشى حكومت عرض ميكنند ، فراشباشى غلام سياه را گرفته چوب زده گوش او را بريده مهارش كرده در بازارها گردانيدند ، بعد از آن اين مطلب را كه به عرض حضرت و الا شعاع السلطنه رسانيده ايشان فرمودند نسق اين حركت در حق غلام كم است ، ثانيا حكم فرمودند چهار انگشت مشار اليه را بريده پنجاه تومان هم اربابش را جريمه كردند .\r\nديگر آنكه سابق دكانهاى خبازى كه نان تنورى ميفروشند نان را عددى ميفروختند حال فراشباشى حكم كرده تمام دكاكين خبازى نان را به ميزان كشيده يك من هشتصد دينار به مردم بفروشند . تمام دكاكين ميزانى آويخته‌اند ليكن باز هر قسم ميخواهند ميفروشند .\r\nمورخهء چهارشنبه نوزدهم شهر محرم الحرام سنهء 1319 مطابق هشتم ماه مى مسيحى 1901 .\r\nمعين همايون فراشباشى حكومت كه بيگلربيگى شهر بود از بيگلربيگىگرى استعفا داده ، حضرت و الا شعاع السلطنه بيگلربيگىگرى شهر را به فتح الملك دادند . ديگر آنكه در اين هفته بارانهاى شديد آمده ، اين باران خيلى براى ميوه‌جات باغستان و بعضى حاصل‌هاى شتوى از قبيل ترياك و پاليزكارى ضرر دارد .\r\nديگر آنكه حضرت و الا شعاع السلطنه حكم سخت فرموده‌اند كه شبها قراول در شهر تا صبح گردش نمايند و بعد از ساعت چهار از شب گذشته هركس در كوچه تردد نمايد او را گرفته نگاه دارند و اين حكم محكم جارى است ، كسى جرأت ندارد بعد از ساعت چهار در كوچه‌ها عبور كند . ديگر آنكه حضرت و الا شعاع السلطنه دو روز قبل جارچى به شهر فرستادند كه احدى مرخص نيست يراق حرب از قبيل كارد و قداره و شش لوله و غيره همراه خود بگرداند ، هركس يراقى همراه خود نگاه دارد او را گرفته تنبيه سخت و جريمه خواهند كرد .\r\n\r\n","description":"","footnote":"","page_name":" 638 ","page_number":732},
  {"content":"\r\n\r\nديگر آنكه صولت الدوله حاكم بهبهان دو سه روز است رفته در احشام خود كه از آنجا به بهبهان برود . اهل بهبهان كه شورش كرده او را نمىخواستند از طرف حكومت به آنها جواب داده شد كه \" صولت الدوله هنوز مداخله در كار بهبهان نكرده ، از سابق هم كه حاكم بهبهان نبوده ، چطور مىشود كه شما از حالا شاكى هستيد ؟ اگر به بهبهان آمد و به شما ظلم و تعدى نمود آنوقت برحسب تكليف رفتار خواهد شد \" . على الحساب اهل بهبهان ساكت شده‌اند . از قرار مذكور صولت الدوله كه به احشام خود رفته ضرغام الدوله ايل بيگى قشقايى برادر مشار اليه فرستاده دور احشام او را محاصره كرده‌اند كه تفرقهء قشقايى را آنچه در احشام مشار اليه است جمع نمايند .\r\nمورخهء چهارشنبه بيست و ششم محرم الحرام 1319 مطابق پانزدهم مى مسيحى سنهء 1901 .\r\nيك نفر آدم يكى از تلگرافچىهاى انگليس از باغ ملك ناهار با يك ظرف شراب براى اربابش به تلگرافخانه ميبرده ، در بين راه آدمهاى فتح الملك كه حالا بيگلربيگى شهر است او را مىبينند ، مشار اليه مأكول و مشروب را به تلگرافخانه رسانيده مراجعت مىكند ، هنگام برگشتن آدمهاى فتح الملك سر راه او را بسته بودند ، مشار اليه را گرفته محض جلب منفعت به او مىگويند تو مست هستى ، يك دانه ساعت و مبلغ پنج تومان وجه نقد از او ميگيرند ، ميخواستند او را پيش فتح الملك ببرند كه دو نفر ديگر آدمهاى اجزاء تلگرافخانهء انگليس ميرسند ، حمايت از مشار اليه ميكنند ، آدمهاى فتح الملك آن دو نفر ديگر را هم گرفته مبلغ سه تومان هم از آنها ميگيرند به اسم اينكه شما هر سه نفر مست هستيد ، آنها را پيش فتح الملك مىبرند ، به فتح الملك مشتبه كرده بودند كه اينها مست هستند ، فتح الملك هم بدون تحقيق كامل آنها را چوب زيادى ميزنند و رها ميكنند . رئيس تلگرافخانه به حكومت اظهار كرده است ، هنوز اقدامى در اين باب به عمل نيامده است .\r\nديگر آنكه ضرغام الدوله ايل بيگى قشقايى دو روز است رفته است جلو ايل قشقايى براى وصول ماليات آنها .\r\nديگر آنكه امام‌زاده‌اى كه در قير و كازرين پيدا شده بود و اسم او شاهزاده عبد الله است از قرارى كه شهرت دارد و متصل از بيرونها خبر مىرسد خيلى كرامات از ايشان ظاهر شده و مىشود ، به كارهاى حكومتى هم دخل و تصرف مينمايند . مذكور است كه در بيرونها خيلى به ايشان معتقد شده‌اند و از ترس ايشان ديگر به هيچ وجه دزدى و شرارتى در آن حوالى نمىكنند و آن صفحات منظم است بقسمى كه سابقا كسى جرأت عبور و مرور نداشت حال اگر يك نفر تنها مبالغى طلاآلات روى دست داشته باشد كسى مزاحم او نمىشود ، چونكه مىگويند هركس شرارتى در آن صفحات حوالى ايشان بكند ايشان مرتكب را تنبيه سخت ميكنند . كارهاى غريبه از ايشان اظهار ميدارند ، هنوز درست اهل شيراز اعتقادى پيدا نكرده‌اند ، بعضى ميگويند اين حركات از اثرهء سحر است و همان شخص متولى ايشان ساحر است و به اسم امامزاده اين كارها را مىكند .\r\nهمين قدر كه اظهارات ايشان حقيقت پيدا كرد و معلوم شد چه حالت دارد راپرت داده مىشود .\r\nمورخهء چهارشنبه سيم شهر صفر المظفر سنهء 1319 مطابق بيست و دويم ماه مى مسيحى 1901 .\r\n\r\n","description":"","footnote":"","page_name":" 639 ","page_number":733},
  {"content":"\r\n\r\n\r\nاز 4 صفر 1319 مطابق 23 مى 1901\r\nقافله‌اى را در سامان جهرم دزد زده بود ، كلانتر جهرم با تفنگچى جهرمى تعاقب سارقين كرده يك نفر سارق را گرفته تنخواه مسروقه را هم ميگيرند به شهر مىآورند ، به حكومت عرض مىكنند ، حكومت تنخواه مسروقه را به صاحبانش مىدهد ، دو دست سارق را هم حكم كرده مىبرند ، خلعتى هم به كلانتر جهرم مىدهند .\r\nديگر آنكه حاجى محمد اسماعيل زارع مستأجر قوام الملك كه ريش سفيد دروازهء كازرون است چند نفر زارع دروازه كازرونى از مشار اليه به حكومت شكايت كردند كه در اراضى زراعت ما تعدى كرده است و نيز محرمانه به حكومت عرض كرده بودند كه مشار اليه ايامى كه قوام الملك در مسجد نو بست بوده تفنچگى جمع كرده حمايت از قوام الملك كرده است . حكومت فرستادند مشار اليه را گرفته حبس كردند . يك روز حبس بود بعد از قرار مذكور هزار و پانصد تومان از مشار اليه گرفته او را مرخص كردند .\r\nديگر آنكه شخص طلبهء فسايى مشهور به شجاع العلما كه خيلى در شيراز فضولى و شرارت ميكرد كاغذى از مشار اليه حضرات فسايى ابراز دادند كه به فسا نوشته بود \" جناب معتمد السلطنه وزير معزول خواهد شد \" . كاغذ را پيش معتمد السلطنه برده ، ايشان به حضرت و الا شعاع السلطنه عرض كردند . حضرت و الا شعاع السلطنه مشار اليه را گرفته از شيراز اخراج فرمودند ، چند نفر سوار همراه او كرده كه او را تحت الحفظ ببرند در كرمان رسانيده قبض رسيد او را از كرمان بياورند .\r\nديگر آنكه قريب صد نفر رعاياى بيضا به شيراز آمده در مسجد نو بست نشسته‌اند ، به حكومت عرض كرده‌اند كه گماشتگان شاهزاده عبد الله امامزاده‌اى كه در قير و كازرين پيدا شده آمده‌اند از ما مطالبهء ماليات ميكنند و ميگويند شاهزاده عبد الله حكم كرده ماليات بيضا بايد به من برسد نه به ديوان ، در اين صورت تكليف ما چيست ، به هركدام بدهيم مقصر ديگرى خواهيم شد . و نيز از قرار مذكور آدمهاى شاهزاده عبد الله در آباده هم رفته‌اند براى گرفتن ماليات ، در آنجا هم از اين بابت اغتشاشى برپا شده است . از قراريكه مذكور است اين حركات را تمام اسد الله بيگ نامى كه متولى امامزاده است و ميگويد امامزاده حكم كرده ( مرتكب مىشود ) .\r\nمذكور است كه هركس در بيرون خلاف حكم امامزاده راه برود او را معلق در هوا آويزان كرده يا همين قسم دو پايش را به هوا ميرود و كتك بسيار او را ميزنند . حال حضرت و الا شعاع السلطنه اردويى ترتيب داده‌اند مشتمل است به چهار صد سرباز و پنجاه سوار ديوانى و يك عراده توپ كه بروند اسد الله بيگ را گرفته به شهر بياورند با ساير آدمهاى مشار اليه و نيز به تمام بلوكات حكم داده‌اند كه از هر بلوك پنجاه نفر صد نفر سوار تفنگچى همراه اردو برود . امروز اردو از شيراز حركت كرد .\r\nمورخهء روز چهارشنبه دهم شهر صفر المظفر سنهء 1319 مطابق بيست و پنجم ماه مى 1901 .\r\n\r\n","description":"","footnote":"","page_name":" 640 ","page_number":734},
  {"content":"\r\n\r\nدر شمس‌آباد كوشكك كه دو فرسخى شيراز است و ملك سلطان الحاجيه دختر مرحوم مشير الملك است نزاعى واقع شده يك نفر رعيت سلطان الحاجيه يك نفر ديگر را مقتول مىكند ، كسان مقتول قاتل را گرفته با جنازهء مقتول به شهر مىآورند . به حضرت و الا شعاع السلطنه عرض ميكنند . حضرت و الا شعاع السلطنه حكم ميكنند جنازه را ببرند دفن كنند قاتل را هم حبس ميكنند ، خيال داشتند بعد از اين ماه صفر قاتل را به قصاص برسانند ، كسان مقتول گفتند كه تا قاتل را قصاص نكنيد جنازه را دفن نمىكنيم . از اين جهت همان روز حكم كرده قاتل را سر بريدند .\r\nديگر آنكه از قرار مذكور در شوراب ملك فتح الملك كه جزو كوه‌مره‌جات است امام‌زاده‌اى ديگر پيدا شده بود و چند نفر زن و مرد هم در آنجا به اسم امامزاده مغشوش كارى مىكردند .\r\nحضرت و الا شعاع السلطنه پسر فتح الملك را با چندين سوار مأمور كرده فرستادند ، رفته دو نفر زن و سه نفر مرد را گرفته به شهر آوردند . حكومت آنها را حبس كردند و بقعهء روى امامزاده را هم از قرار مذكور خراب كرده‌اند .\r\nديگر آنكه اردويى كه به جهت گرفتن اسد الله بيگ متولى شاهزاده عبد الله فرستاده شد هنوز خبرى از آنها نرسيده .\r\nديگر آنكه هريك از بستگان قوام الملك كه در ايام بست بودن قوام الملك حمايت از مشار اليه كرده بودند به دست‌آويزى آنها را حكومت گرفته مبلغى ترجمان ميگيرند و رها ميكنند .\r\nديگر آنكه از قراريكه در شيراز مذكور است اعليحضرت همايونى حكم فرموده‌اند قوام الملك برود در مشهد مقدس آنجا متولى حضرت امام رضا باشد .\r\nديگر آنكه امروز دو روز است كه طرف عصر هوا ابر مىشود و رعد و برق مىآيد ، باران كمى هم مىآيد .\r\nمورخهء روز چهارشنبه هفدهم شهر صفر المظفر سنهء 1319 مطابق پنجم جون مسيحى 1901 .\r\nمأموران حكومت كه رفته بودند اسد الله بيگ متولى شاهزاده عبد الله را بگيرند اسد الله بيگ از قير و كازرين فرار كرده مأمورين هم بقعهء روى امامزاده را خراب كرده‌اند ، بعضى تنخواه هم از قبيل قالى و گليم و غيره كه آنجا بوده برداشته مراجعت كردند . از قرار مذكور امامزاده‌اى در ميان نبوده ، اين اغتشاشها را اسد الله بيگ و كسانش ميكرده .\r\nديگر آنكه طلاب مدرسهء آقا بابا خان با حاجى هدايت مدرس از بابت موقوفات مدرسه گفتگويى داشتند ، به حكومت عرض ميكنند . حكومت چند نفر را معين كرده به گفتگوى آنها رسيدگى كنند ، حاجى سيد محمد على نامى از طرف حاجى هدايت با طلاب گفتگو مىكند ، بعد از رسيدگى معلوم مىشود كه حق به طرف حاجى هدايت مدرس است ، بعد از اين طلاب سر راه حاجى سيد محمد على را كه با آنها مرافعه كرده بود بسته او را كتك زياد ميزنند ، به حكومت عرض ميكنند ، حكومت مىفرستند طلاب را گرفته مىآورند ، از قرار مذكور شش هفت نفر بوده‌اند ، حكومت حكم مىكند كه آنها را از فارس اخراج نمايند . بعد حكم كردند هركدام را ببرند به محل وطن خود برسانند كه ديگر\r\n\r\n","description":"","footnote":"","page_name":" 641 ","page_number":735},
  {"content":"\r\n\r\nدر شيراز نباشند ، چونكه هريك طلاب شيراز اغلب از يكى از بلوكات توابع فارس هستند .\r\nديگر آنكه از قراريكه از تلگرافخانهء انگليسى ده بيد تلگراف كرده بودند شخصى شاه على نام سابقا شبان بوده و از طايفهء كاكلى باصرى است ، حال آمده در حوالى ده‌بيد ميگويد من امام شاهزاده عبد الله هستم ، و قريب پنج هزار نفر جمعيت همراه اوست ، چند نفر را در آنجا كه معتقد مشار اليه نشده‌اند زده است كه مشرف به موت هستند . همراهان احمق او خيال مىكنند كه او پيغمبر است چونكه كارهاى ساحرانه مىكند ، به آنها گفته است كه ماليات به ديوان ندهيد و نيز گفته سيم تلگراف را خراب ميكنم . از طرف رئيس تلگرافخانهء انگليس به حكومت اظهار شده ، هنوز اقدامى در اين باب نشده .\r\nديگر آنكه در آباده كه شلوغ شده بود مذكور شد كه حضرات بابى اغتشاش كرده‌اند ، حضرت و الا شعاع السلطنه به ضرغام الدوله ايل بيگى قشقايى حكم فرمودند برود آنها را بگيرد ، ضرغام الدوله رفته ده پانزده نفر را گرفته فرستاد ، دو روز قبل آنها را با سوار و سرباز و موزيك وارد شهر كردند . حكومت آنها را حكم كرده مهار كرده و بعد حبس نموده‌اند . از قرارى كه بعضى مىگويند اينها بىتقصير هستند و از طايفهء باصرى ميباشند ، ضرغام الدوله به عداوت اينها را گرفته فرستاده است ، حال هم حكومت آنها را حبس كرده‌اند كه تحقيق فرمايند اگر تقصير دارند و بابى هستند به قتل برسانند .\r\nمورخهء روز چهارشنبه بيست و چهارم صفر المظفر 1319 مطابق دوازدهم ماه جون 1901 .\r\nشخصى به سياخ رفته بوده به جهت ترياك تيغ زدن ، در آنجا با رعاياى سياخ نزاع مىكند ميزنند مشار اليه را مقتول ميكنند ، جنازهء او را به شهر آورده به حضرت و الا شعاع السلطنه عرض مىكنند ، ايشان حكم كرده جنازه را دفن كردند ، مأمور فرستاده‌اند كه قاتل را گرفته بياورد به قصاص برسانند .\r\nديگر آنكه حضرت و الا شعاع السلطنه دو سه روز اوقات صرف كرده و خودشان بشخصه با حاجى عظيم السلطنه كه بزرگتر مستوفيان فارس است به افراد سركارىهاى مردم رسيدگى كردند . آنچه اشخاص متمول ميبرده‌اند مثل پسران جناب امام جمعه و اشراف و اعيان و غيره حكم فرموده‌اند موقوف ، به كلى دينارى نمىدهند ، چه جهت دارد اين اشخاص از حكومت سالى مبلغى بدون استحقاق ببرند . آنچه متعلق به ارباب استحقاق از طلبه و سيد و غيره بوده ، حكم فرموده‌اند پارسال هر قسم جناب مستشار الملك داده است امساله نصف داده شود .\r\nديگر آنكه هريك از مستوفيان فارس در دفترخانه رجوع كارى از قبيل برات‌نويسى و غيره به آنها بوده و مرسوم داشته‌اند امساله حكم شده كارهاى آنها با يك نفر ميرزا شفيع خان مستوفى كه از طهران همراه جناب معتمد السلطنه به شيراز آمده‌اند باشد ، مستوفيان شورش كرده ، يك دو روز هم رفته در صندوقخانهء حكومت بست نشستند ، ولى هنوز قرار درستى در كار آنها داده نشده .\r\nديگر آنكه امروز صبح فتح الملك كه بيگلربيگى شهر است فرستاده دكاندار دكانهاى خبازى\r\n\r\n","description":"","footnote":"","page_name":" 642 ","page_number":736},
  {"content":"\r\n\r\nرا گرفته بردند نانهاى آنها را كشيده از يك من هشتصد دينار زيادتر بيرون آمد ، اغلب آنها را چوب زدند و حكم كرده كه از هشتصد دينار زيادتر نفروشند .\r\nمورخهء روز چهارشنبه دويم شهر ربيع الاول سنهء 1319 مطابق نوزدهم ماه جون 1901 .\r\n\r\nاز 3 ربيع الاول 1319 مطابق 20 جون 1901\r\nكارهاى حكومتى از قرار سابق است . حضرت و الا شعاع السلطنه چند روز قبل به عنوان شكار به باج‌كاه كه دو فرسخى شهر است تشريف برده عصر همان روز مراجعت كردند ، تفنگچى زيادى خواسته بودند كه در شكارگاه حاضر شوند .\r\nديگر آنكه كسان اسد الله بيگ متولى شاهزاده عبد الله كه شرارت كرده و فرار كرده بودند آنها را دستگير كرده به شهر آوردند ، حكومت آنها را حبس فرموده‌اند .\r\nديگر آنكه دو سه روز است كه حضرت و الا شعاع السلطنه به باغ مشهور به رضا خانى كه جزو بساتين قصر الدشت است تشريف برده‌اند .\r\nمورخهء چهارشنبه نهم شهر ربيع الاول سنهء 1319 مطابق بيست و ششم ماه جون سنهء 1901 .\r\nحضرت و الا شعاع السلطنه تجار را تماما احضار فرموده روز شنبه دوازدهم در باغ حكومتى حاضر شدند ، حضرت و الا شعاع السلطنه فرمودند نوت كمپانى كه حاجى عبد الرحمان كمپانى تجارتى فارس امضا كرده موقوف باشد و كسى دادوستد نكند ، فقط نوت بانك شاهنشاهى ايران رواج باشد ، چونكه اگر اين نوتهاى كمپانى كه حاجى عبد الرحمان امضا كرده مشار اليه ورشكست شود پول مردم از ميان ميرود ولى نوت بانك چونكه امضاى دولتى دارد ضررى نخواهد داشت . حضرت و الا شعاع السلطنه ميخواستند جارچى به بازارها بفرستند كه كسى نوت كمپانى را قبول نكند ، تجار مهلت سه روزه خواستند كه حسابهاى خود را صاف كرده نوتها را جمع‌آورى كنند آنوقت اين حكم را منتشر سازند .\r\nديگر آنكه مأمورى از حضرت و الا شعاع السلطنه رفته بود سر ملك مستشير السلطنه برادر نصير الملك ، مأمور را جواب گفته بودند . مأمور مراجعت كرده به حضرت و الا شعاع السلطنه عرض مىكند . ايشان مىفرستند مستشير السلطنه را مىآورند ، مىخواستند او را چوب بزنند ، واسطه پيدا شده چوب را موقوف كردند ، او را توسرى زيادى مىزنند ، دو سه ساعت هم حبس كرده بعد مرخص كردند .\r\nديگر آنكه چند روز است حضرت و الا شعاع السلطنه با اندرون به باغ ارم تشريف برده‌اند .\r\nهفته‌اى سه روز به شهر مىآيند به جهت رسيدگى به كارهاى حكومتى و عصر مراجعت به باغ ميكنند .\r\nمورخهء روز چهارشنبه شانزدهم شهر ربيع الاول سنهء 1319 مطابق سيم ماه جولاى 1901 .\r\nشب پنجشنبه هفدهم كه شب مولود حضرت رسول بود حضرت و الا شعاع السلطنه در ميدان\r\n\r\n","description":"","footnote":"","page_name":" 643 ","page_number":737},
  {"content":"\r\n\r\nتوپخانه آتش‌بازى و چراغان كرده صبح پنجشنبه هم سلام نشستند ، به جهت جشن مولود هم دو مجلس فراهم آوردند ، مجلس زنهاى شاهزادگان و بعضى از اشراف را روز پنجشنبه در باغ ارم اندرون ايشان دعوت كرده ، مجلسى هم خود ايشان در خلوت حكومتى علما را روز جمعه هيجدهم ناهار دعوت كردند .\r\nديگر آنكه زن قوام الملك را كه روز جشن در باغ ارم دعوت كرده بودند و رفته بود عصر آن روز كه حضرت و الا شعاع السلطنه به باغ ارم رفته بودند يك دانه سنجاق الماس بعنوان خلعت به زن قوام الملك مرحمت فرموده‌اند .\r\nديگر آنكه شاه على باصرى كه با پنج شش هزار نفر جمعيت در حوالى ده بيد آمده بود و بعضى اظهارات ميكرد از حكومت به امير خان كه امساله ايلبيگى عرب است حكم شده و مشار اليه را سخت خواستند ، امير آقا خان هم شاه على را گرفته به شهر فرستاده ، حال چند روز است در حبس حكومت است .\r\nمورخهء روز چهارشنبه بيست و سيم شهر ربيع الاول سنهء 1319 مطابق دهم جولاى 1901 .\r\nكارهاى حكومتى از قرار سابق است ، حضرت و الا شعاع السلطنه همين قسم در باغ ارم تشريف دارند ، هفته‌اى سه چهار روز به شهر تشريف مىآورند و رسيدگى به كارهاى حكومتى مىكنند .\r\nديگر آنكه ضابط ميمند در شيراز يكى از رعاياى ميمندى را گرفته حبس كرده محض كتك زياد كه به او زده بود امروز آن رعيت در حبس ضابط فوت شد . كسان او جنازهء او را برداشته درب باغ حكومتى آورده عرض كردند . هنوز معلوم نشده كه حكومت چه حكمى در اين باب فرموده‌اند . ديگر آنكه در اين هفته اخبار تازه‌اى نيست كه عرض شود .\r\nمورخهء چهارشنبه سلخ شهر ربيع الاول سنهء 1319 مطابق هفدهم ماه جولاى سنهء 1901 .\r\n\r\nاز غره ربيع الثانى 1319 مطابق 18 جولاى 1901\r\nحسين على خان نام مرودشتى نوكر پسر قوام الملك محض اينكه زمين كسى را تصرف كرده بود و از دست او به حكومت عارض شده و شكايت كردند حكومت او را گرفته حبس كردند . از قرارى كه خود حسين على خان مذكور كرده به قدر هفتاد تومان زمين تصرف كرده ، از قراريكه به حكومت عرض كرده‌اند به قدر چهار هزار تومان اراضى تصرف كرده . چند روز در حبس بود ، بعد قريب سه هزار تومان حكومت از او گرفته او را مرخص كردند .\r\nديگر آنكه حضرت و الا شعاع السلطنه سه چهار روز است به قلات كه در نه فرسخى شيراز و ييلاق شهر است تشريف برده‌اند . از قرار مذكور بيش از ده روز در آنجا توقف نخواهند كرد .\r\nديگر آنكه ديروز سر سه نفر از خوانين بهارلو را بريده بودند ، حاكم داراب به شهر فرستاده بود با سرباز و موزيك سرها را وارد شهر كردند . از قرار مذكور تفصيل بريدن سر آنها از اين قرار است سابقا فيما بين حضرات بهارلو نزاعى واقع شده بود و پنج شش نفر از آنها مقتول\r\n\r\n","description":"","footnote":"","page_name":" 644 ","page_number":738},
  {"content":"\r\n\r\nشده‌اند ، از قرار مذكور گرامى خان بهارلو و كسانش كه قبل از اين طرف قوام الملك كلانتر بوده مقصرين بوده‌اند و به همين جهت فرارى هم شده بودند ، صديق الممالك حاكم داراب گرامى خان را فرستاده اطمينان داده به داراب آوردند ، همان روز ورود آنها به داراب جمعيت مهيا كرده آنها را دستگير كرده ، فورا گرامى خان را با دو نفر ديگر سر بريده ، سر آنها را به شهر فرستادند . چند نفر ديگر را گرفته حبس كردند .\r\nديگر آنكه شخص پيله‌ورى در صحراى قلات ميرفته ، چهار نفر دزد ميخواستند او را برهنه كنند ، فرار كرده ميرود به حضرت و الا شعاع السلطنه عرض مىكند . ايشان حكم ميكنند سوار تعاقب سارقين كرده چهار نفر سارق را مىگيرند ، آنها را حبس كرده‌اند . از قرار مذكور به جهت سارقين از شهر ميرغضب خواسته‌اند كه به قلات برود . هنوز معلوم نيست چه نسقى در حق سارقين خواهند كرد .\r\nمورخهء چهارشنبه هفتم ربيع الثانى 1319 مطابق بيست و چهارم جولاى مسيحى 1901 .\r\nحضرت و الا شعاع السلطنه سارقينى را كه در قلات گرفته بودند و ميرغضب از شهر خواسته بودند مير غضب به قلات رفته گوش آنها را بريده مهار كرده به شهر فرستادند . ديگر آنكه روز شنبه دهم حضرت و الا شعاع السلطنه از قلات به كوديان كه دوازده فرسخى شهر است تشريف برده سه چهار روز در كوديان بوده ديروز غروب آفتاب به شهر مراجعت كردند .\r\nديگر آنكه دو سه روز است هوا بشدت گرم شده كه درجهء گرما از هشتاد متجاوز است .\r\nديگر آنكه كارهاى حكومتى منظم است بالنسبه به سابق در شهر و بيرونها اغتشاش و شرارتى نمىشود .\r\nمورخهء روز چهارشنبه چهاردهم شهر ربيع الثانى سنهء 1319 مطابق سى و يكم جولاى 1901 .\r\nاز بابت نوت كمپانى در يك ماه قبل گفتگويى شد كه كسى دادوستد نكند ، حال چند روز است اعلانى فتح الملك بيگلربيگى درب بازارها و غيره چسبانيده‌اند ، مضمون اعلان اين است . \" حسب الامر حضرت و الا شعاع السلطنه است كه به ملاحظات چند نوت كمپانى را كسى دادوستد نكند ، لهذا اعلام ميرود تا يك ماه ديگر هركس نوت كمپانى دارد ببرد پول خود را بگيرد ، پس از يك ماه نوت كمپانى در دست هركس باشد اولا نوت را پاره خواهند كرد بعد از آن به قدر همان نوت كه پاره شده صاحبش را جريمه خواهند كرد \" . حاجى عبد الرحمان كمپانى هم اعلانى نوشته زير آن اعلانها چسبانيده است . مضمون اعلان كمپانى اين است كه \" هركس نوت مرا دارد بياورد نقدا وجه جديد الضرب بگيرد ، اگر صراف هم بخواهد تومانى يك شاهى صرف كم كند كسى قبول نكند ، بياورد خودم به دولت صرف مىدهم \" .\r\nديگر آنكه حضرت و الا شعاع السلطنه همين قسم در باغ ارم و رشك بهشت تشريف دارند .\r\nهفته‌اى سه چهار روز به جهت رسيدگى به كارهاى حكومتى به شهر مىآيند ، عصر مراجعت به باغ\r\n\r\n","description":"","footnote":"","page_name":" 645 ","page_number":739},
  {"content":"\r\n\r\nميكنند . باغ ارم اندرونى و باغ رشك بهشت بيرونى ايشان است .\r\nديگر آنكه كسبه شيراز تحقيقى از بابت ماليات ديوانى خود دارند كه هر ساله به آنها داده ميشد ، امساله جناب معتمد السلطنه وزير خيال دارند تخفيف كسبه را ندهند ، از قرار مذكور يك مرتبه هم كسبه اجماع كرده پيش معتمد السلطنه رفته‌اند سخت آنها را جواب كرده‌اند .\r\nمورخهء چهارشنبه بيست و يكم شهر ربيع الثانى سنهء 1319 مطابق هفتم اگست 1901 .\r\nاز بابت رسوم بروات ديوانى از معمول هر ساله جناب معتمد السلطنه امساله خيال دارند زيادتر بگيرند . هر سال معمول اين بود تومانى دويست دينار از وظيفه و تخفيف و تمام حقوقات ديوانى مردم مستوفى برات‌نويس رسوم ميگرفت ، امساله اول سال خواستند كه همان تومانى دويست دينار را نگذارند مستوفيان ببرند و به خودشان برسد ، مستوفيان شورش كرده قبول نكردند ، حال علاوهء آن تومانى دويست دينار تومانى دويست و پنجاه دينار ديگر هم قرار داده‌اند از تمام بروات ميرزا عليخان نامى است ميرزاى خود جناب معتمد السلطنه بگيرد و بروات مردم را بدهد . مردم بعضى محض تملق و خوشنودى جناب معتمد السلطنه قبول اين كار را كرده و بعضى هنوز قبول نكرده‌اند ، ولى مشكل است كه همه قبول كرده و راضى شوند .\r\nديگر آنكه يك نفر فراش شيرازى كه از فراشان پاى تختى حكومت است ، ديشب مست كرده بود در كوچه با چند نفر ديگر نزاع مىكند ، يك دو نفر را زخم زده است . به حكومت عرض كرده‌اند ، هنوز معلوم نيست چه حكمى در اين باب بفرمايند .\r\nديگر آنكه يك نفر سارق را از بيرون گرفته فرستاده بودند ، حكومت ديروز حكم فرموده چهار انگشت او را بريدند .\r\nمورخهء چهارشنبه بيست و هشتم شهر ربيع الثانى سنهء 1319 مطابق چهاردهم اگست 1901 .\r\n\r\nاز 29 ربيع الثانى 1319 مطابق 15 اگست 1901\r\nحاجى سيد على اكبر پيشنماز فال اسيرى معروف چند روزى ناخوش شده غروب آفتاب روز جمعه سلخ ربيع الثانى فوت شد ، او را در بيرون حافظيه دفن كردند . روز شنبه غرهء ماه جمادى الاولى بازارها را تمام محض فوت مشار اليه بستند ، پسران و كسان او در مسجد وكيل مجلس فاتحه‌خوانى فراهم آورده ، تمام علما و اشراف و اعيان شهر در آن مجلس حاضر شدند .\r\nاهل كسبه هم درب دكاكين خود همه ختم گذارده و اغلب جاها روضه‌خوانى كردند . سه روز اين اوضاع ختم مرحوم حاجى سيد على اكبر پيشنماز برپا بود ، روز سيم جناب معتمد السلطنه وزير رفته ختم در مسجد وكيل را برچيدند ، بعد پسران مرحوم حاجى سيد على اكبر هم خودشان در بازارها رفته ختم مردم را برچيدند .\r\nديگر آنكه آقا ميرزا هدايت الله پيشنماز هم ناخوش سخت است ، از قراريكه ميگويند مشكل است كه ايشان هم جان سالم كنند .\r\n\r\n","description":"","footnote":"","page_name":" 646 ","page_number":740},
  {"content":"\r\n\r\nديگر آنكه فتح الملك از بيگلر بيگىگرى شهر معزول شده ، معين همايون فراشباشى حكومت بيگلربيگى شد . ديروز هم حضرت و الا شعاع السلطنه خلعت بيگلربيگىگرى شهر را به معين همايون مرحمت فرموده بودند ، پوشيد .\r\nمورخهء چهارشنبه پنجم شهر جمادى الاولى سنهء 1319 مطابق بيست و يكم اگست 1901 .\r\nكارهاى حكومتى مثل سابق است . شهر و بيرونها تا يك اندازه منظم است . حضرت و الا شعاع السلطنه همين قسم با اندرون در باغ ارم و رشك بهشت تشريف دارند و هفته‌اى سه چهار روز به جهت رسيدگى به كارهاى حكومتى به شهر تشريف مىآورند و عصرها مراجعت به باغ ميكنند . اينكه تاكنون در باغ توقف دارند بيشتر علت اين است كه عمارتى تازه در ارگ حكومتى ساخته‌اند و هنوز تمام نشده ، معطل اين هستند كه عمارات جديد به كلى تمام شود آنوقت به شهر تشريف بياورند .\r\nديگر آنكه پسر مرحوم حاجى ميرزا محمود تاجر كازرونى شخص قصابى را براى حساب شش تومان كتك زده بود ، قصاب به حكومت عرض كرده ، از طرف حكومت فرستادند پسر حاجى ميرزا محمود را آورده حبس كردند . يك روز و يك شب مشار اليه را نگاه داشته ششصد تومان او را جريمه كرده مرخص كردند .\r\nديگر آنكه حاجى احمد خان پسر حاجى محمد عليخان كرّانى يك نفر خواجهء سياه دارد ، از قرار مذكور به عرض حضرت و الا شعاع السلطنه رسانيده‌اند كه اين خواجهء مشار اليه خيلى تعريف دارد . حضرت و الا شعاع السلطنه يك دو مرتبه فرستاده بودند كه خواجهء خود را بفرستد ببينند ، پسر حاجى احمد خان خواجه را نفرستاده بوده و گويا جواب هم داده بوده كه \" مگر هر كس هرچيز خوب داشته باشد بايد حضرت و الا ببينند ؟ \" . ميروند تفصيل را به حضرت و الا عرض ميكنند ، ايشان هم حكم كرده دو سه روز بعد چند نفر آدم ريختند در خانهء حاجى احمد خان كه خواجه را ببرند ، اهل منزل مشار اليه هم تمام از زن و مرد با خواجه از درب ديگر فرار كرده رفته‌اند در آستانهء حضرت سيد علاء الدين حسين بست نشسته‌اند . ديگر هنوز معلوم نيست كه چه حكمى دربارهء آنها شده است .\r\nديگر آنكه چند شب است كه حضرت و الا شعاع السلطنه در باغ حكومتى روضه‌خوانى مىكنند و سفره ميدهند .\r\nمورخهء چهارشنبه دوازدهم شهر جمادى الاولى سنه 1319 مطابق بيست و هشتم اگست 1901 .\r\nدو نفر از فراشهاى جناب معتمد السلطنهء وزير مست كرده و در كوچه بدمستى و شلوغ مىكردند و خيلى فحش به لوطيهاى شيرازى و غيره مىدادند ، چند نفر كسبه آن دو نفر فراش را گرفته با حالت مستى درب باغ حكومتى برده به مهين همايون بيگلربيگى عرض كرده ، ايشان هم به حضرت و الا عرض ميكنند . حضرت و الا هم حكم كرده آنها را چوب زيادى زده ، يك دو روز\r\n\r\n","description":"","footnote":"","page_name":" 647 ","page_number":741},
  {"content":"\r\n\r\nحبس كردند .\r\nديگر آنكه حضرت و الا شعاع السلطنه حكم فرموده‌اند كوچه‌ها را پاك و تميز مينمايند ، اغلب كوچه‌ها را چراغ نصب كرده‌اند كه هر شب روشن مينمايند . هنوز معلوم نيست كه خرج چراغها را از خودشان ميدهند يا از مردم خواهند گرفت .\r\nديگر آنكه حضرت و الا شعاع السلطنه حكم فرموده‌اند اشخاص مقصر كه در زنجيرخانهء ديوانى محبوس هستند همه روزه فراش آنها را ببرد چهار بازار وكيل را با ساير بازارها جاروب كرده پاك نمايند .\r\nمورخهء روز چهارشنبه نوزدهم شهر جمادى الاولى 1319 مطابق چهارم سپتمبر 1901 .\r\nشخصى خليل نام كه چند پارچه ملك قوام الملك اجارهء اوست حضرات ابو الويردى از يك ملك اجاره‌اى او قدرى تنخواه برده بودند ، مشار اليه به حكومت عرض كرده ، مأمورى فرستاده بودند كه تنخواه را از حضرات ابو الويردى پس‌گرفته مسترد دارند . به عوض اينكه تنخواه را پس بگيرند اشتباه كارى كرده بودند كه خود خليل با سارقين همدست بوده و مىباشد و آنها را به منزل خود راه داده است ، از اين جهت همان مأمورى كه رفته خود خليل را غارت كرده مبالغى تنخواه او را برده مشار اليه را هم زنجير كرده به شهر آوردند . حكومت تحقيق كرده معلوم شد كه به مشتبه كارى خليل را غارت كرده آورده‌اند ، شخصى را كه مرتكب اين مسئله شده بود گرفته حبس كردند و خليل را مرخص نمودند ، مأمورى ديگر هم معين كرده فرستادند كه تنخواه او را هرچه برده‌اند پس‌گرفته بدهند .\r\nديگر آنكه حاجى احمد خان كرّانى كه از بابت مقدمهء خواجهء خود رفته بود در حضرت سيد علاء الدين حسين بست ، حكومت فرستادند او را استمالت كرده از بست بيرون آوردند و از گرفتن خواجه هم گذشت كردند .\r\nديگر آنكه حضرت و الا شعاع السلطنه چند روز است كه از باغ ارم و رشك بهشت با اندرون به شهر تشريف آورده‌اند ، چون هنوز بنايى ارگ تمام نشده نصفهء باغ حكومتى را چادر زده با خلوت اندرونى كرده‌اند تا ارگ تمام شود . خود حضرت و الا هم در كلاه فرنگى عمارت ميان باغ حكومتى روزها مىنشينند و رسيدگى به كارهاى حكومتى مىكنند .\r\nديگر آنكه آقا ميرزا هدايت الله پيشنماز كه از اجلهء علماى شيراز بود و چندى بود ناخوش بود ديروز قريب به ظهر فوت شد . او را در حضرت سيد مير محمد دفن كردند ، همان ساعت بازارها را تمام بستند ، درب دكاكين هم همه ختم گذارده‌اند ، پسران آن مرحوم هم در مسجد مرحوم حاجى نصير الملك ختم گذارده‌اند . تمام اهل شهر در مجلس فاتحه‌خوانى حاضر ميشوند ، همان اوضاع فوت مرحوم حاجى سيد على اكبر برپاست و البته تا سه روز همين قسم خواهد بود .\r\nمخارج ختم را هم حضرت و الا شعاع السلطنه از خود داده‌اند .\r\nمورخهء چهارشنبه بيست و ششم جمادى الاولى سنهء 1319 مطابق يازدهم سپتمبر 1901 .\r\n\r\n","description":"","footnote":"","page_name":" 648 ","page_number":742},
  {"content":"\r\n\r\nاز قراريكه شهرت دارد كاغذى در منزل حضرت و الا شعاع السلطنه انداخته‌اند كه \" اينجا شيراز است ، بيش از اين ظلم و تعدى به مردم نكنيد ، اينجا حاكمان بزرگ را بيرون كرده‌اند اگر دست از اين حركات برنداشتيد چنين و چنان خواهيم كرد \" .\r\nديگر آنكه معتضد السلطنه حاكم لارستان به اهل لارستان ظلم و تعدى كرده ، حاجى على قليخان پسر فتح على خان لارى را ميخواسته بگيرد ، فرار كرده رفته در قلعه با پانصد ششصد نفر تفنگچى .\r\nمعتضد السلطنه هم به شيراز نوشته كه حكما بايد حاجى عليقليخان را گرفته بكشند و الا لارستان نظم نخواهد گرفت . از حكومت هم حكم داده‌اند او را گرفته بكشند . آن صفحات خيلى به هم خورده است .\r\nديگر آنكه تمام اهل فارس به صدا آمده‌اند كه از بس كه ظلم و تعدى به آنها شده است .\r\nديگر آنكه حكومت حكم كرده‌اند كه تمام ملاك اجناس خود را از گندم و جو و برنج حمل شهر نمايند . ملاك تمام در اضطراب هستند به جهت اينكه امساله گندم و جو خيلى كم است ، خصوصا جو كه بسيار كم است . الان گندم يك من تبريز چهار عباسى و جو يك من تبريز سه عباسى آن هم پيدا نميشود . كم‌كم در شيراز هم بناى گرانى شده است .\r\nمورخهء روز چهارشنبه چهارم جمادى الثانى سنهء 1319 مطابق هيجدهم سپتمبر 1901 .\r\n\r\nاز 5 جمادى الثانى 1319 مطابق 19 سپتمبر 1901\r\nحضرت و الا شعاع السلطنه حكم فرمودند تمام ملاك را از تجار و غيره دو مرتبه در منزل جناب معتمد السلطنهء وزير حاضر كرده و پانزده هزار خروار جنس گندم و جو حكما از آنها خواسته‌اند كه به جهت صرف شهر تا آخر سال به دفعات از املاك خود حمل شهر نمايند . از قرار مذكور قيمت آن را هم خود حضرت و الا معين فرموده‌اند كه گندم از قرار خروارى هفت تومان و جو خروارى پنج تومان بفروشند .\r\nديگر آنكه اعلانى حضرت و الا شعاع السلطنه نوشته و درب مساجد و بازارها و غيره چسبانده‌اند ، مضمون اعلان اين است \" ايام مخصوصهء هفته به جهت رسيدگى به عرايض تمام طبقات ناس بدون استثنا نشسته ، هركس عرضى شكايتى داشته باشد بدون مانع و حاجب بيايد اظهار كند كه همه را به درجهء واحد ديده احقاق حق نموده . صريحا اعلان مىشود اگر از اداره‌جات شخصيه هم از وزير و پيشكار و دار الانشاء و بيگلربيگى و غيرهم حتى كدخدايان و داروغهء شهر كسى شكايت داشته باشد و از آنها ظلمى به او وارد آمده است بدون خوف و واهمه از كسى مطلب خود را عريضه كرده بدهد ، رفع ظلم و احقاق حق او مىشود . اگر از خارج شنيده شد كه كسى از كسى شكايتى دارد و اظهار نكرده كه احقاق حق او بشود مورد مواخذه و تنبيه سخت خواهد بود \" .\r\nديگر آنكه چند روز است هر روز عصرها طوفان و باران مىآيد ، دو روز قبل سمت سعدى كه طرف مشرق شيراز باشد چنان بارانى آمده كه سيل جارى شده و زمين‌هاى دروازه سعدى را خراب كرده . اين باران به جهت حاصل شتوى كه هنوز در صحراست و حاصل صيفى خيلى ضرر دارد .\r\nمورخهء چهارشنبه يازدهم جمادى الثانى سنهء 1319 مطابق بيست و پنجم سپتمبر 1901 .\r\n\r\n","description":"","footnote":"","page_name":" 649 ","page_number":743},
  {"content":"\r\n\r\nشب چهاردهم جمادى الثانى كه شب مولود اعليحضرت همايونى بود حضرت و الا شعاع السلطنه در باغ تخت جشن گرفته تمام طبقات باغ تخت را با اطراف حوض و سر درب باغ چراغان نموده اسباب آتش‌بازى و موزيك فراهم كرده ، اهل شهر هم از بزرگان و تجار و كسبه همه در آنجا حاضر شده و به تمام چاى و شربت داده شد . شب پانزدهم هم همين اوضاع را در باغ حكومتى برپا كرده و از تمام صاحب‌منصبان و تجار انگليسى كه در شيراز هستند دعوت كرده يك ساعت و نيم از شب رفته در باغ حاضر شده صرف شربت و شيرينى نموده مراجعت كردند .\r\nچهار بازار وكيل را هم همان شب پانزدهم چراغان كردند .\r\nديگر آنكه جنسى كه از ملاك خواسته بودند قدرى تسامح در دادن داشتند ، امام جمعه و شيخ الاسلام و بعضى از ملاك را حضورا حضرت و الا شعاع السلطنه خواسته بودند ، خيلى به آنها سخت و بد گفتند و حكما پانزده خروار گندم خواسته‌اند ، آنها هم لابد تمكين كرده‌اند كه از قرار خروارى هفت تومان گندم را به حكومت داده پول بگيرند ، ديگر خودشان به چه قيمت بفروشند معلوم نيست ، ولى از قرارى كه باطنا خيال دارند ميخواهند خروارى هشت تومان به خباز بدهند .\r\nحساب كه كرده‌اند مبالغ كلى از اين جهت مدخول حكومت است ، ولى به جهت ملاك اين گندم خروارى ده تومان تا به شيراز وارد كنند تمام خواهد شد و ضرر كلى به ملاك خواهد رسيد .\r\nديگر آنكه حضرت و الا شعاع السلطنه دو سه روز قبل رفتند به امام‌زاده سيد حاجى غريب زيارت كه درب دروازهء كازرون است ، زنها محض گرانى نان داد و فرياد كرده بودند و بد به ايشان گفته بودند ولى ايشان هيچ جواب نداده بودند ، روزى كه امام جمعه و شيخ الاسلام را به جهت جنس خواسته بودند از اين بابت به آنها خيلى تغير كرده بودند .\r\nديگر آنكه روز ميلاد اعليحضرت همايونى حضرت و الا شعاع السلطنه چهار ساعت به غروب مانده در باغ حكومتى سلام عام نشستند و شليك توپ كردند .\r\nديگر آنكه حضرت و الا شعاع السلطنه چند روز ناخوش سخت بودند حال دو سه روز است قدرى بهتر شده‌اند .\r\nمورخهء روز چهارشنبه هيجدهم شهر جمادى الثانى 1319 مطابق دويم اكتوبر 1901 .\r\nحضرت و الا شعاع السلطنه حكم فرموده‌اند چندين تاوه در شهر كار گذارده‌اند و نان ساجى ميپزند ، يك من سه عباسى ميفروشند ، نان تنورى را حكم كرده‌اند يك من چهار عباسى و نان سنگك را يك من هفتصد دينار بفروشند .\r\nديگر آنكه حضرت و الا شعاع السلطنه چند روز قبل از درب دروازهء اصفهان عبور ميكردند درب دكان خبازى آنجا جمعيت زيادى براى گرفتن نان شده بود ، حضرت و الا شخص خباز را طلبيده حضورا درب دكانش حكم فرموده گوش او را بريدند كه چرا نان به قدر كفايت مردم نپخته است .\r\n\r\n","description":"","footnote":"","page_name":" 650 ","page_number":744},
  {"content":"\r\n\r\nديگر آنكه عمارت تازه‌اى كه در ارگ حكومتى ساخته‌اند بخارى اطاقها را دو شب قبل آتش انداخته بودند كه خشك شود ، چهار پنج ساعت از شب رفته يك اطاق آن آتش ميگيرد ، همان وقت شب ميريزند آن اطاق را خراب كرده كه جاى ديگر را نسوزاند . صبح حضرت و الا شعاع السلطنه معمارباشى را چوب زيادى ميزنند و به مدير السلطنه كه سركار بنايى بوده تغير زيادى كرده‌اند كه بخارى بد ساخته است .\r\nديگر آنكه حكومت كه مجبورا پانزده هزار خروار گندم از ملاك خواسته‌اند خيلى اسباب پريشانى ملاك شده بواسطهء اينكه گندم را خروارى هفت تومان به ملاك ميدهند ولى يك من يك قران و بيست و چهار شاهى براى ملاك تمام مىشود خروارى به وزن نه عباسى از ملاك ميگيرند و هشت عباسى به خباز ميدهند ، روىهم‌رفته خروارى سى من مداخل حكومت است ، مبالغ كلى از اين راه مىبرند و چنان اضطرابى در خلق افتاده است كه مثل سال قحطى شده . از هر جهت چه به ملاك و چه به مردم خيلى در اين حكومت بد گذشته و مىگذرد تا بعد چه شود .\r\nديگر آنكه محمد مراد نام كلانتر طايفهء بنى عبد اللهى عرب را حكومت خواسته بودند ، او را به شهر مىآوردند ، جمعى از عربهاى طايفهء خودش در عرض راه ميريزند كه نگذارند او را به شهر ببرند . از قرار مذكور به تحريك امير آقا خان ايل‌بيگى حاليهء عرب در همان بين او را سه تير گلوله زده مقتول ميكنند . جنازهء او را به شهر آوردند .\r\nديگر آنكه غريب نام برادر ابو القاسم لشنى كه پارسال سركار و الا مؤيد الدوله او را زنده شقه كردند مشار اليه محض ياغيگرى كه پارسال كرده بود مقصر ديوان بود حكومت او را از امير آقا خان خواسته بودند ، امير آقا خان او را گرفته به شهر فرستاد ، امروز حكومت حكم كرده غريب را دهن توپ گذاردند .\r\nمورخهء روز چهارشنبه بيست و پنجم جمادى الثانى 1319 مطابق نهم اكتوبر 1901 .\r\nاز بابت جنسى كه حكومت از مردم گرفته و مىگيرند خيلى اضطراب و شورش در مردم افتاده است ، مأمور فرستاده‌اند در بيرونها سر املاك مردم و مجبورا از املاك مردم جنس ميگيرند . اغلب جاها كه جنس ندارند بذر آنها را به زور و تعدى برداشته مىآورند . همه فريادى شده‌اند . همين فقره اسباب قحطى در شهر و بيرونها شده است ، در بيرون گندم يك من بيست و دو شاهى آن هم پيدا نمىشود ، در شيراز جو كه به كلى نيست ، هركس كه يك مال يا دو مال دارد تا دو ساعت از شب رفته در شهر تفحص مىكند تا يك من جو بدست آورده به مال‌هاى خود بدهد .\r\nگندم هم اسمش اين است كه يك من چهار عباسى هفده شاهى ميفروشند ولى نه گندم و نه جو پيدا نمىشود كه به هر مبلغ كسى بخرد ، از آن طرف هم با اين وضع حكومت به استاد خبازان حكم سخت كرده بودند كه بايد دكاكين خبازى به قاعده نان فراوان بپزند و به قدر كفاف مردم نان بدهند ، و الا تو را خواهم كشت . حاجى محمد حسين نامى مشهور به آقا كاكا استاد خبازان ، محض اين حكم سخت و نبودن گندم از ترس شب در منزل خود ترياك خورده خوابيده فوت شد . گفته بوده حكومت كه\r\n\r\n","description":"","footnote":"","page_name":" 651 ","page_number":745},
  {"content":"\r\n\r\nلابد مرا ميكشند حال خودم خود را خلاص كنم . خيلى بد اسبابى در شيراز فراهم آمده خداوند خودش ترحم فرمايد .\r\nديگر آنكه ضرغام الدوله ايل‌بيگى قشقايى آمده در جوشك چهار فرسخى شيراز ، هرچه حكومت فرستاده‌اند كه به شهر بيايد نيامده است ، محض اينكه امساله خيلى از حكومت به مشار اليه اجحاف و تعدى شده و متصل مأمور و محصل براى او ميفرستادند . از قرار مذكور باطنا ضرغام الدوله خيال دارد وقتى كه به گرمسير مىرود قدرى اغتشاش كند .\r\nديگر آنكه در بيرونها هم كم‌كم محض همين اوضاع گرفتن جنس اسباب بىنظمى و شلوغ شده است .\r\nمورخهء روز چهارشنبه دويم شهر رجب المرجب سنهء 1319 مطابق شانزدهم اكتوبر 1901 .\r\n\r\nاز 3 رجب 1319 مطابق 17 اكتوبر 1901\r\nضرغام الدوله ايل‌بيگى قشقايى بعد از آنكه حضرت و الا شعاع السلطنه چند مرتبه او را خواسته بودند و متعذر شده بود نيامده بود ، حضرت و الا شعاع السلطنه دستخطى به مشار اليه داده بودند كه حساب مالياتى خود را پرداخته به گرمسير برود ، مشار اليه هم حسابهاى خود را صاف كرده به طرف گرمسير حركت كرد . حشمت ديوان فراشباشى جناب معتمد السلطنه وزير به جهت وصول تتمهء ماليات پيش مشار اليه رفته و مراجعت كرده بود به معتمد السلطنه گفته بود كه ضرغام الدوله ياغى شده است و به طرف گرمسير ميرود و اغتشاش كلى مىكند . معتمد السلطنه اين مطلب را به حضرت و الا عرض مىكند ، حضرت و الا ميگويند كه من مأمورى ميفرستم كه او را به شهر بياورد ، اگر آمد كه اين مطلب دروغ است و اگر نيامد البته ياغى شده است . شبانه ميرزا جواد خان پيشخدمت خود را مأمور كرده فرستادند . مشار اليه رفته و به ضرغام الدوله گفته بود كه حضرت و الا تو را خواسته‌اند حكما بايد به شهر بيايى . ضرغام الدوله هم ديگر عذرى نياورده و همراه ميرزا جواد خان دو شب قبل به شهر آمد . مذكور بود كه حضرت و الا او را خواهند نگاه داشت ، ولى يك شب در منزل ميرزا جواد خان مانده بعد به منزل كسان خودش آمده است . عجالتا ناخوش بسترى است كه قولنج كرده است تا بعد چه شود .\r\nديگر آنكه معتضد السلطنه حاكم لارستان را لارىها جواب داده و از قلعه بيرون كرده‌اند .\r\nخيلى هم نسبت به او بىاحترامى نموده‌اند . لارىها عريضه به حكومت نوشته‌اند كه ما ماليات خود را داده‌ايم و مفاصا حساب گرفته‌ايم ديگر معتضد السلطنه چه كار دارد در اينجا مانده ؟ .\r\nآدمهاى معتضد السلطنه تماما فرار كرده به شيراز آمده‌اند ، معتضد السلطنه خودش با چند نفر ديگر در آنجا مانده است ، از قرارى كه ميگويند مردم را خيلى اذيت كرده و چاپيده است .\r\nمورخهء چهارشنبه نهم شهر رجب المرجب 1319 مطابق بيست و سيم اكتوبر مسيحى 1901 .\r\nحاجى شيخ احمد پسر بزرگ جناب امام جمعه كه چندى ناخوش بود فوت شد ، مجلس ختم\r\n\r\n","description":"","footnote":"","page_name":" 652 ","page_number":746},
  {"content":"\r\n\r\nدر مسجد نو گذاردند ، تمام علما و بزرگان شهر تا سه روز در مجلس ختم حاضر بودند ، روز سيم از جانب حكومت جناب معتمد السلطنه وزير آمده ختم را برچيدند .\r\nديگر آنكه ماليات قشقايى تمام گرفته شده به قدر سه چهار هزار تومان ديگر باقى دارد ولى بروات مواجب و مستمرىخوار و غيره قريب ده پانزده هزار تومان به ضرغام الدولهء ايلبيگى قشقايى حواله شده است كه تمام در دست مردم است ، مشكل است كه چيزى عايد مردم بيچاره شود .\r\nديگر آنكه چهار هزار و پانصد تومان از بابت تفاوت عمل قير و كازرين از ضرغام الدوله نقد گرفته‌اند كه او برود از املاك مرد بيچاره دو مقابل بگيرد . هرچه ملاك قير و كازرين تابحال عرض كرده‌اند كه خودمان ميدهيم قبول نكرده‌اند . تمام اين تعديات و اجحاف به دستور العمل معتمد السلطنه است . معلوم است عداوت مخصوصى با اهل فارس دارد . البته تابحال بيش از دويست هزار تومان از ابو ابجمعى قوام الملك و تعديات به مردم حكومت فارس مدخول برده است و از ترس نفس كسى بيرون نمىآيد .\r\nديگر آنكه ميرزا فرج الله خان معروف كه سابقا نوكر مرحوم صاحب ديوان بود در يك ماه قبل در منزلش تفنگ انداخته بود ، چون حكومت حكم سخت كرده‌اند كه كسى نه در شهر و نه در بيرون نزديك شهر تير نيندازند به اين جهت همان وقت فرستادند مشار اليه را آورده تغير زيادى به او كرده تفنگ او را كه قريب دويست تومان قيمت داشت حكم كرده او را گرفتند ، محض اين فقره مشار اليه از حكومت شاكى بود و نيز از بابت مواجب و مستمرى خود هم كه جناب معتمد السلطنه وزير امساله به هركس اجحاف كرده‌اند به مشار اليه هم نداده بودند ، از معتمد السلطنه هم شكايت داشت ، هرجا كه مىنشست بدگويى از حكومت و وزير مىكرد و از قرار مذكور كاغذپرانى هم مىنمود ، عريضه‌اى از قول همشيره‌اش به حضرت و الا شعاع السلطنه نوشته بود و فحش زياد به جناب معتمد السلطنه داده بود ، بعد نوشته بود كه نه معتمد السلطنه از شاه شهيد متشخص‌تر است و نه من كه زنى هستم از ميرزا رضا كمترم ، او را مىكشم . حكومت هم فرستادند ميرزا فرج الله خان را گرفته آوردند ، بعد از تغيرات زياد ميخواستند او را طناب كنند ، بعضيها توسط كرده از كشتن او گذشت نمودند ولى دو سه روز حبس بود ، بعد حكومت حكم كرده چند نفر سوار او را بردند به بهبهان كه از آنجا او را به خاك عربستان برسانند .\r\nمورخهء روز چهارشنبه شانزدهم رجب المرجب 1319 مطابق سىام ماه اكتوبر مسيحى 1901 .\r\nايل عرب در فسا خيلى به حاصل مردم خرابى رسانيده و چرانيده‌اند ، خدمت حضرت و الا شعاع السلطنه عرض كرده‌اند ، ايشان هم حكما كوهى و رضا قلى و فتح على بيگ را كه رئيس طايفهء عرب هستند خواسته‌اند ، التزام از امير آقا خان ايل‌بيگى عرب گرفته‌اند كه آنها را حاضر كند ، يا دو هزار تومان بدهد .\r\nديگر آنكه حضرت و الا شعاع السلطنه روز يكشنبه بيستم رفتند به سبزپوشان و پل فسا به شكار ، پنج شش روز سفر ايشان طول خواهد كشيد . روز حركت از شهر چه خودشان و چه اتباع حتى\r\n\r\n","description":"","footnote":"","page_name":" 653 ","page_number":747},
  {"content":"\r\n\r\nدبير حضور پسر جناب معتمد السلطنه را حكم كردند كلاه پاپاخ تبريزى سر بگذارند . خيلى اسباب تماشاى مردم شده بودند .\r\nديگر آنكه از قرارى كه باطنا مذكور مىشود علما خيال دارند حكم كنند كه اين گندمى كه به زور و جبر از مردم مىگيرند و نان مىپزند خوردن آن حرام است خصوصا در ماه رمضان كه احتمال دارد آشوبى بشود به جهت همين فقره چونكه به جميع دهات مردم آدم فرستاده‌اند حتى بذر آنها را هم ضبط كرده‌اند . اگر چنين باشد سال ديگر قحطى بزرگ در فارس خواهد شد . الان در خود شهر شيراز جو به كلى پيدا نمىشود كه اغلب مال‌هاى مردم شب بىجو مانده‌اند ، يك من يك قران هم ميخرند و ممكن نمىشود ، بىجهت قحطى در فارس انداخته شده محض جلب منفعت كه ميگويند دويست هزار تومان منفعت اين كار است ، هركس هم چهار من جنس دارد به هر قسم كه بوده مخفى كرده است ، خداوند ترحم فرمايد ، هيچ‌كس نمىفهمد اين همه عداوت به اهل فارس براى چيست .\r\nمورخهء روز سه‌شنبه بيست و دويم رجب المرجب 1319 مطابق پنجم نومبر مسيحى 1901 .\r\nخلعتى از جانب اعليحضرت همايونى به جهت حضرت و الا شعاع السلطنه به اتفاق نواب و الا اجلال الدوله خالوى حضرت و الا شعاع السلطنه مرحمت شده ، حامل خلعت يك منزلى شيراز رسيده . از قرار مذكور روز سيم ماه شعبان خلعت‌پوشان خواهند گرفت . ديگر آنكه حضرت و الا شعاع السلطنه كه به شكار رفته بودند روز جمعه بيست و پنجم شهر رجب مراجعت كردند .\r\nديگر آنكه نايب حبيب كه نايب شاطرخانه است در شكارگاه گرازى بيرون مىآيد ، مشار اليه يك مرتبه تيرى براى گراز خالى مىكند از قرار مذكور تير مشار اليه از زير پاى اسب حضرت و الا شعاع السلطنه در مىرود ، ايشان خيلى متغير ميشوند ميخواستند با قدارهء خودشان مشار اليه را مقتول نمايند ، اجزاء توسط مىكنند ، از كشتن او ميگذرند ولى او را بىاندازه كتك زده‌اند و اسباب تفنگ و يراق او را حكم كرده ضبط كرده‌اند .\r\nديگر آنكه امر نان در شيراز مشكل شده است ، درب دكاكين خبازى روز و شب ازدحام زيادى به جهت گرفتن نان مىشود ، حضرت و الا شعاع السلطنه هم ديروز فرستادند چند نفر خباز را گرفته آوردند ، بعد از تغير زياد دو نفر از آنها نسق كردند ، يكى را دو دست او را به ديوار كوبيدند و ديگرى را كه ريش‌سفيدى داشت حكم كرده ريشهاى او را تراشيده و در بازار گردش دادند ، ولى اين اوضاع هم دخلى به خبازان ندارد ، جهتش نبودن گندم است ، هركس جنسى داشته از ترس حكومت پنهان كرده در بيرونها جو يك من هشت عباسى و در شهر به كلى پيدا نميشود .\r\nمورخهء روز چهارشنبه غره شهر شعبان المعظم 1319 مطابق سيزدهم نومبر مسيحى 1901 .\r\n\r\nاز 2 شعبان 1319 مطابق 14 نومبر 1901\r\nروز جمعه سيم حضرت و الا شعاع السلطنه خلعت‌پوشان گرفتند ، بالاى قرآن در باغچه‌اى\r\n\r\n","description":"","footnote":"","page_name":" 654 ","page_number":748},
  {"content":"\r\n\r\nكه ميرزا محمود خان منشى بانك تازه ساخته است چادر زده اسباب شيرينى و شربت‌آلات چيده ناهار هم در آنجا حاضر كرده از بعضى مردم دعوت ناهار نموده همه حاضر شده ناهار خوردند .\r\nيك ثوب پالتوى ترمهء سر دوش الماس به جهت خود حضرت و الا و يك ثوب خرقهء خز شمسهء مرصع به جهت جناب معتمد السلطنه وزير مرحمت شده بود . سه ساعت به غروب مانده خلعت پوشيده شليك توپ كردند تا وارد شهر شدند . خيلى خوب خلعت‌پوشان باشكوهى گرفته بودند ، جمعيت زيادى هم از اهل شهر از زن و مرد به جهت تماشا شده بود ، يك نفر زن كه بچهء كوچك هم در بغل داشت با يك نفر پسر دوازده ساله زير دست و پاى اسبهاى مردم رفتند ، ضعيفه چشمش مجروح شده و پسره دستش شكسته است .\r\nديگر آنكه نان در شيراز اغلب شبها گير كسى نمىآيد ، حكومت حكم كرده‌اند اختيار خبازان با خودشان باشد و گندم هم به خبازان نمىدهند ولى همين قسم جنس از مردم ميگيرند حال مىخواهند از طرف حكومت چندين تابهء عليحده بگذارند و نان ساجى بپزند ، ولى هنوز نگذارده‌اند . چند نفر از خبازان هم دكان خود را بسته و رفته‌اند در حضرت سيد ميرمحمد بست نشسته‌اند . خيلى از اين جهت به مردم سخت ميگذرد ، جو هم به كلى يافت نمىشود ، به اشخاصى كه مال دارند زياد سخت ميگذرد ، به كلى جنس از بيرونها به شهر نمىآيد ، اگر بيايد مال حكومت است به كسى نمىفروشند ، متصل هم آدم به سر املاك مردم ميفرستند ، اگر جنس در دهات ملاك سراغ كنند به زور گرفته حمل شهر مينمايند و در انبار ديوانى انبار مىشود . الان تسعير گندم يك من بيست و دو شاهى و جو يك من يك قران است ، آن هم اسمش است ولى يافت نمىشود ، بىجهت قحطى در فارس انداخته‌اند محض مدخول حكومت ، باران هم به كلى تا به حال نيامده . خيلى وحشت و اضطراب در خلق افتاده است .\r\nخداوند رحم كند .\r\nمورخهء روز چهارشنبه هشتم شعبان المعظم 1319 مطابق بيستم نومبر مسيحى 1901 .\r\nبواسطهء اغتشاشى كه در تنگستان واقع شده از شيراز سطوت الدوله كشيكچىباشى با صد نفر غلام كشيكخانه مأمور شده با يك صد و پنجاه نفر سوار هم از قشقايى كه بروند پيش علاء الملك حاكم دشتى و دشتستان و مقصرين را گرفته تنبيه نمايند . به معز الممالك نايب الحكومهء بوشهر هم حكم شده كه اگر توپ و سرباز هم لازم شود و بخواهند به جهت استعداد آنها از بوشهر سرباز فرستاده شود .\r\nديگر آنكه كارهاى حكومتى از قرار سابق است ، اين اوقات ميانهء حضرت و الا شعاع السلطنه و جناب معتمد السلطنه وزير نهايت رنجش است .\r\nديگر آنكه از قرار مذكور حضرت و الا شعاع السلطنه به قوام الملك دستخط تأمين داده‌اند كه به شيراز بيايند ولى مشار اليه هنوز جرأت آمدن نكرده هر روز به بهانه‌اى خود را در طهران معطل كرده است . از قرارى كه مذكور است حضرت و الا شعاع السلطنه از اين اهمال قوام الملك دلتنگ شده‌اند ، خصوصا از قراريكه مسموع شد گفته‌اند اين چند روز انقلاب درب دكاكين خبازى\r\n\r\n","description":"","footnote":"","page_name":" 655 ","page_number":749},
  {"content":"\r\n\r\nبواسطهء اين است كه مردم شيراز شنيده‌اند قوام الملك مىآيد اين آشوب را مىكنند ، تلگراف كرده‌اند كه لازم نيست قوام الملك بيايد ، جناب معتمد السلطنه هم از آمدن قوام الملك خيلى مضطرب است و متصل به جهت آمدن قوام الملك پيش حضرت و الا شعاع السلطنه بدگويى مىكند كه قوام الملك نيايد .\r\nديگر آنكه تا به حال در فارس در هيچ جا باران نيامده ، مردم خيلى مشوش هستند ، روزبروز هم اجناس در ترقى است ، گندم يك من تبريز بيست و دو شاهى الى بيست و چهار شاهى ، جو يك من يك قران كه به كلى يافت نميشود ، برنج يك من دو قران الى دو ريال است ، همهء اجناس گران است و به همهء مردم از هر جهت خيلى سخت ميگذرد .\r\nديگر آنكه ديشب كه شب مولود حضرت قائم عجل الله فرجه بود حضرت و الا شعاع السلطنه در ميدان توپخانه آتش‌بازى كردند و امروز هم بعد از ظهر سلام نشسته شليك توپ كردند .\r\nمورخهء چهارشنبه پانزدهم شعبان المعظم 1319 مطابق بيست و هفتم نومبر مسيحى 1901 .\r\nحضرت و الا شعاع السلطنه با اجزاء روز شنبه هيجدهم به طرف خفر و سروستان به شكار رفته‌اند و براى اول ماه مبارك رمضان مراجعت خواهند كرد .\r\nديگر آنكه فوج چهار محال كه سابقا مأمور فارس بودند مرخص شده و فوج فريدن به عوض آنها مأمور شده چند روز است وارد شيراز شده‌اند .\r\nديگر آنكه حضرت و الا شعاع السلطنه كه به شكار رفته‌اند معلوم نيست به چه خيال رفته‌اند ، سه عرابه توپ سوزنى با دويست نفر سرباز و قريب يكصد نفر سوار همراه برده‌اند . از قرارى كه خبر رسيده آنقدر به مردم اذيت ميكنند از بابت سيورسات كه ما فوق ندارد و حال آنكه ابدا جنس در بلوكات نگذارده‌اند كه به قدر سيورسات خودشان هم بشود . خيلى به مردم سخت ميگذرد .\r\nديگر آنكه فوج فريدن كه عوض فوج چهار محال اصفهان آمده‌اند كه بروند بوشهر ، صمصام الملك كه قبل در شيراز بود با فوج كزاز ششصد تومان پيشكش به حضرت و الا شعاع السلطنه داده عوض فوج فريدن رفت به بوشهر ، فوج فريدن بجاى او در شيراز مانده‌اند .\r\nديگر آنكه چند تاوه گذارده‌اند روزى يك وقر گندم به آنها مىدهند كه نان را يك من سه عباسى بفروشند ولى نان سنگك و تنورى يك من يك قران و شش عباسى است .\r\nديگر آنكه از قرارى كه شهرت دارد قوام الملك را اطمينان داده‌اند تا بيست و هشتم از طهران بيرون مىآيد ، مردم مىگويند اگر قوام الملك بيايد يقين مخبط شده است و او را عاقل نمىدانند ، اين گفتگوها در شيراز زياد است .\r\nمورخهء چهارشنبه بيست و دويم شهر شعبان المعظم 1319 مطابق چهارم ديسمبر 1901 .\r\nچند شب قبل چهار ساعت از شب گذشته زلزلهء سختى آمد ولى الحمد الله خرابى نرساند . ديگر آنكه دو سه شب قبل طرف صبح سه چهار ساعت باران خوبى آمد ، مردم قدرى از خيال باران\r\n\r\n","description":"","footnote":"","page_name":" 656 ","page_number":750},
  {"content":"\r\n\r\nآسوده شدند ولى باران زياد لازم است .\r\nديگر آنكه مجددا مأمورين سخت به كربال و كوار و مرودشت و تمام بلوكات فارس فرستاده‌اند كه هرچه جنس از قبيل گندم و جو و برنج و غيره در آنجا باشد حمل شهر نمايند ، مخصوصا مأمور كه در بيضا رفته بود خيلى اذيت به رعاياى آنجا كرده و ضرر كلى به املاك مردم زده است . مردم هم از ترس حكومت ابدا قوهء تكلم ندارند .\r\nديگر آنكه از شب دوشنبه بيست و هفتم الى عصر سه‌شنبه بيست و هشتم شعبان اتصالا باران خيلى خوبى آمد ، همه‌جا را احيا كرد ، به جهت تمام جاها فايدهء كلى داشت . هنوز هم هوا ابرى است .\r\nديگر آنكه محتشم الوزاره كه كارگزار بنادر است چند روز است وارد شيراز شده و همين دو سه روزه به طرف بوشهر حركت خواهد كرد . قوام الملك حضرت و الا شعاع السلطنه هنوز از شكار مراجعت نكرده‌اند . از قراريكه استنباط شده خيال دارند مخفيانه به لارستان بروند ، چونكه از قرار مذكور در عرض راه فسا و داراب سوار گذارده‌اند و قوافلى كه به طرف شيراز مىآيند ، آنها را نگاه مىدارند و نمىگذارند به شيراز بيايند كه از وضع رفتار و كارهاى ايشان در شيراز بروز دهند و چنين معلوم مىشود كه مخفى به لارستان ميخواهند بروند .\r\nديگر آنكه مأمورى كه به جهت گرفتن جنس به كوار رفته بود در آنجا ابدا جنس نبوده مجبورا به رعاياى آنجا قرار داده كه حكما گاوبندى سيصد من گندم حمل شهر كنند . مردم ديگر از ظلم حكومت به جان رسيده‌اند .\r\nمورخهء چهارشنبه بيست و نهم شعبان المعظم 1319 مطابق يازدهم ديسمبر مسيحى 1901 .\r\n\r\nاز 30 شعبان 1319 مطابق 12 ديسمبر 1901\r\nحضرت و الا شعاع السلطنه به شكار تشريف برده بودند و خيال داشتند مخفيانه به لارستان بروند به بعضى ملاحظات موقوف كرده و عصر پنجشنبه سلخ شهر شعبان مراجعت به شيراز كردند .\r\nديگر آنكه حضرت و الا شعاع السلطنه را از طهران به تلگرافخانه احضار كردند ، از قرار مذكور بعضى خرج تراشيها را كه ايشان به خرج آورده‌اند قبول نكرده‌اند و برگردانيدند .\r\nديگر آنكه از قرارى كه مردم مىگويند و محقق است تا به حال يك صد و پنجاه هزار تومان حكومت از بابت تفاوت جنس گرفته است و همين قسم هم مأمور به بلوكات و دهات مردم ميفرستد و جنس ميگريند ، جيره و عليق سرباز و سوار و مأمورين ديوانى را گندم خروارى سه تومان و جو خروارى دو تومان مسعر كرده داده‌اند و حال خودشان گندم خروارى دوازده يا چهارده تومان و جو خروارى هشت تومان يا دو تومان مسعر به انباردار كرده‌اند ، قريب پنجاه هزار خروار گندم و جو داشته‌اند و گندمى كه مجبور از ملاك ميگيرند خروارى هفت تومان پول ميدهند و چهارده تومان ميفروشند ، قريب بيست هزار خروار از مردم گرفته‌اند ، تفاوت اين جنس بيش از اينهاست\r\n\r\n","description":"","footnote":"","page_name":" 657 ","page_number":751},
  {"content":"\r\n\r\nكه مردم ميگويند .\r\nديگر آنكه الحمد الله بعد از اين بارانها قدرى تسعير اجناس كم شده ، حالا جو قدرى يافت مىشود از قرار يك من چهار عباسى ميدهند .\r\nمورخهء چهارشنبه ششم شهر رمضان المبارك 1319 مطابق هيجدهم ديسمبر 1901 .\r\nمأمور فرستاده‌اند به بلوكات كه هرچه شلتوك در آنجاها باشد ضبط نمايند و از هر دهى صد تومان دويست تومان خدمتانه ميگيرند ، خيال دارند برنج را هم گران كنند . ديگر آنكه حيدر بيگ كمارجى كه خيلى شرارت كرده جلاء الملك حاكم دشتى و دشتستان او را گرفته تحت الحفظ به شيراز فرستاد ، در بين راه محمد حسن بيگ كشكولى كه با مشار اليه دوست بوده مستحفظين او را گرفته نمىگذاشت مشار اليه را به شهر بياورند ، از شيراز حكومت صد نفر سوار قشقايى به ضرغام الدوله حكم فرستاد با برادر ضرغام الدوله رفتند حيدر بيگ را به شهر آوردند ، حال حبس است . از قرار مذكور مبالغ گزافى ماليهء او را غارت كرده‌اند قريب ده پانزده هزار تومان ، ميگويند عيال او را كشيكچىباشى كه مأمور گرفتن او بوده متصل داغ مىكند كه تنخواه حيدر بيگ را به زور بدهد .\r\nديگر آنكه چند شب قبل منزل رئيس بانك كه در باغ شيخ همسايهء باغ تلگرافخانه است دزد رفته و مبالغى لباس زنانه و مردانه و پول نقد برده‌اند ، به حكومت عرض كردند ، سارقين از سربازان فوج كزاز و كمره بوده‌اند ، سارقين را گرفته‌اند و بيشتر از تنخواه را گرفته‌اند و مبالغى تنخواه ديگر كه پيشتر سرقت كرده‌اند به زور داده‌اند . الحال در حبس حكومتى هستند .\r\nديگر آنكه ايل عرب خيلى دزدى در فسا و آن صفحات مىنمايد كه اهل فسا عارض به حكومت شده‌اند . چونكه شنيده‌اند قوام الملك مىآيد بناى اغتشاش را گذارده‌اند . ديگر آنكه ضرغام الدوله ايل بيگى قشقايى دو روز است از شيراز به طرف گرمسير حركت كرده .\r\nمورخهء چهارشنبه سيزدهم شهر رمضان المبارك 1319 مطابق بيست و پنجم ديسمبر 1901 .\r\nكارهاى حكومتى از قرار سابق است . ديگر آنكه معتضد السلطنه حاكم لارستان دو روز است به شيراز آمده مبلغى باقى مالياتى دارد ولى از قرارى كه ميگويند بيست و چهار پنج هزار تومان مدخول كرده‌اند .\r\nديگر آنكه حيدر بيگى كمارجى را كه گرفته و حبس كرده‌اند ، از قرار مذكور خيال دارند پيشكش از مشار اليه بگيرند و او را مرخص كنند . تجار ميگويند اگر حيدر بيگ را مرخص كردند ديگر اين طرف راه بوشهر به جهت حمل و نقل مال التجاره خيلى سخت خواهد شد .\r\nديگر آنكه حضرت و الا شعاع السلطنه خيال دارند در ماه نو يك سفر سه چهار ماهه به عنوان محال گردى بروند به طرف لارستان و اين صفحات ، بعد از روى كازرون مراجعت نمايند .\r\nمورخهء چهارشنبه بيستم شهر رمضان المبارك 1319 مطابق غرهء جنورى مسيحى 1902 .\r\n\r\n","description":"","footnote":"","page_name":" 658 ","page_number":752},
  {"content":"\r\n\r\nحكومت اجناسى كه در انبار دارد بيرون ريخته ، گندم را يك من بيست و دو شاهى و يك قران و جو را يك من هفتصد دينار ميفروشند ، دست و پاى خود را كم‌كم جمع ميكنند و گفتگوى عزل حكومت از نوكران خاص خود حكومت بروز كرده ، ديگر معلوم نيست چه شود . ديگر آنكه باران قدرى دير شده باز مردم در تشويش هستند .\r\nديگر آنكه حضرت و الا به بعضى ملاحظات با مردم بناى خوش سلوكى را گذارده‌اند ، اغلب اين شبهاى ماه رمضان علما را دعوت كرده ايشان را افطار ميدهند و مهربانى ميكنند .\r\nديگر آنكه دو روز قبل پسر مرحوم آقا ميرزا هدايت الله پيشنماز در مسجد نو با جمعيتى ريخت حركت وحشيانه كرد ولى كسى ابدا متحمل او نشد . ديگر آنكه ديروز در حضرت شاه چراغ نزاعى شده دو سه نفر زخم خورده‌اند .\r\nمورخهء چهارشنبه بيست و هفتم رمضان المبارك سنهء 1319 مطابق هشتم ماه جنورى 1902 .\r\nمعين الشريعه پسر امام جمعه چند شب در ماه رمضان هنگام سحر جمعى را در منزل خود و جاى ديگر دعوت كرده بود كه معاهده با هم به اين قسم كردند كه روز بيست و هفتم رمضان در شاه‌چراغ جمعيت كرده بلوا نمايند و شكايت از اين حكومت نمايند . جناب شيخ الرئيس كه در شاه‌چراغ محل وعظ و نماز ايشان است محض دولت‌خواهى و همراهى با حكومت و به لحاظ چند اين فتنه را خوابانيدند و نگذاردند در شاه‌چراغ بيايند و بلوا كنند . چون معين الشريعه هميشه ميل به بلوا كردن دارد از اين كار خيلى رنجيده است .\r\nديگر آنكه از قرارى كه مسموع شد امروز كه روز چهارم شهر شوال است ، قدغن شده كه تاوه‌هايى كه از جانب حكومت در شهر نان زندى ميپختند بردارند ، ديگر گندم به آنها داده نميشود ، و نيز عرايض مردم را قدغن كرده‌اند نگيرند . خيلى اختلال در عمل حكومت افتاده است .\r\nديگر آنكه نواب اجلال الدوله دايى حضرت و الا شعاع السلطنه ديروز عصر بچاپارى به طهران رفت به جهت اصلاح كارهاى حكومت سال نو حضرت و الا شعاع السلطنه .\r\nديگر آنكه از شب عيد رمضان تا عصر روز عيد قريب بيست ساعت باران خوبى آمد ، كوه‌ها را هم برف زيادى زده و هوا را خيلى سرد كرده است . اين باران خيلى خوب و نافع بود .\r\nديگر آنكه حاجى شيخ عبد الجبار پيشنماز هم كه از اجلهء علماى شيراز بود دو روز قبل به مرض سكته سر حمام فوت شد ، جنازهء او را با سينه زن و جمعيت زياد به حافظيه برده دفن كردند . دكاكين و بازارها را بسته درب دكاكين ختم گذاردند ، تا اين روز همين قسم دكاكين بسته است .\r\nمورخهء چهارشنبه چهارم شوال المكرم 1319 مطابق پانزدهم جنورى مسيحى 1902 .\r\n\r\nاز 5 شوال 1319 مطابق 16 جنورى 1902\r\nكارهاى حكومتى خيلى مغشوش شده ، حال رضايت‌نامه از مردم مىگيرند كه به طهران\r\n\r\n","description":"","footnote":"","page_name":" 659 ","page_number":753},
  {"content":"\r\n\r\nبفرستند . ديگر آنكه چند اعلان نوشته درب منزل بانك و وكالت‌خانهء انگليس چسبانيده‌اند ، از قرار مذكور درب منزل تاجرباشى روس هم چسبانيده‌اند . سواد اعلان عليحده فرستاده شده است . ديگر آنكه بيرونها هم قدرى مغشوش است .\r\nديگر آنكه تاوه‌هاى شهر را اول حكم كردند بردارند باز موقوف شده ، عجالتا چند تاوهء نان زندىپزى هست . از قرار مذكور حكومت خيلى مضطرب هستند .\r\nديگر آنكه علما و غيره در صدد بلوا كردن هستند ، دور نيست بلوايى هم بكنند ، شكايت زياد از دست اين حكومت و اجزاء حكومت و وزير دارند ، چونكه خيلى تعدى و اذيت به مردم كرده‌اند .\r\nديگر آنكه از بابت قاتل فتاح رعيت دولت عثمانى كه ستار ترك رعيت دولت روس مىباشد و حال در حبس حكومتى است قنسول روس از اصفهان به صمد آقاى ترك رعيت روس نوشته است كه محرمانه بدون اطلاع كارگزارى و ديگرى خونبست نمايند ، صمد آقا هم شب ميفرستد وكيل شهبندر عثمانى را با معين همايون كه الحال بيگلربيگى است وعده ميگيرد و وكيل و پسر فتاح را هم حاضر ميكنند ، ولى وكيل و پسر فتاح در اطاق ديگر بوده‌اند . وكيل شهبندر را مست ميكنند كه بلكه نوشته از او بگيرند . بقسمى او را مست مىكنند كه خيلى بدحال مىشود . تا ساعت پنج و شش او را به حالت خراب مىبرند به منزل خود .\r\nديگر آنكه عزل حضرت و الا شعاع السلطنه در شيراز شهرت دارد و خودشان هم خيلى مضطرب هستند و دست و پاى خود را جمع مىكنند ، حال مشغول رضايت‌نامه تمام كردن هستند و منتظرند كه اجلال الدوله به طهران برسد .\r\nديگر آنكه قوام الملك به آباده رسيده است ، حضرت و الا شعاع السلطنه خيلى منتظرند كه مشار اليه برسد و معتمد السلطنه را از پيشكارى خارج كنند .\r\nمورخهء چهارشنبه يازدهم شوال المكرم 1319 مطابق بيست و دويم جنورى 1902 .\r\nقوام الملك از سيوند رد شده قرار است فردا يا پس فردا وارد شهر شود ، چون همراه قوام الملك عكس تمثال اعليحضرت همايونى است و لازم است ترتيباتى به جهت احترام ورود عكس از جانب حكومت به عمل آيد بلكه استقبالى نمايند حكومت حكم كرده‌اند قوام الملك بنه و اسباب خود را عقب بگذارد و خودش و بيگلربيگى پسرش با يك نفر جلودار شبانه درب خلوت حكومتى وارد شوند و عكس تمثال اعليحضرت همايونى را هم همراه نياورند كه اول قوام الملك وارد شده باشد بعد اگر بخواهند اسباب احترامى جهت ورود عكس به عمل آورند اهل شهر خيال نكنند كه اين احترام محض ورود قوام الملك بوده است .\r\nديگر آنكه حكومت مشغول صاف كردن حسابهاى مردم هستند و دست و پاى خود را جمع ميكنند . تمام اجزاء حكومت منتظرند كه از بابت حكومت سال نو چه شود . هنوز معلوم نيست .\r\nديگر آنكه بعد از اين برف و بارندگىهاى زياد قيمت نان يك من دو شاهى تنزل كرده است .\r\n\r\n","description":"","footnote":"","page_name":" 660 ","page_number":754},
  {"content":"\r\n\r\nديگر آنكه دو سه روز است هوا را خيلى زياد سرد كرده است .\r\nمورخهء روز چهارشنبه هيجدهم شوال المكرم 1319 مطابق بيست و نهم جنورى 1902 .\r\nقوام الملك عصر پنجشنبه نوزدهم وارد شيراز شد ، حسب الحكم يكسر خودش با دو سه نفر نوكر رفته كه خدمت حضرت و الا شعاع السلطنه برسد ، حضرت و الا در حمام تشريف داشتند ، فرموده بودند حالا موقع نيست قوام الملك برود به منزل خود . عصر روز جمعه بيستم حضرت و الا شعاع السلطنه را ملاقات كرد ، باز فرموده بودند در سلام فردا حاضر شويد .\r\nديگر آنكه روز شنبه بيست و يكم حضرت و الا فرستادند منزل قوام الملك كه عكس اعليحضرت همايونى را بدهيد بياورند ، بطور بىاحترامى . قوام الملك هم عكس را با اعتماد السلطان پسر خود در درشكه نشانده فرستاد و همان روز چهار ساعت به غروب مانده سلام نشستند ، عكس را بر روى صندلى گذارده و خود حضرت و الا جلوى عكس ايستادند و تمام اعيان و اشراف و شاهزادگان در سلام حاضر شدند ، پنجاه و هفت توپ شليك كردند .\r\nديگر آنكه حضرات نورىها و امام جمعه كاغذ سفيد مهر محكوما از مردم گرفته‌اند كه هرچه ميل دارند رضايتنامه از حضرت و الا شعاع السلطنه نوشته به طهران بفرستند .\r\nديگر آنكه در ماه رمضان چند نفرى به اغواى معين الشريعه پسر امام جمعه خواستند بلوايى كنند ، حال آن اشخاص را كم‌كم مىگيرند كه به سزاى خود برسانند ، يكى از آنها مستشار نظام است كه از اهل طهران مىباشد و چند سال است در شيراز متوطن شده است ، دو روز قبل مشار اليه را به بهانه‌اى بردند حبس كردند ، مىخواستند چوب بزنند بعضىها توسط كرده چوب او را بخشيده‌اند ولى در خطر است .\r\nمورخهء چهارشنبه بيست و پنجم شهر شوال المكرم 1319 مطابق پنجم فبرورى مسيحى 1902 .\r\nميانهء حضرت و الا شعاع السلطنه و معتمد السلطنهء وزير خيلى به هم خورده است ، متصل تلگرافهاى شكايت برمز به طهران از يكديگر مىكنند ، دور نيست يا هر دو يا يكى را معزول نمايند .\r\nديگر آنكه داراب نامى از غلامان قوام الملك با دو سه نفر ديگر در بيرون شهر مست كرده بودند ، سه نفر از سربازان فوج فريدن هم از حافظيه مىآمدند ، داراب و رفقاى او به سربازان بد حرفى ميكنند ، سربازان هم جواب ميدهند ، داراب و رفقاى او ميريزند سربازان را زخم مىزنند . يك نفر از سربازان آمده به سربازخانه سربازان را برداشته برود كه نزاع كند ، صاحبمنصبان آنها نگذاردند . زخميها را آورده به حكومت عارض شدند . حكومت هم شبانه فرستادند داراب را گرفته آوردند و الان در حبس حكومتى است .\r\nديگر آنكه كارهاى حكومتى از قرار سابق است . ديگر آنكه مستشار نظام كه در حبس حكومت بود گويا تعارفى از مشار اليه گرفته و او را مرخص كرده‌اند .\r\nمورخهء روز چهارشنبه سيم شهر ذيقعده 1319 مطابق دوازدهم ماه فبرورى مسيحى 1902 .\r\n\r\n","description":"","footnote":"","page_name":" 661 ","page_number":755},
  {"content":"\r\n\r\n\r\nاز 2 ذيحجه 1319 مطابق 13 مارچ 1902\r\nداراب نام غلام قوام الملك كه با سربازان فوج فريدن نزاع كرده بود و حكومت مشار اليه را گرفته حبس كرده بودند ، دو سه روز قبل مشار اليه را چوب زيادى زدند و همين قسم در حبس است .\r\nديگر آنكه همين قسم ميانهء حضرت و الا شعاع السلطنه و معتمد السلطنهء وزير كدورت است ، هركدام از يكديگر متصل شكايت به طهران ميكنند و هنوز نه استقلال حكومت معظم اليه و نه استقلال وزارت مشار اليه هيچكدام معلوم نيست .\r\nديگر آنكه روز شنبه ششم شهر حال سربازى سه قران از يك نفر فراش معتمد السلطنه وزير طلب داشته مطالبه مىكند ، فراش مزبور بدون جهت با شش لوله به سينهء سرباز مىزند ، فورا فوت مىشود . فراش را هم همان ساعت ميگيرند به حضرت و الا شعاع السلطنه عرض ميكنند ، حضرت و الا هم همان ساعت حكم ميكنند كه فراش را به قتل برسانند . از قرار مذكور معتمد السلطنهء وزير دو سه مرتبه مخفى توسط مىكند كه بلكه فراش او را نكشند ، حضرت و الا وساطت او را قبول نمىكنند ، بعد چون معتمد السلطنه ميبيند كه علاج ندارد ظاهرا خودش فراش را آورده در ميدان توپخانه همين قسم ايستاده تا سر فراش را بريدند .\r\nديگر آنكه از بابت مقدمهء ستار رعيت دولت روس و ورثهء فتاح مقتول رعيت دولت عثمانى در منزل كارگزار شيراز طرفين حاضر شده با حضور حاجى عباس تاجرباشى رعيت روس و وكيل شهبندر عثمانى از بابت ادعاى ماليه و خون فتاح تماما پسر فتاح و وكيل او مصالحه نمودند در هزار و دويست تومان . قرار است مبلغ مذكور را ستار بدهد و از حبس بيرون آيد ، ولى بايد حكومت و كارگزار و غيره بيش از اينها مدخول كرده باشند كه به اين قسم قطع شده است .\r\nمورخهء روز چهارشنبه دهم شهر ذيقعده الحرام 1319 مطابق نوزدهم فبرورى 1902 .\r\nچند شب قبل منزل مستر مسى صاحب تلگرافچى انگليس كه در باغ تلگرافخانه مىباشد دزد رفته و قريب دويست تومان تنخواه مشار اليه را سرقت كرده‌اند ، از طرف رئيس تلگرافخانهء انگليس به حكومت اظهار شده ، هنوز اثرى از تنخواه مسروقه ظاهر نشده است .\r\nديگر آنكه قريب يك ماهى است كه باز باران نيامده و مردم خيلى مضطرب و در تشويش هستند . در شيراز رسم شده تا چند روزى از موقع باران دير مىشود جنس‌داران نرخ اجناس را گران ميكنند ، حال باز نرخ اجناس خيلى ترقى كرده است ، گندم و نان يك من شش عباسى و هفت عباسى است ، جو يك من بيست و دو شاهى پيدا نمىشود ، حكومت هم حكم كرده بودند اجناسى كه از دهات مردم گرفته بودند و در انبار ديوانى بود ميفروختند چند روز است كه نرخ اجناس گران شده حكم كرده‌اند نفروشند كه همين قسم انبار باشد تا از حالا گرانتر بشود آنوقت بفروشند .\r\n\r\n","description":"","footnote":"","page_name":" 662 ","page_number":756},
  {"content":"\r\n\r\nديگر آنكه دو روز قبل حضرت و الا شعاع السلطنه قوام الملك و اعتماد السلطان پسرش را طلبيده يك ثوب آبدست ترمه به قوام الملك و يك ثوب پالتو به اعتماد السلطنه خلعت داده و شهر را هم سپردند به اعتماد السلطنه كه كما فى السابق بيگلربيگى باشد ، ابوابجمعىهاى قوام الملك را هم تماما به خودش برگزار كرده‌اند ولى هنوز تمسك مالياتى نداده‌اند . باطنا با اين وضع حكومت هيچ مايل نيستند كه داخل كارى شوند ، پنجاه و پنج هزار تومان از هر ساله اضافه تفاوت عمل قرار داده بدهد ولى كارهاى حكومتى خيلى مغشوش است .\r\nديگر آنكه امير آقا خان ضابط عرب و باصرى عريضه‌اى به حضرت و الا شعاع السلطنه نوشته كه \" عربها ياغى شده‌اند ميخواهند مرا بكشند ، يا حكم كلانترى عرب با سرباز و سوار و توپ و حكم چهار بلوك بفرستيد كه من ايل عرب را نظم بدهم يا اينكه مأمورى بفرستيد مرا به شهر بياورد ، چونكه آمده‌ام در جهرم پنهان شده‌ام \" . حكومت هم على پاشا خان سرهنگ قزاق را مأمور كرده ، فرستادند امير آقا خان را از جهرم بياورد .\r\nديگر آنكه خيلى شهرت معزولى اين حكومت در شهر انتشار دارد ، خودشان هم مثل حاكم معزول رفتار ميكنند . محض همين شهرتها حضرت و الا امروز كه شانزدهم است مىخواهند بروند به ده شيخ و خان زينان شكار كه قدرى اين شهرتها خاموش شود .\r\nمورخهء روز سه‌شنبه شانزدهم شهر ذيقعده الحرام 1319 مطابق بيست و پنجم فبرورى 1902 .\r\nحضرت و الا شعاع السلطنه كه به شكار رفته بودند همان شب اول ايشان را از طهران به تلگرافخانه احضار كردند ، ايشان هم لابد اردوى خود را در شكارگاه گذارده خودشان با چند نفر به شهر آمده رفتند به تلگرافخانه ، سوال و جواب نمودند ، روز شنبه بيستم دوباره به تلگراف‌خانه احضار شدند . ماحصل سوال و جواب حضورى ايشان اين شد كه نظم فارس با قوام الملك و وصول ماليات به عهدهء معتمد السلطنه و سالى پنجاه هزار تومان به جهت مخارج حضرت و الا شعاع السلطنه بدهند . حضرت و الا قبول نكرده جواب داده‌اند كه اين مبلغ بيشتر مخارج من است يا ميروم به عتبات يا به فرنگستان . خود حضرت و الا بطور قهر مراجعت به شكارگاه كرده‌اند . همين قسم كارها مهمل و معوق است ولى معتمد السلطنه فراش به سر جميع ملاك گذارده مساعده به سختى مطالبه مىكند .\r\nديگر آنكه دو روز و دو شب باران خيلى خوبى آمد به جهت همه جاى فارس فايده داشت ولى نرخ اجناس همين قسم ترقى دارد .\r\nديگر آنكه مير عسكر خان پسر عموى محمد مراد عرب و چند نفر ديگر از اقوام محمد مراد به تحريك امير آقا خان ضابط عرب ريخته‌اند روى طايفهء . . . عرب هفده هيجده نفر مرد آنها را كشته‌اند و اموال آنها را غارت كرده اهل و عيال آنها را اسير نموده‌اند . از قرار مذكور امير آقا خان هم برحسب حكم حضرت و الا شعاع السلطنه محض اينكه در ميانهء ايل عرب اغتشاش و شلوغ شود اين كار را كرده است ، خود امير آقا خان هم در جهرم پنهان است ، بيرونها هم همه\r\n\r\n","description":"","footnote":"","page_name":" 663 ","page_number":757},
  {"content":"\r\n\r\nجا خيلى شلوغ و مغشوش است متصل مال مردم را سرقت مىكنند .\r\nمورخهء روز چهارشنبه بيست و چهارم ذيقعده الحرام 1319 مطابق پنجم مارچ 1902 .\r\nحضرت و الا شعاع السلطنه عصر روز جمعه بيست و ششم شهر ذيقعده از شكارگاه مراجعت به شهر كرده‌اند .\r\nديگر آنكه حيدر بيگ كمارجى را كه گرفته حبس كرده بودند از قرار مذكور باطنا خود حضرت و الا شعاع السلطنه تعارفى از مشار اليه گرفته حكم كردند شبانه او را از حبس فرار دادند ، ولى ظاهرا وقتى كه حضرت و الا به شكار رفته بودند خود حيدر بيگ شبانه گريخته است .\r\nحضرت و الا روز شنبه بيست و هفتم به معين همايون فراشباشى خود كه چندى بيگلربيگى شهر بود تغير زيادى نموده حكم كردند چند نفر سوار او و پسرش را از شيراز برداشته بروند كه به بوشهر برسانند ، چنين شهرت داده‌اند كه تغير به مشار اليه و اخراج بلد نمودن او محض گريختن حيدر بيگ است ، معلوم نيست كه محض چه اين قسم به مشار اليه رفتار كرده‌اند . از قراريكه مىگويند مهين همايون را از چنار راهدار بالاتر نبرده‌اند ، همين قسم در آنجا توقف دارد .\r\nديگر آنكه روز شنبه 27 ذيقعده تمام دكاكين و بازارها و كاروانسراها را بسته همهء مردم از زن و مرد مسلمان و يهودى ريختند در مسجد نو و ميدان توپخانه و تلگرافخانه متصل فرياد يا على مىكشيدند و مىگفتند ما حاكم را نمىخواهيم بواسطهء اينكه نان را گران و ما را ترجمان كرده است . مخصوصا همان روز شنبه نان را كه يك من شش عباسى بود يك من دو قران مىفروختند .\r\nتا روز دوشنبه 29 همه متفقا در مسجد نو بودند عصر دوشنبه 29 از طهران تلگراف كردند كه حضرت و الا شعاع السلطنه به جهت سفر اعليحضرت همايونى به فرنگستان لازم است كه معجلا به طهران بيايد و قوام الملك و معتمد السلطنه نايب الحكومه باشند تا حاكم معين شود و امر گرانى نان و غيره هم همه را قوام الملك درست كند . قوام الملك و امام جمعه در مسجد نو رفتند بالاى منبر و تلگراف را به جهت مردم خواندند و قوام الملك قول داد كه چند روزه نان را ارزان كند چونكه جنس موجودى نداشت ، مردم هم همه راضى شده بودند ، حضرت و الا شعاع السلطنه هم قرار بود تا چهارم پنجم ذيحجه بروند ، همان شب سه‌شنبه حضرت و الا شعاع السلطنه فرستادند شيخ الرئيس را برده مبلغى پول به او دادند كه مردم را به طمع بيندازد كه بگويند كه ما حاكم را مىخواهيم و قوام الملك ما را تحريك كرده بود كه اين بلوا را نماييم . شيخ الرئيس هم صبح روز سه‌شنبه بعضى از مردمان الواط و زنهاى بىمعنى را با جمعى يهودى برداشته با شاهزادگانى كه در شيراز هستند رفتند در تلگراف‌خانه و شورش كردند كه ما حاكم را مىخواهيم و قوام الملك ما را تحريك كرده كه بگوييم حاكم نمىخواهيم ، مقصود ما ارزانى نان بود . اغلب اين مردمان كه حمايت به حضرت و الا كردند نوكران و غلامان و زنهاى نوكران نورىها هستند . حضرت و الا هم حكم كرده درب انبار ديوانى را باز كرده اجناسى كه از مردم گرفته بودند بيرون ريخته دادند به خبازان كه نان را يك من هفتصد دينار چهار عباسى به مردم بدهند ، اردال و سرباز هم درب دكاكين خبازى گذارده كه نان بقاعده به\r\n\r\n","description":"","footnote":"","page_name":" 664 ","page_number":758},
  {"content":"\r\n\r\nمردم بدهند . همان ساعت كه اين حكم را كرده فراش مىفرستادند درب دكاكين خبازى هرچه نان درب دكانها بود به زور برداشته مىآوردند مىدادند به مردم و آنهاييكه در تلگرافخانه بودند . از آنطرف تمام علماى بزرگ و تجار معتبر و روساى صنف و محترمين قريب پنج هزار نفر در مسجد نو همين قسم چادر زده شب و روز نشسته‌اند مىگويند ما حاكم را نمىخواهيم . علما حكم كفر شيخ الرئيس را داده‌اند و او را واجب القتل مىدانند چونكه بر اينها ثابت شده است كه بابى است ، حال دو فرقه شده‌اند ، در حقيقت اين دو فرقه با هم نزاع دارند و متصل طرفين فرياد مىكشند و هريك بد از يكديگر مىگويند . ديشب حضرت و الا شعاع السلطنه به آنهاييكه در تلگرافخانه هستند شام داده ، قوام الملك هم به حضراتى كه در مسجد نو هستند شام داد . خيلى بد اوضاعى فراهم آمده است ، هر ساعت به جهت ادارهء تلگرافخانهء انگليس و وكالت‌خانهء انگليس پيغامهاى سخت مىفرستند و تهديد و تشر مىزنند كه اگر جواب تلگرافهاى ما بطور دلخواه نيايد شما خارجه‌ها را اذيت كلى مىكنيم . و ما خارجه‌ها الان در مورد خطر جانى و مالى هستيم و تا حال تحرير كه عصر روز چهارشنبه غرهء شهر ذيحجه مىباشد اين شورش و بلواى در تلگرافخانه و مسجد نو برپا است تا بعد چه شود .\r\nمورخهء روز چهارشنبه غرهء ذيحجه الحرام 1319 مطابق دوازدهم ماه مارچ 1902 .\r\n\r\nاز 2 ذيحجه 1319 مطابق 13 مارچ 1902\r\nهمين قسم دو فرقه بلوايى در مسجد نو و تلگرافخانه بودند تا عصر جمعه سيم تلگرافى محرمانه از اعليحضرت همايونى به حضرت و الا شعاع السلطنه رسيد كه فورا حركت كنيد ولى اگر يك نفر از مردم دماغش خون بيايد مسئول دولتى خواهيد بود . حضرت و الا شعاع السلطنه محض اينكه مردم را متفرق كنند به مردم و شيخ الرئيس گفتند كه حكومت من مستقل شد مردم را متفرق كنيد . به هر قسم بود آنهايى را كه در تلگرافخانه بودند متفرق كردند ، شيخ الرئيس را هم به منزل خود بردند . همان شب شنبه چهارم حضرت و الا شعاع السلطنه نصفه شب مخفى با چند نفر رفتند به اكبرآباد يك فرسخى شيراز ، دو روز در آنجا توقف كرده تا نوكران ايشان تدارك خود را ديده از آنجا به سمت طهران حركت كردند ، قوام الملك هم احضار به طهران شده است ، على پاشا خان سرهنگ قزاق مأمور بود كه او را از شهر بيرون كند ، قوام الملك هم روز شنبه چهارم نقل مكان به باغ عفيف‌آباد خود كرده كه برود ، مردم مىخواهند نگذارند كه قوام الملك برود . علما و تجار و كسبه و غيره تمام در مسجد نو مستعد نشسته بودند مىگفتند تا حاكم نو از طهران حركت نكند و دولت به عرايض ما رسيدگى نكنند از مسجد بيرون نمىآييم . بعد از آنى كه ديگر نه قوام الملك و نه حضرت و الا شعاع السلطنه نان به مردم ندادند نان يك من سى و دو شاهى بلكه زيادتر به زور به مردم مىرسد .\r\nمعتمد السلطنه كه پيشكار بود حال به حكم دولت نايب الحكومهء بالاستقلال است و جلاء الملك كه حاكم دشتى و دشتستان بود بيگلربيگى شده است ولى شهر خيلى مغشوش است بيرونها هم كمال اغتشاش را دارد . از طهران حكم شد معتضد السلطنه رئيس قشون از رياست قشون معزول و\r\n\r\n","description":"","footnote":"","page_name":" 665 ","page_number":759},
  {"content":"\r\n\r\nمعجلا به طهران برود ، شاه مراد ميرزا رئيس تلگرافخانهء شيراز هم محض بعضى فضوليها كه كرده بود معزول شده هر دو همراه حضرت و الا رفته‌اند . علما و تجار و كسبه همين قسم در مسجد نو بودند ، دكانها هم همين قسم بسته بود تا عصر دوشنبه ششم معتمد السلطنه فرستاد پيش علما كه من سند مىدهم تا روز دوشنبه آينده نان را به جهت مردم ارزان كنم . آنها هم قبول كرده سندى از معتمد السلطنه گرفته‌اند كه تا روز دوشنبه ديگر نان تنورى را يك من چهار عباسى و نان سنگك يك من هفتصد دينار و نان تاوه‌اى يك من ده شاهى به مردم بدهند و از مسجد نو بيرون آمدند ، دكاكين را هم باز كردند ، قوام الملك هم دوباره از طهران تلگراف كرده‌اند كه بايد بيايند . مشار اليه هم خيال دارد كه فردا حركت كند .\r\nمورخهء روز چهارشنبه هشتم شهر ذيحجه الحرام 1319 مطابق نوزدهم مارچ 1902 .\r\nقوام الملك روز پنجشنبه نهم شهر حال از باغ عفيف‌آباد به سمت طهران حركت كرد .\r\nديگر آنكه حيدر بيگ كمارجى بعد از چهار نفر كشته شدن بغلبه كمارج را تصرف كرد و تلگراف به جناب معتمد السلطنه كرد كه آمده‌ام در كمارج . معتمد السلطنه هم محض نداشتن استعداد لابدا لقب خانى به حيدر بيگ داده و خلعتى هم به جهت مشار اليه فرستاد و سامان كمارج را به خود حيدر بيگ سپرد كه قوافل آسوده عبور نمايند .\r\nديگر آنكه در بيرونها شلوغ است ، ايل عرب خيلى شلوغ و اغتشاش مىكند و مال مردم و زراعت مردم را مىبرند و مىچرانند ، مخصوصا حالا موقع عبور تمام ايلات است و خيلى خرابى بمردم رسانده و مىرساند .\r\nديگر آنكه اعتماد السلطان پسر قوام الملك را به تحريك معتمد السلطنه احضار به طهران كرده‌اند ، اين دو روزه خيال حركت دارد . ديگر آنكه معتمد السلطنه در كمال استقلال حكومت مىكند ، بطور حاكم بزرگ حركت كرده نه بطور نايب الحكومگى ، روز عيد نوروز سلام نشست در همان كاخ حكومتى عكس حضرت و الا شعاع السلطنه را روى صندلى گذارده و خود پهلوى صندلى ايستاد جميع اعيان و اشراف هم در پايين كاخ ايستادند .\r\nديگر آنكه معتمد السلطنه هشت روزه كه از مردم و علما مهلت خواسته بود و سند داده بود كه نان را ارزان كند هشت روز سرآمده و نان را ارزان نكرده است ، مردم به هيجان آمده‌اند خيال بلوا باز دارند ولى علما جلوگيرى از آنها دارند .\r\nمورخهء روز چهارشنبه پانزدهم ذيحجه الحرام 1319 مطابق بيست و ششم مارچ 1902 .\r\nروز شنبه هيجدهم معتمد السلطنه قرار داده هرچه دكان نان سنگك‌پزى هست تفاوت جنس به آنها بدهند كه نان را يك من يك قران بفروشند ، دكانهاى نان تنورى هرچه خودشان مىخواهند بفروشند ، نان تنورى يك من دو ريال بيرون مىآيد ، مردم محض ارزانى درب دكاكين نان سنگكى هجوم مىآورند و جمعيت زيادى درب دكان آنها مىشود . در هر حال امر نان در\r\n\r\n","description":"","footnote":"","page_name":" 666 ","page_number":760},
  {"content":"\r\n\r\nشيراز به جهت مردمان بيچاره خيلى مشكل شده است .\r\nديگر آنكه معتمد السلطنه روز شنبه هيجدهم كه روز عيد غدير بود به همان قاعدهء عيد نوروز سلام نشست .\r\nديگر آنكه نواب و الا اجلال الدوله خالوى حضرت و الا شعاع السلطنه و جلاء الملك كه على الحساب بيگلربيگى است بعضى از مردم و شيخ الرئيس را تطميع كرده مىخواستند ديروز كه بيست و يكم بود آنها را به تلگرافخانه ببرند كه تلگراف كنند ما حضرت و الا شعاع السلطنه را مىخواهيم . علما و كسبه و اشخاصى كه در مسجد نو بودند همه متفق شده بودند كه اگر شيخ الرئيس از منزلش بيرون آيد كه به تلگرافخانه برود او را پاره‌پاره كنند ، اطراف خانهء او را همه با يراق محاصره كرده بودند . شيخ الرئيس هم از ترس به كلى از منزل بيرون نيامد .\r\nديگر آنكه از قراريكه در شيراز شهرت دارد آصف الدوله حاكم فارس شده است .\r\nديگر آنكه ايل عرب از فسا و داراب و مرودشت تمام اين صفحاتى كه محل عبور آنها بوده جميع حاصل مردم را چرانيده و املاك مردم را چاپيده‌اند ، ديگر آبادى براى كسى باقى نگذارده‌اند . بيرونها كه به اين طريق در كمال بىنظمى و شلوغ است ، شهر هم نهايت بىنظم است ، احدى هم اعتنا به معتمد السلطنه نمىكند ، نه حاكم معلوم است و نه مردمان بيچاره تكليف خود را مىدانند ، هركس هر كارى مىخواهد مىكند ، روزبروز هم نرخ نان را خبازان ترقى مىدهند ، نان سنگك دو قران و نان تنورى دو ريال و سه قران به زور به مردم مىرسد .\r\nديگر آنكه حضرت و الا شعاع السلطنه تلگراف كرده‌اند كه اندرون ايشان و اجزاء تماما حركت كنند ، حال در تدارك حركت هستند . اجلال الدوله مشغول حركت دادن اندرون ايشان مىباشد .\r\nمورخهء روز چهارشنبه بيست و دويم ذيحجه الحرام 1319 مطابق دويم ماه اپريل 1902 .\r\nمحقق شد كه جناب آصف الدوله حاكم فارس شده‌اند و همين دو سه روزه از طهران حركت مىكنند . حضرت اشرف اتابك اعظم تلگرافى به علما كرده بودند كه جناب آصف الدوله حاكم شده و انشاء الله اسباب آسايش مردم فراهم خواهد شد .\r\nديگر آنكه دو سه شب قبل صمد آقاى تاجر ترك رعيت روس دو نفر زن فاحشه با چند نفر مطرب يهودى به منزل خود برده بود ، فرداى آن شب كه حضرات از منزل مشار اليه مىروند بعضى از اسباب صمد آقا گم مىشود ، پاكار مىفرستد زنها را گرفته در خانهء كدخدا نگاه داشته‌اند و يهودىها را به اعتماد السلطان پسر قوام الملك عرض مىكند گرفته حبس كرده‌اند .\r\nديگر آنكه روز پنجشنبه بيست و سيم چند نفر از سربازان فوج كمره دو سه نفر زن فاحشه را برداشته مىبرند در باغچهء ميرزا محمد رضا كه منزل جعفر قلى خان سرتيپ فوج فريدن مىباشد ، چند نفر سربازان فوج فريدن كه درب باغچه قراول بوده‌اند مانع مىشوند ، با هم نزاع مىكنند ، سربازان فوج كمره سربازان فوج فريدن را مىزنند ، بعد سربازان فوج فريدن مىروند درب سربازخانه درب دروازهء باغ شاه كه منزل فوج كمره مىباشد تلافى مىكنند ، در آنجا نزاع سختى فيما بين آنها\r\n\r\n","description":"","footnote":"","page_name":" 667 ","page_number":761},
  {"content":"\r\n\r\nواقع مىشود ، چند تير گلوله مىاندازند ، دو نفر كه يكى آدم مشير همايون و ديگرى شخص درويشى بوده گلوله خورده‌اند ، چند نفر هم زخمى شده‌اند . تمام اين كارها تقصير سربازان فوج كمره بوده است .\r\nديگر آنكه در شهر بيش از بيرونها شلوغ و اغتشاش است ، حالا هم نه حاكم معين است نه نايب الحكومه و نه بيگلربيگى ، هيچكدام معلوم نيست ، هر روز نزاع مىشود ، مردم شب از ترس خواب ندارند . آدمهاى حضرت و الا شعاع السلطنه متصل در شهر اغتشاش مىكنند ، مخصوصا دو سه شب قبل ريخته بودند در قهوه‌خانهء ميدان و هرزگى كرده‌اند و فحش زياد به جناب آصف الدوله داده‌اند ، اراذل و اوباش شهر هم ديروز درب دروازهء شاه داعى با هم نزاع سختى كرده و يكديگر را زخم زده‌اند ، ريخته‌اند دكاكين آنجا را بسته‌اند . شهر بىنهايت شلوغ است ، هر شب از سر شب تا صبح قريب هزار تير گلوله روى بام خانه‌هاى مردم از ترس دزد انداخته مىشود ، هيچكس خواب ندارد چونكه اغلب خانه‌هاى مردم را مىبرند و دكاكين مردم را غارت مىكنند . از شاه مردن بدتر شده است و روز واى نفسى است .\r\nديگر آنكه اجزاى حضرت و الا شعاع السلطنه بيش از سى هزار تومان به كسبه و اهل شهر بدهكارند ، تمام طلبكاران آنها ريخته‌اند درب باغ حكومتى به سختى و فضاحى مطالبه مىكنند ، احتمال دارد بر سر اين مسئله هم فساد كلى بشود .\r\nمورخهء روز چهارشنبه بيست و نهم ذيحجه الحرام 1319 مطابق نهم اپريل 1902 .\r\n\r\n","description":"","footnote":"","page_name":" 668 ","page_number":762},
  {"content":"\r\n\r\n\r\nسال 1320 وقايع اتفاقيه دار العلم شيراز\r\n\r\nاز غرهء محرم 1320 مطابق 10 اپريل 1902\r\nچونكه شهر خيلى شلوغ بود جناب آصف الدوله در تلگرافخانهء طهران حاضر شده مدبر السلطنه و قوام لشكر و صاحب‌منصبان افواج را به تلگرافخانهء شيراز احضار كردند ، مدبر السلطنه و قوام لشكر را نايب الحكومه كرده و به صاحب‌منصبان افواج هم حكم كردند به آنها همراهى و تقويت كنند كه شهر را منظم بدارند تا خود ايشان وارد شوند . ديگر آنكه از قراريكه در شيراز مىگويند جناب آصف الدوله روز جمعه سيم شهر حال بچاپارى از طهران حركت كرده و تا پانزدهم شانزدهم دو منزل يكى خود را به شيراز خواهند رسانيد . ديگر آنكه يك دو روز است شهر بالنسبه به چند روز قبل قدرى آرام شده و ليكن باز اغلب شبها خانه‌هاى مردم را مىبرند ، بيرونها همين قسم خيلى شلوغ و مغشوش است .\r\nديگر آنكه اعتماد السلطنه پسر بزرگ قوام الملك هم دو سه روز قبل از شيراز حركت كرده از راه سرحد به طرف اصفهان رفته كه برود در آنجا به قوام الملك ملحق شود .\r\nمورخهء روز چهارشنبه هفتم شهر محرم الحرام 1320 مطابق شانزدهم ماه اپريل 1902 .\r\nاز بابت طلب كسبه و اهل شهر كه از حضرت و الا شعاع السلطنه و اجزاى ايشان دارند و ريخته بودند درب باغ حكومتى و به سختى مطالبه مىكردند اول حضرت و الا شعاع السلطنه به معتمد السلطنه تلگراف كردند كه من از شما طلب دارم در عوض به كسبه و غيره بدهيد .\r\nمعتمد السلطنه جواب داده بود كه از من طلبى نداريد و نمىدهم . بعد حضرت و الا به توسط اجلال الدوله پولى حواله داده‌اند كه به مردم داده شود .\r\nديگر آنكه حضرت گچ‌كوب و آجرپز از بابت عمارتى كه حضرت و الا شعاع السلطنه در ارگ حكومتى ساخته‌اند قريب سه هزار تومان از بابت قيمت مصالح طلب دارند ، هرچه كردند به آنها داده نشد ، تلگراف به حضرت اشرف اتابك اعظم كردند ، ايشان جواب دادند كه از معتمد السلطنه بگيريد . حضرات گچ‌كوب و آجرپز هم ريخته‌اند در منزل معتمد السلطنه به سختى و فضاحى از او مطالبه مىكنند و خيلى بد به او مىگويند ، معتمد السلطنه هم جواب مىدهد به من دخلى ندارد ، عمارتى حضرت و الا شعاع السلطنه ساخته‌اند بايد خودشان از عهده برآيند . همين قسم حضرات در منزل معتمد السلطنه هستند .\r\n\r\n","description":"","footnote":"","page_name":" 669 ","page_number":763},
  {"content":"\r\n\r\nديگر آنكه مبالغى حقوق ديوانى مردم نرسيده و بروات خالى از وجه در دست دارند ، مردم شكايت به طهران كرده‌اند ، حضرت و الا تلگرافى به مدبر السلطنه و قوام لشكر در اين باب كرده‌اند كه عينا از اين قرار است \" جنابان مدبر السلطنه و قوام لشكر ، اين تلگراف به منزلهء اعلان عمومى است كه به شما مىكنم و شما به مردم ابلاغ نماييد ، معتمد السلطنه به ادعاى اينكه از من طلب دارد از قراريكه متواترا تلگراف مىرسد حقوق مردم را نداده و متعذر به اين عذر است ، اولا او از من طلب ندارد بلكه من از او طلب دارم ، در عين حال اين ربطى به عمل حقوق مردم ندارد و اولياى دولت لابد رسيدگى خواهند كرد ، در مسئلهء حقوق سركارى و ديوانى من دخيل نيستم و كسى اين عذر را قبول نكرده و حق رنجش از من ندارد . ملك منصور \" .\r\nديگر آنكه سادات و طلاب و غيره كه حقوق ديوانى آنها نرسيده اجماع كرده ريخته‌اند در منزل معتمد السلطنه و مطالبهء حقوق خود را به فضاحى مىكنند .\r\nديگر آنكه بيرونها خيلى شلوغ است ، ايل قشقايى آمده‌اند يك فرسخى شهر متصل مال مردم را مىبرند ، قاطرهاى برفى را برده‌اند ، دو روز است كه به كلى برف در شهر جهت مجالس تعزيه‌دارى نمىآورند ، چند وقر آرد مال شخص خبازى كه از آسياب شهر مىآوردند برده‌اند .\r\nديگر آنكه اجزاى كارخانهء حضرت و الا شعاع السلطنه ديشب در ميدان توپخانه مست كرده بودند ، قوام لشكر از آنجا عبور مىكرده يكنفر اياغ‌چى با قداره و شش لوله مىخواسته قوام لشكر را بزند ، آدمهاى قوام لشكر جمع مىشوند كه او را بگيرند او فرار مىكند ، سرباز فوج كمره هم به حمايت قوام لشكر مىريزند در آشپزخانهء ديوانى اجلال الدوله هم با سربازان ترك به حمايت اياغ‌چى مىخواستند سربازان كمره و فراشان قوام لشكر را بزنند ، شلوغ زياد مىشود و قوام لشكر به هزار زحمت فتنه را مىخواباند . در حقيقت اجزاى حضرت و الا شعاع السلطنه عقب فساد ميگردند تا يك فتنهء بزرگى در شيراز برپا نكنند مشكل است حركت كنند .\r\nديگر آنكه حضرات فسايى كه از دبير حضور پسر معتمد السلطنه چهار ماه است شكايت دارند و بستى بودند كه دوازده هزار تومان ترجمان و اجحاف به ما كرده است و حكم از حضرت اشرف اتابك اعظم شده بود كه رفع ادعاى آنها را دبير حضور بنمايد . به محصلى رئيس تلگرافخانهء شيراز به يك قسمى عمل آنها گذشت و نوشتهء رضايت‌نامه دادند .\r\nمورخهء روز چهارشنبه چهاردهم محرم الحرام 1320 مطابق بيست و سيم اپريل 1902 .\r\nاز بابت ادعاى حضرات گچ‌كوب و آجرپز كه قريب سه هزار تومان دعوى مىكردند به حكم دولت هزار و هشتصد تومان به آنها داده شد و ساكت شدند . ديگر آنكه از بابت دعاوى مردم به معتمد السلطنه از حقوق ديوانى و غيره از طهران حكم شده هركس طلبى از مشار اليه دارد يا خودش به طهران بيايد يا حسابش را به طهران بفرستد ، در آنجا رسيدگى شده حكم آن مىشود .\r\nديگر آنكه معتمد السلطنه روز سه‌شنبه بيستم از شيراز حركت كرد ، اندرون حضرت و الا شعاع السلطنه هم دو روز قبل از معتمد السلطنه با اجزاء به سمت طهران حركت كردند . در اين حكومت\r\n\r\n","description":"","footnote":"","page_name":" 670 ","page_number":764},
  {"content":"\r\n\r\nخيلى ضرر به مردم رسيده است و اجزاء خيلى تنخواه اهل شيراز را برده‌اند .\r\nمورخهء روز چهارشنبه بيست و يكم شهر محرم الحرام 1320 مطابق سىام ماه اپريل 1902 .\r\nحاجى عظيم السلطنه رئيس دفترخانهء ديوانى شيراز و بزرگ مستوفيان چند روز قبل بدون ناخوشى به مرض سكته فوت شد ، پسران مشار اليه سه روز در مسجد مشير ختم گذاردند .\r\nديگر آنكه ايل قشقايى خيلى مال مردم را مىبرند ، يك فرسخى شهر كسى جرات نمىكند عبور نمايد كه او را برهنه مىكنند ، ناظم سيم كه به زير سيم مشغول تعمير است آدم او را قشقايىها گرفته هرچه تنخواه و اسباب و وجه نقد همراه داشته‌اند سرقت كرده‌اند ، چند نفر زوار كه از طرف بوشهر به شيراز مىآمدند آنها را برهنه كرده‌اند و تمام تنخواه آنها را برده‌اند ، دهات مردم را كه حول و حوش شهر واقع است به كلى چاپيده‌اند ، ايلبيگى آنها ضرغام الدوله هم به كلى اعتنا به حكومت ندارد مثل اينكه ياغى شده است .\r\nديگر آنكه جناب آصف الدوله روز جمعه بيست و سيم از اصفهان به سمت فارس حركت كرده‌اند ، انتظام الممالك پسر جناب قوام الملك هم به جهت رسيدگى به علاقه‌جات خودشان همراه است ولى جناب قوام الملك و اعتماد السلطان پسر بزرگ ايشان حكما روانهء عتبات خواهند شد .\r\nديگر آنكه طايفهء بهارلو خيلى اغتشاش كرده‌اند ، دو فرقه شده‌اند هر طرفى هزار و پانصد نفرى جمعيت دارد ، با هم نزاع مىكنند ، چند نفر از طرفين كشته شده‌اند . چنين به نظر مىرسد كه جناب آصف الدوله هم نتوانند اين اغتشاش را آرام نمايند و نظم درستى بدهند .\r\nديگر آنكه قوام لشكر و مدبر السلطنه كه نايب الحكومه هستند چندان كسى اعتنايى به آنها ندارد ، عمل نان هم خيلى مغشوش است ، دو سه روز است كه نان پيدا نمىشود و يك من يك عباسى علاوه بر قيمت نان كرده‌اند ، جو هم به كلى يافت نمىشود ، خيلى به مردم بيچاره سخت مىگذرد ، اكنون نان يك من دو ريال به سختى تحصيل مىشود .\r\nديگر آنكه عباسقلى ميرزا كه رئيس تلگرافخانهء ايرانى شيراز شده و از اصفهان به شيراز مىآمد در مشهد مرغاب او را برهنه كرده و خيلى اذيت به او نموده‌اند ، ديشب وارد شيراز شد .\r\nديگر آنكه سه هزار من گندم بتوسط ميرزاى آقاى تاجر ترياكى به جهت بعضى خبازها از آباده به شيراز آوردند ، يك من دو هزار و سيصد دينار وارد شد ، قوام لشكر و مدبر السلطنه هم فرستاده‌اند كه بايد حكما از بابت اين گندم وقرى دو ريال هم به ما بدهى . در اين صورت خيلى مشكل است كه نان در شيراز ارزان شود .\r\nديگر آنكه اعلانى در چند جا چسبانيده‌اند و مخصوص يكى هم درب منزل كارگزار چسبانيده‌اند كه \" زنى است عيال يكنفر از رعاياى روس و فعلا در منزل يكى از تجار مسيحىهاى ملكم مىباشد و بعضى حركات ناشايسته و افعال شنيعه مىكند ، اگر او را از شهر بيرون كرديد خيلى خوب و الا ما شصت نفر هم قول و هم قسم هستيم ميريزيم ضعيفه را از خانهء مشار اليه بيرون آورده اخراج ميكنيم و اذيت به همگى مىكنيم \" . از قرائن خارجه اين كار خود كارگزار است محض جلب منفعت خود .\r\n\r\n","description":"","footnote":"","page_name":" 671 ","page_number":765},
  {"content":"\r\n\r\nديگر آنكه ديروز كه روز سه‌شنبه بيست و هفتم بود سه ساعت از روز گذشته سركارگر كرنل مكن سى صاحب باليوز دولت فخيمهء انگليس وارد شيراز شدند آنچه لوازم احترام و استقبالى بود نسبت به ايشان به عمل آمد .\r\nمورخهء روز چهارشنبه بيست و هشتم محرم الحرام 1320 مطابق هفتم ماه مى 1902 .\r\n\r\nاز 29 محرم 1320 مطابق 8 مى 1902\r\nدو سه روز است كه اغلب دكاكين خبازى محض نبودن گندم بسته شده فقط چند دكان باز است كه نان مىپزد ، درب هر دكان قريب دويست نفر از زن و مرد و بچهء مسلمان و يهودى اجماع مىشود و خيلى به سختى نان عايد بعضى مردم مىشود آن هم يك من سه قران زيادتر بيرون ميآيد ، بسيارى هم به كلى نان عايدشان نمىشود ، درب يك دكان نان زندىپزى از بسكه جمعيت بوده يك بچهء بيچاره به روى تاوه افتاده و سوخته است يكنفر زن زير دست و پاى مردم خفه شده است . مگر خداوند خودش ترحم به مخلوق بيچاره فرمايد و الا خيلى مردم بواسطهء بىنانى تلف مىشوند .\r\nديگر آنكه جناب آصف الدوله روز جمعه سلخ محرم از آباده حركت كرده‌اند ، روز هفتم صفر وارد شيراز خواهند شد .\r\nديگر آنكه ميرزا فرج الله خان كه پيشتر نوكر مرحوم صاحب ديوان بوده و حالا خودش مىگويد شخصى هستم و در حكومت حضرت و الا شعاع السلطنه محض بعضى فضوليها از شيراز اخراج بلدش كردند و رفت به بهبهان حال چند روز است وارد شيراز شده در باغهاى بيرون شهر منزل كرده است ، برف كه مىآوردند جلوى برف را گرفته بوده كه بايد من قرار در عمل برف بدهم ، چند بار برف را نگاه مىدارد ، خبر به قوام لشكر و مدبر السلطنه كه نايب الحكومه هستند مىدهند ، چند نفر فراش مىفرستند كه برف را بياورند ، همشيرهء ميرزا فرج الله خان با تپانچه يكنفر را گلوله مىزند و آدمش هم يكنفر فراش را با ساچمه به پايش مىزند هر دو مجروح را به شهر مىآورند ، شهر بسيار شلوغ است هركس هر كارى بخواهد مىكند ، بيرونها هم كمال اغتشاش را دارد كه كسى جرأت ندارد كه اقلا جو دور شهر را ببرند كه شب فورا مىبرند .\r\nيكنفر از سربازان فوج كمره درب دكان خبازى درب مسجد وكيل بر سر نان با يكنفر شيرازى نزاع مىكند ، آن سرباز را مىزنند ، بعد مىرود آن سرباز به ساير سربازان فوج كمره خبر مىدهد ، تمام سربازان هم با تفنگهاى خود مىريزند و يك شورش غريبى مىنمايند و با شيرازيان نزاع سختى مىكنند ، چند نفر هم از طرفين زخمى مىشوند ، سربازان يك دكان قنادى و يك دكان صرافى را مىچاپند بعد صاحب‌منصبان آنها مىآيند و سربازان را آرام مىكنند .\r\nديگر آنكه جناب آصف الدوله قرار بود امروز كه جمعه هفتم است وارد شيراز شود ، حال موقوف شده معلوم نيست چه روزى وارد خواهند شد ، الحال در دو منزلى شيراز هستند .\r\nمورخهء روز جمعه هفتم شهر صفر المظفر سنه 1320 مطابق شانزدهم ماه مى 1902 .\r\n\r\n","description":"","footnote":"","page_name":" 672 ","page_number":766},
  {"content":"\r\n\r\nدو سه روز است كه بعضى از دكانهاى خبازى كه بسته بود باز شده و نان جو ميپزند ، قدرى بهتر از چند روز قبل شده است ولى همين قسم نان گندم يك من دو ريال قيمت دارد . ديگر آنكه جناب آصف الدوله امروز كه دوازدهم است وارد اكبرآباد يك فرسخى شيراز مىشوند ، روز جمعه چهاردهم از قرار مذكور وارد شهر خواهند شد . معزز الدوله را كه بيگلربيگى كرده‌اند دو روز است از پيش فرستاده‌اند ، ولى هنوز امر و نهى نكرده است .\r\nديگر آنكه از قرار مذكور ابواب جمعىهاى قوام الملك را به نصر الدوله پسر كوچك قوام الملك واگذار كرده‌اند و مشار اليه هم مداخله كرده است . ديگر آنكه مغشوشى اطراف بيرونها هنوز نظمى نگرفته ، طايفهء بوركى كه در كوار هستند به تحريك ميرزا حسين خان معتمد ديوان كه همراه نصر الدوله است خيلى اغتشاش و راهزنى در آن اطراف كرده و مىكند تا بعد از ورود حكومت چه پيش آيد .\r\nمورخهء روز چهارشنبه دوازدهم شهر صفر المظفر 1320 مطابق بيست و يكم ماه مى 1902 .\r\nجناب آصف الدوله روز جمعه چهاردهم قبل از ظهر بدون خبر وارد شيراز شدند و كار خيلى به قاعده‌اى كرده‌اند كه اين قسم وارد شده‌اند چونكه بعضى تحريكات شده بود كه اسباب زحمت حاصل مىشد .\r\nديگر آنكه نرخ گندم و جو و نان خيلى تفاوت كرده ، نان يك من سى شاهى ، گندم يك من سى شاهى الى سى و دو شاهى ، جو يك من سه عباسى و سيزده شاهى است .\r\nديگر آنكه محض اتهام حكومت شب بعد از ورود حكومت يك دكان در بازار وكيل بريده‌اند و دو تفنگ مارتين برده‌اند . ديگر آنكه جناب آصف الدوله به مردم از شريف و وضيع و غيره خيلى مهربانى كرده و مىكند . ديگر آنكه حكومت تمام ابواب جمعىهاى قوام الملك را از لارستان سبعه و داراب و ايلات خمسه و غيره به نصر الدوله واگذار كرده‌اند ، سواى شهر كه على الحساب سپردهء معزز الدوله برادر خود جناب آصف الدوله مىباشد .\r\nديگر آنكه اعتماد السلطان پسر بزرگ قوام الملك را تلگرافا جناب آصف الدوله از اصفهان به شيراز خواسته‌اند ، ديروز از اصفهان حركت كرده است .\r\nمورخهء روز چهارشنبه نوزدهم صفر المظفر 1320 مطابق بيست و هشتم ماه مى 1902 .\r\nاز بابت مقدمهء ضعيفه‌اى كه عيال يك نفر از رعاياى روس مىباشد و بعضى افعال شنيعه از او صادر مىشود و سابقا راپرت آن داده شد كه چند اعلان درب خانهء كارگزار و غيره چسبانيده بودند كه اگر اين ضعيفه را از شهر بيرون نكرديد چنين و چنان خواهيم كرد ، جناب آصف الدوله بر سر اين مطلب به كارگزار خارجه حضورا خيلى اوقات تلخى كرده و بد به او گفتند . ديگر آنكه زن قوام الملك چندى است كه ناخوش سخت مىباشد و همهء اطبا او را جواب گفته‌اند ، دو سه روز است مشرف به موت شده است ، خيلى مشكل است كه جان سالم كند . ديگر آنكه اعتماد السلطان\r\n\r\n","description":"","footnote":"","page_name":" 673 ","page_number":767},
  {"content":"\r\n\r\nپسر بزرگ قوام الملك شب دوشنبه بيست و چهارم وارد شيراز شد .\r\nديگر آنكه دو سه روز است باز درب دكاكين خبازى جمعيت زيادى به جهت نان مىشود و اغلب نان عايد مردمان بيچاره نمىشود . جناب آصف الدوله هم يك نفر از خبازان را كه حاجى شكرى نام دارد و انباردار است گرفته چوب زيادى زده حبس كرده‌اند ولى فايده نكرده است . با وجودى كه حال سر خرمن است نان يك من دو ريال به سختى تحصيل مىشود ، گندم هم يك من دو قران و پنج شاهى و جو هم يك من چهار عباسى است ، گندم و جو هم به اين قيمتها پيدا نمىشود ، هركس جنس دارد به خيال اينكه به قيمت گزاف بفروشد حال انبار مىكند .\r\nمورخهء روز چهارشنبه بيست و ششم صفر المظفر 1320 مطابق چهارم جون 1902 .\r\nهنوز كار حكومت استقلالى پيدا نكرده است و تمام مردم سرگردان هستند . ديگر آنكه بهبهان را جناب آصف الدوله به شوكت السلطنه پسر خود دادند و مشار اليه دو روز است به سمت بهبهان حركت كرده است . ديگر آنكه شهاب الملك پسر بزرگ جناب آصف الدوله نايب الحكومه هستند كه تمام كارهاى حكومتى با ايشان است و بيگلربيگىگرى هم همين قسم با معزز الدوله برادر خود جناب آصف الدوله است و تمام كارها بواسطهء بىاطلاعى به اشتباه مىگذرد ، دور نيست باز مردم بصدا درآيند .\r\nديگر آنكه دو سه روز است قدرى گندم آورده‌اند بالنسبه به روزهاى قبل قدرى نان فراوانتر شده است ، نصر الدوله به حكم جناب آصف الدوله چهل تاوه گذارده‌اند و نان زندى مىپزند و از قرار يك من يك قران مىفروشند ، تفاوت قيمت گندم اين نانهاى زندى را هم خود نصر الدوله متحمل است ، و نيز حكم كرده‌اند نان تنورى يك من هشت عباسى و نان سنگك را يك من سى شاهى بفروشند ، گندم هم كم‌كم مىآورند و يك من سى و پنج شاهى مىفروشند . الحمد الله على الحساب نان فراوان و قيمت گندم روزبروز در تنزل است اگر بعد ديگر گران نشود .\r\nمورخهء روز سه‌شنبه سيم ربيع الاول 1320 مطابق دهم ماه جون 1902 .\r\n\r\nاز 4 ربيع الاول 1320 مطابق 11 مى 1902\r\nدر اين چند روز كه نان به سختى پيدا مىشد مردم مىخواستند بلوا كنند ، پسران قوام الملك تدارك كرده از هرجا فرستادند گندم بهر قسم بود آوردند و تفاوت قيمت گندم را از خودشان دادند و تاوه قرار داده نان زندى پختند و مردم را ساكت كردند ، حال الحمد الله گندم و جو فراوان مىآورند و قيمتش هم روزبروز در تنزل است ، گندم يك من يك قران و نوزده شاهى و جو يك من سه عباسى و يازده شاهى اين روزها فروخته شده است ، اميد است كه ارزانتر بشود . نان بسيار است ، يك من يك قران و شش عباسى مىفروشند ، نان زندى يك من چهار عباسى است .\r\nديگر آنكه امر برف در شيراز مشكل شده است ، در كوه برفى كه همه ساله برف از آنجا مىآورند هيچ برف نيست ، برف دارنجان سياخ كه سرحد شيراز و نزديكى شهر است عاملان برف\r\n\r\n","description":"","footnote":"","page_name":" 674 ","page_number":768},
  {"content":"\r\n\r\nقدرى برف تدارك كرده بودند ، محض اينكه رعاياى آنجا كه زحمت اين كار را كشيده بودند چيزى ندادند رعايا هم چاه برفى را آتش زدند ، چند روز برف در شهر نبود تا اينكه باز آدم فرستادند همان جا جو زده برفى ديگر كه باقى مانده بود مىآورند مىفروشند ، آنجا كه تمام مىشود بايد از اردكان كه يازده فرسخ است بياورند و يقين خيلى گران خواهند فروخت چونكه اين جزيى برفى كه حالا مىآورند يك من دو قران مىفروشند . بعضى از اشراف و اعيان شهر خيال دارند كه تدارك يخچالى جهت سال آينده بنمايند كه يخ عوض برف به جهت سال نو معين كنند در خانهء خويش و جاهاى سرحد مثل آنجا براى اين كار خوب است .\r\nديگر آنكه حكومت مشغول تعيين و قرارومدار عمال و ضباط هرجا و ترتيب وصول ماليات هستند ، شهر هم تا يك اندازه منظم است ، مردم از بسكه از بابت نان و غيره دو سه ماه است در سختى و زحمت بوده‌اند حال ديگر صدايى از كسى بلند نمىشود ، بيرونها هم حال كه تمام ايلات عبور كرده و هركدام به ييلاق خود رفته‌اند قدرى آرام است ولى هم ايل عرب و هم قشقايى خيلى امساله ضرر و خرابى به حاصل مردم رسانيده و تنخواه مردم را سرقت كرده‌اند .\r\nديگر آنكه چون حكومت حكم كرده‌اند شبها سرباز با گزمه در كوچه‌ها بگردد پريشب داروغه به سربازها گفته بوده كه سردم بنشينيد تا ساعت پنج از شب آنوقت خبر به شما مىدهم بياييد با گزمه‌ها بگرديد ، معلوم نيست به چه خيال داروغه اينطور كرده ، سربازها بىخيال سردم خواب رفته بودند ، يك مرتبه جمعى مىريزند روى سربازها تفنگهاى آنها را مىبرند در همان نصف شب بناى تفنگ‌اندازى مىشود حال از قرار مذكور حكومت اين كار را از چشم داروغه ديده است و او را مقصر مىداند .\r\nمورخهء روز چهارشنبه يازدهم ربيع الاول 1320 مطابق هيجدهم ماه جون 1902 .\r\nحكومت استاد اسد الله خباز را كه استاد خبازان است چند روز قبل اول خلعتى به مشار اليه داده بودند بعد از دو سه روز ديگر او را مىآورند به او مىگويند خلعت به شما دادم كه درست نان بفروشيد نه اينكه از قيمت عادله زيادتر بفروشيد . از قرار مذكور گندم خريده بود يك من چهار عباسى و نانش را يك من يك قران فروخته بوده ، حكومت گفته بودند بايد هرچه قيمت گندم است با قيمت نان يك من يك شاهى تفاوت داشته باشد ، مشار اليه را چوب زيادى زدند .\r\nديگر آنكه شخصى مرتضى نام كه معروف است به مرتضى عابد از الواط شهر است ، هميشه هرزگى و شرارت ميكرد ، حكومت او را گرفته چوب خيلى زيادى به او زدند و او را حبس كرده‌اند . از قراريكه مىگويند مشكل است از اين چوب جان سالم كند .\r\nديگر آنكه برادران مرحوم سيد عطاء الله روضه‌خوان باز بر سر مقدمهء قتل سيد عطاء الله حاجى عز الملك و پسرش را در صحرا گرفته بودند و كتك زيادى به آنها زدند كه مردم آنها را از دست سادات فرار داده بودند .\r\nديگر آنكه تلگرافى از جانب اعليحضرت همايونى به جناب آصف الدوله رسيده و مؤاخذه\r\n\r\n","description":"","footnote":"","page_name":" 675 ","page_number":769},
  {"content":"\r\n\r\nفرموده‌اند كه \" شما يك نفر پسر كوچك قوام الملك را مرخص بوديد به شيراز بياوريد كه او هم رسيدگى به علاقه‌جات خودشان نمايد ديگر بدون اجازه پسر بزرگ مشار اليه را از اصفهان به شيراز چرا آورده‌اى و علاوه بر اين رجوع كار به آنها چرا كرده‌اى ؟ \" . از اين جهت حال هم حكومت و هم اولادان قوام الملك در تزلزل هستند كه آيا چه شود .\r\nديگر آنكه امساله در شيراز آبله خيلى بچه‌ها را تلف كرده است تابحال از قراريكه تخمين زده‌اند بيش از سه چهار هزار نفر اطفال تلف شده‌اند و هنوز اين ناخوشى شيوع دارد .\r\nمورخهء روز چهارشنبه هيجدهم ربيع الاول 1320 مطابق بيست و پنجم جون 1902 .\r\nجناب آصف الدوله و شهاب الملك پسر ايشان روز جمعه بيستم در منزل جناب امام جمعه ناهار مهمان بودند ، از صبح تا عصر در آنجا بودند . از قرار معلوم جناب آصف الدوله خيلى در كارها سست هستند و در نظر خواص و عوام اهل شيراز بىوقر شده‌اند ، از اين جهت مردم هم چندان اعتنايى به ايشان ندارند ، اين است كه چندان پيشرفتى تابحال نكرده‌اند .\r\nديگر آنكه سه روز قبل جناب آصف الدوله به ديدن آقا ميرزا محمد على مجتهد رفته بودند در مراجعت درب دكان خبازى نان فراوان نبوده و نيز زنى شكايت كرده بوده كه سنگ اين دكان كه نان مىكشند كم است ، حكم كرده استاد و دكاندار آن دكان را گرفته همراه آوردند ، استاد را مهار كرده در كوچه و بازار گردش دادند ، دكاندار را هم چوب زيادى زدند بعد قريب چهل تومان آنها را ترجمان كرده مرخص كردند ، همان روز يك من دو شاهى كه بر قيمت نان افزوده بودند پايين آوردند . اين روزها باز گندم خرده‌خرده ترقى كرده است ، جهت اين است كه هركس جنسى دارد انبار كرده حال نمىفروشد به خيال اينكه يك دو ماه ديگر به قيمت گزاف بفروشند . از قرار مذكور حضرات خباز عريضه به حكومت عرض كرده‌اند و اجماع كرده رفته‌اند در حضرت سيد علاء الدين حسين بست كه تكليف ما چه چيز است جنس كه خودمان نداريم لابديم جنس از ملاك بخريم آنها به قيمت زياد مىدهند يا نمىدهند و اگر امر نان به اين واسطه مختل بماند ما مورد تنبيه و سياست هستيم . هنوز جواب درستى از حكومت به آنها داده نشده .\r\nديگر آنكه برادران سيد عطاء الله روضه‌خوان كه حاجى عز الملك را در صحرا زده بودند حكومت عقب كرده مىخواست آنها را اخراج بلد كند بعد چند نفر توسط كرده موقوف كردند .\r\nمورخهء روز چهارشنبه بيست و پنجم ربيع الاول 1320 مطابق دويم ماه جولاى 1902 .\r\nحضرات بواناتى چند روز است تماما به شيراز آمده در مسجد نو بست نشسته‌اند كه ما ضابطى كه امساله برايمان معين كرده‌اند نمىخواهيم . ضابط هر سالهء آنها حاجى محمد على خان نامى است ، امساله برادر كوچك حاجى مشار اليه آمده مبلغى حواله بر ماليات بوانات كرده و ضابطى آنجا را به او داده‌اند ، حال از قرار مذكور حكومت خيال دارد تعارفى از حاجى محمد على خان گرفته به خودش واگذار نمايند . ديگر آنكه نرخ اجناس روزبروز در ترقى است .\r\n\r\n","description":"","footnote":"","page_name":" 676 ","page_number":770},
  {"content":"\r\n\r\nديگر آنكه روز جمعه بيست و هفتم شهر ربيع الاول جناب آصف الدوله و اجزاء ناهار مهمان حاجى معين الشريعه پسر جناب امام جمعه در باغ رضا خانى بوده و رفته بودند . محض اينكه جناب آصف الدوله منزل هركس رفته و مىروند به كلى در انظار مردم از وقار افتاده‌اند .\r\nديگر آنكه زن قوام الملك عصر شنبه بيست و هشتم شهر بيع الاول فوت شد ، صبح يكشنبه جنازهء او را در كالسكه گذاشته با جمعيت زياد به حافظيه برده در آنجا امانت گذارده‌اند . پسران او سه روز در حسينيهء قوام الملك ختم نشسته تمام اهل شهر از علما و تجار و كسبه و غيره در مجلس ختم حاضر شدند ، ديروز عصر ملا احمد كه يكى از علما است رفته ختم را برچيد .\r\nديگر آنكه شش نفر از سارقين عرب را دستگير كرده به شيراز آورده‌اند ، دو نفر آنها را جناب آصف الدوله حكم كرده ديروز سر بريدند و ما بقى را حبس كرده‌اند .\r\nمورخهء روز سيم شهر ربيع الثانى سنه 1320 مطابق نهم ماه جولاى سنه 1902 .\r\n\r\nاز 4 ربيع الثانى 1320 مطابق 10 جولاى 1902\r\nكارهاى حكومتى از قرار سابق است . ديگر آنكه حضرات بواناتى همين قسم در مسجد نو بست هستند ، هنوز كار آنها درست نشده است . ديگر آنكه از قراريكه خبر رسيده جناب قوام الملك را از طهران اذن داده‌اند كه به شيراز بيايد و رسيدگى به كارهاى خود كرده از شيراز به عتبات برود ، همين دو روزه از اصفهان حركت مىكند .\r\nديگر آنكه محض اينكه ضرغام الدوله ايلبيگى قشقايى محمد حسن بيگ كشكولى را گرفته حبس كرده است پسر محمد حسن بيگ جمعيتى به قدر چهار پنج هزار نفر جمع كرده كه با ضرغام الدوله جنگ كند ، ضرغام الدوله هم به همين اندازه‌ها جمعيت جمع كرده ، به حكومت هم عرض كرده توپ و سرباز خواسته است كه با آنها نزاع كند و قشقايى را نظم بدهد . على الحساب كه در قشقايى خيلى شلوغ و اغتشاش است .\r\nديگر آنكه در لشنى هم كه طايفهء شرير قطاع الطريقى هستند خيلى اغتشاش است ، يك نفر آدم كشته‌اند ، مأمورى از طهران به جهت نظم آنها آمده بود ، زدند مأمور را از آنجا بيرون كردند .\r\nمورخهء روز چهارشنبه دهم ربيع الثانى 1320 مطابق شانزدهم ماه جولاى 1902 .\r\nبواسطهء وراجى ميانهء بنان السلطنه وزير و شهاب الملك نايب الاياله پسر جناب آصف الدوله كارها مختل و معوق است .\r\nديگر آنكه تلگرافى از جناب مشير الدوله به جهت محتشم الوزاره كارگزار بنادر و امير ديوان كارگزار شيراز رسيده است كه ابدا مداخله در عمل كارگزارى نكنيد ، كارگزارى را به اختيار خود جناب آصف الدوله واگذار كرده‌اند ، جناب آصف الدوله هم به جلال الوزاره كه در وزارت خارجه بوده و همراه ايشان به شيراز آمده است واگذار كرده‌اند .\r\n\r\n","description":"","footnote":"","page_name":" 677 ","page_number":771},
  {"content":"\r\n\r\nديگر آنكه از بابت آمدن قوام الملك از اصفهان به شيراز در اينجا پسران مشار اليه به جناب آصف الدوله التزام داده‌اند كه قوام الملك به شيراز بيايد زيادتر از ده پانزده روز توقف نكرده به عتبات برود . جناب آصف الدوله هم همين قسم تلگرافا به مجلس وزرا ملتزم شده‌اند كه مشار اليه بيايد به شيراز و ده پانزده روز بيشتر توقف نكند .\r\nديگر آنكه چون اعليحضرت همايونى راهدارى را موقوف فرموده‌اند حال امساله از مواجب و مرسوم جمعى مىخواهند كسر بگذارند به اسم اينكه مرسوم از محل راهدارى داده مىشد حال كه راهدارى موقوف شده اينها هم بايد كسر شود . مردم به صدا درآمده‌اند ، حال مىخواهند عريضه به توسط جناب آصف الدوله به طهران عرض كنند .\r\nديگر آنكه چند روز است هوا خيلى گرم شده است ، برف هم يك روز مىآورند يك روز نمىآورند قيمتش هم گران است به اين جهت به مردم از گرما و بىبرفى قدرى بد ميگذرد .\r\nديگر آنكه با وجوديكه حال گندم و جو فراوان و بسيار است باز قيمت آنها گران است ، گندم يك من بيست و دو شاهى و جو يك من هفتصد دينار چهار عباسى است .\r\nمورخهء روز چهارشنبه هفدهم شهر ربيع الثانى 1320 مطابق بيست و سيم جولاى 1902 .\r\nاز قراريكه از خارج و داخل خبر رسيده است شخصى ارمنى اراطون نام از اهل جلفاى اصفهان از هندوستان مراجعت مىكرده ، قريب به كمارج و كنار تخته تفنگچيان سر راه كه از اهل جروم كه يكى از دهات كنار تخته است آن ارمنى را بقدرى مىزنند كه به كازرون كه مىرسد فوت مىشود . اين فقره به حكومت عرض شده ايشان هم مأمور فرستاده‌اند پس از تحقيق قاتلين و مرتكبين را گرفته به شيراز بياورند . برادر اراطون كه در شيراز سكنى دارد همراه مأمور رفته است كه نعش برادر خود را به شيراز بياورد .\r\nديگر آنكه كاغذى درب وكالت‌خانه انگليس انداخته بودند كه سواد در ذيل است \" ابلاغ عمومى اينكه سنهء ماضيه با وجود آنكه مردم آسوده بوده‌اند از جهت امنيت به جهت بعضى تعديات فوق العاده متشكى شده‌اند به اين حالت كه به تمام كرهء ارض بدنامى ايالت رسيد ، از جملهء تعديات سنهء ماضيه اينكه تومانى صد دينار بدعت گذارده است زنديق كافر ملعون از خدا بىخبر معتمد السلطنه لعنت الله عليه علاوه بر رسوم معمول بروات از مردم گرفتند چه ديوانى و چه سركارى حال اين بنان السلطنهء از خدا بىخبر تومانى پنج شاهى بدعت گذارده است حكم كرده از كليهء بروات مردم علاوه از رسوم معمول بايد به من بدهيد ، به جهت اينكه بعضىها در اين فقره دارند مىخواهند رفع اين بدعت را بنمايند لهذا تعويق حقوقات مردم شده است ، مردم را به مرگ گرفته تا به تب راضى شوند ، حال پنج ماه از سال مىگذرد هنوز يك برات به دست كسى نيامده با وجود سختى و گرانى اين مثل معروف است شاه مىبخشد شيخ على خان نمىبخشد ، حال محض اطلاع عرض شد كه اگر وضع چنين بوده باشد با اين ناامنى فوق العاده و تعطيل حقوق مردم كارد به استخوان رسيده متشكى خواهند شد ديگر جلوگيرى آن محال است و اسباب زحمت به جهت\r\n\r\n","description":"","footnote":"","page_name":" 678 ","page_number":772},
  {"content":"\r\n\r\nايالت خواهد بود ، صد درجه بدتر از سنهء ماضيه خواهد شد . جايى كه شتر بود به يك غاز - خر قيمت واقعى ندارد . گويا نشنيده‌اند كه سنهء ماضيه بر معتمد السلطنهء پدر سوختهء از خدا بىخبر چه آوردند ، لهذا آنچه لازمهء خيرخواهى بود عرض شد ، هركس خيرخواه و دوست ايلات بوده باشد رفع اين گونه تعديات را بنمايند . سرچشمه شايد گرفتن به بيل - چو پر شد نشايد گذشتن به پيل ، كه اسباب زحمت به جهت ايالت فراهم نيامده هرگاه اين وضع بوده باشد ناچار دست از جان و مال كشيده خيلى كه كار تنگ شد از هيچگونه مضايقه نخواهند نمود ، اين شخص از ناصر الدين شاه متشخص‌تر نخواهد بود ، البته رفع شر آن را از سر مردم خواهند نمود . پس پرده نشستن و خود را نشان مردم ندادن كار را اصلاح نمىكند ، آنچه لازمهء خيرخواهى بود عرض شد و السلام \" .\r\nديگر آنكه سالار السلطان پسر بزرگ قوام الملك و معين الشريعه پسر امام جمعه با طايفهء نورىها معيت كرده‌اند كه در كار نصر الدوله پسر كوچك قوام الملك و معتمد ديوان اخلال نمايند ، حتى به جناب آصف الدوله پيغام داده‌اند كه اگر معتمد ديوان را از شهر بيرون كردى بسيار خوب و الا خودمان او را بيرون ميكنيم . جناب آصف الدوله هم خيلى تغير به آنها كرده‌اند حتى به سالار السلطان پيغام داده‌اند كه اگر آرام نگرفتى مىآورم تو را چوب مىزنم و زنجيرت مىكنم .\r\nبه معين الشريعه هم پيغامات سخت داده است . ديگر آنكه قوام الملك روز بيست و ششم وارد شيراز مىشود .\r\nمورخهء روز چهارشنبه بيست و چهارم ربيع الثانى 1320 مطابق سىام جولاى 1902 .\r\nقوام الملك روز بيست و ششم وارد شيراز شد ، ازدحام زياد از مردم جلو مشار اليه شده بود .\r\nروز شنبه بيست و هفتم هم بواسطهء اينكه سىام فوت عيال مشار اليه را مىگرفتند و هم محض ورود خود مشار اليه احتراما مردم دكاكين خود را بسته‌اند .\r\nديگر آنكه كاغذى كه درب وكالت‌خانهء انگليس انداخته بودند درب اغلب از خانه‌هاى مردم هم نوشته انداخته‌اند .\r\nديگر آنكه از روزيكه قوام الملك وارد شده باطنا خيال توقف دارد . معين الشريعه پسر امام جمعه كه هميشه اسباب فتنه و فساد است قوام الملك را محرك است كه نمىگذاريم به روى ، بلوا مىكنيم ، اگر حاكم هم حرف زد حاكم را بيرون مىكنيم \" . ولى از قرار حكم تلگرافى حضرت اشرف اتابك اعظم به جناب آصف الدوله كه \" قوام الملك بيشتر از بيست روز توقف نكند ، او را روانهء عتبات نمايند \" ، حال جناب آصف الدوله در صدد روانه كردن قوام الملك هستند . خود قوام الملك هم از روز ورود دخيل كارهايى كه به ايشان رجوع ندارد مىشود و امر و نهى بعضى كارها كه قدرى اسباب فساد است مىكند . جناب آصف الدوله هم به همين ملاحظه مشكل است ايشان را در شيراز بگذارند ، حكما روانهء عتبات خواهند نمود .\r\nديگر آنكه محتشم الوزاره كه كارگزار بنادر بود و چندى به شيراز آمده بود روانهء طهران\r\n\r\n","description":"","footnote":"","page_name":" 679 ","page_number":773},
  {"content":"\r\n\r\nشد . ديگر آنكه كارهاى حكومتى بواسطهء انقلاب ميانهء خودشان چندان پيشرفتى ندارند ، در بيرونها هم به همين جهت قدرى مغشوش است .\r\nمورخهء چهارشنبه غرهء جمادى الاولى 1320 مطابق ششم ماه اگست 1902 .\r\n\r\nاز 2 جمادى الاولى 1320 مطابق 7 اگست 1902\r\nدر آب باريك راه زرقان كه سه فرسخى شيراز است آدم خواجهء قوام الملك را برهنه كرده‌اند و چند رأس الاغ مكارى را هم برده‌اند . از قراريكه سوار رفته و مشخص نموده است سارق قشقايى و از طايفه كشكولى است . ديگر آنكه حكومت اردويى ترتيب مىدهد و در تدارك هستند كه بفرستند به كوهكيلويه به جهت رفع اغتشاش در آنجا .\r\nديگر آنكه از طهران تلگراف كرده‌اند كه قوام لشكر كه لشكرنويس فارس است از لشكرنويسى معزول و به كلى مداخله در عمل لشكر نكند و خود جناب آصف الدوله آدمى به جهت اين كار بگمارند .\r\nديگر آنكه از طهران تلگراف كرده‌اند كه شيخ الرئيس بايد حكما از شيراز برود به عتبات ، حكومت هم عقب كرده‌اند كه برود . حال شيخ الرئيس در صدد رفتن به عتبات مىباشند . از قراريكه مىگويند مبالغى به مردم مقروض است كه به اين جهت قوهء حركت ندارد .\r\nمورخهء چهارشنبه هشتم شهر جمادى الاولى 1320 مطابق سيزدهم ماه اگست 1902 .\r\nدر بيرونها خيلى مغشوش است ، قافله از جهرم به شيراز مىآمده در عرض راه قافله را دزد زده ، از قرار مذكور قريب چهل نفر سوار ريخته روى قافله قريب بيست رأس الاغ همراه قافله بوده با بار سرقت كرده‌اند . از طرف حكومت مأمور رفته سارقين را بگيرند .\r\nديگر آنكه الاغهاى حضرات گچ‌كوب كه عقب سنگ گچ مىرفته‌اند يك فرسخى شهر سرقت كرده‌اند ، رد سارق را به سلطان‌آباد ملك آقا ميرزا محمد شفيع ملك التجار پسر حاجى محمد صادق اصفهانى برده‌اند . از طرف حكومت مأمور رفته كه الاغها را گرفته مسترد دارد .\r\nديگر آنكه از طهران كاغذى منكرا به اسم جناب آقا ميرزا ابراهيم مجتهد نوشته فرستاده‌اند و خيلى شكايت از حضرت اشرف اتابك اعظم و وزراى مجلس شورا و جناب آصف الدوله در آن كاغذ نوشته بودند . هنوز معلوم نشده كه اين كاغذ را كى نوشته است .\r\nديگر آنكه شيخ الرئيس از جناب آصف الدوله در باب رفتنش به عتبات سه خواهش كرده است .\r\nاول اينكه پانزده روز به مشار اليه مهلت داده شود كه دست و پاى خود را جمع كند ، دويم اينكه از راه اصفهان برود ، سيم آنكه قريب چهار هزار تومان مديون است جناب آصف الدوله تلگرافا از مجلس وزراء اعظم خواهش كند كه قروض مشار اليه را بدهند تا بتواند حركت كند . جناب آصف الدوله جواب داده‌اند كه دو خواهش اول و دويم ممكن است ، خواهش سيم را من نمىتوانم چنين مطلبى را خواهش كنم خودم هرچه بتوانم از بابت اداى قروض شما از خودم كمك به شما مىكنم .\r\nديگر آنكه شخصى كه ملقب است به بديع الملك از طهران مأمور شده به شيراز آمده است\r\n\r\n","description":"","footnote":"","page_name":" 680 ","page_number":774},
  {"content":"\r\n\r\nكه بقاياى مالياتى سال حكومت نظام الملكى و غيره را وصول نمايد ، در اينجا به هركس كه باقى دارد عقب مىكند ولى كسى اعتنايى به او ندارد . از قرار مذكور دو روز قبل بعضى حركات كرده بود كه جناب آصف الدوله به مشار اليه و شاهزادهء رئيس تلگرافخانهء ايرانى تغير زيادى كرده‌اند .\r\nمورخهء روز چهارشنبه پانزدهم جمادى الاولى 1320 مطابق بيستم اگست 1902 .\r\nقنسول روس كه از بوشهر وارد شيراز شد از طرف حكومت كالسكه و يدك به استقبال ايشان فرستاده شد ، در باغچهء معروف به صاحب ديوانى بيرون شهر منزل كردند . ديگر آنكه جناب آصف الدوله روز جمعه هفدهم در باغ گلشن قوام الملك ناهار ميهمان قوام الملك بودند ، از صبح با اجزاء به آنجا رفتند .\r\nديگر آنكه شيخ الرئيس روز دوشنبه بيستم از شيراز به طرف اصفهان حركت كرد ، از تعارفاتى كه هركس به جهت مشار اليه فرستاد و حقوق ديوانى هذه السنه و سنهء آتيه‌اش بر روى هم قريب سه هزار تومانى عايد مشار اليه شده كه تدارك خود را ديده بطور احترام حركت نمايد .\r\nديگر آنكه در چند روز قبل حضرات باصرى ريختند در زنگىآباد ملك سلطان الحاجيه دختر مرحوم مشير الملك آنجا را به كلى غارت كردند و بىعصمتى به زنهاى زنگىآباد كرده ، سه نفر هم مرد آنها را كشتند . سلطان الحاجيه به حكومت عرض كرد ، حكومت هم سخت عقب كرده آنها را از نصر الدوله حكما خواستند ، نصر الدوله هم فرستاده دوازده نفر از باصريها را كه مرتكب اين كار شده بودند گرفته ديروز به شهر آوردند ، فورا آنها را پيش حكومت فرستادند ، حكومت هم يك نفر بزرگتر آنها را كه خيلى شرارت و هرزگى كرده بود و تقاصيرش به حكومت ثابت شد حكم كرده همان روز طناب انداختند ، سه نفر آنها را هم حبس كرده‌اند كه غرامت خسارات و ضررى كه به ملك سلطان الحاجيه وارد آورده‌اند بگيرند دو نفر آنها را هم مرخص كردند كه بروند در بيرون براى سايرين خبر ببرند .\r\nمورخهء روز چهارشنبه بيست و دويم جمادى الاولى 1320 مطابق بيست و هفتم اگست 1902 .\r\nيك نفر پيله‌ور يهودى يكصد و هشتاد تومان وجه نقد و بعضى تنخواه همراه داشته ميرفته به كوار در راه او را كشته‌اند ، اين خبر به حكومت ميرسد ، بعد از تحقيقات زياد معلوم و محقق شد كه خود مكارى كوارى كه شخص يهودى را ميبرده با يك نفر ديگر از اهل خفر بوده‌اند كه او را كشته‌اند ، فورا نصر الدوله پسر قوام الملك مىفرستد آن شخص مكارى كوارى را گرفته آوردند . الحال محبوس است ، آن يكى كه از اهل خفر بوده مأمور رفته او را هم بياورد .\r\nديگر آنكه پست ايران از شيراز به طرف بوشهر ميرفت ميانهء خان‌زنيان و ده شيخ پست را سارقين سرقت كردند ، بعضى امانات همراه پست بوده برده‌اند . مأمور از طرف ايالت رفته مشخص نمود كه دزد پست طايفهء كشكولى قشقايى است و رد را به آنجا برده‌اند ، حال حكومت در صدد گرفتن آنها هستند .\r\n\r\n","description":"","footnote":"","page_name":" 681 ","page_number":775},
  {"content":"\r\n\r\nديگر آنكه از طرف ايالت اردويى كه مشتمل بود بر دو عرابه توپ و چند دسته سوار و سرباز به جهت نظم اغتشاش بهبهان ديروز جمعه بيست و چهارم از شيراز حركت كردند . اين اوقات در بيرونها خيلى اغتشاش است ، دزدى زياد مىشود ولى اغلبى را گرفته مىآورند و به قصاص مىرسانند ، چون اهل فارس اين اوقات دو فرقه شده‌اند ، به عداوت يكديگر مملكت را مغشوش كرده‌اند به اين واسطه تقصيرى هم بر حكومت نيست .\r\nديگر آنكه چاپار انگليس كه از طهران مىآمد ميانهء مشهد مرغاب و قوام‌آباد مشار اليه را برهنه كرده‌اند و تمام كيسهء كاغذ او را پاره كرده بودند و هرچه پول نقد و اسباب شخصى خود چاپار بوده برده‌اند . از سيوند بتلفن اطلاع به حكومت دادند حكومت هم سارقين را از نصر الدوله پسر قوام الملك خواسته‌اند . از قراريكه ميگويند سارقين از طايفهء قشقايى است ، حال كه چنين معلوم شده و بر حكومت هم واضح شده است تمام اين حركات به دستور العمل معين الشريعه پسر امام جمعه كه با ضرغام الدوله يكى هستند و به ضرغام الدوله دستور العمل داده محض اغتشاش و بدنامى حكومت اين دزدىها را ميكنند . ديگر آنكه قوام الملك از قرار مذكور روز پنجشنبه سلخ شهر حال نقل مكان به باغ خود مىكند كه از آنجا به عتبات برود .\r\nمورخهء روز چهارشنبه بيست و نهم جمادى الاولى 1320 مطابق سيم ماه سپتمبر 1902 .\r\n\r\nاز 30 جمادى الاولى 1320 مطابق 4 سپتمبر 1902\r\nحكومت محض اينكه بر ايشان محقق شد كه دزد پست ايران و انگليس و اغلب دزديها قشقايى است ضرغام الدوله را كه ايل بيگى قشقايى بود معزول كرده و ايل قشقايى را به صولت الدوله برادر ضرغام الدوله سپردند .\r\nديگر آنكه محض اين بىنظمىها و ندادن بروات حقوق مردم بواسطهء گرفتن رسوم زيادى كه مردم را معطل كرده‌اند مردم خيال دارند از قرار مذكور دكاكين خود را ببندند و بلوا كرده به تلگرافخانه بروند و شكايت از حكومت نمايند و از قرار مذكور به تحريك معين الشريعه پسر امام جمعه مىباشد .\r\nديگر آنكه محض چندين فقره كه بر جناب آصف الدوله فساد و بعضى حركات معين الشريعه واضح شده بود لابد شده تغير و فحش زياد به مشار اليه دادند و خيال دارند اگر باز هم اسباب فساد شود اخراج بلدش نمايند ، و نيز به قوام لشكر حضورا خيلى تغير و فحش داده‌اند . ديگر آنكه امروز كه چهارشنبه است قوام الملك نقل مكان به باغ گلشن خود مىكند كه از آنجا به عتبات برود .\r\nديگر آنكه دوباره پست ايران را كه از شيراز به طرف طهران ميرفته است در خاك اصفهان زده‌اند و پنج هزار تومان پول بانك همراه پست بوده برده‌اند . از قرارى كه حضرت و الا ظل السلطان تلگراف كرده‌اند دزد اين هم قشقايى است و از قرارى كه ميگويند پسر احمد خان شش بلوكى كه از طايفهء قشقايى است مىباشد .\r\nمورخهء روز چهارشنبه ششم جمادى الاخرى سنهء 1320 مطابق دهم ماه سپتمبر مسيحى 1902 .\r\n\r\n","description":"","footnote":"","page_name":" 682 ","page_number":776},
  {"content":"\r\n\r\nحكومت كه على پاشا خان سرتيپ قزاق را با خلعت به جهت صولت الدوله فرستاده بودند كه ضرغام الدوله معزول و صولت الدوله ايل بيگى قشقايى باشند ، از قرارى كه على پاشا خان سرتيپ و ضرغام الدوله و صولت الدوله كاغذ نوشته بودند به جهت حكومت متفقا مطلب آنها اين بود كه چون ضرغام الدوله بزرگتر است او ايلخانى باشد و صولت الدوله ايل بيگى ، هر دو با هم صلح كرده و به همراهى يكديگر نظم قشقايى را بدهند . تمام اين كاغذها به خط ميرزاى ضرغام الدوله بوده است ، ولى از قراريكه از خارج خبر آورده‌اند تفصيل اين است كه على پاشا خان سرتيپ قزاق كه خلعت را برده بود ضرغام الدوله و صولت الدوله هردو در دزكرد بوده‌اند ، در چادر صولت الدوله پياده مىشود خبر به ضرغام الدوله ميدهند كه سرتيپ قزاق از جانب حكومت خلعت ايل بيگىگرى قشقايى را براى صولت الدوله آورده است ، ضرغام الدوله هم اياز كيخاى دره‌شولى را با چندين سوار ميفرستد اطراف چادر صولت الدوله را محاصره ميكنند كه او را بگيرند ، صولت الدوله لابد شده از قرار مذكور خلعت حكومت را با قرآن برداشته به چادر ضرغام الدوله ميرود و تمكين از ضرغام الدوله مىكند ، بعد ضرغام الدوله على پاشا خان را ميخواهد ، حضورا به حكومت و او خيلى فحش ميدهد ، از قراريكه ميگويند قدرى هم او را ميزنند ، بعد به على پاشا خان ميگويد \" برو به جهت آصف الدوله خبر ببر و بگو من از طرف تو ايل بيگى قشقايى نيستم كه مرا بتوانى معزول كنى ، همين قسم كه تو از طهران حاكم فارس شده‌اى من هم از طهران ايل بيگى قشقايى شده‌ام ، من و تو على الحساب حكم واحد داريم \" . على پاشا خان هم تفصيل را به حكومت مينويسد . حال از قرار مذكور حكومت در خيال است كه دوباره ايل قشقايى را به خود ضرغام الدوله واگذار نمايند و خلعتى هم براى او بفرستند . اگر اين مطلب از قرارى كه خبر آورده‌اند صحيح و صدق باشد خيلى توهين بزرگى به جهت حكومت خواهد بود .\r\nديگر آنكه مجددا نوشته‌جات صولت الدوله با آدم مخصوص خودش به جهت حكومت و قوام الملك ميرسد كه \" آن نوشته‌جات پيش محض حضور ضرغام الدوله بوده است ، حال در خدمتگزارى حاضرم و همه‌جا آدم فرستاده‌ام كه منظم نمايند و غرامت اموال مردم را بگيرند \" .\r\nديگر آنكه دو شب قبل درب دروازهء شاه داعى در قهوه‌خانه حضرات الواط با هم نزاع سختى ميكنند يك نفر هم زخمى مىشود .\r\nديگر آنكه شب گذشته در محلهء لب آب در خانه‌اى عروسى بوده ، كدخداى آن محله اول محض جلب منفعت واميدارد سنگ در آن خانه مىاندازند ، اهل خانه ملتفت ميشوند كه اين حركت از طرف كدخداست ، با كدخدا نزاعشان مىشود ، پيش طابى پسر كدخدا خالى مىكند به پاى يك نفر از اهل آن خانه مىخورد ، به حكومت عرض مىشود ، حكومت فرستاده‌اند كدخدا و پسرش و چند نفر ديگر از اهل آن خانه را گرفته حبس كرده‌اند كه تحقيق شود .\r\nديگر آنكه فوج سربندى بعوض فوج كمره تازه وارد شيراز شده‌اند ، درب دروازهء باغ شاه چادر زده‌اند . فوج كمره از شيراز مرخص شده رفته‌اند .\r\nديگر آنكه چند نفر از همين سربازان فوج سربندى درب دروازهء سعدى بر سر چند وقر\r\n\r\n","description":"","footnote":"","page_name":" 683 ","page_number":777},
  {"content":"\r\n\r\nگاه با آدمهاى رؤساى دروازهء سعدى نزاع ميكنند ، رئيسها مىآيند به حكومت عرض مىكنند .\r\nحكومت چند نفر فراش ميفرستند جلوگيرى از سربازان كنند و به صاحبمنصب آنها خبر مىدهند كه اگر سربازان رفتند نزاع كنند چنانچه كشته شدند مسئول خودتان هستيد ، صاحبمنصب آنها هم ميفرستد سربازان را آرام مينمايند .\r\nديگر آنكه قوام الملك روز چهارشنبه ششم نقل مكان به باغ گلشن خود كرده بود صبح دوشنبه يازدهم به سمت بوشهر جهت رفتن به عتبات حركت كرد .\r\nمورخهء روز چهارشنبه سيزدهم شهر جمادى الاخرى 1320 مطابق هفدهم سپتمبر 1902 .\r\nشب چهاردهم شهر حال كه شب ميلاد اعليحضرت همايونى بود جناب آصف الدوله جشن گرفتند ، از داخله و خارجه هم دعوت كرده بودند به جهت صرف چاى و شربت ، چراغان و آتش‌بازى هم كردند .\r\nديگر آنكه جناب آصف الدوله و شهاب الملك نايب الاياله پسر ايشان و بنان السلطنه وزير شب دوشنبه هيجدهم از شيراز به باغ گلشن قوام الملك رفته آن شب را در آنجا ميهمان نصر الدوله پسر كوچك قوام الملك بودند . صبح دوشنبه از آنجا بعنوان شكار به جوشك چهار فرسخى شيراز رفته‌اند ، هنوز مراجعت نكرده‌اند . معزز الدوله بيگلربيگى برادر جناب آصف الدوله به جهت رسيدگى به كارهاى مردم در شهر مىباشند .\r\nمورخهء روز چهارشنبه بيستم شهر جمادى الاخرى 1320 مطابق بيست و چهارم سپتمبر 1902 .\r\nجناب آصف الدوله كه به جوشك رفته بودند يك روز هم ناهار ميهمان امام جمعه در كوشك پيچه ده امام جمعه بوده‌اند ، عصر پنجشنبه بيست و يكم مراجعت به شهر كردند .\r\nديگر آنكه از قرارى كه بعضى ميگويند صولت الدوله ضرغام الدوله را بطور حبس نظر در چادر خود نگاه داشته كه مشار اليه آشوبى نكند ، ولى از قرارى كه بعضى ديگر ميگويند ضرغام الدوله قهر كرده و قهرا مداخله در قشقايى نمىكند ، قدرى هم بيرونها كه به آن اندازه دزدى زياد مىشد آرام شده كمتر دزدى مىشود .\r\nديگر آنكه اعلانى نوشته درب مساجد و غيره چسبانيده‌اند كه \" اى اهل شيراز آسوده باشيد كه حضرت و الا شعاع السلطنه حاكم فارس ميشوند و عما قريب به شيراز مىآيند و اسباب رفاه حال شما فراهم خواهد آمد \" .\r\nديگر آنكه شب يكشنبه بيست و چهارم شهر حال آدم قنسول روس در منزل آدم رئيس بانك با شيخك مشهور كه از الواط است ميهمان بوده‌اند ، ساعت شش از شب گذشته از خانهء آدم رئيس بانك بيرون مىآيند ، شش لولى خالى ميكنند ، فراشباشى بيگلربيگى آنها را ميگيرد ، صبح يكشنبه به قنسول روس اطلاع مىدهند ، مشار اليه منشى خود را پيش بيگلربيگى مىفرستد ، خيلى بدحرفى مىكند . بعد از آن آدم قنسول روس را بيگلربيگى با پيشخدمت خود ميفرستد پيش\r\n\r\n","description":"","footnote":"","page_name":" 684 ","page_number":778},
  {"content":"\r\n\r\nقنسول روس ، مشار اليه هم پيشخدمت بيگلربيگى را نگاه ميدارد كه هفت تومان پول از آدم من برده‌اند و بايد فراشباشى بيايد ترضيه بخواهد تا آدم بيگلربيگى را مرخص كنم . فراشباشى هم ميرود ، گويا درست معذرت نخواسته ، پيشخدمت بيگلربيگى را قنسول روس مرخص نمىكند ، يك روز و يك شب پيشخدمت بيگلربيگى را حبس مىكند ، بعد بيگلربيگى هفت تومان را به جهت قنسول روس ميفرستد ، بعد از يك روز و يك شب پيشخدمت بيگلربيگى را مرخص ميكنند .\r\nديگر آنكه ميرزا على محمد خان كارگزار بمبئى كه در شيراز است در باغ خود كه ربع فرسخى شهر است ميهمان داشته ، خوابگاه او را از باغ به شهر مىآوردند ، نزديكى شهر سه نفر سوار هر كدام با تفنگ مارتين جلو آدم او و آدمهاى ميهمان او را ميگيرند ، آدمها را زياد ميزنند و يك لنگهء خوابگاه او را هم بسرقت مىبرند ، بعد سوارها علانيه از دروازهء كازرون داخل شهر مىشوند . از قرار معلوم محض بدنامى ايالت اين كار را كرده‌اند . حال حكومت در صدد هستند كه سوارها را در شهر پيدا كرده بگيرند .\r\nديگر آنكه جناب آصف الدوله امروز محض ورود اعليحضرت همايونى به خاك گيلان شليك توپ كرده و نقاره‌خانه زدند .\r\nمورخهء روز چهارشنبه بيست و هفتم ماه جمادى الاخرى 1320 مطابق غرهء اكتوبر مسيحى 1902 .\r\n\r\nاز 28 جمادى الاخرى 1320 مطابق 2 اكتوبر 1902\r\nكارهاى حكومتى از قرار سابق است ، نرخ اجناس الحمد الله قدرى تنزل كرده است و اجناس فراوان است .\r\nديگر آنكه صولت الدوله ايلبيگى قشقايى با ضرغام الدوله برادر مشار اليه با تمام ايلات قشقايى آمده‌اند در بيضا و مشغول گرفتن ماليات هستند .\r\nديگر آنكه عطاء الدوله با منتصر الملك پسرش رفته بودند به خلارتيولى خود محض اجحاف و تعدى كه از هر ساله مبلغى زيادتر بگيرند ، كدخداى خلار را گرفته بودند ، رعاياى خلار يك مرتبه محض حمايت به كدخداى خود ريخته بودند روى آدمهاى عطاء الدوله و آنها را زياد زده بودند ، حتى چادرهاى عطاء الدوله را پاره كرده و كدخداى خود را رها كرده بودند .\r\nعطاء الدوله منتصر الملك را به شيراز فرستاد و عارض به حكومت شد . حكم شد به صولت الدوله كه برود اشرار خلار را بگيرد ، ميرزا فرج الله خان را هم مأمور اين كار كرده‌اند ، رفته است . اهالى خلار از شنيدن اين حكم تماما فرار كرده به كوه و بيابانها رفته‌اند . حال هنوز خبر درستى نرسيده كه صولت الدوله چه كرده است .\r\nمورخهء پنجم شهر رجب المرجب سنهء 1320 مطابق هشتم ماه اكتوبر مسيحى سنهء 1902 .\r\nجناب آصف الدوله روز جمعه هفتم ناهار ميهمان سالار السلطان پسر بزرگ قوام الملك در باغ مشار اليه كه در شهر است بودند ، از صبح رفته تا عصر در آنجا بودند .\r\n\r\n","description":"","footnote":"","page_name":" 685 ","page_number":779},
  {"content":"\r\n\r\nديگر آنكه دو سه شب قبل قنسول روس با لباس عربى رفته بوده در منزل يكى از نوكرهايش در محلهء درب شاهزاده ، مطرب داشته‌اند ، دو سه نفر زن فاحشه هم در آن مجلس آورده بودند ميرقصيدند ، از قرار مذكور و از قرارى كه تحقيق شده خود قنسول روس بوده كه با لباس عربى رفته بوده است ، اين مطلب در شهر شهرت زياد پيدا كرده است . محض همين فقره قنسول روس چند روز است رفته به تخت جمشيد كه اين سر و صدا بخوابد . همان شب اهل محله ميخواستند بريزند در آن خانه و آنها را بگيرند ، به ملاحظهء اين‌كه خانهء آدم قنسول روس است موقوف داشته بودند ، فرداى آن شب فاحشه‌ها را كه از خانه بيرون مىآمدند آنها را گرفته‌اند حال در حبس ميباشند . حكومت ميخواستند زنها را در چاه بيندازند بعد به ملاحظاتى موقوف داشتند .\r\nمورخهء چهارشنبه دوازدهم شهر رجب المرجب 1320 مطابق يازدهم اكتوبر 1902 .\r\nشخص شاگرد بساطاندازى فوت شده كسانش جنازهء او را برداشته پيش حكومت برده عرض كردند كه استادش اين شخص را زده است و بواسطهء زدن او فوت شده . استادش با چند نفر ديگر اظهار كردند كه ترياك خورده . حكومت حكم كردند حكيم و جراح جنازهء او را ملاحظه كردند ، علامت زدن در بدن او نبوده و علامت ترياك خوردن بوده . جنازه را به حكم حكومت دفن كردند ، استاد و بستگان او را نگاه داشته‌اند تا حكمش بشود .\r\nديگر آنكه سه شب قبل منزل شخص زرگرى حاجى آقا جان نام عروسى بوده ، از اول شب سر و صدايى نبوده ساعت شش از شب رفته كه نصفه شب باشد بناى آتش‌بازى را ميگذارند چون همهء مردم خوابيده بودند و يك مرتبه صداى خمپاره و غيره بلند مىشود ، تمام اهل شيراز واهمه كرده از خواب بيدار ميشوند ، به خيالشان شهر شلوغ شده بناى تير و تفنگ را ميگذارند ، حكومت هم تشويش مىكند ، همان وقت شب ميفرستند داماد را گرفته مىبرند تا صبح حبس ميكنند ، صبح ميخواستند گوش او را ببرند بعضى توسط كرده مبلغى او را جريمه كرده مرخص كردند .\r\nديگر آنكه ايلات قشقايى از دور شهر كم‌كم عبور ميكنند و قدرى دست‌اندازى به حاصل مردم ميكنند و دزدى مينمايند . اگرچه حكومت خيلى جلوگيرى دارند ولى باز تا اندازه‌اى دزدى ميكنند ، دست از كار خود برنمىدارند .\r\nمورخهء روز چهارشنبه نوزدهم شهر رجب المرجب 1320 مطابق بيست و دويم اكتوبر 1902 .\r\nخان بابا خان امير ديوان كه قبل كارگزار خارجهء شيراز بود و معزول شده بود در يك ماه و نيم قبل به طهران رفت ، دو سه روز قبل تلگرافا خبر فوت مشار اليه را از طهران دادند . برادران مشار اليه در مسجد مرحوم مشير الملك ختم گذارده ، شهاب الملك پسر جناب آصف الدوله آمدند ختم او را برچيدند .\r\nديگر آنكه باز پست كه از بوشهر مىآمده آن را در عرض راه دزد زده است و بعضى امانات مردم كه همراه او بوده برده‌اند ، ولى نوشته‌جات او را ايندفعه پاره نكرده بودند .\r\n\r\n","description":"","footnote":"","page_name":" 686 ","page_number":780},
  {"content":"\r\n\r\nديگر آنكه روز ورود اعليحضرت همايونى به طهران جناب آصف الدوله شليك توپ كرده و نقاره‌خانه زدند .\r\nديگر آنكه پسران قوام الملك تلگرافى از قول اهل شهر نوشته دادند ملاها و شاهزادگان و تجار مهر كرده خودشان هم مهر نموده به اعليحضرت همايونى تلگراف كردند كه \" در ايام سفر اعليحضرت همايونى شيراز در كمال نظم و آرامى بوده و جناب آصف الدوله نهايت مهربانى را به اهل فارس نموده‌اند ، به هيچ وجه شكايتى نداريم ، اگر كسى هم شكايتى كند از ايالت و غيره محض عرض نفسانى خودش است \" .\r\nمورخهء روز چهارشنبه بيست و ششم رجب المرجب 1320 مطابق بيست و نهم اكتوبر 1902 .\r\nصولت الدوله ايلبيگى قشقايى و برادرش ضرغام الدوله هر دو به شهر آمده‌اند ، صولت الدوله در باغ سنقرى كه ربع فرسخى شهر است منزل دارند ، ضرغام الدوله در شهر منزل ظفر السلطان سرتيپ فوج سربندى منزل نموده است و مشغول تفريغ حسابهاى خود با ديوان هستند .\r\nديگر آنكه ما شاء الله نام مهتر عاليجاه مستر زايس كشيش در خانهء چند نفر سيد منزل داشته ، اهل آن خانه صلاح خود را نمىدانند كه مشار اليه در منزل آنها منزل داشته باشد مىگويند از خانهء ما بيرون برو . بعد از گفتگوى زياد مشار اليه راضى مىشود كه از آن خانه بيرون رود . روزى كه اسبابش را از آن خانه بيرون مىبرده به زن يك نفر سيد گفتگو مىكند ، به غير از آن ضعيفه هم كس ديگر در خانه نبوده ، ما شاء الله آن ضعيفه را از آستانهء اطاق به زمين مىكشد و كتك زيادى به او مىزند ، ضعيفه هم حامله بوده بچهء او سقط مىشود ، حال خودش هم بدحال است . كسان ضعيفه از سادات و غيره جمعيت كرده آمدند به وكالت‌خانهء انگليس عارض شدند . على الحساب ما شاء الله در حبس است تا آن ضعيفه معلوم شود كه بهتر مىشود يا فوت مىشود ، هرطور شد حكم آن بشود .\r\nديگر آنكه شخصى هم به زنش نزاع مىكند و ضعيفه را مىزند به حدى كه فوت مىشود . كسان ضعيفه به حكومت عارض شده‌اند ، حكومت در مقام تحقيق برآمده‌اند . ديگر آنكه نصر الدوله پسر قوام الملك رفته است سربند جلو عربها به جهت نظم و وصول ماليات آنها .\r\nمورخهء روز چهارشنبه چهارم شعبان المعظم 1320 مطابق پنجم ماه نومبر مسيحى 1902 .\r\n\r\nاز 5 شعبان 1320 مطابق 6 نومبر 1902\r\nنصر الدوله پسر قوام الملك كه سربند جلو عربها رفته است در آنجا به شكار رفته بوده از اسب افتاده ، از قرار مذكور دستش شكسته است . سالار السلطان با دكتر اسكات از شهر به آنجا رفته است .\r\nديگر آنكه محض فوت حاجى ميرزا حسين مجتهد در نجف اشرف روز شنبه هفتم دكاكين و بازارها بسته و پشت دكانها ختم گذارده قرآن‌خوانى كردند . ديگر آنكه كارهاى حكومتى مثل\r\n\r\n","description":"","footnote":"","page_name":" 687 ","page_number":781},
  {"content":"\r\n\r\nسابق است . ديگر آنكه دو روز و دو شب باران خيلى خوبى آمد كه رودخانهء شديدى آمد خيلى اسباب رفاه مردم شد و از اضطراب بيرون آمدند اگرچه قدرى به جهت برنج و ذرت ضرر داشت ولى به جهت زراعت گندم و جو خيلى خوب بود .\r\nديگر آنكه هنوز قنسول روس در شيراز است و متصل در صدد فساد است .\r\nمورخهء روز چهارشنبه يازدهم شعبان المعظم 1320 مطابق دوازدهم نومبر مسيحى سنه 1902 .\r\nهنوز ضرغام الدوله در شيراز هستند . ديگر آنكه پست كه از شيراز به سمت بوشهر مىرفت بالاى چنار راهدار او را برهنه كرده‌اند و معين است كه كار طايفهء شش بلوكى قشقايى است كه رد را برده‌اند درب احشام آنها و مأمور از جانب حكومت رفته كه تنخواه پست را بگيرند .\r\nديگر آنكه دو روز است كه باز باران بشدت مىآيد ، امسال رموزهء سال خيلى خوب است .\r\nديگر آنكه نصر الدوله پسر قوام الملك را از خرامه آورده‌اند ، حالش بهتر است ، شانهء او در رفته حال دكتر اسكات بسته است تا بعد از چند روز چه شود .\r\nديگر آنكه ايل قشقايى آمده‌اند يك فرسخى شيراز و خيلى دست‌اندازى به مال مردم ميكنند ، بدون خوف و واهمه هرچه ببينند تصرف ميكنند . رسم است هر سال كه احشام قشقايى نزديك شهر مىآيند اهل شهر از كسبه‌جات و پيله‌وران و غيره هركس اهل معامله است مىروند سر پوزهء كشن جلو احشام با آنها معامله مىكنند ، حال هم جماعتى كسبه مثل مسگر و خراز و غيره از مسلمان و يهودى رفته بودند سر پوزه تنخواه خود را تماما پهن كرده بودند كه دادوستد نمايند يك مرتبه كه ايل وارد آنجا ميشوند ميگويند شاه مرده و ميريزند به كلى تمام تنخواه اهل شهر را غارت ميكنند و صاحبانش هم هركس حرفى مىزند او را بقاعده ميزنند . حضرات كسبه و غيره اجماعا به شهر مراجعت كرده ميريزند درب باغ حكومتى اظهار تظلم و دادوفرياد ميكنند .\r\nحكومت فراشباشى خود را همراه آن جمعيت مىفرستند مىآيند منزل صولت الدوله و ضرغام الدوله ، به آنها اظهار ميكنند . صولت الدوله قرار داده هركس قسم بخورد كه چقدر تنخواه مرا برده‌اند من نقد مىدهم . ولى مشكل است چيزى عايد صاحبان تنخواه بشود . و نيز قشقايىها درب كوشك نصر الله ميرزا كه يك ميل از شهر دور است پنج شش رأس الاغ سرقت مىكنند ، صاحبش از اهل كوشك مدد ميطلبد . اهل كوشك حمايت كرده مىريزند هر قسم بوده الاغها را از سارقين پس مىگيرند ولى سارقين يك نفر از اهل كوشك را با قداره به فرقش زده‌اند كه مشرف به موت است .\r\nديگر آنكه اهل كسبه كه تنخواه آنها را در پوزهء كشن قشقايىها به غارت برده بودند ميروند نزد بنان السلطنه كه حال وزير است مجددا عارض مىشوند ، چندان اعتنايى و جواب درستى به آنها داده نشده است ، زياد هرزگى به وزير كرده‌اند و حال رفته‌اند كه دكاكين را ببندند . خيلى شهر و بيرونها مغشوش است كه كسى جرأت از دروازه بيرون رفتن را ندارد . اگر اين قسم باشد مشكل است به اين زودى منظم شود .\r\nمورخهء چهارشنبه هيجدهم رجب المرجب 1320 مطابق نوزدهم ماه نومبر مسيحى 1902 .\r\n\r\n","description":"","footnote":"","page_name":" 688 ","page_number":782},
  {"content":"\r\n\r\nقنسول روس چند روز است كه از شيراز به طرف بوشهر حركت كرده است . ديگر آنكه از بابت تنخواه كسبه و پيله‌وران كه در پوزهءكشن قشقايىها سرقت كرده بودند اهل كسبه و غيره خودشان سخت عقب كرده خيلى بد به وزير و حكومت گفتند تا اينكه از قرار مذكور چيزى از بابت تنخواه منهوبهء آنها به آنها داده شد و ساكت شدند .\r\nديگر آنكه باران‌هاى خيلى خوب آمده مخصوص امروز يك هفته است كه اتصالا باران خيلى شديدى مىآيد ، نرخ اجناس الحمد الله قدرى تنزل كرده ، گندم و نان يك من نهصد دينار يك قران است ، جو يك من هفتصد دينار است ، برنج بالنسبه به سابق قيمتش گرانتر است يك من دو ريال است .\r\nديگر آنكه ضرغام الدوله و صولت الدوله كه به شهر آمده بودند امروز به طرف كازرون كه قشلاق است رفتند ولى خيلى هرزگى و دزدى ايلات قشقايى در عبور خود كردند و مال مردم را خيلى برده‌اند . ايلات عرب و لشنى و چهار راهى و قرائى هم خيلى دزدى كرده و ميكنند . از قراريكه از بيرونها نوشته‌اند طايفهء چهارراهى كه مال جناب قوام الملك است اين اوقات خيلى دزدى مىكند ، مخصوصا قريب صد و پنجاه نفرى از آنها رفته بودند به طرف طهران و اطراف طهران مال زيادى همراه آورده بودند ، از قمشه اصفهان كه ميخواستند عبور كنند اهل قمشه مطلع ميشوند ميريزند روى آنها دو نفر از آنها را ميكشند و شش نفر از آنها را با تمام تنخواهى كه آورده بودند از آنها ميگيرند ، بعد از چند روز آن شش نفر را هم مرخص ميكنند ، حال از قرار مذكور نصر الدوله پسر قوام الملك مطلع شده مأمور فرستاده كه دزدها را بگيرند ، دزدها را نداده آدمى ده تومان جريمه داده‌اند كه هزار و پانصد تومان پيشكش به نصر الدوله داده‌اند كه دزدها را نخواهد .\r\nمورخهء روز چهارشنبه بيست و پنجم شعبان المعظم 1320 مطابق بيست و ششم نومبر 1902 .\r\nباران‌هاى خيلى زياد آمده ، گرمسيرات هم بارانهاى خيلى خوب آمده است ، كوهها را هم برف زده مخصوصا در شهر شيراز زيادتر از هرجا آمده و مىآيد ، قسمى شده كه مايهء خطر است ، حال چهار پنج هفته است كه هفته‌اى اقلا پنج شش روز باران مىآيد ، آن دو روز ديگر هم هوا ابر است . اغلب دكاكين و خانه‌هاى مردم خرابى پيدا كرده ، هيزم و ذغال بدين وسيله خيلى گران شده ، ذغال صد من چهار تومان و نيم ، هيزم صد من بيست و پنج قران . ديگر آنكه عيال جناب آصف الدوله و عيال بنان السلطنهء وزير كه از طهران به عتبات رفته بودند ، دو سه روز است از طرف بوشهر وارد شيراز شده‌اند .\r\nديگر آنكه شهر و بيرونها بىنهايت شلوغ است و متصل دزدى مىشود ، كسى جرأت از شهر بيرون رفتن را ندارد ، در خود شهر هم خيلى مغشوش است . از قرار مذكور دو شب قبل پنج شش رأس گوسفند از قصابخانه برده‌اند ، اغلب شبها به خانه‌هاى مردم دزد مىرود .\r\nمورخهء روز چهارشنبه دويم شهر رمضان المبارك 1320 مطابق سيم ديسمبر سنهء 1902 .\r\n\r\n","description":"","footnote":"","page_name":" 689 ","page_number":783},
  {"content":"\r\n\r\n\r\nاز 3 رمضان 1320 مطابق 4 ديسمبر 1902\r\nسابق هر سال ماه رمضان در مسجد وكيل مرحوم حاجى سيد على اكبر فال اسيرى نماز و وعظ ميكرد ، پارسال هم كه او فوت شده بود پسرش آقا سيد محمد نماز خوانده وعظ كرد ، امسال جمعى دور آقا ميرزا ابراهيم محلاتى را گرفتند خواستند او را بياورند در مسجد وكيل نماز بخواند ، كسانى كه دور آقا سيد محمد هستند ميخواستند آقا سيد محمد را بياورند در مسجد وكيل نماز بخواند . يك روز طرفين با هم درب مسجد نزاع ميكنند ، روز ديگر اتباع هركدام تفنگ و يراق مهيا كرده بودند كه نزاع سخت نمايند ، خبر به حكومت ميدهند ، حكومت هم چند چاتمه سرباز درب مسجد ميگذارند كه طرفين هيچكدام در مسجد وكيل نماز نخوانند . چنانچه حكومت اين قسم نكرده بودند فساد بزرگى برپا مىشد و حكما چندين قتل واقع ميشد . بعد آقا ملا احمد برادر آقا ميرزا ابراهيم كه در مسجد مولا نماز مىخواند آقا ميرزا ابراهيم را برده بجاى خود در مسجد مولا كه اين ماه رمضان آنجا نماز بخواند و آقا سيد محمد را آخر الامر آوردند در مسجد وكيل نماز بخواند .\r\nديگر آنكه هميشه ماه رمضان در مسجد نو و شاه‌چراغ جمعيت زياد از زن و مرد مىشود و اسباب زياد هم به جهت فروش مىآورند در مسجد نو پهن مىكنند ، اراذل و الواط هم هستند ، هر سال از ترس حكومتى الواط چندان لوطىگرى نمىكردند ولى امسال به هيچ وجه خوفى از اين حكومت ندارند و مستعد هستند كه يك فسادى برپا كنند و تا آخر ماه لابد فسادى برپا خواهند كرد . ديگر آنكه جناب آصف الدوله از اول ماه تا به حال هر شبى طايفه‌اى از علما را دعوت به افطار ميكنند .\r\nديگر آنكه از طهران جناب سپهسالار حكم كرده كه قوام لشكر از لشكرنويسى معزول باشد و فتح الملك كه به طهران رفته سواران او را هم اخراج كردند ، حال قوام لشكر در خانهء خود نشسته است . اين عزل قوام لشكر و اخراج سواران فتح الملك در باطن بواسطهء همراهيى است كه به حضرت و الا شعاع السلطنه مىكند و متصل مردم را محرك بودند كه در شهر فسادى برپا كنند .\r\nمورخهء روز چهارشنبه نهم رمضان المبارك 1320 مطابق دهم ديسمبر مسيحى 1902 .\r\nكارهاى حكومتى مثل سابق است . ديگر آنكه نايب التوليه كه متولى حضرت شاه‌چراغ است سه عيال داشته ، هر يكى را هفته‌اى دو شب منزل او مىرفته . يكى از عيالهاى او با يك نفر كاكا سياه زرخريد خود مشار اليها بوده در يك خانه متوقف بوده است ، شبى كه نوبهء منزل اين عيال بوده نايب التوليه مىآيد آنجا مىبيند كسى در خانه نيست و عيالش هم پيدا نيست درب منزلها هم باز است و اسباب و تنخواه هم هرچه در آن خانه بوده برده‌اند ، كاكا سياه هم پيدا نيست . تفحص و تجسس ميكنند ، بعد از جستجوى زياد در چاه آن خانه آئينه انداخته مىبينند چيزى بر روى آب است ، كسى را در چاه كرده بيرون مىآورد مىبيند نعش عيال نايب التواليه\r\n\r\n","description":"","footnote":"","page_name":" 690 ","page_number":784},
  {"content":"\r\n\r\nاست كه او را خفه كرده در چاه انداخته‌اند . جنازهء او را مىآورند دو روز قبل در حضرت شاه چراغ دفن مىكنند . حال از قرار مذكور كاكا سياه را پيدا كرده‌اند ، كاكاى مذكور ميگويد كه \" دو نفر با من رفيق بوده‌اند يكى كاكا سياه است و ديگرى سفيد است ، اين دو نفر هم هر روز از من جويا مىشدند كه خانم تو خيلى اسباب دارد يا خير ، من كه از خيال آنها خبر نداشتم ميگفتم خيلى اسباب دارد ، مرا تحريك ميكردند كه از اسبابهاى او چيزى سرقت كرده بياور كه اين شبها با هم برويم در قهوه‌خانه صرف كنيم ، من راضى نمىشدم ، تا اينكه شبى من با خانم در منزل بوديم ، خانم خوابيده بود من بيدار بودم ديدم اين دو نفر حاضر شدند ، من خواستم فرياد كنم ، گفتند اگر صدا دادى تو را خواهيم كشت من از ترس هيچ نگفتم ، خواستم خانم را بيدار كنم آنها حمله كرده چارقد خانم را در دهن او كرده يكى هم روى سر او نشسته و ديگرى مشغول جمع كردن اسباب شد ، باز من خواستم صدا كنم قداره كشيده گفتند ترا هم مىكشيم . من همينطور ايستاده بودم تا تمام تنخواه را جمع كرده بردند ، خانم هم خفه شده بود او را در چاه انداختند . من هم از ترس خود همراه آنها رفتم . اين طورى كه كاكاسياه مذكور كرد پنج شش روز نعش آن ضعيفهء بيچاره در چاه بوده است .\r\nديگر آنكه همه هفته در شيراز بارندگى مىشود ، دو سه روز است هوا بشدت سرد كرده و كوهها برف زده است .\r\nمورخهء چهارشنبه شانزدهم رمضان المبارك 1320 مطابق هفدهم ديسمبر مسيحى 1902 .\r\nايل قشقايى را سپرده بودند به ضرغام الدوله و صولت الدوله ، صولت الدوله از شهر به طرف گرمسير رفته بود ، ضرغام الدوله در شهر بود ، دو سه روز قبل خبر آوردند صولت الدوله عملهء ضرغام الدوله را چاپيده است و دست‌اندازى به دهات و املاك مردم هم كرده است .\r\nجناب آصف الدوله حكم كردند كه صولت الدوله از كار خارج باشد و ايل قشقايى تمام به خود ضرغام الدوله باشد ، ضرغام الدوله هم اين دو روزه از شهر ميرود و ليكن احتمال دارد ميانهء اين دو برادر بر سر قشقايى نزاع سختى واقع شود .\r\nديگر آنكه از قرارى كه مذكور است از طهران يك صد هزار تومان مساعدهء سال نو را از جناب آصف الدوله خواسته‌اند كه حكومت سال نو را به خودشان بدهند و چون ايشان يقين ندارند كه حكومت سال نو را به ايشان خواهند داد قبول نكرده‌اند .\r\nديگر آنكه پانزده هزار تومان از وجهى كه بايد به حضرت و الا شعاع السلطنه برسد كسر گذارده بودند كه معتمد السلطنه در اول سال مأخوذ كرده است ، از طهران حكم شد به رئيس تلگرافخانه كه به سختى از جناب آصف الدوله بگيرند ، ايشان هم لابد دادند .\r\nمورخهء چهارشنبه بيست و سيم شهر رمضان المبارك 1320 مطابق بيست و چهارم ديسمبر 1902 .\r\nدر شهر خيلى دزدى مىشود حال ديگر به خانهء خارجه‌ها هم ميروند و دزدى ميكنند ،\r\n\r\n","description":"","footnote":"","page_name":" 691 ","page_number":785},
  {"content":"\r\n\r\nدو شب قبل مستر هنوود رئيس ادارهء پرش گلف كمپانى را بريده‌اند قريب چهارصد تومان تنخواه او را سرقت كرده‌اند ، به حكومت اظهار شده هنوز اقدامى به عمل نياورده ، در بيست روز قبل هم منزل ايزكسن صاحب تلگرافچى انگليس را در باغ تلگرافخانه كه بريده‌اند هنوز تنخواه آن پيدا نشده .\r\nديگر آنكه چون سالهاى قبل كه ايلات خمسه و لارستان با قوام الملك بود چنين معمول بود به جهت وصول باقى در محل قريب به عيد نوروز يا قوام الملك يا يكى از پسران قوام الملك ميرفتند كه باقى را وصول نمايند ، امساله چون آن اداره‌جات به نصر الدوله پسر قوام الملك است و خودش نمىتواند برود ميرزا حسين خان معتمد ديوان پيشكار خود را خيال دارد روانه نمايد .\r\nديگر آنكه چند نفر غلام از ايلات خمسه ابوابجمعى قوام الملك كه حال با نصر الدوله است چند روز قبل از دست ميرزا حسين خان معتمد ديوان شاكى بودند كه جيره و عليق از اول سال تا به حال را به ما نداده‌اند و حال هم ما را ميخواهد همراه به لارستان ببرد ، تمام هم قسم شده بودند كه معتمد ديوان را بكشند . قريب ده روز نصر الدوله اوقات صرف كرده تا آنها را آرام كرده و قول داد كه خودش رسيدگى به امورات آنها بكند . از قرار مذكور اين شكايت غلامان به تحريك سالار السلطان كه با معتمد ديوان بد است بوده است .\r\nديگر آنكه شهرت دارد و از قرار تلگراف متعدد حكومت سال نو هم با جناب آصف الدوله است ولى باز مردم اعتماد به اين تلگراف ندارند .\r\nمورخهء روز چهارشنبه سلخ رمضان المبارك 1320 مطابق سى و يكم ديسمبر مسيحى 1902 .\r\n\r\nاز غره شوال 1320 مطابق غره جنورى 1903\r\nشهر و بيرونها خيلى شلوغ و مغشوش است ، معلوم نيست اين اغتشاش به تحريك است يا خودبخود اينطور است ، در شهر شبى نيست كه خانه‌اى بريده نشود ، در كوچه‌ها هر شب آدم برهنه مىكنند ، در حقيقت دزدى در شهر شب و روز است ، بيرونها هم قافله هرجا كه عبور و مرور مىكند مىزنند ، قافله‌اى از اردكان به شهر مىآمده چند بار قاطرى روغن داشته روغنها را با هر چيز ديگر كه قافله داشته‌اند بسرقت برده‌اند ، مالهاى آنها را هم برده بودند بعد در صحرا ول كرده بودند . قافله‌اى ديگر به خرامه ميرفته آن را هم زده‌اند و هرچه داشته برده‌اند .\r\nديگر آنكه صولت الدوله كه در بيرون است طرف كازرون و ماهور ميلاتى و آن صفحات خيلى مغشوش كارى مىكند ، از قرارى كه ميگويند قافلهء اردكان را هم عملهء او زده است ، محض اين كه از كار قشقايى او را خارج كرده‌اند اين هرزگىها را مىكند . ضرغام الدوله هم كه ايل بيگى قشقايى باشد با چهارصد نفر سرباز دو سه روز است از راه فيروزآباد رفته است ، محض ضد و نقاضت ميانهء ضرغام الدوله و صولت الدوله خيلى خرابى در بيرونها واقع مىشود و ضرر به املاك و دهات مردم ميرسد .\r\nديگر آنكه معتمد ديوان پيشكار نصر الدوله پسر قوام الملك ديروز با جمعيت زياد به طرف\r\n\r\n","description":"","footnote":"","page_name":" 692 ","page_number":786},
  {"content":"\r\n\r\nداراب و لارستان حركت كرد . ديگر آنكه ديشب در باغ حكومتى سقف قهوه‌خانه پايين آمده دو نفر در آن عمارت بوده تلف شده‌اند .\r\nمورخهء روز چهارشنبه هفتم شهر شوال المكرم 1320 مطابق هفتم ماه جنورى سنهء 1903 .\r\nاز اول برج جدى كه اول چهله باشد تابحال ديگر باران نيامده و مردم قدرى مضطرب هستند ، هوا هم قدرى سرد شده است و تمام حاصل را سم‌زده است . نرخ اجناس الحمد الله تنزل دارد نان يك من چهار عباسى الى يك قران است ، برنج هم به آن گرانى كه يك من سه قران و دو ريال بود حال دو قران و پنج شاهى شده است ، اميد است كه ارزانتر هم بشود .\r\nديگر آنكه حكومت حكم كرده‌اند محض اغتشاش در شهر هر شب سرباز همراه داروغه و گزمه‌ها گردش ميكنند و هر شبى از يك فوج سرباز حكم است گردش كنند و ليكن باز چاره نمىشود . همين قسم اغلب خانه‌هاى مردم را شب مىبرند .\r\nديگر آنكه جناب آصف الدوله سواى آن عيال ايشان كه از طهران به عتبات رفته بودند و حال يك ماه است از بوشهر وارد شيراز شده‌اند و در ارگ حكومتى منزل دارند يك عيال ديگر هم دارند كه منزل ايشان حوالى ارگ حكومتى در محلهء موردستان داده شده . از قرار مذكور چند شب قبل دزد رفته به خانهء آنها هرچه تنخواه و اسباب عيال ايشان داشته سرقت كرده‌اند ، چون اين مطلب به جهت حكومت خوبى ندارد كه منزل عيال ايشان را سرقت كنند به كلى سر و صدايى از اين مقدمه بلند نكردند و ليكن بطور يقين تنخواه او را سرقت كرده‌اند .\r\nديگر آنكه از قرارى كه در شيراز شهرت داده‌اند جناب آصف الدوله معزول هستند ولى صدق و كذب آن معين نيست و معلم هم نيست كه كى حاكم باشد ، به همين واسطه شهر و بيرونها خيلى مغشوش است .\r\nديگر آنكه حاجى عبد الرسول اصفهانى كه از تجار معتبر شيراز بود ورشكست شده ، از قرار مذكور به قدر چهل و شش هزار تومان در شيراز ورشكسته است و هنوز معين نشده كه چقدر در جاهاى ديگر كه معامله داشته ورشكسته .\r\nمورخهء روز چهارشنبه چهاردهم شوال المكرم سنهء 1320 مطابق چهاردهم جنورى 1903 .\r\nكاكاسياه عيال نايب التوليه كه خودش و از قرارى كه ميگفتند با دو نفر ديگر خانم خود را شب ماه رمضان خفه كرده بودند و در چاه انداخته و تنخواه او را برده بودند دو روز قبل حكومت حكم كرده سر او را بريدند .\r\nديگر آنكه حاجى عبد الرسول اصفهانى كه ورشكسته چند روز است رفته در خانهء ميرزا محمد شفيع ملك التجار نشسته است و تجار همه روزه در آن خانه اجلاس ميكنند كه به حسابهاى او رسيدگى كرده قرارى در كار او بدهند ، ولى از قرار مذكور تومانى هفتصد دينار بيشتر به مردم نخواهد رسيد .\r\n\r\n","description":"","footnote":"","page_name":" 693 ","page_number":787},
  {"content":"\r\n\r\nديگر آنكه محض اينكه چهار پنج روز است حكم دولتى داده شده كه عموم مردم اگر بخواهند از تلگرافخانهء انگليس به هرجا تلگراف بگويند مرخص هستند و ممانعتى نيست ديگر تلگرافخانهء ايرانى چندان دخلى نمىكند و مردم اغلب مطلب به تلگرافخانهء انگليسى ميدهند و هنوز همهء اهالى شيراز و بلوكات و اطراف از اين حكم خبر ندارند ، بعد از آن‌كه همه از اين حكم مخبر شوند ديگر كمتر به تلگرافخانهء ايرانى كسى مطلب ميدهد ، اگر كسى هم بدهد فقط به جهت تفاوت قيمت تلگراف است كه تلگرافخانهء ايرانى ارزانتر ميگيرند و الا به ملاحظات ديگر از قبيل مخفى نبودن و مطلب را رسانيدن و غيره همهء مردم به تلگرافخانهء انگليس راغب هستند . به جهت عموم مردم خوب شده است چونكه تلگرافخانهء ايرانى خيلى بىنظم است .\r\nديگر آنكه قوام الملك از كربلا به طهران احضار شده از قرار تلگراف خودش چند روز است از كربلا حركت كرده ، پسرزادهء خود را كه همراه بوده با نوكران زيادى از راه بوشهر به شيراز فرستاده است تا بعد از ورود مشار اليه بطهران چه شود ، از قرار مذكور پيشكش زيادى داده است .\r\nمورخهء روز پنجشنبه بيست و دويم شوال المكرم 1320 مطابق بيست و دويم جنورى سنه 1903 .\r\nصولت الدوله با دو هزار نفر سوار و يك هزار و پانصد نفر تفنگچى طرف جره مستعد هستند به جهت نزاع با ضرغام الدوله ، ضرغام الدوله هم با استعداد زياد به همين اندازه سوار و تفنگچى طرف فيروزآباد ميباشند ، ميانهء آنها هم دو سه فرسخى زيادتر فاصله نيست و ليكن مشكل است كه بهم بزنند . على الحساب طرفين به جهت خود استعداد زياد فراهم آورده‌اند تا بعد چه شود .\r\nديگر آنكه فضلعلى خان پسرزادهء فتحعلى خان لارى سيد ابراهيم لارى را كه وكيل كارهاى لارستان بوده به اسم اينكه در مفتنى در لارستان مىكند شبانه در خانه خود او ريخته خود سيد ابراهيم و پسرش و يك جوان ديگر را مقتول كرده‌اند .\r\nديگر آنكه چون نصر الدوله ضامن ماليات جهرم از ابواب جمعى حاجى مسعود الدوله مىباشد ، معتمد ديوان كه به طرف لارستان ميرفته به جهرم ميرود كه باقى ماليات آنجا را وصول كند ، اهل جهرم تمكين او را نكرده معتمد ديوان با آنها نزاع مىكند ، يك نفر سرباز هم مقتول مىشود و او را از جهرم بيرون كرده‌اند . بر سر همين مقدمه اهل جهرم شاكى شده حال چند روز است به شيراز آمده و در تلگرافخانه بست نشسته‌اند .\r\nديگر آنكه معتمد ديوان كه رفته بوده به جهت گرفتن قلعهء اشكنان كه رئيس محمد باقر اشكنانى در آن قلعه متحصن شده و ياغى است ، سيدى را فرستاده بوده در قلعه پيش مشار اليه كه او را اطمينان داده بياورد نزد معتمد ديوان ، رئيس محمد باقر هم آن سيد را زده كشته است و پيش معتمد ديوان هم نيامده . على الحساب تمام فارس مغشوش است . ديگر آنكه قوام الملك كه قرار بود از كربلا به طهران برود از قرار خبر تلگرافى اجازهء مرخصى به مشار اليه نداده‌اند ، در كربلا على الحساب متوقف است .\r\nمورخهء روز چهارشنبه بيست و هشتم شوال المكرم 1320 مطابق بيست و هشتم جنورى 1903 .\r\n\r\n","description":"","footnote":"","page_name":" 694 ","page_number":788},
  {"content":"\r\n\r\n\r\nاز غره شوال 1320 مطابق غره جنورى 1903\r\nاز قرار مذكور ضرغام الدوله و صولت الدوله را سادات بيرون مىخواهند صلح دهند ولى هنوز نه صلح و نه نزاع كرده‌اند . ديگر آنكه كارهاى حكومت مثل سابق است ، همين قسم شهر و بيرونها خيلى مغشوش است . از قرار مذكور اين اغتشاش شهر بىمحرك نيست .\r\nديگر آنكه هواى شيراز بىاندازه سرد شده است ، ده بيست سال بود كه به اين اندازه سرد نمىشد . به اندازه‌اى سرد شده كه تمام اهل اشجار بساتين و غيره را سم زده است ، قريب پنجاه روز است كه ديگر به كلى باران نيامده ، الا يك جزئى برفى در هفتهء قبل آمده و حال آنكه به جهت محصولات خيلى باران لازم است .\r\nديگر آنكه دوباره آقا ميرزا ابراهيم مجتهد محلاتى از بابت درس دادن مستر زايس كشيش انگليسى به اطفال مسلمانان سربلند كرده است و ميگويد مسترزايس حقى ندارد كه به مسلمانان درس بدهد . خود آقا ميرزا ابراهيم و سايرين خيال دارند مدرسه به جهت تعليم اطفال باز كنند و خرج آن را از تجار و اشراف شهر بگيرند ، ولى مشكل است كسى زير بار اين خرج برود . ديگر آنكه از قرار مذكور حركت قوام الملك از كربلا به جهت طهران صدق است .\r\nمورخهء روز چهارشنبه ششم شهر ذيقعده سنهء 1320 مطابق چهارم ماه فبرورى سنهء 1903 .\r\nاز قرار مذكور و از قرار بعض تلگرافات كه ملاحظه شده حكومت سال نو با خود جناب آصف الدوله مىباشد . ديگر آنكه صولت الدوله و ضرغام الدوله هركدام با جمعيت زياد نزديك به هم شده‌اند ، از قرار مذكور مسافت ميانهء آنها كمتر از يك فرسخ است ، از طرف بهبهان و آن صفحات هم جمعيت زياد آمده به كمك صولت الدوله و به مشار اليه ملحق شده است ، اما هنوز نه جنگشان معلوم است و نه صلح .\r\nديگر آنكه بيرونها همين قسم مغشوش و شلوغ است . ديگر آنكه در اول ماه ذيقعده سربازى از فوج دربندى بيرون دروازه اصفهان مست كرده بوده و شخص نقاشى را زخم زده بوده ، آن شخص نقاش دو روز قبل فوت شد ، كسان او اجماع كرده به حكومت عارض شدند و ميخواستند به تلگرافخانه بست بروند ، حكومت قرار دادند كه چيزى به آنها بدهند و وظيفهء سركارى در حق ورثهء او برقرار نمايند ، آنها را ساكت كردند .\r\nديگر آنكه چند نفر روس به شيراز آمده‌اند و چند روز است توقف دارند ، بعضى مىگويند خيال دارند بانك روسى باز كنند ، بعضى ميگويند اينها سياح هستند و ميروند . هنوز معلوم نيست كه براى چه كار آمده‌اند .\r\nديگر آنكه در شيراز شهرت زياد پيدا كرده كه بلجيكها از بابت عمل ماليات فارس به جهت سال آينده به شيراز مىآيند ، ميانهء مردم خيلى اين گفتگو هست و ميگويند ما قبول اين كار را نمىكنيم و شورش و بلوا خواهيم كرد ، و مستعد هستند چنانچه اين كار صورت وقوع پيدا كند\r\n\r\n","description":"","footnote":"","page_name":" 695 ","page_number":789},
  {"content":"\r\n\r\nبلوا نمايند .\r\nمورخهء روز چهارشنبه سيزدهم شهر ذيقعده سنه 1320 مطابق يازدهم ماه فبرورى 1903 .\r\nاز قرار مذكور ضرغام الدوله و صولت الدوله با هم صلح كردند به اين قسم كه صولت الدوله آنچه خسارت به احشام ضرغام الدوله و دهات مردم در وقتى كه ضرغام الدوله در شهر بوده وارد آورده است از عهدهء غرامت برآيد ، ولى صدق و كذب اين مطلب هنوز معلوم نيست .\r\nديگر آنكه سربازان فوج دربندى كه روز اول ماه ذيقعده بيرون دروازه اصفهان نزاع كرده بودند و يك نفر نقاش را زخم زده بودند كه فوت شد و يك نفر ديگر را هم كه شخص پوست‌فروشى بوده همان روز زخم زده بودند او هم دو روز قبل فوت شد ، كسان او با اجماع زيادى به تلگراف‌خانه آمده بناى شورش را گذاردند ، فراشباشى معزز الدوله بيگلربيگى حاليه آمده در تلگرافخانه به آنها اظهار كرد كه \" شورش نكنيد ، اگر قاتل را بخواهيد به قصاص برسانيد حاضر است بگيريد به هر نوع ميخواهيد قصاص كنيد ، اگر ديه خون را ميخواهيد نقدا ميدهيم \" .\r\nبه اين ترتيب آنها را ساكت كرده از تلگرافخانه بيرون بردند ، بعد معلوم نشد كه چه قسم با آنها سلوك كردند .\r\nديگر آنكه رشيد الدوله كه از طهران مأمور شده به جهت گرفتن تنخواه مسروقهء يزدى و كرمانى از حضرات سارقين لشنى و غيره وارد آباده شده و از آنجا به طرف آبادهء طشك رفته است .\r\nديگر آنكه از بابت ترتيبات جديدى كه در عمل گمرك داده‌اند تجار شيراز بعض تلگرافات به طهران و بوشهر كرده‌اند و منتظر جواب هستند كه جواب آنها برسد و معلوم شود كه قبول ميكنند يا نه .\r\nمورخهء روز چهارشنبه بيستم شهر ذيقعده 1320 مطابق هيجدهم ماه فبرورى 1903 .\r\nسه روز و سه شب است كه اتصالا باران مىآيد و اين باران به جهت حاصل همه جا خيلى فايده دارد و مردم از آن اضطرابى كه به جهت نيامدن باران داشتند بيرون آمدند .\r\nديگر آنكه نواب عليه بانوى عظمى همشيره‌زادهء حضرت و الا ظل السلطان با عين الدوله پسر خود از كربلا از راه بوشهر به شيراز آمده‌اند كه به اصفهان بروند ، چند روز است وارد چنار راهدار دو فرسخى شيراز شده‌اند ، پسران قوام الملك در باغ گلشن قوام الملك تهيه ديده بودند كه آنجا منزل نمايند ، راضى نشده و همين قسم در كاروانسراى چنار راهدار توقف دارند . از طرف حكومت شهاب الملك و بنان السلطنهء وزير نزد ايشان رفته‌اند ، بزرگان شهر هركس به ديدن ايشان رفته‌اند . معطل اين هستند كه كالسكه‌هاى خود را تعمير كرده به سمت اصفهان حركت كنند .\r\nديگر آنكه از بابت عمل گمرك سيد محمد شريف پيشنماز كه ميخواهد جاى مرحوم حاجى سيد على اكبر فال اسيرى را بگيرد بالاى منبر رفته است خيلى گفتگو كرده و مردم عوام را به هيجان آورده كه شورش و بلوا بكنند . قرار بود بيايد در بازار وكيل منبر بگذارد و در آنجا مردم را\r\n\r\n","description":"","footnote":"","page_name":" 696 ","page_number":790},
  {"content":"\r\n\r\nبه جهت شورش و بلوا به هيجان بياورد ، اين دو سه روزه كه باران آمد به تعويق افتاده است و مردم عوام هم مستعد هستند ، تجار هم با آنها همراهى دارند .\r\nمورخهء چهارشنبه بيست و هفتم ذيقعده 1320 مطابق بيست و پنجم فبرورى 1903 .\r\n\r\nاز 28 ذيقعده 1320 مطابق 25 فبرورى 1903\r\nشب پنجشنبه بيست و هشتم شهر ذيقعده از طهران تلگراف كردند كه جناب آصف الدوله معزول و نواب و الا علاء الدوله حاكم فارس شده‌اند . از طرف خود علاء الدوله هم تلگراف به شاهزاده رئيس تلگرافخانهء ايرانى شد كه شما نايب الحكومه هستيد . يك دو روز رئيس تلگرافخانه نايب الحكومه بود بعد تلگراف كردند كه نصر الدوله پسر كوچك قوام الملك نايب الحكومه باشد . يك روز هم نصر الدوله نايب بودند بعد تلگراف كردند كه ظفر السلطان سرتيپ فوج دربندى نايب الحكومه باشد . على الحساب ظفر السلطان نايب الحكومه است ولى كسى اعتنايى به اين اشخاص ندارند و تمام كارها معوق و مختل است . جناب آصف الدوله هم در تدارك حركت هستند ، معطل اين ميباشند كه بنان السلطنهء وزير حسابهاى خود را با مردم صاف نمايد و حركت كنند ، قبل از عيد نوروز از شهر حركت خواهند نمود .\r\nديگر آنكه معتمد ديوان كه از طرف نصر الدوله به لارستان و داراب رفته بود مراجعت به شهر كرده دو نفر از كلانترهاى عرب كه فتح على بيگ و رضا قلى كطى باشند و پارسال بر ضد قوام الملك رفتار كرده بودند گرفته همراه آورده است . على الحساب آنها را حبس نموده‌اند تا حكومت استقلال پيدا نمايد .\r\nديگر آنكه آقا ميرزا محمد على مجتهد قريب دو ماهى بود كه ناخوش بسترى بود و از منزل بيرون نمىآمد ، دو روز قبل فوت شد . جنازهء او را با جمعيت زياد و سينه زن به حافظيه برده‌اند كه در آنجا دفن كنند . تمام بازارها را بسته‌اند و پشت دكاكين ختم گذارده‌اند ، پسران خود آن مرحوم هم در مسجد مشير الملك ختم گذارده‌اند .\r\nمورخهء چهارشنبه چهارم ذيحجه الحرام 1320 مطابق چهارم ماه مارچ سنه 1903 .\r\nجناب آصف الدوله دو سه روز است نقل مكان به باغ ارم كرده‌اند ولى بنان السلطنهء وزير هنوز در شهر توقف دارد و مشغول پرداختن حسابهاى مردم است .\r\nديگر آنكه ظفر السلطان نايب الحكومه ديروز صبح محض اينكه عيد قربان بود آمده بود در باغ حكومتى نشسته بود ، بعضى از اهل شهر پيش او رفته كدخدايان شهر هم بودند ، چند توپ شليك كردند و قدرى موزيك زدند ، بقاعدهء معمول سنواتى يك نفر شتر هم در قربانگاه قربانى كردند .\r\nديگر آنكه چون امساله اردكان سپردهء نصر الدوله بود حال جمعى از اهل آنجا با شكر الله خان كلانتر خود آمده‌اند در تلگرافخانه بست نشسته‌اند و تلگرافا از مشار اليه شكايت به طهران\r\n\r\n","description":"","footnote":"","page_name":" 697 ","page_number":791},
  {"content":"\r\n\r\nكرده‌اند .\r\nديگر آنكه پسران قوام الملك چند روز قبل واداشته تلگرافى از قول اهل شهر به حضرت اتابك اعظم نمودند كه ما از قوام الملك راضى هستيم و استدعا داريم كه او را به فارس بفرستيد .\r\nبعد بر ضد اين تلگراف اعلانى در چند جا چسبانيده بودند كه ما به هيچ وجه از قوام الملك راضى نيستيم و شكايت به طهران خواهيم كرد كه تلگراف دروغ به مهر الحاقى از قول ما كرده‌اند . از قرار مذكور نصر الدوله شب هنگام كسى كه اين اعلانات را مىچسبانيده در حين چسبانيدن گرفته است ، شخص محررى است از اهل داراب ، او را حبس كرده است و از او بروز كرده كه به تحريك مدبر السلطنه برادر فتح الملك اين اعلان را چسبانيده و نيز گفته \" ما پنج نفر بوده‌ايم ، ما را فرستاد بردند نفرى پنج تومان داد كه ما اين اعلانات را نوشته به هرجا بچسبانيم \" .\r\nديگر آنكه رشيد الدوله چند روز است وارد شيراز شده ، آدمهاى مشار اليه همان شب اول كه وارد شده بودند در ميدان مولا با اهل كسبه نزاع سختى كرده بودند و يك نفر كاسب را زخم زده بودند . آن شخص كاسب امروز فوت شد ، كسان او اجماع كرده به تلگرافخانه آمده شورش كردند . آدم نايب الحكومه آمد به آنها اطمينان داد كه احقاق حق شما خواهد شد ، آنها را ساكت كرده از تلگرافخانه بيرون بردند .\r\nمورخهء چهارشنبه يازدهم ذيحجه الحرام سنهء 1320 مطابق يازدهم ماه مارچ 1903 .\r\nرشيد الدوله شب پنجشنبه دوازدهم محض اينكه آدمش آن شخص كاسب را كشته بود بطور فرار از شيراز به طرف طهران رفت ، و ليكن از قرارى كه خبر آوردند از درب دروازهء شهر كه مىرفته همين‌طور هرچه مال هركس از تنخواه و الاغ و قاطر با بار و گوسفند و غيره جلو مشار اليه آمده تمام را چاپيده و غارت كرده و برده است ، از قرار مذكور تا خاك اصفهان همين قسم حركت كرده است .\r\nديگر آنكه دو سه روز قبل در حضرت شاه چراغ الواط با يكديگر نزاع سختى كردند ، اكبر دايى محمد كه از مشاهير الواط شيراز است با اينكه سابق يك دست و پى پاهاى او را بريده‌اند و نيز يك فقره هم گلوله‌اش زده‌اند و تمام را سالم كرده حال دو گلوله خورده و چند زخم كارد به او زده‌اند ، معهذا از قرار مذكور باز باكى ندارد و سالم است ، ساير الواط هم هر يك زخمى خورده‌اند . در بين دعوا گلوله‌اى به دست يك نفر زن كه عبور ميكرده خورده و يك گلوله هم به پاى شخص حمالى خورده است ، آنها هم هنوز نمرده‌اند . ديگر آنكه شهر مغشوش بود حال مغشوشتر شده است ، هيچكس شب جرأت نمىكند در كوچه‌ها عبور نمايد ، او را كتك ميزنند و برهنه ميكنند . ديگر آنكه صولت الدوله به شيراز آمده و در باغ بيرون شهر منزل دارد ، خيال دارد به استقبال حكومت جديد برود ، در راه هم كه آمده باز مردم را چاپيده است .\r\nديگر آنكه جناب آصف الدوله در باغ ارم كه نقل مكان كرده مشغول حساب مردم هستند ، ولى از بسكه بنان السلطنه وزير ايشان تقلب كرده است حسابهاى همه مغشوش و درهم است و\r\n\r\n","description":"","footnote":"","page_name":" 698 ","page_number":792},
  {"content":"\r\n\r\nجناب آصف الدوله را معطل كرده ، چون تقلب مشار اليه بر خود جناب آصف الدوله واضح شده از اين جهت توقف كرده‌اند كه حساب مردم را درست صاف نمايند .\r\nمورخهء چهارشنبه هيجدهم شهر ذيحجه الحرام 1320 مطابق هيجدهم مارچ سنه 1903 .\r\nجناب علاء الدوله و قوام الملك وارد اصفهان شده‌اند و قرار است روز بيست و ششم از آنجا حركت كنند ، جناب علاء الدوله تلگراف محبت‌آميزى به عموم صاحبمنصبان نظامى و سايرين كرده بودند ، يك نفر سر رشته‌دار هم از شيراز به جهت تشخيص حساب فارس خواسته‌اند . يكى از مستوفيان معين شده كه جلو ايشان برود .\r\nديگر آنكه جناب آصف الدوله هنوز از باغ ارم حركت نكرده‌اند چون بنان السلطنه وزير ايشان خيلى حساب‌سازى و تقلب كرده معطل هستند كه حسابهاى خود را با مشار اليه روشن كرده صاف نموده حركت نمايند . ايشان هم قرار است كه روز بيست و ششم حركت كنند اگر فراغت از حساب حاصل كنند . ديگر آنكه در بيرونها هم على الحساب سر و صدايى نيست .\r\nديگر آنكه از طرف دولت در باب عمل گمرك تلگراف سختى به عموم تجار شيراز شده بود ، تجار هم جواب خيلى سختى داده‌اند تا بعد چه شود .\r\nمورخهء روز چهارشنبه بيست و پنجم شهر ذيحجه 1320 مطابق بيست و پنجم مارچ 1903 .\r\nجناب آصف الدوله روز بيست و ششم شهر ذيحجه با تمام اجزاء به سمت طهران حركت كرد .\r\nديگر آنكه جناب علاء الدوله هم روز بيست و ششم از اصفهان حركت كرده‌اند ، از قرار مذكور فردا وارد آباده ميشوند و در آنجا توقف ميكنند كه براى بعد از سيزده عاشورا وارد شيراز شوند .\r\nديگر آنكه جناب علاء الدوله تلگراف سخت به هركس كرده‌اند و حكم كرده‌اند كه تمام كدخدايان و كلانتران و كيخايان قشقايى در شيراز حاضر شوند تا ورد ايشان . ديگر آنكه ضرغام الدوله ديشب وارد شهر شده است . ديگر آنكه حال كه تمام اهل شهر و بيرونها از اين حكومت خوف دارند تا بعد از ورود ايشان چه شود .\r\nديگر آنكه بارانهاى باموقع خوبى در اين چند روزه آمده بود ، هوا را خيلى سرد كرده است كه اغلب شكوفه‌ها را سم زده است ، بواسطهء كثرت بارندگى در بعض بلوكات بروز زنگ به حاصل گندم و جو شده است .\r\nديگر آنكه آقا سيد محمد پسر مرحوم حاجى سيد على اكبر چند روزى ميخواست به جهت تعرفهء گمرك آشوبى نمايد ، جناب علاء الدوله تلگراف سختى بتوسط نصر الدوله پسر جناب قوام الملك به آقا سيد محمد كرده‌اند ، ايشان هم سخت جواب داده‌اند .\r\nمورخهء روز چهارشنبه دويم شهر محرم الحرام 1321 مطابق غرهء اپريل سنهء 1903 .\r\n\r\n","description":"","footnote":"","page_name":" 699 ","page_number":793},
  {"content":"\r\n . \r\n","description":"","footnote":"","page_name":" 700 ","page_number":794},
  {"content":"\r\n\r\n\r\nسال 1321 وقايع اتفاقيه دار العلم شيراز\r\n\r\nاز 3 محرم 1321 مطابق 2 اپريل 1903\r\nسيد ابو المعالى پسر كوچك مرحوم حاجى سيد على اكبر فال اسيرى چند روز است به شكايت از برادرش رفته است در تلگرافخانهء انگليس بست نشسته است ، از قراريكه بعضى اظهارات مىكند قدرى عقلش مغشوش شده است . گفتگوى او با برادرش بر سر تركهء املاك مرحوم حاجى سيد على اكبر است ، برادرش از قراريكه اظهار مىكند حرفى ندارد ، دامادهاى مرحوم سيد على اكبر مدعى مشار اليه هستند .\r\nديگر آنكه از قراريكه اخبار رسيده اردوى جناب آصف الدوله را سرقت كرده‌اند و از قراريكه مىگويند سوار و تفنگچى صولت الدوله برادر ضرغام الدولهء قشقايى بوده است و هنوز خبر درستى نرسيده است كه چه سرقت كرده‌اند .\r\nديگر آنكه از قرار تلگرافى كه جناب علاء الدوله كرده‌اند روز چهاردهم وارد تخت جمشيد ميشوند و روز هفدهم يا هيجدهم وارد شيراز مىشوند . مردم قدرى از اين حكومت ترس دارند تا بعد چه شود .\r\nمورخهء روز چهارشنبه نهم محرم الحرام سنه 1321 مطابق هشتم ماه اپريل مسيحى 1903 .\r\nجناب علاء الدوله از آباده تلگراف به ظفر السلطان نايب الحكومه و پسران قوام الملك كرده كه \" الواط شيراز را حكما از شما مىخواهم ، تمام آنها را بگيريد \" . اينها هم عقب كرده چند نفر لوطى را گرفته و اكبر دايى محمد را هم در حضرت شاه‌چراغ اول چهار تير گلوله به او زدند و بعد او را گرفته آوردند ، در انبار حكومتى حبس كرده ، چهار پنج ساعت بعد از آن محبس فوت شد .\r\nمىخواستند بعد از فوتش سر او را بريده به جهت ايالت بفرستند ، از قرار مذكور مبلغى از مادر او گرفته و اين كار را موقوف داشتند ، بعد جنازهء او را آورده در حضرت شاه چراغ دفن كردند .\r\nبعضى از لوطيان ديگر هم فرار كرده از شهر رفته‌اند . شهر محض قتل اكبر دايى محمد و گرفتن و گريختن ساير الواط قدرى نظم گرفته ولى در بيرونها هنوز بىنظمى است و قشقايىها به عداوت يكديگر متصل دزدى و شرارت مىكنند .\r\nديگر آنكه جناب علاء الدوله دو روز است وارد تخت جمشيد شده‌اند و امروز از آنجا حركت مىكنند . از قراريكه نوشته بودند روز جمعه هيجدهم كه پس فردا باشد وارد شهر خواهند شد .\r\nمورخهء روز چهارشنبه شانزدهم محرم الحرام سنه 1321 مطابق پانزدهم ماه اپريل 1903 .\r\n\r\n","description":"","footnote":"","page_name":" 701 ","page_number":795},
  {"content":"\r\n\r\nجناب علاء الدوله در تخت جمشيد ضرغام الدوله را ايلخانى قشقايى كرده‌اند و مشار اليه متعهد شده كه نظم قشقايى را بدهد و تنخواه مسروقهء مردم را گرفته مسترد دارد . صولت الدوله برادر ضرغام الدوله را حكومت گرفته زنجير كرده‌اند ، حاجى محمد كريم خان كشكولى كه پارسال حاكم كازرون بود و حمايت از صولت الدوله داشت او را هم چوب زده و زنجير كرده‌اند .\r\nديگر آنكه جناب علاء الدوله روز جمعه هيجدهم يكساعت قبل از ظهر وارد شهر شيراز شدند ، جمعيت زيادى به جهت استقبالى ايشان از اكبرآباد يك فرسخى شهر تا داخل ميدان توپخانه شده بود ، قوام الملك هم همراه ايشان وارد شد .\r\nديگر آنكه جناب علاء الدوله روز بعد از ورود در عمارت خورشيد نشسته مشغول اجراى احكام حكومتى شدند ، اول حرمله نام لوطى را كه از اشرار و اراذل شهر بود و سابق هم آدم كشته بود و قبل از ورود ايشان او را گرفته حبس كرده بودند حكم كرده دهن توپ گذاردند ، بعد حكم كرده هركس از زن و مرد و كوچك و بزرگ مطلبى دارد بىممانعت بيايد مطلب خود را عرض كند كه خودشان رسيدگى مىكنند . قوام الملك هم پيشكار ايشان است ، به او حكم كرده‌اند كه روزها از اول آفتاب تا چهار ساعت از شب گذشته در عمارت حكومتى بنشينند و مشغول كارهايى كه به او رجوع مىشود باشند ، بيگلر بيگىگرى شهر را هم به سالار السلطان پسر بزرگ جناب قوام الملك واگذار كرده‌اند . خود جناب علاء الدوله حال چهار پنج روز است كه همه روزه از صبح تا ظهر و از بعد از ظهر تا ساعت چهار و پنج از شب گذشته بدقت به عرايض جزيى و كلى مردم رسيدگى مىكنند ، غير از روز جمعه حكم كرده‌اند تمام ايام هفته اجزاى هر اداره از دفترخانه و دفتر لشكر و اهل نظم با لباس رسمى از صبح الى چهار ساعت از شب رفته حاضر و مشغول كار باشند و مثل سابق هفته‌اى سه روز تعطيل نكنند .\r\nديگر آنكه جناب علاء الدوله در ميدان توپخانه مشغول بنايى و تعميرات هستند و به وضع توپخانهء طهران مىخواهند جاى توپها را بسازند و اطراف ميدان را تمام چراغ نصب كرده‌اند و هر شب روشن مىكنند .\r\nديگر آنكه ايل قشقايى تماما ريخته‌اند از يك فرسخى شيراز الى تا هرجا بروند گرفته‌اند ، متصل مال مردم را مىبرند و حاصل مردم را مىچرانند ، با وجوديكه ضرغام الدوله در ايل است راه را مسدود كرده‌اند ، بقسمى شلوغ و اغتشاش مىكنند كه حكومت هم به تنگ آمده‌اند .\r\nمورخهء روز چهارشنبه بيست و سيم محرم الحرام سنه 1321 مطابق بيست و دويم اپريل 1903 .\r\nجناب علاء الدوله در كمال دقت و رسيدگى به كارهاى حكومتى مشغول هستند ، تمام كارها به اطلاع و استحضار خودشان مىگذرد . ديگر آنكه قوام الملك اگرچه پيشكار است و مشغول كار هم مىباشد و ليكن بدون اذن و اجازهء جناب علاء الدوله نمىتواند كارى بكند ، تمسكات مالياتى همه\r\n\r\n","description":"","footnote":"","page_name":" 702 ","page_number":796},
  {"content":"\r\n\r\nجا را هم گرفته‌اند .\r\nديگر آنكه در پرشكفت تنخواهى سرقت كرده بودند ، مأمور از حكومت رفته بود كه تنخواه مسروقه را گرفته به شهر بياورد ، تنخواه را هم گرفته بود ، اهل آنجا مانع شده و تنخواه را از دست مأمور پس گرفتند و مشار اليه را كتك زيادى زده روانه كردند . مأمور آمده به جناب علاء الدوله عرض كرد ، ايشان هم پنجاه نفر سوار با صارم السلطان و منتصر الملك به پرشكفت فرستادند كه آنجا را غارت كرده بكوبند و اهالى آنجا را اسير نموده به شهر بياورند .\r\nديگر آنكه ظفر السلطان را جناب علاء الدوله مأمور كرده در ايل قشقايى فرستاده‌اند كه تقويت به ضرغام الدوله نموده قشقايى را نظم بدهند و تنخواه مسروقهء مردم را هم گرفته مسترد دارد . از قراريكه خبر آورده‌اند بعضى از تنخواه مسروقه را كه چه از پارسال سرقت شده بود و چه در امسال گرفته به صاحبانش مسترد ساخته‌اند و در صدد گرفتن سارق قاصد دولتى هستند .\r\nديگر آنكه خيلى بيرونها و شهر بواسطهء تسلط و نظم جناب علاء الدوله منظم است ، طرق و شوارع در كمال امنيت است .\r\nمورخهء روز چهارشنبه غرهء شهر صفر المظفر 1321 مطابق بيست و نهم اپريل مسيحى 1903 .\r\n\r\nاز 2 صفر 1321 مطابق 30 اپريل 1903\r\nمأمورين حكومت كه به پرشكفت رفته بودند در آنجا رعاياى پرشكفت با آنها نزاع كرده بودند ، يكنفر از طرف مأمورين مقتول شده ، دو نفر از طرف رعايا . چند نفر از رعاياى مقصر را هم گرفته به شهر آوردند . حكومت دو نفر از آنها را حكم كرده دست بريدند و ما بقى را هم حبس كرده‌اند .\r\nديگر آنكه يكى از تاجران لارى در شيراز خانه‌اى را غصبا تصرف كرده بود و عمارت هم ساخته بود ، صاحبان خانه به ايالت عارض شدند ، ايالت هم آن شخص تاجر را حاضر كرده ، پس از تحقيقات كه معلوم شد حق به طرف صاحبان خانه مىباشد شخص تاجر را چوب زيادى زده خانه را به تصرف صاحبانش داده از بابت عمارت هم حكم كردند چون شخص تاجر عمارت فضول ساخته اگر مىخواهد برود عمارت را خراب كرده مصالح آن را ببرد .\r\nديگر آنكه بعد از مرحوم حاجى معتمد الدوله حاكمى مثل جناب علاء الدوله تا به حال به شيراز نيامده بود ، بىطمع رسيدگى به جميع امورات مردم كردن ، از صبح الى چهار ساعت از شب گذشته مشغول رسيدگى به عرض عارضين مىباشند ، از جزيى تا كلى خودشان رسيدگى مىكنند ، شهر و بيرونها تماما در اين مدت قليل منظم شده كه عابرين و مترددين در كمال آسودگى مسافرت مىكنند ، ميدان توپخانه را به اين اندك وقت مثل ميدان توپخانهء طهران كرده‌اند ، بلكه بهتر از آن خواهد شد .\r\nمورخهء روز چهارشنبه هشتم صفر المظفر 1321 مطابق ششم ماه مى سنه 1903 .\r\n\r\n","description":"","footnote":"","page_name":" 703 ","page_number":797},
  {"content":"\r\n\r\nالحمد الله شهر و بيرونها در كمال نظم و آرامى است ، ابدا صدايى از كسى بلند نميشود ، حضرت مستطاب علاء الدوله تفنگچيان مستحفظ تمام طرق و شوارع فارس را زياد كرده‌اند و مواجب آنها را علاوه نموده‌اند و التزام از آنها گرفته‌اند كه شب و روز مشغول حفظ و حراست باشند كه قافله و پست و عابرين به سلامت عبور نمايند و قرار داده‌اند هر منزل تفنگچى همراه پست و قاصد مىرود تا منزل ديگر و از آنجا رسيد سلامتى او را گرفته مراجعت مىكنند . حال مسئله عبور و مرور در سامان فارس بواسطهء اقدامات و نظم معظم اليه سهل و آسان شده است .\r\nديگر آنكه از روز ورود معظم اليه تا به حال همه روزه تمام صاحب‌منصبان نظامى از توپخانه و افواج و موزيكانچى و غيره در ميدان توپخانه با لباس رسمى حاضر بوده و هر روزى به امورات هركدام از آنها رسيدگى كامل مىكنند ، اگر هريك لباس درستى نداشته‌اند يا هر چيز آنها كسر بوده در صدد تعمير آنها برآمده‌اند و ميدان توپخانه حال تماشاخانهء اهل شهر شده است ، و تمام قصد ايشان رفاه حال رعيت و آسودگى آنها و ارزانى اجناس مىباشد و خيلى مواظبت دارند ، چونكه روغن گران بود حكم كرده‌اند به عوض ماليات قشقايى روغن از آنها گرفته به شهر بياورند و به مردم بدهند و نگذارند كه انباردارها انبار كرده گران بفروشند ، الحمد الله نرخ اجناس هم در تنزل است و مردم از هر جهت خيلى آسوده هستند .\r\nديگر آنكه على پاشا خان سرتيپ قزاق را كه فرستاده بودند در لشنى كه تنخواه مسروقهء يزدى و كرمانى و غيره را گرفته مسترد دارد و قطع دعاوى آنها را نمايد ، از قراريكه خبر آورده‌اند مشار اليه رفع تمام ادعاى هركس را كرده و تنخواه آنها را يا گرفته به عين داده يا غرامت داده و همه را راضى كرده نوشتهء قطع دعوى گرفته است كه ديگر به هيچ وجه ادعائى به لشنى ندارد ، و نيز عمل قشقائى هم منظم شده ، ظفر السلطان را كه فرستاده‌اند آنچه تنخواه دزد بردهء پارسال بوده گرفته به صاحبانش داده و ايل را منظم نموده ، هنوز هم مشغول است .\r\nديگر آنكه جناب علاء الدوله رياست تجار را كه كار اهمى بود به عبد الله ميرزا ملقب به منتصر الدوله كه حاكم آباده بود واگذار كرده‌اند و مشار اليه هم كه آدم عاقل با كفايتى است در كمال مواظبت مشغول اين كار است .\r\nديگر آنكه الحمد الله امسال حاصل همه‌جا از سرحدات و گرمسيرات خيلى خوب شده است الا بعضى جاها كه قدرى زنگ زده است ، اميد است كه بواسطهء اين آفت ترقى در تسعير گندم و جو نشود .\r\nمورخهء روز سه‌شنبه چهاردهم صفر المظفر سنه 1321 مطابق دوازدهم ماه مى مسيحى 1903 .\r\nجناب علاء الدوله شب و روز مشغول رسيدگى به عرايض مردم و در صدد نظم ولايت و آسودگى رعايا هستند ، اغلب از اشرار و سارقين را بدست آورده حبس نموده‌اند و بيرونها منظم است .\r\nديگر آنكه بصير ديوان كه سابق ميرزاى مرحوم حاجى نصر الله خان ايلخانى قشقايى بود و\r\n\r\n","description":"","footnote":"","page_name":" 704 ","page_number":798},
  {"content":"\r\n\r\n\r\nعين الدوله\r\nحضرت و الا عين الدوله و سپهسالار هم به همين مضامين تلگراف به ايشان كرده‌اند كه در استقلال حكومت شما . . .\r\nص 727\r\n\r\n","description":"","footnote":"","page_name":" الف 704 ","page_number":799},
  {"content":"\r\n\r\n\r\nشيخ يحيى امام جمعه فارس ( عينك دارد ) و چند تن از روحانيون\r\nو مجلس محترم اسم آن را گذارده‌اند و سرهء اين مجلس امام جمعه و پسران او مىباشند . . .\r\nص 510\r\n\r\n","description":"","footnote":"","page_name":" ب 704 ","page_number":800},
  {"content":"\r\n\r\n\r\nمظفر الدينشاه\r\nدو سال بود كه پيشكش فارس موقوف شده بود ، حال پنجاه هزار تومان . . .\r\n\r\n","description":"","footnote":"","page_name":" پ 704 ","page_number":801},
  {"content":"\r\n\r\n\r\nامين الملك\r\nبه جهت اينكه سبعه را جناب امين الملك خريده و از ابواب جمعى قوام الملك موضوع . . .\r\nص 560\r\n\r\n","description":"","footnote":"","page_name":" ت 704 ","page_number":802},
  {"content":"\r\n\r\n\r\nفرمانفرما و ژنرال سايكس\r\nاهل فارس تماما از حكومت نواب و الا فرمانفرما كراهت دارند ، چونكه از قرار مذكور بعض حالات دارند . . .\r\nص 537\r\n\r\n","description":"","footnote":"","page_name":" ث 704 ","page_number":803},
  {"content":"\r\n\r\n\r\nحاجى آقا سيد على اكبر فال اسيرى\r\nحاجى سيد على اكبر پيشنماز خبر مىشود با جمعيتى مىرود در قصاب‌خانه داغى را مىشكند و خيلى بد به دولت و حكومت مىگويد . . .\r\nص 585\r\n\r\n","description":"","footnote":"","page_name":" ج 704 ","page_number":804},
  {"content":"\r\n\r\n\r\nتربت حافظ\r\nاگر شاه بسازد و هزار مرتبه بسازد من خراب مىكنم . . .\r\nص 583\r\n\r\n","description":"","footnote":"","page_name":" چ 704 ","page_number":805},
  {"content":"\r\n . \r\n","description":"","footnote":"","page_name":" ح 704 ","page_number":806},
  {"content":"\r\n\r\nخيلى مرد متقلب مفسدى بود جناب علاء الدوله او را گرفته چوب زيادى زده و حبس كرده‌اند .\r\nديگر آنكه متولى و خدام حضرت شاه‌چراغ در سال مبالغى از موقوفات حضرت مىخوردند و به هيچ وجه مخارج حضرت را نمىكرده و در صدد نظم امورات ايشان نبودند ، در صحن حضرت شاه‌چراغ هميشه خيلى كثيف و مغشوش بود . جناب علاء الدوله دو روز قبل در آنجا رفته متولى و خدام را طلبيده حضورا خيلى رسيدگى كرده و حكم كردند تمام بساطهاى در حضرت شاه‌چراغ را برچيدند و صحن حضرت را پاك و پاكيزه و منظم نمودند و حكم كرده‌اند تمام كارهاى حضرت به اطلاع خودشان بگذرد ، تا به حال هيچكس چنين نظمى نداده بود .\r\nديگر آنكه جناب علاء الدوله حكم كرده‌اند جلو دكاكين كه كوچه‌ها را تنگ كرده بود خراب كنند و حكم به بيگلربيگى كرده‌اند كه تمام كوچه‌ها را پاك و تميز كند ، و نيز حكم كرده‌اند چهار بازار وكيل را تعمير كنند . كارهايى كه هيچ حكومتى در خيال نبود مىكنند ، تمام مردم شب و روز دعا به ايشان مىكنند ، همهء اهل شهر آسوده شده‌اند .\r\nمورخهء روز چهارشنبه بيست و دويم صفر المظفر سنه 1321 مطابق بيستم ماه مى 1903 .\r\nجناب مستطاب علاء الدوله شب و روز مشغول آبادى مملكت و نظم شهر و بيرونها هستند ، در اين پنجاه روز كه وارد شده‌اند به قدر پنجاه سال آبادى كرده و نظم داده‌اند كه در قوهء هيچ‌كس نبود و نيست . ميدانهاى دولتى كه ميدان توپخانه و سربازخانه و طويله باشد تمام را تعمير كرده و ميكنند ، ميدان توپخانه را به اندازه‌اى تعمير و مرمت و تنظيف كرده‌اند كه تماشاگاه شده است ، هر شبى به قدر دويست چراغ در ميدانها روشن است ، با تمام اهل بلد بطور مهربانى و التفات رفتار مىكنند ، داد مظلوم از ظالم گرفته مىشود ، چنان بيرونها منظم شده كه هركس پول قسط ماليات خود را تنها برداشته به شهر مىآورد . در اين پنجاه روز هيچكس تصور نمىكرد به اين قسم منظم شود . بقسمى به عرايض مردم رسيدگى مىشود بدون دينارى حق نوكر و غيره كه تمام حيران هستند ، يك دينار طمع به مال كسى ندارند .\r\nديگر آنكه به جهت تنظيف شهر مجلسى از علما و تجار و خوانين حضورا جناب علاء الدوله منعقد نمودند ، سه هزار و چهارصد تومان برآورد مخارج تنظيف شهر شد ، هزار و ششصد تومان از خودشان دادند ، ما بقى را هم ده پانزده نفر دادند ، همه از روى ميل و رغبت پول را دادند . حال مشغول تنظيف شهر هستند . شهرى به اين كثافت بفاصلهء دو روز حال نزديك است مثل كوچه‌هاى ولايات خارجه بشود .\r\nديگر آنكه هر روز عصر در ميدان توپخانه آب‌پاشى كرده موزيك زده مىشود ، تمام صاحب‌منصبان با لباس نيم‌رسمى از صبح الى سه چهار ساعت از شب رفته حاضرند ، سوارهاى فارس را تمام سان ديده‌اند كه هيچوقت رسما نبوده‌اند جز اينكه اسمى از آنها بود و تمام اسبهاى آنها را داغ كرده‌اند باندازه‌اى جناب علاء الدوله مواظب كارهاى دولتى و غيره هستند كه ما فوق آن متصور نيست . به اين قسمى كه ايشان پيش گرفته‌اند و رفتار مىكنند كم‌كم اسم مرحوم حاجى معتمد الدوله\r\n\r\n","description":"","footnote":"","page_name":" 705 ","page_number":807},
  {"content":"\r\n\r\nرا معدوم كرده‌اند .\r\nديگر آنكه حضرت شاه‌چراغ و حضرت سيد مير محمد كه موقوفه داشتند و متوليان مىخوردند و صحن ايشان را مثل بازار كثيف كرده بودند بقاعده منظم كرده‌اند و تنظيف داده‌اند و حال مشغول تعمير حجرات آنجاها هستند .\r\nديگر آنكه از سطوت حضرت مستطاب علاء الدوله هركسى بجاى خود نشسته ، كسى را ياراى تو و منى نيست و به جهت اهالى فارس چنين حاكم عادل بىطمع وطن‌پرستى بعد از چندين سال به آن قسم‌ها حال فرج بعد از شدت است و تمام مردم از زن و مرد و كوچك و بزرگ شب و روز مشغول دعاگويى به حضور مبارك اعليحضرت همايونى مىباشند و دعا مىكنند كه هميشه اين ايالت در فارس باشد .\r\nديگر آنكه بصير ديوان را كه چوب زده حبس كرده بودند همه توسط كرده و تا ده هزار تومان پيشكش مىدادند كه او را مرخص كنند و قبول نمىكردند ، شب قبل بطيب خاطر خودشان بدون اينكه دينارى از او بگيرند يا فراش و غيره يك پول از او بگيرند او را مرخص كردند ، و خيلى گذشت است .\r\nمورخهء روز چهارشنبه بيست و نهم شهر صفر المظفر سنه 1321 مطابق بيست و هفتم مى 1903 .\r\n\r\nاز 30 صفر 1321 مطابق 28 مى 1903\r\nشيخ عبد الع\r\nزيز پسر مرحوم حاجى شيخ زين العابدين تاجر باغچه‌اى بيرون شهر ساخته ، از قرار مذكور از آب خيرات كه وقف شرب اهل شهر است برده به جهت شرب آن باغچه ، روز جمعه غرهء شهر ربيع الاول ميرآبها رفته بودند كه مانع شوند ، يك نفر از آنها را زده بود . جناب علاء الدوله روز جمعه به باغ ارم رفته بودند ، ميرآبها سر راه هنگام مراجعت به ايشان عرض كردند ، جناب علاء الدوله به ميرآبها گفتند شما همراه بياييد تا خودم بيايم ملاحظه كنم . خودشان شخصا آمدند در باغچهء شيخ عبد العزيز ، خودش از باغچه بيرون رفته بود ، برادرزادهء او و يك نفر ديگر در باغچه بودند ، جناب علاء الدوله كه وارد مىشوند اين دو نفر اعتنايى و تعارفى به ايشان نمىكنند ، بطور بىاحترامى و بىاعتنايى حركت مىكنند بقسمى كه جناب علاء الدوله متغير شده حكم مىكنند اين دو نفر را قدرى توسرى زده بغل بسته به شهر مىآورند ، چند چاه هم در شارع عام زده بود كه اسباب عسرت مترددين بود ، خودشان ايستاده چاهها را واداشته پركردند ، بعد به شهر آمده يكى از آن دو نفر را كه خيلى بىاحترامى كرده بود چوب زده حبس مىكنند ، بعد شيخ ابو القاسم تاجر و ملك التجار مىآيند توسط مىكنند ، جناب علاء الدوله ايرادى كه به آنها مىگيرد اين بوده كه \" من نمىگويم حاكم شما هستم و مرا نشناختيد ، آيا من وارد باغ شما شده بودم و بر شما واجب بود كه پذيرايى از من كنيد ، چرا اين قسم بىاعتنايى كرديد ؟ \" ، و خود شيخ عبد العزيز را حكما از آنها خواستند و گفتند اگر تا فردا صبح خودش حاضر نشد باغچهء او را خراب خواهم كرد . تجار همان شب شيخ عبد العزيز را حاضر كردند ، بعد از تغيرات حكم كردند به جريمهء اين\r\n\r\n","description":"","footnote":"","page_name":" 706 ","page_number":808},
  {"content":"\r\n\r\nكار يكهزار تومان بايد به جهت مخارج جدول خيرات شيخ عبد العزيز بدهد ، مشار اليه هم مبلغ مزبور را سند سپرده كه بدهد ، آنها را مرخص كردند . پس از دو روز جناب علاء الدوله سند هزار تومان را به جهت شيخ عبد العزيز پس فرستادند و تمام اهل شهر از اين گذشت جناب علاء الدوله تعجب كرده‌اند ، واقعا خيلى گذشت دارند ، يك دينار از احدى نمىگيرند و محض اين كار ايشان تمام تجار متنبه شدند كه ديگر حركت خلافى و بعض فضوليها كه سابق مىكردند نخواهند كرد .\r\nديگر آنكه حال هر روزه كوچه‌ها را جاروب مىكنند و خوب تميز نگاه مىدارند . ديگر آنكه به حاصل گندم و جو بعضى بلوكات زردى زده است كه خراب كرده است ولى الحمد الله حاصل همه‌جا خوب شده . ديگر آنكه جناب علاء الدوله حكم كرده‌اند و مأمور به اطراف فرستاده‌اند كه جنس به خارج از خاك فارس حمل نشود ، از اين جهت الحمد الله روزبروز نرخ اجناس رو به تنزل است .\r\nمورخهء روز چهارشنبه ششم شهر ربيع الاول سنه 1321 مطابق سيم ماه جون 1903 .\r\nچون حضرات كوره‌پز محض اينكه كسى در كار آنها رسيدگى نمىكرد گچ و آجر را گران مىفروختند آن هم به سنگ ناتمام ، جناب علاء الدوله فرستادند تمام كوره‌پزها را حاضر كرده خودشان خيلى رسيدگى نمودند و قيمتى معين كردند كه از آن قرار گچ و آجر را بفروشند و التزام از آنها گرفتند كه سنگ تمام بدهند و آجرها را به قالب بزرگتر درست نمايند .\r\nديگر آنكه جناب علاء الدوله حكم سخت به تمام ايلات فارس نموده‌اند كه برهء شير نكشند و پوست نفروشند ، هركس پوست بفروشد دست او را خواهند بريد . از روساى ايلات التزام سخت گرفته‌اند كه اين كار به كلى موقوف باشد ، چونكه در حقيقت گرانى روغن و ساير چيزهايى كه از گوسفند عمل مىآمد محض اين بود كه بره‌هاى شير را تماما بواسطهء پوست آنها كه تجار روسى طالب هستند و سالى مبلغى مدخول از پوست مىبرند مىكشتند و حال از ترك آن انشاء الله اين لبنيات ارزان خواهد شد .\r\nديگر آنكه شخص سيدى از اهل اصفهان تازه به شيراز آمده بود با بچه‌اى به سن پنج شش سال بىعصمتى و عمل شنيع نموده بود ، ايالت او را گرفته گوش او را بريده مهار كردند و در بازار گردش داده ، بعد چند نفر سوار او را برده از خاك فارس خارج كردند .\r\nمورخهء روز سه‌شنبه دوازدهم ربيع الاول سنه 1321 مطابق نهم ماه جون 1903 .\r\nبالنسبه بشورش و شلوغ در اصفهان از بابت حضرات بابى در اينجا هم اين مطلب سرايت كرده ، جناب آقا ميرزا ابراهيم مجتهد ورقه نوشته خطاب به مردم كه هركس حضرات بابى را بدست بياورد و بقتل برساند ثواب عظيم دارد . مردم هم بهيجان آمده نزديك بود شورش بشود ، جناب علاء الدوله مخبر شده فرستادند پيش جناب آقا ميرزا ابراهيم ، قدرى تندى به او كرده و او را ساكت نمودند ، بعد چند نفر سرهء بابىها را هم گرفته به زبان خوش آنها را خرجى داده از شهر بيرون\r\n\r\n","description":"","footnote":"","page_name":" 707 ","page_number":809},
  {"content":"\r\n\r\nكردند و مردم را استمالت كرده آرام نمودند ، بعد از آن شخصى واعظ كه از اهل اصفهان بود و ملقب به ملك المتكلمين بود و چهار پنج ماه بود از اصفهان به شيراز آمده بود وعظ مىكرد و اغلب در بين وعظ خود اظهار بابى بودن خود را مىنمود ، چند شب قبل مجلسى داشته و جماعتى از حضرات بابى را دور خود جمع كرده نطق مىكرد ، جناب علاء الدوله مطلع شده همان شب دو نفر قزاق فرستادند او را گرفته به كناره بردند ، بعد سوار فرستاده او را از كناره به آباده برده كه از آنجا حاكم آباده او را از خاك فارس اخراج كند .\r\nديگر آنكه جناب علاء الدوله شب هفدهم شهر ربيع الاول كه شب مولود حضرت رسول بود در ميدان توپخانه چراغان و آتش‌بازى مفصلى نمودند و جشنى گرفتند كه تا به حال چنين چراغان و آتش‌بازى در شيراز نشده بود ، از حضرات خارجه هم تماما دعوت كرده بودند .\r\nديگر آنكه صولت الدوله را كه ايالت حبس كرده بود هركس واسطه شد او را مرخص كنند قبول نكرده ، چند روز قبل بطيب خاطر خودشان او را مرخص كردند .\r\nديگر آنكه حكومت بهبهان را كه به حضرات بختيارى داده بودند آنها محض كرمخان باى رحمت كه با هم نزاع داشتند به حكومت خيلى زحمت داده ، حكومت هم آنها را معزول كرده و حكومت بهبهان را به فتح الملك دادند كه برود و اين دو روزه مىرود .\r\nمورخهء روز چهارشنبه بيستم ربيع الاول سنه 1321 مطابق هفدهم ماه جون 1903 .\r\nجناب علاء الدوله از مواظبت و رسيدگى به امورات شهر و بيرونها آنى غفلت ندارند ، حتى به امورات كسبه‌جات هم خودشان رسيدگى مىكنند و اغلب بشخصه درب دكاكين كسبه مىروند و نرخ اشياء را جويا مىشوند تا ببينند از آنچه حكم كرده‌اند زياد و كم نشود ، از جزئى و كلى كارهاى شهر مطلع هستند ، محال است امرى بىاطلاع ايشان واقع شود ، شهر را چنان پاكيزه و تميز كرده‌اند كه كسى اين قسم خاطر ندارد ، بسيارى از كوچه‌ها را كه خراب بود و زمستان عبور و مرور در آنها مشكل بود حكم كرده‌اند سنگ‌كارى نموده‌اند . خودشان با لباس مبدل در تمام شهر گردش كرده و مىكنند و از حال وضيع و شريف شهر مخبر و مطلع هستند ، محض اين حالات ايشان هيچكس نميتواند ذره‌اى خلاف قاعده حركت نمايد و ظلم به ديگرى كند ، احقاق حقوقات صد سال قبل را كرده‌اند و خلق فارس در كمال آسايش و آسودگى و رفاه هستند . غير از منظم بودن شهر و بيرونها و اجراى امورات از روى قواعد و قانون ديگر اخبار تازه نيست . در اين هفته سه شب در حضرت شاه چراغ و سيد مير محمد بواسطهء تبريك دو علم كه از مكهء معظمه به جهت ايشان آورده بودند چراغان كردند .\r\nمورخهء روز چهارشنبه بيست و هفتم ربيع الاول سنهء 1321 مطابق بيست و چهارم جون 1903 .\r\n\r\nاز 28 ربيع الاول 1321 مطابق 25 جون 1903\r\nاز طهران همراه پست سه هزار و پانصد تومان نوت به جهت قنسول روس فرستاده بودند ، پس\r\n\r\n","description":"","footnote":"","page_name":" 708 ","page_number":810},
  {"content":"\r\n\r\nاز ورود پست به شيراز نوتها مفقود و عوض نوتها روزنامه گذارده بودند كه معلوم نبود در طهران يا اصفهان يا شيراز كجا عيب كرده است . جناب علاء الدوله مجلسى منعقد كرده استنطاق كردند ، شخص بلجيكى كه رئيس پستخانهء شيراز است مىگويد كه حكما كار شاهزاده رئيس قديم پستخانه است . اگرچه محقق نشده ولى ايالت شاهزاده و پسرش را در منزل حكومتى توقيف نموده‌اند تا بعد درست معلوم شود .\r\nديگر آنكه مطلبى ميانهء جناب علاء الدوله و جناب امام جمعه شبانه صحبت مىشود ، فرداى آن شب كه جناب علاء الدوله مىفرستند به مدعى آن مطلب را اظهار نمايند آدم ايشان مىبيند ميرزا آقا نام مشهور به كرباسى كه نديم و منشى قوام الملك است در آنجا نزد مدعى نشسته و پيش از پيش آن مطلب را به او گفته است كه شخصى مدعى به آدم جناب علاء الدوله گفته بود من خود شنيده‌ام . جناب علاء الدوله از اين مطلب خيلى متغير مىشوند و بد به قوام الملك مىگويند و مىخواستند ميرزا آقا را چوب بزنند و از شهر بيرون نمايند ، بعد قوام الملك و امام جمعه توسط كرده على الحساب كارى به او ندارند .\r\nديگر آنكه شاهزاده جمال الدين ميرزا كه حاكم سروستان و ارسنجان است در يكى از اين دو محل سرقتى واقع شده به جناب علاء الدوله عرض كرده بودند ، ايشان به شاهزاده جمال الدين ميرزا خيلى سختگيرى كرده و حكم كردند كه بايد خودش برود و رسيدگى نمايد و مال مسروقه را پس بگيرد بدهد ، و التزام از او گرفتند كه چنانچه ده روزه تنخواه را رد نكند هزار تومان غرامت بدهد .\r\nديگر آنكه اعليحضرت همايونى چهار هزار تومان بر حسب خواهش جناب علاء الدوله جهت تعميرات عمارت ديوانى مرحمت فرموده‌اند ، حال جناب معزى اليه در صدد تعمير عمارات ديوانى هستند . تعميراتى كه در ميدان توپخانه نموده‌اند از خودشان خرج كرده‌اند .\r\nمورخهء روز چهارشنبه پنجم شهر ربيع الثانى سنه 1321 مطابق غرهء ماه جولاى 1903 .\r\nحاجى على قليخان نايب الحكومه لارستان بتحريك بعضى خيال سركشى داشت ، ميرزا محمد باقر خان منشى قوام الملك با سوار و سرباز و توپ از طرف ايالت به جهت تأديب و تنبيه مشار اليه به لارستان رفته بود ، از قراريكه خبر آورده‌اند چند نفرى از طرفين كشته شده است و حاجى عليقلى خان رفته در قلعهء گراش متحصن شده ، ميرزا محمد باقر خان در قلعهء لارستان نشسته است . تجار لارى تلگراف زياد به طهران كرده‌اند كه \" ما حاجى عليقلى خان را مىخواهيم و به ما كمال مهربانى و محبت را دارد ، محض اينكه قوام الملك به مشار اليه بد است مىخواهد او و ما را تمام نمايد \" . از قراريكه مىگويند تجار لارى كه در طهران هستند آنها هم در آنجا بست نشسته‌اند ، ديگر صدق و كذب آن معلوم نيست .\r\nديگر آنكه از قرار مذكور علماى كربلا و نجف تلگراف به اعليحضرت همايونى كرده‌اند كه \" از بابت تعرفهء گمرك به رعاياى ايران خيلى ظلم و تعدى شده است و ما نمىخواهيم گمركات سپردهء بلجيك باشد \" . و نيز مىگويند مردم تماما مىخواهند تلگرافا شكايت از حضرت اشرف اتابك\r\n\r\n","description":"","footnote":"","page_name":" 709 ","page_number":811},
  {"content":"\r\n\r\nاعظم نمايند كه اتابك اعظم را نمىخواهيم . حال جناب علاء الدوله كاغذ رضايت‌نامه از طرف اعيان و اشراف فارس نوشته و داده‌اند بعضى مهر كرده كه به طهران بفرستند . جناب امام جمعه و چند نفر ديگر مهر كرده‌اند ولى جناب آقا ميرزا ابراهيم كه حالا مجتهد بزرگ شيراز است مهر نكرده است .\r\nديگر آنكه معز الوزاره با رعاياى خودش گفتگويى داشته ، حكومت او را چوب زده‌اند ، هنوز معلوم نشده كه تقصيرش چه بوده است . ديگر آنكه قنسول آلمان از طرف بوشهر ديروز وارد شده و در باغ رشك بهشت منزل گرفته است . ديگر آنكه نايب قنسول روس هم كه قرار بود از طهران بيايد وارد شده است .\r\nديگر آنكه در ميانهء اهالى فارس و شهر شيراز بواسطهء اين اغتشاش تبريز و اصفهان و يزد خيلى همهمه و گفتگو است . ديگر آنكه از قرار مذكور قوام الملك احضار به طهران شده است ، بيست روزه مهلت خواسته كه حركت نمايد .\r\nمورخهء روز چهارشنبه دوازدهم شهر ربيع الثانى 1321 مطابق هشتم ماه جولاى 1903 .\r\nاز بابت حاجى عليقلى خان نايب الحكومهء لارستان كه در قلعهء گراش متحصن شده حكومت مىخواستند ظفر السلطان را با حسينقلى خان پسرزادهء مرحوم سهراب خان به لارستان بفرستند كه قرارى در كار حاج مشار اليه بدهند و آنجا را منظم نمايند ، بعد موقوف شد .\r\nديگر آنكه حاجى ميرزا احمد خان تاجر لارى كه در شيراز ساكن است از قرار مذكور مشار اليه بعضى كاغذها به حاجى عليقلى خان نوشته بوده ، كاغذ او را حكومت گرفته بودند ، فرستادند او را حاضر كرده مىخواستند چوب بزنند ، بعضى توسط كرده از چوب زدن او گذشتند ، حكم كردند اخراج بلد شود . مشار اليه رفت در منزل سهم الدوله پسر جناب علاء الدوله ، دو روز در آنجا توقف كرد بعد بواسطه‌هاى زياد از تقصير او گذشتند ، بعد از چند روز خلعتى به او دادند . از قرار مذكور حاجى ميرزا احمد خان قرارى در كار حاجى عليقلى خان داده كه رفتن مأمورين موقوف شد .\r\nديگر آنكه چون جناب آقا ميرزا ابراهيم مجتهد تلگرافى كه به جهت كربلا از بابت رضايت‌نامهء خود ايالت و حضرت اشرف اتابك اعظم مىخواستند مهر كند نكرد چند روزى ميانهء ايالت و آقا ميرزا ابراهيم خيلى سخت بود ، بعد ايالت زورش به آقا ميرزا ابراهيم نرسيد از راه دوستى برآمده حال ظاهرا صلح كرده‌اند .\r\nديگر آنكه سيدهء جليله از طايفهء سادات مولا ادعايى به برادرشوهرش داشت ، چند مرتبه به ايالت عارض شد ، حكم كردند سيصد تومان بگيرد و مصالحه كند ، و حال آنكه آن زن معادل پنج هزار تومان از روى سند ادعا داشت ، قبول سيصد تومان را نكرد ، در ملاء عام آن زن بيچاره را حكومت واداشته چندين چماق زدند و او را حبس كرده حكم كردند دو نفر سوار او را از شهر خارج كند ، بعد سادات جمع شده خواستند بروند تلگرافخانه شكايت كنند ، به هزار زحمت سادات را آرام كرده و آن زن را مرخص نمودند .\r\nديگر آنكه چند روزى شهرت داشت كه قوام الملك را احضار به طهران كرده‌اند ، از قرار\r\n\r\n","description":"","footnote":"","page_name":" 710 ","page_number":812},
  {"content":"\r\n\r\nمذكور ايالت توسط كرده رفتن او را موقوف داشته‌اند و استدعاى خلعتى به جهت مشار اليه كرده‌اند . مذكور مىشود كه يك حلقه انگشتر از جانب اعليحضرت همايونى به جهت قوام الملك فرستاده خواهد شد .\r\nديگر آنكه از قراريكه از فسا و جهرم نوشته‌اند طايفهء اينالو كه در اطراف فسا سكنى دارند عباسقلى خان را كه كلانتر آنها بوده نصر الدوله معزول كرده ( و كلانترى را ) به دو نفر ديگر سپرده است ، چون طايفهء عباسقلى خان را مىخواهند تماما فرارى شده‌اند و متصل در اطراف فسا و جهرم دزدى مىكنند و تنخواه زيادى تا به حال از قوافل و مترددين سرقت كرده‌اند .\r\nمورخهء چهارشنبه نوزدهم شهر ربيع الثانى سنه 1321 مطابق پانزدهم جولاى 1903 .\r\nاز بابت نوتهاى قنسول روس كه در پستخانه مفقود شده بود دو سه روز قبل شهرت دادند كه نوتها را دست‌زنى از خانهء ميرزا آقاى فراش پستخانه كه آورده بود دكان صرافى بفروشد گرفته‌اند . ايالت هم ميرزا آقا را گرفته دو روز حبس كردند و نوتها را تمام تحويل رئيس پستخانه دادند كه به جهت قنسول روس بفرستد . همه كس مىگفتند كه حكومت ميرزا آقا را بقتل خواهند رسانيد يا اقلا دست او را خواهند بريد ، بعد از دو روز او را محرمانه خلعت داده و مرخص كردند و شاهزاده رئيس قديم پستخانه را كه محض اين كار با پسرش گرفته حبس كرده بودند آنها را خلعت داده مرخص كردند . درست معلوم نشده كه حقيقت تفصيلش چه واقع شده ، از قراريكه بعضى مىگويند اين كار شاهزاده و پسرش بوده است و چون مشار اليه پسرخالهء جناب علاء الدوله است ايشان نخواسته‌اند او را بدنام كنند ، به اين اسمها نوتها را گرفته به صاحبش داده‌اند .\r\nديگر آنكه چند روز بود قنسول فرانسه از طرف بوشهر به شيراز آمده بود و منزل درستى نداشت ، الحال در باغ جهان‌نما منزل گرفته است .\r\nديگر آنكه ورثهء مرحوم رئيس على كه شخص زارعى بوده است به ايالت عارض شدند كه \" رئيس على يكهزار و ششصد تومان از حاجى عز الملك طلبكار بوده است ، سند هم داشته‌ايم ، در ايالت سابقه سند ما را گرفته نه پول ما را داده و نه سند را پس داده است \" . ايالت فرستادند حاجى عز الملك را حاضر كرده به او اظهار كردند ، مشار اليه منكر شد ، ايالت گفتند يا بايد در حضور من قسم بخورى كه رئيس على از من طلبى ندارد يا بايد هزار تومان نقد بدهى . خيلى سختگيرى به او كردند تا آخر هزار تومان نقدا آورده تحويل حكومت داد . حكومت بعد از تحويل گرفتن يك صد و پنجاه تومان آن را به خود حاجى عز الملك بخشيدند و پنجاه تومان هم به آدمهاى خودشان كه مأمور اين كار بوده دادند ، هشتصد تومان هم به ورثهء رئيس على دادند .\r\nمورخهء روز چهارشنبه بيست و ششم شهر ربيع الثانى 1321 مطابق بيست و دويم جولاى 1903 .\r\nچند روز است كه جناب علاء الدوله بناى بدخلقى را به اهل شهر گذارده‌اند ، از اعلى و ادنى به هركس خيلى فحاشى مىكنند مخصوصا به قوام الملك و پسران مشار اليه و به بعضى از\r\n\r\n","description":"","footnote":"","page_name":" 711 ","page_number":813},
  {"content":"\r\n\r\nاشراف و صاحب‌منصبان فوج خيلى فحش مىدهند ، به اين قسم كه سلوك مىكنند همه از ايشان رنجيده شده‌اند .\r\nديگر آنكه در بيرونها تماما اغتشاش كلى پيدا شده است ، طرف فسا و جهرم كه به كلى راه عبور مسدود شده است و پست جهرم را در اين هفته زده كاغذهاى او را پاره‌پاره كرده بودند ، متصل اطراف فسا و جهرم و قير و كازرين دزدى مىشود ، سارقين هم معين است از طايفهء اينالو و بهارلو و عرب هستند . طرف لارستان كه محض مقدمهء حاجى عليقلى خان خيلى مغشوش است ، قشونى كه با توپ به جهت گرفتن مشار اليه دور قلعهء كراش را محاصره كرده بودند از قرار مذكور لارىها توپ را از آنها گرفته‌اند و آنها را شكست داده‌اند ، چند نفر هم كشته و زخمى شده‌اند .\r\nحال ايالت در صدد هستند كه دوباره قشونى تدارك كرده به لارستان بفرستند ، احتمال دارد كه قوام الملك را هم همراه قشون به آنجا بفرستند . ايل عرب و غيره هم بناى دزدى و شرارت را گذارده‌اند . ايالت حكم كرده‌اند نصر الدوله پسر قوام الملك برود جلوگيرى از آنها نمايد و آنها را منظم كند . ايل قشقايى هم در كمال بىاعتنايى نسبت به ايالت در اطراف فارس همه جا دزدى مىكنند ، در عرض راه از شيراز الى اصفهان اغلب دزدى مىكنند . چند روز قبل قافله‌اى را كه مال التجارهء يزد داشته قشقايىها در تنگ بلاغى سرقت كرده‌اند ، هزار و پانصد تومان تنخواه آنها را برده‌اند . حال قريب يك ماه است كه بناى اين قسم اغتشاش و دزدى را گذارده‌اند ، روزبروز هم شدت اغتشاش و دزدى زيادتر مىشود .\r\nديگر آنكه دو سه شب قبل از دكانهايى كه تازه مدبر السلطنه پشت ارگ حكومتى ساخته است دكان شخص زرگرى را بريده‌اند و قريب ششصد هفتصد تومان اسباب او را بريده‌اند و سارق هم تا به حال پيدا نشده . اطراف شهر هم اغلب شبها دزدى مىشود ، در بيضا گاو و الاغ زيادى سرقت كرده‌اند ، قدرى هم كارهاى حكومت سست شده جهت اين است كه تمام مردم از حكومت رنجيده‌اند و گمان مردم اين است كه اغتشاش كلى واقع شود .\r\nديگر آنكه روزها چند نفرى از صاحب‌منصبان و سرباز و توپچى كه در شهر هستند در ميدان توپخانه مشق جنگ هفت لشكر مىكنند ، خيال دارند اين دو روزه در بيرون دروازهء باغ شاه جنگ هفت لشكرى بكنند .\r\nمورخهء روز دوشنبه دويم جمادى الاولى سنه 1321 مطابق بيست و هفتم جولاى 1903 .\r\n\r\nاز 3 جمادى الاولى 1321 مطابق 28 جولاى 1903\r\nنصر الدوله پسر قوام الملك چند روز است كه رفته است جلو ايل عرب كه آنها را منظم نمايد .\r\nديگر آنكه يكى از سارقين عرب را نصر الدوله گرفته فرستاده بود ، دو سه روز قبل ايالت حكم كرده او را دهن توپ گذاردند . ديگر آنكه نواب منوچهر ميرزا به جهت كارگزارى شيراز دو سه روز است وارد شيراز شده است .\r\nديگر آنكه انگشترى از جانب اعليحضرت همايونى به عنوان خلعت به جهت قوام الملك به\r\n\r\n","description":"","footnote":"","page_name":" 712 ","page_number":814},
  {"content":"\r\n\r\nصحابت نواب منوچهر ميرزا كارگزار شيراز فرستاده شده بود ، امروز را مشار اليه در باغ خودش خلعت‌پوشانى گرفته شيرينى و شربت حاضر كرده از اعيان و اشراف شهر هم دعوت كرده همه حاضر شدند جناب علاء الدوله هم سهم الدوله پسر خود را با تمام اجزاى حكومتى به منزل ايشان فرستادند .\r\nمورخهء روز دوشنبه نهم جمادى الاولى 1321 مطابق سيم ماه اگست مسيحى 1903 .\r\nحضرات عرب خيلى دزدى مىكنند ، از آن جمله ششصد تومان ماليات نيريز را كه از يكى از توابعات نيريز ميآورده‌اند دو نفر عرب با تفنگ مارتين مىريزند يكنفر را مقتول مىكنند و ششصد تومان را مىبرند و نيز دو نفر نيريزى يكى سواره و ديگرى پياده هركدام با تفنگ مارتين از خير به نيريز مىرفته‌اند ، در عرض راه چند نفر عرب به آنها مىرسند ، اول ميخواسته‌اند تفنگهاى آنها را بگيرند ، آن يكنفر پياده تفنگ خود را به آن سوارها مىدهد كه سواره تفنگها را برداشته برود بلكه از دست سارقين ( جان ) سالم كند ، سارقين با گلوله آن سوار را مىزنند كه سر تير فوت مىشود ، تفنگها را برداشته مىروند . آن يكنفر پياده مىرود به حاكم نيريز اظهار مىكند ، حاكم نيريز مىفرستد رد سارقين را برداشته معلوم مىكنند كه از چه طايفه بوده‌اند ، سوار و تفنگچى مىفرستد آنها را بگيرند ، سارقين فرار كرده مىروند در پيرمراد كه امامزاده‌ايست در اصطهبانات در آنجا بست مىنشينند . حاكم نيريز مىفرستد اهل و عيال آنها را اسير كرده مىآوردند و به حاكم فارس اطلاع ميدهد .\r\nديگر آنكه طايفهء اينالو همين قسم در اطراف فسا و جهرم دزدى و شرارت مىكند ، چند نفر از آنها را هم گرفته به شيراز فرستاده‌اند ، حكومت آنها را حبس كرده‌اند .\r\nديگر آنكه علماى كربلا و نجف سه تلگراف به علماى شيراز كرده‌اند . يكى به جناب امام جمعه و يكى به جناب آقا ميرزا ابراهيم مجتهد و يكى به علم الهدى كه از بوشهر به شيراز آمده است ، مضمون تلگراف اين بوده كه \" چون باعث اغتشاش و بىنظمى مملكت مىشود كار به كار حضرات بابى كه در شيراز هستند نداشته باشيد ، آنها را به حال خود بگذاريد \" .\r\nديگر آنكه در اين دو سه روز ايالت چند نفر را گوش و مچ بريده‌اند . ديگر آنكه اغلب عصرها در ميدان توپخانه به اسم مشق جنگ هفت لشكر چند توپ مىاندازند به خيال اينكه از اين مشق جنگ هفت لشكر بيرونها منظم خواهد شد .\r\nمورخهء روز دوشنبه شانزدهم جمادى الاولى سنه 1321 مطابق دهم ماه اگست 1903 .\r\nكارهاى حكومتى از قرار سابق است ، صولت الدوله را حكومت به جهت گرفتن اشرار و سارقين دشتك به دشتك فرستاده است ، مشار اليه چند نفر دزد گرفته فرستاده بود ، حكومت دزدها را حبس كرده‌اند و نيز حسينقلى خان قشقايى را كه حكومت به ضابطى بيضا و به جهت گرفتن بعضى اشرار به بيضا فرستاده بودند ، مشار اليه هم چند نفر دزد گرفته ديروز همراه خودش وارد شهر كرد ، آنها را هم حبس كرده‌اند . از قرار مذكور اين سارقين از طايفهء كشكولى قشقايى هستند .\r\n\r\n","description":"","footnote":"","page_name":" 713 ","page_number":815},
  {"content":"\r\n\r\nديگر آنكه قنسول روس دو سه روز است از بوشهر وارد شيراز شده است و در باغچهء صاحب ديوانى كه بيرون شهر است منزل دارد .\r\nديگر آنكه ايالت ديوانخانه در باغ حكومت معين كرده‌اند كه به هر كارى كه خودشان رجوع مىكنند رسيدگى نمايند ، اهالى آن مجلس برحسب حكم حكومت مشتمل است بر يكنفر شاهزادهء شيرازى كه محمد ميرزا باشد و از شاهزادگان ساكن شيراز است و يكنفر از اجزاى خود ايالت كه مفاخر السلطنه باشد و يكنفر مستوفى كه بصير ديوان باشد و يكنفر هم محرر از محكمهء جناب شيخ الاسلام . اينها همه روزه سواى روز جمعه از صبح الى بعد از ظهر مىنشينند و ايالت اغلب كارها را به ديوانخانه رجوع مىكنند .\r\nديگر آنكه چند نفر دزد از لشنى فرستاده بودند ، آنها را هم حبس كرده‌اند . ايالت حكم كرده‌اند كه سارقين را بخو كرده در شهر جاروب كنند .\r\nمورخهء روز دوشنبه بيست و سيم جمادى الاولى سنه 1321 مطابق هفدهم ماه اگست 1903 .\r\nشخصى كه با بچهء به سن شش هفت سال عمل شنيع كرده بود كسان آن بچه به ايالت عارض شدند ، ايالت آن شخص را حكم كرده چوب زده و مچ بريدند . از قرار مذكور آن شخص فوت شده است .\r\nديگر آنكه نصر الدوله كه جلو ايل عرب رفته بود مراجعت كرده هفده نفر دزد از عرب و بهارلو و غيره گرفته همراه خود به شهر آورده ، حكومت حكم كرده يكنفر از آنها را سر بريدند و دو نفر را دست و پى بريدند ، ما بقى را حبس كرده‌اند .\r\nديگر آنكه قنسول روس كه به شهر آمده از جناب علاء الدوله ديدن كرده بود ، ايشان هم دو سه روز قبل با سهم الدوله پسر خود قوام الملك بازديد مشار اليه رفته ، يك دسته موزيكانچى كه تازه آنها را عصرها در ميدان توپخانه مشق موزيك مىدهند آن روز حكم كرده به باغچهء منزل قنسول روس آمده در حضور خودشان موزيك زدند ، ساير قنسولهاى خارجه هم كه در شيراز هستند همه آن روز به ديدن قنسول روس آمده و حاضر بودند .\r\nديگر آنكه چند نفر از آدمهاى اجزاى ايالت عصر روز سه‌شنبه بيست و چهارم رفته بودند در باغچهء ميرزا محمود خان مترجم بانك كه آن طرف قرآن است مست كرده هرزگى زياد كرده و زخم به يكديگر زده بودند . ايالت فرستاده آنها را گرفته آوردند ، صبح روز چهارشنبه بيست و پنجم اول آنها را چوب زياده ( زده ) بعد فرستادند ميرزا محمد خان مترجم بانك را آورده حاضر كردند ، از او مؤاخذهء سخت كرده كه \" تو چرا در باغچهء خود قهوه‌خانه ساخته‌اى كه هركس برود در آنجا و هرزگى نمايد ؟ \" ، مىخواستند چوب به ميرزا محمود خان بزنند ، چوب و فلك هم حاضر كردند ، مشار اليه التماس كرده از چوب زدن او گذشتند ولى اين مسئله خيلى اسباب هتك آبروى رئيس بانك شده است ، به ميرزا محمود خان حكم كردند كه قهوه‌خانهء در باغچه را ببندد و يك چاتمه قراول هم از خودشان در آنجا گذاردند كه كسى نرود در آنجا هرزگى كند . پس از آن ايالت حضرات\r\n\r\n","description":"","footnote":"","page_name":" 714 ","page_number":816},
  {"content":"\r\n\r\nيهودى شيره‌چى را خواستند ، به آنها حكم كردند مشروبات نفروشيد ، و على پاشا خان سرهنگ قزاق را با سوار قزاق مأمور كرده كه بروند در محلهء يهود و هرچه خمره و قرابهء مشروبات در شيره‌خانه‌ها باشد بشكنند . يهودىها بناى التماس را گذارده كه \" اينكه حكم فرموده‌ايد مشروبات نفروشيم اطاعت داريم ، ديگر چرا اسباب ما را بكشنند و ضرر و خسارت وارد بياورند ؟ \" . ايالت در جواب فرمودند \" حال كه از ضرر مىترسيد چوب هم بخوريد \" . حكم كرده تمام شيره‌چىها را چوب زدند و بعد على پاشا خان و سوار قزاق ريختند در محلهء يهود ، شورش و شلوغ زيادى برپا شده بود ، از قرار مذكور قريب هزار تومان ضرر به شيره‌چىها وارد آمده است ، بعد التزام سخت از آنها گرفتند كه ديگر مشروبات نيندازند و به احدى نفروشند ، حتى خودشان هم نخورند ، اگر يك بطرى مشروبات از خانهء هركس بگيرند خانهء او را خراب نمايند . ديروز ثانيا فرستادند يهودىها را حاضر كرده آن التزام را به آنها پس دادند التزام ديگر از آنها گرفتند كه مأذون باشند مشروبات بيندازند و حمل طهران و بوشهر و جاهاى ديگر بنمايند ولى در شهر به مسلمانان مرخص نيستند بفروشند ، باز اگر فهميدند كه به مسلمانان فروخته‌اند خانهء فروشنده را خراب خواهند كرد .\r\nمورخهء روز دوشنبه سلخ شهر جمادى الاولى 1321 مطابق بيست و چهارم اگست 1903 .\r\n\r\nاز غره جمادى الاخرى 1321 مطابق 25 اگست 1903\r\nكارهاى حكومتى از قرار سابق است . ديگر آنكه جناب علاء الدوله كه به ميرزا محمد خان مترجم بانك تغير كرده بودند يك ثوب سردارى به مشار اليه خلعت دادند .\r\nديگر آنكه چند روز است قوام الملك ناخوش و بسترى است و از منزل بيرون نمىآيد ، يك شب هم جناب علاء الدوله به ديدن مشار اليه رفتند . مبتلا به مرض اسهال است ، از قرار مذكور حال قدرى بهتر شده است .\r\nديگر آنكه حضرت اشرف اتابك اعظم چند خلعت به جهت بعضى از اهل شيراز بصحابت محمد طاهر خان پيشخدمت خود فرستاده‌اند ، دو سه روز است مشار اليه وارد شيراز شده است ، دو دانه عصا يكى به جهت آقا ملا احمد پيشنماز و يكى به جهت آقا سيد محمد پسر مرحوم حاجى سيد على اكبر پيشنماز ، يك ثوب جبه هم به جهت آقا ميرزا محمد شفيع ملك التجار ، يك قبضه شمشير به جهت ضرغام الدوله ايلخانى قشقايى . ديروز عصاها و جبه به صاحبانش به اطلاع جناب علاء الدوله داده شد ، شمشير را حامل خلعت خيال دارد به سرحد نزد ضرغام الدوله ببرد .\r\nديگر آنكه هفت نفر سارق ضرغام الدوله گرفته فرستاده بود درب خانهء محمد حسن بيگ كشكولى كه به شهر بفرستد . از قرار مذكور حاجى معين الشريعه فرستاده يا نوشته دو نفر از سارقين را از درب خانهء محمد حسن بيگ مرخص كرده بودند ، پنج نفر سارق ديگر را به شهر آوردند . ايالت محض آن دو نفر ديگر حاجى معين الشريعه را حاضر كرده حضورا خيلى تغير و بدحرفى به مشار اليه كردند .\r\n\r\n","description":"","footnote":"","page_name":" 715 ","page_number":817},
  {"content":"\r\n\r\nديگر آنكه دو سه روز قبل ايالت به جناب شيخ الاسلام حضورا بر سر اينكه عباى ايشان و كيسهء بند مهر ايشان كهنه بوده است خيلى بىاحترامى و بدحرفى كردند .\r\nمورخهء روز دوشنبه هفتم شهر جمادى الاخرى 1321 مطابق سى و يكم ماه سپتمبر 1903 .\r\nچند خلعت كه حضرت اشرف اتابك اعظم به جهت بعضى فرستاده بودند از جمله يك حلقهء انگشتر به جهت جناب امام جمعه و عصايى هم به جهت پسر ايشان فرستاده بودند . جناب امام جمعه عصر روز پنجشنبه دهم را در مسجد نو خلعت‌پوشان گرفته شيرينى و شربت و چاى حاضر كرده از تمام اعيان و علما و اجزاى ايالت دعوت كرده همه حاضر شدند ، آنوقت انگشتر و عصا به ايشان داده شد . جمعيت زيادى در مسجد نو برپا شده بود .\r\nديگر آنكه به جهت شب مولود اعليحضرت همايونى جناب علاء الدوله از يك هفته قبل حكم كردند در تمام بازارها و كاروانسراها و گمرك كسبه و تجار هركس دكان و غرفهء خود را آئين بسته چراغان نمايند ، ميدانهاى دولتى و باغ حكومتى را حكم كردند هر طاق و عمارتى را يكنفر از اعيان و صاحب‌منصبان آئين بسته چراغان كنند ، همه از قرار حكم ايشان رفتار كردند . خود جناب علاء الدوله هم اسباب آتش‌بازى و چراغان در ميدان توپخانه فراهم آورده ، ديشب كه شب چهاردهم شهر حال و شب ولادت اعليحضرت بود از تمام قنسولان و صاحب‌منصبان خارجه كه در شيراز هستند دعوت كرده همه آمدند ، اول صرف چاى و شربت كرده بعد جناب علاء الدوله آنها را برداشته در ميدانها و بازار وكيل و گمرك كه تمام چراغها را روشن كرده بودند گردش كردند ، بعد آمدند در ميدان توپخانه ، بناى آتش‌بازى گذارده و بفاصلهء شليك توپ كردند ، مطربهاى يهودى هم گوشه به گوشهء ميدان توپخانه مشغول طرب بودند ، قنسول روس هم درب باغچهء منزل خود را آئين بسته به جهت ديشب چراغان نموده بود . رئيس پستخانه هم كه بلجيك است درب منزل خود را چراغان كرده بود . چراغان مفصلى ديشب برپا شده ، امشب هم اين اوضاع هست و از قرار مذكور جناب علاء الدوله امشب را از قنسولان و صاحب‌منصبان خارجه به جهت شام دعوت كرده‌اند و خيال دارند امشب در ساير بازار و كاروانسراها گردش كنند .\r\nديگر آنكه امروز يكساعت قبل از ظهر جناب علاء الدوله سلام نشستند و شليك توپ كردند ، اشخاصى كه در سلام حاضر بايد شوند سواى صاحب‌منصبان كه با لباس رسمى بودند سايرين را از اعيان و شاهزادگان و مستوفيان همه را حكم كرده بودند با جبه‌هايى كه حالا منسوخ شده حاضر شده بودند .\r\nديگر آنكه به بعضى از كسبه و اشخاص بىبضاعت محض اين حكم جناب علاء الدوله كه حكما همه بايد چراغان نمايند و مخصوص خود ايشان قبل از شب مولود مىرفتند در بازار وكيل و گمرك و دستور العمل مىدادند و اگر هركس دكان خود را بد بسته بود تغير مىكردند و همه لابد بودند خوب ببندند ، خيلى ضرر و تعدى به آنها وارد آمده است هم محض مخارج و كرايهء چراغ و اسباب كه نداشته‌اند و هم محض بيكار شدن اين چند روز .\r\n\r\n","description":"","footnote":"","page_name":" 716 ","page_number":818},
  {"content":"\r\n\r\nديگر آنكه چند روز است كه برف نزديك شهر تمام شده و از اردكان كه هيجده فرسخى شيراز است برف مىآورند و يك من سى شاهى دو قران مىفروشند .\r\nمورخهء روز دوشنبه چهاردهم شهر جمادى الاخرى 1321 مطابق هفتم ماه سپتمبر 1903 .\r\nاهالى كازرون محض بعضى تعديات كه حاجى مسعود الدوله حاكم كازرون به آنها كرده بود چند روز شورش و بلوا كرده دكاكين خود را بسته تلگراف به ايالت فارس كردند كه \" ما حاجى مسعود الدوله را نمىخواهيم \" . از قرار مذكور مىخواستند حاجى مسعود الدوله را در آنجا بقتل برسانند . جناب علاء الدوله نواب و الا منتصر الدوله را مأمور كرده بچاپارى به كازرون فرستادند ، مشار اليه رفته رفع تعديات حاجى مسعود الدوله را از اهالى كازرون نموده آنها را آرام كرده و آنجا را منظم نموده مراجعت كرد .\r\nديگر آنكه چند روز است محض اختلاف هواى شيراز ناخوشى تب و نوبه و زكام در شيراز خيلى شيوع كرده است و همه مبتلا مىشوند .\r\nديگر آنكه قنسول روس در هفتهء قبل كه به جهت شب مولود اعليحضرت همايونى درب منزل خود را چراغان كرده بود ضمنا علمى هم در سر درب باغچهء منزل خود نصب كرده بود كه اسباب چراغان را برداشتند آن علم را تا به حال برنداشته‌اند و اين مسئله خيلى اسباب گفتگو ميانهء مردم شده است .\r\nديگر آنكه شب مولود اعليحضرت همايونى كه قنسول روس چراغان كرده بود جناب امام جمعه منزل مشار اليه رفته بود ، سه روز بعد قنسول روس يك حلقه انگشتر ياقوت به جهت جناب امام جمعه تعارف فرستاد .\r\nمورخهء روز دوشنبه بيست و يكم شهر جمادى الاخرى 1321 مطابق چهاردهم سپتمبر 1903 .\r\nاز قراريكه از بيرون خبر رسيده در تنگ فاروق ميانهء طايفهء عرب بنى عبد الهى و طايفهء باصرى نزاعى شده چهار نفر از طرفين مقتول و چند نفر زخمى شده‌اند .\r\nديگر آنكه از قرار مذكور قنسول روس مىخواسته برود در بيرون ، وقتى كه ايل قشقايى از سرحد به گرمسير مىروند ايل را تماشا كند . جناب علاء الدوله به مشار اليه گفته‌اند خود من هم مىخواهم ايل را تماشا كنم ، با هم مىرويم . خيال دارند اين دو روزه با قنسول روس بروند در بيضا كه محل عبور ايل قشقايى است ، هنگاميكه ايل از آنجا مىگذرد آنها را تماشا كنند .\r\nحاجى معين الشريعه پسر امام جمعه قبل از رفتن ايشان به بيضا ميرود كه چادر و سيورسات در آنجا براى آنها معين كند . جناب علاء الدوله به ضرغام الدوله ايلخانى قشقايى نوشته‌اند كه ايل را آراسته و مرتب نمايد ، شمشيرى هم كه از طهران به جهت ضرغام الدوله خلعت فرستاده بودند همراه خود مىبرند كه در آنجا به مشار اليه بدهند .\r\nديگر آنكه ديروز غروب جناب آقا ميرزا ابراهيم مجتهد براى نماز مغرب به مسجد وكيل\r\n\r\n","description":"","footnote":"","page_name":" 717 ","page_number":819},
  {"content":"\r\n\r\nكه جنب ميدان و عمارت ديوانى است آمده نماز مغرب را با جماعت خواندند ، در اين بين در ميدان توپخانه بقاعدهء هر روز موزيك مىزدند ، آقا ميرزا ابراهيم بعد از نماز مغرب چند نفر از طلبه و سادات را مىفرستند نزد جناب علاء الدوله كه قدغن نماييد حالا موزيك نزنند تا من نماز عشاء را خوانده از مسجد بروم . جناب علاء الدوله در ميدان توپخانه بوده‌اند كه طلاب و سادات مىآيند پيغام آقا ميرزا ابراهيم را به ايشان مىگويند ، ايشان هم بدست خود چند سيلى به دو نفر از طلاب مىزنند و فحش زيادى به آقا ميرزا ابراهيم مىدهند كه ما بقى طلاب و سادات فرار مىكنند ، بعد حكم كرده اين دو نفر را سوار قاطر كرده با چهار نفر سوار قزاق از شيراز اخراج مىكنند كه آنها را ببرند از خاك فارس رد نمايند . از قرار مذكور مؤيد السلطنه رئيس تلگرافخانهء ايرانى توسط كرده آن دو نفر را رجعت دادند ، جناب آقا ميرزا ابراهيم هم كه اين وضع را ملاحظه كرده نماز عشاء را ديگر در مسجد نخوانده و فورا از مسجد بيرون آمده به منزل خود رفتند . امروز در منزل آقا ميرزا ابراهيم جمعيت زيادى از طلاب و مريدهاى ايشان شده بود و پيغام سختى توسط يكى از طلاب براى جناب علاء الدوله فرستاده بودند . وقتى كه فرستادهء جناب آقا ميرزا ابراهيم پيش علاء الدوله مىآيد ايشان مهلت نمىدهند كه مشار اليه پيغام خود را بگويد ، باز فحش زيادى به آقا ميرزا ابراهيم و تمام علما مىدهند . فرستادهء جناب آقا ميرزا ابراهيم مىخواسته مراجعت كند خود جناب علاء الدوله دست او را گرفته مىبرند در مجلس و ناهار به او مىدهند . ديگر هنوز معلوم نيست كه چه قسم سوال و جواب كرده‌اند ، اين است تفصيل تا امروز ظهر ، تا بعد چه شود .\r\nمورخهء روز دوشنبه بيست و هشتم جمادى الاخرى سنه 1321 مطابق بيست و يكم سپتمبر 1903 .\r\n\r\nاز 29 جمادى الاخرى 1321 مطابق 22 سپتمبر 1903\r\nاز بابت مقدمهء جناب آقا ميرزا مجتهد بعد از آنشب كه فرستاده بود نزد جناب علاء الدوله كه موقع نماز مغرب و عشاء موزيك نزنند و جناب علاء الدوله فحش زياد به مشار اليه داده فرستاده‌هاى او را مىخواستند اخراج بلد نمايند ، ديگر نماز در مسجد نخوانده است و تمام علما و پيشنمازهاى شيراز هم بالتبع به مسجد نيامده‌اند ، در مدرسه‌ها و مساجد هم كه طلاب درس مىخواندند درس را هم موقوف داشتند . دو سه روز اين قسم بود ، جناب آقا ميرزا ابراهيم مىخواستند از شيراز به طرف خراسان بروند ، شورش و همهمهء زيادى در ميان مردم افتاده بود نزديك بود شلوغ شود ، جناب علاء الدوله جناب امام جمعه و قوام الملك و سالار السلطان را چند مجلس فرستادند نزد جناب آقا ميرزا ابراهيم و استمالت كرده از ايشان معذرت خواستند ، رفتن ايشان را موقوف داشتند و محترما ايشان را به مسجد آوردند و قدغن كردند موقع نماز مغرب و عشاء كه ايشان به مسجد مىآيند موزيك نزنند .\r\nديگر آنكه از بابت رفتن جناب علاء الدوله با قنسول روس در بيضا به جهت تماشاى ايل قشقايى همه قسم جناب علاء الدوله تدارك رفتن خود را ديده‌اند و قرار است روز دهم شهر حال از شهر حركت كنند ، ولى از قراريكه مسموع مىشود محرمانه از طهران تلگراف كرده‌اند كه قنسول\r\n\r\n","description":"","footnote":"","page_name":" 718 ","page_number":820},
  {"content":"\r\n\r\nروس نرود . اما هنوز صدق و كذب اين مطلب معلوم نيست .\r\nديگر آنكه جناب علاء الدوله محض اينكه از چندى قبل به مطربان يهودى حكم كرده بودند كه شبها هرجا كار مىروند راپرت آن مجلس را تماما به حكومت بدهند و مطربها قبول اين مطلب را نكرده از ترس جناب علاء الدوله هم شبها كار نرفته و نمىروند . اغلب از مطربها با دستهء خود به طرف بوشهر و بغداد رفته‌اند .\r\nمورخهء روز دوشنبه ششم شهر رجب المرجب سنه 1321 مطابق بيست و هشتم سپتمبر 1903 .\r\nكلانتر ممسنى از معين التجار عامل خود شاكى شده به شيراز آمده در ميدان توپخانه بست نشسته به جناب علاء الدوله عارض شده شكايت كرد ، چند روز در ميدان توپخانه بود ، احقاق حق او طول كشيد ، از جناب علاء الدوله به طهران شكايت كرد . از طهران سفارش او را به جناب علاء الدوله نوشته همان عريضهء شكايت كلانتر ممسنى را هم جوف سفارشنامه گذارده نزد جناب علاء الدوله فرستاده بودند . جناب علاء الدوله كه كلانتر ممسنى را حاضر كرده تغير زيادى به او كردند كه چرا به طهران از من شكايت كردى ؟ . مشار اليه يا از ترس يا از روى صدق گفت من تقصير نداشتم بتحريك ديگرى شكايت كردم . جناب علاء الدوله به او گفتند اگر راست گفتى كه محرك تو كى بوده است كارى به تو ندارم و الا الان ترا بقتل مىرسانم . مشار اليه گفت زين العابدين خان مدبر السلطنه محرك من شد كه شكايت كردم . جناب علاء الدوله مدبر السلطنه را حاضر كرده تغير زيادى به او كردند كه با تو من چه بدى كرده‌ام كه از من محرك مىشوى شكايت كنند ، فحش زيادى به او داده اول حكم كردند مچ او را ببرند ، قوام الملك توسط كرده از مچ بريدن او گذشت نمودند ، بعد حكم كرده او را چوب خيلى زيادى زدند كه بيحال شد ، يكى از فراشان كه او را چوب مىزدند محض اينكه ملاحظه مىكرد و درست چوب نمىزد جناب علاء الدوله حكم كرده همان ساعت او را گوش بريدند بعد مدبر السلطنه را با اين حال حبس كرده ، دو روز هم محبوس بود بعد او را مرخص كردند .\r\nديگر آنكه جناب علاء الدوله به جهت تماشاى ايل قشقايى ديروز صبح به بيضا رفتند ، قنسول روس نرفت ، معلوم مىشود آن خبرى كه مذكور شد از طهران تلگراف محرمانه كرده‌اند كه قنسول روس نرود صحيح بوده است . جناب علاء الدوله هم چون به ملاحظهء آمدن قنسول همه قسم تدارك ديده بودند و به ضرغام الدوله ايلخانى قشقايى خبر داده بودند ، مشار اليه هم تدارك ديده مخارج زيادى كرده بود ، لابد رفتند . از قرار مذكور يك هفته هم زيادتر رفتن و مراجعت ايشان طول نخواهد كشيد .\r\nديگر آنكه قنسول روس علمى كه بر سر درب منزل خود نصب كرده بود ديروز آن را برداشته است .\r\nديگر آنكه امروز محض اينكه عيد مولود حضرت امير المومنين بود در ميدان توپخانه شليك توپ كردند ، يك نفر از توپچيان غفلت كرده دهن توپ رفته بالاتنهء او را آتش گرفت ، از قرار مذكور فوت شد .\r\nمورخهء روز دوشنبه سيزدهم شهر رجب المرجب سنه 1321 مطابق پنجم اكتوبر 1903 .\r\n\r\n","description":"","footnote":"","page_name":" 719 ","page_number":821},
  {"content":"\r\n\r\nجناب علاء الدوله كه به بيضا رفته بودند به جهت تماشاى ايل قشقايى روز شنبه هيجدهم به شهر مراجعت كردند ، از قرار مذكور در آنجا خيلى اظهار مهربانى به ضرغام الدوله ايلخانى قشقايى و بعضى از قشقايىها كرده‌اند ، و ليكن رفتن ايشان در قشقايى خيلى از سهم و صلابت ايشان كه اسباب انتظام بيرونها و تمام ايلات بود كاسته است و ديگر منبعد ايل قشقايى خيلى دزدى و شرارت خواهند كرد .\r\nديگر آنكه على پاشا خان سرهنگ قزاق محرمانه مأمور شده بود كه برود محمد حسن بيگ كشكولى را بگيرد ، دو روز قبل از رفتن جناب علاء الدوله به بيضا مشار اليه سراغ كرده بود كه محمد حسن بيگ آمده در گويم ، با چند نفر قزاق رفته بود در گويم كه محمد حسن بيگ را بگيرد .\r\nدر قلعهء گويم كه رسيده بود درب قلعه را قفل كرده بود و اظهار داشته بود كه مأمورم محمد حسن بيگ را بگيرم . عملهء محمد حسن بيگ قفل درب را شكسته چند نفر قزاق كه همراه على پاشا خان بوده‌اند آنها را مىزنند كه خودشان فرار مىكنند بعد خود على پاشا خان را برهنه كرده او را قدرى مىزنند و خيلى افتضاح به او مىدهند ، بعد محمد حسن بيگ و عمله‌اش از آنجا فرار كرده مىروند . على پاشا خان از آنجا به بيضا رفته تفصيل را به جناب علاء الدوله عرض مىكند ، ايشان چون به جهت شوؤنات خودشان كه در آنجا بوده‌اند اسباب خفت بوده به هيچ‌وجه بروز اين مطلب را نداده‌اند .\r\nديگر آنكه يك نفر غالىخر بيات از اهل شيراز به جهت خريدن غالى و غيره رفته بوده سر پوزهء كشن جلو ايل قشقايى در آنجا او را كشته و دويست تومان وجه نقد و يابوى او را با هرچه همراه او بوده برده‌اند . كسان او جنازهء او را به شهر آورده به جناب علاء الدوله عارض شدند ، جناب علاء الدوله على پاشا خان سرهنگ مشار اليه را مأمور كرده با چهل پنجاه سوار قزاق به جهت تحقيق و گرفتن قاتل به قشقايى فرستادند .\r\nمورخهء روز دوشنبه بيستم رجب المرجب سنه 1321 مطابق دوازدهم ماه اكتوبر 1903 .\r\nجناب علاء الدوله چند نفر سوار مأمور كرده در لشنى فرستاده بودند ، يك نفر از آنها را حضرات عرب در بيرون كشته‌اند . جناب علاء الدوله سخت عقب كرده قاتل را مىخواهند ولى تا به حال بدست نيامده است .\r\nديگر آنكه يك نفر مأمور از جناب علاء الدوله با تفنگ مىخواسته بيرون برود ، در تنگ سعدى كه يك فرسخى شيراز است او را دو نفر پيادهء بدون تفنگ برهنه كرده‌اند ، مراجعت كرده به جناب علاء الدوله عرض كرده ، ايشان تغير زيادى به او كرده بودند كه \" تو سوارهء با تفنگ ، دو نفر پيادهء بىتفنگ تو را چرا لخت كنند ؟ \" .\r\nديگر آنكه قاپوچى جناب علاء الدوله مست كرده درب باغ حكومتى بدمستى كرده بود ، جناب علاء الدوله مطلع شده به فراشباشى خود تغير زيادى كردند كه با وجود بودن تو درب باغ\r\n\r\n","description":"","footnote":"","page_name":" 720 ","page_number":822},
  {"content":"\r\n\r\n\r\nآقا ميرزا ابراهيم مجتهد\r\nدوباره آقا ميرزا ابراهيم مجتهد محلاتى از بابت درس دادن مستر زايس كشيش انگليسى به اطفال مسلمان سربلند كرده است و مىگويد مستر زايس حقى ندارد به مسلمانان . . .\r\nص 695\r\n\r\n","description":"","footnote":"","page_name":" الف 720 ","page_number":823},
  {"content":"\r\n\r\n\r\nآصف الدوله\r\nهر سال از ترس حكومت الواط چندان لوطىگرى نمىكردند ولى امسال به هيچوجه خوفى از اين حكومت ندارند و مستعد هستند كه . . .\r\nص 690\r\n\r\n","description":"","footnote":"","page_name":" ب 720 ","page_number":824},
  {"content":"\r\n\r\n\r\nعلاء الدوله\r\nدر اين پنجاه روز كه وارد شده‌اند به قدر پنجاه سال آبادى كرده و نظم داده‌اند كه در قوهء هيچ‌كس . . .\r\nص 705\r\n\r\n","description":"","footnote":"","page_name":" پ 720 ","page_number":825},
  {"content":"\r\n\r\n\r\nعده‌اى از رجال ديوانى فارس در آن روزگار\r\nجناب علاء الدوله تمام علما و شاهزادگان و اشراف شهر و . . .\r\nص 728\r\n\r\n","description":"","footnote":"","page_name":" ت 720 ","page_number":826},
  {"content":"\r\n\r\n\r\nملك المتكلمين\r\nشخص واعظى كه از اهل اصفهان بود و ملقب به ملك المتكلمين بود و چهار پنج ماه بود از اصفهان به شيراز آمده . . .\r\nص 708\r\n\r\n","description":"","footnote":"","page_name":" ث 720 ","page_number":827},
  {"content":"\r\n\r\n\r\nگروهى از علما و رجال فارس\r\nرديف نشستهء جلو از راست به چپ : 1 - ضغيم الشريعه 2 - پسر امام جمعه 3 - معتمد ديوان 4 - مساعد السلطنه پسر سردار اكرم 5 - مؤيد السلطنه 6 - حاج شيخ يحيى امام جمعه 7 - سردار اكرم 8 - محمد رضا خان قوام الملك 9 - ميرزاى يزدانى 10 - حبيب الله خان بيگلر بيگى 11 - محمد ابراهيم خان مستشار نظام\r\n\r\n","description":"","footnote":"","page_name":" ج 720 ","page_number":828},
  {"content":"\r\n\r\n\r\nتصوير دسته جمعى مطربان يهودى شيراز در عهد علاء الدوله\r\nمحض اينكه از چندى قبل به مطربان يهودى حكم كرده بودند كه شبها هرجا كار مىروند راپرت آن مجلس را تماما به حكومت بدهند . . .\r\nص 719\r\n\r\n","description":"","footnote":"","page_name":" چ 720 ","page_number":829},
  {"content":"\r\n . \r\n","description":"","footnote":"","page_name":" ح 720 ","page_number":830},
  {"content":"\r\n\r\nحكومتى چرا اين اوضاع فراهم آيد ؟ . قاپوچى را خواستند ، از ترس پنهان شده بود . فراشباشى را معزول كرده صارم السلطان را كه محصل اقساط مالياتى بود بجاى او فراشباشى كرده‌اند و قاپوچى را حكما خواسته‌اند .\r\nديگر آنكه از قرار مذكور از طهران تلگراف كرده‌اند كه جناب علاء الدوله معجلا از راه بوشهر به بندر عباس بروند به جهت تدارك آمدن حضرت و الا فرمانفرماى هندوستان كه پذيرايى از ايشان نمايند . جناب علاء الدوله هم در جواب تلگرافى به طهران كرده‌اند منتظر جواب تلگراف خود هستند . ديگر آنكه از قرار مذكور عطاء الدوله سرتيپ توپخانهء شيراز از طهران مأمور شده كه با توپچيان جمعى خود به بوشهر بروند .\r\nمورخهء روز دوشنبه بيست و هفتم رجب المرجب 1321 مطابق نوزدهم اكتوبر سنه 1903 .\r\nجناب علاء الدوله دو سه روز به تلگرافخانه حاضر شده و از بابت رفتن خود به بنادر سوال و جواب به طهران كردند ، قرار شد بروند . روز شنبهء آتيه كه دهم شهر شعبان باشد از شيراز حركت خواهند كرد ، الحال در تدارك هستند . از قرار مذكور مبلغى از دولت به جهت مخارج اين سفر به ايشان داده شده ، قبول نكرده‌اند و گفته‌اند هرچه مخارج اين سفر بشود از خودم متحمل شده و به دولت پيشكش خواهم كرد . پنج نفر را معين كرده‌اند كه پس از رفتن خودشان روزها در باغ حكومتى بنشينند و به امورات حكومتى رسيدگى كنند ، اسامى آنها در ذيل است . شاهزاده مؤيد السلطنه رئيس تلگرافخانهء ايرانى ، جناب سالار السلطان پسر بزرگ جناب قوام الملك ، جناب نصر الدوله پسر كوچك جناب قوام الملك ، جناب ناصر ديوان وزير خود جناب علاء الدوله ، جناب قوام لشكرنويس فارس .\r\nديگر آنكه جناب قوام الملك دو روز است به طرف داراب و لارستان رفته است به جهت نظم وصول ماليات آن صفحات . ديگر آنكه دوباره قنسول روس علم را بر سر درب منزل خود نصب كرده است .\r\nديگر آنكه پست هفتهء گذشته را كه از طهران به شيراز مىآمده دو منزلى شيراز زده‌اند ، كاغذهاى او را دست نزده بودند ، بعضى از امانات كه همراه او بوده برده‌اند .\r\nمورخهء روز دوشنبه پنجم شعبان المعظم سنه 1321 مطابق بيست و ششم اكتوبر 1903 .\r\n\r\nاز 6 شعبان 1321 مطابق 27 اكتوبر 1903\r\nجناب علاء الدوله روز شنبه دهم از شهر به باغ تخت نقل مكان كرده دو روز در آنجا توقف داشته امروز به طرف بوشهر حركت كردند ، يك اردويى كه مشتمل است بر يك فوج سرباز و بيست و چهار پنج نفر صاحب‌منصب و پنجاه نفر سوار زبده از قشقايى به سركردگى حسينقلى خان صمصام السلطان نوادهء مرحوم سهراب خان قشقايى و پنجاه شصت نفر سوار قزاق و يك دسته موزيكانچى همراه ايشان حركت كرده است . از قرار مزبور توپخانه از شيراز همراه نبرده‌اند سواى يك توپ كوچك\r\n\r\n","description":"","footnote":"","page_name":" 721 ","page_number":831},
  {"content":"\r\n\r\nسوزنى به جهت اردو كه صبح و شام بيندازند ، چونكه اسباب توپخانه در بوشهر زياد دارند و رفتن عطاء الدوله سرتيپ توپخانه هم موقوف شد .\r\nديگر آنكه دو روز قبل از رفتن جناب علاء الدوله تلگرافى از طهران به ايشان شده بود ، چون خيلى اظهار مرحمت و التفات از طرف اعليحضرت همايونى نسبت به ايشان در تلگراف مزبور كرده بودند جناب علاء الدوله تلگراف به جناب امام جمعه دادند و حكم كردند امام جمعه در مسجد نو بالاى منبر تلگراف را براى مردم خواندند ، سواد تلگراف مزبور در جوف است .\r\nمورخهء روز دوشنبه دوازدهم شهر شعبان المعظم 1321 مطابق دويم ماه نومبر 1903 .\r\nجناب علاء الدوله چون امساله بر مواجب تفنگچيان مستحفظ طرق و شوارع مملكت فارس علاوه بر آنچه از ديوان هر ساله به آنها داده مىشد مبلغى از خودشان دادند و التزام گرفتند از روساى تفنگچيان كه درست مواظبت شوارع و حدود ابواب جمعى خود را بنمايند و اگر چيزى در سامان هركدام سرقت شود از آنها غرامت بگيرند ، حال كه به طرف بوشهر حركت كرده‌اند از يك منزلى شيراز صورت مواجب معمولى و آنچه خودشان علاوه كرده‌اند و تعداد تفنگچيان عرض راه از شيراز الى بوشهر را از دفترخانهء شيراز خواسته براى ايشان فرستادند كه خودشان هر منزل از روى صورت دفتر رسيدگى به تفنگچيان نموده ببينند مواجب آنها تمام رسيده يا خير و نظم درستى در كار آنها بدهند .\r\nديگر آنكه بعد از رفتن جناب علاء الدوله دو سه روزى آن پنج نفرى را كه معين كرده بودند به جهت رسيدگى در كارهاى حكومتى آمدند در باغ حكومتى نشسته به كارهاى مردم رسيدگى كردند بعد مؤيد السلطنه كه رئيس آنها بود از قراريكه اظهار داشته از پلهء اطاق زمين خورده كمر او در رفته است و بدين جهت نمىتواند از منزل بيرون بيايد و به اين عنوان استعفا داده است و در كارهاى حكومتى دخل و تصرف نمىكند ، ولى از قراريكه مىگويند تمارض كرده كه مخصوصا دخل و تصرف در كارهاى حكومتى نكند . سايرين سواى روزهاى جمعه و روز تعطيل همه روزه در باغ حكومتى مىنشينند و رسيدگى به امور مردم مىكنند .\r\nديگر آنكه از بابت تشريف آوردن حضرت و الا فرمانفرماى هندوستان به بنادر فارس و رفتن جناب علاء الدوله از شيراز به جهت پذيرايى ايشان در ميانهء عوام الناس گفتگوى زياد است و هركس صحبتى مىدارد .\r\nمورخهء روز دوشنبه نوزدهم شهر شعبان المعظم سنه 1321 مطابق نهم نومبر 1903 .\r\nجناب علاء الدوله تلگراف كرده‌اند كه شهر و حومه به سالار السلطان سپرده باشد و نظم اينجاها را از او مىخواهم اگر هم اتفاقى واقع شود سالار السلطان مسئول است و بيرونها هم سپردهء نصر الدوله باشد او هم به همين طريق و ديگر مؤيد السلطنه و ناصر ديوان و قوام لشكر اينها مداخله نكنند . از قرار مذكور مجلس در باغ حكومتى هم موقوف شده ، سالار السلطان و نصر الدوله در منزل\r\n\r\n","description":"","footnote":"","page_name":" 722 ","page_number":832},
  {"content":"\r\n\r\nخودشان مىنشينند و رسيدگى به اين كارها مىكنند . محض اينكه مؤيد السلطنه تمارض كرده بود كه مداخله نكند جناب علاء الدوله اين قسم تلگراف كرده‌اند .\r\nديگر آنكه چند روز است هوا بشدت سرد شده است . ديگر آنكه شب يكشنبه بيست و پنجم شهر شعبان سه ساعت از شب گذشته بفاصلهء بيست دقيقه دو فقره زلزلهء بسيار شديدى در شهر و دهات نزديك شهر واقع شد ولى الحمد الله خرابى نرسانيد .\r\nمورخهء روز دوشنبه بيست و ششم شهر شعبان المعظم 1321 مطابق شانزدهم نومبر 1903 .\r\nچند فقرهء ديگر زلزله واقع شد ولى نه به آن شدت شب يكشنبه هفتهء گذشته ، اما الحمد الله هيچكدام خرابى نرسانيده ، مردم خيلى در واهمه هستند ، اغلب چادر زده در فضاى منزل بسر مىبرند ، هوا هم خيلى سرد شده است .\r\nديگر آنكه يك شب و يك روز باران خوبى آمد و اين باران بموقع بوده براى حاصل همه جا فايده داشت الا بعضى جاها كه هنوز حاصل شلتوك خود را جمع نكرده‌اند ضرر رسانيد .\r\nديگر آنكه در بيرونها قدرى بىنظمى است ، قاصد انگليس كه از بوشهر به شيراز مىآمده ميانهء كازرون و كمارج او را دزد برهنه كرده است ، كيسهء كاغذ دولتى كه همراه او بوده باز كرده اغلب از كاغذهاى او را پاره كرده‌اند قدرى هم پول از مال خود قاصد برده‌اند . ديگر آنكه حيدر بيگ كمارجى باز بناى اغتشاش و هرزگى را گذارده است ، از قرار مذكور جناب علاء الدوله سوار و سرباز فرستاده‌اند كه او را دستگير نمايند .\r\nديگر آنكه سالار السلطان بيگلربيگى كه شهر و حومه سپردهء اوست محض اينكه در اين ماه مبارك اتفاقى واقع نشود فراش گذارده زنها را مانع مىشوند و نميگذارند در اين ماه در مسجد نو شاه‌چراغ بيايند ، آن جمعيت و ازدحامى كه هر سال ماه مبارك در مسجد نو و شاه‌چراغ مىشد امساله محض اينكه زنها را نمىگذارند بيايند نمىشود .\r\nديگر آنكه از قرار مذكور و از قراريكه جناب علاء الدوله از بوشهر به مؤيد السلطنه تلگراف كرده‌اند چاههاى آب شيرين بهمنى و بوشهر تمام خشك شده و از بابت آب به جهت اردو عرصه تنگ است .\r\nمورخهء روز دوشنبه سيم شهر رمضان المبارك سنه 1321 مطابق بيست و سيم نومبر 1903 .\r\n\r\nاز 4 رمضان 1321 مطابق 24 نومبر 1903\r\nقنسول روس ديروز از شيراز حركت كرده به طرف بوشهر رفت .\r\nديگر آنكه از قراريكه در شهر شهرت زياد دارد تغيير ايالت خواهد شد و بدين واسطه شهر و بيرونها قدرى ار آن نظم دو سه ماه قبل افتاده است . از قرار مذكور بر ضد اين شهرت تلگرافى از طهران به جهت جناب آقا ميرزا ابراهيم مجتهد رسيده است كه حكومت سال نو هم با جناب علاء الدوله مىباشد تغيير پيدا نخواهند كرد ، ولى هنوز صدق و كذب هيچكدام معلوم نيست . حال\r\n\r\n","description":"","footnote":"","page_name":" 723 ","page_number":833},
  {"content":"\r\n\r\nهمين قسم سالار السلطان و نصر الدوله از طرف جناب علاء الدوله نايب الحكومه هستند و به كارهاى شهر و بيرونها رسيدگى مىكنند .\r\nديگر آنكه به اندازه‌اى هوا سرد شده كه گلخانه‌ها و اغلب از اشجار بساتين را سرما خشك كرده است .\r\nمورخهء روز دوشنبه دهم رمضان المبارك سنه 1321 مطابق سىام نومبر 1903 .\r\nاز قراريكه در شهر شهرت دارد و مردم همه به جناب علاء الدوله توهين مىكنند زمان ورود حضرت و الا فرمانفرماى هندوستان در غادى بوشهر جناب علاء الدوله درست پذيرايى نكرده و از منزلى كه جناب علاء الدوله در آنجا بوده است ابدا جلو حضرت و الا فرمانفرما نيامده حتى تا لب دريا هم نيامده است ، به جهت حضرت و الا فرمانفرما پيغام داده كه \" پياده شويد بياييد در چهار برج آنجا من شما را ملاقات مىكنم \" . مثل اينكه حضرت و الا فرمانفرما به استقبال جناب علاء الدوله آمده بود نه اينكه مخصوصا مشار اليه را از شيراز فرستاده‌اند كه در بوشهر همه قسم پذيرايى و استقبالى و احترام به عمل آورد . حضرت و الا فرمانفرما هم از اين حركت جناب علاء الدوله قهر كرده‌اند و ابدا از كشتى پياده نشده و مراجعت فرموده‌اند .\r\nديگر آنكه در شهر شهرت زياد دارد كه جناب علاء الدوله معزول و حضرت و الا شعاع السلطنه حاكم فارس شده‌اند . غير از اين شهرت و توهين جناب علاء الدوله در باب فقرهء حضرت و الا فرمانفرما ديگر اخبارى تازه نيست كه عرض شود .\r\nمورخهء روز دوشنبه هفدهم رمضان المبارك سنهء 1321 مطابق هفتم ماه ديسمبر 1903 .\r\nاز بابت مقدمهء بوشهر بعد از تشريف بردن حضرت و الا فرمانفرماى هندوستان از طهران حكم شد كه جناب علاء الدوله بروند از عقب حضرت و الا فرمانفرما عذرخواهى نمايند . جناب علاء الدوله تلگراف به طهران كردند كه \" مرا بيش از اين مفتضح نكنيد ، مىروم به شيراز و مىآيم به طهران ، از طهران اگر حكم شود آنوقت مىروم \" . جناب مشير الدوله وزير امور خارجه جواب داده‌اند كه در رفتن و مراجعت به شيراز مختار هستيد هر قسم صلاح مىدانيد رفتار نماييد . سواد تلگراف از اين قرار است . \" طهران به بوشهر ، شب بيست و دوم شهر رمضان ، خدمت حضرت مستطاب اجل اكرم افخم عالى آقاى علاء الدوله فرمانفرماى فارس دامت شوكته ، عزيمت به آن محل و مراجعت به شيراز به اختيار و صوابديد خود حضرت عالى است ، چون در حاضر كردن كشتى تهاون كرده بودند آن حكم صادر و آن تلگراف كه كشتى در اطاعت عالى بايد باشد مخابره شد ولى ديگر لابد به عزيمت نيستيد ، ميل داريد و صلاح مىدانيد تشريف ببريد ، صلاح نمىدانيد مراجعت به مقر فرمانفرمايى خود بفرماييد . در باب خضر تلگراف شد كه نزد حضرت عالى بفرستند روانه بفرماييد يا خواستيد مرخص كنيد مختاريد .\r\nمشير الدوله \" .\r\nدر شيراز خيلى از اين حركت جناب علاء الدوله بد مىگويند . ديگر آنكه جناب علاء الدوله\r\n\r\n","description":"","footnote":"","page_name":" 724 ","page_number":834},
  {"content":"\r\n\r\nاز بوشهر مراجعت به اردوى خود كرده‌اند تا اول ماه شوال به شيراز خواهند رسيد .\r\nديگر آنكه در اهل شيراز همهمهء غريبى است ، گاهى خيال بلوا دارند گاهى آرام مىشوند تا بعد از رسيدن جناب علاء الدوله به شيراز چه شود .\r\nمورخهء روز پنجشنبه بيست و هفتم ماه رمضان المبارك 1321 مطابق هفدهم ديسمبر 1903 .\r\n\r\nاز 28 رمضان 1321 مطابق 18 ديسمبر 1903\r\nاز قراريكه از طهران نوشته‌اند و در شيراز شهرت دارد جناب مشير الدوله وزير دول خارجه معزول و جناب علاء الدوله وزير دول خارجه شده است .\r\nديگر آنكه دو سه روز قبل به قدر پانزده شانزده ساعت باران بسيار خوبى آمد ، خيلى بموقع بود و منفعت براى محصولات داشت . ديگر آنكه كارهاى حكومتى هيچ معلوم نيست تا بعد از ورود جناب علاء الدوله به شيراز چه اقتضا كند .\r\nديگر آنكه روز سيم شوال عصرى جناب علاء الدوله از دروازهء باغ شاه وارد شيراز شد با كوكبهء تمام روز ورود هر حاكم تازه ، تمام دكاكين و بازارها را بسته بودند ، اهل كسبه و تجار و بزرگان و بعضى از علما به استقبال رفته بودند ، سرباز و موزيك و شليك توپ جلو ايشان مىشد تا وارد شهر شدند . در عمارت خورشيد كه منزل حكومتى است جلوس كردند و باز در ميدان توپخانه شليك توپ كردند ، يكنفر توپچى كه جلو توپ سمبه مىزد توپ نصفهء بدن او را برد و فورا مرد ، در راه هم كه مىآمدند بواسطهء باران و سرما دو نفر سرباز تلف شدند .\r\nديگر آنكه فوج خوى كه مأمور فارس بودند وارد زرقان شده‌اند ، اين دو روزه وارد شهر مىشوند .\r\nمورخهء روز پنجشنبه چهارم شهر شوال المكرم 1321 مطابق بيست و چهارم ديسمبر 1903 .\r\nمحض اينكه در شهر شهرت زياد داشت كه حضرت و الا شعاع السلطنه حاكم فارس شده‌اند از قرار مذكور پسران قوام الملك دو تلگراف نوشته دادند تمام اشراف و اعيان و علما همه مهر كردند ، يكى به حضرت و الا عين الدوله تلگراف كردند و يكى توسط سفارت روس به اعليحضرت همايونى ، خلاصه و مضمون تلگرافها اين بوده كه \" اگر حضرت و الا شعاع السلطنه حاكم فارس شده‌اند اجازه بدهيد ما خانه و زندگى خود را ول كرده به ولايات خارجه مىرويم ، ما تاب حكومت ايشان را نداريم ، سواى ايشان ادنى مهترى را كه بفرستيد اطاعت داريم ، ما ايشان را نمىخواهيم \" . از قرار مذكور جواب هر دو تلگراف آمده كه \" ما خيال نداشتيم حضرت و الا شعاع السلطنه را به فارس بفرستيم و على الحساب خيال نداريم ايالت حاليه را معزول نماييم ولى شما را به اين فضوليها چكار است ؟ دولت هركس را صلاح بداند بر حسب اقتضاى وقت حاكم مىكند \" .\r\nديگر آنكه حكومت به ناصر ديوان وزير خود سخت عقب كرده‌اند كه حسابهاى مالياتى مردم را به زودى صاف و تمام نمايد ، ناصر ديوان هم محصل گذارده به مباشرين و عمال و ضباط\r\n\r\n","description":"","footnote":"","page_name":" 725 ","page_number":835},
  {"content":"\r\n\r\nسخت عقب كرده مشغول صاف كردن حسابهاى هركس هستند و خيلى از حسابها هم صاف شده است ، مثل حساب بهبهان و دشتستان و قشقايى و اينجاها كه هر سال تا آخر سال هم تمام نميشد و هميشه مبالغى باقى داشتند كه همين قسم مىماند تا سال ديگر ، امساله تا حال كه سه ماه ديگر به سال مانده است تمام اينجاها حسابهايشان صاف شده و يك دينار باقى ندارند .\r\nديگر آنكه اعلانى درب بازارها و مساجد و كاروانسراها چسبانيده‌اند كه رفتن به كربلا و نجف و آن صفحات بواسطهء اينكه در آنجاها ناخوشى هست ممنوع و موقوف است ، هركس برود او را از بوشهر برمىگردانند ، هركس هم سابق رفته او را هم از بوشهر رجعت خواهند داد .\r\nمورخهء روز پنجشنبه يازدهم شهر شوال سنه 1321 مطابق سى و يكم ديسمبر 1903 .\r\nميرزا مرتضى مستوفى ملقب به انتصار لشكر كه لشكرنويس است بدون تقصير دولتى و ملتى جناب علاء الدوله دو سه روز قبل بىجهت به او تغير كردند و چوب زيادى به مشار اليه زدند و يك شب هم او را حبس كردند ، قوام لشكر هم از قرار مذكور خواسته بود توسط او را بكند ، فحش زيادى هم به او داده‌اند .\r\nديگر آنكه از قرار مذكور جناب علاء الدوله دست و پاى خود را جمع مىكنند كه آخر اين ماه به طهران بروند ، مىگويند محض اين است كه تمام حكام هر بلدى را به طهران احضار كرده‌اند كه دولت بعض قرارومدار تازه كه مىخواهند بدهند ، ايشان را هم به طهران خواسته‌اند .\r\nديگر آنكه جناب قوام الملك را هم از لارستان خواسته‌اند كه در شيراز حاضر شود .\r\nديگر آنكه ديروز جناب علاء الدوله از درب قهوه‌خانه‌اى كه درب دروازهء باغ شاه واقع است عبور مىكرده‌اند ، جماعتى در آن قهوه‌خانه مشغول قماربازى بوده‌اند ، خودشان از اسب پياده شده مىروند در قهوه‌خانه تمام آنها را حكم كرده مىگيرند ، هفده نفر بوده‌اند ، آنها را حبس كرده‌اند .\r\nمورخهء روز پنجشنبه هيجدهم شوال المكرم سنه 1321 مطابق هفتم جنورى 1904 .\r\nجناب علاء الدوله سابقا عرض شد كه محصل گذارده و سخت عقب كرده‌اند به ضباط و عمال و ملاك به جهت صاف كردن حسابهاى آنها ، از جمله شاهزاده جمال الدين ميرزا كه عامل سروستان و ارسنجان بوده است به قدر چهارصد و پنجاه تومان تخفيف سركارى داشته هر ساله اين مبلغ را مىگويد حكام تخفيف مىداده‌اند ، جناب علاء الدوله مىخواهند بدهند و مىگويند از عاملى اين دو محل فايده برده است و من هم جاى اينكه تخفيف بدهم ندارم حكما بايد بده خود را كه به عوض تخفيف مزبور كسر گذارده بپردازد . مبلغ مزبور را به چند نفر توپچى حواله داده‌اند ، توپچيان درب خانهء او به سختى مطالبه مىكنند . شاهزادهء مشار اليه هم اول رفته بود در تلگرافخانه بست نشسته بود بعد حالا دو سه روز است رفته در حضرت شاه‌چراغ و منزل جناب شيخ الاسلام كه جنب آستانهء حضرت شاه‌چراغ است بست نشسته است ، هركس هم از قبيل جناب امام جمعه و سايرين\r\n\r\n","description":"","footnote":"","page_name":" 726 ","page_number":836},
  {"content":"\r\n\r\nتوسط كرده‌اند كه بلكه بده شاهزاده را تخفيف داده نگيرند قبول نكرده‌اند ، همين قسم مانده است .\r\nديگر آنكه ميرزا قاسم خان برادر معتمد ديوان كه منشى خود جناب علاء الدوله است محض اينكه در مسأله‌اى كه راجع به برادرش معتمد ديوان بوده است به جناب علاء الدوله تند سوال و جواب كرده بود جناب علاء الدوله تغير و فحش زيادى به او مىدهند او را با سوار قزاق از شيراز اخراج نمايند ، چند نفر توسط مىكنند از قرار مذكور قبول نمىشود ، همينقدر حالا گفته‌اند كه دو سه روز باشد تا حساب مواجب و وظيفه‌هاى سركارى كه امساله دست او بوده بپردازد آنوقت از شهر برود .\r\nديگر آنكه جناب قوام الملك به لارستان رفته است از قرار مذكور حاجى على قلى خان لارى كه از اول سال تابحال ياغى شده بود و در قلعهء گراش متحصن بود و از طرف ايالت چند فقره استعداد به جهت گرفتن مشار اليه فراهم آمد آخر الامر چارهء او را نكردند و بدين واسطه امساله در لارستان اغتشاش كلى بود تا اينكه قوام الملك به لارستان رفت ، به زحمت زيادى حاجى عليقلى خان را اطمينان داده و شكوه نظام برادر حاجى عليقلى خان را كه نايب الحكومهء لارستان بود معزول كرده و به خود حاجى على قلى خان واگذار كرده و خلعت به مشار اليه داده باقى مالياتى هم هرچه بود از حاجى على قلى خان دريافت كرده و از قرارى كه نوشته‌اند تا اواخر ماه ذيقعده 1321 قوام الملك به شيراز مراجعت خواهد كرد .\r\nمورخهء روز پنجشنبه بيست و پنجم شوال 1321 مطابق چهاردهم جنورى 1904 .\r\nچون جناب علاء الدوله استعفا از حكومت فارس داده بودند در جواب تلگراف استعفاى ايشان دستخطى اعليحضرت همايونى تلگرافا فرموده‌اند كه \" استعفاى شما از حكومت فارس قبول نمىشود ، در كمال استقلال مشغول حكومت خود باشيد و ما خيالات بزرگ در حق شما داريم \" ، حضرت و الا عين الدوله و سپهسالار هم به همين مضامين تلگراف به ايشان كرده‌اند كه در استقلال حكومت شما حرف نمىرود بىجهت به اين خيالات نباشيد .\r\nديگر آنكه قنسول روس كاغذى به جناب علاء الدوله در اين دو سه روزه ممهورا نوشته است به اين مضمون كه \" شما روى دولت و ملت خود را سفيد كرده‌ايد از اينكه با حضرت و الا فرمانفرماى هندوستان اين قسم رفتار كرده‌ايد ، در تمام اروپا از شما تعريف و توصيف مىنمايند ، حالا بر تمام ايران و ايرانيها واضح شود كه چندين سال دولت انگليس بطور تزوير با ايران راه مىرفت ، حالا خوب واضح شد \" ، از اين مقوله كلامات زياد نوشته بود . جناب علاء الدوله از اين كاغذ خيلى خوشحال است و مىگويند كه اين كاغذ را به جهت اعليحضرت همايونى مىخواهند بفرستند . خيلى تعجب است كه قنسول روس اين قسم كاغذ نوشته ، اغلبى از اين كاغذ مطلع شده‌اند و حيرت دارند كه چرا چنين كاغذى را قنسول روس بايد بنويسد از پلتيك خارج است .\r\nديگر آنكه جناب علاء الدوله بواسطهء اينكه گوشت را حضرات قصاب گران مىفروختند و علاوه بر آن گوشت خوب هم نمىدادند و بز و ميش بجاى گوسفند مىدادند فرستادند چوبدارها\r\n\r\n","description":"","footnote":"","page_name":" 727 ","page_number":837},
  {"content":"\r\n\r\nو استاد قصابان را حاضر كرده ، بعد از تهديد و تغيرات زياد چوبدارها را چوب زيادى زدند و مىخواستند استاد قصابان را شكم پاره كنند بعد او را بخشيدند ، حكم كردند گوشت گوسفند نر خوب را يك من سه قران زيادتر نفروشند .\r\nديگر آنكه در چند ماه قبل چند نفر دزد از اهل دشتك از بيرون گرفته به شهر آورده بودند ، در محبس حكومتى حبس بودند ، جناب علاء الدوله دو سه روز قبل حكم كردند دو نفر از آنها را هر كدام يك دست و پى بريدند و رها كردند .\r\nمورخهء روز پنجشنبه سيم شهر ذيقعده الحرام 1321 مطابق بيست و يكم جنورى 1904 .\r\n\r\nاز 4 ذيقعده 1321 مطابق 22 جنورى 1904\r\nچند روز قبل شخص مقنى و چند نفر ديگر از بيضا به شيراز مىآمدند ، در تنگ خياره چند نفر دزد مىريزند روى آنها از طرفين تير و تفنگ مىشود پسر شخص مقنى گلوله به سينه‌اش خورده فورا فوت مىشود ، جنازهء او را به شهر آورده به جناب علاء الدوله عارض مىشوند ، ايشان مأمور فرستاده چند نفر را گرفته به شهر آورده‌اند . آنها را چوب زيادى زدند و هرچه زير چوب از آنها تحقيق كردند كه كى پسر آن شخص مقنى را گلوله زده است معلوم نشد و بروز ندادند .\r\nديگر آنكه شب يكشنبه ششم شهر ذيقعده الحرام برف بسيار خوبى آمد . ديگر آنكه كارهاى حكومتى از قرار سابق است ، ديگر اخبار تازه در اين هفته نيست كه عرض شود .\r\nمورخهء روز سه‌شنبه هشتم ذيقعده الحرام 1321 مطابق بيست و ششم جنورى 1904 .\r\nچند نفر از آدمهاى رئيس نفت كه تازه به شيراز آمده به جهت پيدا كردن معدن نفت در بلوكات فارس شبانه مست كرده بودند و در كوچه‌ها بدمستى مىكردند ، آنها را گرفته مىبرند نزد جناب علاء الدوله جناب معظم اليه آنها را چوب زيادى مىزند و بعد جويا مىشوند كه كى به شما عرق فروخته ؟ مىگويند يهودىها ، چون در چند ماه قبل كه شيره‌خانه‌ها را قدغن سخت كرده بودند كه ديگر به مسلمانان عرق و شراب نفروشند ، بدين واسطه فرستادند فتح الاياله نايب محلهء يهود را با شيره‌چيان آوردند ، تغير زيادى به آنها كردند و چوب زيادى به فتح الاياله زدند كه چرا يهودى مشروبات فروخته‌اند .\r\nديگر آنكه از اعليحضرت همايونى حكم تلگرافى رسيده است كه جناب علاء الدوله و قوام الملك و فتح الملك و مدبر السلطنه و جمال خان دشتى و ضرغام الدوله ايلخانى قشقايى تا ده روز به عيد نوروز مانده بايد در طهران حاضر باشند و بچاپارى بروند .\r\nمورخهء روز سه‌شنبه پانزدهم شهر ذيقعده سنه 1321 مطابق دويم فبرورى سنه 1904 .\r\nجناب علاء الدوله تمام علما و شاهزادگان و اشراف شهر و استادان صنف را در باغ حكومتى احضار كرده همه حاضر شدند ، خود جناب علاء الدوله نطق زيادى كردند ، از اين مقوله صحبت\r\n\r\n","description":"","footnote":"","page_name":" 728 ","page_number":838},
  {"content":"\r\n\r\nداشتند كه \" اعليحضرت همايونى من و جناب قوام الملك و چند نفر ديگر را كه هفتهء قبل عرض شده به طهران خواسته‌اند كه بايد ده روز به عيد نوروز مانده در طهران حاضر باشيم ، تا دويم ماه نو از شيراز حركت مىكنيم و امسال خيلى محبت به اهل فارس كردند ، رسومات غير صحيح چندين ساله را كه مايهء زحمت مردم بود موقوف داشتند ، نگذاردند هيچ ظالمى به مظلومى ظلم نمايد و حال خواهش از شما دارم كه در مدت رفتن من به طهران سهم الدوله پسر خود را كه نايب الحكومهء فارس قرار مىدهم طورى به او سلوك و رفتار نماييد كه صدايى از كسى بلند نشود و من هم بتوانم در طهران دربارهء شماها حرفى بزنم و آسوده باشيد كه اگر دولت هم بخواهند بعضى قراردادها كه موجب تعدى و خسارت شما شود بگذارند من زير بار آن نخواهم رفت \" . خيلى سفارش پسر خود را كرده بودند كه درست به او راه بروند .\r\nديگر آنكه جناب علاء الدوله يكروز هم به مهمانى منزل جناب آقا ملا احمد پيشنماز رفته بودند ، جناب آقا ميرزا ابراهيم هم حاضر بوده‌اند و باز در آن مجلس از مقولهء آن روز خيلى صحبت داشته بودند ، تلگرافى قرار شده بود بنويسند كه رضايت از جناب علاء الدوله باشد و استدعا كنند كه نروند يا اگر ميروند خود ايشان مراجعت كنند ، آقا ميرزا ابراهيم و آقا ملا احمد آن تلگراف را مهر نكرده‌اند ، گويا آن تلگراف را هم موقوف داشته‌اند .\r\nديگر آنكه جناب علاء الدوله به حاجى عز الملك بر سر اينكه چند نفر از مشار اليه شاكى شده بودند تغير و فحش زيادى داده و به دست خودشان چند سيلى به مشار اليه مىزنند و او را زمين مىاندازند ، لگد بسيارى هم به او مىزنند ، غريب شش هفت ساعتى مشار اليه را حبس مىكنند ، بعد به وساطت زياد مشار اليه را مرخص كرده از قرارى كه حالا مىگويند حاجى عز الملك از شيراز رفته است ، معلوم نيست كجا رفته است .\r\nديگر آنكه دو روز قبل معتمد ديوان در كالسكه نشسته بود نيم ساعت از شب رفته از باغ گلشن قوام الملك به شهر مىآمده بالاى سيد ابو الوفا كه يك ميل از شهر دور است كه مىرسد يك مرتبه ده دوازده تير گلوله به كالسكه مشار اليه مىاندازند ، دو اسب كالسكهء او تير مىخورد يكى سر تير سقط مىشود و ديگرى در منزلش سقط شده ولى هيچيك از آدمها و خودش تير نمىخورند يكى از سواران كه همراه او بوده او را ترك خود نشانده به تعجيل به شهر مىآورد و عقب آنهايى كه تير انداخته بودند سوار مىرود هرچه تفحص مىكند اثرى از آنها معلوم نمىشود . روز بعد جناب علاء الدوله مجلس استنطاقى فراهم مىآورند و معتمد ديوان را هم حاضر مىكنند كه تحقيق كنند ، معتمد ديوان عرض مىكند كه من شخصى را كه اين كار كرده است خودم مىشناسم عقب نفرماييد . هرچه جناب علاء الدوله اصرار مىكنند كه اسم آن شخص را بگويد نمىگويد . به همين حال باقى است .\r\nمورخهء روز سه‌شنبه بيست و دويم ماه ذيقعده سنه 1321 مطابق نهم فبرورى 1904 .\r\nاز بابت مقدمهء معتمد ديوان بعد از آنكه محقق نشد كه كى شليك تفنگ به او كرده است\r\n\r\n","description":"","footnote":"","page_name":" 729 ","page_number":839},
  {"content":"\r\n\r\nجناب علاء الدوله گفتند كه صلاح نيست معتمد ديوان در اين شهر باشد عجالتا مشار اليه را حاكم بهبهان كردند ، خلعت به او داده امروز كه بيست و نهم ذيقعده الحرام است حكم كرده‌اند برود ولى خود معتمد ديوان با كمال دلتنگى و بىميلى مىرود .\r\nديگر آنكه فتح الملك را بچاپارى خواسته‌اند كه بيايد همراه برود به طهران .\r\nديگر آنكه جناب علاء الدوله منتظر آمدن جناب قوام الملك و ضرغام الدوله هستند . از قرار مذكور خيال دارند دويم ماه ذيحجه الحرام حركت نمايند . ديگر آنكه كارهاى شهر و بيرونها از قرار سابق است .\r\nمورخهء روز سه‌شنبه بيست و نهم ماه ذيقعده الحرام 1321 مطابق شانزدهم فبرورى 1904 .\r\n\r\nاز 30 ذيقعده 1321 مطابق 17 فبرورى 1904\r\nجناب قوام الملك عصر پنجشنبه غرهء شهر ذيحجه وارد شيراز شده و صبح شنبه سيم به اتفاق جناب علاء الدوله از شيراز به طهران حركت كردند . ضرغام الدوله ايلخانى قشقايى هم عصر روز جمعه دويم وارد شده همراه آنها حركت كرد .\r\nديگر آنكه رفتن معتمد ديوان به بهبهان موقوف شد ، حكم شد به كوار كه يكى از دهات فارس است و موطن اصلى مشار اليه است برود . امروز صبح ششم حركت كرده به كوار رفت . ديگر آنكه از روزيكه جناب علاء الدوله رفته‌اند تابحال شبها سرباز در شهر گردش مىكند علاوهء گزمه‌هاى مقررى ديگر ، هنوز اتفاق تازه‌اى واقع نشده .\r\nمورخهء روز سه‌شنبه ششم ذيحجه الحرام 1321 مطابق بيست و سيم فبرورى 1904 .\r\nنايب الحكومهء فسا يكى از بستگان ملا محمد تقى مدرس و پيشنماز آنجا را محض مطلبى خوب زده بود ، ملا محمد تقى و چند نفر طلبه به شيراز آمده نزد سالار السلطان كه حاكم فسا است شكايت كردند ، علما و طلاب شيراز هم حمايت و همراهى به او كرده ، سالار السلطان محض خاطر آنها نايب الحكومهء فسا را معزول كرده ، حال جمعى از اهل فسا به شيراز آمده‌اند كه ما نايب الحكومه را مىخواهيم ، جمعى هم از او شاكى هستند ، هنوز قرار كار آنها داده نشده .\r\nديگر آنكه از قراريكه از بيرون نوشته‌اند طايفهء لشنى خيلى هرزگى و شرارت كرده و مىكند ، اغلب مال مردم را بسرقت مىبرد . ديگر آنكه جناب سهم الدوله نايب الحكومهء فارس خيال دارند شب عيد غدير آتش‌بازى و چراغان نمايند ، حال در تدارك هستند .\r\nديگر آنكه محض اينكه اين روزها عيد عمر يهودىها هست ديشب در محلهء يهود به اين جهت خيلى تير و تفنگ كردند و براى بعضى كه نمىدانستند عيد آنهاست و اين تير و تفنگ علامت شادى آنها مىباشد اسباب وحشت و اضطراب شده بود . امروز صبح سالار السلطان از آنها مواخذهء سخت كرده و قدغن كردند كه ديگر تير و تفنگ نكنند .\r\n\r\n","description":"","footnote":"","page_name":" 730 ","page_number":840},
  {"content":"\r\n\r\nجناب سهم الدوله نايب الحكومهء فارس همه روزه در باغ حكومتى مىنشينند و به كارهاى حكومتى رسيدگى مىكنند . ديگر آنكه شب عيد غدير در ميدان توپخانه جناب سهم الدوله چراغان و آتش‌بازى كرده و از صاحب‌منصبان و تجار خارجه هم دعوت براى صرف چاى و شربت و شيرينى كرده بودند ، همه حاضر شده در سر درب ميدان توپخانه تماشا كردند .\r\nديگر آنكه شخص خبازى نان به سنگ كم فروخته بود ، به جناب سهم الدوله عرض مىكنند ، مىفرستند او را آورده چوب زيادى مىزنند و او را مهار كرده در بازارها ميگردانند . ديگر اخبار تازه كه قابل باشد در اين هفته نيست كه عرض شود .\r\nمورخهء روز سه‌شنبه بيستم ذيحجه الحرام 1321 مطابق هشتم مارچ 1904 .\r\nدر شيراز شهرت زياد از بابت حكومت حضرت و الا شعاع السلطنه است ، بعضى از اين فقره خوشحال و بعضى دلتنگ ميباشند و بعضىها در خيال هستند كه اگر ايشان حاكم باشند از شيراز بروند .\r\nديگر آنكه جناب علاء الدوله تلگراف كرده بودند كه حضور مبارك اعليحضرت همايونى شرفياب شده خيلى اظهار مرحمت فرموده‌اند .\r\nديگر آنكه از قراريكه خبر رسيده است عباس خان كلانتر فيروزآباد را كشته‌اند ، حال از جانب نايب الحكومه چند نفر سوار قزاق مأمور شده كه بروند بلكه قاتلين را بدست بياورند .\r\nديگر آنكه اغتشاش در بهبهان هنوز رفع نشده بلكه سيم تلگراف بهبهان را پاره كرده‌اند كه در طهران مؤاخذهء سخت از حكومت كرده‌اند . ديگر آنكه جلو ايل عرب به جهت اينكه به محصولات فسا خرابى نرسانند صد نفر سرباز فرستاده‌اند كه ايل عرب را مانع از خرابى محصولات باشند .\r\nديگر آنكه الحمد الله بارانهاى بموقع در اين چند روزه آمده كه خيلى نافع به جهت محصولات است ، به همه جاهاى فارس باران آمده . از قراريكه نوشته‌اند دواب و مواشى ايلات امسال بواسطهء بارندگى خيلى خوب است .\r\nديگر آنكه دو سه نفر از اهل بانك روس به شيراز آمده‌اند كه بروند بوشهر از قرار مذكور مىخواهند در بوشهر بانك باز كنند .\r\nمورخهء روز سه‌شنبه بيست و هفتم شهر ذيحجه 1321 مطابق پانزدهم مارچ 1904 .\r\nهنوز حكومتى به جهت فارس معين نشده ، بعضى صحبت از جناب علاء الدوله مىدارند ، بعضى حكومت حضرت و الا شعاع السلطنه را بطور حتم مىگويند ولى هيچكدام معلوم نيست .\r\nديگر آنكه بيرونها و شهر منظم است ، از هيچ جا صدائى بلند نشده است .\r\nديگر آنكه الحمد الله بارانهاى بموقع و بجا اغلب آمده ولى نه آنقدر كه رودخانه جارى شود ، محصولات همه جا خوب شده ولى از قراريكه نوشته‌اند در گرمسيرات بارندگى درستى نشده است .\r\n\r\n","description":"","footnote":"","page_name":" 731 ","page_number":841},
  {"content":"\r\n\r\nديگر آنكه از قرار مذكور معتمد ديوان را كه به كوار فرستاده بودند چون در آنجا امكان توقف نداشت استدعا كرده كه بيايد به شيراز دو سه روزى بماند و برود به سمت مصر و فرنگستان ، امروز و فردا به شيراز خواهد آمد تا بعد چه شود .\r\nمورخهء روز سه‌شنبه چهارم شهر محرم الحرام 1322 مطابق بيست و دويم مارچ 1904 .\r\n\r\n","description":"","footnote":"","page_name":" 732 ","page_number":842},
  {"content":"\r\n\r\n\r\nفهرست اعلام\r\nفهرست‌ها\r\nمشتمل بر فهرست نام :\r\nاشخاص اماكن\r\nايلات و قبايل\r\nو فهرست تفصيلى بعض مطالب كتاب\r\n\r\n","description":"","footnote":"","page_name":" 733 ","page_number":843},
  {"content":"\r\n\r\n\r\nچند نكته دربارهء فهرست اعلام\r\nدر اين فهرست ، اسم‌ها بهبهان صورتى كه در متن آمده ، ذكر شده است و بسا كه اسم يك نفر در طى گزارش‌ها به چند صورت و با چند عنوان آمده باشد كه براى پرهيز از اشتباه عينا در فهرست آورده‌ايم . مثلا آقا ملا احمد ( ص 690 ) شيخ احمد پيشنماز ( ص 582 ) و آخوند ملا احمد پيشنماز محلاتى ( ص 428 ) به احتمال بسيار قوى يك شخص است كه همان برادر آقا ميرزا ابراهيم مجتهد باشد ، معذلك چون مأخذى براى اثبات مدعا نداشتيم آن را در سه مورد آورديم ، بدين اميد كه سالخوردگان محلى و بازماندگان اشخاصى كه نامشان در فهرست آمده است مدد كنند ، و اين نقص بزرگ فهرست اعلام را در چاپهاى آينده رفع نماييم .\r\nدر مقابل بسيارى از القاب ، اسمهايى داخل پرانتز گذاشته‌ايم ، اين اسامى از مآخذ عهد قاجار استخراج شده است . مثلا : آصف الدوله ( حاجى غلامرضا خان ، شهاب الملك ) . در مواردى كه منبع مكتوب مطمئنى به دسترس نبود ، به ذكر لقب تنها ، اكتفا رفت . توقع از بازماندگان اين اشخاص و نيز اهل تحقيق ، اين‌كه براى كشف و ثبت بقيهء نامها در چاپهاى بعدى ، به ما مدد رسانند ، و اگر هم عكسى به دسترس دارند و مرحمت فرمايند ، چه بهتر .\r\nبعض اسمها با املاء مختلف در متن آمده بود ( مثلا : ضياد خان ، و زياد خان ) هر دو صورت در فهرست ثبت شد . اسامى خارجيان و عناوين فرنگى در متن دقيقا به همان صورتى آمده است كه در نسخه اصلى بوده است ( كرنل ، مهجر ، دفترى ، داكتر ، كپيتن ، كپيتان و . . . ) ، اما در فهرست اعلام تا آنجا كه ميسر بود با مراجعه به يكى دو مأخذ صورت درست اسامى درج شد ( مثلا : مسترييت ، مسترنيت ) . اسامى افواج را نيز در فهرست اعلام آورديم تا از ترتيب فهرستهاى گوناگون پرهيزگى شده باشد .\r\n\r\n","description":"","footnote":"","page_name":" 734 ","page_number":844},
  {"content":"\r\n\r\n\r\nفهرست نام اشخاص\r\nآبنوس 84 ، 344\r\nآخوند ملا احمد پيشنماز - احمد\r\nآخوند ملا محمد على محلاتى - محمد على\r\nآراطون ارمنى 152 ، 153 ، 678\r\nآرنلد صاحب 47\r\nآزاد خان فيلى 294 ، 295\r\nآشتيانى ( آقا ميرزا حسن - ) 392 ، 396\r\nآصف الدوله ( حاجى غلامرضا خان شهاب الملك ) از 667 تا 697 ، 698 ، 699 ، 701\r\nآصف الدوله ( عبد الوهاب ) 211 ، 257 ، 281\r\nآصف الدوله - نصير الدوله\r\nآطونى ارمنى 396\r\nآغا بشارت خان خواجه 370 ، 388\r\nآقا بابا ( ضابط ) 152\r\nآقا بابا ( سيد - جهرمى ) 23\r\nآقا بابا خان 251\r\nآقا بابا كازرونى ( حاجى - ) 152 ، 155 ، 183 ، 187 ، 190 ، 191 ، 192 ، 193 ، 288 ، 294 ، 295 ، 297 ، 300 ، 601 ، 602\r\nآقا بابا كيخاى كلانتر 564\r\nآقا بزرگ ( گماشتهء نواب ) 229\r\nآقا بزرگ اصطهباناتى 17 ، 70 ، 136 ، 454\r\nآقا بيگ ( غلام نواب ) 592\r\nآقا جان آبدار 133\r\nآقا جان فراشباشى ( حاجى ) 153 ، 171 ، 208 ، 209 ، 223 ، 228 ، 257 ، 258 ، 287 ، 327 ، 371 ، 394 ، 398 ، 469 ، 472 ، 552 ، 571 ، 572 ، 575 ، 612 ، 613 ، 631 ، 686\r\nآقا خان ( حاجى ) 286\r\nآقا خان وكيل - ميرزا آقا خان\r\nآقا سردار 439\r\nآقا شاهزاده 598\r\nآقا كيجا دره‌شولى 293 ، 498\r\nآقا نجفى 460\r\nآقا نور 468\r\nابراهيم بهبهانى پيشنماز ( حاجى سيد - ) 225 ، 359\r\nابراهيم تاجر ( حاجى ميرزا - ) 233 ، 381 ، 621\r\nابراهيم خليل خان 343\r\nابراهيم فسائى ( ميرزا - ) 9 ، 14 ، 25\r\nابراهيم لارى ( سيد - ) 694\r\nابراهيم مباشر گمرك ( حاجى - ) 137 ، 152 ، 227\r\nابراهيم مجتهد ( آقا ميرزا - ) 555 ، 595 ، 680 ، 690 ، 707 ، 710 ، 713 ، 717 ، 718 ، 723 ، 729\r\nابراهيم وكيل شهبندر عثمانى ( حاجى سيد - ) 133 ، 134 ، 147 ، 211 ، 234 ، 275\r\n\r\n","description":"","footnote":"","page_name":" 735 ","page_number":845},
  {"content":"\r\n\r\nابكار عكاس 399\r\nابو الحسن تاجر ( ميرزا - ) 290\r\nابو الحسن خان مترجم ( ميرزا - ) 497 ، 498 ، 499\r\nابو الفتح خان حاكم سيرجان 386 ، 387 ، 419 ، 420 ، 421 ، 423 ، 427\r\nابو الفتح خان صارم الدوله - صارم الدوله\r\nابو القاسم ( حاجى - ) 254\r\nابو القاسم ( ميرزا - ) 14\r\nابو القاسم بيگ ( گماشتهء صاحبديوان ) 227\r\nابو القاسم تاجر ( شيخ - ) 381 ، 592 ، 628 ، 706\r\nابو القاسم تاجر ( ميرزا - ) 127\r\nابو القاسم خان - نصير الملك\r\nابو القاسم خان ( همشيره‌زادهء صاحبديوان ) 213 ، 255 ، 279\r\nابو القاسم خان حاكم اصطهبانات 354 ، 355\r\nابو القاسم خان سرتيپ 259 ، 263\r\nابو القاسم خان ضابط 229\r\nابو القاسم سقاخانه ( حاجى ميرزا ) 288 ، 291\r\nابو القاسم كور ( ميرزا - ) 425\r\nابو القاسم لشنى 612 ، 613\r\nابو المعالى ( سيد - پسر سيد على اكبر ) 701\r\nابو طالب پيشنماز ( ميرزا - ) 188\r\nابو طالب نواب ( ميرزا - ) 132 ، 146 ، 149 ، 179 ، 219\r\nاجلال الملك 524 ، 527 ، 531 ، 654 ، 659 ، 660 ، 667 ، 669 ، 670\r\nاحتجاب السلطنه 529\r\nاحترام الدوله ( عيال صاحبديوان ) 148 ، 149 ، 160 ، 224 ، 250 ، 271\r\nاحتشام الدوله ، اويس ميرزا 15 ، 17 ، 42 ، 55 ، 183\r\n- معتمد الدوله\r\nاحتشام الملك ، عبد العلى ميرزا 345 ، 352 ، 357 ، 361 ، 362 ، 368 ، 371 ، 386 ، 393 ، 396\r\nاحمد خان بستكى 280\r\nاحمد خان بندر عباسى ( حاجى - ) 26\r\nاحمد خان بيگلربيگى 41 ، 49 ، 53 ، 55\r\nاحمد خان تاجر لارى ( حاجى ميرزا - ) 710\r\nاحمد خان سرتيپ 42 ، 124 ، 181\r\nاحمد خان - سيف الممالك\r\nاحمد خان شش بلوكى 220 ، 287 ، 368 ، 544 ، 682\r\nاحمد خان ضياء الملك ( حاجى ميرزا - ) 282 ، 292 ، 307 ، 347 ، 350\r\nاحمد خان كارگزار ( ميرزا - ) 221\r\nاحمد خان كرانى ( حاجى - ) 243 ، 250 ، 576 ، 647 ، 648\r\nاحمد خان كلانتر 363 ، 364\r\nاحمد خان گله‌دارى 199 ، 202 ، 205\r\nاحمد خان لشنى 67 ، 68 ، 417\r\nاحمد خان مستوفى ( ميرزا - ) 19\r\nاحمد خان مؤيد الملك ( ميرزا - برادرزاده و داماد صاحبديوان ) - مؤيد الملك\r\nاحمد خان نائينى ( ميرزا - ) 315 ، 316\r\nاحمد شاه 26 ، 36\r\nاحمد شاه خان 63\r\nاحمد مستوفى ( ميرزا - ) 526\r\nاحمد ميرزا مير آخور 147 ، 260 ، 261\r\nادلينگ ( حكيم ) 54 ، 135 ، 154 ، 156 ، 208 ، 241\r\nاحتشام الملك ، محمد على ميرزا 623\r\nاحمد ( آقا ملا - برادر ميرزا ابراهيم ) 690\r\nاحمد ( حاجى شيخ - پسر امام جمعه ) 652\r\nاحمد آقاى تاجر 559\r\n\r\n","description":"","footnote":"","page_name":" 736 ","page_number":846},
  {"content":"\r\n\r\nاحمد اغولى پيشنماز ( شيخ - ) 470\r\nاحمد بندر عباسى ( شيخ - ) 278\r\nاحمد پيشنماز ( شيخ - ) 582 ، 615 ، 677 ، 715 ، 729\r\nاحمد پيشنماز محلاتى ( آخوند ملا - ) 428\r\nاحمد خان ( حاجى ميرزا - داماد مشير ) 203 ، 205 ، 207 ، 211 ، 212 ، 219 ، 234 ، 235 ، 402\r\nاردشير خان سرتيپ ( حاجى . . . ) 69 ، 86 ، 94 ، 96\r\nارشام 61\r\nاسپاس 320\r\nاستاك صاحب 135\r\nاستلو ( حكيم ) 78\r\nاسد ( دزد ) 22\r\nاسد الله ( حاجى - ) 15\r\nاسد الله ( ميرزا - پسر حاجى معدل ) 89 ، 190\r\nاسد الله ( ميرزا - ميرزاى ايلخانى ) 461\r\nاسد الله ( ميرزا - ) - بصير ديوان\r\nاسد الله بيگ ( متولى امامزاده ) 640 ، 641 ، 643\r\nاسد الله بيگ ( نوكر قوام ) 91\r\nاسد الله خان ( ميرزا - ) 60\r\nاسد الله خان ( حاجى - ) 205\r\nاسد الله خان كور ( حاجى - ) 255\r\nاسد الله خباز ( استاد - ) 675\r\nاسد الله عرب ( مشهدى - ) 303 ، 358 ، 365 ، 370 ، 371 ، 373 ، 374 ، 377 ، 420\r\nاسد الله ميرزا ( پسر ركن الدوله ) 481\r\nاسد الله ميرزا تفنگدارباشى 151 ، 229 ، 254 ، 272 ، 281 ، 284\r\nاسد الله ميرزا مير آخور 491\r\nاسعد السلطنه 524 ، 529 ، 572 ، 580 ، 581 ، 585 ، 594 ، 595 ، 597 ، 609 ، 620 ، 623\r\nاسفنديار خان ( پسر حسينقلى خان ايلخانى ) 176\r\nاسكات ( دكتر ) 687 ، 688\r\nاسكالى ( حكيم ) 333 ، 347 ، 423 ، 452\r\nاسماعيل خان ( ميرزا - برادر مستشار الملك ) 492\r\nاسماعيل خان باصرى 217\r\nاسماعيل خان قشقايى 552 ، 565 ، 580 ، 586 - صولت الدوله\r\nاسماعيل سروستانى ( ملا - ) 64\r\nاسماعيل خان كل‌كوهى 226 ، 227\r\nاسميت 68 ، 301 ، 302 ، 305 ، 313 ، 316\r\nاصغر ميرزا 392 ، 574\r\nاشرف العلماء 13\r\nاعتماد الاسلام 526\r\nاعتماد السلطان بيگلربيگى 594 ، 661 ، 663 ، 666 ، 667 ، 669 ، 671 ، 673\r\nاعتماد السلطنه 4 ، 9 ، 10\r\nاعتضاد الدوله 323\r\nاعزاز السلطنه 526 ، 527 ، 528 ، 531 ، 533 ، 534 ، 535\r\nافتخار الدوله 306\r\nافخم الملك ( پسر نظام الملك ) 565 ، 573 ، 583\r\nافراسياب بيگ فراشباشى 22 ، 38 ، 51 ، 85\r\nافسر الدوله 28 ، 29\r\nاقبال الدوله 96\r\nاقتدار السلطان ، جمشيد خان ميرپنجه 524 ، 534\r\nاكبر ( از الواط شهر ) 389 ، 438 ، 439\r\nاكبر بيگ كشكولى 246\r\nاكبر خان ( گماشتهء مشير ) 50\r\nاكبر دائى محمد 575 ، 630 ، 632 ، 698 ، 701\r\nاكبر زينى 87\r\nاكبر نواب ( حاجى - ) 219\r\n\r\n","description":"","footnote":"","page_name":" 737 ","page_number":847},
  {"content":"\r\n\r\nالگار ( مستر - ) 281\r\nالله قلى خان قشقايى 299 ، 344 ، 345\r\nالله مراد 3 ، 6 ، 196\r\nالله مراد خان ( مير - ) 293 ، 294 ، 298 ، 300 ، 302 ، 303\r\nالله يار خان 35 ، 38 ، 212\r\nامام جمعه ( شيخ يحيى ) 37 ، 39 ، 86 ، 115 ، 138 ، 157 تا 159 ، 179 ، 205 ، 208 ، 210 ، 212 ، 213 ، 223 ، 233 ، 255 ، 260 ، 263 ، 264 ، 267 ، 268 ، 269 ، 282 ، 283 ، 290 ، 305 ، 319 ، 328 ، 331 ، 333 ، 344 ، 348 ، 362 ، 366 ، 368 ، 384 ، 390 ، 394 ، 400 ، 401 ، 408 ، 409 ، 415 ، 418 ، 421 ، 422 ، 425 ، 428 ، 433 ، 435 ، 438 ، 446 ، 456 ، 457 ، 458 ، 459 ، 465 ، 467 ، 471 ، 472 ، 473 ، 474 ، 476 ، 477 ، 480 ، 481 ، 489 ، 490 ، 491 ، 494 ، 495 ، 496 ، 497 ، 498 ، 499 ، 501 ، 502 ، 510 ، 515 ، 518 ، 519 ، 522 ، 526 ، 529 ، 538 ، 548 ، 550 ، 556 ، 557 ، 572 ، 580 ، 581 ، 582 ، 590 ، 592 ، 593 ، 600 ، 608 ، 609 ، 618 ، 620 ، 623 ، 626\r\nامام جمعه ( عماد الشريعه ) 627 ، 628 ، 629 ، 642 ، 650 ، 652 ، 661 ، 664 ، 676 ، 684 ، 709 ، 710 ، 713 ، 716 ، 717 ، 718 ، 722 ، 726\r\nامام شريف خان بهادر 367\r\nامام قلى خان بختيارى 313\r\nامام قلى خان قاجار 17\r\nامام قلى خان قشقايى 83 ، 85 ، 167 ، 169 ، 197 ، 198 ، 199 ، 201 ، 202 ، 204 ، 205 ، 206 ، 208 ، 281 ، 300 ، 305 ، 366 ، 439 ، 482 ، 484 ، 503 ، 504\r\nامان الله خان كرانى 226\r\nامان الله خان ( پسر على قلى خان ) 345\r\nاميد على بيگ 119\r\nامير ( حاجى . . . امين ديوانخانه ) 139 ، 264 ، 293 ، 302 ، 402\r\nامير آقا خان ( نواده رضا قلى خان ) 432 ، 451 ، 459 ، 501 ، 502 ، 644 ، 651 ، 653 ، 663\r\nامير ايوب خان 299 ، 337\r\nامير ديوان 677\r\nاميرزاده ( پسر ركن الدوله ) 413 ، 417\r\nاميرزاده ( نواب ) 9 ، 96 ، 104 ، 313 ، 322 ، 331 ، 333\r\nامير شير على خان افغان 249\r\nامير عبد الرحمن خان افغان 249\r\nامير عضد الدوله ( عضد الدوله ديلمى ) 145\r\nامير قليخان ممسنى 523\r\nامير قلى عرب 483\r\nامير محمد شريف عرب 303\r\nامين الدوله 274 ، 278 ، 279 ، 280 ، 507\r\nامين السلطان 133 ، 151 ، 152 ، 182 ، 188 ، 228 ، 246 ، 268 ، 278 ، 281 ، 306 ، 307 ، 308 ، 310 ، 315 ، 317 ، 326 ، 349 ، 353 ، 354 ، 358 ، 361 ، 362 ، 366 ، 368 ، 371 ، 372 ، 385 ، 386 ، 387 ، 391 ، 394 ، 396 ، 397 ، 405 ، 406 ، 407 ، 420 ، 550 ، 628 ، 629 ، 632 ، 635 ، 637 ، 667 ، 669 ، 670 ، 679 ، 680 ، 698 ، 709 ، 710 ، 715 ، 716\r\nامين الملك ، ميرزا على اصغر خان 109 - امين السلطان امين الملك ، ميرزا اسماعيل خان 346 ، 490 ، 547 ، 560\r\nامين لشكر 89\r\n\r\n","description":"","footnote":"","page_name":" 738 ","page_number":848},
  {"content":"\r\n\r\nانتصار الملك 508 ، 525\r\nانتظام السلطان فراشباشى 597\r\nانتظام الممالك ( پسر قوام ) 529 ، 536 ، 541 ، 542 ، 549 ، 554 ، 555 ، 558 ، 568 ، 569 ، 571 ، 580 ، 581 ، 593 ، 598 ، 599 ، 600 ، 610 ، 617 ، 628 ، 629 ، 632 ، 633 ، 636 ، 671\r\nاندرياس ( دكتر . . . حكيم ) 78\r\nاويس عرب 67\r\nاويس ميرزا - احتشام الدوله\r\nاياز كيخاى دره‌شولى 683\r\nايجسن ( دكتر ) 252\r\nايزكسن صاحب تلگرافچى 692\r\nباباكيخاى دره‌شولى - حاجى بابا خان\r\nباقر ( ميرزا سيد . . . حاكم نيريز ) 63 ، 64 ، 70 ، 86 ، 105 ، 127 ، 132 ، 134\r\nباقر ( ميرزا - ضابط مرودشت ) 68\r\nباقر ( ميرزا - ضابط يهود ) 73 ، 84\r\nباقر ( ميرزا - پسر حاجى محمد ناظر ) 89\r\nباقر خان بلاغى 303 ، 353 ، 356 ، 358\r\nباقر خان سرهنگ 123 ، 125\r\nباقر فسائى ( ميرزا - ) 6\r\nبانوى عظمى 696\r\nبدر الدوله 171 ، 282\r\nبديع الملك 680\r\nبروس - ميجر بروس\r\nبرينگ صاحب ( شارژدافر ) 146\r\nبشارت خان 328 - آغا بشارت\r\nبشير ( نوكر قوام ) 431\r\nبصير ديوان ( اسد الله ) 585 ، 597 ، 704 ، 706 ، 714\r\nبلكمور صاحب 124\r\nبلمر ( كپيتان ) 283 ، 284\r\nبلوط بيگ دهدهكى 97\r\nبنان السلطنه وزير 677 ، 678 ، 684 ، 688 ، 689 ، 696 ، 697 ، 698 ، 699\r\nبنان الملك - رضا حكيم\r\nبوكربلائى حسن 370 ، 375\r\nبهاء السلطان 584 ، 607 ، 624\r\nبهادر خان ( پسر سهراب ) 150 ، 331 ، 439 ، 482 ، 484 ، 502 ، 503 ، 504 ، 524 ، 552 ، 555 ، 580 ، 620 ، 625\r\nبهادر نظام 503\r\nبهجت الملك 536 ، 537 ، 540 ، 541 ، 542 ، 549 ، 551 ، 552 ، 555 ، 557 ، 559\r\nبهرام ( دزد ) 42\r\nبهرام بهارلو 70\r\nبهرام كيخاى دره‌شولى 335\r\nبهرام ميرزا ( معز الدوله ) 314\r\nبهزاد ( دزد ) 36\r\nبهمن كطى 22\r\nبيان الملك 137 ، 202 ، 239 ، 245 ، 256 ، 282 ، 285 ، 498\r\nبيكر ( حكيم تلگرافخانه ) 371\r\nبيگ ميرزا بهارلو ( پسر نصر الله خان ) 122 ، 125 ، 305\r\nبيوك خان سرهنگ 169\r\nپروس ( دكتر ) 383\r\nپروين ( مستر - ) 346 ، 514\r\nپريس صاحب 85 ، 180 ، 182 ، 193 ، 213 ، 215 ، 218 ، 220 ، 240 ، 249 ، 283\r\n\r\n","description":"","footnote":"","page_name":" 739 ","page_number":849},
  {"content":"\r\n\r\nپنجعلى ابو الويردى 14 ، 21 ، 24 ، 25 ، 35 ، 44 ، 45 ، 48 ، 52 ، 56 ، 57 ، 61 ، 69 ، 72 ، 73 ، 76 ، 77 ، 82 ، 83 ، 89 ، 126 ، 131 ، 133 ، 134 ، 136 ، 153 ، 155 ، 158 ، 178 ، 233\r\nتاج الذاكرين ( واعظ ) 344\r\nتاج محمد خان ( سردار ) 179\r\nتقى خان سرتيپ 80\r\nتقى خان وزير ( ميرزا - ) 421 ، 426\r\nتكران مالكم 61\r\nتومارا ( صاحب‌منصب روس ) 453\r\nتومانسكى ( صاحب‌منصب روس ) 462\r\nتونلى ( مستر - ) 398\r\nتهمتن خان ( پسر سهراب ) 58\r\nجابر خان حاكم محمره ( نصرت الملك ، حاجى ) 4 ، 105\r\nجعفر ( ميرزا - ) 607\r\nجعفر خان ( ميرزا - پيشخدمت ) 183\r\nجعفر پيشنماز ( حاجى شيخ . . . ) 441 ، 466 ، 534\r\nجعفر خان حقايق‌نگار ( حاجى ميرزا - ) 206\r\nجعفر قلى بيگ 54\r\nجعفر قلى خان سرتيپ 667\r\nجعفر قلى خان سرهنگ 59 ، 60 ، 198\r\nجفريز صاحب 364 ، 367\r\nجلاء الملك 658 ، 665 ، 667\r\nجلال الدوله 136 ، 138 ، 142 ، 144 ، 147 ، 151 ، 152 ، 153 ، 155 ، 158 ، 159 ، 160 ، 163 ، 164 ، 166 ، 171 ، 176 ، 180 ، 182 ، 184 ، 187 ، 190 ، 193 ، 194 ، 195 ، 196 ، 198 ، 202 ، 204 ، 207 ، 211 ، 215 ، 218 ، 219 ، 220 ، 222 ، 223 ، 224 ، 229 ، 233 ، 234 ، 235 ، 236 ، 238 ، 240 ، 244 ، 247 ، 250 ، 252 ، 257 ، 259 ، 260 ، 261 ، 263 ، 264 ، 265 ، 268 ، 269 ، 270 ، 276 ، 277 ، 279 ، 281 ، 282 ، 284 ، 289 ، 291 ، 294 ، 298 ، 299 ، 300 ، 301 ، 302 ، 305 ، 306 ، 307 ، 308 ، 330 ، 352 ، 353 ، 448 ، 623\r\nجلال الملك 267 ، 268 ، 269 ، 522\r\nجلال الوزاره 677\r\nجليل ميرزا 316 ، 334 ، 349 ، 350 ، 354 ، 355\r\nجمال ( دزد ) 116\r\nجمال الدين ميرزا 7 ، 91 ، 92 ، 335 ، 339 ، 360 ، 469 ، 598 ، 709 ، 726\r\nجمال خان دشتى 113 ، 137 ، 202 ، 217 ، 233 ، 728\r\nجمال عرب 121\r\nجمشيد تاجر ( حاجى . . . ) 572\r\nجمشيد خان سرتيپ 429 ، 437 ، 472 ، 483 ، 524\r\nجمشيد خان ميرپنجه - اقتدار السلطان\r\nجواد آقاى مجتهد ( حاجى - ) 500\r\nجواد خان ( ميرزا - ) 652\r\nجوهر ( دزد ) 98 ، 99\r\nچراغعلى بهارلو ( ميرزا - ) 4 ، 13 ، 25 ، 35 ، 37 ، 44 ، 50 ، 51 ، 53 ، 64 ، 87 ، 88 ، 97\r\nحاجب الدوله 306\r\nحاجى آقا كره‌شولى 201\r\nحاجى بابا حكيمباشى 132\r\nحاجى بابا خان كيخاى دره‌شولى 12 ، 19 ، 21 ، 22 ، 23 ، 55 ، 58 ، 59 ، 61 ، 62 ، 69 ، 110 ، 122 ، 123 ، 160 ، 163 ، 178 ، 180 ، 219 ، 273 ، 293\r\nحاجى بىبى ( مادر صاحبديوان ) 210 ، 212 ، 214 ، 259\r\n\r\n","description":"","footnote":"","page_name":" 740 ","page_number":850},
  {"content":"\r\n\r\nحاجى سياح 236\r\nحاجى مرغى 50\r\nحاجى نايب 182 ، 473\r\nحاجى وكيل 334 ، 453 ، 462 ، 498\r\nحارويك صاحب 85\r\nحافظ 103 - حافظيه\r\nحاكرو ( مستر - ) 81\r\nحاكى صاحب 135\r\nحبيب الله خان بيگلربيگى 148 ، 219 ، 222 ، 248 ، 257 ، 261 ، 271 ، 287 ، 288 ، 380 ، 381 ، 427 ، 432 ، 436 ، 463 ، 465 ، 468 ، 469 ، 475 ، 479 - سالار السلطان\r\nحبيب الله خان ( پيشكار صاحبديوان ) 262 ، 315 ، 324\r\nحبيب الله خان سرتيپ ( ميرزا - ) 354 ، 355\r\nحبيب الله خان مشير الملك ( ميرزا - ) 205 ، 213 ، 285 ، 286 ، 287\r\nحرمله 612 ، 702\r\nحسام السلطنه ( سلطان مراد ميرزا ) از 6 تا 33\r\nحسام السادات 109\r\nحسن ( دزد ) 305\r\nحسن ( حاجى ميرزا - ) 29 ، 30 ، 51 ، 56\r\nحسن تاجر ( ميرزا - ) 181\r\nحسن تاجر ترك ( حاجى ميرزا - ) 233\r\nحسن حاجى ميرزا على و ميرزا - حاكم خشت ) 108 ، 109\r\nحسن حكيم‌باشى فسائى ( حاجى ميرزا ) 329 ، 530 ، 532 ، 702\r\nحسن خان فراشباشى 453 ، 457 ، 465\r\nحسن صالح ( حاجى - ) 390\r\nحسن على خان ( داماد ركن الدوله ) 462\r\nحسن على خان خشتى 13 ، 30 ، 34 ، 35 ، 38 ، 40 ، 41 ، 42\r\nحسن على خان گروسى ( امير نظام ) 479\r\nحسن على خان وزير 97\r\nحسن على ميرزا 468 ، 472 ، 488\r\nحسن عموئى ( ملا - ) 14 ، 373\r\nحسن فيروزآبادى ( حاجى سيد - ) 525\r\nحسن كازرونى ( حاجى سيد - ) 616\r\nحسن معمارباشى ( ميرزا - ) 112 ، 113\r\nحسين ( آقا سيد - ) 393\r\nحسين آباده‌اى ( آقا - ) 7\r\nحسين آبى ( مباشر ) 28\r\nحسين اصطهباناتى ( ملا - ) 170 ، 216 ، 261\r\nحسين بىدندان 560 ، 561\r\nحسين تاجر ( حاجى ميرزا - ) 3 ، 46 ، 51 ، 134\r\nحسين خان حكيم‌باشى ( حاجى ميرزا - ) 326\r\nحسين خان 95\r\nحسين خان 295\r\nحسين خان ( ميرزا - ) 93\r\nحسين خان ( ميرزا - نائب رئيس التجار ) 366\r\nحسين خان ( ميرزا - ميرزاى قوام ) 310 ، 312 ، 399\r\nحسين خان آباده‌اى ( ميرزا - ) 286\r\nحسين خان باى رحمت 97\r\nحسين خان بهارلو 199 ، 202 ، 203 ، 205 ، 302 ، 303 ، 304 ، 305 ، 353 ، 357 ، 367 ، 371 ، 372 ، 373 ، 374 ، 375 ، 377 ، 381 ، 384 ، 386 ، 387 ، 414 ، 418 ، 419 ، 420 ، 421 ، 422 ، 423 ، 424 ، 425 ، 426 ، 427 ، 436 ، 437 ، 438 ، 481 ، 482 ، 483 ، 503 ، 625\r\nحسين خان دشتى 137\r\n\r\n","description":"","footnote":"","page_name":" 741 ","page_number":851},
  {"content":"\r\n\r\nحسين خان حاكم بوشهر ( ميرزا - ) 206 ، 207 ، 208\r\nحسين خان سركرده قره‌سواران 48\r\nحسين خان ضابط برازجان ( ميرزا - ) 233 ، 260 ، 529\r\nحسين خان فيلى 269\r\nحسين خان قورت بيگلو 71\r\nحسين خان كلانتر 351 ، 356 ، 594\r\nحسين خان كوارى ، معتمد ديوان ( ميرزا - ) 240 ، 253 ، 372 ، 374 ، 375 ، 405 ، 416 ، 419 ، 420 ، 459 ، 594 ، 559 ، 581 ، 595 ، 614 ، 618 ، 633 ، 636 ، 673 ، 679 ، 692 ، 694 ، 697 ، 729 ، 730 ، 732\r\nحسين خان گله‌دارى 439\r\nحسين خان لارى 355 ، 376 ، 407\r\nحسين خان مؤتمن الملك ( ميرزا - ) - مؤتمن الملك\r\nحسين خان نواب ( ميرزا - ) 231\r\nحسين خراسانى ( آخوند ملا - ) 251\r\nحسين داروغه ( ميرزا - ) 603\r\nحسين زاهدانى ( ميرزا - ) 49\r\nحسين على ( نايب يهود ) 229\r\nحسين على بيگ 165\r\nحسين على خان ( حاجى - ) 253\r\nحسين على افغان 249\r\nحسين على خان مرودشتى 644\r\nحسين على خان منشى حضور ( ميرزا - ) 267 ، 269 ، 284 ، 285 ، 287\r\nحسين على ميرزا كشيكچى باشى 500 ، 502\r\nحسين فسائى ( حاجى ميرزا - ) 73 ، 76\r\nحسين قلى ( ملا - ضابط خشت ) 189\r\nحسين قلى خان بختيارى 77 ، 92 ، 100 ، 126 ، 161 ، 289 ، 298\r\nحسين قلى خان سرتيپ ( حاجى - ) 26 ، 27 ، 34 ، 35 ، 40 ، 41 ، 42 ، 45 ، 48 ، 58 ، 59 ، 93 ، 285 ، 302 ، 378\r\nحسين قليخان - سعد الملك و نظام السلطنه\r\nحسين قليخان صمصام السلطان 721\r\nحسين قليخان قشقايى 710 ، 713\r\nحسين قليخان كارگزار ( حاجى - ) 250\r\nحسين قلى خان معتمد الوزاره ( حاجى - ) 311\r\nحسين قليخان مير پنجه 69 ، 73\r\nحسين قلى كمارجى ( ملا - ) 271\r\nحسين مجتهد ( حاجى ميرزا - ) 687\r\nحسين ناظم الشريعه ( شيخ - ) 228\r\nحشمت الدوله 105\r\nحشمت الممالك 627\r\nحشمت ديوان فراشباشى 652\r\nحضرت قلى خان سرهنگ ( حاجى ) 271\r\nحمزه خان بهارلو 490\r\nحيدر ( حاجى - زرگر ) 85\r\nحيدر بيگ ( كدخداى كمارج ) 627 ، 658 ، 664 ، 666 ، 723\r\nحيدر خان ( دشتى ) 40 ، 73 ، 82 ، 83 ، 85 ، 86 ، 87 ، 89 ، 137 ، 267\r\nحيدر على خان نواب 229\r\nخان بابا خان ( عموزادهء قوام ) 140\r\nخان بابا خان ممسنى 69 ، 123\r\nخان بابا خان ( امين ديوانخانه ) 302 ، 525 ، 615 ، 632 ، 633 ، 686\r\nخان بابا خان سرهنگ 14 ، 16 ، 18 ، 21 ، 29\r\nخان بابا خان كارگزار 553 ، 558\r\nخان باز عرب 310\r\n\r\n","description":"","footnote":"","page_name":" 742 ","page_number":852},
  {"content":"\r\n\r\nخان على جان ( ضابط ) 107\r\nخان قلى ( كلانتر ) 54\r\nخدا كرم خان بايرحمتى 12 ، 76 ، 92 ، 99 ، 100 ، 104 ، 105 ، 106 ، 123 ، 132 ، 142 ، 336 ، 364\r\nخداويردى ( ميرزا - ) 307\r\nخدر بيگ كشكولى 163 - خضر بيگ\r\nخسرو خان ( گماشته ) 21\r\nخسرو خان ( ممسنى ) 180 ، 181 ، 182 ، 189 ، 234\r\nخسرو خان بهارلو 372 ، 375 ، 376\r\nخسرو خان گروسى 97\r\nخسرو كطى 4 ، 6 ، 22\r\nخسرو گبر 582\r\nخضر بيگ ( كلانتر كشكولى ) 246 ، 263 ، 507 ، 518 ، 519 ، 548\r\nخليل 648\r\nخليل ( حاجى ميرزا - پسر حاجى ميرزا كريم ) 392 ، 514\r\nخليل تاجر ( حاجى - ) 442\r\nخليل معز الممالك ( ميرزا - نوكر معز الممالك ) 548\r\nخليل ميرزا ( رئيس تلگراف ) 232 ، 274 ، 275 ، 316\r\nخواجه اوانس ( تاجر مسيحى ) 575\r\nخواجه حافظ 582 ، 583 ، 584 ، 587 - حافظيه\r\nخواجه يوسف 152 ، 153\r\nخوش‌يار 336\r\nخير الله اسكوئى 50 ، 51\r\nخير الله كشكوئى 407\r\nداراب ( غلام قوام ) 661 ، 662\r\nداراب توللى 94\r\nداراب خان قشقايى 14 ، 16 ، 19 تا 22 ، 25 ، 27 ، 32 ، 36 ، 38 ، 39 ، 48 ، 54 ، 55 ، 58 ، 59 ، 62 ، 68 ، 69 ، 71 ، 73 ، 92 ، 93 ، 94 ، 101 ، 108 ، 110 ، 111 ، 121 ، 122 ، 124 ، 127 ، 131 ، 135 ، 137 ، 139 ، 142 ، 153 ، 155 ، 156 ، 157 ، 159 ، 160 ، 162 ، 168 ، 187 ، 190 ، 191 ، 192 ، 193 ، 198 ، 199 ، 201 ، 202 ، 203 ، 208 ، 214 ، 215 ، 216 ، 217 ، 218 ، 219 ، 224 ، 227 ، 239 ، 240 ، 241 ، 242 ، 244 ، 245 ، 246 ، 247 ، 252 ، 255 ، 256 ، 260 ، 261 ، 262 ، 263 ، 273 ، 275 ، 276 ، 278 ، 281 ، 282 ، 283 ، 286 ، 287 ، 289 ، 291 ، 292 ، 310 ، 324 ، 331 ، 334 ، 335 ، 338 ، 350 ، 355 ، 357 ، 358 ، 360 ، 366 ، 381 ، 433\r\nداراب خان ( ضابط گله‌دار ) 144 ، 149 ، 150\r\nدارابى كچل 592\r\nداكر صاحب 61\r\nدالتن ( مستر - ) 498\r\nداود ( ميرزا - ) 441\r\nدبير حضور 654 ، 670\r\nدراج خان ( كلانتر ) 427\r\nدرويش على 631\r\nدولى خان بيگ قشقايى 623\r\nدويدى ( كپيتن ) 239\r\nديوك ( دكتر ) 423\r\nذو الفقار خان 21 ، 23\r\nرامبول ( مستر - ) 535\r\nرحيم حنائى 438\r\nرحيم خان تفنگدار 343\r\nرحيم خان توللى 344\r\nرستم خان توللى 294\r\n\r\n","description":"","footnote":"","page_name":" 743 ","page_number":853},
  {"content":"\r\n\r\nرستم خان لارى ( حاجى - ) 196 ، 331 ، 347 ، 358 ، 359 ، 369 ، 474 ، 475 ، 476 ، 477 ، 499\r\nرستم خان ميرپنجه ( حاجى - ) 392\r\nرستم گبر 552 ، 553 ، 559\r\nرشيد الدوله 696 ، 698\r\nرضا ( ملا - كدخداى كنار تخته ) 169 ، 171\r\nرضا ايلخانى ( ميرزا - ) 86\r\nرضا حكيم ، بنان الملك ( ميرزا - ) 196 ، 197 ، 204 ، 205 ، 213 ، 241 ، 443\r\nرضا خان ( ميرزا - مستحفظ راه ) 31\r\nرضا خان دشتى 114\r\nرضا خان سرهنگ 141 ، 142 ، 143 ، 145\r\nرضا خان عرب 96 ، 119 ، 125 ، 209 ، 287 ، 289 ، 293 ، 294 ، 295 ، 297 تا 307 ، 310 ، 311 ، 369 ، 373 ، 413 ، 415 ، 417 ، 418 ، 419 ، 420 ، 421 ، 422 ، 423 ، 424 ، 425 ، 426 ، 427 ، 436 ، 437 ، 438 ، 449 ، 451 ، 452\r\nرضا خان لارى ( حاجى - ) 551\r\nرضا قلى ( حاجى - اسب‌فروش ) 324\r\nرضا قلى خان ( برادرزادهء نظام السلطنه ) 406 ، 426 ، 432 ، 459 ، 513\r\nرضا قلى خان بختيارى ( حاجى - ) 313\r\nرضا قليخان عرب 7 ، 28 ، 35 ، 42 ، 60 ، 653 ، 697\r\nرضا قلى ميرزا 314 ، 315 ، 316\r\nرضاى جهرمى ( حاجى آقا - ) 5 ، 183\r\nرضاى قاسى ( حاجى - ) 275 ، 376 ، 583\r\nرضى ( ميرزا سيد - ) 327\r\nركن الدوله 72 ، 247 ، 278 ، از 398 تا 425 ، از 449 تا 509\r\nركن الملك ( ميرزا سليمان خان خلف بيگى شيرازى ) 353\r\nريحان بهارلو 351 ، 380 ، 382 ، 399 ، 451 ، 481 ، 483 ، 490 ، 492 ، 494\r\nريمنت ( دكتر ) 277\r\nريوادى نيرا 26\r\nرئيس عسكر 346\r\nرئيس عليخان اشكونى 152 ، 161\r\nرئيس على زارع 711\r\nرئيس غلامحسين 84\r\nرئيس محمد باقر 161 ، 694\r\nرئيس نبى ( حاجى - ) 43\r\nزايس ( مستر . . . كشيش ) 687 ، 695\r\nزكى خان سرتيپ ( ميرزا - ) 75 ، 77 ، 78 ، 82 ، 127\r\nزمان بنيان دى 126\r\nزياد خان 494 - ضياد خان\r\nزيگلر ( كمپنى ) 312 ، 352\r\nزين العابدين 4 ، 5\r\nزين العابدين ( ميرزا - ) 90\r\nزين العابدين بيگ ( گماشته ) 74\r\nزين العابدين تاجر ( حاجى - ) 352 ، 353 ، 381 ، 402\r\nزين العابدين خان نورى 306 ، 307 ، 412 ، 560 ، 563 ، 564 ، 565 ، 576 ، 578 ، 579 ، 580 ، 581 ، 583\r\nسارتوريس ( كپيتن ) 56\r\nسالار السلطان 679 ، 687 ، 692 ، 702 ، 718 ، 721 ، 722 ، 723 ، 724 - حبيب الله خان بيگلر بيگى\r\nسالار السلطنه 328 ، 330 ، 685\r\n\r\n","description":"","footnote":"","page_name":" 744 ","page_number":854},
  {"content":"\r\n\r\nساعد السلطنه 438 ، 441 ، 443 ، 447 ، 448 ، 449 ، 450 ، 451 ، 452 ، 453 ، 455 ، 456 ، 462 ، 471 ، 591\r\nساير - ميجر ساير\r\nسپهسالار ( حاجى ميرزا حسين خان مشير الدوله ) 38 ، 48 ، 69 ، 71 ، 72 ، 73 ، 80 ، 87 ، 98 ، 99 ، 100\r\nسپهسالار 690 ، 727\r\nستار 631 ، 660 ، 662\r\nسرافراز 513\r\nسردار احمد خان افغان 337\r\nسردار اكرم - ساعر السلطنه\r\nسردار ايوب خان 321\r\nسرمست كرانى 226\r\nسطوت الدوله ( كشيكچىباشى ) 655\r\nسعد الملك ، حسين قلى خان نظام السلطنه ) 42 ، 44 ، 62 ، 151 ، 152 ، 137 ، 182 ، 187\r\nسعد الملك ، محمد حسن خان 308 ، 309 ، 310 ، 311 ، 312 ، 313 ، 314 ، 336 ، 349 ، 380 ، 385 ، 433 ، 439 ، 441 ، 442 ، 443 ، 444 ، 448 ، 449\r\nسعيد السلطان ( سركردهء فوج ) 542 ، 543 ، 544 ، 551 ، 552 ، 557\r\nسعيد السلطنه 509 ، 511 ، 527 ، 531 ، 526\r\nسعيد حضور 636\r\nسلطان ابراهيم خان 432 ، 503 - اسعد السلطنه\r\nسلطان ابراهيم خان ابو الويردى 227\r\nسلطان الحاجيه 641 ، 681\r\nسلطان محمد خان ايلخانى قشقايى ( ميرزا - ) 396\r\nسليمان 437\r\nسليمان خان جهرمى 192 ، 194 ، 212 ، 297 ، 335 ، 361 ، 391\r\nسليمان خان ارمنى 551\r\nسليمان يهودى 50 ، 152 ، 153\r\nسنجر صاحب 346\r\nسهام الدوله 10 ، 12 ، 14 ، 15 ، 16 ، 19 ، 20 ، 23 ، 26 ، 28 ، 38\r\nسهام الملك ، مهديقلى ميرزا 44 ، 45 ، 46 ، 47 ، 48 ، 50 ، 51 ، 54 ، 56 ، 57 ، 59 ، 60 ، 204 ، 404 ، 405 ، 406 ، 409 ، 410 ، 416 ، 431 ، 432 ، 433 ، 434 ، 435 ، 436 ، 437 ، 439 ، 440 ، 444 ، 445 ، 448 ، 449 ، 450 ، 601\r\nسهراب خان 4 ، 6 ، 8 ، 9 ، 11 ، 12 ، 14 ، 15 ، 16 ، 35 ، 58 ، 150 ، 169 ، 212 ، 218 ، 239\r\nسهراب خان سرهنگ 171\r\nسهم الدوله 710 ، 713 ، 729 ، 730 ، 731\r\nسياوش ميرزا 236 ، 328 ، 335\r\nسيد موچول 497\r\nسيف السلطنه 3 ، 4 ، 6 ، 114 ، 115 ، 131 ، 132 ، 133 ، 138 ، 139 ، 141 ، 146 ، 149 ، 160 ، 161 ، 313 ، 317 ، 340 ، 341 ، 355 ، 359 ، 360\r\nسيف الممالك ، احمد خان 494 ، 409 ، 523 ، 530 ، 531 ، 534\r\nشاهرخ 370\r\nشاهزاده آقا 563 ، 567\r\nشاه سلطان حسين 116\r\nشاه على باصرى 642 ، 644\r\nشاه مراد خان 373 ، 374 ، 375 ، 376 ، 377 ، 577\r\nشاه مراد ميرزا 603 ، 666\r\nشجاع العلماء 640\r\nشريف خان ممسنى 69 ، 129 ، 143 ، 165 ، 181 ، 234 ، 520\r\n\r\n","description":"","footnote":"","page_name":" 745 ","page_number":855},
  {"content":"\r\n\r\nشعاع السلطنه 629 تا 667\r\nشعبان زنجيريان 129\r\nشفيع مستوفى ( حاجى ميرزا - ) 197\r\nشفيع خان مستوفى ( ميرزا - ) 642\r\nشكر الله 336\r\nشكر الله ( ميرزا - ) 20 ، 90 ، 196\r\nشكر الله بنجه‌اى ( ميرزا - ) 620\r\nشكر الله خان كوهمره‌اى 364\r\nشكور خان سرتيپ ( حاجى ميرزا - ) 44 ، 46 ، 80\r\nشكوه نظام 727\r\nشمساى لارى ( حاجى - ) 346\r\nشوكت السلطنه 674\r\nشهاب الملك ( حاكم كرمان ) 104 ، 105 - آصف الدوله\r\nشهاب الملك ( پسر آصف الدوله ) 674 ، 676 ، 677 ، 684 ، 686 ، 696\r\nشهريار ( نوكر سهراب ) 166 ، 167\r\nشيخ آقا ( پسر امام جمعه ) 464\r\nشيخ ابراهيم ( پسر شيخ مذكور خان ) 194\r\nشيخ احمد 116\r\nشيخ احمد بن مشرف 165\r\nشيخ احمد محلاتى 356\r\nشيخ احمد خان آل حرم 144 ، 250\r\nشيخ احمد گله‌دارى 197\r\nشيخ الاسلام 46 ، 47 ، 60 ، 158 ، 169 ، 192 ، 231 ، 233 ، 238 ، 251 ، 269 ، 270 ، 277 ، 317 ، 331 ، 408 ، 409 ، 428 ، 448 ، 484 ، 494 ، 527 ، 528 ، 553 ، 563 ، 590 ، 591 ، 592 ، 593 ، 622 ، 629 ، 631 ، 650 ، 714 ، 716 ، 726\r\nشيخ الرئيس 521 ، 529 ، 531 ، 533 ، 608 ، 627 ، 632 ، 659 ، 664 ، 665 ، 667 ، 680 ، 681\r\nشيخ حاتم 139\r\nشيخ حسن خان ( پسر شيخ مذكور خان ) 161 ، 191\r\nشيخ خزعل 567\r\nشيخ خليفه 551\r\nشيخ صفر قشمى 16\r\nشيخ عبيد الله 130\r\nشيخ على بندر لنگه‌اى 100 ، 101\r\nشيخك 438 ، 439 ، 684\r\nشيخ محمد ( پسر شيخ خليفه ) 551 ، 552 ، 561\r\nشيخ مذكور خان 69 ، 73 ، 81 ، 83 ، 89 ، 96 ، 108 ، 111 ، 113 ، 115 ، 116 ، 117 ، 119 ، 120 ، 121 ، 122 ، 123 ، 139 ، 175 ، 186\r\nشيخ يوسف 100\r\nشير على ابو الويردى 523\r\nصاحبديوان از 131 تا 306 ، 328 ، 330 ، 334 ، 337 ، 338 ، 346 ، 348 ، 349 ، 423 ، 442 ، 443 ، 447 ، 448 ، 453 ، 462 ، 471 ، 482 ، 487 ، 496 ، 498 ، 520 ، 524 ، 526\r\nصادق خان چكنى سرهنگ 80\r\nصادق خان سرتيپ 378\r\nصادق خان كارگزار ( حاجى ميرزا - ) 11 ، 27 ، 50 ، 69 ، 73 ، 77 ، 162\r\nصادق مجتهد ( حاجى ملا - ) 351 ، 352\r\nصارم الدوله ، ابو الفتح 177 ، 306\r\nصارم السلطان 703 ، 721\r\nصدر ( آقا - ناپسرى ركن الدوله ) 462 ، 463\r\nصدر الدين مستوفى ( ميرزا - ) 426 ، 454 ، 464 ، 465 ، 477 ، 478\r\n\r\n","description":"","footnote":"","page_name":" 746 ","page_number":856},
  {"content":"\r\n\r\nصدر الذاكرين 461\r\nصدر العرفا - على\r\nصدر الملك 484\r\nصدر جهرمى 47\r\nصديق الممالك ( حاكم داراب ) 645\r\nصفدر ميرزا 314 ، 327 ، 331 ، 333 ، 335 ، 350 ، 357 ، 366 ، 374 ، 396 ، 430 ، 516 ، 519 ، 520 ، 565\r\nصمد آقا تاجر شيروانى 597 ، 602 ، 607 ، 608 ، 610 ، 629 ، 660 ، 667\r\nصمصام السلطان - حسين قليخان\r\nصمصام الملك ( حاجى ) 288 ، 289 ، 290 ، 291 ، 295 ، 302 ، 306 ، 307 ، 309 ، 312 ، 316 ، 398 ، 399 ، 400 ، 402 ، 403 ، 411 ، 412 ، 425 ، 429 ، 439 ، 656\r\nصولت الدوله 635 ، 636 ، 637 ، 639 ، 682 ، 683 ، 684 ، 685 ، 687 ، 688 ، 689 ، 690 ، 691 ، 692 ، 693 ، 694 ، 695 ، 696 ، 698 ، 701 ، 702 ، 708 ، 713 - اسماعيل خان قشقايى\r\nصولت السلطنه - عبد الله خان قشقايى و ضرغام - الدوله\r\nضرغام الدوله 635 ، 636 ، 637 ، 639 ، 642 ، 652 ، 653 ، 658 ، 671 ، 677 ، 682 ، 683 ، 684 ، 685 ، 687 ، 688 ، 689 ، 691 ، 692 ، 694 ، 695 ، 696 ، 699 ، 701 ، 702 ، 703 ، 715 ، 717 ، 719 ، 720 ، 728 ، 730 - عبد الله خان قشقايى\r\nضياء الملك ( حاجى - ) - احمد خان\r\nضياد خان 637 ، 381 ، 414 - زياد خان\r\nطامس صاحب 293\r\nطولوزان 306\r\nظفر السلطان سرتيپ 687 ، 697 ، 701 ، 703 ، 704 ، 710\r\nظل السلطان از 131 تا 306 ، و غالب صفحات ديگر ظهير الدوله 3 ، 4 ، 5 ، 6 ، 8 ، 17 ، 218\r\nعابد مالكم 166\r\nعابدين 498\r\nعباد الله خان 166\r\nعباس ( حاجى ميرزا - ) 149\r\nعباس ( حاجى - نايب داراب ) 204\r\nعباس ( مشهدى ) 227 ، 228\r\nعباس اردوبادى ( حاجى - تاجر ) 273 ، 496\r\nعباس خان ( كلانتر فيروزآباد ) 731\r\nعباس خان سرتيپ ( ميرزا - ) 137 ، 138\r\nعباس خان مهندس ( ميرزا - ) 565 ، 566\r\nعباس داروغه ( ميرزا - ) 158 ، 165 ، 177\r\nعباس عرب 164\r\nعباس على بيگ فراشباشى ( حاجى - ) 357\r\nعباسقلى خان اينالو 459 ، 481 ، 711\r\nعباسقلى خان بلاغى 351\r\nعباسقلى خان بواناتى ( حاجى - ) 34 ، 55 ، 65 ، 136 ، 158\r\nعباسقلى خان سرتيپ 279\r\nعباسقلى كمارجى ( ملا - ) 515\r\nعباسقلى ميرزا ( رئيس تلگراف ) 671\r\nعباس مباشر ( ميرزا - ) 158\r\nعبد الجبار ( شيخ - ) 400 ، 531 ، 532 ، 659\r\n\r\n","description":"","footnote":"","page_name":" 747 ","page_number":857},
  {"content":"\r\n\r\nعبد الحسين اردكانى ( حاجى - ) 46\r\nعبد الحسين امين التجار 234 ، 243\r\nعبد الحسين ترياك مال 223 ، 224\r\nعبد الحسين خان ( حاكم بوشهر ) 40 ، 44\r\nعبد الحسين خان سرتيپ ( حاجى - ) 130 ، 136 ، 172 ، 351 ، 424\r\nعبد الحسين خان سرهنگ 11 ، 39\r\nعبد الحسين خان ميرپنجه ( حاجى - ) 317 ، 413 ، 439\r\nعبد الخالق خان 77\r\nعبد الرحمن خان 337\r\nعبد الرحمن كمپانى ( حاجى - ) 381 ، 572 ، 611 ، 643 ، 645\r\nعبد الرحيم ( ميرزا - ضابط ) 254 ، 298 ، 299\r\nعبد الرسول اصفهانى تاجر ( حاجى - ) 377 ، 693\r\nعبد الصمد خان 77\r\nعبد العزيز تاجر ( شيخ - ) 706 ، 707\r\nعبد اللطيف ( شيخ - پسر امام جمعه ) 263 ، 282 ، 283 - معين الشريعه\r\nعبد الكريم خان لارى 346 ، 347\r\nعبد الواحد خان ( سردار ) 179\r\nعبد الوهاب ( ميرزا - ) 77\r\nعبد الله ( مير - ) 4\r\nعبد الله ( سيد - ) 422 ، 423\r\nعبد الله ( ميرزا - ) معز الملك\r\nعبد الله ابو الويردى ( حاجى - ) 344\r\nعبد الله خان پسر دارابخان 358 ، 407 ، 418 ، 430 ، 432 ، 433 ، 475 ، 484 ، 488 ، 494 ، 503 ، 513 ، 522 ، 635 - عبد الله خان قشقايى ، ضرغام الدوله\r\nعبد الله خان ( حاكم بهبهان ) 450\r\nعبد الله خان ( حاجى - پسر عموى صاحبديوان ) 259\r\nعبد الله خان ايل بيگى - عبد الله خان قشقايى\r\nعبد الله خان كارگزار ( حاجى ميرزا - ) 144 ، 246 ، 449\r\nعبد الله خان قشقايى ، صولت السلطنه 482 ، 484 ، 502 ، 504 ، 516 ، 525 ، 538 ، 548 ، 549 ، 550 ، 551 ، 552 ، 556 ، 557 ، 557 ، 564 ، 572 ، 573 ، 585 ، 619 ، 620 - ضرغام الدوله\r\nعبد الله خان مير پنجه 594\r\nعبد الله خان نورى ( ميرزا - ) 93\r\nعبد الله دزفولى ( مير - ) 108\r\nعبد الله روضه‌خوان ( ملا - ) 205 ، 206\r\nعبد الله رئيس ( حاجى ميرزا - ) 577 ، 578 ، 579\r\nعبد الله مستوفى ، وزير ، پيشكار قوام ( ميرزا - ) 18 ، 32 ، 37 ، 38 ، 52 ، 148 ، 162 ، 193 ، 194 ، 199 ، 211 ، 212 ، 213 ، 214 ، 216 ، 222 ، 233 ، 237 ، 256 ، 258\r\nعبد الله ميرزا منتصر الدوله 430 ، 431 ، 704\r\nعز الدوله 581\r\nعز الملك ( حاجى ميرزا آقا خان - ) 145 ، 151 ، 167 ، 187 ، 216 ، 242 ، 255 ، 256 ، 259 ، 262 ، 263 ، 301 ، 302 ، 315 ، 320 ، 382 ، 413 ، 425 ، 475 ، 558 ، 609 ، 611 ، 613 ، 615 ، 626 ، 675 ، 676 ، 711 ، 729\r\nعزت الدوله 39 ، 48 ، 49 ، 50\r\nعزيز 433\r\nعزيز خان بهارلو 294 ، 295 ، 302 ، 305\r\nعزيز كرانى 433\r\nعزيز كل‌كوهى 83\r\nعسكر خان سرتيپ 98\r\nعطاء الدوله 599 ، 625 ، 685 ، 721 ، 722\r\n\r\n","description":"","footnote":"","page_name":" 748 ","page_number":858},
  {"content":"\r\n\r\nعطاء السلطنه 572\r\nعطاء الملك 421 ، 422 ، 428\r\nعطاء الله سرتيپ 564\r\nعطاء الله روضه‌خوان ( سيد - ) 609 ، 610 ، 611 ، 613 ، 626 ، 675 ، 676\r\nعظيم الدوله 509\r\nعظيم السلطنه ( حاجى - ) 642 ، 671\r\nعلاء الدوله ( محمد رحيم خان ) 21 ، 171\r\nعلاء الدوله ( ميرزا احمد خان ) 697 ، 699 تا 732\r\nعلاء الملك 655 ، 725\r\nعلم الهدى 713\r\nعلمدار ( نوكر سهراب ) 166 ، 167\r\nعلى ( ميرزا - متولى شاه‌چراغ ) 567\r\nعلى ( ميرزا سيد - ميرزاى قوام ) 402\r\nعلى صدر العرفا ( ميرزا - ) 402\r\nعلى ( سيد ميرزا - ) 223 ، 224\r\nعلى ( آقا ميرزا شيخ - ) 251\r\nعلى ( شيخ - پسر امام جمعه ) 384\r\nعلى آقا ( دزد ) 95\r\nعلى آقاى مجتهد ( آقا - ) 531 ، 532 ، 633\r\nعلى اصغر خان سرهنگ 173 ، 238 ، 411\r\nعلى اصفهانى ( ميرزا - ) 84 ، 85\r\nعلى اكبر ( ميرزا - ميرزا قوام ) 339 ، 340 ، 353 ، 461 ، 619\r\nعلى اكبر ( حاجى ميرزا - حاجى غول ) 368 ، 558\r\nعلى اكبر ( قائد ) 149 ، 150\r\nعلى اكبر بيگ 593\r\nعلى اكبر تاجر دهدشتى ( حاجى - ) 246 ، 254\r\nعلى اكبر پيشخدمت ( ميرزا - ) 385\r\nعلى اكبر خان سرهنگ 144\r\nعلى اكبر خان كشيكچى 324\r\nعلى اكبر خان كارگزار ( ميرزا - ) 97\r\nعلى اكبر خان زرگر ( حاجى - ) 125 ، 126\r\nعلى اكبر فال اسيرى ( آقا سيد - ) 139 ، 140 ، 141 ، 157 ، 158 ، 160 ، 206 ، 263 ، 264 ، 265 ، 266 ، 273 ، 274 ، 275 ، 276 ، 277 ، 285 ، 317 ، 337 ، 338 ، 339 ، 372 ، 375 ، 376 ، 378 ، 379 ، 380 ، 390 ، 398 ، 399 ، 401 ، 402 ، 406 ، 408 ، 409 ، 410 ، 414 ، 415 ، 416 ، 417 ، 423 ، 428 ، 437 ، 442 ، 449 ، 454 ، 455 ، 456 ، 457 ، 458 ، 459 ، 466 ، 467 ، 470 ، 471 ، 473 ، 474 ، 477 ، 491 ، 493 ، 514 ، 515 ، 521 ، 523 ، 528 ، 533 ، 539 ، 559 ، 569 ، 570 ، 575 ، 576 ، 578 ، 582 ، 583 ، 584 ، 585 ، 587 ، 588 ، 589 ، 592 ، 593 ، 594 ، 595 ، 600 ، 608 ، 616 ، 620 ، 633 ، 646 ، 690 ، 696 ، 701\r\nعلى پاشا خان سرهنگ 663 ، 665 ، 683 ، 704 ، 715 ، 720\r\nعلى جركانى ( دزد ) 196\r\nعلى خان ( ضابط آباده ) 468\r\nعلى خان ( حاكم ساوه ) 323\r\nعلى خان ( ميرزا - ميرزاى معتمد السلطنه ) 646\r\nعلى خان برازجانى ( ضابط ) 260 ، 261\r\nعلى خان سرتيپ ( ميرزا - ) 12\r\nعلى خان صفى خانى 12\r\nعلى رضا ( از ياغيان ) 561\r\nعلى رضا فيروزآبادى ( حاجى - ) 107\r\nعلى رضا مستوفى ( ميرزا - ) 19\r\nعلى فيلى 376\r\nعلى فينى ( حاجى - ) 8\r\nعلى غلامعلى شرو 418\r\n\r\n","description":"","footnote":"","page_name":" 749 ","page_number":859},
  {"content":"\r\n\r\nعلى قشقايى 164\r\nعلى قلى خان ايلبيگى 9 ، 10 ، 14 ، 16 ، 22 ، 32 ، 36 ، 39 ، 40 ، 42 ، 46 ، 55 ، 58 ، 59 ، 83 ، 85 ، 86 ، 91 ، 124 ، 140 ، 141 ، 153 ، 195 ، 299 ، 318 ، 319 ، 336 ، 343 ، 344 ، 345\r\nعلى قلى خان جراشى ( حاجى - ) 403\r\nعلى قلى خان قشقايى - على قليخان ايلبيگى\r\nعلى كنى ، كندى ( حاجى ملا - ) 59\r\nعلى محمد ( ميرزا - پسر سيد ابراهيم ) 236\r\nعلى محمد ( ميرزا - منشى ) 147\r\nعلى محمد جهرمى ( ميرزا - ) 5 ، 9 ، 13 ، 23 ، 24 ، 25 ، 76 ، 120 ، 121\r\nعلى محمد خان 564\r\nعلى محمد خان كارگزار ( ميرزا - ) 685\r\nعلى محمد ده بزرگى ( حاجى - ) 176 ، 181\r\nعلى مراد عرب ( دزد ) 140\r\nعلى ميرزا ( شيخ - ) 226 ، 315 ، 326 ، 327 ، 336\r\nعلى نقى خان 436\r\nعماد الشريعه ( پسر امام جمعه ) 580 ، 600 ، 626 ، - امام جمعه\r\nعماد نظام 539 ، 548 ، 550 ، 551 ، 552 ، 559\r\nعيسى خان ( ميرزا - ) 105\r\nعين الدوله 696 ، 725 ، 727\r\nعين السلطنه ( پسر عز الدوله ) 581 ، 585\r\nعين الملك 404 ، 405 ، 411 ، 429 ، 449 ، 450 ، 451 ، 452 ، 453 ، 454 ، 456 ، 458 ، 459 ، 462 ، 463 ، 472 ، 473 ، 474 ، 475 ، 477 ، 481 ، 482 ، 493 ، 494 ، 495 ، 496 ، 497 ، 500 ، 501 ، 510 ، 511 ، 518 ، 521\r\nغفار خان سرتيپ ( حاجى - ) 282\r\nغلامحسين ( حاجى - ) 534\r\nغلامحسين تاجر لارى ( حاجى - ) 382 ، 472\r\nغلامحسين خان 439\r\nغلامرضا ( دزد ) 78\r\nغلامرضا غربالى 424\r\nغلامرضا كشكوئى 121\r\nغلامعلى ( قاتل ) 636\r\nغلامعلى حمامى 226 ، 227\r\nغلامعلى خان ميرپنجه ( ميرزا - ) 628\r\nغياث طبيب ( ميرزا - ) 610\r\nفاضل جهرمى 627\r\nفاگرگرين 154\r\nفال اسيرى - على اكبر\r\nفتاح ( رعيت عثمانى ) 631 ، 660 ، 662\r\nفتح الاياله 728\r\nفتح الملك ، محمد حسن خان 412 ، 414 ، 415 ، 416 ، 421 ، 424 ، 436 ، 454 ، 529 ، 544 ، 558 ، 559 ، 561 ، 564 ، 565 ، 570 ، 577 ، 584 ، 585 ، 594 ، 610 ، 627 ، 639 ، 641 ، 642 ، 645 ، 647 ، 690 ، 708 ، 728 ، 730\r\nفتح الله ( انباردار ) 386\r\nفتح الله خان بستكى 278\r\nفتح الله خان سرهنگ 303 ، 304\r\nفتح الله خان كرد 121 ، 122\r\nفتح الله علاف ( آقا - ) 387\r\nفتحعلى خان جراشى - فتحعلى خان لارى\r\nفتحعلى خان لارى ( نايب الحكومهء لار ) 5 ، 8 ، 12 ، 15 ، 16 ، 26 ، 50 ، 71 ، 73 ، 90 ، 96 ، 138 ، 149 ، 161 ، 165 ، 178 ، 191 ، 194 ، 233 ، 289 ، 339 ، 358 ، 359 ، 373 ، 374 ، 375 ،\r\n\r\n","description":"","footnote":"","page_name":" 750 ","page_number":860},
  {"content":"\r\n\r\n399 ، 400 ، 401 ، 403 ، 407 ، 419 ، 437 ، 439 ، 451 ، 471 ، 472 ، 473 ، 475 ، 476 ، 484\r\nفتحعلى خان نيريزى 85 ، 86 ، 105 ، 127 ، 135 ، 136 ، 157 ، 161 ، 162 ، 164 ، 213 ، 233 ، 255 ، 299 ، 346 ، 354 ، 454 ، 463 ، 474 ، 488 ، 524\r\nفتح على خان سرتيپ 11\r\nفتحعلى شاه 148\r\nفخر الحاجيه 611\r\nفرج الله ( حاكم لنگه ) 101\r\nفرج الله ( مباشر گمرك ) 91 ، 188\r\nفرج الله ( ميرزا - پيشخدمت ) 148 ، 189\r\nفرج الله خان ( ميرزا - ) 337 ، 338\r\nفرج الله خان ( ميرزا - نوكر صاحبديوان ) 526 ، 565 ، 653 ، 672 ، 685\r\nفرج الله خان منتصر الملك - منتصر الملك\r\nفرج الله كيخا ايكدر 472\r\nفرمانفرما ( عبد الحسين ميرزا نصرت الدوله ، سالار لشكر ) از 534 تا 558\r\nفرمانفرما - فيروز ميرزا\r\nفرمانفرما ( حاكم كرمان ) 386 ، 387 ، 419 ، 424 ، 425 ، 426 ، 427\r\nفرهاد ميرزا - معتمد الدوله ( حاجى )\r\nفرهنگ ( ميرزاى - ) 388\r\nفريدون خان توللى 61\r\nفريدون خان لشنى 96\r\nفضل الله ( ميرزا - ) 67 ، 68\r\nفضل الله خان ( همشيرزادهء قوام ) 88 ، 89\r\nفضل الله خان سرتيپ ( ميرزا - ) 53 ، 56\r\nفضل الله روضه‌خوان ( سيد - ) 91\r\nفضل الله فسائى ( ميرزا - ) 579 ، 580 ، 581 ، 602 ، 615\r\nفضلعلى بهارلو 6 ، 8 ، 13 ، 17 ، 22 ، 52 ، 57 ، 67 ، 371\r\nفضلعلى خان ( حاجى - همشيرزاده صاحبديوان ) 136 ، 159 ، 167 ، 204 ، 206 ، 217 ، 227 ، 260 ، 326 ، 337 ، 438 ، 349\r\nفضلعلى خان ( حاجى - ) 580\r\nفضلعلى خان جراشى 403\r\nفضلعلى خان سركرده ( حاجى - ) 294 ، 295 ، 297 ، 298 ، 300 ، 308 ، 309\r\nفضلعلى خان سرهنگ 74\r\nفضلعلى خان لارى 694\r\nفوج اخلاص افشار 14 ، 16 ، 29 ، 32 ، 33 ، 69 ، 79 ، 89 ، 92 ، 94 ، 96\r\nفوج اردبيل ( مشكين ) 75 ، 78 ، 82 ، 92 ، 99 ، 127\r\nفوج اصفهانى 159\r\nفوج اطريش 171\r\nفوج اميرى 32\r\nفوج بوزچلو 220 ، 509 ، 516\r\nفوج چهار محال اصفهان 594 ، 607 ، 656\r\nفوج خرقانى 338\r\nفوج خاصه 45 ، 46 ، 74 ، 75\r\nفوج خلج 138 ، 146 ، 161 ، 171 ، 172 ، 173 ، 175 ، 191 ، 192 ، 218 ، 220\r\nفوج خلج قم 429 ، 483 ، 494 ، 509 ، 523 ، 530\r\nفوج خمسه 369 ، 392\r\nفوج خوى 429 ، 446 ، 725\r\nفوج دربندى 695 ، 696 ، 697\r\nفوج دره‌جزين 114 ، 124 ، 161 ، 446 ، 509\r\nفوج زرند 392 ، 584 ، 597 ، 607 ، 623\r\nفوج ساعد السلطنه 437\r\nفوج سراوندى 70 ، 73\r\n\r\n","description":"","footnote":"","page_name":" 751 ","page_number":861},
  {"content":"\r\n\r\nفوج سربندى 683 ، 687\r\nفوج سيلاخور 220 ، 228 ، 236\r\nفوج شقاقى 92 ، 93 ، 124 ، 138 ، 141 ، 142 ، 161\r\nفوج عراقى 472\r\nفوج كزاز 198 ، 338 ، 559 ، 656 ، 658\r\nفوج كمره‌اى 282 ، 338 ، 369 ، 377 ، 381 ، 658 ، 667 ، 668 ، 670 ، 672 ، 683\r\nفوج فريدن 164 ، 169 ، 170 ، 594 ، 656 ، 661 ، 662 ، 667\r\nفوج قره‌گزلو 9\r\nفوج گروس 97\r\nفوج گلپايگانى 19 ، 159 ، 164 ، 170 ، 221 ، 225\r\nفوج مخصوص 569 ، 575 ، 602 ، 607\r\nفوج مراغه 5 ، 7 ، 9 ، 17 ، 19 ، 33\r\nفوج ملاير 70 ، 71 ، 98 ، 112 ، 114 ، 164\r\nفوج نهاوند ( ى ) 42 ، 44 ، 143 ، 144\r\nفوج همدانى 454 ، 471 ، 504 ، 516\r\nفهى صاحب 163 ، 329 ، 337 ، 345 ، 365 ، 392 ، 401\r\nفيروز ميرزاى فرمانفرما 237 - نصرت الدوله\r\nقارداش ابو الويردى 76\r\nقاسم خان ( حاكم كازرون ) 89 ، 108\r\nقاسم خان ( ميرزا - ) 727\r\nقاسم خان بيضائى 292\r\nقاسم خان سرتيپ 5 ، 7 ، 8 ، 9\r\nقاسم داروغه ( ميرزا - ) 53 ، 56\r\nقالى ( دزد ) 80\r\nقباد خان 45 ، 48 ، 55 ، 83 ، 85 ، 484\r\nقلى خان ( پسر سهراب خان ) 107\r\nقلى خان لشنى 231\r\nقلى كرانى 482\r\nقنبر 403\r\nقوام ( حاجى - ) 18 ، 72 ، 78 ، 580 ، 626\r\nقوام الملك در اغلب صفحات آمده است ، تا صفحهء 204 منظور ، ميرزا على محمد خان ، قوام الملك دوم است و از اين صفحه به بعد منظور ، محمد رضا خان قوام الملك است و نيز رجوع به محمد رضا خان بيگلربيگى شود .\r\nقوام لشكر 541 ، 570 ، 576 ، 584 ، 604 ، 669 ، 670 ، 671 ، 672 ، 680 ، 682 ، 690 ، 721 ، 722 ، 726\r\nقهرمان بيگ ( سلطان فوج اردبيل ) 92 ، 99\r\nكاتريپ صاحب 300\r\nكارزن ( مستر - ) 349\r\nكارلس ( كشيش ) 346\r\nكاظم ( حاجى - استاد خبازان ) 41\r\nكاظم ( پسر فراشباشى ) 49\r\nكپيتان سيكس 548\r\nكپيتان كمپنى صاحب 401\r\nكپيتان‌ييت 329\r\nكربلائى حسين 61\r\nكرم خان بايرحمت 708\r\nكرنل اسميت 288\r\nكرنل جرالد 253\r\nكرنل ملك 324\r\nكرنل نيكلسن 299\r\nكرنل ويليمس 263\r\nكريم صراف ( حاجى ميرزا - ) 133 ، 134 ، 209 ، 210 ، 276 ، 302 ، 367 ، 368 ، 370 ، 372 ، 391 ، 392 ، 406 ، 529\r\n\r\n","description":"","footnote":"","page_name":" 752 ","page_number":862},
  {"content":"\r\n\r\nكرىپال ( مستر ) 189 ، 191 ، 225 ، 328 ، 348 ، 352 ، 554\r\nكلاور صاحب 6\r\nكنت 327\r\nكوچلنگى ( مسيو - ) 68\r\nكوهى ( عرب ) 182 ، 303 ، 420 ، 437 ، 449 ، 450 ، 501 ، 502 ، 513 ، 573\r\nكهندل خان قشقايى 318 ، 319 ، 336\r\nگرامى خان بهارلو 645\r\nگردون صاحب ( جنرال ) 403\r\nگودرز كيخا 263 ، 293\r\nلرد الجستر 155\r\nلرد پىشيپ 184 ، 185\r\nلطف الله مستوفى ( ميرزا - ) 201\r\nلطف الله ( ملا - كلانتر عرب ) 415\r\nلطفعلى بهارلو 67\r\nلطفعلى خان بيدشهرى 73 ، 76\r\nلطفعلى خان ( پسر صاحبديوان ) 159 ، 211 ، 213\r\nلطفعلى خان لشكرنويس‌باشى 363\r\nمارتر صاحب ( جنرال - ) 311 ، 312\r\nماركر صاحب 84 ، 85 ، 341 ، 343\r\nما شاء الله ( مهتر ) 687\r\nمال الله ( حاجى - كدخداى دالكى ) 216\r\nمبشر السلطنه ( رئيس تلگراف ) 442 ، 445 ، 452 ، 453 ، 491 ، 494 ، 498 ، 508 ، 513\r\nمجير السلطنه ( رضا قلى خان ما فى ، سالار معظم ) 447 ، 534 ، 548 ، 551 ، 552 ، 553\r\nمجير الملك 559\r\nمحتشم السلطنه 475 ، 529\r\nمحتشم الوزاره 657 ، 677 ، 679\r\nمحسن على خان نواب ( سيد - ) 222\r\nمحمد ( پيشخدمت مستوفى ) 24\r\nمحمد ( ميرزا - پسر حاجى بابا حكيم ) 132\r\nمحمد ( حاجى - استاد قنادها ) 446\r\nمحمد ( آقا - پسر سيد على اكبر ) 690 ، 699 ، 715\r\nمحمد ( ميرزا - طبيب ) 541\r\nمحمد ( ميرزا - منشى مشير ) 9 ، 18 ، 22 ، 28 ، 29 ، 30 ، 35 ، 52 ، 177 ، 184\r\nمحمد ( ميرزا - نوكر قوام ) 287\r\nمحمد ( شيخ - بندر لنگه‌اى ) 596\r\nمحمد ( حاجى - داماد حاجى حسن ) 390\r\nمحمد ( حاجى ميرزا - پسر معدل ) 209 ، 210 ، 211\r\nمحمد ( حاجى ميرزا - داماد مشير ) 234 ، 235\r\nمحمد ( حاجى آقا - ) 39\r\nمحمد آقاى سرتيپ 26 ، 33 ، 35 ، 51\r\nمحمد ابراهيم ( مشهدى - ) 299\r\nمحمد ابراهيم ( حاجى - ) 288 ، 292 ، 454\r\nمحمد ابراهيم بيگ تفنگدارباشى ( حاكم گله‌دار ) 91 ، 108 ، 113 ، 115 ، 116 ، 117 ، 119 ، 120 ، 121 ، 122\r\nمحمد ابراهيم خان ( حاكم دشتى ) 422\r\nمحمد ابراهيم خان 133 ، 137\r\nمحمد ابراهيم خان ( حاجى - حاكم كازرون ) 297\r\nمحمد ابراهيم خان باشى رئيس ( حاجى - ) 314 ، 315 ، 316\r\nمحمد ابراهيم خان سرتيپ 335 ، 355\r\nمحمد ابراهيم خان مستشار نظام 454 ، 465\r\nمحمد اسمعيل ( آقا - ) 424\r\nمحمد اسمعيل بيگ گماشته 197 ، 231\r\n\r\n","description":"","footnote":"","page_name":" 753 ","page_number":863},
  {"content":"\r\n\r\nمحمد اسمعيل تاجر ( حاجى - ) 288 ، 290\r\nمحمد اسمعيل خان صندوقدار 462\r\nمحمد اسمعيل خان تفنگدارباشى 152 ، 180 ، 233 ، 257 ، 258\r\nمحمد اسمعيل زارع ( حاجى - ) 410 ، 420 ، 530 ، 577 ، 640\r\nمحمد اسمعيل متولى 177\r\nمحمد امين تاجر 623\r\nمحمد باقر ( ميرزا - منشى قوام ) 709\r\nمحمد باقر ( نواده صدر اصفهانى ) 301\r\nمحمد باقر اصطهباناتى ( ملا - ) 237\r\nمحمد باقر خان ( ميرزا - مدير گمرك ) 553\r\nمحمد باقر خان ( حاجى - حاكم بوشهر ) 73 ، 91 ، 105 ، 114\r\nمحمد باقر حجت الاسلام ( شيخ - ) 167 ، 353\r\nمحمد باقر خان سرتيپ 92 ، 159\r\nمحمد باقر صراف 263\r\nمحمد بيگ سيمكانى 75\r\nمحمد تقى ( آقا شيخ - ) 353 ، 354 - آقا نجفى\r\nمحمد تقى ( ميرزا - ) 70\r\nمحمد تقى پيشنماز ( ميرزا - ) 489\r\nمحمد تقى خان حكيم ( ميرزا - ) 148\r\nمحمد تقى خان ( ضابط داراب ) 8 ، 17 ، 28 ، 30 ، 33 ، 35 ، 36 ، 41 ، 44 ، 63\r\nمحمد تقى خان كارگزار 137 ، 168 ، 171\r\nمحمد تقى فسائى ( ملا - ) 518 ، 532 ، 730\r\nمحمد جان بيگ جلودار 279\r\nمحمد جعفر ( آقا - ) 377 ، 403\r\nمحمد جواد ناظم التجار 51\r\nمحمد حسين اصفهانى ( حاجى - تاجر ) 461\r\nمحمد حسن امين الضرب ( حاجى - ) 232\r\nمحمد حسن بيگ پيشخدمت 55 ، 507\r\nمحمد حسن بيگ دهدهكى 544\r\nمحمد حسن بيگ كشكولى 512 ، 518 ، 525 ، 548 ، 552 ، 658 ، 677 ، 715 ، 720\r\nمحمد حسن خان ( حاكم داراب ) 424 ، 426 ، 427 ، 429\r\nمحمد حسن خان - فتح الملك\r\nمحمد حسن خان - سعد الملك\r\nمحمد حسن خان ( ضابط بيضا ) 392\r\nمحمد حسن خان ( ضابط برازجان ) 40 ، 51 ، 91\r\nمحمد حسن خان ( غلام پيشخدمت شاهى ) 10\r\nمحمد حسن خان ( حاكم بندرعباس ) 242\r\nمحمد حسن خان ( ضابط لشنى ) 68 ، 96\r\nمحمد حسن خان ( ضابط لنگه ) 72 ، 78 ، 82 ، 83\r\nمحمد حسن خان سرهنگ ، سرتيپ 150 ، 155 ، 160 ، 270 ، 310 ، 327 ، 331 ، 337 ، 357 ، 364 ، 392\r\nمحمد حسن خان فراشباشى 456 ، 481\r\nمحمد حسن شيروانى ( حاجى - ) 161\r\nمحمد حسن لاريجانى ( حاجى ميرزا - ) 188\r\nمحمد حسن مجتهد ( حاجى ميرزا - حجه الاسلام ) 390 ، 392 ، 393 ، 397 ، 399 ، 454 ، 477 ، 479\r\nمحمد حسن ميرزاى مهندس 377 ، 380 ، 381\r\nمحمد حسن خان نيريزى 488\r\nمحمد حسين 71\r\nمحمد حسين ( حاجى - ) 29 ، 30\r\nمحمد حسين آقا كاكا ( حاجى - استاد خبازان ) 651\r\nمحمد حسين بنجهء ( ميرزا - ) 90\r\nمحمد حسين خان ( پسر ايلخانى ) 235\r\nمحمد حسين خان 12\r\nمحمد حسين خان ( پسر خداكرم ) 76 ، 77 ، 78 ، 100 ، 104 ، 106 ، 123\r\n\r\n","description":"","footnote":"","page_name":" 754 ","page_number":864},
  {"content":"\r\n\r\nمحمد حسين خان جهرمى 212 ، 213 ، 303\r\nمحمد حسين رئيس ( حاجى - ) 32 ، 52 ، 90\r\nمحمد حسين صراف 142 ، 143 ، 144 ، 210 ، 225 ، 227 ، 228 ، 237 ، 246\r\nمحمد حسين قطب آبادى ( حاجى - ) 233 ، 500\r\nمحمد حسين مجتهد ( آقا شيخ - ) 387 ، 392\r\nمحمد حسين محلاتى ( شيخ - ) 220 ، 246 ، 266 ، 251 ، 356 ، 391 ، 398\r\nمحمد حسين ميرزا 260 ، 334 ، 605\r\nمحمد حكيم‌باشى ( حاجى ميرزا - ) 152 ، 155 ، 196 ، 204 ، 208 ، 240 ، 280 ، 319 ، 320 ، 321 ، 433 ، 473 ، 479 ، 512 ، 526 ، 539\r\nمحمد خان 451\r\nمحمد خان ( حاكم داراب ) 490 ، 491 ، 494\r\nمحمد خان ( آقا - كدخدا ) 53\r\nمحمد خان ( ميرزا - پسر مؤيد الملك ) 210 ، 380\r\nمحمد خان ( حاكم كازرون - ) 520 ، 525\r\nمحمد خان ( حاجى - ) 327\r\nمحمد خان ايزدى ( شيخ - ) 586 ، 587\r\nمحمد خان برازجانى 72\r\nمحمد خان بيگ توللى 111\r\nمحمد خان بيگ قشقايى 91\r\nمحمد خان بيگلربيگى 480 ، 482\r\nمحمد خان تفنگدار 24 ، 25 ، 27\r\nمحمد خان دشتى 82 ، 85 ، 89 ، 113 ، 114 ، 119 ، 132 ، 137 ، 224\r\nمحمد خان كارگزار ( ميرزا - ) 215 ، 225 ، 226 ، 262\r\nمحمد خان كشيكچىباشى ( ميرزا - ) 460\r\nمحمد خليل ميرزا سرتيپ 231\r\nمحمد رحيم خان ( پسر شكر الله خان ) 172\r\nمحمد رضا اصطهباناتى ( حاجى ميرزا - ) 297 ، 299\r\nمحمد رضا بيگ خرجانى 46\r\nمحمد رضا خان بيگلربيگى 12 ، 18 ، 19 ، 22 ، 27 ، 36 ، 37 ، 38 ، 79 ، 81 ، 89 ، 95 ، 97 ، 103 ، 105 ، 107 ، 132 ، 133 ، 141 ، 148 ، 151 ، 154 ، 157 ، 159 ، 160 ، 169 ، 170 ، 171 ، 179 ، 185 ، 186 ، 187 ، 188 ، 193 ، 194 ، 206 - قوام الملك\r\nمحمد رضا خان سرهنگ 228\r\nمحمد رضا خان كوهمره‌اى 364\r\nمحمد رضا مستوفى ( ميرزا - ) 110 ، 132 ، 149 ، 222 ، 314\r\nمحمد رضا خان صندوقدار 578 ، 597\r\nمحمد رفيع خان بستكى 301\r\nمحمد روضه‌خوان ( ملا - ) 165 ، 166\r\nمحمد شاه 587 ، 588\r\nمحمد شريف پيشنماز ( سيد - ) 696\r\nمحمد شريف خان عرب ( مير - ) 436 ، 456 ، 481 ، 483 ، 514 ، 564\r\nمحمد شريف ملك التجار ( آقا ميرزا - ) 577 ، 578 ، 483 ، 514 ، 564\r\nمحمد شفيع ( ميرزا - ) 446 ، 482\r\nمحمد شفيع ( ملا - ) 14\r\nمحمد صادق ( ضابط جهرم ) 453 ، 454\r\nمحمد صادق اصفهانى تاجر ( حاجى - ) 46 ، 109 ، 110 ، 139 ، 218 ، 231 ، 245 ، 288 ، 290 ، 307 ، 623 ، 446\r\nمحمد صادق تاجر ( ميرزا - ) 592\r\nمحمد صادق خان 61 ، 119\r\nمحمد صادق خان - مستشير السلطنه\r\nمحمد صادق خان يوزباشى ( حاجى - ) 229\r\n\r\n","description":"","footnote":"","page_name":" 755 ","page_number":865},
  {"content":"\r\n\r\nمحمد صالح ( حاجى - ) 493 ، 592\r\nمحمد صراف تهرانى ( سيد - ) 585\r\nمحمد طاهر پيشنماز ( شيخ - ) 466 ، 539\r\nمحمد طاهر خان گله‌دارى 69 ، 72 ، 115 ، 116 ، 123\r\nمحمد طاهر عرب ( شيخ - ) 533\r\nمحمد على ( حاجى ميرزا - پيشنماز ) 165 ، 181 ، 265 ، 316 ، 380 ، 390 ، 391 ، 393 ، 394 ، 395 ، 400 ، 408 ، 410 ، 412 ، 414 ، 415 ، 416 ، 417 ، 418 ، 428 ، 442 ، 466 ، 467 ، 477 ، 498 ، 514 ، 531 ، 540 ، 547 ، 571 ، 572 ، 595 ، 600 ، 603 ، 616 ، 617 ، 676 ، 697\r\nمحمد على ( حاجى سيد - از طلاب ) 641\r\nمحمد على ( ميرزا - منشى لشكرنويس ) 83 ، 91 ، 96\r\nمحمد على تلگرافچى ( ميرزا - ) 275\r\nمحمد على خان ( ميرزا - عامل تنباكو ) 280\r\nمحمد على خان ( مير - ) 500\r\nمحمد على خان ( پسر قوام ) 405 ، 501 ، 508 ، 513 ، 517\r\nمحمد على خان ( حاجى - ) 676\r\nمحمد على خان بلوردى 294 ، 295\r\nمحمد على خان فراشباشى ( حاجى - ) 576\r\nمحمد على خان فسائى ( ميرزا - ) 579 ، 580 ، 615\r\nمحمد على خان كارگزار ( ميرزا - ) 500\r\nمحمد على قندهارى ( ميرزا - ) 321\r\nمحمد على محلاتى ( آخوند ملا - ) 387 ، 428\r\nمحمد على مستوفى ( ميرزا - ) 337\r\nمحمد على ميرزا سرتيپ 228 ، 500\r\nمحمد على نودونى 347\r\nمحمد قاسم خان ( حاكم كازرون ) 55\r\nمحمد قلى ( ضابط خشت ) 215 ، 291\r\nمحمد قلى خان حسام الدوله 45\r\nمحمد قلى خان ( ميرزا - داماد مستشار الملك ) 511\r\nمحمد كاظم ميرزا 564 ، 568\r\nمحمد كاظم پيشخدمت 231\r\nمحمد كريم ( كربلائى ) 435\r\nمحمد كريم خان ( حاجى - ) 327\r\nمحمد كريم خان ( مير - كلانتر ) 459\r\nمحمد كريم خان كشكوئى ( حاجى - ) 702\r\nمحمد مراد عرب 437 ، 537 ، 651 ، 663\r\nمحمد مستوفى نظام ( ميرزا - ) 136 ، 152 ، 158\r\nمحمد معدل الملك ( حاجى ميرزا - ) 164 ، 212 ، 284 ، 396\r\nمحمد مهدى ( حاجى - ملك التجار بوشهر ) 189 ، 225 ، 226\r\nمحمد مهدى تاجر ( حاجى - ) 57\r\nمحمد مهدى كشميرى تاجر ( حاجى - ) 328 ، 352 ، 377 ، 471\r\nمحمد ميراب ( حاجى ميرزا - ) 90\r\nمحمد ناظر ( حاجى ميرزا - ) 89 ، 109 ، 110\r\nمحمد نبى خان 98 ، 326 ، 466\r\nمحمد نظر خان سرتيپ 14\r\nمحمد ولى ميرزا ( مير آخور جلال الدوله ) 147\r\nمحمد هادى خان 158\r\nمحراب كل‌كوهى 97 ، 98\r\nمحسن 631\r\nمحمود ( نوكر بلكمور ) 124\r\nمحمود ( حاجى ميرزا - ) 23 ، 33\r\nمحمود ( حاجى ميرزا - تاجر كازرونى ) 647\r\nمحمود خان ( سركردهء شاهسون ) 453\r\nمحمود خان منشى بانك ( ميرزا - ) 655 ، 714 ، 715\r\n\r\n","description":"","footnote":"","page_name":" 756 ","page_number":866},
  {"content":"\r\n\r\nمحمود كازرونى ( سيد - ) 42\r\nمحمود كازرونى ( حاجى سيد - ) 525 ، 576\r\nمحمود ميرزا 714\r\nمخبر الدوله 79 ، 93 ، 233 ، 322 ، 529\r\nمختار بيگ بهارلو 305 ، 483\r\nمدير السلطنه 565 ، 568 ، 569 ، 572 ، 574 ، 611 ، 621 ، 651 ، 669 ، 670 ، 671 ، 672 ، 698 ، 712\r\nمدبر السلطنه ، زين العابدين خان 719 ، 728\r\nمراد خان 437\r\nمراد قلى خان بختيارى 19\r\nمرتضى عابد 675\r\nمرتضى قلى بيگ قشقايى 472\r\nمرتضى قلى خان ( نواب - ) 462\r\nمرتضى مستوفى ( ميرزا - انتصار لشكر ) 726\r\nمعز الملك ( ميرزا عبد الله - ) 282 ، 283 ، 284 ، 287 ، 288 ، 289 ، 290 ، 291 ، 292 ، 299 ، 310 ، 518 ، 519\r\nمعزز الدوله 673 ، 674 ، 684 ، 696\r\nمعز الممالك ، ميرزا خليل 548 ، 558 ، 655\r\nمعز السلطان 601\r\nمعز الوزاره 710\r\nمستشار الملك ( ميرزا شفيع ) 451 ، 453 ، 457 ، 461 ، 462 ، 463 ، 464 ، 468 ، 469 ، 470 ، 471 ، 472 ، 475 ، 476 ، 477 ، 478 ، 481 ، 482 ، 484 ، 487 ، 488 ، 489 ، 599 ، 601 ، 604 ، 609 ، 610 ، 611 ، 612 ، 613 ، 618 ، 632 ، 651\r\nمستشار نظام 501 ، 542 ، 627 ، 661\r\nمستشير الدوله ( داماد نظام الملك ) 568 ، 569\r\nمستشير السلطنه ، محمد صادق خان 519 ، 587 ، 618 ، 643\r\nمستوفى الممالك 16 ، 18 ، 24 ، 25 ، 30 ، 31 ، 32 ، 92 ، 98 ، 99 ، 104 ، 105 ، 125 ، 132 ، 150 ، 156 ، 173 ، 218 ، 269\r\nمسعود الدوله ( حاجى - ) 528 ، 529 ، 534 ، 536 ، 601 ، 609 ، 611 ، 613 ، 618 ، 694 ، 717\r\nمسعود نظام سعيد السلطان 536\r\nمسيح الملك ( حاجى - ) 517 - مشار الدوله\r\nمسيح خان ( حاجى - ) 287\r\nمسيح خان كشكولى ( حاجى - ) 412\r\nمسى صاحب ( مستر - ) 662\r\nمشار الدوله ( حاجى مسيح الملك ) 612 ، 613 ، 629\r\nمشير الدوله ( يحيى خان معتمد الملك وزير مخصوص ) 247 ، 327 ، 366\r\nمشير الدوله ( محسن خان ) 553\r\nمشير الدوله ( ميرزا نصر الله خان نائينى ) 614 ، 619 ، 621 ، 677 ، 724 ، 725\r\nمشير الملك ( ميرزا ابو الحسن خان ) 3 ، 6 تا 20 ، 23 تا 29 تا 39 ، 41 ، 42 ، 43 ، 46 ، 48 ، 49 ، 50 ، 51 ، 52 ، 58 ، 59 ، 62 ، 63 ، 64 ، 71 ، 72 ، 73 ، 74 ، 76 ، 78 ، 84 ، 87 ، 94 ، 136 ، 202 ، 203 ، 204 ، 205 ، 206 ، 207 ، 208 ، 209 ، 210 ، 211 ، 212 ، 213 ، 214 ، 215 ، 347 ، 396\r\nمشير همايون 604 ، 668\r\nمصطفى ( سيد - داماد مشير ) 595\r\nمصطفى ( سيد - ) 475 ، 476\r\nمصطفى خان مير پنجه 446\r\nمصطفى خان ( ميرزا - منشى وكالتخانه ) 479\r\nمصطفى خان بستكى 82 ، 120 ، 152 ، 301 ، 551\r\nمصطفى سياح ( حاجى - ) 322\r\nمصطفى قليخان سرهنگ ( حاجى - ) 31 ، 121 ، 159\r\n\r\n","description":"","footnote":"","page_name":" 757 ","page_number":867},
  {"content":"\r\n\r\nمصطفى قليخان تفنگدار 104 ، 105\r\nمصطفى قليخان گماشته 273\r\nمصطفى قليخان ابو الويردى 638\r\nمصطفى قليخان قشقايى ( پسر سهراب خان ) 166 ، 167\r\nمظفر نظام 543 ، 551 ، 552 ، 557 ، 576 ، 577 ، 585 ، 595 ، 596 ، 604\r\nمصطفى لشكرنويس ( ميرزا - ) 132\r\nمعتضد السلطنه ، محمد حسن ميرزا 477 ، 591 ، 593 ، 595 ، 598 ، 599 ، 625 ، 633 ، 652 ، 658 ، 665\r\nمعتمد الدوله ، فرهاد ميرزا ( حاجى - ) از 62 تا 134 ، 259 ، 703\r\nمعتمد الدوله ( سلطان اويس ميرزا ، احتشام الدوله ) از 306 تا 398 ، 567 - احتشام الدوله\r\nمعتمد السلطنه ( ميرزا ابراهيم مستوفى ) 500 ، 502 ، 504 ، 508 ، 509 ، 510 ، 511 ، 512 ، 513 ، 514 ، 516 ، 517 ، 629 ، 636 ، 637 ، 640 ، 642 ، 646 ، 647 ، 652 ، 654 ، 655 ، 656 ، 660 تا 670 ، 678 ، 679\r\nمعتمد الملك ، يحيى خان ( مشير الدوله ) از 23 تا 62 ، 78\r\nمعتمد الوزاره - حسين قليخان\r\nمعتمد ديوان - حسين خان كوارى\r\nمعدل الملك ( حاجى - ) - هادى محمد\r\nمعز الدوله - بهرام ميرزا\r\nمعير الملك 282\r\nمعين التجار 452 ، 719\r\nمعين الشريعه ( پسر امام جمعه ) 328 ، 384 ، 565 ، 593 ، 594 ، 609 ، 614 ، 627 ، 628 ، 629 ، 659 ، 661 ، 677 ، 679 ، 682 ، 715 ، 717 - عبد اللطيف\r\nمعين الملك 89\r\nمعين همايون فراشباشى 638 ، 647 ، 660 ، 664\r\nمغيثا ( ميرزا - ) 622\r\nمفاخر السلطنه 714\r\nمك گرىگر 27\r\nمكلاك آن 166\r\nمكنسى صاحب 672\r\nمكينسن صاحب 239\r\nملا آقا مطرب يهودى 588 ، 597 ، 602\r\nملا برفى 189 ، 213 ، 364 ، 480 ، 481 ، 495 ، 496 ، 517 ، 518\r\nملا على كنى ( حاجى - ) 322\r\nملا ميرزاى جمى 202\r\nملك آرا ( عباس ميرزا - وزير تجارت ) 521\r\nملك المتكلمين 708\r\nملكم خان ( ميرزا - ) 376\r\nمنتصر الدوله - عبد الله ميرزا\r\nمنتصر الملك ، فرج الله خان 454 ، 460 ، 463 ، 488 ، 497 ، 685 ، 703\r\nمنشى حضور - حسين عليخان\r\nمنصور نظام 472 ، 484 ، 492 ، 493 ، 504\r\nمنوچهر ميرزا 712 ، 713\r\nمؤتمن الملك ( ميرزا حسين خان ) 136 ، 147 ، 158 ، 159 ، 160 ، 161 ، 167 ، 180 ، 182 ، 187 ، 188 ، 202 ، 211 ، 212 ، 213 ، 214 ، 215 ، 216 ، 217 ، 218 ، 222 ، 233 ، 238 ، 239 ، 240 ، 241 ، 243 ، 246 ، 251 ، 252 ، 254 ، 255 ، 256 ، 258 ، 262 ، 268 ، 269 ، 283 ، 284 ، 285 ، 286 ، 289 ، 291 ، 294 ، 297 ، 298 ، 299 ، 300 ، 301 ، 302 ، 303 ، 304 ، 308 ، 309 ، 517 ، 520\r\n\r\n","description":"","footnote":"","page_name":" 758 ","page_number":868},
  {"content":"\r\n\r\nمؤتمن الوزاره - محمد خان\r\nموسى خان 516\r\nمولر ( مستر - تاجر ) 301\r\nمؤيد الدوله ( ابو الفتح ميرزا - ) 309 ، 325 ، 423 ، 496 ، از 599 تا 629 ، 632 ، 651\r\nمؤيد السلطنه ( شاهزاده - رئيس تلگرافخانه ) 549 ، 591 ، 603 ، 718 ، 721 ، 722 ، 723\r\nمؤيد الملك 36 ، 136 ، 138 ، 146 ، 156 ، 159 ، 160 ، 210 ، 259 ، 380 ، 463 ، 464 ، 524\r\nمؤيد الممالك 524\r\nمهجر ولز ( رئيس تلگراف ) 250 ، 259 ، 313 ، 324\r\nمهدى ( ميرزا - قاتل ) 563 ، 567\r\nمهدى خان سرهنگ 89\r\nمهدى خان منصور الدوله 471\r\nمهدى فراشباشى ( حاجى - ) 49 ، 50\r\nمهديقلى خان باشتى 142 ، 143\r\nمهديقلى ميرزا - سهام الملك\r\nمهدى كيخا 69\r\nمهدى مجتهد ( حاجى شيخ - ) 39 ، 49\r\nمهدى مستوفى ( حاجى - ) 307\r\nمهدى منشى ( ميرزا - ) 598 ، 599\r\nمهرى بهبهانى 602\r\nميجر - مهجر\r\nميجر بروس 348\r\nميجر ساير 366\r\nميرزا آقا ( سيد - نوكر مشير ) 235\r\nميرزا آقا ( فراش پست ) 711\r\nميرزا آقا تاجر 442 ، 493 ، 497 ، 498 ، 499\r\nميرزا آقا خان عز الملك ( حاجى - ) - عز الملك\r\nميرزا آقا خان صدر اعظم 253\r\nميرزا آقا خان وكيل ( حاجى - ) 14 ، 60 ، 136 ، 254 ، 258\r\nميرزا آقا كرباسى 709\r\nميرزا آقاى تاجر ترياكى 671\r\nميرزا آقاى سيد 287 ، 310 ، 328\r\nميرزا خانى 340\r\nميرزا كوچك 340\r\nميرزاى فرهنگ ( پسر وصال ) - فرهنگ\r\nمير غريب خان عرب 251\r\nميلر ( مستر - ) 303\r\nميور ( مستر - ) 348 ، 578\r\nنادر ميرزا 236\r\nناصر الدوله 323 ، 330 ، 679\r\nناصر ديوان 721 ، 722 ، 725\r\nناصر لشكر 584 ، 585\r\nناظم الدوله ( ميرزا اسد الله خان وكيل الممالك - ) از 509 تا 534\r\nنايب ابراهيم 181 ، 194 ، 196 ، 198 ، 281 ، 292\r\nنايب اسماعيل 227\r\nنايب السلطنه 98 ، 141 ، 161 ، 176 ، 262 ، 307 ، 439 ، 499\r\nنايب حسين 209 ، 233 ، 237 ، 271 ، 280 ، 281 ، 286 ، 287 ، 297 ، 654\r\nنايب صادق 495\r\nنايب نوروز خان 85\r\nنبى خان مشهدى 9 ، 71 ، 89\r\nنجف قلى خان كشكولى 110\r\nنجف قلى خان كارگزار 361\r\nنجم الملك 334\r\nنسيم 153\r\n\r\n","description":"","footnote":"","page_name":" 759 ","page_number":869},
  {"content":"\r\n\r\nنصر الدوله ( پسر قوام ) 673 ، 674 ، 681 ، 682 ، 684 ، 687 ، 688 ، 689 ، 692 ، 694 ، 697 ، 698 ، 699 ، 711 ، 712 ، 714 ، 722 ، 724\r\nنصر الله ( حاجى ميرزا - ) 108 ، 109 ، 255\r\nنصر الله خان ايلبيگى قشقايى 64 ، 71 ، 73 ، 78 ، 83 ، 86 ، 92 ، 100 ، 101 ، 106 ، 167 ، 180 ، 181 ، 184 ، 242 ، 243 ، 244 ، 245 ، 246 ، 247 ، 248 ، 252 ، 256 ، 261 ، 262 ، 270 ، 271 ، 301 ، 302 ، 314 ، 315 ، 316 ، 334 ، 389 ، 396 ، 404 ، 406 ، 407 ، 408 ، 412 ، 415 ، 418 ، 419 ، 421 ، 422 ، 423 ، 424 ، 430 ، 431 ، 432 ، 433 ، 446 ، 456 ، 465 ، 469 ، 472 ، 475 ، 476 ، 477 ، 478 ، 479 ، 484 ، 488 ، 557\r\nنصر الله خان بهارلو 4 ، 7 ، 9 ، 25 ، 26 ، 27 ، 33 ، 41 ، 44 ، 45 ، 54 ، 57 ، 59 ، 88 ، 95 ، 97 ، 114 ، 121 ، 125 ، 283 ، 302 ، 303 ، 304 ، 305 ، 351 ، 376 ، 381\r\nنصر الله خان سرتيپ ( ميرزا - ) 32\r\nنصر الله خان سرتيپ 359 ، 360 ، 366 ، 368 ، 370 ، 391\r\nنصر الله خان لارى 40\r\nنصر الله ميرزا 482 ، 491 ، 493\r\nنصرت الدوله 6 ، 72 ، 125 - فيروز ميرزا ، فرمانفرما\r\nنصرت الدوله 465 - عبد الحسين ميرزا\r\nنصرت الملك - جابر خان\r\nنصير الدوله ( عبد الوهاب آصف الدوله ) 78 ، 196 ، 222\r\nنصير الملك ( حاجى - ) 5 ، 12 ، 15 ، 20 ، 22 ، 28 ، 35 ، 37 ، 48 ، 55 ، 60 ، 72 ، 89 ، 90 ، 91 ، 110 ، 111 ، 134 ، 135 ، 136 ، 137 ، 142 ، 143 ، 147 ، 150 ، 152 ، 153 ، 159 ، 161 ، 162 ، 166 ، 180 ، 182 ، 183 ، 184 ، 187 ، 197 ، 198 ، 211 ، 213 ، 215 ، 218 ، 221 ، 233 ، 237 ، 246 ، 255 ، 258 ، 259 ، 260 ، 261 ، 262 ، 265 ، 266 ، 278 ، 279 ، 286 تا 292 ، 309 تا 320 ، 330 تا 334 ، 338 تا 340 ، 345 تا 368 ، 378 ، 380 ، 389 ، 391 تا 406 ، 413 ، 415 ، 418 ، 421 ، 436 ، 438\r\nنصير الملك ( ابو القاسم خان ) 439 ، 441 ، 449 ، 452 ، 453 ، 479 ، 482 ، 500 ، 502 ، 512 ، 515 ، 517 ، 519 ، 528 ، 534 تا 539 ، 548 تا 554 ، 556 ، 557 ، 558 ، 560 ، 583 تا 605 ، 616 ، 633\r\nنصير بنا 97\r\nنصير قناد ( حاجى - ) 446\r\nنصير نگهدارى ( حاجى - ) 286 ، 287\r\nنصير ( دزد ) 152\r\nنصير خان 564\r\nنظام السلطنه ( حسين قليخان ما فى ) 313 ، 316 ، 385 ، 406 ، 415 ، از 425 تا 449 - سعد الملك نظام الملك ( ميرزا عبد الوهاب خان - ) از 558 تا 599\r\nنظم الدوله 512\r\nنعيم لشكرنويس ( ميرزا - ) 14\r\nنعيم نورى ( ميرزا - ) 96\r\nنواب - حسين خان و حيدر خان\r\nنوذر ميرزا 9 ، 16 ، 21 ، 22 ، 23 ، 30 ، 32 ، 33 ، 161 ، 164 ، 175 ، 186 ، 194 ، 218 ، 219 ، 242 ، 243 ، 292 ، 313 ، 317 ، 318 ، 334 ، 337 ، 355 ، 362 ، 422 ، 439\r\nنور الله 356\r\n\r\n","description":"","footnote":"","page_name":" 760 ","page_number":870},
  {"content":"\r\n\r\nنور محمد خان 4\r\nنوروز خان سرتيپ 125\r\nنى الياس 387\r\nنىپر صاحب 7 ، 9 ، 15\r\nو انس صاحب 332\r\nوثوق لشكر 536\r\nوجيه الله ميرزا 87\r\nوصال 388 ، 415 ، 417\r\nوكيل الدوله 625\r\nوكيل الملك 8\r\nولز - مهجر ولز\r\nولس ( كپيتن - ) 146\r\nولى خان بيگ كلانتر 492 ، 493\r\nولى خان 364\r\nويلز ( كپيتن - ) 169 ، 170\r\nهادى ( حاجى - ) 162\r\nهادى ( حاجى ميرزا - معدل الملك ) 89 ، 94 ، 209\r\nهادى خان ابو الويردى 132\r\nهادى خان ( ميرزا - ) 464 ، 465\r\nهانس 169 ، 363 ، 367 ، 378\r\nهدايت الله پيشنماز ( ميرزا - ) 164 ، 205 ، 206 ، 266 ، 340 ، 341 ، 389 ، 391 ، 393 ، 394 ، 395 ، 398 ، 399 ، 400 ، 403 ، 410 ، 418 ، 428 ، 435 ، 436 ، 441 ، 452 ، 454 ، 456 ، 457 ، 461 ، 464 ، 470 ، 471 ، 477 ، 479 ، 489 ، 525 ، 533 ، 550 ، 575 ، 582 ، 583 ، 591 ، 600 ، 632 ، 646 ، 648 ، 659\r\nهدايت الله ياور ( ميرزا - ) 93\r\nهدايت مدرس ( حاجى - ) 435 ، 641\r\nهربرت صاحب 273\r\nهميلتون صاحب 251\r\nهندرياس ( دكتر ) 79\r\nهونود ( مستر - ) 692\r\nيحيى ( شيخ - ) 55 ، 61 - امام جمعه\r\nيحيى خان معتمد الملك - معتمد الملك\r\nيحيى مباشر ( حاجى ميرزا - ) 172\r\nيزدانى ( ميرزا - ) 415 ، 417\r\nيوزباشى حسن ( بوكربلائى ) 370\r\nيوزباشى محمود 293\r\nيوسف ( ميرزا - ) 157 ، 161 ، 162 ، 164 ، 217 ، 328\r\nيوسف بيگ 4 ، 144\r\nيوسف خان توللى 344\r\nيوسف خان ( رئيس گمرك ) 133\r\nيوسف خان مستشار ( حاجى ميرزا - ) 43 ، 44 ، 206\r\nيوسف شريف خان هندى 346\r\nيوسف عرقى 601 ، 602\r\nيوسف فسائى ( ميرزا - ) 579 ، 580 ، 602 ، 615\r\nييت ( كپيتن - ) 137\r\n\r\n","description":"","footnote":"","page_name":" 761 ","page_number":871},
  {"content":"\r\n . \r\n","description":"","footnote":"","page_name":" 762 ","page_number":872},
  {"content":"\r\n\r\n\r\nفهرست نام اماكن\r\nآباده 7 ، 31 ، 33 ، 35 ، 48 ، 135 ، 146 ، 148 ، 157 ، 187 ، 250 ، 255 ، 284 ، 286 ، 307 ، 309 ، 319 ، 333 ، 349 ، 359 ، 360 ، 403 ، 411 ، 427 ، 428 ، 430 ، 431 ، 434 ، 435 ، 436 ، 442 ، 444 ، 445 ، 447 ، 456 ، 460 ، 465 ، 468 ، 469 ، 473 ، 501 ، 502 ، 527 ، 538 ، 548 ، 550 ، 561 ، 563 ، 565 ، 609 ، 619 ، 633 ، 640 ، 642 ، 660 ، 671 ، 672 ، 696 ، 699 ، 701 ، 704 ، 708\r\nآباده طشك 197 ، 236 ، 320 ، 321 ، 324 ، 696\r\n( در چند مورد طشت )\r\nآباده طشت 33 ، 47 ، 63 ، 231 -\r\nآب باريك ( محله ) 491 ، 554 ، 680\r\nآبگرم قير 20\r\nآذربايجان 237 ، 465\r\nآسمان گرد ( صحرا ) 294\r\nآلمان 361 ، 500 ، 503 ، 618 ، 619 ، 710\r\nابرقو 31 ، 43 ، 197 ، 198 ، 363\r\nارچينى 341\r\nاردستان 432\r\nاردكان 10 ، 29 ، 46 ، 58 ، 316 ، 361 ، 465 ، 507 ، 617 ، 675 ، 692 ، 697 ، 717\r\nارزنه الروم 84\r\nارژنه - دشت ارژن\r\nارگ كريم خانى 399\r\nارسنجان 22 ، 28 ، 35 ، 37 ، 96 ، 107 ، 238 ، 306\r\nاسپاس 320\r\nاسپانى 26\r\nاسترآباد 252 ، 352\r\nاستريا 68\r\nاستنبول 89\r\nاسحاق بيگ ( محله ) 573\r\nاشكنان 141\r\nاشكون 152 ، 168\r\nاصطهبانات 4 ، 12 ، 17 ، 26 ، 70 ، 136 ، 156 ، 170 ، 213 ، 229 ، 237 ، 242 ، 254 ، 255 ، 260 تا 263 ، 283 ، 297 ، 298 ، 354 ، 357 ، 359 ، 420 ، 421 ، 422 ، 427 ، 445 ، 454 ، 460 ، 463 ، 473 ، 511 ، 528 ، 573 ، 594 تا 597 ، 604 ، 610 ، 713\r\nاصفهان 6 ، 7 ، 42 ، 63 ، 98 ، 100 ، 103 ، 125 ، 145 ، 146 ، 148 ، 154 ، 155 ، 156 ، 157 ، 160 ، 165 ، 171 ، 172 ، 176 ، 178 ، 184 ، 186 ، 198 ، 205 ، 206 ، 213 تا 217 ، 221 ، 222 ، 224 تا 228 ، 232 تا 235 ، 240 تا 242 ،\r\n\r\n","description":"","footnote":"","page_name":" 763 ","page_number":873},
  {"content":"\r\n\r\n245 ، 249 ، 250 ، 253 ، 255 تا 257 ، 259 ، 260 ، 262 ، 266 ، 269 ، 271 ، 273 ، 275 ، 281 ، 283 ، 285 تا 294 ، 298 ، 301 تا 303 ، 307 ، 313 ، 321 ، 333 ، 341 ، 344 ، 346 ، 348 ، 349 ، 352 ، 354 ، 363 ، 367 ، 376 ، 387 ، 402 ، 407 ، 414 ، 427 ، 432 ، 442 ، 450 ، 452 ، 455 ، 459 ، 460 ، 462 ، 468 ، 471 ، 478 ، 487 ، 488 ، 513 ، 521 ، 525 ، 568 ، 586 ، 598 ، 603 ، 614 ، 618 ، 629 ، 633 ، 660 ، 669 ، 671 ، 673 ، 676 تا 678 ، 681 ، 698 ، 707 تا 710\r\nاطريش 209\r\nافروز 39 ، 197 ، 219\r\nافسر 253 ، 281 ، 331 ، 580\r\nافغانستان 98 ، 249\r\nاقليد 7 ، 24 ، 48 ، 284 ، 411 ، 565\r\nاكبرآباد 404 ، 457 ، 461 ، 538 ، 565 ، 673 ، 702\r\nالنجر كمپنى 512\r\nامامزاده اسماعيل 222 ، 367\r\nامامزاده شاه مير على حمزه 255\r\nامريكا 146 ، 154 ، 186\r\nانزلى 95\r\nانگليس 83 ، 88 ، 98 ، 105 ، 124 ، 168 ، 189 ، 194 ، 215 ، 218 ، 225 ، 264 ، 273 ، 356 ، 398 ، 405 ، 462 ، 479 ، 569 ، 577 ، 589 ، 590 ، 600 ، 619 ، 624 ، 628 ، 639 ، 672 ، 682 ، 687 ، 692 ، 694 ، 701 ، 723\r\nايزدخواست 187 ، 321 ، 338 ، 380 ، 468 ، 513 ، 619\r\nباجگاه 189 ، 212 ، 332 ، 413 ، 416 ، 538 ، 556 ، 643\r\nبادكوبه 437\r\nبازار حاجى 378\r\nبازارچهء ملا آقا بابا 396\r\nبازار علاقه‌بندها 382\r\nبازار نو 236\r\nبازار وكيل 73 ، 153 ، 176 ، 243 ، 293 ، 318 ، 340 ، 373 ، 378 ، 379 ، 381 ، 437 ، 447 ، 452 ، 509 ، 523 ، 554 ، 578 ، 613 ، 622 ، 696 ، 716\r\nباشت ( قلعه ) 143\r\nباصرم 132\r\nباغات كشن - كشن\r\nباغ ارم 219 ، 289 ، 643 تا 648 ، 698 ، 699 ، 706\r\nباغان 106\r\nباغ ايلخانى 352\r\nباغ تخت 11 ، 27 ، 78 ، 280 ، 289 ، 312 ، 553 ، 620 ، 650 ، 721\r\nباغ جنت 365\r\nباغ جهان‌نما 236 ، 348 ، 359 ، 362 ، 380 ، 401 ، 420 ، 429 ، 478 ، 511 ، 607 ، 608 ، 610 ، 630 تا 632 ، 711\r\nباغ حاج محمد مهدى كشميرى 377 ، 450 ، 535 ، 623\r\nباغ دلگشا 115 ، 138 ، 170 ، 207 ، 208 ، 221 ، 222 ، 235 ، 251 ، 253 ، 255 ، 256 ، 259 ، 264 ، 265 ، 268 تا 271 ، 276 ، 280 - دلگشا\r\nباغ رحمت‌آباد 348 ، 481\r\nباغ رشك بهشت 247 ، 294 ، 602 ، 645 تا 648 ، 710\r\nباغ رضا خانى 643 ، 677\r\n\r\n","description":"","footnote":"","page_name":" 764 ","page_number":874},
  {"content":"\r\n\r\nباغ شاه 131 ، 221 ، 249\r\nباغ شيخ 180 ، 218 ، 220 ، 249 ، 265 ، 357 ، 389 ، 450 ، 574 ، 658\r\nباغ صاحب اختيارى 528\r\nباغ صاحب ديوان 532 ، 681\r\nباغ عفيف‌آباد 37 ، 78 ، 177 ، 220 ، 238 ، 317 ، 318 ، 339 تا 341 ، 368 ، 383 ، 403 ، 455 ، 580 ، 665 ، 666\r\nباغ گلرار 529\r\nباغ گلشن 98 ، 206 ، 312 ، 317 ، 356 ، 360 ، 364 ، 367 ، 457 ، 544 ، 558 ، 681 ، 682 ، 684\r\nباغ مشير 579\r\nباغ ملك 639\r\nباغ نو 53 ، 62 ، 63 ، 126 ، 153 ، 159 ، 180 ، 186 ، 187 ، 194 ، 198 ، 220 ، 313 ، 359 ، 469\r\nبالاكت ( محله ) 601\r\nبالاگود 418\r\nبانك روس 585 ، 695 ، 731\r\nبانك شاهنشاهى 381 ، 442 ، 453 ، 461 ، 471 ، 497 ، 510 ، 516 ، 531 ، 545 ، 568 ، 574 ، 586 ، 597 ، 601 ، 617 ، 643 ، 674 ، 684\r\nبرازجان 40 ، 54 ، 56 ، 252 ، 260 ، 261 ، 289 ، 526 ، 529\r\nبرده 6 ، 64 ، 300\r\nبرلين 79\r\nبرم 41 ، 513\r\nبرما 11 ، 12 ، 77\r\nبستك 12 ، 130 ، 152 ، 280 ، 552\r\nبصره 162 ، 431\r\nبغداد 209 ، 253 ، 281 ، 321 ، 323 ، 449 ، 513 ، 560 ، 719\r\nبلجيك 471 ، 618 ، 709 ، 716\r\nبلوچستان 422\r\nبمبئى 149 ، 206 ، 210 ، 232 ، 251 ، 253 ، 271 ، 475 ، 529 ، 685\r\nبمپور 42\r\nبند امير 145 ، 276 ، 294 ، 297 ، 332 ، 336 ، 337 ، 345 ، 346 ، 388 ، 440 ، 441\r\nبند بهمن 145\r\nبند تيله‌كان 294 ، 427\r\nبندر امجرد 357 ، 358 ، 367 ، 388\r\nبندر ريك 107\r\nبندر طاهرى 161\r\nبندر عباس 3 ، 16 ، 24 ، 26 ، 27 ، 36 ، 44 ، 63 ، 72 ، 89 ، 110 ، 136 ، 144 ، 151 ، 152 ، 154 ، 187 ، 242 ، 260 ، 295 ، 308 ، 370 ، 401 ، 421 ، 422 ، 437 ، 462 ، 551 ، 615 ، 721\r\nبندر قشم 444\r\nبندر كنگان 161\r\nبندر لنگه - لنگه\r\nبندر نابند 147 ، 165\r\nبندر ناصرى 586\r\nبنه كوه 21\r\nبنه مهدى ( گردنه ) 106\r\nبوانات 27 ، 30 ، 34 ، 41 ، 46 ، 55 ، 63 ، 64 ، 65 ، 70 ، 136 ، 156 ، 158 ، 161 ، 198 ، 199 ، 301 ، 302 ، 307 ، 314 ، 316 ، 334 ، 343 ، 357 ، 436 ، 437 ، 502 ، 585\r\nبوشهر 4 ، 17 ، 21 ، 24 ، 26 ، 27 ، 32 ، 33 ، 34 ، 35 ، 36 ، 37 ، 39 ، 40 ، 44 ، 50 ، 52 ، 56 ، 60 ، 61 ، 63 ، 68 ، 73 تا 75 ، 81 تا 85 ، 89 ، 91 ، 97 ، 101 ، 110 ، 113 ، 122 ، 130 ، 132 ، 136 ،\r\n\r\n","description":"","footnote":"","page_name":" 765 ","page_number":875},
  {"content":"\r\n\r\n137 ، 141 ، 142 ، 144 ، 146 ، 148 ، 151 تا 153 ، 158 ، 160 تا 166 ، 172 تا 176 ، 180 ، 182 ، 184 ، 185 ، 187 ، 188 ، 194 ، 202 ، 205 ، 206 تا 210 ، 215 ، 217 ، 218 ، 221 ، 222 ، 232 ، 234 ، 238 ، 239 ، 242 ، 243 ، 246 ، 250 ، 252 ، 253 ، 254 ، 258 تا 262 ، 271 ، 275 ، 277 ، 280 ، 283 ، 286 ، 287 ، 289 ، 290 ، 292 ، 294 ، 298 ، 300 ، 309 ، 312 ، 313 ، 314 ، 317 ، 323 ، 334 ، 336 ، 346 ، 349 ، 350 ، 354 ، 361 ، 366 ، 369 ، 376 ، 385 ، 398 ، 400 ، 402 ، 413 تا 415 ، 433 ، 442 تا 444 ، 446 ، 449 ، 453 ، 456 ، 457 ، 476 ، 477 ، 480 تا 484 ، 495 ، 501 ، 502 ، 504 ، 512 تا 514 ، 517 ، 523 ، 524 ، 526 ، 533 ، 534 ، 536 ، 542 ، 543 ، 545 ، 548 ، 560 ، 568 ، 569 ، 574 ، 575 ، 582 ، 586 ، 593 ، 594 ، 603 ، 604 ، 607 ، 608 ، 610 ، 615 ، 617 تا 619 ، 621 ، 622 ، 629 ، 630 ، 655 تا 657 ، 664 ، 671 ، 681 ، 688 ، 689 ، 693 ، 694 ، 696 ، 710 ، 711 ، 713 تا 715 ، 719 ، 721 تا 726 ، 731\r\nبهبهان 4 ، 9 ، 17 ، 42 ، 60 ، 62 ، 69 ، 78 ، 87 ، 91 ، 97 ، 98 ، 101 ، 104 ، 105 ، 111 ، 113 ، 114 ، 119 ، 125 ، 126 ، 127 ، 136 ، 137 ، 142 تا 147 ، 150 ، 160 ، 161 ، 164 ، 175 ، 184 ، 190 ، 197 ، 198 ، 215 ، 219 ، 221 ، 239 ، 241 ، 246 ، 262 ، 269 ، 284 ، 287 ، 289 ، 292 ، 313 تا 316 ، 336 ، 355 ، 362 ، 369 ، 404 ، 406 ، 311 ، 431 ، 433 ، 445 ، 450 ، 454 ، 460 ، 463 ، 464 ، 488 ، 497 ، 498 ، 502 ، 565 ، 567 ، 572 ، 604 ، 625 ، 636 ، 638 ، 639 ، 653 ، 672 ، 674 ، 682 ، 695 ، 708 ، 726 ، 730 ، 731\r\nبىبى دختران 84 ، 175\r\nبيدشهر 71 ، 335 ، 339 ، 403 ، 424 - جويم\r\nبيرم 185 ، 484\r\nبيضا 94 ، 131 ، 164 ، 172 ، 186 ، 195 ، 196 ، 198 ، 221 ، 226 ، 231 ، 272 ، 276 ، 297 ، 316 ، 318 ، 320 ، 329 ، 335 ، 358 ، 366 تا 368 ، 370 ، 388 ، 413 ، 435 ، 492 ، 522 ، 551 ، 552 ، 640 ، 657 ، 685 ، 712 ، 713 ، 717 تا 720 ، 728\r\nپاريس 615 ، 616\r\nپرشكفت 512 ، 703\r\nپرشگلف كمپنى 480 ، 578 ، 692\r\nپس‌كوهك 163 تا 166 ، 193 ، 269\r\nپل آبگينه 139 ، 343\r\nپل تيله كانى 297\r\nپل خان 286 ، 365 ، 419\r\nپل سيوند 247\r\nپل ولنجى 91\r\nپوزه سرخ 72\r\nپوزهء سنقرى 297\r\nپوزه سياه 99\r\nپوزه شور 279\r\nپوزه كشن 688 ، 689\r\nپيرمراد ( زيارتگاه ) 713\r\nپيشاور 77\r\nتادوان 227\r\nتبريز 96 ، 171 ، 237 ، 345 ، 387 ، 428 ، 442 ، 710\r\n\r\n","description":"","footnote":"","page_name":" 766 ","page_number":876},
  {"content":"\r\n\r\nتخت جمشيد 68 ، 70 ، 78 ، 79 ، 108 ، 135 ، 136 ، 140 ، 146 ، 156 ، 185 ، 276 ، 277 ، 281 ، 283 ، 303 ، 309 ، 332 ، 333 ، 401 ، 403 ، 538 ، 686 ، 701 ، 702\r\nتخت سنگ 298\r\nتل سلام 335 ، 380 ، 421 ، 446 ، 451 ، 521 ، 551 ، 634\r\nتنكاب 106\r\nتنگ الله اكبر 204 ، 515 ، 563 ، 578\r\nتنگ بلاغى 8 ، 31 ، 57 ، 61 ، 712\r\nتنگ تركان 7\r\nتنگ خياره 728\r\nتنگ زاغ 419\r\nتنگ زنجيران ، زنجران 70 ، 79 ، 106\r\nتنگستان 84 ، 252 ، 288 ، 290 ، 357 ، 542 ، 544 ، 619 ، 655\r\nتنگ سرخ 29\r\nتنگ سعدى 720\r\nتنگ فاروق 107\r\nتنگ موردى 141\r\nجاسك 283 ، 285\r\nجراش ، گراش ( قلعه ) 381 ، 475 ، 499\r\nجروم 678\r\nجره 34 ، 85 ، 86 ، 177 ، 253 ، 303 ، 350 ، 694\r\nجعفرآباد 208 ، 297 ، 575\r\nجلفا 622 ، 678\r\nجم 4 ، 89 ، 202 ، 203 ، 205 ، 298 ، 358 ، 406\r\nجنگل بمو 502\r\nجنگل ممو 33 ، 44 ، 182 ، 427 ، 480\r\nجوشك 368 ، 652 ، 684\r\nجويم بيدشهر 45 ، 71 ، 108 ، 335 ، 339 ، 346 ، 403 ، 424 ، 463 ، 474 ، 484 ، 499\r\nجهرم 3 ، 4 ، 5 ، 9 ، 13 ، 17 ، 25 ، 29 ، 33 ، 44 ، 46 ، 47 ، 56 ، 60 ، 72 ، 88 ، 120 ، 121 ، 136 ، 157 ، 180 ، 183 ، 186 ، 196 ، 206 ، 233 ، 238 ، 247 ، 295 ، 297 ، 298 ، 305 ، 306 ، 320 ، 326 ، 333 ، 335 ، 354 ، 361 ، 363 ، 389 ، 390 ، 391 ، 407 ، 412 ، 422 ، 424 ، 438 ، 445 ، 451 ، 453 ، 454 ، 474 ، 496 ، 499 ، 500 ، 528 ، 576 ، 640 ، 663 ، 680 ، 694 ، 711 ، 712 ، 713\r\nچپان ( ژاپن ) 578\r\nچنار راهدار 86 ، 238 ، 239 ، 274 ، 300 ، 334 ، 348 ، 555 ، 586 ، 664 ، 688 ، 696\r\nچنار فارياب 30 ، 109\r\nچين 291 ، 578 ، 595\r\nحاجىآباد مرودشت 112\r\nحضرت عبد العظيم 504 ، 512 ، 536\r\nحسينيه قوام 411 ، 520 ، 677\r\nحافظيه 125 ، 134 ، 204 ، 259 ، 418 ، 610 ، 646 ، 659 ، 677 ، 697\r\nحنا 238\r\nحيدرآباد 219 ، 222\r\nخاررود حله 107\r\nخان خبيث 495 ، 496\r\nخان خوره 70 ، 71 ، 217\r\nخان زنيان 6 ، 79 ، 130 ، 274 ، 298 ، 374 ، 415 ، 420 ، 512 ، 544 ، 554 ، 580 ، 586 ، 617 ، 618 ، 627 ، 663 ، 681\r\n\r\n","description":"","footnote":"","page_name":" 767 ","page_number":877},
  {"content":"\r\n\r\nخان كاهدان 119 ، 184\r\nخانقين 134\r\nخانه خبيث - خان خبيث\r\nخانه زنيان - خان زنيان\r\nخراسان 51 ، 52 ، 98 ، 203 ، 212 ، 222 ، 239 ، 247 ، 249 ، 293 ، 328 ، 330 ، 387 ، 422 ، 423 ، 467 ، 718\r\nخرامه 246 ، 299 ، 688 ، 692\r\nخرجان 46\r\nخرگ 95\r\nخسرو شيرين 10\r\nخشت 13 ، 28 ، 30 ، 34 ، 35 ، 38 ، 40 ، 41 ، 42 ، 74 ، 89 ، 109 ، 136 ، 151 ، 152 ، 155 ، 164 ، 169 ، 171 ، 189 ، 215 تا 217 ، 252 ، 254 ، 262 ، 278 ، 291 ، 355 ، 454 ، 509 ، 516 ، 526 ، 533 ، 553\r\nخفر 3 ، 5 ، 12 ، 26 ، 43 ، 57 ، 180 ، 198 ، 227 ، 247 ، 304 ، 325 ، 353 ، 354 ، 380 ، 446 ، 481 ، 518 ، 656 ، 681\r\nخفرك 57 ، 120 ، 238 ، 320 ، 401 ، 502 ، 525 ، 544\r\nخلار 207 ، 244 ، 556 ، 685\r\nخنج 39 ، 111 ، 112 ، 197 ، 253 ، 281 ، 331 ، 580\r\nخواجه ( بلوك ) 19 ، 52 ، 98 ، 322\r\nخورموج 83\r\nخير 17 ، 319 ، 713\r\nخيرآباد 231\r\nخيرات ( نهر ، آب ) 706 ، 707\r\nداراب 5 ، 7 ، 13 ، 14 ، 17 ، 20 ، 21 تا 25 ، 27 تا 30 ، 33 ، 35 ، 38 ، 41 ، 45 ، 46 ، 56 ، 63 ، 69 ، 79 ، 88 ، 89 ، 105 ، 115 ، 120 ، 122 ، 128 ، 130 ، 148 ، 151 ، 154 ، 168 ، 204 ، 205 ، 208 ، 212 ، 216 ، 227 ، 235 ، 238 ، 247 ، 251 ، 257 ، 259 ، 261 ، 277 ، 280 ، 282 ، 284 ، 299 ، 300 ، 304 ، 306 ، 308 ، 320 ، 322 ، 323 ، 325 ، 326 ، 333 ، 347 ، 349 تا 353 ، 355 ، 356 ، 359 ، 369 ، 371 ، 372 ، 374 ، 376 ، 377 ، 380 تا 384 ، 386 ، 398 تا 401 ، 407 ، 414 ، 417 ، 419 ، 424 ، 425 تا 427 ، 429 ، 432 ، 434 ، 438 تا 441 ، 451 ، 453 ، 454 ، 459 ، 469 ، 475 ، 477 تا 482 ، 490 ، 491 ، 494 ، 496 ، 499 تا 501 ، 513 ، 522 ، 523 ، 556 ، 558 ، 564 ، 593 ، 624 ، 625 ، 627 ، 629 ، 644 ، 645 ، 657 ، 673 ، 697 ، 698 ، 721\r\nدار السلام 324\r\nدار السلب ( دار السلم ) 223\r\nدارنجان سياخ 244 ، 524 ، 674\r\nدارنگان 299\r\nداريان 294\r\nدالكى 40 ، 54 ، 336 ، 215 ، 271 ، 526 ، 529 ، 548 ، 569 ، 627\r\nدالين 617\r\nدلگشا ( باغ ) 287 ، 290 ، 298 ، 299 ، 305 ، 307 ، 308 ، 325 ، 334 ، 347 ، 348 تا 351 ، 357 ، 358 ، 371 تا 373 ، 377 ، 380 ، 400 ، 401 ، 405 ، 435 ، 436 ، 496 ، 502 ، 593 ، 601\r\n- باغ دلگشا\r\nدرب شاهزاده ( محله ) 409 ، 686\r\nدروازه اصفهان 90 ، 128 ، 131 ، 138 ، 186 ، 225 ،\r\n\r\n","description":"","footnote":"","page_name":" 768 ","page_number":878},
  {"content":"\r\n\r\n226 ، 234 تا 236 ، 293 ، 389 ، 457 ، 534 ، 612 ، 634 ، 695 ، 696\r\nدروازه باغ شاه 429 ، 430 ، 458 ، 600 ، 602 ، 608 ، 612 ، 683 ، 725 ، 726\r\nدروازه سعدى 150 ، 186 ، 190 ، 280 ، 340 ، 378 ، 433 ، 487 ، 523 ، 534 ، 578 ، 618 ، 649 ، 683\r\nدروازه شادى الله 375 ، 537 ، 550\r\nدروازه شاه داعى 668 ، 683\r\nدروازه قرآن - قرآن\r\nدروازه قصابخانه 233 ، 418 ، 631\r\nدروازه كازرون 530 ، 531 ، 570 تا 573 ، 577 ، 581 ، 619 ، 621 ، 640 ، 650 ، 685\r\nدروازه مشير 377\r\nدرودان 77\r\nدره شاهى 330\r\nدريس كازرون 183\r\nدزفول 108 ، 252\r\nدزه كرد ( دزكرد ) 140 ، 141 ، 186\r\nدستجه 61\r\nدستگرد 683\r\nدشتاب ( محله ) 47 ، 57\r\nدشت ارژنه 6 ، 79 ، 169 ، 250 ، 317 ، 352 ، 367 ، 438 ، 439 ، 440 ، 512 ، 618\r\nدشتستان 19 ، 107 ، 160 ، 187 ، 242 ، 252 ، 262 ، 287 ، 288 ، 289 ، 290 ، 291 ، 292 ، 309 ، 313 ، 317 ، 318 ، 337 ، 357 ، 364 ، 412 ، 422 ، 440 ، 442 ، 452 ، 453 ، 454 ، 504 ، 526 ، 529 ، 542 ، 544 ، 558 ، 568 ، 618 ، 619 ، 655 ، 665 ، 726\r\nدشتك 628 ، 713 ، 728\r\nدشتى 11 ، 22 ، 80 ، 82 ، 83 ، 85 ، 89 ، 113 ، 131 ، 160 ، 183 ، 187 ، 242 ، 253 ، 262 ، 287 ، 289 ، 290 ، 292 ، 309 ، 313 ، 317 ، 318 ، 327 ، 331 ، 337 ، 357 ، 364 ، 412 ، 422 ، 440 ، 442 ، 452 تا 454 ، 504 ، 526 ، 529 ، 544 ، 558 ، 568 ، 619 ، 655 ، 665\r\nدشت برم 513\r\nده بزرگى 80 ، 120 ، 150 ، 194 ، 236 ، 257 ، 282 ، 293 ، 312 ، 314 ، 319 ، 362 ، 389 ، 418 ، 450 ، 630\r\nدوده 294 ، 604\r\nده بيد 31 ، 40 ، 43 ، 64 ، 217 ، 251 ، 252 ، 270 ، 343 ، 344 ، 364 ، 407 ، 411 ، 436 ، 437 ، 450 ، 456 ، 513 ، 600 ، 616 ، 642 ، 644\r\nدهده 371\r\nده‌شه 43\r\nده شيخ 458 ، 617 ، 663 ، 681\r\nده‌كره 167 ، 429\r\nده ملا 4\r\nده ميدانى 537\r\nده نو 378 ، 466\r\nدير 86\r\nرامجرد 219 ، 359 ، 366 ، 368 ، 480 ، 544 ، 548\r\nرحمت‌آباد 471\r\nرشت 284\r\nركن‌آباد 293\r\nرودخانه زيدان 150\r\nروس 168 ، 203 ، 237 ، 260 ، 273 ، 322 ، 330 ، 387 ، 453 ، 462 ، 542 ، 548 ، 559 ، 568 ، 577 ، 597 ، 602 ، 608 ، 609 ، 622 ، 629 ،\r\n\r\n","description":"","footnote":"","page_name":" 769 ","page_number":879},
  {"content":"\r\n\r\n630 ، 631 ، 660 ، 662 ، 671 ، 673 ، 681 ، 684 تا 686 ، 688 ، 689 ، 695 ، 708 ، 710 ، 711 ، 714 ، 716 تا 719 ، 721 ، 723 ، 725\r\nرونيز 133 ، 581\r\nريز 4 - جم\r\nزاهدان 576\r\nزرقان 80 ، 85 ، 116 ، 124 ، 143 ، 159 ، 211 ، 294 ، 308 ، 309 ، 318 ، 321 ، 332 ، 337 ، 338 ، 349 ، 360 ، 363 ، 365 ، 367 ، 401 ، 415 ، 419 ، 451 ، 452 ، 512 ، 549 ، 554 ، 573 ، 574 ، 583 ، 604 ، 611 ، 680 ، 725\r\nزنجان 334\r\nزنگىآباد 681\r\nسامره ، سرمن‌رآ 399 ، 460\r\nساوه 323\r\nسبزپوشان 97 ، 115 ، 142 ، 324 ، 330 ، 348 ، 369 ، 491 ، 653\r\nسجل‌آباد 246 ، 299\r\nسربند 687\r\nسرجوشك 579 - جوشك\r\nسرچهان 135 ، 215 ، 217 ، 462 ، 463\r\nسرخ ( قلعه ) 121\r\nسردزك 327 ، 356 ، 377 ، 594 ، 596\r\nسركوردان 40 ، 336\r\nسروستان 5 ، 11 ، 12 ، 15 ، 33 ، 38 ، 42 ، 48 ، 61 ، 119 ، 142 ، 156 ، 168 ، 183 ، 229 ، 300 ، 317 ، 320 ، 325 ، 328 ، 351 ، 354 ، 369 ، 415 ، 454 ، 560 ، 656 ، 709 ، 726\r\nسعدى ، سعديه 15 ، 56 ، 133 ، 251 ، 400 ، 401 ، 576 ، 649\r\nسفارت روس 382\r\nسلطان‌آباد 127 ، 680\r\nسيمران 316\r\nسميرم 163\r\nسنگ سياه ( محله ) 10 ، 38 ، 140 ، 362 ، 467 ، 522 ، 531\r\nسوئد 385\r\nسورمق 284 ، 333 ، 359 ، 434\r\nسوروكلو 219\r\nسه ده 353 ، 354\r\nسياخ 20 ، 222 ، 223 ، 224 ، 244 ، 261 ، 291 ، 294 ، 299 ، 642\r\nسيد ابو الوفا 221 ، 729\r\nسيدان 535\r\nسيد حاجى غريب 312 ، 351 ، 352 ، 420 ، 567 ، 575 ، 602 ، 609 ، 631 ، 650 ، 651\r\nسيد شاه ( محله ) 487\r\nسيد علاء الدين حسين 54 ، 228 ، 347 ، 365 ، 372 ، 375 ، 515 ، 540 ، 573 ، 647 ، 648 ، 676\r\nسيد مير احمد 393 ، 395\r\nسيد مير محمد ( امامزاده ) 177 ، 365 ، 378 ، 416 ، 435 ، 464 ، 497 ، 614 ، 648 ، 655 ، 706 ، 708\r\nسيرجان 104 ، 122 ، 386 ، 387 ، 419 ، 420 ، 421 ، 423 ، 427\r\nسيمكان 14 ، 75 ، 88 ، 304 ، 451 ، 537\r\nسينه سفيد 172\r\nسيوند 168 ، 238 ، 253 ، 254 ، 294 ، 307 ، 335 ، 422 ، 423 ، 621 ، 660 ، 682\r\n\r\n","description":"","footnote":"","page_name":" 770 ","page_number":880},
  {"content":"\r\n\r\nشامات 209\r\nشاه‌چراغ 5 ، 61 ، 86 ، 129 ، 212 ، 247 ، 265 ، 266 ، 316 ، 346 ، 378 ، 384 ، 395 ، 404 ، 412 ، 414 ، 552 ، 567 ، 571 ، 575 ، 594 ، 596 ، 612 ، 613 ، 617 ، 627 ، 630 ، 636 ، 637 ، 659 ، 690 ، 698 ، 701 ، 705 ، 706 ، 708 ، 723 ، 726\r\nشاهزاده عبد الله 640 ، 641 ، 642 ، 643\r\nشاهزاده قاسم ( امامزاده ) 528\r\nشاه مير على حمزه 534\r\nشبانكاره 108 ، 336\r\nشش پير 244\r\nشش ده فسا 481 ، 482\r\nشگفت 571\r\nشمس‌آباد 85 ، 641\r\nشهريارى ( قلعه ) 20 ، 21 ، 22\r\nشوراب 641\r\nشورستان 34\r\nشوشتر 108 ، 146 ، 239 ، 241 ، 252 ، 366 ، 567\r\nشولكستان 333 ، 468\r\nشيب كوه 107 ، 141\r\nشيرده 583\r\nصحرارود فسا 213\r\nطارم 95 ، 371\r\nطبر ، تير ( قلعه ) 6 ، 8 ، 10 ، 13 ، 17 ، 23 ، 57 ، 61 ، 74 ، 98 ، 121 ، 371 ( در اصل به هر دو ضبط آمده است ، وجه غالب در متن اختيار شد )\r\nعثمانى 83 ، 84 ، 133 ، 134 ، 233 ، 236 ، 275 ، 319 ، 631 ، 660 ، 662\r\nعراق 98 ، 195 ، 273 ، 353 ، 407 ، 521\r\nعربستان 105 ، 148 ، 309 ، 376 ، 445 ، 591 ، 653\r\nعلىآباد 411\r\nعلىآباد قره‌باغ 126\r\nعمارت خورشيد 411 ، 535\r\nفال اسير 141\r\nفامور 34\r\nفداق 484\r\nفدشكو 3\r\nفراشبند 91 ، 311\r\nفرانسه 208 ، 239 ، 241 ، 252 ، 711\r\nفرنگستان 325 ، 332 ، 333 ، 452 ، 597 ، 663 ، 732\r\nفسا 3 ، 11 تا 15 ، 17 ، 18 ، 22 ، 25 ، 28 ، 29 ، 34 ، 38 ، 42 ، 44 ، 45 ، 56 ، 57 ، 61 ، 70 ، 72 تا 76 ، 82 ، 88 ، 89 ، 90 ، 95 ، 97 ، 133 ، 141 ، 154 ، 155 ، 168 ، 178 ، 179 ، 182 ، 206 ، 212 ، 213 ، 219 ، 234 ، 247 ، 250 ، 255 ، 256 ، 282 ، 283 ، 298 ، 300 ، 306 ، 311 ، 317 ، 320 ، 326 ، 334 ، 347 ، 350 ، 355 ، 357 ، 364 ، 369 ، 376 ، 377 ، 380 ، 381 ، 382 ، 383 ، 388 ، 389 ، 401 ، 407 ، 414 ، 416 ، 419 تا 423 ، 427 ، 431 ، 444 ، 447 ، 451 ، 453 ، 454 ، 462 ، 464 ، 478 ، 480 ، 481 ، 490 ، 494 ، 496 ، 500 ، 502 ، 509 ، 514 ، 522 ، 528 ، 529 ، 532 ، 535 ، 537 ، 541 ، 542 ،\r\n\r\n","description":"","footnote":"","page_name":" 771 ","page_number":881},
  {"content":"\r\n\r\n546 ، 549 ، 551 ، 552 ، 575 ، 576 ، 578 ، 579 ، 580 ، 581 ، 583 ، 594 ، 602 ، 604 ، 653 ، 657 ، 658 ، 667 ، 711 ، 712 ، 713 ، 730 ، 731\r\nفلارد 126 ، 127\r\nفيجان 93\r\nفيروزآباد 16 ، 21 ، 26 ، 31 ، 34 ، 45 ، 89 ، 106 ، 107 ، 129 ، 135 ، 142 ، 149 ، 156 ، 177 ، 184 ، 208 ، 221 ، 253 ، 277 ، 284 ، 289 ، 290 ، 300 ، 349 ، 357 ، 359 ، 360 ، 421 ، 422 ، 454 ، 482 ، 497 ، 502 ، 623 ، 692 ، 694 ، 731\r\nقاين 194\r\nقباكلنگى 84\r\nقبر حافظ - حافظيه 600\r\nقرآن ( دروازه ) 218 ، 421 ، 654\r\nقره‌باغ 570 ، 577\r\nقزوين 87\r\nقشم 24 ، 285 ، 476\r\nقصر الدشت 294 ، 643\r\nقصر شيرين 71\r\nقطب‌آباد 196\r\nقلات 223 ، 228 ، 276 ، 300 ، 301 ، 315 ، 318 ، 326 ، 413 ، 644 ، 645\r\nقم 156 ، 322 ، 401 ، 432 ، 433 ، 459 ، 535\r\nقمشه 75 ، 442 ، 689\r\nقنقرى 158 ، 161 ، 198 ، 314 ، 334 ، 343 ، 357 ، 436 ، 502 - بوانات\r\nقوام‌آباد 31 ، 72 ، 83 ، 141 ، 142 ، 199 ، 322 ، 348 ، 682\r\nقير 4 ، 14 ، 23 ، 45 ، 70 ، 136 ، 216 ، 228 ، 219 ، 407 ، 439 ، 453 ، 454 ، 555 ، 580 ، 623 ، 625 ، 634 ، 639 ، 641 ، 653 ، 712 - كازرين\r\nقلعه اشكنان 694\r\nقلعه بشكان 31\r\nقلعه جراش - جراش\r\nقلعه شهريارى 156\r\nقلعه شيخ عامر 521 ، 561\r\nقلعه طبر - طبر\r\nقلعه گراش 709 ، 712 ، 727\r\nقلعه مزيجان لار 373 ، 374 ، 375\r\nكاروانسراى هفت تن 351\r\nكاروانسراى حاجى رستم 347\r\nكاروانسراى مخك 56\r\nكاروانسراى مشير ، مشير الملك 156 ، 162 ، 320 ، 331 ، 595 ، 601\r\nكازرون 7 ، 9 ، 14 ، 21 ، 22 ، 25 ، 28 ، 30 ، 34 ، 35 ، 42 ، 43 ، 50 ، 55 ، 57 ، 78 ، 89 ، 108 ، 109 ، 110 ، 131 ، 136 ، 139 ، 140 ، 141 ، 145 ، 151 ، 152 ، 153 ، 155 ، 164 ، 169 ، 180 ، 183 ، 187 ، 190 ، 191 ، 192 ، 194 ، 202 ، 210 ، 215 تا 217 ، 234 ، 238 ، 244 ، 250 تا 252 ، 262 ، 277 ، 279 ، 284 ، 286 ، 287 ، 288 ، 292 ، 294 ، 295 ، 297 ، 300 ، 311 ، 316 ، 318 ، 327 ، 335 ، 341 ، 342 ، 343 ، 344 ، 345 ، 347 ، 350 ، 357 ، 367 ، 369 ، 373 ، 420 ، 421 ، 431 ، 438 ، 440 ، 446 ، 449 ، 453 ، 459 ، 463 ، 482 ، 485 ، 491 ، 504 ، 513 ، 518 ، 523 ، 524 ، 525 ، 526 ، 540 ، 544 ، 553 ، 572 ، 584 ، 658 ، 678 ،\r\n\r\n","description":"","footnote":"","page_name":" 772 ","page_number":882},
  {"content":"\r\n\r\n689 ، 692 ، 717 ، 723\r\nكازرين 4 ، 14 ، 70 ، 216 ، 218 ، 219 ، 407 ، 439 ، 453 ، 454 ، 555 ، 580 ، 623 ، 625 ، 634 ، 639 ، 641 ، 653 ، 712 - قير\r\nكاشان 157 ، 216 ، 323 ، 633\r\nكاظمين 330\r\nكامفيروز 28 ، 100 ، 203 ، 271 ، 272 ، 316 ، 370 ، 456 ، 489\r\nكتل دختر 141 ، 244\r\nكتل ملو 34 ، 38\r\nكراچى 185 ، 249 ، 452\r\nكرمان 8 ، 12 ، 35 ، 59 ، 61 ، 105 ، 114 ، 115 ، 122 ، 135 ، 197 ، 252 ، 297 ، 319 ، 323 ، 330 ، 355 ، 365 ، 373 ، 374 ، 383 ، 384 ، 386 ، 387 ، 400 ، 419 ، 420 ، 421 ، 424 ، 425 ، 426 ، 427 ، 433 ، 451 ، 462 ، 463 ، 465 ، 480 ، 481 ، 482 ، 487 ، 490 ، 504 ، 505 ، 536 ، 581 ، 640\r\nكربلا 110 ، 141 ، 152 ، 176 ، 206 ، 209 ، 249 ، 347 ، 367 ، 379 ، 393 ، 417 ، 418 ، 471 ، 494 ، 555 ، 558 ، 580 ، 584 ، 695 ، 696 ، 709 ، 710 ، 713 ، 726\r\nكردستان 84 ، 151 ، 183 ، 465\r\nكرده ( ده ) 35\r\nكربال 38 ، 100 ، 196 ، 235 ، 320 ، 346 ، 414 ، 416 ، 427 ، 439 ، 448 ، 454 ، 480 ، 555 ، 657\r\nكرمانشاهان 134 ، 183 ، 253 ، 346 ، 399 ، 449\r\nكشكو 407\r\nكشن ( باغات ) 136\r\nكلات 166\r\nكلارك 168\r\nكلبار 88 ( ؟ )\r\nكل كوه 38 ، 51 ، 76 ، 83 ، 257\r\nكل مشيرى ، مشيريه 206 ، 532 ، 535 ، 621\r\nكلوى خواجه 20\r\nكوشك بىبىچه 550\r\nكوشك پيچه 684 ( ؟ ) - كوشك بىبىچه\r\nكوشك قاضى 604 ، 608\r\nكوشك نصر الله ميرزا 688\r\nكوشكى 137\r\nكوه برفى 581 ، 582 ، 617 ، 674\r\nكوه برم 305 - برم\r\nكوه بمو 413 ، 491 ، 493\r\nكوه صيدان 306 - سيدان\r\nكوهك 370\r\nكوه كيلو 73 - كوهكيلويه\r\nكمارج 28 ، 30 ، 34 ، 42 ، 54 ، 61 ، 89 ، 136 ، 151 ، 152 ، 155 ، 164 ، 171 ، 216 ، 217 ، 252 ، 254 ، 262 ، 355 ، 454 ، 509 ، 627 ، 666 ، 678 ، 723\r\nكمين 538\r\nكنار تخته 35 ، 40 ، 85 ، 169 ، 327 ، 622 ، 678\r\nكناره 309 ، 708\r\nكوار 14 ، 33 ، 46 ، 89 ، 98 ، 99 ، 106 ، 107 ، 144 ، 145 ، 180 ، 196 ، 235 ، 250 ، 252 ، 297 ، 319 ، 440 ، 518 ، 623 ، 657 ، 672 ، 681 ، 730 ، 732\r\nكوديان 16 ، 39 ، 69 ، 223 ، 245 ، 357 ، 645\r\nكوهكيلويه 8 ، 55 ، 60 ، 62 ، 75 ، 76 ، 78 ، 80\r\nكوهمره ، كوهمره‌جات 21 ، 108 ، 109 ، 189 ، 196 ، 213 ، 364 ، 480 ، 495 ، 496 ، 517 ، 532 ، 571 ، 581 ، 596 ، 641\r\n\r\n","description":"","footnote":"","page_name":" 773 ","page_number":883},
  {"content":"\r\n\r\nگاوبندى 69 ، 82 ، 89 ، 115 ، 122 ، 123 ، 138 ، 161\r\nگراش - جراش 175 ، 197\r\nگردنه تنگ تور 370\r\nگردنه داركوب 417\r\nگشنگان 57\r\nگله‌دار 111 ، 115 ، 116 ، 117 ، 119 تا 123 ، 136 ، 137 ، 138 ، 139 ، 144 ، 149 ، 150 ، 155 ، 161 ، 164 ، 175 ، 186 ، 191 ، 194 ، 196 تا 199 ، 202 ، 287 ، 335 ، 358 ، 360 ، 408 ، 439 ، 454 ، 544\r\nگود عربان ( محله ) 38\r\nگود ملعون 468\r\nگويم 168 ، 228 ، 318 ، 388 ، 720\r\nگيلان 685\r\nلار ، لارستان 5 ، 7 ، 8 ، 12 ، 15 ، 22 ، 28 ، 45 ، 51 ، 71 ، 74 ، 84 ، 93 ، 96 ، 107 ، 111 ، 115 ، 128 ، 130 ، 141 ، 149 ، 161 ، 165 ، 178 ، 185 ، 194 ، 198 ، 250 ، 280 ، 282 ، 289 ، 331 ، 339 ، 349 ، 350 ، 358 ، 359 ، 363 ، 370 ، 371 ، 372 ، 373 ، 374 ، 375 ، 376 ، 407 ، 409 ، 416 ، 419 ، 434 ، 437 ، 438 ، 451 ، 463 ، 471 ، 474 ، 476 ، 477 ، 478 ، 482 ، 484 ، 494 ، 495 ، 499 ، 500 ، 501 ، 514 ، 518 ، 535 ، 540 ، 541 ، 551 ، 556 ، 558 ، 560 ، 561 ، 564 ، 593 ، 596 ، 599 ، 627 ، 629 ، 649 ، 652 ، 657 ، 658 ، 673 ، 692 ، 694 ، 710 ، 712 ، 721 ، 726 ، 727\r\nلب آب ( محله ) 418 ، 596 ، 614 ، 683\r\nلشنى - طوايف\r\nلندن 172 ، 176 ، 239 ، 356 ، 628\r\nلنگه ( بندر ) 72 ، 77 ، 78 ، 82 ، 83 ، 89 ، 100 ، 101 ، 110 ، 136 ، 151 ، 152 ، 187 ، 260 ، 308 ، 551 ، 552 ، 560 ، 561 ، 596\r\nليراوى 91\r\nمائين 168\r\nمازندران 357\r\nماهور ميلانى 692\r\nمحلات 353\r\nمحمره 4 ، 105 ، 110 ، 188 ، 226 ، 232 ، 452 ، 567\r\nمحلهء بياتها 222\r\nمحله مولا 314\r\nمحمودآباد كرمان 529\r\nمدرس 239\r\nمدرسه آقا بابا خان 338 ، 616 ، 641\r\nمدرسه خان 64 ، 191 ، 222 ، 266 ، 341 ، 402\r\nمدرسه منصوريه 581 ، 632\r\nمدرسه هاشميه 470\r\nمدينه 609\r\nمرودشت 88 ، 101 ، 120 ، 136 ، 144 ، 145 ، 167 ، 172 ، 228 ، 238 ، 306 ، 320 ، 401 ، 454 ، 480 ، 502 ، 525 ، 544 ، 555 ، 573 ، 577\r\nمزرعه گاوكان 346\r\nمزرعه علىآباد ظهيرك 390\r\nمزيجان 371 - قلعه مزيجان\r\nمسجد بردى 25 ، 28 ، 29 ، 32 ، 55 ، 79 ، 90 ، 112 ، 127 ، 128 ، 165 ، 318 ، 335 ، 368 ، 409 ،\r\n\r\n","description":"","footnote":"","page_name":" 774 ","page_number":884},
  {"content":"\r\n\r\n465 ، 527 ، 529 ، 530 ، 554 ، 574 ، 577 ، 578 ، 580 ، 626\r\nمسجد جامع 116 ، 141 ، 422 ، 464\r\nمسجد علمدار 582\r\nمسجد طاهريه 116\r\nمسجد طپاليان 422\r\nمسجد مشير 39 ، 331 ، 396 ، 514 ، 531 ، 571 ، 572 ، 594 ، 595 ، 597 ، 616 ، 617 ، 697\r\nمسجد مولا 356 ، 428 ، 690\r\nمسجد نصير الملك 393\r\nمسجد حاجى نصير الملك 464 ، 466 ، 530 ، 533\r\nمسجد نو 29 ، 36 ، 37 ، 43 ، 55 ، 75 ، 122 ، 127 ، 129 ، 138 ، 150 ، 152 ، 164 ، 165 ، 182 ، 189 ، 192 ، 197 ، 202 ، 205 ، 207 ، 213 ، 216 ، 221 ، 225 ، 229 ، 236 ، 265 ، 266 ، 287 ، 290 ، 300 ، 320 ، 331 ، 344 ، 376 ، 403 ، 404 ، 409 ، 416 ، 429 ، 433 ، 436 ، 458 ، 459 ، 465 ، 471 ، 477 ، 480 ، 498 ، 502 ، 508 ، 515 ، 520 ، 521 ، 526 ، 527 ، 529 ، 531 ، 532 ، 551 ، 563 ، 572 ، 574 ، 576 ، 578 ، 579 ، 580 ، 581 ، 583 ، 585 ، 589 ، 591 ، 592 ، 594 ، 599 ، 610 ، 614 ، 615 ، 625 ، 626 ، 627 ، 628 ، 633 ، 637 ، 640 ، 653 ، 664 ، 665 ، 666 ، 676 ، 677 ، 690 ، 716 ، 723\r\nمسجد وكيل 13 ، 29 ، 37 ، 125 ، 159 ، 212 ، 213 ، 259 ، 264 ، 265 ، 318 ، 322 ، 333 ، 352 ، 369 ، 393 ، 401 ، 402 ، 418 ، 428 ، 437 ، 468 ، 471 ، 534 ، 594 ، 646 ، 672 ، 690 ، 717\r\nمشرقين 197\r\nمشهد ام النبى 44 ، 89 ، 212 ، 251 ، 253\r\nمشهد مرغاب 8 ، 40 ، 56 ، 71 ، 72 ، 210 ، 228 ، 229 ، 246 ، 369 ، 370 ، 456 ، 466 ، 671 ، 682\r\nمشهد مادر سليمان 437 ، 466\r\nمشهد 43 ، 49 ، 215 ، 219 ، 222 ، 299 ، 322 ، 327 ، 387 ، 411 ، 413 ، 415 ، 417 ، 421 ، 423 ، 481 ، 548 ، 554 ، 573 ، 641\r\nمصر 167 ، 443 ، 732\r\nمكه 98 ، 130 ، 194 ، 222 ، 225 ، 593 ، 594 ، 609 ، 708\r\nمنصوريه ( امامزاده ) 531\r\nموردستان ( محله ) 693\r\nمهيار 488\r\nميدان توپخانه 122 ، 129 ، 716 ، 719 ، 731\r\nميدان شاه 81 ، 356 ، 418 ، 615 ، 466\r\nميدان طويله 73 ، 160 ، 472\r\nميدان نقاره‌خانه 243\r\nميدان مولا 698\r\nميان كتل 133 ، 217\r\nميان لنگ 509\r\nميناب 24 ، 422\r\nميمند 149 ، 157 ، 185 ، 644\r\nنائين 225 ، 363\r\nناصرى 542\r\nنجف 151 ، 367 ، 709 ، 713 ، 726\r\nنگارستان بيضا 195\r\nنوبندگان 61 ، 95 ، 389\r\nنودان 297\r\nنيريز 12 ، 13 ، 27 ، 33 ، 35 ، 85 ، 86 ، 105 ، 127 ، 132 ، 134 ، 135 ، 136 ، 156 ، 162 ، 164 ،\r\n\r\n","description":"","footnote":"","page_name":" 775 ","page_number":885},
  {"content":"\r\n\r\n171 ، 182 ، 213 ، 217 ، 219 ، 240 ، 346 ، 354 ، 357 ، 359 ، 419 ، 420 ، 433 ، 445 ، 454 ، 462 ، 463 ، 474 ، 485 ، 488 ، 495 ، 502 ، 522 ، 524 ، 536\r\nهرابرجان 67 ، 68\r\nهفت تن 88\r\nهفت دست 273\r\nهمدان 72 ، 154 ، 462\r\nهندوستان 105 ، 252 ، 259 ، 281 ، 313 ، 321 ، 324 ، 337 ، 351 ، 367 ، 500 ، 678 ، 721 ، 722 ، 724 ، 727\r\nهنگام 311\r\nيزد 27 ، 42 ، 59 ، 63 ، 70 ، 98 ، 99 ، 103 ، 115 ، 249 ، 319 ، 353 ، 356 ، 403 ، 411 ، 421 ، 423 ، 425 ، 427 ، 453 ، 462 ، 463 ، 481\r\n\r\n","description":"","footnote":"","page_name":" 776 ","page_number":886},
  {"content":"\r\n\r\n\r\nفهرست ايلات و قبايل\r\nابو الويردى 26 ، 227 ، 244 ، 311 ، 344 ، 648\r\nاسلام‌لو 91\r\nاعراب - عرب\r\nاغرى گله‌زن 53\r\nامير حاجلو 499\r\nانبو 507\r\nانكالى 336\r\nايكدر 3 ، 142 ، 143 ، 492\r\nايلات خمسه - خمسه\r\nاينالو 34 ، 141 ، 382 ، 407 ، 459 ، 481 ، 482 ، 499 ، 711 ، 712 ، 713\r\nباصرم 132 ، 596\r\nباصرى 28 ، 135 ، 217 ، 220 ، 235 ، 382 ، 435 ، 436 ، 481 ، 482 ، 519 ، 663 ، 681 ، 717\r\nباى رحمت 76 ، 145 ، 146 ، 186 - بوير احمد\r\nبختيارى 32 ، 69 ، 77 ، 100 ، 104 ، 132 ، 142 ، 161 ، 176 ، 293 ، 313 ، 336 ، 364 ، 366 ، 367 ، 442 ، 468 ، 472 ، 708\r\nبكش 564\r\nبلاغى 351\r\nبلوچ 427\r\nبنى عبد اللهى ( عرب ) 651 ، 717\r\nبوركى 673\r\nبوير احمد ، بوير احمدى 145 ، 146 ، 186 ( در بسيارى موارد به جاى بوير احمد و بوير احمدى نوشته است باى رحمت و باى رحمتى )\r\nبهاء الدين 103\r\nبهارلو 3 ، 15 ، 17 ، 27 ، 28 ، 30 ، 33 ، 35 ، 36 ، 47 ، 50 ، 51 ، 57 ، 74 ، 76 ، 87 ، 88 ، 89 ، 96 ، 97 ، 114 ، 115 ، 122 ، 150 ، 151 ، 154 ، 189 ، 190 ، 196 ، 197 ، 199 ، 202 ، 203 ، 204 ، 205 ، 209 ، 227 ، 244 ، 255 ، 261 ، 265 ، 282 ، 286 ، 295 ، 297 ، 298 ، 302 ، 303 ، 309 ، 317 ، 336 ، 339 ، 340 ، 341 ، 351 ، 356 ، 357 ، 369 ، 373 ، 378 ، 379 ، 380 ، 382 ، 383 ، 399 ، 407 ، 414 ، 415 ، 416 ، 418 ، 419 ، 426 ، 427 ، 429 ، 432 ، 438 ، 440 ، 451 ، 475 ، 482 ، 490 ، 494 ، 500 ، 503 ، 504 ، 528 ، 624 ، 644 ، 671 ، 712 ، 714\r\nبهمنى 723\r\nبيات 190 ، 225 ، 504 ، 533 ، 570 تا 573 ، 575\r\nتوللى 4\r\nچهارراهى ( طايفه ) 21 ، 280 ، 441 ، 689\r\nچوكى 127\r\n\r\n","description":"","footnote":"","page_name":" 777 ","page_number":887},
  {"content":"\r\n\r\nخمسه 16 ، 79 ، 128 ، 141 ، 158 ، 171 ، 234 ، 251 ، 277 ، 281 ، 416 ، 434 ، 438 ، 443 ، 453 ، 456 ، 458 ، 459 ، 460 ، 482 ، 500 ، 574 ، 627 ، 692\r\nدره‌شولى 12 ، 19 ، 21 ، 32 ، 68 ، 69 ، 92 ، 110 ، 163 ، 170 ، 180 ، 181 ، 185 ، 186 ، 201 ، 239 ، 273 ، 282 ، 293 ، 331 ، 464 ، 488 ، 497 ، 555 ، 564 ، 567\r\nدشمن زيارى 20 ، 122 ، 145 ، 584\r\nدده‌كى ( دهدهكى ) 196\r\nرحيمى ( طايفه ) 198\r\nزنگنه 3 ، 150\r\nسبعه 5 ، 8 ، 15 ، 22 ، 28 ، 45 ، 51 ، 71 ، 84 ، 93 ، 115 ، 128 ، 130 ، 141 ، 161 ، 289 ، 372 ، 382 ، 407 ، 434 ، 463 ، 518 ، 560\r\nسرخى 19 ، 20 ، 21 ، 87 ، 106 ، 495 ، 552 ، 577\r\nسردك‌لو 295\r\nسقلمه‌چى 280\r\nسيوند ( ايل ) 337\r\nشاهسون 340 ، 453\r\nشش بلوكى 142 ، 143 ، 166 ، 167 ، 169 ، 170 ، 190 ، 201 ، 220 ، 231 ، 256 ، 363 ، 364 ، 368 ، 411 ، 439 ، 443 ، 449 ، 452 ، 497 ، 509 ، 515 ، 530 ، 532 ، 533 ، 555 ، 565 ، 587 ، 688\r\nشول 3 ، 320 ، 556\r\nصفىخانى 12 ، 15 ، 21 ، 34 ، 88 ، 276\r\nعرب 3 ، 8 ، 9 تا 12 ، 14 ، 17 ، 30 ، 31 ، 35 ، 39 تا 42 ، 45 ، 46 ، 49 ، 50 ، 54 ، 56 ، 60 ، 64 ، 67 ، 70 ، 74 ، 82 ، 87 تا 91 ، 96 ، 98 ، 116 ، 122 ، 125 ، 146 ، 150 ، 151 ، 168 ، 205 ، 206 ، 209 ، 212 ، 217 ، 228 ، 229 ، 251 ، 261 ، 276 ، 287 ، 297 ، 298 ، 300 ، 302 ، 303 ، 304 ، 309 ، 311 ، 321 ، 323 ، 333 ، 343 ، 344 ، 347 ، 349 ، 358 ، 360 ، 362 تا 365 ، 366 ، 370 ، 377 ، 382 ، 383 ، 388 ، 389 ، 401 ، 403 ، 406 تا 409 ، 414 تا 419 ، 422 ، 427 ، 430 ، 432 ، 435 تا 440 ، 450 تا 455 ، 459 ، 465 ، 468 ، 475 ، 481 ، 482 ، 494 ، 496 ، 501 ، 502 ، 504 ، 507 ، 508 ، 512 تا 514 ، 517 ، 522 ، 528 ، 532 ، 534 ، 541 ، 542 ، 554 ، 555 ، 557 ، 585 ، 624 ، 627 ، 644 ، 651 ، 653 ، 658 ، 663 ، 666 ، 667 ، 675 ، 677 ، 687 ، 689 ، 697 ، 712 تا 714 ، 717 ، 720 ، 731\r\nعرب بنى عبد اللهى 3 ، 5 ، 6 ، 12 ، 13 ، 537 ، 717\r\nعرب جاميثى 388\r\nعرب كطى ، عرب كتى 3 ، 4 ، 5 ، 6 ، 7 ، 12 ، 13 ، 26 ، 89 ، 369 ( اين كلمه در نسخه دست‌نويس به هر دو صورت آمده بود ، ضبط غالب را در متن برگزيديم )\r\nعليانلو 544\r\nغربال بند ( ايل ) 154\r\n\r\n","description":"","footnote":"","page_name":" 778 ","page_number":888},
  {"content":"\r\n\r\nفارسى مدان 30 ، 92 ، 554\r\nفيلى 481\r\nقاجار 91\r\nقرائى 689\r\nقره‌گزلو 368\r\nقزلو 80\r\nقشقايى 9 تا 12 ، 14 تا 16 ، 19 ، 32 ، 34 ، 36 ، 39 ، 53 ، 57 ، 58 ، 61 ، 62 ، 64 ، 68 ، 72 ، 75 ، 77 ، 78 ، 79 ، 80 ، 83 ، 84 ، 87 ، 88 ، 92 تا 95 ، 98 ، 101 ، 110 ، 122 تا 124 ، 126 ، 127 ، 135 تا 138 ، 140 تا 142 ، 145 ، 146 ، 157 ، 162 ، 163 ، 164 ، 168 ، 170 ، 171 ، 178 ، 181 ، 185 ، 190 ، 191 ، 193 ، 195 ، 201 ، 214 ، 215 ، 217 ، 219 ، 223 ، 224 ، 242 ، 245 ، 252 ، 256 ، 260 ، 261 ، 262 ، 263 ، 271 ، 272 ، 273 ، 274 ، 276 ، 277 ، 281 ، 283 ، 286 ، 287 ، 289 ، 299 ، 300 ، 304 ، 305 ، 310 ، 313 ، 316 ، 319 ، 321 ، 331 ، 332 ، 333 ، 334 ، 338 ، 347 ، 360 ، 363 ، 364 ، 365 ، 366 ، 377 ، 381 ، 388 ، 396 ، 407 ، 413 ، 419 ، 421 ، 424 ، 430 ، 431 ، 432 ، 433 ، 440 ، 443 ، 445 ، 446 ، 449 ، 453 ، 456 ، 460 ، 461 ، 464 ، 465 ، 467 ، 472 ، 475 ، 482 ، 485 ، 488 ، 492 ، 502 ، 503 ، 504 ، 507 ، 509 ، 511 ، 513 ، 515 ، 516 ، 518 ، 524 ، 525 ، 527 ، 529 ، 531 ، 544 ، 549 ، 551 ، 564 ، 565 ، 566 ، 573 ، 586 ، 619 ، 623 ، 635 ، 636 ، 637 ، 639 ، 653 ، 655 ، 670 ، 671 ، 675 ، 677 ، 680 ، 683 ، 684 ، 685 ، 686 ، 688 ، 689 ، 691 ، 699 ، 701 ، 702 ، 703 ، 704 ، 712 ، 717 ، 718 ، 719 ، 720 ، 726\r\nقورت بيگلو 31 تا 35 ، 41 ، 54 ، 69\r\nكاكلى باصرى 642\r\nكرانى 433 ، 482 ، 582\r\nكردشولى 31 - كرشولى\r\nكرشولى 260 ، 261 ، 370 - كردشولى\r\nكشكولى 12 ، 32 ، 92 ، 110 ، 180 ، 181 ، 185 ، 186 ، 191 ، 201 ، 287 ، 507 ، 509 ، 514 ، 555 ، 613 ، 680 ، 681 ، 713\r\nگله‌زن 189 ، 195 ، 224\r\nلشنى 68 ، 96 ، 98 ، 143 ، 179 ، 180 ، 199 ، 236 ، 255 ، 279 ، 280 ، 319 ، 320 ، 322 ، 336 ، 415 ، 433 ، 613 ، 677 ، 689 ، 696 ، 704 ، 720 ، 730\r\nمرادبيگى 234\r\nمزيدى 374 ، 451 ( ؟ )\r\nممسنى 10 ، 30 ، 32 ، 68 ، 78 ، 122 ، 123 ، 143 ، 165 ، 169 ، 186 ، 215 ، 234 ، 287 ، 292 ، 311 ، 314 ، 315 ، 324 ، 406 ، 431 ، 451 ، 504 ، 520 ، 523 ، 525 ، 533 ، 564 ، 566 ، 567 ، 594 ، 624 ، 719\r\nمهارلو 222\r\nنان كلى 150\r\nنفر 107 ، 322 ، 382\r\nنگهدارى 194\r\nياخمه 389\r\nيزيدى عرب 564\r\n\r\n","description":"","footnote":"","page_name":" 779 ","page_number":889},
  {"content":"\r\n . \r\n","description":"","footnote":"","page_name":" 780 ","page_number":890},
  {"content":"\r\n\r\n\r\nفهرست تفصيلى بعض مطالب كتاب\r\n\r\n","description":"","footnote":"","page_name":" 781 ","page_number":891},
  {"content":"\r\n\r\nاين فهرست براى سهولت مطالعهء اهل تفنن تنظيم شده است نه ارباب تخصص . تنظيم فهرستى جامع براى همهء موضوعات و مسائلى كه در متن حاضر آمده است هم كار سنگينى بود و هم حاشيه زائد بر متن مىشد .\r\nدر اين فهرست هرجا بعد از عددى خط تيره ( - ) گذاشته شده است بدين معنى است كه در يكى دو صفحهء بعد هم دربارهء آن موضوع مطالبى وجود دارد .\r\n\r\n","description":"","footnote":"","page_name":" 782 ","page_number":892},
  {"content":"\r\n\r\n\r\nالف - اسامى حكام فارس\r\n3 - 6 ظهير الدوله ( محمد ناصر خان ، پيشكار ظل السلطان )\r\n6 - 23 حسام السلطنه ( سلطان مراد ميرزا فرزند عباس ميرزا نايب السلطنه )\r\n33 - 62 معتمد الملك ( يحيى خان وزير مخصوص ، مشير الدوله ، پسر ميرزا نبى قزوينى )\r\n62 - 131 معتمد الدوله ( فرهاد ميرزا )\r\n131 - 306 صاحب ديوان ( ميرزا فتحعلى خان ، پسر حاجى ميرزا على اكبر قوام الملك ، پيشكار و للهء جلال الدوله پسر ظل السلطان )\r\n306 - 398 احتشام الدوله ، معتمد الدوله ( سلطان اويس ميرزا ، پسر فرهاد ميرزا )\r\n398 - 425 ركن الدوله\r\n425 - 449 نظام السلطنه ( حسين قلى خان ما فى ، سعد الملك )\r\n449 - 509 ركن الدوله\r\n509 - 534 ناظم الدوله ( ميرزا اسد الله خان وكيل الملك ، پيشكار سالار السلطنه پسر ناصر الدينشاه )\r\n534 - 558 فرمانفرما ( عبد الحسين ميرزا ، نصرت الدوله ، سالار لشكر )\r\n558 - 599 نظام الملك ( ميرزا عبد الوهاب خان ، نوه ميرزا آقا خان نورى )\r\n599 - 629 مؤيد الدوله ( ابو الفتح ميرزا ، پسر سلطان مراد ميرزا حسام السلطنه )\r\n629 - 667 شعاع السلطنه ( ملك منصور ميرزا ، پسر مظفر الدينشاه )\r\n667 - 697 آصف الدوله ( حاجى غلامرضا خان شاهسون اينالو ، شهاب الملك )\r\n697 - 732 علاء الدوله ( ميرزا احمد خان پسر محمد رحيم خان امير نظام )\r\n\r\n","description":"","footnote":"","page_name":" 783 ","page_number":893},
  {"content":"\r\n\r\n\r\nب - حكومت و مأمورانش\r\n1 - عزل و نصب حكام فارس\r\n5 ، 33 ، 35 ، 62 ، 64 ، 131 ، 306 ، 398 ، 425 ، 449 ، 509 ، 534 ، 558 ، 599 ، 629 ، 667 ، 697\r\n2 - خلعت‌بخشىها\r\n12 ، 21 ، 23 ، 31 ، 50 ، 53 ، 74 ، 88 ، 89 ، 99 ، 104 ، 105 ، 110 ، 111 ، 115 ، 123 ، 125 ، 126 ، 128 ، 131 ، 143 ، 148 ، 151 ، 152 ، 158 ، 180 ، 186 ، 202 ، 206 ، 218 ، 222 ، 233 ، 242 ، 247 ، 257 ، 264 ، 268 ، 275 ، 300 ، 310 ، 325 ، 334 ، 360 ، 362 ، 372 ، 380 ، 392 ، 420 ، 425 ، 446 ، 469 ، 478 ، 503 ، 510 ، 521 ، 551 ، 578 ، 654 ، 712 ، 715\r\n3 - اختلاف‌ها و رقابت‌هاى متصديان حكومت با يكديگر\r\n159 ، 161 ، 167 ، 171 ، 181 ، 193 ، 194 ، 214 ، 217 ، 221 ، 230 ، 234 ، 239 ، 240 ، 255 ، 256 ، 268 ، 274 ، 275 ، 283 ، 289 ، 311 ، 312 ، 349 ، 399 ، 421 ، 463 ، 481 ، 489 ، 490 ، 508 ، 515 ، 559 ، 568 ، 598 ، 620 ، 623 ، 625 ، 655 ، 661 ، 664 ، 677 ، 679 ، 722\r\n4 - شكايات و تظلمات مردم\r\n3 ، 8 ، 9 ، 10 ، 13 ، 18 ، 20 ، 22 ، 24 ، 28 ، 77 ، 78 ، 85 ، 88 ، 99 ، 104 ، 105 ، 109 ، 114 ، 124 ، 151 ، 182 ، 184 ، 215 ، 216 ، 217 ، 221 ، 228 ، 234 ، 239 ، 253 ، 255 ، 285 ، 309 ، 322 ، 334 ، 346 ، 351 ، 404 ، 421 ، 514 ، 529 ، 599 ، 670 ، 697 ، 698 ، 717 ، 725\r\n5 - رسيدگى به دادخواهىها\r\n19 ، 22 ، 24 ، 25 ، 28 ، 32 ، 59 ، 73 ، 216 ، 228 ، 253 ، 351 ، 372\r\n6 - احكام عجيب\r\n167 ، 261 ، 282 ، 292 ، 367 ، 386 ، 466 ، 520 ، 609 ، 632\r\n7 - پيشكش و تعارف به شاه و حكام\r\n5 ، 36 ، 48 ، 50 ، 52 ، 59 ، 72 ، 73 ، 83 ، 107 ، 129 ، 192 ، 193 ، 199 ، 201 ، 204 ، 209 ، 212 ، 240 ، 241 ، 279 ، 288 ، 315 ، 330 ، 379 ، 439 ، 450 ، 472 ، 476 ، 500 ، 530 ، 552 ، 557 ، 570 ، 629 ، 656 ، 658 ، 689\r\n\r\n","description":"","footnote":"","page_name":" 784 ","page_number":894},
  {"content":"\r\n\r\n8 - سهم حكومت از ارثيهء مردم - د ، ماليات\r\n9 - حرص و فساد حاكمان و درباريان\r\n19 ، 22 ، 25 ، 43 ، 47 ، 74 ، 76 ، 108 ، 147 ، 158 ، 170 ، 192 ، 194 ، 199 ، 210 ، 245 ، 253 ، 254 ، 264 ، 284 ، 289 ، 291 ، 407 ، 409 ، 426 ، 430 ، 441 ، 472 ، 495 ، 519 ، 556 ، 603 ، 654 ، 657 ، 658\r\n10 - تعدى فراشها و داروغه\r\n91 ، 149 ، 153 ، 158 ، 166 ، 185 ، 188 ، 191 ، 206 ، 208 ، 225 ، 257 ، 258 ، 280 ، 292 ، 370 ، 429 ، 430 ، 441 ، 443 ، 464 ، 520 ، 535 ، 557 ، 575 ، 597 ، 612 ، 646 ، 647\r\n11 - لقب‌بخشىها\r\n205 ، 213 ، 216 ، 222 ، 233 ، 333 ، 438 ، 520 ، 635 ، 666\r\n12 - اصلاحات ، ترتيبات تازه\r\n98 ، 154 ، 165 ، 188 ، 224 ، 226 ، 231 ، 232 ، 261 ، 280 - 353 ، 367 ، 372 ، 376 ، 381 ، 415 ، 439 ، 442 ، 510 - 515 ، 518 ، 530 ، 532 ، 553 ، 585 ، 592 ، 629 ، 636 ، 638 ، 643 ، 645 ، 648 ، 675 ، 693 ، 702 ، 704 - 714 ، 722\r\n13 - آداب و تشريفات - ل ، مراسم\r\n14 - انتصابات مأموران محلى ، حكام و ضباط ولايات\r\n5 ، 8 ، 10 ، 13 ، 16 ، 28 ، 30 ، 32 ، 33 ، 36 ، 89 ، 108 ، 133 ، 136 ، 138 ، 160 ، 162 ، 184 ، 187 ، 192 ، 212 ، 213 ، 217 ، 218 ، 242 ، 256 ، 260 ، 262 ، 309 ، 315 ، 316 ، 334 ، 355 ، 404 ، 407 ، 431 ، 434 ، 442 ، 453 ، 454 ، 463 ، 465 ، 482 ، 488 ، 501 ، 502 ، 526 ، 527 ، 534 ، 536 ، 539 ، 548 ، 558 ، 565 ، 568 ، 638 ، 673 ، 674 ، 702 ، 708\r\n15 - سلام‌ها و جشن‌ها - ل ، مراسم\r\n16 - استقبال و بدرقه - ل ، مراسم\r\n\r\n","description":"","footnote":"","page_name":" 785 ","page_number":895},
  {"content":"\r\n\r\n17 - مزايدهء مناصب\r\n184 ، 217 ، 219 ، 240 ، 284 ، 289 ، 292 ، 303 ، 450 ، 451 ، 500 ، 663\r\n18 - اظهارنظر دربارهء حكومت\r\n211 ، 219 ، 289 ، 406 ، 416 ، 441 ، 459 ، 476 ، 484 ، 518 ، 523 ، 537 ، 573 ، 633 ، 676\r\n\r\nج - ايلات و عشاير\r\n1 - ايلخانى ( عزل و نصب ، قرار مالياتى ، رابطه با حكومت )\r\n19 ، 32 ، 39 ، 71 ، 110 ، 138 ، 190 ، 195 ، 208 ، 217 ، 241 ، 275 ، 283 ، 286 ، 287 ، 289 ، 293 ، 314 ، 334 ، 357 ، 396 ، 406 ، 432 ، 434 ، 436 ، 446 ، 464 ، 467 ، 475 ، 493 ، 498 ، 502 ، 515 ، 522 ، 523 ، 531 ، 548 ، 556 ، 564 ، 635 ، 652 ، 682 ، 683 ، 687 ، 694 ، 696 ، 702\r\n2 - ياغىگرى سران ايلات و عشاير\r\n4 ، 6 ، 8 ، 11 ، 13 ، 16 ، 20 ، 23 ، 84 ، 108 ، 119 ، 202 ، 214 ، 239 ، 244 ، 273 ، 294 ، 298 ، 299 ، 307 ، 313 ، 371 ، 375 ، 407 ، 414 ، 475 ، 509 ، 521 ، 551 ، 561 ، 649 ، 694\r\n3 - راهزنىها\r\n6 ، 15 ، 17 ، 19 ، 20 ، 23 ، 26 ، 30 ، 33 ، 34 ، 35 ، 40 ، 43 ، 45 ، 52 ، 56 ، 57 ، 62 ، 70 ، 72 ، 74 ، 75 ، 76 ، 79 ، 87 ، 89 ، 97 ، 99 ، 106 ، 107 ، 119 ، 127 ، 131 ، 132 ، 135 ، 141 ، 144 ، 149 ، 166 ، 168 ، 169 ، 172 ، 185 ، 190 ، 195 ، 204 ، 212 ، 217 ، 225 ، 244 ، 274 ، 277 ، 280 ، 294 ، 297 ، 300 ، 317 ، 319 ، 341 ، 344 ، 369 ، 370 ، 383 ، 414 ، 415 ، 434 ، 438 ، 463 ، 468 ، 488 ، 492 ، 502 ، 509 ، 512 ، 528 ، 532 ، 535 ، 554 ، 561 ، 565 ، 569 ، 573 ، 586 ، 618 ، 671 ، 681 ، 682 ، 683 ، 688 ، 712 ، 713 ، 720 ، 723\r\n4 - سركوبى ياغيان و راهزنان - افواج\r\n5 - شرارت و نزاع ، زد و خورد ايلات و عشاير\r\n12 ، 14 ، 34 ، 46 ، 47 ، 58 ، 61 ، 68 ، 73 ، 87 ، 89 ، 91 ، 93 ، 100 ، 111 ، 122 ، 123 ، 141 ، 151 ، 157 ، 165 ، 171 ، 175 ، 179 ، 182 ، 183 ، 186 ، 189 ، 195 ، 196 ، 198 ، 220 ، 227 ،\r\n\r\n","description":"","footnote":"","page_name":" 786 ","page_number":896},
  {"content":"\r\n\r\n228 ، 231 ، 234 ، 236 ، 249 ، 250 ، 252 ، 254 ، 261 ، 262 ، 284 ، 287 ، 297 ، 300 ، 317 ، 333 ، 334 ، 335 ، 336 ، 358 ، 375 ، 380 ، 386 ، 389 ، 403 ، 406 ، 408 ، 412 ، 413 ، 416 ، 438 ، 445 ، 451 ، 465 ، 496 ، 502 ، 513 ، 520 ، 522 ، 534 ، 555 ، 564 ، 570 ، 579 ، 594 ، 596 ، 602 ، 607 ، 613 ، 624 ، 627 ، 630 ، 666 ، 671 ، 675 ، 688 ، 698 ، 717\r\n6 - غارتگرى ايلات و عشاير ، ايلغار و هجوم بر يكديگر\r\n3 ، 7 ، 10 ، 14 ، 21 ، 25 ، 26 ، 30 ، 31 ، 33 ، 38 ، 41 ، 42 ، 44 ، 46 ، 48 ، 52 ، 54 ، 56 ، 57 ، 64 ، 82 ، 87 ، 88 ، 89 ، 98 ، 122 ، 153 ، 189 ، 203 ، 205 ، 228 ، 209 ، 260 ، 271 ، 272 ، 275 ، 276 ، 284 ، 298 ، 331 ، 373 ، 382 ، 414 ، 415 ، 416 ، 482 ، 492 ، 500 ، 501 ، 502 ، 524 ، 555 ، 580 ، 616 ، 623 ، 663 ، 667 ، 670 ، 681 ، 691 ، 694\r\n7 - كوچاندن افراد ايل ، كوچيدن و فرار از جور ايلخانى و ضابط\r\n19 ، 42 ، 68 ، 92 ، 93 ، 125 ، 178 ، 180 ، 193 ، 201 ، 293 ، 353 ، 357 ، 358 ، 374 ، 383 ، 421 ، 463 ، 472\r\n8 - دستگيرى سران ايل و عشاير\r\n19 ، 22 ، 88 ، 116 ، 126 ، 198 ، 227 ، 287\r\n9 - طغيان ايلات در برابر سران تحميلى - و ، مردم\r\n10 - چاپيدن ايلات و دهات به حكم حكومت - مجازاتها\r\n\r\nد - ماليات ، امور مالى\r\n1 - باقى مالياتى ، مطالبه باقى\r\n3 ، 4 ، 7 ، 8 ، 26 ، 52 ، 55 ، 63 ، 69 ، 71 ، 73 ، 78 ، 83 ، 92 ، 106 ، 107 ، 108 ، 121 ، 123 ، 131 ، 143 ، 186 ، 191 ، 192 ، 242 ، 245 ، 252 ، 285 ، 299 ، 408 ، 401 ، 422 ، 423 ، 430 ، 445 ، 498 ، 522 ، 594 ، 601 ، 622 ، 681\r\n2 - مطالبهء ماليات\r\n48 ، 51 ، 62 ، 78 ، 143 ، 160 ، 196 ، 202 ، 219 ، 239 ، 258 ، 413 ، 440 ، 467 ، 469 ، 475 ، 476 ، 484 ، 498 ، 549 ، 554\r\n\r\n","description":"","footnote":"","page_name":" 787 ","page_number":897},
  {"content":"\r\n\r\n3 - تخفيف مالياتى\r\n24 ، 26 ، 27 - 29 ، 30 ، 31 ، 279 ، 361 ، 432 ، 508 ، 527\r\n4 - تعدى و زيادى در ماليات جمع كردن\r\n7 ، 18 ، 24 ، 26 ، 27 ، 77 ، 108 ، 129 ، 190 ، 301 ، 319 ، 355 ، 362 ، 465\r\n5 - افزايش ماليات\r\n73 ، 164 ، 188 ، 190 ، 215 ، 216 ، 275 ، 277 ، 289 ، 291 ، 407 ، 450 ، 472 ، 480 ، 485 ، 635 ، 678\r\n6 - مساعده\r\n130 ، 131 ، 184 ، 210 ، 211 ، 237 ، 258 ، 281 ، 330 ، 351 ، 449 ، 451 ، 453 ، 499 ، 535 ، 547 ، 550 ، 629 ، 691\r\n7 - تيول\r\n184 ، 208 ، 212 ، 214 ، 315 ، 484 ، 558 ، 685\r\n8 - گمرك ( امور گمركى ، متصديان و اخبار گمرك )\r\n91 ، 137 ، 151 ، 152 ، 173 ، 188 ، 210 ، 308 ، 309 ، 385 ، 449 ، 479 ، 539 ، 543 ، 602 ، 614 ، 615 ، 622 ، 634 ، 696 ، 699 ، 709\r\n9 - پول سياه و سفيد ، اختلاف تسعير\r\n90 ، 109 ، 210 ، 232 ، 445 ، 455 ، 460 ، 461 ، 464 ، 477 ، 480 ، 510 ، 557 ، 569 ، 593 ، 618 ، 621\r\n10 - سهم حكومت از ارثيهء مردم\r\n179 ، 203 - 208 - 212 ، 215 ، 291 - 396 ، 424 ، 439 ، 472 ، 474\r\n\r\nه - افواج\r\n1 - افواج ( ورود و خروج ، مأموريت‌ها )\r\n14 ، 26 ، 32 ، 42 ، 45 ، 46 ، 70 ، 73 ، 75 ، 78 ، 97 ، 114 ، 115 ، 125 ، 127 ، 130 ، 150 ، 158 ،\r\n\r\n","description":"","footnote":"","page_name":" 788 ","page_number":898},
  {"content":"\r\n\r\n159 ، 164 ، 169 ، 171 ، 176 ، 192 ، 198 ، 199 ، 218 ، 220 ، 232 ، 262 ، 285 ، 288 ، 313 ، 317 ، 338 ، 339 ، 351 ، 352 ، 355 ، 359 ، 369 ، 378 ، 392 ، 422 ، 429 ، 446 ، 471 ، 494 ، 538 ، 568 ، 591 ، 594 ، 656 ، 682 ، 720 ، 725\r\n2 - جيره و مواجب ( اعتراض افراد فوج براى جيره و مواجب عقب افتاده )\r\n17 ، 31 ، 96 ، 126 ، 150 ، 161 ، 163 ، 170 ، 223 ، 481 ، 509 ، 530 ، 551 ، 560 ، 592 ، 599 ، 692\r\n3 - نزاع افراد فوج با يكديگر و با مردم\r\n9 ، 70 ، 82 ، 86 ، 92 ، 93 ، 94 ، 105 ، 112 ، 124 ، 225 ، 280 ، 282 ، 289 ، 209 ، 309 ، 351 ، 363 ، 411 ، 429 ، 483 ، 569 ، 584 ، 599 ، 603 ، 607 ، 623 ، 667 ، 672\r\n4 - تعدى سربازان فوج‌ها به جان و مال و ناموس مردم\r\n5 ، 8 ، 41 ، 45 ، 47 ، 70 ، 155 ، 218 ، 282 ، 306 ، 312 ، 324 ، 331 ، 340 ، 357 ، 399 ، 424 ، 447 ، 448 ، 455 ، 509 ، 525 ، 600 ، 602 ، 684\r\n5 - مأموريت افواج براى تعقيب و جنگ با اشرار و ياغيان\r\n5 ، 11 ، 15 ، 18 ، 19 ، 21 ، 22 ، 23 ، 25 ، 27 ، 32 ، 35 ، 41 ، 44 ، 48 ، 51 ، 88 ، 98 ، 99 ، 113 ، 115 ، 120 ، 122 ، 128 ، 202 ، 207 ، 295 ، 298 ، 303 ، 304 ، 313 ، 333 ، 375 ، 382 ، 383 ، 414 ، 417 ، 323 ، 436 ، 477 ، 483 ، 494 ، 521 ، 544 ، 596 ، 625 ، 627 ، 709 ، 712 ، 720\r\n6 - دزدى سربازان فوج‌ها\r\n51 ، 138 ، 175 ، 190 ، 221 ، 236 ، 259 ، 282 ، 298 ، 312 ، 367 ، 413 ، 421 ، 447 ، 450 ، 454 ، 516 ، 523 ، 658\r\n\r\nو - مردم\r\n1 - مستى و نزاع\r\n5 ، 33 ، 41 ، 54 ، 61 - 64 ، 68 ، 82 ، 86 ، 97 ، 105 ، 113 ، 172 ، 183 ، 185 ، 207 - 222 ، 225 229 ، 234 ، 256 ، 293 ، 329 ، 349 ، 371 ، 377 ، 378 ، 402 ، 467 ، 504 ، 532 ، 548 ، 552 567 ، 583 ، 602 ، 612 ، 646 ، 661 ، 673 ، 695 ، 714 ، 720 ، 728\r\n\r\n","description":"","footnote":"","page_name":" 789 ","page_number":899},
  {"content":"\r\n\r\n2 - دزدى در شهر\r\n4 ، 22 ، 27 ، 46 ، 49 ، 53 ، 80 ، 83 ، 93 ، 95 ، 105 ، 128 ، 131 ، 137 ، 148 ، 152 ، 153 ، 175 231 ، 234 ، 248 ، 249 ، 251 ، 269 ، 275 ، 297 ، 317 ، 415 ، 420 ، 446 ، 455 ، 465 ، 468 473 ، 516 ، 535 ، 551 ، 601 ، 638 ، 685 ، 692 ، 693 ، 709 ، 712\r\n3 - جنايت\r\n11 ، 14 ، 23 ، 43 ، 44 ، 52 ، 54 ، 64 ، 74 ، 75 ، 79 ، 81 ، 86 ، 97 ، 104 ، 105 ، 120 ، 124 ، 130 ، 131 ، 133 ، 137 ، 154 ، 156 ، 168 ، 177 ، 181 ، 183 ، 185 ، 213 ، 221 ، 222 ، 223 ، 226 ، 255 ، 279 ، 287 ، 298 ، 314 ، 317 ، 323 ، 325 ، 327 ، 329 ، 344 ، 346 ، 363 ، 364 ، 376 ، 383 ، 384 ، 420 ، 435 ، 458 ، 462 ، 467 ، 475 ، 483 ، 487 ، 515 ، 522 ، 525 ، 532 ، 535 ، 537 ، 540 ، 541 ، 563 ، 571 ، 602 ، 612 ، 622 ، 631 ، 683 ، 690 ، 720\r\n4 - مسائل جنسى و شهوى\r\n11 ، 73 ، 74 ، 86 ، 95 ، 134 ، 152 ، 154 ، 179 ، 185 ، 213 ، 218 ، 222 ، 276 ، 280 ، 314 ، 317 ، 318 ، 323 ، 327 ، 344 ، 363 ، 384 ، 424 ، 443 ، 458 ، 466 ، 483 ، 523 ، 525 ، 527 ، 576 ، 578 ، 582 ، 584 ، 588 ، 602 ، 607 ، 609 ، 638 ، 737 ، 714\r\n5 - تظاهرات ، عكس العمل‌ها در مقابل حكومت\r\n30 ، 38 ، 60 ، 73 ، 76 ، 109 ، 122 ، 183 ، 190 ، 207 ، 218 ، 236 ، 242 ، 243 ، 245 ، 264 ، 265 - 274 ، 285 ، 297 ، 324 ، 378 - 393 ، 411 ، 467 ، 509 ، 523 ، 525 ، 531 ، 573 ، 585 ، 589 ، 590 ، 637 ، 638 ، 664 ، 717\r\n6 - اعلان ، شبنامه ، اعلاميه\r\n138 ، 183 ، 543 ، 549 ، 570 ، 574 ، 589 ، 614 ، 649 ، 660 ، 671 ، 678 ، 684\r\n7 - بست نشستن\r\n28 - 32 ، 36 - 48 ، 54 ، 75 ، 77 ، 85 - 105 ، 107 - 121 ، 125 ، 127 ، 129 ، 133 ، 135 ، 157 ، 161 ، 163 ، 164 ، 169 ، 182 ، 184 ، 189 ، 192 ، 195 - 207 ، 213 ، 236 ، 312 ، 317 ، 325 ، 344 ، 375 - 378 ، 384 ، 391 ، 403 ، 420 ، 429 ، 443 ، 458 ، 497 ، 515 ، 552 ، 571 ، 583 ، 632 ، 636 ، 713\r\n\r\n","description":"","footnote":"","page_name":" 790 ","page_number":900},
  {"content":"\r\n\r\n8 - بست‌نشينى از جور حكومت و مأمورانش\r\n202 ، 212 ، 215 ، 217 ، 221 ، 229 ، 263 ، 270 ، 287 ، 290 ، 310 ، 320 ، 372 ، 405 ، 465 ، 469 ، 492 ، 502 ، 524 ، 529 ، 594 ، 617 ، 636 ، 647 ، 719 ، 726\r\n9 - اعتصاب و تحصن\r\n37 ، 55 ، 190 ، 192 ، 263 ، 264 ، 300 ، 319 ، 337 ، 351 ، 354 ، 361 ، 362 ، 378 ، 385 ، 407 ، 409 ، 421 ، 435 ، 463 ، 469 ، 480 ، 484 ، 491 ، 522 ، 528 ، 529 ، 543 ، 551 ، 572 ، 578 ، 588 ، 604 ، 610 ، 614 ، 625 ، 628 ، 642 ، 665 ، 676 ، 694\r\n10 - مرافعات بين مردم\r\n218 ، 223 ، 226 ، 250 ، 621 ، 703 ، 710 ، 711\r\n11 - تقلب ، جعل\r\n326 ، 445 ، 446 ، 493 ، 595 ، 698 ، 699\r\n12 - توقيف و شكنجهء بدهكار\r\n43 ، 61 ، 67 ، 608\r\n13 - زن در اجتماع\r\n11 ، 30 ، 64 ، 73 ، 76 ، 80 - 86 - 303 - 113 ، 120 ، 122 ، 141 ، 148 - 154 - 169 ، 179 ، 185 - 191 ، 213 ، 218 ، 214 ، 226 ، 235 ، 238 ، 243 ، 245 ، 254 ، 271 ، 285 - 324 ، 327 ، 344 ، 347 - 367 ، 376 ، 385 - 389 ، 399 ، 403 ، 409 - 424 ، 458 ، 466 - 498 ، 508 ، 520 ، 523 ، 525 ، 535 ، 540 ، 548 ، 550 ، 579 ، 589 ، 595 ، 602 - 607 ، 609 ، 612 - 634 ، 644 ، 650 ، 667 ، 671 ، 673 ، 686 ، 687 ، 690 ، 696 ، 710 ، 723\r\n14 - تجار\r\n77 ، 114 ، 142 - 162 ، 164 ، 167 ، 172 ، 181 ، 188 ، 218 ، 224 ، 226 ، 231 - 245 ، 259 ، 263 ، 280 ، 288 - 301 ، 310 ، 327 ، 329 ، 366 - 370 - 381 ، 385 ، 393 ، 400 ، 414 ، 432 ، 442 ، 480 - 493 ، 497 ، 498 ، 408 ، 511 ، 514 ، 517 - 539 ، 542 - 549 ، 559 ، 561 ، 574 ، 586 ، 592 ، 595 ، 599 ، 602 - 611 - 622 ، 628 ، 631 ، 634 ، 643 ، 693 ، 696 ، 697 ، 703 - 710\r\n\r\n","description":"","footnote":"","page_name":" 791 ","page_number":901},
  {"content":"\r\n\r\n15 - نرخ اجناس\r\n76 ، 99 ، 100 - 103 ، 111 ، 113 - 119 ، 120 ، 122 ، 125 ، 128 ، 145 ، 168 ، 202 ، 241 ، 243 ، 244 ، 249 ، 251 ، 253 ، 254 ، 258 ، 263 ، 316 ، 321 ، 326 ، 349 - 364 ، 371 ، 380 ، 386 ، 387 ، 401 ، 433 ، 442 ، 448 ، 460 ، 466 ، 473 ، 526 ، 528 ، 547 ، 548 ، 555 ، 558 ، 564 ، 568 ، 574 ، 649 ، 655 - 662 ، 667 ، 670 ، 689 ، 693\r\n16 - گرانى ارزاق\r\n224 ، 243 ، 246 - 264 ، 268 ، 270 ، 273 - 276 - 283 ، 286 ، 299 ، 380 ، 386 ، 400 ، 425 ، 426 ، 431 ، 440 ، 443 ، 448 ، 457 ، 461 ، 464 ، 473 ، 478 ، 493 ، 523 ، 524 ، 527 ، 536 ، 539 ، 549 ، 554\r\n\r\nز - روحانيت\r\n1 - روابط روحانيت با حكومت\r\n39 ، 55 ، 59 ، 86 ، 91 ، 140 - 158 ، 165 ، 167 ، 179 - 316 ، 319 ، 393 ، 442 ، 458 ، 461 ، 467 ، 472 ، 476 ، 495 ، 501 ، 529 ، 538 ، 569 ، 603 ، 628 ، 629 ، 661 ، 667 ، 677 ، 679 ، 680 ، 690 ، 710 ، 715 - 722 ، 729\r\n2 - خلعت گرفتن‌ها ، قبول هداياى حكومت\r\n39 ، 42 ، 49 ، 159 ، 269 ، 270 ، 285 ، 425 ، 521\r\n3 - مخالفت با دولت و حكومت\r\n39 ، 130 ، 237 ، 274 ، 276 ، 337 ، 376 ، 378 - 389 ، 398 ، 402 ، 410 ، 412 ، 415 ، 427 ، 432 ، 435 ، 440 ، 460 ، 467 ، 470 ، 474 ، 514 ، 515 ، 525 ، 528 ، 503 ، 543 ، 551 ، 555 ، 609 - 633 ، 659 ، 689 ، 696 ، 699 ، 707 ، 710\r\n4 - بست‌نشينى ، حمايت از مردم ، همراهى با متحصنان\r\n37 ، 41 ، 251 ، 275 ، 372 ، 418 ، 441 ، 442 ، 447 ، 452 ، 464 ، 146 - 469 ، 481 ، 522 ، 531 ، 545 ، 557 ، 570 ، 583 ، 590 ، 591 - 608 - 616 ، 618 ، 633 ، 695 ، 730\r\n5 - نهى از منكر\r\n104 ، 113 ، 157 ، 164 ، 166 ، 191 ، 220 ، 247 ، 337 - 356 ، 386 ، 391 ، 397 - 402 ، 406 ،\r\n\r\n","description":"","footnote":"","page_name":" 792 ","page_number":902},
  {"content":"\r\n\r\n409 - 415 ، 466 ، 470 ، 559 ، 575 ، 587 ، 616 ، 717\r\n6 - حد و قصاص\r\n61 ، 63 ، 97 ، 110 ، 130 ، 154 ، 156 ، 167 ، 179 ، 207 ، 224 ، 230 ، 256 ، 317 ، 338 ، 387 ، 409 ، 428 ، 498 ، 523 ، 530 ، 565\r\n7 - مسائل مادى\r\n528 ، 531 ، 548 ، 571 ، 577 ، 642 ، 705\r\n8 - وساطت متهمان\r\n225 ، 251 ، 263 ، 269 ، 375 ، 422 ، 433 ، 436 ، 438 ، 465 ، 469 ، 480 ، 499 ، 521 ، 572\r\n9 - تظاهر و تحصن\r\n263 - 278 ، 314 ، 317 ، 341 ، 354 ، 410 ، 414 ، 463 ، 494 ، 508\r\n10 - آزار و توهين\r\n139 ، 251 ، 273 ، 379 ، 417 ، 428 ، 448 ، 455 ، 457 ، 458 ، 539 ، 575 ، 583 ، 682 ، 707 ، 715 ، 716 ، 717\r\n11 - وقوع معجزات\r\n330 ، 365 ، 402 ، 412 ، 437 ، 532 ، 634 ، 639 ، 640 ، 641 ، 642\r\n12 - بست‌شكنىها\r\n255 ، 257 ، 297 ، 431 ، 472 ، 497 ، 514 ، 530 ، 552 ، 567 ، 583 ، 585 ، 637\r\n13 - اختلافات با يكديگر\r\n165 ، 205 ، 276 ، 327 ، 340 ، 390 ، 393 ، 400 ، 402 ، 408 ، 409 ، 416 - 422 ، 427 ، 435 ، 454 ، 456 ، 459 ، 461 ، 466 ، 470 - 533 ، 563 ، 577 ، 595 ، 608 ، 632 ، 641 ، 665 ، 667 ، 690\r\n14 - طلبه‌ها و مسائل و اعتراضهايشان\r\n152 ، 154 ، 186 ، 222 ، 326 ، 308 ، 340 ، 356 ، 400 ، 402 ، 416 ، 428 ، 435 ، 466 ، 470 ،\r\n\r\n","description":"","footnote":"","page_name":" 793 ","page_number":903},
  {"content":"\r\n\r\n515 ، 531 ، 575 ، 616 ، 617 ، 627 ، 632 ، 640 ، 641 ، 670 ، 718 ، 730\r\n15 - رژى تنباكو\r\n374 ، 376 ، 378 - 382 ، 384 - 387 تا 396\r\n\r\nح - خارجىها\r\n1 - خارجىها ، ورود و خروج مأموران و سياحان خارجى\r\n26 ، 27 ، 47 ، 56 ، 68 ، 78 ، 81 ، 135 ، 137 ، 142 ، 146 ، 154 ، 155 ، 156 ، 169 ، 184 ، 185 ، 205 ، 208 ، 209 ، 215 ، 218 ، 239 ، 241 ، 249 ، 250 ، 252 ، 253 ، 260 ، 273 ، 276 ، 281 ، 283 ، 288 ، 293 ، 300 ، 303 ، 311 ، 313 ، 323 ، 324 ، 333 ، 337 ، 345 ، 348 ، 349 ، 361 ، 366 ، 387 ، 398 ، 401 ، 403 ، 423 ، 452 ، 453 ، 462 ، 503 ، 513 ، 514 ، 548 ، 568 ، 577 ، 578 ، 587 ، 604 ، 608 ، 617 ، 629 ، 672 ، 695 ، 710 ، 714 ، 723 ، 731\r\n2 - خارجىها در برخورد با مردم\r\n6 ، 8 ، 40 ، 84 ، 124 ، 163 ، 166 ، 182 ، 194 ، 220 ، 249 ، 301 ، 305 ، 316 ، 341 ، 343 ، 344 ، 392 ، 394 ، 399 ، 583 ، 589 ، 618 ، 619 ، 639 ، 642 ، 662 ، 682 ، 684 ، 686 ، 687 ، 692 ، 694 ، 695 ، 711 ، 718 ، 723\r\n3 - قدرت‌نمائى ، وساطت ، تلگرافخانه\r\n7 ، 56 ، 61 ، 72 ، 84 ، 103 ، 107 ، 124 ، 134 ، 146 ، 153 ، 157 ، 163 ، 166 ، 194 ، 264 - 301 ، 324 ، 343 ، 348 - 352 ، 364 - 367 ، 392 ، 468 ، 496 ، 532 ، 588 ، 59 ، 624 ، 684\r\n\r\nط - اقليت‌هاى مذهبى\r\n1 - يهوديها\r\n50 ، 61 ، 68 ، 69 ، 73 ، 94 ، 103 ، 116 ، 140 ، 152 ، 157 - 163 ، 220 ، 229 ، 235 ، 318 ، 337 - 356 ، 360 ، 409 ، 456 ، 457 ، 461 ، 470 ، 479 ، 482 ، 495 ، 541 ، 576 ، 588 ، 597 ، 602 ، 615 - 664 ، 667 ، 681 ، 715 - 719 ، 728 ، 730\r\n2 - مسيحىها و ارمنىها\r\n346 ، 383 ، 396 ، 438 ، 498 ، 678 ، 687\r\n\r\n","description":"","footnote":"","page_name":" 794 ","page_number":904},
  {"content":"\r\n\r\n3 - زرتشتىها\r\n553 ، 582\r\n4 - بابىها\r\n26 ، 168 ، 286 ، 317 ، 353 ، 354 ، 415 ، 501 ، 642 ، 665 ، 707 ، 708 ، 713\r\n\r\nى - اوضاع جوى و طبيعى\r\n1 - بيمارىها ، شيوع امراض\r\n54 ، 143 ، 164 - 170 ، 193 ، 196 ، 201 ، 203 ، 247 ، 264 ، 270 - 278 ، 316 ، 320 - 325 ، 342 ، 352 ، 355 ، 357 ، 359 ، 383 ، 411 ، 413 ، 418 ، 420 ، 422 ، 438 ، 440 ، 460 ، 463 ، 465 ، 487 ، 489 ، 491 ، 509 ، 517 ، 530 ، 538 ، 544 ، 570 ، 608 ، 676 ، 717\r\n2 - زلزله\r\n88 ، 89 ، 104 ، 140 ، 142 ، 250 ، 320 ، 354 ، 411 ، 412 ، 447 ، 530 ، 540 ، 556 ، 599 ، 605 ، 656 ، 723\r\n3 - ملخ\r\n92 ، 261 ، 333 ، 359 ، 376 ، 384 ، 400 - 403 ، 406 ، 429 ، 442 ، 451 - 456 ، 478 ، 480 - 503 ، 522 ، 524 - 540 ، 547 ، 633\r\n4 - باد و طوفان\r\n90 ، 217 ، 347 ، 363 ، 525 ، 353 ، 584 ، 641 ، 649\r\n5 - صاعقه\r\n124 ، 184 ، 234 ، 311\r\n6 - طغيان آبهاى زيرزمينى ، سيل و خرابى\r\n150 ، 153 ، 240 ، 241 ، 247 ، 257 ، 483 ، 503\r\n\r\n","description":"","footnote":"","page_name":" 795 ","page_number":905},
  {"content":"\r\n\r\n7 - آفت محصول و زراعت\r\n240 ، 241 - 261 - 274 ، 311 ، 376 ، 401 ، 478 ، 594 ، 693 ، 695 ، 699 ، 704 ، 707\r\n8 - محصول ترياك\r\n135 ، 162 ، 164 ، 217 ، 219 ، 241 ، 288 ، 289 ، 313 ، 356 ، 359 ، 480 ، 595\r\n9 - گرانى ارزاق\r\n- ط ، 1 و 2\r\n10 - بارندگى ، برف ، باران\r\n13 ، 79 ، 97 ، 103 ، 119 ، 128 - 145 ، 148 ، 150 ، 153 ، 178 ، 202 ، 208 - 234 ، 247 ، 250 ، 254 ، 278 ، 280 ، 282 ، 303 ، 305 - 310 ، 323 ، 325 ، 334 ، 350 ، 352 ، 363 ، 364 ، 369 ، 371 - 377 ، 392 ، 403 ، 417 ، 420 ، 423 - 455 ، 459 ، 471 - 499 ، 503 ، 514 ، 518 ، 537 ، 541 ، 553 ، 555 - 584 ، 587 ، 597 ، 598 ، 614 ، 623 ، 625 ، 632 ، 649 ، 657 ، 659 ، 688 ، 689 ، 696 ، 699 ، 723 ، 725 ، 728 ، 731\r\n\r\nك - مجازاتها\r\n1 - نفى بلد\r\n20 ، 88 ، 112 ، 385 ، 680 ، 708\r\n2 - كوفتن و تخريب خانه‌ها\r\n10 ، 48 ، 77 ، 96 ، 107 ، 167\r\n3 - چاپيدن مردم به حكم حكومت براى تنبيه و ماليات\r\n3 ، 10 ، 21 ، 40 ، 96 ، 107 ، 126 ، 133 ، 135 ، 140 ، 149 ، 169 ، 178 ، 205 ، 238 ، 322 ، 346 ، 373 ، 412 ، 430 ، 472 ، 474 ، 489 ، 495 ، 497 ، 499 ، 500 ، 518 ، 525 ، 529 ، 533 ، 538 ، 604 ، 648 ، 658 ، 698 ، 703\r\n4 - ترجمان و مصادرهء اموال مردم ، گرفتن جريمه\r\n16 ، 39 ، 42 ، 46 ، 60 ، 68 ، 69 ، 120 ، 127 ، 142 ، 143 ، 149 ، 176 ، 181 ، 185 ، 188 ، 194 ،\r\n\r\n","description":"","footnote":"","page_name":" 796 ","page_number":906},
  {"content":"\r\n\r\n204 ، 206 ، 208 ، 210 ، 240 ، 250 ، 281 ، 287 ، 288 ، 300 ، 327 ، 356 ، 360 ، 550 ، 638 ، 640 ، 641 ، 644 ، 647\r\n5 - زنجير كردن\r\n19 ، 140 ، 201 ، 240 ، 372 ، 388 ، 475 ، 572\r\n6 - توسرى ، پشت‌گردنى ، تودهنى\r\n63 ، 65 ، 70 ، 91 ، 99 ، 114 ، 120 ، 211 ، 236 ، 462 ، 643 ، 706\r\n7 - بر الاغ نشاندن ، كاه سوزاندن ، خواب گرفتن\r\n113 ، 129 ، 468\r\n8 - در جوال كردن ، ميخ كردن\r\n97 ، 385 ، 533 ، 654\r\n9 - سر تراشيدن ، ريش كندن\r\n73 ، 82 ، 92 ، 104 ، 120 ، 373 ، 385 ، 654\r\n10 - چوب زدن\r\n5 ، 7 ، 54 ، 63 ، 64 ، 67 ، 68 ، 70 ، 71 ، 75 ، 81 ، 82 ، 83 ، 84 ، 85 ، 86 ، 88 ، 91 ، 92 ، 94 ، 95 ، 96 ، 98 ، 99 ، 103 ، 107 ، 112 ، 113 ، 120 ، 124 ، 130 ، 134 ، 137 ، 149 ، 162 ، 163 ، 192 ، 193 ، 201 ، 209 ، 211 ، 225 ، 240 ، 243 ، 255 ، 286 ، 294 ، 315 ، 318 ، 326 ، 332 ، 355 ، 373 ، 386 ، 388 ، 423 ، 426 ، 441 ، 444 ، 461 ، 462 ، 468 ، 514 ، 518 ، 541 ، 556 ، 584 ، 603 ، 611 ، 630 ، 638 ، 643 ، 647 ، 674 ، 675 ، 703 ، 705 ، 710 ، 714 ، 715 ، 719 ، 726 ، 728 ، 731\r\n11 - دست بريدن\r\n10 ، 67 ، 69 ، 71 ، 75 ، 78 ، 80 ، 81 ، 90 ، 91 ، 110 ، 111 ، 123 ، 126 ، 138 ، 154 ، 177 ، 195 ، 196 ، 206 ، 221 ، 244 ، 295 ، 319 ، 334 ، 335 ، 382 ، 415 ، 417 ، 516 ، 533 ، 534 ، 544 ، 552 ، 638 ، 640 ، 646 ، 703 ، 713 ، 715 ، 798\r\n\r\n","description":"","footnote":"","page_name":" 797 ","page_number":907},
  {"content":"\r\n\r\n12 - پى بريدن\r\n80 ، 112 ، 123 ، 137 ، 168 ، 179 ، 196 ، 235 ، 295 ، 335 ، 383 ، 728\r\n13 - گوش بريدن\r\n54 ، 67 ، 75 ، 81 ، 83 ، 84 ، 88 ، 95 ، 99 ، 103 ، 108 ، 112 ، 113 ، 124 ، 134 ، 135 ، 136 ، 140 ، 184 ، 185 ، 192 ، 209 ، 218 ، 243 ، 255 ، 268 ، 286 ، 332 ، 373 ، 415 ، 444 ، 542 ، 556 ، 638 ، 645 ، 650 ، 707 ، 713 ، 719\r\n14 - شكم دريدن\r\n10 ، 261\r\n15 - گچ گرفتن\r\n21 ، 67 ، 89 ، 107\r\n16 - مهار كردن و در شهر گرداندن\r\n63 ، 64 ، 97 ، 134 ، 137 ، 184 ، 185 ، 193 ، 268 ، 398 ، 638 ، 642 ، 645 ، 676 ، 707 ، 731\r\n17 - طناب انداختن\r\n72 ، 76 ، 80 ، 83 ، 90 ، 94 ، 97 ، 98 ، 111 ، 121 ، 123 ، 164 ، 261 ، 299 ، 552 ، 612 ، 681\r\n18 - اخته كردن ، گوش كوبيدن\r\n424 ، 569\r\n19 - شقه كردن ، تكه‌تكه كردن ، دم توپ گذاشتن\r\n203 ، 415 ، 417 ، 418 ، 438 ، 516 ، 612 ، 613 ، 651 ، 702 ، 712\r\n20 - سر بريدن\r\n10 ، 11 ، 16 ، 26 ، 36 ، 41 ، 46 ، 64 ، 67 ، 69 ، 71 ، 79 ، 96 ، 140 ، 154 ، 179 ، 185 ، 195 ، 196 ، 256 ، 269 ، 290 ، 299 ، 317 ، 324 ، 328 ، 336 ، 347 ، 417 ، 418 ، 420 ، 429 ، 431 ، 435 ، 444 ، 445 ، 472 ، 487 ، 504 ، 517 ، 523 ، 539 ، 563 ، 641 ، 644 ، 662 ، 677 ، 693\r\n\r\n","description":"","footnote":"","page_name":" 798 ","page_number":908},
  {"content":"\r\n\r\n21 - مجازات بيگناهان ( كسى به جاى ديگرى ، تنبيه شاكى و شايعه‌ساز )\r\n14 ، 39 ، 60 ، 72 ، 75 ، 76 ، 88 ، 96 ، 109 ، 114 ، 129 ، 148 ، 167 ، 170 ، 178 ، 186 ، 200 ، 205 ، 240 ، 258 ، 318 ، 326 ، 332 ، 346 ، 348 ، 398 ، 423 ، 458 ، 466 ، 519 ، 572 ، 577 ، 640 ، 642\r\n22 - مرگ زير چوب\r\n99 ، 149 ، 172 ، 176 ، 190 ، 235 ، 611 ، 644 ، 714\r\n\r\nل - مراسم\r\n1 - استقبال و بدرقه از حكام و مقامات برجسته\r\n7 ، 9 ، 11 ، 15 ، 27 ، 35 ، 39 ، 64 ، 69 ، 72 ، 108 ، 133 ، 136 ، 149 ، 152 ، 159 ، 187 ، 264 ، 270 ، 309 ، 310 ، 13 ، 324 ، 348 ، 401 ، 403 ، 404 ، 427 ، 429 ، 451 ، 457 ، 461 ، 511 ، 524 ، 535 ، 536 ، 538 ، 555 ، 580 ، 610 ، 634 ، 679 ، 681 ، 702 ، 725\r\n2 - سلام‌ها ، اعياد و جشن‌ها ، چراغانى و آتش‌بازى\r\n21 ، 26 ، 36 ، 39 ، 49 ، 53 ، 74 ، 78 ، 81 ، 83 ، 88 ، 95 ، 100 ، 103 ، 104 ، 110 ، 114 ، 115 ، 123 ، 129 ، 147 ، 152 ، 159 ، 162 ، 170 ، 176 ، 177 ، 179 ، 187 ، 199 ، 202 ، 207 ، 218 ، 232 ، 238 ، 253 ، 257 ، 269 ، 270 ، 271 ، 276 ، 283 ، 299 ، 302 ، 322 ، 325 ، 330 ، 331 ، 334 ، 339 ، 341 ، 345 ، 347 ، 354 ، 362 ، 372 ، 374 ، 380 ، 394 ، 395 ، 404 ، 420 ، 437 ، 446 ، 478 ، 516 ، 532 ، 536 ، 541 ، 550 ، 551 ، 554 ، 558 ، 563 ، 578 ، 615 ، 620 ، 622 ، 623 ، 624 ، 635 ، 644 ، 650 ، 654 ، 656 ، 661 ، 666 ، 684 ، 685 ، 697 ، 708 ، 713 ، 716 ، 719 ، 731\r\n3 - آداب و تشريفات ، تنبيه آداب‌ناشناسان\r\n39 ، 133 ، 136 ، 146 ، 155 ، 565\r\n4 - مراسم ختم و تعزيت\r\n125 ، 146 ، 155 ، 203 ، 206 ، 212 ، 213 ، 259 ، 306 ، 318 ، 322 ، 367 ، 369 ، 371 ، 393 ، 396 ، 398 ، 402 ، 413 ، 477 ، 500 ، 526 ، 529 ، 556 ، 646 ، 648 ، 653 ، 659 ، 671 ، 677 ، 686 ، 687 ، 697\r\n5 - تعزيه ، شبيه\r\n48 ، 231 ، 422 ، 488 ، 526 ، 547 ، 567 ، 570 ، 636 ، 647\r\n\r\n","description":"","footnote":"","page_name":" 799 ","page_number":909},
  {"content":"\r\n\r\n\r\nوفيات\r\nاحمد شاه خان 63 - مشير الملك 203 - قوام الملك 204 - وقايع نگار 206 - حاجى آقا محمد 222 - شيخ حسين ناظم الشريعه 228 - ميرزا محمد رضا مستوفى 240 - آصف الدوله 281 - معز الملك 291 - حاجى معتمد الدوله 318 - دارابخان قشقايى 381 - ميرزاى فرهنگ 389 - سلطان محمد خان ايلخانى 396 - شيخ محمد حسين محلاتى 398 - حاجى امير 402 - مؤيد الملك 463 - فتحعلى لارى 471 - صاحب ديوان 520 - مؤيد الممالك 524 - مخبر الدوله 529 - حاجى شيخ جعفر 534 - اعزاز السلطنه 534 - حاجى آقا جان 575 - حاجى سيد على اكبر فال اسيرى 646 - حاجى ميرزا هدايت الله 648 - شيخ احمد 652 - شيخ عبد الجبار 659 - حاجى عظيم السلطنه 671 - خان بابا خان 686 - حاجى ميرزا حسين 687 - ميرزا محمد على 697\r\nبه نام خداوند جان و خرد\r\n\r\n\r\n","description":"","footnote":"","page_name":" 800 ","page_number":910}
  ]