[
  {"content":"\r\n\r\nتاريخ غيبت كبرى\r\nنوشته :\r\nسيد محمد صدر\r\nترجمه :\r\nدكتر سيد حسين افتخارزاده\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nصدر ، محمد ، 1943 - 1985\r\nتاريخ غيبت كبرى / نوشته محمد صدر : ترجمه حسن افتخارزاده .\r\nتهران : نيك معارف ، 1379 .\r\n688 ص . ISBN 964 - 5567 - 03 - 3\r\nفهرستنويسي بر اساس اطلاعات فبپا .\r\nعنوان اصلي : تاريخ الغيبة الكبري .\r\nچاپ دوم 1382 .\r\n1 . مهدويت ، انتظار . 2 . محمد بن حسن عليه السلام ، امام دوازدهم ، 255 ق .\r\nالف . افتخار زاده ، حسن ، 1315 ، مترجم . ب . عنوان .\r\n22041 ت 39 ص / 4 / 224 BP 426 / 297\r\nكتابخانه ملي ايران 24255 - 79 م\r\nنيك معارف تلفن 6950010 ( 4 خط )\r\nنام كتاب . . . . . . تاريخ غيبت كبرى\r\nمؤلف . . . . . . سيد محمد صدر\r\nمترجم . . . . . . دكتر سيد حسن افتخارزاده\r\nنوبت چاپ . . . . . . . دوم / 1382\r\nتيراژ . . . . . . . . 2000 نسخه\r\nچاپ . . . . . . . . زنبق\r\nشابك : 3 - 03 - 5567 - 946 ISBN 964 - 5567 - 03 - 3\r\nوب سايت : www . nikmaaref . com / / http :\r\nپست الكترونيكى : info @ nikmaaref . com\r\nخيابان كارگر جنوبى ، خيابان روانمهر ، كوچه دولتشاهى ، شماره 245 ، طبقه اول\r\n\r\n","description":"","footnote":"","page_name":" 2 ","page_number":2},
  {"content":"\r\n\r\n\r\nمقدّمهء مترجم\r\nبِسْمِ اللَّهِ الرَّحْمنِ الرَّحِيمِ\r\nسپاس و ستايش خداى را ، به آن اندازه كه همه چيز او را مىستايند ؛ و همان‌گونه كه او خود دوست دارد كه ستايش شود ؛ و همان‌سان كه ستايش شايستهء او و شايان بزرگوارى اوست .\r\nصلوات و درود او و همهء آفريدگانش ، بر بهترينشان ؛ كه همان بندهء خالص اوست كه با پذيرش بندگيش ، از سوى او به آنجا رسيد كه او را حبيب خود خواند و مقام رسالت و ختميّتش بخشيد ؛ و با عروج او بساط نبوّت و وحى را پايان داده ، آخرين شريعت و دينش را به وسيلهء او تكميل و ابلاغ فرمود .\r\nبه همراه صلوات پروردگار و فرشتگان ، سلام و عرض ارادت همهء پاكان و شايستگان ، بر خاندان گرامى رسول خدا باد .\r\nهمانها كه قدم جاى قدم او گذارده‌اند و سرزنش ملامت كنندگان ، تهديد طاغوتيان ، تزوير رياكاران ، فشار و خفقان دشمنان چيره‌دست ، خيانت دانشمندان بىآزرم و خودنمائى مقدّس نمايان نافهم ، هر چند بر ايشان كمرشكن بوده ، امّا آنان را از راه خدا بازنداشته ، با همان صلابت كه در ميدانهاى نبرد بدر و احد و خيبر پايدارى كردند و دشمن را به زانو درآوردند ، در مقابل انحراف و فشارهاى مدّعيان خلافت و توليت اسلام ايستادگى كرده‌اند ؛ و حتى به خاطر آنكه يك لحظه حكومت آن رياكاران مسلمان‌نما را ، به عنوان حكومت اسلامى به رسميّت نشناخته باشند ، دست از حكومت حقّهء خود برداشته ، رسما اعلام كردند كه سنّت شيخين را قبول ندارند .\r\nهمانان كه شناخت و معرفتشان همچون معرفت پيامبر ، در سلك معارف مستقلّه قرار گرفته و اطاعت و پيرويشان بسان پيروى از رسول خدا فرض و واجب است .\r\nآنان كه خداوند از لغزش و اشتباه محفوظشان داشته ؛ و از فتنه و\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nآشفتگى در امانشان قرار داده ؛ و رجس و پليدى را از آنان دور كرده ، پاك و منزّهشان ساخته است . . . و با داشتن چنين شرايطى مقام ولايتشان بخشيده و آنان را همچون رسول خدا ، اولى به تصرّف در شئون خلق دانسته ، ولايتشان را ولايت رسول اللّه معرّفى كرده است .\r\nو خلاصه آنكه : همهء درودهاى خالص ، و درود همهء خالصان ، بر عصارهء اين خاندان و تنها بازماندهء از آن پيشوايان معصوم و ذخيرهء پروردگار ؛ بقية اللّه الاعظم ؛ حضرت حجّة بن الحسن العسكرى .\r\nنفرين و لعنت همهء نفرين كنندگان ، بر آنانى كه سدّ راه اين پاكان شدند و با مطرح كردن خود در مقابل آنان ، هم بر آنان ستم روا داشتند و هم بشريّت را از مسير هدايت و بندگى خدا بازداشتند ؛ راه را منحرف ، رهبر را خانه‌نشين ، رهروان را گمراه و خود را شايسته و سزاوار لعن خدا و نفرين فرشتگان و پيامبران و مؤمنان ساختند .\r\nمىدانيم كه عمل را با علم ، و حركت را با معرفت رابطه‌اى است ؛ و شنيده‌ايم كه در اين باره گفتگو و مباحثه فراوان است . و در زمان ما ، عنوان فلسفهء شناخت ، تيتر بسيارى از سخنرانيها و نوشته‌ها و مقالات است ؛ كه آيا تصوّرات و افكار و انديشه‌هاى انسانى ، و به دنبال آنها حركتها و عملهاى برخاسته از آنها در اختيار ماست و اين ما هستيم كه خود تصميم مىگيريم و عمل مىكنيم ، فكر مىكنيم ، مىشناسيم و برنامه‌ريزى مىنمائيم و به دنبالش مقصدى را در نظر گرفته ، سخنى را گفته ، يا حركتى را آغاز مىكنيم ؟ و يا آنكه شناخت ما معلول عوامل پيشين است و حركت ما ، به دنبال شناخت ما ، برنامه‌اى است از پيش طرح شده ؟ البته نه آنكه اين توالى و پشت سر هم در آمدن را معلول سرنوشت و جبرى از سوى خدا مطرح كنند ، بلكه عمل را بازتاب و يا رونمائى از انگيزه‌هاى درونى ، و آنها را بازتابى از روش زندگى فردى و اجتماعى ، و جامعه را نيز ظاهرى از نهادهاى محرّك آن كه نهادهاى اقتصادى باشد ، دانسته‌اند .\r\nو با اين گونه انديشه و تفكّر دربارهء شناخت و عمل ، انسان را در انديشه و شناخت خود آزاد نمىدانند و هرگونه جهت‌گيرى را در عمل انسان ، معلول خاستگاه طبقاتى و نحوهء زندگى مادّى او محسوب مىدارند .\r\nاگر در طبقه‌اى مرفّه قرار داشته باشد ، امكان شناخت درد بينوايان را براى او\r\n\r\n","description":"","footnote":"","page_name":" 4 ","page_number":4},
  {"content":"\r\n\r\nمحال مىدانند ؛ و هر چه شرافت و ارزش است به محله و منطقهء گودنشينان و محرومان حواله مىكنند . و در محكمه و دادگاه انديشه‌شان ، همهء خيانتها ، دزديها ، خودفروشيها ، ستمها و زورگوئيها را معلول وجود طبقات مرفّه و بالا شهرنشين ، و به اصطلاح كاخ‌نشينان و مرفّهان ، مىدانند . و اگر هم نزد آنها تحاكمى پيش آيد ، پيش از طرح دعوا از طرف مدّعيان ، قبلا آن سرمايه‌دار مرفّه را مقصّر دانسته ، حق را به آن بينواى تهيدست مىدهند . و اگر هم شرافت و ارزشى در يكى از آن برخاستگان از آن طبقه ببينند ، به دنبال دورانى از زندگى او مىگردند كه فقرى و محروميّتى داشته باشد ؛ تا همهء آن فضيلتها را به آستانهء همان دوران كارگرى و بينوايى و تهيدستى او بخوابانند . همانگونه كه اين گونه برداشتها و قضاوتها در زندگى بزرگان دين و مذهب نيز انجام گرفته و همهء ارزشهاى زندگى آنان را مرهون چند صباحى گوسفند چرانى و يا دوران يتيمى و فقر آنان دانسته ، براى انسانيّت و حرّيّت و آزادگى او در گزينش راه درست و آن همه فضائل خدادادى و نظارت دقيق الهى بر زندگى آنان ، و يا جلوتر برويم مقام نورى و كمالات موهبتى آن بزرگواران در آفرينش پيشين ، ارزشى قائل نيستند .\r\nاين گونه تفكّر در بسيارى از شئون اعتقادى اثر گذارده ، عدّه‌اى از اينان ناخواسته ، در گردونه‌اى افتاده‌اند كه همان عبارات بىدينان ملحد از خدا بىخبر را گفته ، همهء تلاشها و حركتها را براى « لقمه‌اى نان » و برخاسته از شرايط مادّى انگاشته‌اند ؛ و در نتيجه همان سخنى را گفته‌اند كه قرآن مجيد از قول كافران آن زمان بيان كرده كه : إن  هِيَ إِلَّا حَياتُنَا الدُّنْيا نَمُوتُ وَ نَحْيا وَ ما يُهْلِكُنا إِلَّا الدَّهْرُ  « 1 » .\r\nولى ما را عقيده بر آن است كه اين تفكر در تمام شئونش باطل است ؛ و هرگونه تعبيرى را كه نتيجه‌اش بر حق دانستن اين انديشه باشد ، تعبيرى نادرست مىدانيم ؛ هر چند گوينده‌اش را نظرى نباشد و فردى معتقد به خدا و پيامبر باشد .\r\nما انسان را در محدودهء قدرت داده شده از سوى خداوند به او ، آزاد مىدانيم ؛ و معتقديم در عين حال كه همچون ديگر آفريدگان ، هر لحظه مشمول فيض و امداد الهى است و حول و قوّت را از او دارد ، امّا او خود\r\n\r\n\r\n","description":"","footnote":"\r\n( 1 ) جاثيه / 24 : آن جز زندگى دنياى ما نيست . مىميريم و زندگى مىكنيم . و چيزى جز روزگار نابود كنندهء ما نيست .\r\n","page_name":" 5 ","page_number":5},
  {"content":"\r\n\r\nحركت مىكند ، فكر مىكند ، مىشناسد ، تصوّرى از اشياء دارد ، تصوّرات و شناخت او مرهون خود اوست ؛ و براى او امكان درك واقعيّتها موجود است . و اوست كه مىتواند انديشه‌اى درست را در مغز خود جاى دهد و تفكّرى باطل را از خود بزدايد ؛ و در مقابل اين شناختها و انديشه‌ها مسئوليّت دارد و هيچ بهانه‌اى از او ، كه به آزادى خود راهى نادرست را انتخاب كرده و به آن معتقد شده و بر طبق آن حركت كرده ، پذيرفته نيست ؛ هم در دنيا و هم در آخرت ، نسبت به آنها مسئوليّت دارد . او نه تنها در اعمال مربوط به جوارح و اعضاء خود آزاد است ، بلكه در تصوّرات و انديشه‌هاى خود نيز آزاد است ؛ و مورد امر و نهى الهى قرار گرفته ، از او خواسته‌اند كه چنين بينديشد و چنان فكر را داشته باشد ، به اين مطلب معتقد باشد ، وجود خدا و ملائكه و عوالم بعد از اين دنيا را قبول كند و باور داشته باشد ؛ و نماز بخواند و روزه بگيرد و ديگر كارهاى واجب را انجام دهد .\r\nاصول دين و مطالب اعتقادى كه خود مسئوليّت مستقيم و مستقل ايجاد مىكند ، مربوط به همين مسأله است ؛ چنان كه فروع دين و اعمال به اعضاء و جوارح ارتباط دارد . البتّه اين دو را نيز بايد رابطه‌اى باشد تا به عنوان عبادت و بندگى خدا انجام پذيرد . يعنى اگر نماز و روزه و حجّ و جهاد كه اعمال جوارح است ، در ارتباط با ايمان قلبى و نيّت تقرّب به خدا نباشد ، ارزش عبادى خود را از دست مىدهد و ديگر بندگى خداوند محسوب نمىشود .\r\nو در اين بين تولّى و تبرّى كه گاهى جزء اصول دين و گاهى جزء فروع به حساب مىآيد ، حلقهء اتّصال بين اصول و فروع است . اين موضوع از يك نظر عملى است مربوط به جوارح و اعضاء . چرا كه شخص دارنده تولّى و تبرّى بايد در مقام عمل تابع و مطيع آن كسى باشد كه خداوند او را به عنوان « ولىّ امر » تعيين فرموده است ؛ و از تابعيّت و پيروى طاغوت و حكومت غير الهى سرباززند و حتّى دوات آنها را ليقه و مركّب نكند « 2 » ؛ و شترش را براى رفتن به حجّ بيت اللّه به هارون الرشيد و پيروانش اجاره ندهد تا تبرّاى او كامل گردد « 3 » .\r\nاز سوى ديگر ، اين موضوع به عقيده و انديشه و عمل قلبى ارتباط\r\n\r\n\r\n","description":"","footnote":"\r\n( 2 ) كلينى : الكافى 5 / 107 ح 7 .\r\n( 3 ) كلينى : الكافى 5 / 131 ح 17 .\r\n","page_name":" 6 ","page_number":6},
  {"content":"\r\n\r\nدارد . زيرا اگر شخص مودّت و محبّت اهل البيت - عليهم السلام - را نداشته باشد ، تمام اعمالش باطل است ؛ و اگر از دشمنان خدا و رسول و اهل البيت تبرّى نجويد و در دلش ذرّه‌اى محبّت آنان را داشته باشد ، ايمان به خدا و رسول نياورده است . چه خداوند فرموده است :\r\n لا تَجِدُ قَوْماً يُؤْمِنُونَ بِاللَّهِ وَ الْيَوْمِ الْآخِرِ يُوادُّونَ مَنْ حَادَّ اللَّهَ وَ رَسُولَهُ وَ لَوْ كانُوا آباءَهُمْ أَوْ أَبْناءَهُمْ أَوْ إِخْوانَهُمْ أَوْ عَشِيرَتَهُمْ أُولئِكَ كَتَبَ فِي قُلُوبِهِمُ الْإِيمانَ وَ أَيَّدَهُمْ بِرُوحٍ مِنْهُ وَ يُدْخِلُهُمْ جَنَّاتٍ تَجْرِي مِنْ تَحْتِهَا الْأَنْهارُ خالِدِينَ فِيها رَضِيَ اللَّهُ عَنْهُمْ وَ رَضُوا عَنْهُ . . .  « 4 » .\r\nبا توجّه به اين اصل ، كه اصل آزادى و مسئوليّت انسان در انديشه و عمل و شمول دستورات الهى نسبت به هر دو باشد ، اكنون سخن در اين است كه : آيا انديشه و عقيده مقدمهء عمل مىباشند ، يا عمل مقدّمه‌اى براى ثبوت و استقرار عقيده است ؟ به تعبير ديگر : آيا خدا را بشناسيم تا نماز بخوانيم ؛ و نماز بخوانيم تا عدالت در جامعه برقرار شود ؛ و عدالت هم فقط عدل اقتصادى است ؟ و بالاخره : آيا خدا و كليّهء عقايد را مقدّمه‌اى براى تشكيل حكومت ، و حكومت را مقدّمه‌اى بدانيم براى تشكيل جامعه‌اى بىطبقه و بدون مشكلات اقتصادى كه تمام كمبودهاى فرهنگى و اقتصادى را حل كرده ، مسكن براى همه ساخته ، جاده و مدرسه و دانشگاه و بيمارستان و مراكز تفريح و ورزش و گردش براى همه تأمين نموده ، ديگر مشكل نان و آب و برق را حل كرده است ؟\r\nدر اين نحوهء تفكّر است كه خدا و رسول و دين و قرآن و مسجد و حسينيّه ، همه و همه مقدّمات تأمين نان و مسكن قرار گرفته ، نتيجه‌اش همان مىشود كه كفّار زمان پيامبر مىگفتند : « إنّ هى إلّا حياتنا الدّنيا نموت و نحيى . . . » .\r\n\r\n\r\n","description":"","footnote":"\r\n( 4 ) مجادله / 22 : نخواهى يافت گروهى را كه به خدا و روز واپسين ايمان آورده‌اند ، كه با كسانى كه با خدا و رسولش دشمنى كرده‌اند ، دوستى نمايند ؛ هر چند پدرانشان يا برادرانشان يا خويشاوندانشان باشند . اينها هستند كه در دلهايشان ايمان را نوشته است و با روحى از سوى خود تائيدشان كرده است و به بهشتهائى كه از زيرش نهرهايى جارى است داخلشان مىسازد ، در حالى كه هميشه در آن خواهند بود . خداوند از آنان راضى ، و آنان از خداوند خشنودند .\r\n","page_name":" 7 ","page_number":7},
  {"content":"\r\n\r\nنظريّهء ديگر آن است كه عمل مقدّمه‌اى براى انديشه ؛ فروع دين مقدّمه‌اى براى اصول دين ؛ دنيا مقدّمه‌اى براى آخرت ؛ نان براى نماز ، نه نماز براى نان ؛ مردم در خدمت روحانيّت و روحانيّت در خدمت دين ؛ مردم در خدمت پيامبر و امام ، نه پيامبر و امام براى مردم و در خدمت دنياى مردم ، بلكه آنان در خدمت خدا و دين خدايند .\r\nو فلسفهء شهادت پيشوايان معصوم نيز همان است كه به حضرت حسين بن على نسبت داده شده است كه : « اگر دين حضرت محمّد جز با كشته شدن من استوار نمىشود ، اى شمشيرها مرا فراگيريد » ؛ نه اينكه آن حضرت در خدمت مردم و فداى خلق شده باشد . و اگر رسول خدا و ديگر پيشوايان دين را با طاغوتيان جدالى بوده است ، نه از آن جهت بوده كه فقط طاغوت نان مردم را ربوده ، زمينشان را غصب كرده و منافع ملّى آنان را به تاراج داده است ؛ بلكه بدان جهت بوده كه پيش از تاراج دنيايشان ، عقلشان را تاريك كرده و از نظر فرهنگى به عقب رانده و فكرشان را منحرف نموده و از خدا و دين و اطاعت پروردگار دور ساخته است ؛ خود را ربّ اعلى و خداى خدايان و حكمران مطلق بر آنان دانسته ، در اين جهت به استضعافشان كشانده است .\r\nآنجا كه در قرآن مجيد از مؤمنان به حكومت رسيده تعريف و ستايشى كرده ، هنر مهم و كار اساسى آنان را در آن جهت دانسته است كه نماز به پا داشته ، حقّ خدا را به خلق خدا داده ، امر به معروف كرده و نهى از منكر نموده‌اند ؛ و چنين فرموده است :\r\n الَّذِينَ إِنْ مَكَّنَّاهُمْ فِي الْأَرْضِ أَقامُوا الصَّلاةَ وَ آتَوُا الزَّكاةَ وَ أَمَرُوا بِالْمَعْرُوفِ وَ نَهَوْا عَنِ الْمُنْكَرِ . . .  « 5 » .\r\nبا توجّه به مطالب فوق به اين مطلب مىرسيم كه عقايد و معتقدات را ارزشى است مستقل ؛ بلكه هدف نهايى از تشريع فروع و طرح حلال و حرام ، تثبيت و استقرار همان مبانى اعتقادى در دل انسان مؤمن مىباشد ؛ نماز مىخواند تا به خدا نزديك شود .  اتَّقُوا اللَّهَ وَ يُعَلِّمُكُمُ اللَّهُ  « 6 » را در قرآن مجيد چنين تفسير كرده‌اند كه : « تقوى پيشه كنيد تا خداوند شما را\r\n\r\n\r\n","description":"","footnote":"\r\n( 5 ) حج / 41 : كسانى كه اگر در روى زمين به آنها امكانات داديم ، نماز بپادارند و زكات بپردازند و به معروف امر و از منكر نهى كنند . . .\r\n( 6 ) بقره / 282 .\r\n","page_name":" 8 ","page_number":8},
  {"content":"\r\n\r\nبياموزد . » تقوى مقدّمهء علم است ، نتيجهء خلوص در عبادت و عمل ، جريان چشمه‌هاى حكمت از قلب بر زبان انسان با اخلاص است ؛ كه فرمود :\r\n« ما أخلص عبد للّه عزّ و جلّ أربعين صباحا إلّا جرت ينابيع الحكمة من قلبه على لسانه . » « 7 »\r\nدر معتقدات ارزشمند ، هر چند هدف نهايى شناخت و معرفت و تقرّب به خداوند است و هيچ موجود ارزشمندى در عرض خداوند نبايد به عنوان ارزش مستقل طرح شود ، امّا در سلسله ارزشهاى مستقل كه در مسير قرار مىگيرند و مقدّمه براى عمل نمىباشند ، شناخت حضرت رسول - صلّى اللّه عليه و آله و سلّم - و ائمّهء معصومين است . استقلال بدان معنى كه پيامبر را به خاطر فهم دستوراتش نمىشناسيم ؛ و وجوب شناخت امام ، به خاطر آن نيست كه نيازهاى مادّى و معنوى ما را برآورده مىسازد .\r\nمثلا كسى كه در زمان امام صادق - عليه السلام - به سر مىبرد ، تمام نيازهاى خود را به وسيلهء آن حضرت بر طرف مىسازد ؛ هرگونه سؤال كه در دين و مذهب داشته باشد ، از آن حضرت مىپرسد ؛ و نه احتياج به حضرت رسول - صلّى اللّه عليه و آله - دارد ؛ و نه نيازى مثلا به حضرت سجّاد - عليه السلام - تا اينكه بخواهد به خاطر رفع آن نيازها آنان را شناسائى كند ؛ و نه به امامانى كه بعد از حضرت صادق - عليه السلام - مىآيند . در عين حال در روايات شيعى مىبينيم كه ائمّهء اطهار ، شيعيان خود را نسبت به معرفت همهء امامان حساس كرده و شناخت اوّلين معصوم تا آخرين معصوم را بر آنان واجب كرده‌اند . همچنين لزوم معرفت را مترتّب بر احتياج و نياز آنان نكرده ، در سلسله معرفتهاى مستقلّه ، سخن از شناخت آنان به ميان آورده‌اند .\r\nدر روايات ما به معرفت همهء امامان موضوعيّت داده شده و موجب تكميل عقايد و كمال دين به حساب آورده شده و به اصطلاح جزء پرسشهاى شب اوّل قبر هر مؤمنى ، شناخت و اعتقاد به دوازده امام با تمام مشخّصات را لازم دانسته‌اند . و با اينكه اين نحوهء معرفت را حتّى نسبت به\r\n\r\n\r\n","description":"","footnote":"\r\n( 7 ) بحار الانوار 67 / 242 : هيچ بنده‌اى عملش را براى خداوند چهل روز خالص نمىگرداند ، مگر اينكه چشمه‌هاى حكمت از قلبش بر زبانش جارى مىشود .\r\n","page_name":" 9 ","page_number":9},
  {"content":"\r\n\r\nديگر پيامبران الهى لازم نكرده و فقط ايمان به كلّيت رسالت و رسولان را واجب دانسته‌اند ، ولى در مورد ائمّهء اطهار ، ايمان به يكايك آنان را ، با شناخت اسم و تمام خصوصيّات ، بر هر فرد مسلمان لازم ساخته‌اند ؛ چه آنكه درك زمان حضورشان را كرده باشد يا نكرده باشد .\r\nكسى كه در زمان حضرت رسول به سر مىبرد و تمام احتياجات خود را از آن حضرت بر طرف مىسازد ، چه نيازى مثلا به حضرت رضا و يا حضرت امام حسن عسكرى و يا حضرت بقيّة اللّه دارد ؟ ! در عين حال مىبينيم كه رسول خدا شناخت آنان را موجب تكميل دين و اعتقاد چهره‌هاى نام‌آورى همچون حمزه سيّد الشهداء عموى بزرگوار خود مىداند .\r\nدر شب جنگ احد كه فرداى آن روز حمزه شهيد مىشد ، رسول خدا - صلّى اللّه عليه و آله و سلّم - به او فرمود : اى حمزه ، چنين به نظر مىرسد كه فردا تو كشته خواهى شد و به ديدار پروردگار خواهى شتافت . به هنگام ملاقات با پروردگارت ، اگر از تو دربارهء معالم دينت و معتقداتت سؤال كرد ، چه پاسخى خواهى داد ؟\r\nحمزه با كمال ادب و متانت پاسخ داد : اى رسول خدا ، شما مرا ارشاد فرماييد ! حضرت فرمود :\r\n« به هنگام سؤال از معتقداتت به وحدانيّت خدا و رسالت من شهادت بده ؛ و به معاد اقرار كن ؛ و به امامت على و حسن و حسين و فرزندان او گواهى ده . و اعتراف نما به آشكار و پنهانشان مؤمن ، و دوستدار دوستان آنان ، و دشمن دشمنانشان مىباشى . »\r\nگفت : آرى ، به اينها همه ايمان آورده و به آن راضى هستم . « 8 »\r\nخلاصه آنكه : هر چه شناخت انسان مؤمن نسبت به خدا و پيامبر و ائمّهء معصومين بيشتر باشد ، درجات ايمان و كمالات معنوى او بيشتر و به همان درجه ارزش كيفى اعمالش بيشتر خواهد بود ؛ هر چند رسول خدا و يازده امام رحلت كرده و امام عصر از ديدگان غايب و فعلا دسترسى به آن حضرت ندارد .\r\nتلاش دانشمندان اسلامى ، محدّثان بزرگ و فقيهان بزرگوار ، در اين راستا بوده ، برخى در تصحيح اعمال و معرّفى دستورات الهى و تبيين\r\n\r\n\r\n","description":"","footnote":"\r\n( 8 ) نباطى البياضى : الصراط المستقيم الى مستحقى التقديم 2 / 89 .\r\n","page_name":" 10 ","page_number":10},
  {"content":"\r\n\r\nحدود و احكام عملى كوشيده‌اند و برخى در تبيين مبانى دقيق اعتقادى و بيان مباحث عميق مربوط به شناخت خدا و توحيد او ، و مباحث اسماء و صفات و عدل و فضل الهى تلاش كرده‌اند . متكلّمان بزرگ شيعه همچون شيخ مفيد ، سيّد مرتضى ، شيخ طوسى ، خواجه نصير الدّين ، علّامه حلّى ، قاضى نور اللّه شوشترى ، سيّد هاشم بحرانى ، مير حامد حسين هندى و علّامه امينى ، در راه اثبات مسألهء امامت و معرّفى امامان تلاش كرده ، و محدّثانى مانند كلينى ، صدوق ، اربلى ، سيّد بن طاووس ، علّامه مجلسى ، حاج ميرزا حسين نورى و حاج شيخ عبّاس قمّى ، در حفظ و جمع‌آورى و تدوين احاديث مربوط به اين مسأله كوشش نموده‌اند .\r\nدر سالهاى اخير نيز عدّه‌اى از چهره‌هاى متعهّد روحانى در حوزه‌هاى علميّه به اين مسأله همّت گمارده ، راهنماى عقيده و انديشه و مصحّح و مبيّن معتقدات صحيح اسلامى شده ، آثار ارزنده‌اى از خود به يادگار گذاشته‌اند . و مخصوصا مسائل مربوط به حضرت بقيّة اللّه - ارواحنا فداه - معرّفى و شناخت آن حضرت ، مسألهء غيبت و انتظار ، اصل امامت ، قائميّت و شمول و فراگيرى اين اعتقاد در تمام مذاهب و فرق اسلامى ، مسألهء طول عمر و فوائد مترتّبه بر وجود آن حضرت را مورد بحث و بررسى قرار داده و پاسخگوى سؤالات و شبهات وارد بر اين موضوع بوده‌اند .\r\nشخصيّتهاى برجسته‌اى از طريق تدريس و پرورش دانشجويان و طلّاب حوزه علميّه و ارشاد و راهنمايى آنان نسبت به حضرت بقيّة اللّه - ارواحنا فداه - نقش عمده‌اى در مطرح شدن و توجّه پيدا كردن عموم طبقات بالاخص حوزه‌هاى علميّه كه قاعدتا مىبايست سربازان راستينى براى آن حضرت و مدافعان دلسوزى براى حريم ولايت اهل البيت باشند داشته‌اند ؛ كه در بين آنان مىتوان چهرهء درخشان شخصيّت روحانى بزرگ و اسلام‌شناس و شيعىانديش و دين باور راستين همچون فقيه اهل البيت مرحوم آية اللّه العظمى ميرزا مهدى اصفهانى غروى را اسم برد .\r\nاز جمله بيوت و خانواده‌هاى اصيل و مشهور روحانى كه حقّ بزرگى بر جامعهء شيعه و حوزه‌هاى علميّه داشته و سهم وافرى در ادامه و ترويج خط راستين ولايت ائمّهء معصومين و تشييد مبانى مذهب و تقويت حوزه‌هاى علميّه و تعليم و تربيت روحانيّونى خدمتگزار به دين و به مسلمين\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nداشته‌اند ، بيت مرحوم صدر مىباشد كه در عراق و ايران و لبنان و ديگر كشورهاى اسلامى منشأ خدمات و آثارى ارزنده بوده‌اند . در ميان شخصيّتهاى برجستهء اين خاندان ، چهره‌هاى بارزى همچون سيّد صدر الدين صدر و شهيد سيّد محمّد باقر صدر و . . . وجود دارند كه هر يك به سهم خود مشعلدار تشيّع و مرزبان حماسهء جاويد خاندان پيامبرند .\r\nنويسندهء كتاب حاضر حجّة الاسلام و المسلمين آقاى سيّد محمّد صدر نيز خلفى صالح از اين خاندان و چشم و چراغ و اميد گذشتگان از اين بيت مىباشد . ايشان علاوه بر مبارزات و خدمات اجتماعى و فعّاليتهاى مذهبى و سياسيش در عراق ، از سالها قبل اقدام به تهيّه مجموعه و موسوعه‌اى دربارهء حضرت بقيّة اللّه - ارواحنا فداه - كرده‌اند كه تحت عناوين : تاريخ الغيبة الصغرى ، تاريخ الغيبة الكبرى ( اصل كتاب حاضر ) ، تاريخ ما بعد الظهور ، و اليوم الموعود چاپ و منتشر شده و برخى از آنها به زبانهاى مختلف ترجمه گشته است . و بخشى از كتاب تاريخ الغيبة الكبرى نيز چند سال قبل توسّط اين جانب به زبان فارسى ترجمه شده و نشر يافت .\r\nآقاى صدر از چهره‌هاى برجسته علمى در حوزهء علميّهء نجف اشرف مىباشد كه علاوه بر تحصيلات دانشگاهى دروس حوزه را تا سطوح عالى اجتهاد طى كرده و از محضر اساتيد بزرگى چون شهيد سيّد محمّد باقر صدر استفاده نموده و از محضر پرفيض استاد الفقهاء ، بزرگ مرجع تقليد جهان تشيّع ، حضرت آية اللّه العظمى آقاى خوئى - مدّ ظلّه - مستفيض شده است .\r\nاز آنجا كه نام ايشان در رديف چند نفرى كه براى سر و سامان دادن به اوضاع آشفتهء مملكت عراق در جريان فتنه و آشوب اخير آن كشور ، از سوى آن مرجع بزرگ تقليد معين گشتند ، آورده شده ، ميزان اطمينان و قدر و منزلت و موقعيّت اجتماعى و سياسى و علمى اين چهرهء درخشان روحانى ، در نظر آن مرجع بزرگ معلوم و مشخّص مىشود .\r\nالبتّه با كمال تأسّف از ايشان و ديگر افراد همرديفشان كه در آن اعلاميّة تعيين شده بودند ، بعد از دستگيرى تا كنون اطّلاعى در دست نيست و هنوز در بند اسارت حكومت بغداد بسر مىبرند . از خداوند متعال آزادى و رهايى تمامى اسيران و گرفتاران از مسلمين جهان ، به ويژه شيعيان امير المؤمنين و مخصوصا اين گروه از دانشمندان شيعه را خواهانيم .\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nفهرست تفصيلى كه در پايان كتاب آمده است ، ما را به مطالب آن و سير تحقيقات و موضوعات بررسى شده در آن آشنا مىكند ؛ و لذا نيازى به معرّفى كتاب در اين مقدّمه نيست . ولى اين نكته را مىتوان گفت كه از ويژگيهاى اين كتاب و ديگر نوشته‌هاى نويسندهء محترم آن ، طبقه‌بندى و تقسيم منظّم مطالب و تبيين شقوق و بخشهاى مختلف ، توأم با دقّت نظر است كه در بررسى مطالب اعتقادى ، اين گونه ورود به بحث سابقهء كمترى داشته است . در برخى موارد كه به نظر مترجم نكاتى در توضيح يا تبيين مطلب لازم بوده ، در پاورقى آورده‌ام . همچنين در موارد مهمّى كه منابع مورد استفادهء مؤلّف محترم كتب خطّى و يا طبع قديم بوده ، مدارك روايات طبق چاپهاى جديد و متداول نيز افزوده شده است .\r\nاللّهم إنّا نرغب إليك فى دولة كريمة تعز بها الاسلام و أهله و تذلّ به النفاق و أهله و تجعلنا فيه من الدعاة إلى طاعتك و القادة إلى سبيلك و ترزقنا بها كرامة الدنيا و الآخرة . . .\r\nتهران - مهر ماه 1370 ربيع الاول 1412 سيّد حسن افتخارزاده\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nبسم اللّه الرّحمن الرّحيم الحمد للّه و الصلاة على رسول اللّه و على آله آل اللّه . و اللّعنة على اعدائهم اعداء اللّه .\r\nاينك كه خداى متعال توفيق تجديد چاپ كتاب را به ناشر محترم داده است و مترجم را فرصتى براى نگارش مقدمه‌اى مفصّل دست نداده ، بر خود لازم مىداند كه يادى مجدّد از نويسندهء محترم كتاب رضوان اللّه عليه داشته باشد و پرده‌هايى از ابهام را از زندگى آن بزرگوار به يك سو زند .\r\nبعد از انتفاضهء عراق و كشتار بىرحمانه‌اى كه بعثيان از شيعيان بىگناه كردند و بين راه كربلا و نجف دريايى از خون به راه انداختند و صدها نفر از روحانيون را اعدام كردند و هاله‌اى از وحشت و ترور تمام عراق را فرا گرفت و مىرفت كه نه اثرى از روحانيت به جاى ماند و نه نشانى از مرجعيت و حوزه ، مؤلّف بزرگوار ما دست به ابتكارى برخاسته از تفكّر و آموزش دقيق شيعى زد و در پوششى از تقيه خود را به نظام بعثى و شخص صدام نزديك نمود .\r\nايشان با اين افتخار شخصيت تمام موقعيت روحانى و مقام علمى خود را فداى بقاى حوزه و مرجعيت نمود و طعن و لعن بسيارى از متدينين را نثار خود كرد و دوستان فراوانى را از دست داد ، ولى در عين حال در ديدگاه آگاهان يادآور حركت زيبايى شد كه حضرت رضا عليه السّلام انجام داد و بر كنار دست عفريت مستكبرى هم چون مأمون نشست و از كلّيت مبانى دينى و اعتقادى دفاع كرد .\r\nولى اين حركت ثمربخش ديرى نپاييد و چندى بعد ابن سكّيت‌وار آن همه تجاوزات و نامردمىهاى بعثيان را نتوانست تحمّل كند و جمعه‌اى كفن‌پوشان به نماز جمعه مسجد كوفه رفت و لذا به جمعهء ديگر نرسيد كه ناجوانمردانه با فرزندش ترور شد و به خيل شهيدان فضيلت پيوست . و يقينا اگر علّامه امينى قدّس سرّه مىخواست كتاب « شهداء الفضيلة » را با نام شهيدان متأخّر زينت دهد ، نام او را نيز در كنار نام شهيد سيّد محمّد باقر صدر و ديگر شهيدان از تبار روحانيّت اصيل شيعه نيز مىنگاشت .\r\nتهران ، شهريور ماه 1382 رجب المرجب 1424 سيد حسن افتخارزاده\r\n\r\n","description":"","footnote":"","page_name":" 14 ","page_number":14},
  {"content":"\r\n\r\n( 1 )\r\n\r\nتمهيد : [ گونه‌هاى غيبت حضرت مهدى 
  ]\r\nدوگونه بودن غيبت حضرت مهدى عليه السلام\r\n\r\n- 1 - [ دوگونه بودن غيبت حضرت مهدى ع 
  ]\r\nبدون شك حضرت مهدى - عليه السلام - دو گونه غيبت داشته است و اين از عقايد روشن مذهب شيعه ، و بلكه از مسلّمات و بديهيّاتى است كه ترديدبردار نيست . برخى از دانشمندان اهل سنّت نيز در اين مسأله با شيعيان همفكرى دارند .\r\nدر متون حديثى هر دو گروه شيعه و سنّى رواياتى در اين باره وارد شده است .\r\n( 2 ) سيّد برزنجى « 1 » از حضرت ابا عبد اللّه الحسين - عليه السلام - روايت كرده است كه آن حضرت فرموده است :\r\n« براى صاحب اين امر ( حضرت مهدى - سلام اللّه عليه - ) دو غيبت است كه يكى از آن دو بقدرى به درازا كشد كه برخى گويند وى مرده است ، و گروهى گويند او از بين رفته است . بر جايگاه و محل سكونتش نه از اولياء و نه از ديگران ، بجز آن كس كه عهده‌دار كارهاى شخصى آن حضرت مىباشد ، كسى آگاه نيست . »\r\n( 3 ) و نعمانى « 2 » در كتاب خويش از اسحاق بن عمار آورده كه وى گفته است :\r\nاز حضرت جعفر بن محمّد الصادق - سلام اللّه عليه - شنيدم كه مىفرمود :\r\n« براى قائم دو غيبت است كه يكى طولانى و ديگرى كوتاه است . در يكى جايگاه حضرت را فقط شيعيان مخصوص مىدانند و در ديگرى مكانش را بجز خدمتگزار ويژه‌اش كسى نمىداند . »\r\n\r\n\r\n","description":"","footnote":"\r\n( 1 ) الاشاعة لا شراط الساعه / 92 .\r\n( 2 ) غيبت نعمانى / 170 .\r\n","page_name":" 15 ","page_number":15},
  {"content":"\r\n\r\n( 1 ) و همو « 3 » از ابراهيم بن عمر الكناسى نقل كرده است كه وى گويد : از حضرت باقر - سلام اللّه عليه - شنيدم كه مىفرمود :\r\n« صاحب اين امر را دو غيبت است . »\r\n( 2 ) و نيز « 4 » از ابو بصير روايت كند كه گويد :\r\n« خدمت حضرت صادق - عليه السلام - عرض كردم كه امام باقر - عليه السلام - مىفرمود كه براى قائم آل محمّد - صلوات اللّه عليهم اجمعين - دو غيبت است كه يكى از ديگرى طولانىتر است . فرمود :\r\nآرى . . . »\r\n( 3 ) اين روايت را طبرسى نيز در كتاب اعلام الورى « 5 » نقل كرده است . و همچنين نعمانى از محمّد بن مسلم ثقفى روايت كرده است كه مىگويد : از حضرت باقر - سلام اللّه عليه - شنيدم كه مىفرمود :\r\n« براى قائم دو غيبت است كه در يكى از آنها چنين گفته مىشود كه آن حضرت از بين رفته و معلوم نيست در كدام درّه‌اى به سر مىبرد . » « 6 »\r\n( 4 ) و نيز « 7 » از مفضل بن عمر نقل مىكند كه از حضرت صادق - عليه السلام - شنيدم كه مىفرمود :\r\n« براى صاحب اين امر دو غيبت است . در يكى به سوى خانوادهء خود بر مىگردد و در ديگرى گفته مىشود كه از دنيا رفته و معلوم نيست در كدام دره‌اى ناپديد شده است » .\r\n( 5 ) شيخ طوسى « 8 » از حازم بن حبيب از حضرت صادق - سلام اللّه عليه - اين\r\n\r\n\r\n","description":"","footnote":"\r\n( 3 ) غيبت نعمانى / 171 .\r\n( 4 ) همان كتاب / 172 - 173 .\r\n( 5 ) ص 416 .\r\n( 6 ) غيبت نعمانى / 173 . اين گونه كلمات نه بدان معنى است كه مكان زندگى حضرت در بيابان‌ها و درّه‌ها است بلكه كنايه از انكار مردم نسبت به وجود حضرت است كه چون دوران غيبت طولانى مىشود مردم به شكّ و ترديد افتاده و مىگويند : پس او كجا است ؟ ! در كدام كوه و دشت به سر مىبرد و در حركت است ؟ ! ( مترجم )\r\n( 7 ) غيبت نعمانى / 173 .\r\n( 8 ) غيبت شيخ / 90 .\r\n","page_name":" 16 ","page_number":16},
  {"content":"\r\n\r\nروايت را نقل كرده است كه حضرت به او فرمود :\r\n« اى حازم براى صاحب اين امر دو غيبت است ، در دومى آشكار مىشود ، اگر كسى نزد تو آمد و گفت كه دستش را از روى خاك قبر او تكانيده باور مكن و از او مپذير . »\r\nاين بود نمونه‌اى از روايات و اخبار بسيارى كه در اين زمينه رسيده است و براى اثبات تاريخى اين مسأله كافى است .\r\n\r\n- 2 - [ تفسير دو غيبت 
  ]\r\n( 1 ) از اين روايات دو برداشت شده است :\r\nبرداشت نخست :\r\nاين برداشت موافق عقيدهء غير اماميّه است كه گويند : مهدى كسى است كه در زمان خود تولّد يافته و زمين را از عدل پر مىكند ، همان‌طور كه از جور و ستم پر شده است .\r\nطبق اين عقيده ، دو غيبت از يكديگر جدا بوده و در فاصلهء بين دو غيبت حضرت بر مردم آشكار شده و ظهور بعد از غيبت دومى روز نهضت بزرگ حضرت است . مدّت هر دو غيبت محدود و بسيار اندك است كه بخاطر مصالح ويژه‌اى كه حضرت خود در نظر دارند و يا بخاطر اينكه بعد از ظهور بتواند يارانى را گرد خود فراهم آورد غيبت مىفرمايند .\r\nبر طبق اين گونه برداشت از روايات چاره‌اى جز پذيرفتن اين نظريّه درباره دو غيبت نيست ؛ زيرا با عمر كوتاه حضرت ديگر نمىتوان غيبتى طولانى براى حضرت در نظر گرفت .\r\n( 2 ) برداشت برزنجى از روايات و اخبار گذشته همين است ، آنجا كه گويد :\r\n« اين دو غيبت - و خداوند داناتر است - همانست كه قبلا گفته شد كه حضرت در كوه‌هاى اطراف مكّه پنهان مىگردد و هيچ كس از آن حضرت آگاه نخواهد بود .\r\nمؤيّد اين مطلب روايتى است از حضرت باقر - عليه السلام - كه فرمايد :\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nبراى صاحب اين امر در برخى از اين درّه‌ها پنهانى و غيبتى است . و حضرت با دست خود به ذى طوى اشاره فرمود . »\r\nمىگويم : برزنجى غيبت دوم را متذكّر نشده است .\r\n( 1 ) برداشت دوم :\r\nاين برداشت موافق عقيدهء اماميّه است كه مىگويند مهدى - سلام اللّه عليه - از روز تولّدش در قرن سوم تا هنگام ظهورش زنده مىباشد .\r\nاين برداشتى است كه دانشمندان اماميّه از اين روايات داشته‌اند و پيشينيان آنان به شكلى روشن بر آن تصريح كرده‌اند و اين مسأله از ضروريّات مذهب اماميّه است . نعمانى گويد « 9 » :\r\n« اين گونه احاديثى كه يادآور شده‌اند « براى قائم دوگونه غيبت است » - به حمد اللّه - درستى آنها نزد ما ثابت شده است . خداوند سخنان ائمّه - عليهم السلام - را روشن گرداند و درستى و راستى آنها را آشكار ساخت . امّا غيبت اوّل ، آن غيبتى است كه طىّ آن سفر او نمايندگانى بين مردم و امام وجود داشتند كه از سوى خود آن حضرت - عليه السلام - منصوب شده و ميان مردم بطور آشكار و ظاهر زندگى مىكردند . . . اين غيبتى كوتاه بود كه دورانش سپرى شده و مدّتش گذشته است .\r\nغيبت دوم غيبتى است كه در آن نمايندگان و واسطه‌ها از ميان برداشته شده‌اند و خداوند به جهت تدبيرى كه ميان آفريدگان دارد و آنها را به دايرهء تمحيص و امتحان مىكشد . . . اين غيبت را بوجود آورده است و اين زمانى است كه اكنون ما در آن هستيم . . . »\r\n( 2 ) شيخ مفيد در « ارشاد » « 10 » گويد :\r\n« براى آن حضرت پيش از قيامش دو غيبت است . يكى از آن دو از ديگرى طولانىتر است ، چنان كه اخبار و روايات گوياى آنند . غيبت كوتاهتر از ابتداء ميلاد آن حضرت است تا پايان دوران سفارت و\r\n\r\n\r\n","description":"","footnote":"\r\n( 9 ) غيبت نعمانى / 173 - 174 .\r\n( 10 ) ارشاد مفيد / 326 .\r\n","page_name":" 18 ","page_number":18},
  {"content":"\r\n\r\nنمايندگى بين امام - عليه السلام - و شيعيانش و در گذشت نمايندگان . و امّا غيبت طولانىتر آن است كه بعد از غيبت كوتاه شروع شده و در پايانش آن حضرت - عجّل اللّه تعالى فرجه الشريف - با شمشير قيام خواهد كرد . »\r\n( 1 ) طبرسى گويد « 11 » :\r\n« بنگر چگونه دو غيبت براى صاحب الامر همانگونه كه در روايات وارد شده بود ، روى داد . امّا غيبت صغراى او آن بود كه طىّ آن نمايندگان آن حضرت وجود داشتند و دروازه‌هاى ورود به خدمت آن حضرت شناخته شده بود و شيعيانى كه به امامت يازدهمين امام حضرت حسن بن على - سلام اللّه عليه - معتقد بودند ، دربارهء آن اختلافى نداشتند . . . »\r\n( 2 ) ابن صبّاغ « 12 » - كه مالكى مذهب است - گويد :\r\n« براى آن حضرت پيش از قيامش دو غيبت است . يكى از آن دو از ديگرى طولانىتر است . اوّلى كه كوتاه‌تر است از هنگام تولّدش تا پايان دورهء نمايندگى بين آن حضرت و پيروانش بود . و امّا دومى كه طولانىتر مىباشد ، آن غيبتى است كه بعد از اوّلى آغاز شده و در پايان آن با شمشير قيام خواهد كرد . خداوند متعال فرموده است :\r\n وَ لَقَدْ كَتَبْنا فِي الزَّبُورِ مِنْ بَعْدِ الذِّكْرِ أَنَّ الْأَرْضَ يَرِثُها عِبادِيَ الصَّالِحُونَ :  و هرآينه در كتاب زبور بعد از ذكر - تورات - نوشته‌ايم كه زمين را بندگان صالح و شايسته‌ام به ارث خواهند برد . ( انبيا / 105 ) » در اين زمينه گفته‌هاى ديگرى نيز ايراد شده است كه نقل آنها به درازا مىكشد .\r\n\r\n- 3 - [ تفاوتهاى دو غيبت 
  ]\r\n( 3 ) در كتاب اوّل از اين مجموعه ميزان تفاوت ميان دو غيبت صغرى و كبرى دانسته شد . اين تفاوتها در موارد زير خلاصه مىشود :\r\n\r\n\r\n","description":"","footnote":"\r\n( 11 ) اعلام الورى / 416 .\r\n( 12 ) فصول المهمّه / 309 .\r\n","page_name":" 19 ","page_number":19},
  {"content":"\r\n\r\nاوّل : كوتاه بودن مدّت غيبت صغرى ، كه حدود هفتاد سال بوده است ، بر خلاف غيبت كبرى كه مدّتش نامعلوم است ، زيرا زمان ظهور حضرت مهدى - ارواحنا فداه - را نمىدانيم .\r\nدوم : غيبت صغرى ، با دوران سفارت و نيابت خاصّه همراه بود و طىّ آن نوّاب خاص بين مردم و حضرت و ساطت مىكردند ، امّا اين نيابت و وساطت با آغاز غيبت كبرى منقطع شد .\r\nسوم : دوران غيبت صغرى ، با درگذشت نايب چهارم جناب على بن محمّد سيمرى پايان پذيرفت ، و لكن دوران غيبت كبرى همچنان ادامه دارد و روز ظهور حضرت ولىّ عصر - عليه السلام - خاتمه خواهد يافت .\r\nچهارم : تعداد ديدار كنندگان حضرت در غيبت صغرى به طور نسبى بيش از غيبت كبرى است .\r\n( 1 ) ممكن است تفاوت نخستين ، علّت نامگذارى اين دو دوره به غيبت صغرى و غيبت كبرى باشد ، زيرا اوّلى كوتاه و دومى طولانىتر است . چنان كه امكان دارد تفاوت چهارم نيز علّت اين نحوه نامگذارى باشد ، بدين جهت كه در غيبت صغرى ، احتجاب و عدم ديدار كمتر ، و در غيبت كبرى بيشتر است .\r\nدر كتاب اوّل اين مجموعه « 13 » گفته شد كه شناخت ما از حكمت اساسى وقوع غيبت صغرى ، آماده ساختن ذهن مردم است براى غيبت كبرى ، زيرا اگر بدون اين مقدّمه ( غيبت صغرى ) غيبت كبرى آغاز مىشد ، اثبات وجود آن حضرت ممكن نبود و حجّت خدا بر بندگانش از بين مىرفت . « 14 »\r\n\r\n\r\n","description":"","footnote":"\r\n( 13 ) تاريخ الغيبة الصغرى / 630 و غير آن .\r\n( 14 ) اگر بدون داشتن دوره غيبت صغرى با ويژگيهايش ، دوران غيبت كبرى آغاز مىگشت از چندين جهت حجّت بر مردم تمام نمىشد ؛ زيرا :\r\nالف : گرچه روايات وارده از ائمّه درباره تولّد و وجود حضرت فراوان بود ، لكن در عين حال دليلى بر وقوع آن اخبار نبود و ممكن بود گفته شود همه اين روايات در آينده واقع خواهد شد . و يا گفته شود اين گونه اخبار و بشارتها مربوط به دوره‌هاى ديگر و زمانى ديگر است .\r\n","page_name":" 20 ","page_number":20},
  {"content":"\r\n\r\nو به زودى در اين نوشته ، حكمت وقوع غيبت كبرى به تفصيل دانسته خواهد شد ؛ چه آن بخش كه به خود حضرت - سلام اللّه عليه - برمىگردد ، و چه آن جهتى كه مربوط به ياران ايشان و يا عموم بشريّت مىباشد و با آثار مفيد و نيكوى ظهور آن حضرت ارتباط دارد .\r\n\r\n- 4 - [ اهميّت بيشتر غيبت كبرى در روايات 
  ]\r\n( 1 ) به همان اندازه كه غيبت كبرى در درازمدت اهميّت و دشوارى و ژرفائى ويژه‌اى به خود گرفته است ، تأكيد و تمركز روى آن در اخبار و احاديث فزونى مىگيرد . و با اينكه توّجه كمترى به دوران غيبت صغرى شده است « 15 » ، ولى تمركز و توجّه و تأكيد بر غيبت كبرى را در اخبار ، شديد و بسيار مىيابيم .\r\n\r\n\r\n","description":"","footnote":"\r\nب : اگر بدون گذراندن دوره غيبت صغرى ، حضرت غيبت كبرى را آغاز مىكرد ، عدّه‌اى مىگفتند اگر حضرت در بين ما نمايندگانى مخصوص مىداشت ، از طريق آنها به حضور حضرت رفته او را يارى كرده و مقدّمات حكومتش را فراهم مىكرديم ، بنابراين در تأخير غيبت و حكومت حضرت ، مردم تقصيرى ندارند ، چون اين خداوند است كه حضرت را از ديدگان مردم پنهان داشته است و الّا مردم آماده يارى حضرت بودند . و ليكن با گذشتن هفتاد سال و داشتن چهار نفر نايب خاصّ و امكان دسترسى به حضرت ، و در عين حال به يارى برنخاستن مردم بر آنان اتمام حجّت شده است .\r\nج : خداوند كه معرفت امام زمان را لازم و واجب و شرط قبولى عبادات ديگر دانسته است ، بايد راه معرفت به حضرت را نيز تعيين كرده باشد ، تا كسانى كه مىخواهند حضرت را بشناسند دليلى داشته باشند ؛ دوران غيبت صغرى و ارتباط مردم با آن حضرت از طريق نمايندگان مخصوص حضرت و صدور توقيعات و نامه‌ها از سوى حضرت ، همگى دليل براى شناسائى و معرفت مردم بود كه حضرت را بشناسند و براى ديگران نقل كنند ، و منقولات آنان نيز دليلى براى ديگران باشد . و اگر غيبت صغرى نبود اين حجّت و دليل قطع شده بود . ( مترجم )\r\n( 15 ) از جمله روايات معدودى كه در خصوص غيبت صغرى وارد شده است حديثى است كه شيخ صدوق از حضرت ابى عبد اللّه امام صادق - سلام اللّه عليه - نقل كرده است كه آن حضرت در مورد حضرت مهدى - عليه السلام - فرمود : « جسم او از شما پنهان مىشود و نام او را بردن برايتان روا نيست . » و در كتاب اوّل دانسته شد كه حرمت تسميه ( نام بردن از آن حضرت ) خاصّ دوران غيبت صغرى است .\r\n","page_name":" 21 ","page_number":21},
  {"content":"\r\n\r\n( 1 ) نعمانى « 16 » از امام صادق - سلام اللّه عليه - در ضمن حديثى چنين نقل مىكند :\r\n« به خدا سوگند كه برهه‌اى از زمان غيبت خواهد كرد و ناپديد مىگردد ، تا آنجا كه گفته مىشود ، مرده ، و يا هلاك شده است ، و معلوم نيست در كدام درّه‌اى به سر مىبرد . و ديدگان مؤمنان بر او مىگريد . همچون كشتى كه در امواج دريا زير و رو مىشود ، زير و رو خواهند شد تا آنجا كه نجات پيدا نخواهد كرد ، مگر كسى كه خداوند از وى پيمان گرفته و ايمان را در دلش مستقر ساخته و او را با روحى از جانب خويش تأييد نمايد . . . »\r\nمطلب بالا ، همانگونه كه در متن اين حديث آمده است ، در دوران غيبت كبرى پديد خواهد آمد ، به طورى كه به زودى در اين كتاب خواهيم خواند .\r\n( 2 ) و نيز « 17 » روايتى از حضرت موسى بن جعفر - عليه السلام - نقل كرده است كه آن حضرت فرمود :\r\n« هرگاه پنجمين فرزند هفتمين امام ناپيدا شد ، پس خدا را خدا را در نظر بگيريد ، در مورد دين خود ، كه اين رويداد شما را از دينتان جدا نسازد .\r\nزيرا براى صاحب اين امر چاره‌اى از غيبت نيست ، تا آنجا كه كسانى كه قائل و معتقد به او بودند از او برگردند . جز اين نيست كه اين غيبت آزمايش خداوند است كه آفريده‌هاى خود را بدان مىآزمايد . . . »\r\n( 3 ) و روايت نموده « 18 » از ابو الجارود ، از حضرت باقر - سلام اللّه عليه - كه وى گفته است : حضرت ابو جعفر - عليه السلام - به من فرمود :\r\n« اى ابو الجارود ، هرگاه چرخ روزگار به گردش درآمد و مردم گفتند :\r\nاو مرده و هلاك گشته و معلوم نيست در كدام درّه راه مىپيمايد ، و آن كس كه خواهان او بوده گفت : كجا خواهد بود ، درحالىكه استخوانش پوسيده است ! در اين هنگام اميد ظهور را داشته باشيد . . . »\r\n( 4 ) و از امام صادق - عليه السلام - نقل شده است كه فرمود « 19 » :\r\n\r\n\r\n","description":"","footnote":"\r\n( 16 ) غيبت نعمانى / 151 - 152 . كاتب نعمانى براى اين حديث چندين سند نقل كرده است .\r\n( 17 ) غيبت نعمانى / 154 .\r\n( 18 ) غيبت نعمانى / 154 .\r\n( 19 ) غيبت نعمانى / 154 .\r\n","page_name":" 22 ","page_number":22},
  {"content":"\r\n\r\n« هرگاه قائم قيام كند مردم مىگويند : كجا است وى ، درحالىكه استخوانش پوسيده است ! » ( 1 ) و بازهم از همان حضرت « 20 » نقل شده است كه فرمود :\r\n« هرگاه مردم ، امام خويش را از دست دادند ( و به او دسترسى نداشتند ) روزگارى بر آنها خواهد گذشت كه چيزى را از چيز ديگر نمىشناسند . سپس خداوند عزّ و جل صاحبشان را آشكار خواهد كرد . »\r\n( 2 ) و نيز فرمود « 21 » :\r\n« چگونه خواهيد بود شما ، هرگاه به جايى رسيديد كه نه پيشوايى رهنما و نه نشانه‌اى ديدنى وجود داشته باشد » .\r\n( 3 ) شيخ صدوق ( ره ) از حضرت حسين بن على - سلام اللّه عليه - روايت نموده « 22 » كه حضرت فرمود :\r\n« براى او - حضرت مهدى عليه السلام - غيبتى است كه در آن گروههايى از دين برگشته و گروهى ديگر پابرجاى خواهند ماند . پس بانگ زده مىشود و بدانان گفته مىشود : اين وعده كى است ، اگر راست مىگوييد ؟ ! آگاه باشيد ! آن كس كه در غيبت او بر آزار و تكذيب پاى بر جاى باشد ، به منزلهء كسى خواهد بود كه در پيشگاه رسول خدا جهاد مىكند . »\r\n( 4 ) و از امام زين العابدين - سلام اللّه عليه - روايت شده « 23 » كه فرموده است :\r\n« . . . سپس غيبت دوازدهمين ولىّ خدا ادامه مىيابد . . . همانا مردم زمان غيبتش كه به امامت آن حضرت معتقد و منتظر ظهورش مىباشند از مردم هر زمانى برتر مىباشند ، زيرا خداوند تبارك و تعالى ، آن اندازه عقل و فهم و شناخت به آنها مىدهد كه غيبت نزد آنها همچون مشاهده و ظهور خواهد بود . آنان را خداوند همپايهء مجاهدين در پيشگاه رسول خدا ، كه با شمشير پيكار مىكنند ، قرار خواهد داد . . . »\r\n\r\n\r\n","description":"","footnote":"\r\n( 20 ) غيبت نعمانى / 158 .\r\n( 21 ) غيبت نعمانى / 158 .\r\n( 22 ) كمال الدّين / 317 .\r\n( 23 ) كمال الدّين / 320 .\r\n","page_name":" 23 ","page_number":23},
  {"content":"\r\n\r\n\r\n- 5 - [ گروه‌بندى روايات دلالت‌كننده بر دو غيبت 
  ]\r\n( 1 ) اينها ، آن رواياتى است كه بر اهميّت غيبت كبرى در درازمدت دلالت مىكند و امّا اخبارى كه مستقيما بر غيبت آن حضرت دلالت مىكند ، بسيار است :\r\n( 2 ) امّا غيبت صغرى ؛ پس دلالت مىكند بر آن تمامى اخبار نوّاب اربعه و وكلاى آن حضرت و روايات مخالفين و منحرفين و توقيعات صادر شده از ناحيهء مقدّسه حضرت مهدى - عليه السلام - و احاديث تمام كسانى كه آن حضرت را از هنگام تولّد تا پايان اين عصر ( غيبت صغرى ) ملاقات كرده‌اند ، و غير اينها از اخبارى كه به تفصيل در كتاب اوّل ذكر شد .\r\n( 3 ) و امّا غيبت كبرى ؛ پس دلالت مىكند بر آن ، اخبار ديدار آن حضرت و اخبار تمحيص و امتحان و اخبار مربوط به انتظار و فضيلت منتظران ، و اخبار مربوط به نشانه‌هاى ظهور ، و آنچه دلالت كند بر فساد زمان و انحراف اهل آن و غير اينها ، كه به زودى ذكر خواهد شد . اين روايات همگى - طبق آنچه به زودى دانسته خواهد شد - با عصر غيبت كبرى ، همچون اعضاى يك بدن با آن ، پيوستگى و ارتباط دارند .\r\n\r\n- 6 - [ رد برداشت غير اماميه از دو غيبت 
  ]\r\n( 4 ) با مجموع اين ادلّه ( روايات ) مىتوانيم برداشت نخست را كه در فراز دوم اين بحث آورديم ، رد نمائيم ، زيرا روشن است كه آن برداشت با هيچ يك از اين ادلّه سازگار نيست .\r\nامّا منافات آن با اخبار غيبت صغرى روشن است ، زيرا برداشت و طرح نخستين ، وجود سفرا و نمايندگان ( وكلا ) و مخالفين و توقيعاتى را كه در خلال دوران غيبت صغرى صادر شده است ، در بر ندارد ؛ و بلكه در اين برداشت كوچكتر بودن غيبت اوّلى از دوّمين - از حيث مدّت يا ميزان غيبت - مطرح\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nنشده است .\r\n( 1 ) و امّا اخبار غيبت كبرى نيز با اين طرح سازگار نيست ، چرا كه به زودى خواهيم دانست كه پيدايش تمحيص و آزمايش و انتظار و علامات ظهور ، هيچ‌كدام جز در زمانى طولانى امكان‌پذير نيست . و همچنين اخبار ديدار آن حضرت كه به تواتر « 24 » به ما رسيده است با غيبت پنج سال و ده سال و مانند آن ، معنايى نمىيابد .\r\nبعلاوه آنكه ، آنچه در برداشت نخستين مطرح بود كه حضرت مهدى - عليه السلام - بين دو غيبت ظاهر شده است ، از چيزهايى است كه وجه آن فهميده نمىشود . زيرا اين پرسش باقى مىماند كه اگر حضرت تصميم نداشته زمين را پر از عدل و داد كند ، پس از چه روى ظهور كرده است ؟\r\n( 2 ) و اگر كسى گويد : او بعد از غيبت صغرى ظهور مىكند تا كار مهم بزرگتر خويش را آغاز كند ، چون گمان مىكند فرصت پيروزى وجود دارد ، ولى از آنجا كه واقعا امكان پيروزى وجود نداشته و كارش پيشرفتى نمىيابد ، براى بار دوم پنهان مىگردد تا زمان ديگرى آشكار شود و به بهترين وجه كار خود را انجام دهد .\r\n( 3 ) در جواب گوئيم : اثبات اين سخن بر عهدهء مدّعى آن است . زيرا گمان كرده است كه حضرت مهدى - عليه السلام - در مسائل سياسى و اجتماعى و لشكرى داراى تدبيرى كوتاه و انديشه‌اى ناقص است ، بگونه‌اى كه امكان دارد خيالى دروغين بر او چيرگى يابد . امّا آن مهدى كه خداى متعال براى روز موعود ذخيره‌اش نموده و براى پيروزى او خطوط برجسته و مشخّصى را ترسيم فرموده است ، پيشوايى جهانى است و محال است تحت غلبهء اين گونه اوهام بىاساس واقع شود .\r\n\r\n\r\n","description":"","footnote":"\r\n( 24 ) كلمه تواتر و متواتر ، اصطلاحى است در علم حديث . تواتر يعنى پياپى و پشت سر هم به صورت فراوان ، و متواتر روايتى را گويند كه عادتا اجتماع راويان بر ساختن و دروغ‌پردازى در مورد آن محال باشد و احتمال كذب و جعل در آن ندهيم و تعداد راويان آن قدر زياد و متعدّد باشد كه نتوانيم بگوئيم اين خبر ساختگى است . ( مترجم )\r\n","page_name":" 25 ","page_number":25},
  {"content":"\r\n\r\n\r\n- 7 - [ رعايت سطح درك راويان در بيانات معصومين ع 
  ]\r\n( 1 ) با در نظر گرفتن مطالب گذشته ، به اين نكته نيز بايد توجّه داشته باشيم كه امامان و پيشوايان هدايت - سلام اللّه عليهم اجمعين - با مردم به اندازهء عقل و فهم آنان سخن مىگويند ، چنان كه هر گفتار رسا و بليغى بايد اين گونه باشد . آنان به هنگام صحبت از حضرت مهدى - عليه السلام - نيز سطح درك و انديشه و ايمان افراد را در نظر مىگرفتند . و لذا آنجا كه شنونده و مخاطب در سطحى عالى بود ، پاسخى كه به او داده مىشد عميق و گسترده بود ؛ و در جائى كه در سطح پائين‌ترى قرار داشت ، جواب مختصر و ناظر به يك گوشه و زاويهء خاصّى مىبود و پاسخى كامل و همه‌جانبه داده نمىشد .\r\n( 2 ) طبق اين اصل است كه : نعمانى « 25 » و صدوق « 26 » از امام موسى بن جعفر - سلام اللّه عليه - روايت كرده‌اند كه آن حضرت در ضمن كلامى چنين فرمود :\r\n« اى فرزندانم عقل‌هاى شما و انديشه‌هايتان از تحمّل و فهم اين مطلب قاصر و كوتاه است ؛ امّا اگر زنده بمانيد ، به زودى او را درك خواهيد كرد ( خواهيد ديد ) . »\r\nو طبق همين ضابطه و اصل احاديث آينده را ملاحظه مىكنيم :\r\n( 3 ) نعمانى « 27 » از حضرت صادق - عليه السلام - روايت كرده است كه فرمود :\r\n« اگر قائم قيام كند مردم او را نشناخته و انكار كنند ، چرا كه به صورت جوانى آراسته و آماده بسويشان بازمىگردد . . . و براستى كه از بزرگترين آزمايشها همين است كه به صورت جوان بر آنها ظاهر مىشود ، درحالىكه آنان مىپندارند او پيرمردى بزرگسال است . »\r\nاين روايت تماما راست و درست است . زيرا حضرت مهدى - عليه السلام - به زودى به صورت جوان آشكار خواهد شد ، همان‌طور كه از آزمايشهاى عظيم و عميق نيز همين است كه در آن هنگام كه همه چنين مىانديشند كه او پيرمردى\r\n\r\n\r\n","description":"","footnote":"\r\n( 25 ) غيبت نعمانى / 154 .\r\n( 26 ) كمال الدّين / 359 - 360 .\r\n( 27 ) غيبت نعمانى / 188 - 189 .\r\n","page_name":" 26 ","page_number":26},
  {"content":"\r\n\r\nبزرگسال است ، به صورت جوان بر آنان ظاهر شود . امّا آن حضرت چنين نفرموده كه آنچه در واقع روى خواهد داد نيز همين خواهد بود و چنين تصوّرى پيش خواهد آمد ؛ و از آنجا كه مخاطب توان تحمّل ذكر واقعيّت را به تفصيل نداشته است ، به طور مختصر براى او اشاره نموده‌اند .\r\n( 1 ) اين روايت به روشنى گوياى آنست كه مدّت غيبت بيشتر از عمر طبيعى يك انسان نخواهد بود و از آن تجاوز نخواهد كرد ، لكن خداوند در همين مدّت عمر طبيعى شكل ظاهرى حضرت را حفظ خواهد كرد ، و اين گونه سخن مطابق با قدرت ذهنى كسانى است كه در آن زمان توان تصوّر و پذيرش تحقّق عمرى طولانى را كه ممكن است به صدها سال برسد ، نداشته‌اند .\r\nآرى واضح است كه مردم بعد از گذشتن صدها سال ، ديگر فكر پيرى و كهنسالى حضرت را به طور كلّى از ذهن برده و ديگر او را به صورت يك پيرمرد نمىپندارند و آنچه در ذهن آنها است اين است كه تغيير شكل انسان فقط بسته به قدرت الهى است ؛ همان قدرتى كه ساليان دراز آن حضرت را حفظ نموده است .\r\n( 2 ) و مانند همين است خبرى كه قبلا از حضرت موسى بن جعفر - سلام اللّه عليه - نقل شد كه در آن فرمود : « لكن اگر زنده بمانيد به زودى او را ملاقات خواهيد كرد . » زيرا اين حتمى است كه اگر مردم زنده بمانند او را خواهند ديد ، اگر چه زنده‌ماندنشان مستلزم اين باشد كه صدها سال حيات يابند ؛ لكن در اين روايت امام كاظم - عليه السلام - نفرمود كه آنها تا زمان ظهور بالفعل زندگى خواهند كرد . ولى آنچه مردم آن زمان از اين جملات مىفهميدند و به ذهنشان راه مىيافت اين بود كه ظهور ممكن است در ضمن عمر طبيعى انسان روى دهد و يا اينكه همينطور و بدون مقدّمه انجام خواهد گرفت .\r\n( 3 ) شيخ صدوق « 28 » از زراره از امام باقر - سلام اللّه عليه - نقل كرده است كه آن حضرت فرمود : « همانا براى قائم غيبتى است پيش از ظهورش . » ( زراره گويد : ) گفتم : چرا ؟ فرمود : « مىترسد . » و با دست به شكم خود اشاره كرد . زراره گويد : مقصود آن حضرت كشته شدن بود .\r\n\r\n\r\n","description":"","footnote":"\r\n( 28 ) كمال الدّين / 481 .\r\n","page_name":" 27 ","page_number":27},
  {"content":"\r\n\r\n( 1 ) و از حضرت صادق - عليه السلام - نقل مىكند « 29 » كه فرمود : « قائم را پيش از قيامش غيبتى است . » گفتم : چرا ؟ فرمود : « از كشته شدن خود مىترسد . »\r\nو اين مطلب نيز صحيح است ، اگر چه اندازهء زمانى غيبت و اقسام آن - به سبب سطح فكر شنوندگان - مشخّص نشده است .\r\n( 2 ) نعمانى « 30 » از امام محمّد باقر - عليه السلام - روايت كرده است كه فرمود :\r\n« براى صاحب اين امر در برخى از اين درّه‌ها غيبتى خواهد بود . و با دست به كوه ذى طوى اشاره فرمود . . . »\r\nبرزنجى « 31 » اين روايت را براى نادرست جلوه دادن عقيده و برداشت اماميّه ، از مسأله مهدويّت ، دليل آورده است و لا بد مقصودش اين بوده كه غيبت ميان درّه‌ها جز در خلال عمر طبيعى يك انسان مطرح نمىشود .\r\nاين مضمون را گرچه در كتاب اوّل « 32 » مورد اشكال قرار داديم ، ولى با صرف‌نظر از آن اشكال ( از باب مجادله ) مىتوان ، آن را درست دانست . اين روايت منافات با عقيدهء شيعهء اماميّه ندارد ، زيرا ممكن است حضرت مهدى - عليه السلام - در تمام دوران غيبت - هر اندازه هم كه طولانى گردد - در درّه‌ها و صحراها و بيابانها سكونت گزيند ؛ و از اين روايت فهميده نمىشود كه غيبت حتما مدّت اندكى داشته است ، و اين روشن است .\r\n( 3 ) و در كتاب اوّل اين مجموعه « 33 » روايتى كه از خود حضرت مهدى - سلام اللّه عليه - نقل شده است ، ملاحظه شد ، آنجا كه به على بن مهزيار فرمايد :\r\n« اى فرزند مهزيار ، پدرم ابو محمّد به من سفارش كرده است كه با مردمى كه مورد خشم و نفرين خداوند قرار گرفته‌اند و خوارى دنيا و آخرت و عذاب دردناكى براى آنهاست ، همسايگى نكنم و به من فرمان داد كه\r\n\r\n\r\n","description":"","footnote":"\r\n( 29 ) كمال الدّين / 481 .\r\n( 30 ) غيبت نعمانى / 181 - 182 .\r\n( 31 ) الاشاعة لا شراط الساعه / 92 .\r\n( 32 ) تاريخ الغيبة الصغرى / 546 .\r\n( 33 ) تاريخ الغيبة الصغرى / 546 .\r\n","page_name":" 28 ","page_number":28},
  {"content":"\r\n\r\nسكونت نگزينم مگر در دامنه‌هاى صعب العبور كوهها و اماكن كهنه و خالى شهرها . »\r\nبنابراين ممكن است مقصود و مراد ، در هر دو خبر ، يك معنا و مضمون باشد ؛ با اينكه از نظر تاريخى ثابت نشده است . چنان كه در كتاب اوّل اين مجموعه ملاحظه شد و در آينده نيز بروشنى و وضوح - در بخش اوّل كتاب حاضر - از آن سخن خواهيم گفت .\r\n\r\n- 8 - [ پاسخ به پرسشهاى احتمالى 
  ]\r\n( 1 ) پيرامون آنچه گذشت ، پرسشهايى مطرح مىشود كه ذيلا به بررسى آنها مىپردازيم :\r\nسؤال اوّل : بعضى از رواياتى كه در فقره اوّل اين بحث آورده شد ، دلالت بر اين دارد كه غيبت طولانى پيش از غيبت كوتاه ، روى داده است . مانند روايتى كه چنين مىگفت : « براى قائم دو غيبت است يكى از آنها طولانى و ديگرى كوتاه » و نيز روايت ديگر كه : « يكى از آن دو طولانىتر از ديگرى است » و اين بر آنچه گفتيم دلالت مىكند .\r\nپاسخ : مقصود از اين روايات خبر دادن از وجود دو غيبت است . و علّت اينكه غيبت طولانى را ابتدا ذكر كرده‌اند ، به جهت اهميّت آن است ، نه به خاطر تقدّم زمانى آن . همانگونه كه در خود روايات چنين آمده است كه : « در اوّلى مكانش را فقط عدّه‌اى مخصوص از شيعيان آن حضرت مىدانند ، ولى در غيبت ديگر مكانش را فقط خدمتگزاران مخصوص با ديانت آن حضرت مىدانند . » و اين صراحت دارد در مقدم بودن غيبت صغرى بر غيبت كبرى كه خصوصيّتش كمتر محجوب بودن حضرت مهدى - عليه السلام - از دوستان خويش است .\r\n( 2 ) سؤال دوم : در برخى ديگر از اين روايات چنين گفته شده بود كه حضرت در غيبت دوم آشكار مىشود . اين جمله دلالت دارد بر اينكه آن حضرت در ضمن غيبت دوم آشكار مىشود ، و اين چگونه است ؟\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nپاسخ : اين گونه برداشت و فهم ، دليل بر انحراف فكرى مطالعه است . زيرا غيبت با ظهور منافات دارد و معنايى براى ظهور در غيبت نيست ، و درحالىكه غايب است نمىشود ظهور كند . بلكه مقصود از جملهء « يظهر فى الثانية » اين است كه حضرت مهدى - عليه السلام - بعد از پايان يافتن دوران غيبت دومين ظهور مىكند . و اين معلوم و روشن است .\r\n( 1 ) سؤال سوم : در بعضى از اين روايات اين جمله آمده بود كه : براى صاحب اين امر دو غيبت است كه در يكى به سوى خانوادهء خود برمىگردد . اين جمله دلالت مىكند بر اينكه حضرت در ضمن غيبت صغرى به سوى خانوادهء خود برمىگردد . معناى اين چيست ؟\r\nپاسخ : در كتاب اوّل از اين مجموعه « 34 » گفتيم كه حضرت مهدى - عليه السلام - در دوران غيبت صغرى در شهر سامرا ، در خانه پدر خويش سكونت داشته و طبيعتا - همانگونه كه در اين خبر آمده است - همانجا منزل خانواده و اهل بيت آن حضرت محسوب مىشد .\r\nو احتمال دارد كه مقصود اين باشد كه غيبت حضرت از حيث كيفيّت ، در ضمن غيبت صغرى شديد نبوده است ، بلكه مانند خروج از منزل و بازگشت به آن بوده است . و از اينجا است كه در مقايسه با غيبت كبرى ، در متن روايت چنين آمده است كه : « و در غيبت ديگر گفته مىشود : هلاك شده است ، معلوم نيست در كدام درّه راه مىپيمايد . »\r\n( 2 ) سؤال چهارم : در آنچه گذشت ديديم كه شيخ مفيد مىگفت : « امّا غيبت كوتاه ، از آغاز تولّد آن حضرت ، تا پايان دوره نمايندگى و سفارت ميان آن حضرت و پيروانش ، بوده است » . و ابن صبّاغ نيز همين سخن را گفته است . در صورتى كه در كتاب اوّل « 35 » خوانديم كه آغاز غيبت صغرى ، روز رحلت امام حسن عسكرى - عليه السلام - پدر بزرگوار حضرت مهدى - عليه السلام -\r\n\r\n\r\n","description":"","footnote":"\r\n( 34 ) تاريخ الغيبة الصغرى / 543 .\r\n( 35 ) تاريخ الغيبة الصغرى / 4 .\r\n","page_name":" 30 ","page_number":30},
  {"content":"\r\n\r\nمىباشد ، و اگر چه آن حضرت در دوران حيات پدر بزرگوار خويش نيز به صورت پنهانى مىزيسته است ولى آغاز غيبت ، روز ميلاد حضرت مهدى - عليه السلام - نمىباشد . كدام يك از اين دو سخن درست است ؟\r\nپاسخ : سخن صحيح همان است كه در كتاب اوّل گفتيم ، كه آغاز غيبت صغرى از رحلت امام حسن عسكرى - عليه السلام - بوده است و در همانجا اين مطلب را مبرهن ساختيم .\r\n\r\n- 9 - [ صحت برداشت اماميه از دو غيبت 
  ]\r\n( 1 ) با توجّه به تمامى آنچه گفته آمد ، برداشت اماميّة از تقسيم شدن دوران غيبت به دو دورهء صغرى و كبرى ، مبرهن شد . و از آنجا كه داشتن اين دو غيبت از ويژگيهاى حضرت مهدى است و اين خصوصيّت جز با عقيدهء شيعه اماميّه دربارهء آن حضرت تطبيق نمىكند ، پس تنها راه ، پذيرش اين برداشت است . بر طبق اين برداشت و اين نتيجه‌گيرى ، كتاب اوّل اين مجموعه را نوشتيم و هم اكنون تاريخ غيبت كبرى را - كه همين كتاب است - مىنگاريم .\r\n\r\n","description":"","footnote":"","page_name":" 31 ","page_number":31},
  {"content":"\r\n . \r\n","description":"","footnote":"","page_name":" 32 ","page_number":32},
  {"content":"\r\n\r\n( 1 )\r\n\r\nمقدّمه\r\nغيبت كبرى ، زمانى است كه با پايان پذيرفتن غيبت صغرى ، آغاز مىگردد . در سال 329 هجرى حضرت مهدى - سلام اللّه عليه - پايان سفارت و نمايندگى ( نيابت خاصّه ) و شروع غيبت تامّه را رسما اعلام نمود و چنين فرمود كه ظهورى ، مگر به اذن خداوند عزّ و جلّ نخواهد بود . « 1 »\r\nو اين ، دورانى است كه با ظهور نورانى آن حضرت پايان مىگيرد و انسانيّت آن سعادت را مىيابد كه حضرتش از تاريكيها به روشنائى بيرونش آرد ؛ و زمين را به همانگونه كه از ستم و بيداد پر گشته از عدل و داد پر سازد .\r\nو ما امروزه در همين عصر فترتى « 2 » كه تاريخش را مىنگاريم به سر مىبريم و تا زمانى كه خداوند متعال اذن فرج و گشايش فرمايد ، مردم در همين عصر باقى مىمانند .\r\n\r\n\r\n","description":"","footnote":"\r\n( 1 ) نگاه كنيد به تاريخ الغيبة الصغرى ص 415 و ص 633 و صفحات بعد آنها .\r\n( 2 ) فترت به معناى ضعف و سستى است . به فاصله زمانى بين دو پيغمبر كه در ميان مردم پيامبرى وجود ندارد نيز دوران فترت مىگويند . اين فاصله و نيز فاصلهء دوران غيبت را از آن جهت دوران فترت گويند كه با غيبت و نبود امام در جامعه ، جامعه را سستى و ضعف فرا گرفته از حقايق و دستورات عاليه اسلامى بدور مانده روح و جان مردم از تلاش بسوى ، كمال و حركت بسوى خدا بازمىايستد . و اگر احيانا تلاش و كوششى باشد كمتر بسوى خدا و در راه خداست . اين دورى از راه خدا و عقب افتادگى از درك كمالات معنوى كه زيارت و ديدار و معرفت امام خود يكى از آن مراحل عاليه است فترت و ضعفى است كه سالكان راه خدا را فرا مىگيرد . ( مترجم )\r\n","page_name":" 33 ","page_number":33},
  {"content":"\r\n\r\n\r\nويژگيهاى دوران غيبت كبرى\r\n: ( 1 ) اسلام و مسلمين در اين دوران فترت در شرايطى بس دشوارتر از تمامى دوران زندگى خود ، بلكه زندگى ديگر پيروان اديان آسمانى ، به سر مىبرند و با در نظر گرفتن ويژگيهائى كه برخواهيم شمرد اين دوره را مىتوانيم دشوارترين دوره زندگى بشريّت در گذشته و حال بشمار آوريم .\r\n\r\nنخستين ويژگى : قطع ارتباط كلّى\r\n. ( 2 ) اين ويژگى كه به صورتى همه جانبه تمام دوره غيبت كبرى را فرا گرفته و مهمترين خصوصيّت است اينست كه : مسلمين بكلّى از پيشوا و رهبرشان بريده بوده ، راهى به ديدار و آشنايى و بهره‌بردارى از گفتار و كردار آن حضرت ندارند ، نماينده و سفير خاصّى نيست و از آن حضرت پيامى نمىشنوند و نامه و سفارشى از سوى آن حضرت - آنگونه كه در دوران غيبت صغرى متداول بود - نمىبينند . چرا كه در اين دورهء فترتى كه تاريخش را مىنويسيم ، تمامى اين گونه ارتباطات بطور كلّى قطع شده است .\r\nبا اين ويژگى اين دوران از ساير اعصار عمر اسلام و مسلمين متمايز مىشود . پس اختلاف آن با زمان رسول اكرم و ائمّه - عليهم السلام - و زمان ظهور خود آن حضرت ، در اين است كه در اين دوره‌ها زمامدار و رهبر ميان مسلمين به سر مىبرد ، ولى در زمان غيبت رهبر و پيشوا از مردم پنهان است . و نيز تفاوت آن با غيبت صغرى در اين است كه در آن دوره نمايندگانى از جانب حضرت وجود داشتند و بيانات و توقيعاتى از سوى ايشان صادر مىشد ، ولى در اين دوره نه نماينده‌اى هست و نه توقيعى .\r\n\r\nويژگى دوم : حاكميّت ظلم و جور در زمين\r\n( 3 ) خصيصهء دوم ، سيادت و حاكميّت ظلم و جور در زمين است . بدين معنى كه اسلام با آن نظام عادلانه‌اش از جوامع بشرى رخت برمىبندد و انحرافات و بيراهه‌رويها و ستمها و جنگهايى كه امروزه بشريّت به خود مىبيند روى مىدهد .\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nو با اين ويژگى ، دوران غيبت با زمان آقايى و حاكميّت كامل نظام اسلام در زمان رسول خدا - صلّى اللّه عليه و آله - و برپا شدن دولت حقّه توسّط آن حضرت و همچنين با زمان ظهور حضرت مهدى - عليه السلام - و اقامه دولت حقّ توسّط ايشان ، متمايز مىگردد . و از سوى ديگر با همين خصيصه با هر يك از زمانهاى كنار افتادن اسلام از پهنهء زندگى - اگر چه به صورت ناقص و جزئى مانند عصر خلفاى اموى و عبّاسى - مشترك مىشود . اگر چه دوره‌هاى اخير زندگى ما از حيث حاكميّت و سيادت مادّيگرى و ستم و تجاوز و تهديد بشريّت به نابودى با جنگ جهانى سوم ، از گذشته‌ها سختتر و دشوارتر است .\r\n( 1 )\r\n\r\nويژگى سوم : شدّت و وضوح امتحان الهى\r\nبطور كلّى هر انسانى در اين دوران با سه لغزشگاه مواجه مىشود كه دين و دنياى او را تهديد مىكند و هر فردى به ميزان فداكارى و از خودگذشتگى و نيروى اراده‌اش مىتواند سعادت و آينده نيكو و پيروزى و موفّقيّتش را در آزمون خداوندى تضمين كند .\r\n( 2 )\r\n\r\nلغزشگاه نخست [ خواستها و تمايلات طبيعى 
  ]\r\n: اين لغزشگاه ، آن خواسته‌ها و تمايلات طبيعى است كه آدمى جوياى تأمين آنهاست و فرياد اين كششها جز با اشباع كامل ، خاموشى نگيرد . اين تمايلات سيرى و اشباع را از هر راهى كه باشد خواهانند و براى صاحب خويش طريق مشروع را بطور خاصّ معيّن نمىسازند و بلكه ممكن است عنان وى را نيز بگسلند ، كه در نتيجه آنچه را از قوانين و عادات مرسومه و احكام دين و حدود و قيود ، پيش‌رو دارد ، ناديده انگارد .\r\nاين لغزشگاه مخصوص عصر غيبت كبرى نيست ، و لكن در اين دوره ، به جهت فزونى عوامل گمراهى و انحراف ، لغزنده‌تر و خطرناكتر است .\r\n( 3 )\r\n\r\nلغزشگاه دوم : [ رويارويى با سختى در راه ايمان 
  ]\r\nلغزشگاه بعدى رويارويى انسان است با انواع و اقسام فشارها و كينه‌ها و دشواريهايى كه در راه حقيقت و ايمان با آنها مواجه مىشود و براى مبارزه با آنها به از خودگذشتگى و نيرومندى اراده نيازمند است .\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nانسان ، با اين لغزشگاه ، در زمان جدايى و دورى اسلام از متن زندگى روبرو مىشود . چنان كه زمان غيبت كبرى نيز داراى چنين خصوصيّتى است .\r\n( 1 )\r\n\r\nلغزشگاه سوم [ وجود شبهات در وجود پيشوا 
  ]\r\n: اين لغزشگاه رويارويى با انواع شبهات و تشكيكاتى است كه آدمى در مورد وجود پيشواى خود يعنى حضرت بقيّة اللّه - عجّل اللّه فرجه - با آنها روبرو مىشود . هر چه زمان بدرازا مىكشد و شخص امام از صحنهء زندگى واقعى دور تر مىشود و جريانات مادّيگرى - كه عالم روح و معنا و هر آنچه را كه نامحسوس و ناديدنى است از حساب خويش بيرون و دور مىنمايند - بر انديشهء انسانى مىشورد و چيرگى مىيابد ، اين لغزشگاه وسعت بيشترى پيدا مىكند .\r\nفرد ، در دوران غيبت امام عليه السلام - و بخصوص در عصر غيبت كبرى كه سفيرانى نيز از سوى امام برگزيده نمىشوند - با اين لغزشگاه روبرو مىشود ، و بالاخص پس از نهضت مادّى اروپا ( رنسانس ) و آغاز عصر استعمار و طغيان جريان مادّيگرايى جهانى و همه‌گير ، اين لغزشگاه ، لغزنده‌تر مىگردد و به اندازه‌اى كه شخص بتواند عليه اين جريانات و انديشه حاكمى كه روبرو دارد پافشارى بخرج دهد و فكر و انديشه خود را رشد داده ، بر مفاهيم و براهين اسلام بينديشد ( تعمّق كند ) ، به همان اندازه مىتواند سعادت دنيا و آخرت خويش را در پيشگاه مقدّس پروردگار تضمين نمايد .\r\n( 2 ) هر يك از اين لغزشگاههاى سه‌گانه ، در دوران غيبت كبرى ، بطور روشن و آشكار شدّت و دشوارى مىيابد و به همين جهت آزمون الهى براى كسب شايستگىهاى اسلامى و نيروهاى ايمانى يك انسان مسلمان دشوارتر ، و موفّقيّت در اين امتحان مشكل‌تر مىشود . و لذا در برخى از رواياتى كه از ائمّهء معصومين - سلام اللّه عليهم اجمعين - در پاسخ پرسش از هنگام ظهور حضرت مهدى - عليه السلام - رسيده است چنين آمده است كه :\r\n« به خدا سوگند نه ، تا آن زمان كه پاك و خالص شويد . و به خدا سوگند نه ، تا آن زمان كه غربال گرديد و بيخته شويد . و به خدا سوگند نه ، تا آن زمان كه هر كس اهل شقاوت و محروميّت است ، شقى و محروم گردد و\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nآنكه اهل سعادت است ، سعيد و نيكفرجام گردد » . « 3 »\r\nو اين امتحان الهى ، جز اين نيست كه شروع شده و تحقّق يافته است « تا هر كس كه نابود مىشود از روى دليل و بينه باشد و آنكه حيات مىيابد نيز » « 4 » .\r\nزيرا كسى كه شقى و منحرف مىشود ، فردى است كه به صحّت رأى و عمل خود قانع و راضى مىباشد و در نتيجه با شقاوت و انحراف هلاك مىشود و سزاوار لعنت و نفرين الهى و خسران هميشگى مىگردد ؛ و آن كس كه در نتيجه امتحان ، بواسطهء ايمانش سعادتمند مىشود ، ايمان او استوار و نيرومند و خالص و ناب است .\r\n( 1 )\r\n\r\nروش بررسى و دشواريهاى آن\r\nتاريخ غيبت كبرى از جهت رويدادهاى عمومى و همگانيش ، شايد از روشنترين دورانهاى تاريخى باشد و تدوينش از آسانترين آنها . چرا كه تاريخى است نزديك و يا معاصر با ما ، كه پيوسته با آن درگير و در برخورد مىباشيم . در عين حال آن بخش از اين دوران كه با حضرت مهدى - عليه السلام - ارتباط پيدا مىكند ، از پيچيدگى و دشوارى خاصّى برخوردار است و نتيجه‌گيرى از آن مشكل است ، كه به زودى علل و عوامل آن را بيان خواهيم كرد . پس پژوهشگرى كه اين در را كوبد و بخواهد يك بررسى تاريخى اسلامى حساب شده و گسترده داشته باشد ، با سؤالات پيچيدهء دشوارى روبرو مىشود كه چاره‌اى از پاسخگويى به آنها ندارد . و اگر هم برخى از آنها را ناديده بگيريم با موارد تأسّف‌انگيزى برخورد مىكنيم كه از قلم افتاده است ؛ و لذا پژوهشگر بايد براى بسيارى از سؤالات پاسخى بيابد تا بتواند تاريخى منظّم و پيوسته و جامع بنويسد .\r\n( 2 ) از جمله سؤالاتى كه با آنها مواجه مىشويم ، پرسش از جايگاه حضرت مهدى - سلام اللّه عليه - و نحوه و وسائل عادى زندگى آن حضرت در دوران\r\n\r\n\r\n","description":"","footnote":"\r\n( 3 ) نصّ حديث و توضيحات پيرامون امتحان الهى در ضمن همين كتاب خواهد آمد .\r\n( 4 ) انفال / 42 :  لِيَهْلِكَ مَنْ هَلَكَ عَنْ بَيِّنَةٍ وَ يَحْيى مَنْ حَيَّ عَنْ بَيِّنَةٍ  .\r\n","page_name":" 37 ","page_number":37},
  {"content":"\r\n\r\nغيبت كبرى مىباشد و اينكه آيا با مردم روبرو مىشود ؟ چه وقت ؟ به آنان چه مىگويد ؟ روش عملى آن حضرت در برابر عموم جوامع انسانى و در برابر پيروانش و شيعيانش چگونه است و با مخالفانش چگونه رفتار مىكند ؟ اوقات شريف آن حضرت در طول قرنها و سالهاى پياپى غيبت چگونه مىگذرد ؟ آيا ازدواج فرموده است ؟ آيا فرزندانى دارد يا خير ؟ در صورتى كه آن حضرت ازدواج نفرموده است ، آيا امكان ازدواج براى آن حضرت وجود دارد ، و چه وقت ازدواج خواهد كرد ؟ سپس آيا مىتوان هنگام ظهور آن حضرت را حدس زد ، و نشانه‌هاى نزديك ظهور چيست ؟ و نشانه‌هايى كه در اخبار آمده است ، كدام يك درست و كدام نادرست است ؟ و اسلوب جامعى كه بتوان توسّط آن ، صحت نشانه‌ها را شناخت ، چيست ؟ و پرسشهاى گوناگون بسيار ديگرى كه در اين زمينه مطرح است .\r\n( 1 ) گرچه پاسخ پاره‌اى از اين سؤالات را در پرتو رواياتى كه از معصومين - عليهم السلام - رسيده است و نيز از اخبار كسانى كه به ديدار آن حضرت مشرّف شده‌اند ، مىتوانيم بيابيم ، ولى پاسخ برخى ديگر در روايات نيامده است و يا اگر چيزى هم وارد شده است ، پيچيده و مجمل مىباشد و يا به صورتى است كه دليل عقلى يا شرعى بر بطلان و فساد آن اقامه شده است و نمىتوانيم آن را بپذيريم .\r\n( 2 )\r\n\r\nعوامل دشوارى بحث\r\n: مىتوانيم پيچيدگى و غموض را در اين مبحث در موارد زير خلاصه كنيم :\r\n( 3 ) عامل اوّل :\r\nنخستين عامل ، نارسايى و يا نبودن دليل شايسته است براى پاسخ برخى از اين سؤالات مانند اشاره به مكان و روش زندگى و مشخّص كردن شيوه عملى عمومى حضرت در مقابل ديگران . . . همانگونه كه به زودى خواهيم ديد .\r\n( 4 ) عامل دوم :\r\nبرخى از رواياتى كه نقل مىكنيم ، در مقابل ، دليلى بر بطلان آنها اقامه شده است ، و قواعد عقلى و يا شرعى بطلان آنها را اثبات مىكند . و اين به سبب\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nدرست درك نكردن راوى و انحرافى است كه بعضى از راويان در اثر عوامل شرّ حاكم ، با آن خوى كرده و زندگى مىكردند . لذا بايد اخبار را با احتياط پذيرفت و به ديدهء نقّادى به آنها نگريست .\r\n( 1 ) عامل سوم :\r\nاغلب و بلكه همگى اخبارى كه مىتوان به عنوان تاريخ از آنها استفاده كرد ، بصراحت اشكالات وارده را طرح نكرده و بروشنى پاسخى براى آنها نگفته‌اند ؛ بلكه با روش و اسلوبى خاص هاله‌اى از قدس و پيچيدگى پيرامون حضرت كشيده‌اند ، بطورى كه اصلا نمىتوان به خود اجازه سخن گفتن درباره حضرت داد و يا از حالات آن حضرت پرسشى كرد ، و گويا مىبايست گونه‌اى از زندگى براى حضرت قائل شد كه ديگر سؤالى نبايد طرح كرد ، و اگر پرسشى باشد جوابى در اين مورد وجود ندارد .\r\nاز اينجاست كه پژوهشگر مجبور مىشود از پشت پرده‌هاى حوادث بوئى بكشد و به نشانه‌ها و دلايل بسيار دور نظر افكند ، و بكوشد با در نظر گرفتن همهء اخبار به يك برداشت همگانى و جامع و يكنواخت و بنا شده بر اساسى صحيح از نظر قواعد اسلامى ، دست يابد .\r\n( 2 ) عامل چهارم :\r\nهماهنگ نبودن ساير برادران اسلامى در اين عقيده با ما . آنان با اينكه روايات ميلاد و ظهور حضرت مهدى - عليه السلام - را نقل كرده‌اند ، ولى در مقابل اخبار غيبت كبرى لب به سخن نگشوده‌اند ، بجز در برخى از موارد نادرى كه اخبار ديدارشان را با آن حضرت در دورهء غيبت ذكر كرده‌اند .\r\nالبته عذرشان در اين زمينه از لحاظ اعتقادى روشن است ، زيرا وجود آن حضرت را در اين دوران باور ندارند و بلكه اكثريّت آنها گفته‌اند كه حضرت مهدى - عليه السلام - در زمانى كه نزد خداوند معلوم است متولّد مىشود تا زمين را همانگونه كه پر از ظلم و جور شده است از راست و عدل آكنده سازد .\r\nو امّا ما ، هنگامى كه بر امكان و تحقق و وقوع حيات آن حضرت اقامه دليل نموديم ، دريچه گفتگو دربارهء غيبت كبرى رويمان گشوده شده ، به آسانى\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nمىتوانيم دربارهء حقايق و خصوصيّات تاريخى آن بحث كنيم . البته اين دليلى كه بدان اشاره شد در اجزاء آينده اين مجموعه عرضه خواهد شد ، و جهات تاريخى بحث همان است كه در اين كتاب بررسى مىنمائيم .\r\n( 1 ) در اين زمينه مدارك ما تقريبا منحصر است به همان اخبارى كه از طريق راويان شيعه رسيده است ، ولى البته در صورتى كه روايات عامّه را هم كه از جهت عين الفاظ و يا در معنا با آنها مشترك مىباشند ، بر اين احاديث بيفزائيم ، بدون ترديد تعداد اين احاديث بسيار بيشتر مىشود . امّا در عين حال اين مسأله به هدف ما چندان خللى وارد نمىسازد ؛ زيرا مقصود اصلى ما اثبات تفكّر و نظريّه درست و راستين دربارهء حضرت مهدى - عليه السلام - است ، به همانگونه كه پيروان حضرتش باور دارند و لازمهء اصول عقلى و اسلامى است و از هرگونه كژى و خرافه بدور مىباشد ؛ تا آنان كه از اين اعتقاد شناختى ندارند - از هر گروه و دسته‌اى از آدميان باشند - ارزش انديشه و عقيده شيعه اماميّه را دربارهء عدالت و جهان‌گسترى اسلامى حضرت مهدى - عليه السلام - بشناسند .\r\nبا در نظر گرفتن اين هدف ، شايسته چنان است كه فقط به همان رواياتى كه از طريق خود ما نقل شده است و نيز سخنان مورّخين خود بسنده كنيم ، تا صورت مطلوب از لابلاى آن روايات و تواريخ بدست آيد و زيادتى و تحريفى در آن نباشد . و اندكى هم از اخبار اهل سنّت را كه مناسب با تاريخ اين دوران باشد به روايات خود مىپيونديم ، چرا كه آن اخبار نيز هنگامى كه پس از تمحيص و پاكسازى صحت آنها ثابت شود ، مىتوانند مورد استدلال و اعتماد قرار گيرند .\r\n( 2 )\r\n\r\nراه آسان‌سازى دشواريها\r\n: طريق حلّ مشكلاتى كه از عوامل چهارگانه فوق ناشى مىشود ، بدست گرفتن يك روش معيّن و قاعده‌اى كلّى است كه در همه جا قابل تطبيق و استفاده باشد و بر اساس آن بتواند پاسخ كامل هر سؤالى را پيدا كرد .\r\nو خلاصهء روشى كه طبق آن حركت خواهيم كرد اينست : پرسشى كه دربارهء تاريخ پيش مىآيد دو صورت دارد :\r\n1 ) در روايات پاسخى براى آن وجود دارد .\r\n\r\n","description":"","footnote":"","page_name":" 40 ","page_number":40},
  {"content":"\r\n\r\n2 ) در اخبار جوابى براى آن وارد نشده است .\r\nحال در مورد هر يك از اين دو صورت جداگانه سخن خواهيم گفت :\r\n( 1 ) صورت نخست :\r\nهنگامى كه پاسخ سؤال تاريخى در اخبار موجود باشد ، بايد با ديدى ژرف و تيزبين و نقّاد به آنها نگريست و روايات را بر قواعد و قوانين و اصول عقلى موجود عرضه داشت . در اين صورت يا طبق آن قواعد است و يا بر خلاف آنها ، و در هر دو حالت يا در اخبار معارضى براى آنها هست يا خير . بنابراين براى پاسخ چندين حالت پيش مىآيد :\r\n( 2 ) حالت اوّل :\r\nاوّلين حالت اينكه مضمون خبر و يا چندين روايتى كه شايسته حلّ مشكل مىباشند با آن قواعد عقلى و اصول علمى سازگار بوده و روايت معارضى نيز وجود نداشته باشد ، كه در اين صورت آن را پذيرفته و بدان معتقد مىشويم . مقصود ما از سازگارى با قواعد ، صرف منافات نداشتن مضمون خبر با آنهاست ، بدين معنى كه يك قاعده و قانونى كه آن روايت را نفى كند و يا دلالت بر بطلان آن نمايد وجود نداشته باشد . و ليكن سازگارى بدين مفهوم كه مضمون و مفاد قاعده با روايت يكى باشد لزومى ندارد ؛ و بلكه احتمال هم ندارد ، چرا كه شأن قواعد و قوانين عمومى عدم تعرّض به موارد خاصّ و ويژگيهاى تفصيلى است . پس از اينكه اين گونه عدم تعارض و منافات مشاهده گرديد ، ميزان صحت مضمون خبر به ميزان اعتبار و وثاقت راوى و پيوستگى با مدلول و تعدّد نقلهاى تاريخى و وجود شواهد و قرائن صحت ، و مانند آن ، بستگى دارد .\r\nبدين ترتيب بايد اخبار را گردآورى كرد ، و به موارد اتفاق و اختلاف آنها نگريست ، و آنچه را بعضى از اخبار در بيان آن متفردند در نظر گرفت تا يك نظريّه كامل همه جانبه را كه ساير روايات نيز بر آن دلالت مىكنند و هيچ يك از آنها با آن منافاتى ندارند ، نتيجه‌گيرى نمود ، تا اينكه اين برداشت يا نظريّه جوابى شافى و كامل از پرسش تاريخى و يا اشكال مطرح شده ، باشد .\r\n( 3 ) حالت دوم :\r\nدومين حالت اينكه مضمون خبر با روايتى معارض نباشد ، ولى با قواعد\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nعمومى عقلى و يا شرعى تعارض داشته باشد . بديهى است كه چنين روايتى را بايد كنار گذاشت و نبايد بدان عمل نمود . امّا خوب است به اين نكته اشاره نمائيم كه در اين موارد فقط آن اندازه از روايت را كه با آن قواعد عمومى معارض باشد ، كنار مىنهيم و نه غير آن را . بنابراين اگر روايتى مشتمل بر دو مضمون بود كه يكى از آنها باطل و ديگرى درست مىبود ، بايد مضمون صحيح را پذيرفته و مضمون نادرست را كنار بگذاريم ؛ و نادرستى برخى از يك روايت ، موجب نپذيرفتن تمام مضامين آن نمىشود . بهر حال هنگامى كه مضمون خبر از اعتبار مىافتد و توانايى حلّ مشكل را ندارد و در مقابل روايت ديگرى نيز وجود ندارد تا بدان عمل نمائيم ، مسأله مورد بحث در حقيقت از اثبات تاريخى فرو مىماند و داخل در صورت دوم - كه در آينده خواهد آمد - مىگردد .\r\n( 1 ) حالت سوم :\r\nسومين حالت اينكه مضمون خبر با مثل خود معارض باشد . در اين حالت ما در برابر پرسش تاريخى خود ، دو جواب متعارض داريم ؛ و لذا اينكه كداميك را مىپذيريم و مقدّم مىداريم ، بستگى به حالات و اشكالى دارد كه پيش مىآيد :\r\n( 2 ) شكل اوّل : اينكه يكى از دو خبر با قواعد عمومى سازگار باشد و ديگرى نباشد . در اين صورت طبيعى است كه همانى را مىپذيريم كه مطابق قواعد باشد و ديگرى را وامىگذاريم ، زيرا به هنگام تعارض دو خبر ، سازگارى با قواعد يكى از مرجحات است .\r\n( 3 ) شكل دوم : اينكه هر دو خبر متعارض ، با قواعد عمومى سازگارى نداشته باشند . در اين صورت بايد هر دو را كنار گذاريم و سؤال بىجواب مانده ، در صورت دومى - كه در آينده خواهد آمد - داخل مىشود .\r\n( 4 ) شكل سوم : اينكه هر دو خبر با قواعد عمومى مطابق باشند ، يعنى اين قواعد با هيچ يك از دو خبر منافاتى نداشته باشند . در اين صورت بايد به قرائن مخصوصى كه براى ترجيح يك خبر بر خبر ديگر وضع شده است ، مانند كثرت روايات در يكى از دو طرف و يا تأييد شدن يكى توسّط روايات ديگر و امثال آن ، مراجعه نمود . و در صورتى كه اين گونه قرينه‌ها نيز موجود نباشند ، هر دو روايت نزد ما از اعتبار ساقط مىشوند و در نتيجه مسأله بىجواب مىماند و چنان است كه گويا\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nخبرى در اين زمينه به ما نرسيده است . و بازهم سؤال در صورت دومى كه ذكر خواهد شد وارد مىشود . و بازهم تكرار مىكنيم كه سقوط قسمتى از مدلول يك روايت از حدّ اعتبار ، موجب سقوط تمامى آن نمىشود .\r\n( 1 ) صورت دوم :\r\nاين صورت شامل مواردى است كه مسأله به هيچ وجه پاسخى در روايات نداشته باشد و يا خبرى كه دلالت بر جواب آن مىكند به جهت عدم سازگارى با قواعد عامّه و يا تعارض با خبر ديگر بىاعتبار شود . در چنين مواردى سؤال بىجواب مىماند و متأسّفانه شكاف و خلئى در تاريخ پديد مىآيد و براى بدست آوردن پاسخ بايستى به قواعد عمومى عقلى و قرينه‌هاى مربوط به مسأله مراجعه نمود . ما در پاسخ اين گونه سؤالات نظريّه‌اى معيّن را پيشنهاد مىكنيم كه احتمالا صحيح است و از آن قواعد و قرائن مؤيّداتى براى آن اقامه مىكنيم . در نتيجه پذيرش اين نظريّه با خصوصيّات آن ، تنها راه حلّى است كه براى اين مشكل وجود دارد .\r\n( 2 )\r\n\r\nدورنماى مباحث كتاب\r\n: پس از روشن شدن سبك و روش بحث ، اينك مىتوان بطور تفصيل وارد تاريخ غيبت كبرى شويم . مباحث اين جزء را در سه بخش تقسيم مىكنيم :\r\nبخش اوّل : بررسى زندگى شخصى حضرت بقيّة اللّه - عليه السلام - در اين دوران و خصوصيّات و صفاتى كه ايشان بدانها متّصف مىباشند .\r\nبخش دوم : تدوين و بررسى رويدادها و حالاتى كه مجتمع انسانى بطور عام ، و جامعه اسلامى بطور خاصّ دارا مىباشند ، بر حسب آنچه در روايات آمده و نيز آنچه قواعد عامّه مقتضى آن است .\r\nبخش سوم : در علائم ظهور كه در اخبار ذكر شده است و بررسى دقيق و منظّم و جامع آنها در پرتو روشى كه ذكر شد .\r\nدر اينجا بايد اشاره كنيم كه آنچه در تاريخ غيبت صغرى انجام داديم كه\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nيك برداشت و انديشه‌اى كلّى از آن دوره را ابتدا متذكّر شديم ، اين كار در اينجا مشكل و دشوار است ، زيرا دوران غيبت صغرى محدود بود و امكان نگرشى كوتاه و همه جانبه به تاريخ آن دوره بود ، لكن فترت غيبت كبرى داراى دو دورهء گذشته و آينده است ؛ آينده را جز خدا كسى نمىداند ، و گذشته را اگر بتوانيم تاريخ هزار و چندساله‌اش را بدست آوريم امكان آن هست كه برداشتى كلّى و شكلى جامع از آن داشته باشيم ، لكن اين كار از حدّ توان يك فرد خارج است مخصوصا اگر بخواهد به اجمال و اختصار سخن گويد .\r\nعلاوه بر آن ، اگر پژوهشگرى معمولى تاريخ هزار سالهء اخير را تا زمان معاصر مطالعه كرده باشد ، در مورد اين بحث او را كفايت مىكند ، زيرا تاريخ مخصوص حضرت مهدى چندان ارتباط زيادى به حوادث و رويدادهاى عمومى جهان ندارد ، بر خلاف دوران ظهور امامان پيشين كه خطّمشى زندگى آنها رابطه‌اى مستقيم با رويدادهاى عمومى اجتماع داشت .\r\n\r\n","description":"","footnote":"","page_name":" 44 ","page_number":44},
  {"content":"\r\n\r\n( 1 )\r\n\r\nبخش اول تاريخ زندگى خصوصى حضرت مهدى عليه السلام\r\n\r\n","description":"","footnote":"","page_name":" 45 ","page_number":45},
  {"content":"\r\n . \r\n","description":"","footnote":"","page_name":" 46 ","page_number":46},
  {"content":"\r\n\r\n( 1 )\r\n\r\nفصل اوّل مفهوم اساسى غيبت حضرت مهدى عليه السلام\r\nمقصود ما از عنوان فوق ، آن روش اساسى است كه حضرت بقيّة اللّه در پنهانى از ديدگان مردم و نجات از چنگال ظلم و ستم پيش گرفته است و با شناخت اين روش پاسخ بسيارى از سؤالات آتيه روشن خواهد شد - ان شاء اللّه تعالى .\r\nدر آغاز كار ، در نحوهء غيبت آن حضرت ، با دو نظريّه و برداشت اساسى برخورد مىكنيم :\r\n( 2 )\r\n\r\nطرح نخست : نظريّهء پنهانى جسم\r\nاين ، نظريّهء مقبول و متعارفى است كه در ذهن بسيارى از مردم فرو رفته و ظواهر برخى از ادلّه ( روايات ) نيز بر آن دلالت مىكند . و آن عبارت است از اينكه جسم حضرت از ديده‌ها پنهان است و او مردم را مىبيند ولى مردم او را نمىبينند ؛ و در عين حال كه گاهى در يك مكان وجود دارد ، ولى آن مكان از او خالى ديده مىشود .\r\n( 3 ) صدوق در كتاب كمال الدّين از ريّان بن صلت روايت مىكند كه مىگويد :\r\n« از حضرت امام رضا - سلام اللّه عليه - دربارهء قائم - عليه السلام - سؤال شد . حضرت فرمود : جسمش ديده نمىشود و به اسم خويش ناميده نمىشود . » « 1 »\r\n\r\n\r\n","description":"","footnote":"\r\n( 1 ) كمال الدّين / 370 .\r\n","page_name":" 47 ","page_number":47},
  {"content":"\r\n\r\n( 1 ) و نيز از حضرت امام جعفر صادق - سلام اللّه عليه - در ضمن حديثى آورده است :\r\n« پنجمين فرزند هفتمين امام جسمش از شما پنهان مىشود و نام بردن از او براى شما جايز نيست » « 2 » ( 2 ) و نيز از عبيد بن زراره نقل مىكند كه گويد : از حضرت امام صادق - عليه السلام - شنيدم كه مىفرمود :\r\n« مردم امام خويش را گم كرده پس در موسم حجّ حضور مىيابد و مردم را مىبيند ولى مردم وى را نمىبينند . »\r\nاين نظريّه ساده‌ترين طرح و فرضيّه عملى و قابل قبول در مورد پنهان شدن حضرت مهدى - عليه السلام - و رهايى ايشان از ظلم ستمگران مىباشد و با اين گونه اختفا ، آن حضرت در پناهگاهى امن به سر برده هيچ‌گونه آسيبى به حضرت نمىرسد .\r\nاين گونه اختفا و پنهانى از راه اعجاز خدايى امكان دارد ، به همانسان كه دير زيستى حضرت در طول اين همه سال نيز با اعجاز الهى درست مىشود ؛ و هر دو امر ( هم غيبت و هم طول عمر ) براى نگاهدارى وجود مقدّس آن حضرت از خطرات و از بين رفتن مىباشد ، تا در روز موعود براى انجام مسئوليّت خطير اسلامى خويش بپاخيزد .\r\n( 3 ) ما با دليل قطعى ، اهميّت آن روز را در پيشگاه خداوند و رسول او - صلّى اللّه عليه و آله - مىدانيم . زيرا آن ، روزى است كه هدف اساسى از آفرينش انسان برآورده شده ، و آرزوهاى پيامبران و رسولان جامعه عمل به خود مىپوشد ، و كوشش‌هايشان با تشكيل جامعهء عادلانه و تحقّق دولت حقّه بثمر مىرسد .\r\nچنان كه مبرهن و ثابت مىكنيم كه هرگاه تحقّق اهداف مهمّه خدايى متوقّف بر معجزه‌اى باشد ، خداوند آن معجزه را براى تحقّق آن هدف مهمّ انجام مىدهد . « 3 »\r\n\r\n\r\n","description":"","footnote":"\r\n( 2 ) كمال الدّين / 333 .\r\n( 3 ) نگاه كنيد به كتاب « المعجزة فى المفهوم الاسلامى » اثر مؤلّف همين كتاب .\r\n","page_name":" 48 ","page_number":48},
  {"content":"\r\n\r\n( 1 ) و از آنجا كه تولّد حضرت مهدى - عجّل اللّه تعالى فرجه - را ، كه براى روز موعود ذخيره شده ، باور مىداريم ، بروشنى چگونگى و هدف نگهدارى و حفظ آن حضرت از روى دليل براى ما اثبات شده است و علّت اين صيانت و طول عمر حضرت با ارادهء پروردگار ، براى ما روشن و واضح است . و در صورتى كه حفظ آن حضرت منحصر در اختفاى شخص و جسم وى باشد ، بر خداوند متعال انجام اين معجزه ، به جهت تحقّق هدف بزرگتر لازم است .\r\n( 2 ) بر اين نظريّه گفتارى ديگر افزوده مىشود ، و آن اينكه اين غيبت نيز گاهى به سبب مصلحتى بر طرف مىشود . مانند اينكه اگر حضرت مهدى - عليه السلام - بخواهد با كسى رو در رو شود تا نيازى از او را برآورد و يا او را راهنمايى كند و يا به نحوى بيم دهد ، لازمهء اين روبرويى رؤيت آن حضرت است كه در صورت پنهانى و اختفا انجام‌پذير نيست . و اندازهء ظهور و پيدايى حضرت محدود به مقدار مصلحت است . پس اگر مصلحت اقتضا كرد كه آن حضرت بطور كلّى براى هر بيننده‌اى آشكار شود ، ظاهر خواهد شد و ديدار تا برآورده شدن نياز ادامه خواهد داشت و سپس بطور ناگهانى حضرت ناپديد شده و ديگر كسى او را نمىبيند ، در عين حال كه از آن مكانى كه در آن بود دور نمىشود . و هرگاه مصلحت ايجاب كند كه حضرت براى يك شخص خاصّى ظاهر شود و از ديگران پنهان باشد ، اين گونه ظاهر مىگردد ، زيرا گاهى آشكار بودن ايشان براى ديگران موجب خطر است .\r\n( 3 ) تمام اخبارى كه در زمينه مشاهده آن حضرت در دوران غيبت نقل شده است حتّى ديدارهاى دوران غيبت صغرى ، به همين معنى است ، بخصوص آنچه كه از دوران غيبت صغرى ذكر شد كه حضرت دو بار براى عموى خود جعفر كذّاب ظاهر گشت ، و بدون اينكه معلوم شود به كجا تشريف برده است ، غايب شد . اين داستان چنين مىفهماند كه غيبت و اختفا بدين صورت بوده است .\r\n( 4 ) و امّا اخبار مشاهده در دوران غيبت كبرى ، برخى از آنها ظاهرا و برخى ديگر به صراحت ، دلالت بر اين گونه اختفا دارند . حتّى در بعضى از اين اخبار مسألهء غيبت توسعه يافته ، شامل غيبت مركب و خادم آن حضرت ، و بلكه صرّافى\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nكه حضرت شخصى را براى پرداخت پول به او حواله داده بود نيز مىشود « 4 » ( 1 ) دوست دارم در اينجا به اين نكته اشاره كنم كه با پذيرفتن اين نظريّه ، ديگر نيازى به پاسخگويى به ايراد و اشكال برخى از اهل سنّت نمىباشد كه زبان به بدگويى گشوده ، گفته‌اند حضرت به سرداب فرو رفته و در آنجا ناپديد گشته و آشكار نشده است . چنان كه مناقشه و اشكال در اين مورد در كتاب اوّل گذشت « 5 » و گفتيم كه اخبار مشاهدهء حضرت مهدى - عليه السلام - در هر دو غيبت صغرى و كبرى ، در اينكه آن حضرت در مكانهاى ديگرى نيز - غير سرداب - ديده شده است اتّفاق دارند .\r\nدر هر حال با پذيرش اين نظريّه دربارهء غيبت ، ديگر نيازى ، به حلّ اين اشكالات نيست . زيرا طبق اين نظريّه امكان دارد كه حضرت در هر مكانى كه بخواهد جسم و تن خود را از ديده‌ها پنهان نگاهدارد و اين ، طبيعتا منحصر به سرداب نيست . به زودى در فصلهاى آينده مطالبى را كه شايسته تكميل و تأييد اين نظريّه هستند خواهيم آورد .\r\n( 2 )\r\n\r\nطرح دوم : نظريّهء پنهانى شخصيّت و عنوان\r\nمراد از اين نظريّه اين است كه مردم حضرت مهدى - سلام اللّه عليه - را مىبينند ولى نمىشناسند و يا متوجّه نمىشوند چه كسى را ديده‌اند .\r\nدر گذشته در تاريخ غيبت صغرى دانسته شد كه حضرت مهدى - عليه السلام - را پدر بزرگوارش امام ابو محمّد عسكرى - عليه السلام - پنهان از ديدگان مردم پرورش مىداد و بزرگ مىكرد و فقط عدّه‌اى اندك از اصحاب خاصّ را به منظور مطّلع ساختن بر وجود و اثبات امامت آن حضرت ، رخصت ديدار مىفرمود . پس از رحلت پدر بزرگوار حضرت مهدى - سلام اللّه عليه - پنهانى و غيبت ايشان شديدتر شد و آن حضرت فقط از طريق سفراى اربعه ( نوّاب\r\n\r\n\r\n","description":"","footnote":"\r\n( 4 ) نگاه كنيد به كتاب نجم ثاقب / 351 .\r\n( 5 ) تاريخ الغيبة الصغرى / 563 .\r\n","page_name":" 50 ","page_number":50},
  {"content":"\r\n\r\nخاصّ چهارگانهء ) خويش با مردم در ارتباط بود ، و تنها تعداد اندكى از افراد مورد اطمينان كه بدنبال جانشين حضرت عسكرى - عليه السلام - مىگشتند ، همچون على بن مهزيار اهوازى بحضور حضرت شرفياب مىشدند و آن حضرت در هر مرتبه به آنان تأكيد مىفرمود كه قضيه را مخفى نگهدارند و احتياط كنند .\r\n( 1 ) هر اندازه كه ساليان دوران غيبت صغرى سپرى مىشد ، با درگذشت نسلهاى موجود ، كسانى كه معاصر امام حسن عسكرى - عليه السلام - بودند و پسر او حضرت مهدى - سلام اللّه عليه - را مشاهده كرده بودند ، تقليل مىيافتند تا اينكه بتدريج منقرض گشته و كسى از آنان باقى نماند و نسلهاى جديدى بوجود آمدند كه طريق ارتباط با امام - عليه السلام - را جز از طريق سفراى آن حضرت نمىدانستند و اين مردم بكلّى از شكل و شمايل آن حضرت بىخبر بودند ، به طورى كه اگر با آن حضرت روبرو مىشدند ، اگر دليلى قطعى در ميان نبود ، امام خويش را نمىشناختند . و از اينرو - همان‌طور كه در كتاب اوّل دانسته شد - براى آن حضرت مسافرت به گوشه و كنار دنيا ، همچون مكّه و مصر ، بدون اينكه كسى ايشان را بشناسد ، آسان گشته بود .\r\n( 2 ) مقصود از اختفاى شخصيّت و عنوان همين معناست ؛ چرا كه در اين حالت هر كه آن حضرت را ببيند ، بالمرّه از اينكه او امام مهدى - عليه السلام - است غافل مىباشد و وى را فردى مانند ساير مردم پنداشته ، بطور مطلق توجّهى به ايشان نمىكند . و بدين ترتيب امام مهدى - عليه السلام - مىتواند در هر جايى كه دلخواه اوست چندين سال زندگى كند بدون اينكه كسى به شخصيّت حقيقى ايشان توجّهى نمايد ، و زندگى آن حضرت در اين دوران مانند زندگى هر فرد ديگرى است كه از راه كسب و تجارت و كشاورزى و ساير شغل‌ها معاش خود را تأمين مىنمايد و در همين حال در يك يا چندين شهر باقى مىماند تا خداوند متعال فرج او را رسانيده اذن ظهور دهد .\r\nبراى اين طرح و نظريّه از دو راه مىتوان استدلال كرد :\r\n( 3 ) راه نخست :\r\nبهره‌گيرى از رواياتى كه در اين زمينه رسيده است و از جمله آنهاست\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nروايتى كه شيخ طوسى « 6 » در كتاب غيبت خود از نايب دوم شيخ محمّد بن عثمان عمروى - رضوان اللّه تعالى عليه - نقل كرده است كه :\r\n« به خدا سوگند صاحب اين امر هر ساله در موسم حضور مىيابد ، مردم را مىبيند و مىشناسد ، و آنان وى را مىبينند ولى نمىشناسند . »\r\n( 1 ) مقصود ، از صاحب اين امر ، امام مهدى - عليه السلام - است و مقصود از موسم ، موسم حجّ است و روايت بروشنى دلالت دارد بر مخفى نبودن جسم حضرت ، و براى تأكيد با قسم به خداوند متعال نيز قرين شده است . و نيز از سفير و نايب خاصّ حضرت مهدى - عليه السلام - صادر شده است كه بر حال آن حضرت از همه مردم مطّلع‌تر است .\r\nو از همين دسته روايات است آنچه از قول همين سفير پيرامون پرسش از اسم امام مهدى - عليه السلام - نقل شده است كه :\r\n« هرگاه اسم برده شود ، جستجو و مطالبه واقع مىشود . » « 7 »\r\n( 2 ) اگر نظريّهء اوّل صادق باشد و جسم و بدن حضرت مهدى - سلام اللّه عليه - پنهان باشد ، مطالبه و جستجوى حكّام و فرمانروايان وقت خطرى براى ايشان ندارد زيرا به آن حضرت دست نمىيابند . ولى طبق نظريّهء دوم امكان خطر وجود دارد و لذا نبايد نام برده شود ، زيرا تا وقتى شخصيّت و عنوان حضرت و نام و نشانش ناشناخته باشد ، از دستيابى و آزاررسانى در امان خواهد بود . ولى اگر اسم برده شود و عنوان و خصوصيّات حضرت شناخته گردد ، ديگر امنيّتى نخواهد بود و احتمال ضرر و آزاررسانى زياد خواهد شد .\r\n( 3 ) و از اين قبيل اخبار است توقيعى كه از سوى حضرت مهدى - سلام اللّه عليه - براى محمّد بن عثمان - رضوان اللّه عليه - صادر شده است « 8 » و در آن مىفرمايد :\r\n« اگر مردم از اسم آگاه شوند ، آن را منتشر خواهند ساخت . و اگر از مكان اطّلاع يابند ، ديگران را بدانجا راهنمايى خواهند كرد . »\r\n\r\n\r\n","description":"","footnote":"\r\n( 6 ) غيبت شيخ طوسى / 221 .\r\n( 7 ) غيبت شيخ طوسى / 219 .\r\n( 8 ) غيبت شيخ طوسى / 222 .\r\n","page_name":" 52 ","page_number":52},
  {"content":"\r\n\r\nحال اگر نظريّهء اوّل درست باشد رؤيت حضرت در هيچ مكانى ميسّر نخواهد بود و نشان دادن مكان ، خطرى نخواهد داشت ، و جز اين نيست كه طبق نظريّهء دوم است كه خطر موجود خواهد بود .\r\nخبر ديگر ، مطلبى است كه ابو سهل نوبختى ، در پاسخ اين سؤال كه :\r\n« چگونه سفارت بجاى تو به شيخ ابو القاسم حسين بن روح داده شد ؟ » ابراز داشته و گفته است :\r\n« آنان به آنچه برمىگزينند داناترند . من شخصى هستم كه با مخالفين برخورد دارم و با آنها مناظره و گفتگو مىكنم و اگر جاى حضرت را همچون حسين بن روح بدانم و در تنگنا قرار گيرم ، امكان نشان دادن آن در من بيشتر است . و ليكن ابو القاسم اگر حضرت را زير دامن داشته باشد و خود با قيچى تكّه‌تكّه شود ، دامان را از روى وى برنخواهد داشت . » « 9 »\r\n( 1 ) بديهى است كه طبق نظريّهء اوّل اين احتياط و سرّ نگهدارى معنايى و لزومى نمىيابد ، ولى با نظريّهء دوم سازگار است ؛ چرا كه نشان دادن مكان مستلزم پرده‌بردارى از روى شخصيّت و عنوان حضرت خواهد شد . كسى كه اين سخن را مىگويد شخصيّتى همچون ابو سهل نوبختى است كه از حيث بزرگوارى و ارجمندى به پايه‌اى است كه شايستگى سفارت و نيابت در او مىباشد و از اينرو در اين روايت مورد سؤال واقع شده كه چرا از او چشم‌پوشى و بجاى او حسين بن روح به اين مقام رسيده است .\r\nاين بود نمونه‌اى از اخبار و رواياتى كه بر درستى نظريّهء دوم و بطلان نظريّهء اوّل دلالت مىكرد . در اين زمينه رواياتى ديگر نيز وجود دارد كه سخن را با ذكر آنها بدرازا نمىكشيم .\r\n( 2 ) راه دوم :\r\nاستفاده از قاعده و قانون معجزات كه مىگفت : معجزه وقتى انجام مىشود كه برپا داشتن و اثبات حق بر آن متوقّف باشد ، ولى اگر چنين نباشد و بدون\r\n\r\n\r\n","description":"","footnote":"\r\n( 9 ) غيبت شيخ طوسى / 240 .\r\n","page_name":" 53 ","page_number":53},
  {"content":"\r\n\r\nمعجزه اثبات حق ممكن باشد ، ديگر لزومى براى انجام آن وجود ندارد ، چنان كه اين مطلب را در جاى خود مبرهن ساخته‌ايم .\r\nو شكّى نيست كه حفظ امام مهدى - عليه السلام - و بقاى آن حضرت از جمله چيزهايى است كه اقامه حق متوقّف بر آن است و اگر نگهدارى آن حضرت متوقّف بر انجام معجزه‌اى در پنهان نگهداشتن باشد ، آن معجزه انجام مىگردد ، ولى با كافى بودن پنهانى عنوان و شخصيّت حضرت در برآورده شدن مقصود ، ثابت شد كه نيازى به معجزه نيست ، چون موضوعى ندارد و لازم است نظريّهء دوم را بپذيريم .\r\nحال براى منظّم ساختن اين نظريّهء از لحاظ انديشه و استدلال بايد سؤالات و اشكالات وارده را پاسخ گوئيم .\r\n\r\n[ سؤالات وارده و پاسخ آنها 
  ]\r\n( 1 ) سؤال اوّل :\r\nدر صورتى كه جسم و بدن حضرت بقيّة اللّه براى مردم آشكار است اگر چه او را نمىشناسند ، ولى با توجّه به اينكه ديگران مىميرند و حضرت زنده باقى مىماند ، چگونه مىشود در طول چندين سال مردم متوجّه وجود آن حضرت نمىشوند ؟\r\nدر اين پرسش به كيفيّت و روش خاصّ حضرت مهدى - عليه السلام - براى مخفى نگاهداشتن خود توجّهى نشده است . آرى ، اگر آن حضرت چندين سال پياپى در يك شهر زندگى كند قضيه آشكار شده و مردم به واقعيّت پى مىبرند .\r\nو ليكن حضرت چنين نمىكند بلكه در هر شهر و منطقه‌اى به اندازه‌اى كه مردم متوجّه نشوند زندگى مىكند . بنابراين اگر فرض كنيم كه آن حضرت در هر شهرى پنجاه سال زندگى كند تا كنون ( سال 1390 ) در 22 شهر به سر برده است و هنوز چندين برابر آن شهرهايى وجود دارد كه ممكن است در آنجا زندگى كند .\r\nچنان كه ممكن است پس از درگذشت يك يا دو نسل و از ميان رفتن كسانى كه آن حضرت را به لحاظ ظاهر مىشناخته‌اند ، به يكى از شهرهاى سابق برگردد .\r\nو پذيرفتن اين كه در طول چندين سال مردم متوجّه عمر آن حضرت نشوند ، بسيار ساده است ، زيرا بسيارى از انسانها هستند كه در طىّ ساليان دراز تغيير\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nشكل و قيافه نداده‌اند و اگر طبق اين نظريّه فرض كنيم كه وضع حضرت مهدى - عليه السلام - چنين است شگفتى نخواهد داشت ، زيرا مردم افراد زيادى را با اين وضع ديده‌اند . و بعد از گذشت چندين سال وقتى وجود حضرت جلب نظر كرد و مردم خواستند كه متوجّه او بشوند ، بطور عادى اين شهر را ترك كرده ، براى سكونت به شهر ديگرى مىرود .\r\n( 1 ) سؤال دوم :\r\nرو در رويى با امام - عليه السلام - به شكلى كه در روايات وارد شده و سپس پنهانى آن حضرت پس از ديدار چگونه انجام مىگيرد ؟\r\nو امّا مشاهده و ديدار حضرت خيلى ساده و آسان است . زيرا هرگاه كه ايشان مصلحت ببيند با شخصى ملاقات كند ، يا بصراحت و آشكار خود را معرّفى مىكند و يا با ارائهء نشانه‌هايى كه فرد مقابل - اگر چه پس از لحظاتى - بتواند به شخصيّت ايشان پى ببرد ، خويشتن را به او مىشناساند . حضرت مهدى - عليه السلام - براى اثبات حقيقت خود ، براى هر فردى به نشانه و دليلى احتياج دارد ، چرا كه مردم هيچ‌گونه آگاهى از خصوصيّات ظاهرى حضرت ندارند و براى آگاهاندن آنها اگر معجزه‌اى لازم باشد ، اين كار را خواهد كرد . و اين گونه معجزه چون براى اقامهء حجّت و دليل بر مكلّفين است ممكن و صحيح مىباشد و همانگونه كه روشن است براى اين منظور ارائهء معجزه طريق منحصر بفرد است ، زيرا در هر حال بدون آن از نظر فرد مقابل احتمال اينكه او مهدى - عليه السلام - نباشد وجود دارد .\r\n( 2 ) بسيارى از اخبار و داستانهاى ديدار بطورى بوده كه ملاقات‌كننده در حين برخورد ، آن حضرت را نمىشناخته و پس از جدايى از وى و گذشتن پاره‌اى از زمان به واقعيّت پى مىبرده است ، چرا كه فرد - مگر مدّتى پس از مفارقت از حضرت - نمىتوانسته به اين مطلب پى ببرد كه آنچه حضرت مهدى - عليه السلام - براى او اقامه كرده بود ، از معجزات خاصّ وى مىباشد ، و بدين ترتيب حضرت مهدى - عليه السلام - رهايى خويش را از آگاهى صريح بر حقيقت خود ، در اثناى مقابله و رويارويى ، تضمين مىنمايد ، و در نتيجه پيامدهاى\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nاحتمالى بسيارى نيز دفع مىشود .\r\n( 1 ) و امّا در مورد كيفيّت اختفا و پنهانى ، پس از پايان يافتن مقابله و رو در رويى ، دو طرح و نظريّه وجود دارد كه تطبيق هر دو نيز با واقعيّت امكان دارد :\r\nاوّل : پنهان شدن جسم آن حضرت از طريق اعجاز ، در مواردى كه طريق رهايى منحصر در اين باشد ، كه در نتيجه با قانون معجزات نيز سازگار است .\r\nدوم : ملاقاتهاى دوران غيبت صغرى و نيز غيبت كبرى ، بيشتر اوقات به نحوى بوده است كه پس از ملاقات بطور طبيعى حضرت مهدى - سلام اللّه عليه - پنهان گشته است و راه رهايى منحصر به طريق اعجاز نبوده است ، بلكه آن حضرت خيلى ساده و بدون آنكه جلب نظر كند اين كار را انجام مىداده است . به طورى كه برخى اوقات با شخصى همسفر شده و سپس از او جدا گشته است ؛ و يا در محلّى ايستاده و شخص همسفر به راه خود ادامه داده است ؛ و يا كسى را كه در بيابانى راه را گم كرده است به مأمن خود رسانده و خويشتن بازگشته است و آن شخص هم متوجّه نجات دهنده خود نشده ، مگر پس از بازگشت ، و چون به حقيقت قضيه التفات نداشته است ، پنهانى حضرت خيلى به آسانى انجام گرفته است . و وقتى پنهانى طبيعى امكان داشته باشد ، موضوعى براى اختفاء اعجازى باقى نمىماند .\r\n( 2 ) علاوه بر اين حضرت مىتواند كارى كند كه بيننده بهنگام ديدار از شناخت او غافل باشد و بعد از پايان ملاقات آگاه گردد و مىتواند مشخّصات خود را طورى نشان دهد كه در آن لحظه جلب نظر نكند و بيننده براى شناخت كامل نيازمند فكر و بررسى باشد ، كه غالبا پس از پنهان شدن حضرت روى مىدهد . و اين روش و سنّت خاصّى است كه در اكثر ديدارها از آن استفاده مىفرمايد . و اين برنامه از پيش ريخته شده ، حضرت مهدى - سلام اللّه عليه - را از انديشه و فكر مجدّد براى پنهان كردن خود بىنياز مىسازد و با صرف‌نظر از اعجاز اين گونه راه‌ها نيز امكان دارد .\r\n( 3 ) وقتى ما هميشه شاهد پنهان شدن سريع اشخاصى همچون مجرمين و فراريها و ورشكستگان هستيم ، چگونه حضرت بقيّة اللّه كه از امكانات و توان نامحدودى برخوردار است كه با آن مىتواند بر تمام عالم حكومت كند و از\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nجانب خداوند متعال آمادگى كامل براى آن ( پنهان كردن خويش ) به دو داده شده است ، نمىتواند خود را از ديد مردم پنهان دارد ؟ ! ( 1 ) سؤال سوم :\r\nكسى كه حضرت مهدى - عليه السلام - را مىبيند ، به زودى او را خواهد شناخت و اين شناسايى بتدريج باعث علنى شدن او مىشود و غيبت به معنى پنهان بودن و عنوان و شخصيّت حضرت منتفى مىگردد . زيرا اين احتمال هست كه بيننده ديگران را نيز خبر كند و همگى او را بشناسند و قضيه آشكار گردد .\r\nاين سؤال را با در نظر گرفتن سه زمينه و حالت مىتوان پاسخ داد :\r\n( 2 ) اوّل : شخصى كه از ديدار حضرت مهدى - عليه السلام - بهره‌مند مىشود ، جز يكى از اوليا و اصحاب ويژه نخواهد بود و اين چنين آدمى مورد اطمينان است و به ديگران نخواهد گفت و مردم نمىدانند كه اين شخص حضرت را ديده و شناخته است ، و او آزاد است در اينكه اين مطلب را بگويد يا بپوشاند و يا اينكه بخشى از رويداد را اظهار كند و قسمتى ديگر را به اندازه‌اى كه مصلحت غيبت امام - عليه السلام - ايجاب مىكند ، مخفى سازد .\r\nدوم : در صورتى كه بيننده مورد اطمينان نباشد و رو در رويى با او مصلحت باشد ، پس گاهى محل ملاقات با او بسيار دور است كه در اين حالت حضرت مهدى - عليه السلام - از پيش مىداند كه ديگر هرگز در شهر او و يا در اماكنى كه در طول حيات خود قدم خواهد گذاشت ، با آن شخص برخوردى نخواهد كرد . و بدين صورت خطرى كه در سؤال بدان اشاره شده است موضوعى نخواهد داشت .\r\nسوم : در حالتى كه محلّ سكونت بيننده به منطقهء مسكونى حضرت مهدى - سلام اللّه عليه - نزديك باشد و فرد مورد اطمينان نيز نباشد ، لازم است كه آن حضرت برنامهء خاصّى براى رفع خطر از خود داشته باشد .\r\n( 3 ) و شايد واضح‌ترين برنامه‌ها و نزديكترين آنها به ذهن آدمى ، اين باشد كه آن حضرت - عليه السلام - وضع ظاهرى و عادى خود را تغيير دهد و با سرو وضعى جديد با آن شخص برخورد كند . و از اينجاست كه - به دلالت روايات -\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nملاحظه مىكنيم كه حضرت امام مهدى - عليه السلام - با لباسهاى گوناگون با مردم برخورد مىنمايد . چنان كه چندين بار آن حضرت با عبا و عقال عربى ، سوار بر شتر يا اسب ، و يك بار به صورت كشاورزى كه داسى همراه خود دارد ، و بارى ديگر به شكل يكى از رهبران دينى علوى ديده شده است . و اين بهترين راهى است كه عدم توجّه مردم را به شخصيّت و عنوان آن حضرت - در زمانى كه لباسهاى عادى خويش را پوشيده باشد - تضمين مىكند .\r\n( 1 ) علاوه بر اين گاهى اوقات برخوردها و ملاقاتها به سبب اشكالات و ناراحتىهائيست كه حضرت مهدى - عليه السلام - مىخواهد آنها را بر طرف سازد و شخص گرفتار و درمانده در آن حالت ، در انديشهء قيافه و شكل ظاهرى حضرت - در حدّى كه بتواند بعد از آن نيز ايشان را تشخيص دهد - نمىباشد .\r\nبويژه آنكه ايشان در پوششى است كه ناشناس است .\r\nروشهاى ديگرى نيز براى جلوگيرى از شناخته شدن هست كه شايسته نيست سخن را با ذكر آنها بدرازا كشيم .\r\nو اگر فرض شود كه حفظ امام - عليه السلام - در صورتى كه شخص بيننده با آن حضرت دوباره روبرو شود ، فقط از طريق پنهان شدن جسم آن حضرت و يا فراموش كردن بيننده شكل ظاهرى امام - عليه السلام - را توسّط اعجاز ممكن باشد ، اين امر ضرورى و حتمى خواهد بود .\r\n( 2 ) اين بود سه پرسش و پاسخ آنها در زمينهء نظريّهء پنهانى شخصيّت و عنوان ، و توضيحات و تطبيقات بيشترى در فصلهاى آينده خواهد آمد .\r\nبا توجّه به آنچه گذشت همچنين دريافتيم كه نظريّهء دوم چگونه در مقابل نظريّهء اوّل طبق قانون معجزات و با توجّه به امكان پنهان شدن امام مهدى - عليه السلام - به صورتى طبيعى كه اعجازى در آن نباشد ، مبرهن و ثابت مىشود . و آن هنگام كه اين مطلب تماميّت يافت ملزم شدن به پنهانى دائمى بدن آن حضرت از طريق اعجاز طبق اين قانون نفى مىشود و شايسته است هر خبرى كه بر اين نظريّه دلالت مىكند ، از معناى ظاهرى خارج شود و يا اينكه كنار گذاشته شود . ضمنا\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nاين نظريّهء دوم با برداشتهاى عمومى كه در فهم شيوهء زندگى امام مهدى - عليه السلام - در دوران غيبت صغرى بدست آورديم ، سازگار مىباشد .\r\nدر پايان اين طرح و نظريّهء خوب است به سه نكته اشاره رود :\r\n\r\n[ توضيح سه نكته 
  ]\r\n( 1 ) نكته اوّل :\r\nما با وجود اينكه مىدانيم تا موقعى كه مخفى شدن از طريق عادى و طبيعى ممكن باشد معجزه سهمى در پنهان شدن حضرت مهدى - عليه السلام - ندارد ، ولى - با توجّه به بعد زمانى - قادر نيستيم مقتضيّات مكانى و زمانى موجود در هر برخوردى را بشناسيم و بدانيم كه آيا براى حضرت مهدى - عليه السلام - در آن شرايط امكان اختفا به صورت طبيعى وجود داشته است و يا اينكه پنهان شدن اعجازى براى ايشان ضرورى بوده است .\r\nبه عنوان مثال براى مخفى شدن آن حضرت پس از دو بار رودررويى با جعفر كذّاب ، هر دو حالت احتمال دارد و بستگى دارد به شرايطى كه حضرت مهدى - عليه السلام - آن زمان در آن به سر مىبرده است . امّا در مورد شروع اين برخورد ، در هر حال نيازى به اعجازى بودن آن ، چنان كه دونلدسن « 10 » پنداشته است ، وجود ندارد و ممكن است طبيعى و معمولى باشد .\r\nو در هر حال ، بعضى از روايات ممكن است شرايطى را كه رودررويى در آن واقع شده است به ما بفهماند چنان كه از بعضى از آنها امكان مخفى شدن طبيعى واضح مىشود ، چنان كه قبلا مثال زديم . و متقابلا از بعضى از آنها احيانا ضرورت اختفاى اعجازى برداشت مىشود ، كه نمونه‌هايى از آن را به زودى در اين كتاب خواهيم ديد .\r\n( 2 ) نكته دوم :\r\nدر مورد اقسام و اشكال گوناگونى است كه در صورت انجام معجزه ممكن است وجود داشته باشد ، كه در آن صورت بيننده‌اى - بر خلاف مقتضاى قوانين عادى و طبيعى - نتواند جسم حضرت مهدى - عليه السلام - را ببيند .\r\n\r\n\r\n","description":"","footnote":"\r\n( 10 ) نگاه كنيد به عقيدة الشيعة / 237 .\r\n","page_name":" 59 ","page_number":59},
  {"content":"\r\n\r\n( 1 ) در اين باره مىگوئيم : معجزه يا در بيننده اثر مىگذارد ، يا در ديده شده .\r\nتصرّف در بيننده به اينست كه او را از ديدن چيزى كه در جلو اوست ناتوان كند و مكان را نهى از امام ببيند ، با اينكه امام - عليه السلام - روبروى او باشد . پس اگر طبق مصلحت و هدفى الهى ، راه منحصر به اين باشد كه شخصى حضرت را ببيند و شخص ديگرى نبيند ، در اين صورت كسى كه مىبيند ، ديدنش عادى است و آن كس كه نمىبيند ، ديدگانش بواسطهء معجزه در حجاب فرو رفته است . و تصرّف در حواس ديگر ، همچون شنوايى و لامسه نيز همين گونه است . گاهى مىشود كه فقط برخى از حواس ناتوان از ادراك مىشوند ، گوش صداى حضرت مهدى - عليه السلام - را مىشنود ولى چشم او را نمىبيند . « 11 » .\r\nتفاوت دو نظريّهء اساسى در مورد اعجاز الهى در اين است كه نظريّهء اوّل اعجاز را هميشگى و نسبت به همه كس در طول دورا غيبت كبرى مىداند و لذا براى ديدار و مقابله با آن حضرت بايستى اين حالت عمومى اعجاز استثناء بخورد . در صورتى كه طبق نظريّهء دوم آنچه طبيعى و عادى است ، آشكار بودن جسم و بدن حضرت مىباشد و پنهان شدن جسم يك امر استثنايى است كه فقط بهنگام منحصر شدن راه حفظ امام مهدى - عليه السلام - به اين طريق از اختفا ، روى مىدهد .\r\n( 2 ) و امّا تصرّف معجزه در ديده شده و چيزى كه قابل ديدار است ، واضحترين راهش اينست كه معجزه ميان رسيدن صورت نورى ( تصوير ) صادره از جسم حضرت مهدى - عليه السلام - يا امواج صوتى او و غير اينها از آنچه كه حواس خمسه دريافت مىكنند حائل شود و نگذارد كه به بيننده يا شنونده برسند . بدين ترتيب اين شخص از ادراك واقعيّتى كه پيش روى او نهاده شده است عاجز مىشود .\r\nغير از اين نحوه اعجاز ، راههاى بسيار ديگرى نيز هست كه نيازمند بحث فلسفى و فيزيكى طولانى است و براى پرهيز از تطويل بهتر است از آنها صرف نظر كنيم .\r\n\r\n\r\n","description":"","footnote":"\r\n( 11 ) بحار الانوار ( كمپانى ) 13 / 146 ؛ طبع جديد 52 / 167 .\r\n","page_name":" 60 ","page_number":60},
  {"content":"\r\n\r\n( 1 ) نكتهء سوم :\r\nعوامل چهارگانه‌اى وجود دارد كه ديدار و كاوش از جا و مكان حضرت مهدى - عليه السلام - را براى مردم ناشدنى ساخته و راه استفاده و يا ضرر رساندن به آن حضرت را مسدود مىنمايد :\r\nعامل اوّل : عدم آگاهى كامل از چهره و هيئت جسمانى آن حضرت ، كه هم دوست و هم دشمن با آن آشنايى ندارند .\r\nعامل دوّم : انكار شدن وجود آن حضرت از سوى پيروان مكاتب ديگر . از آن جهت كه فرمانروايان ستمگر آنان اعتقاد به وجود حضرت را رمز شورش مردم عليه خود و بر هم خوردن رژيم‌هاى خود مىدانستند ، با انكار وجود حضرت از خطر آن شورش راحت مىشدند و بالنتيجه حضرت هم از شرّ آنان در امان مىماند .\r\nعامل سوم : رسوخ نظريّهء اوّل در مغز بسيارى از پيروان آن حضرت كه ظواهر بعضى از اخبار را باور كرده‌اند . زيرا در صورت صحت اين نظريّه راهى براى شناختن آن حضرت نيست و بلكه حس كردن وجود او جز از طريق معجزه محال است ، و آن نيز جز براى پاره‌اى افراد خاصّ اتّفاق نمىافتد .\r\nعامل چهارم : ايمان به عنايت خداوند متعال بدان حضرت و حفاظت آن حضرت براى روز موعود . بنابراين هرگاه مصلحتى در ملاقات و زيارت حضرت مهدى - عليه السلام - در بين باشد ، خداوند خود اراده مىفرمايد و اگر مصلحتى در ميان نباشد ، براى اسلام و مسلمين بهتر همان است كه ديدارى براى كسى نباشد ، گرچه شخص مؤمن از آتش شوق ديدار بسوزد . و از اينجاست كه افراد عادى از رويارويى و شناختن آن حضرت نااميد مىباشند .\r\n\r\n","description":"","footnote":"","page_name":" 61 ","page_number":61},
  {"content":"\r\n\r\n( 1 )\r\n\r\nفصل دوم وظيفهء اسلامى امام مهدى عليه السلام در دوران غيبت كبرى\r\n\r\nوظيفهء امام [ حاضر 
  ]\r\nوظيفهء امام بطور كلّى بهنگام ظهورش و در صورتى كه مانعى وجود نداشته باشد به چندين برنامه و وظيفه تقسيم مىشود :\r\nاوّل : بر عهده گرفتن زمامدارى و رهبرى امّت و رياست دولت اسلامى ، بدين معنى كه طرح كامل و جامع عدالت اسلامى را در روى زمين جامه عمل بپوشاند و عاليترين مراتب رهبرى جامعه را براى اين كار بدست گيرد .\r\nدوم : دعوت اسلامى ، بدان معنى كه جامعه كافر را به سوى اسلام بخواند ؛ يا با جنگ ، يا با صلح و سازش و يا به غير آن .\r\nسوم : نگهدارى و پاسدارى از اجتماع اسلامى در مقابل جنگ خارجى و دفاع از حريم اسلام با جان و مال .\r\nچهارم : نگهدارى جامعهء اسلامى در برابر انحراف و شيوع فساد و تباهى در انديشه و رفتار ، از طريق راهنمايىهاى شايسته و امر بمعروف و نهى از منكر و تبليغ تعاليم اسلامى .\r\nانجام اين چهار وظيفه بطور مطلق ، در هر زمان و مكانى ، بر امام واجب است ، و واجب است كه امام و امّت تا آنجا كه مىتوانند در اين مسير فداكارى كنند .\r\nپنجم : اين وظيفهء ، مخصوص حالتى است كه امام آن چهار وظيفه را نتواند\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nانجام دهد . مانند وقتى كه امام در جامعه‌اى زندگى مىكند كه او را كنار گذاشته و تحت نظر دارد و دست او را از كارهاى اجتماعى و سياسى كوتاه نموده است .\r\nچنان كه ائمه ما - عليهم السلام - عموما در اين حالت زندگى مىكردند و در تاريخ غيبت صغرى ، تصويرى روشن از بعضى جوانب اين مطلب برداشتيم .\r\n( 1 ) در چنين شرايطى ، وظيفهء امام نگهدارى و حفظ دوستان و شيعيان خود است ، و نيز نظارت بر روابط اجتماعى آنان با ساير مردم و آموختن آنان تعاليم دينى را و پياده كردن آنان احكام اسلامى را .\r\nآرى ، اگر امام توانست راهى براى برپايى برخى از تعاليم اسلامى بطور گسترده پيدا كند و مانعى براى اين كار نبود ، لازم است كه آن را انجام دهد و محدودهء اين عمل از حدود پيروان مخصوص گسترده‌تر شده و تمام كشورهاى اسلامى را در بر مىگيرد .\r\nششم : دادرسى درماندگان و مظلومان و مددرسانى به گرفتاران . اين يك وظيفهء همگانى است و اختصاصى به امام ندارد ، بلكه هر مسلمانى موظف بر آن است . آرى ، گاهى هست كه عجز از دادرسى و يا يك عمل اسلامى مهمتر ، جلوى آن را مىگيرد و از وجوب ساقط مىكند ، چنان كه در جاى خود ثابت شده است .\r\n\r\n[ وظايف حضرت مهدى ع در دوره غيبت 
  ]\r\n( 2 ) هنگامى كه اين چند وظيفه و برنامه را دانستيم و فهميديم كه بر حضرت بقية اللّه - ارواحنا فداه - تمام اين كارها در مرحلهء اول واجب است ، بايستى آن حضرت هر اندازه از اينها را كه امكان داشته باشد ، انجام دهد ، و در اين وظايف همچون ديگر امامان مىباشد . آنان به هر اندازه كه توانستند در انجام وظيفه كوشيدند و آنچه را كه نتوانستند و يا مصلحت عمومى جامعهء اسلامى ، مقتضى ترك آن بود ، رها نمودند .\r\n( 3 ) اما حضرت مهدى - عليه السلام - او ذخيره شده براى برپا داشتن دولت حق در روز موعود است و اين از بزرگترين هدفهاى خدايى است كه - چنانچه در آينده ثابت خواهيم نمود - با آفرينش و وجود بشر مرتبط مىباشد و از قواعد\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nعمومى و قانون معجزات دانسته‌ايم كه اهداف بزرگ الهى بر هر چيزى مقدم است و برآورده شدن آن اهداف بر وجود و عدم هر چيزى كه متوقف باشد ، آن چيز موجود و يا معدوم مىشود ، چه از امور تكوينى باشد و چه از احكام شرعيه و امور تشريعى .\r\n( 1 ) حال وقتى به اين هدف مهم كه حضرت مهدى - سلام اللّه عليه - براى آن ذخيره شده است بنگريم ، مىبينيم كه آن هدف مهم متوقف بر پيدايش چندين چيز است مانند وجود و غيبت حضرت بقية اللّه ، و معجزه‌اى كه متضمن طول عمر و احيانا پنهانى جسم آن حضرت ، براى حفظ ايشان از خطر ، مىباشد ؛ چنان كه از سوى ديگر امورى هست كه روز موعود متوقف بر نبود و عدم آنهاست و از جمله - در زمينهء احكام - هرگونه حكم شرعى كه پياده كردن آن با حفظ و پنهانى امام منافات داشته باشد ، از عهدهء آن حضرت ساقط و لازم نيست كه آن را انجام دهد . و ليكن احكام شرعيه‌اى كه منافات نداشته باشد ، چه احكام شخصى مثل نماز و روزه و چه احكام عمومى مانند امر به معروف - چنان كه خواهيم ديد - دليلى براى ساقط شدنشان نيست ، بلكه لازم است آن حضرت اين گونه احكام را انجام دهد ، زيرا فرض بر اين است كه منافات با غيبت و هدف حضرت ندارند و توانايى انجام آنها را دارد .\r\n( 2 ) وقتى اين مطلب را دانستيم مىتوانيم به روشنى حكم كنيم كه هر يك از اقسام پنج‌گانه تكليف در صورتى كه مستلزم آشكار شدن حضرت و از بين رفتن پنهانى و غيبت باشد ساقط مىشود . و اين در سه قسم اوّل روشن و واضح است زيرا انجام دادن آن تكاليف سه‌گانه مستلزم آشكار شدن و ظهور حضرت مهدى - عليه السلام - مىباشد ، مگر اينكه فرض كنيم آن حضرت رهبرى و زمامدارى را با شخصيتى ديگر غير از عنوان حقيقى خود - چنان كه خواهد آمد - بر عهده گرفته است . و با چشم‌پوشى از اين احتمال ، دو نظريّه اساسى دربارهء نحوهء غيبت ، در دلالت خود در اين زمينه مختلف خواهند بود .\r\n\r\n[ بررسى از ديدگاه نظريه اوّل 
  ]\r\n( 3 ) امّا بنابر نظريّه اوّل هيچ‌يك از آن تكاليف را حضرت مهدى - عليه السلام - نمىتواند انجام دهد ، مگر در ضمن حالات استثنايى كه در حال\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nرويارويى و ديدار با ديگران است . زيرا اين نكته واضح است كه در حال پنهانى نمىتواند بدان وظايف عمل كند .\r\n( 1 ) گاهى چنين به ذهن مىرسد كه : براى حضرت مهدى - عليه السلام - امكان دارد به طور كامل ظاهر گشته ، ساير اعمال را انجام دهد و همهء احكام را پياده كند .\r\nپاسخ اين است كه : اين ظهور پيش از آنكه زمانش فرا رسد ممكن نخواهد بود . زيرا اولا : وابسته و منوط به اذن خداوند است ، نه به اذن و ارادهء خود آن حضرت . و ثانيا : براى پيروزى حضرت در روز ظهورش ، شرايط خاصّى است كه بدون تحقق آنها ممكن نخواهد بود و در نتيجه هدف عالى و مطلوب برآورده نمىشود . بنابراين فرا رسيدن ظهور كامل بايد به هنگام تحقق اين شرايط باشد و پيش افتادن آن از هنگام معين به شرايط غير مناسب و موقعيت‌هاى عارضى جايز نيست .\r\n( 2 ) آرى ، طبق نظريّه اوّل يك احتمال در بين هست و آن امكان ديدارهاى زياد و ظهورهاى پىدرپى مىباشد و اين ديدارها ، اگر چه نسبت به حالت طبيعى حضرت يك موضوع استثنايى است ، و ليكن به هر صورت متضمن پياده شدن احكام اسلامى و نجات دادن اماكن مسلمان‌نشين از چنگال بسيارى از ظلم و ستم‌هايى است كه بر آنها وارد مىشود . پس چه دليل دارد كه اين مقابله و رو در رويى حاصل نشود و ديدارها مقدار كمى باشد .\r\n( 3 ) طبق نظريّه اول براى اين پرسش پاسخى وجود ندارد زيرا حضرت را هيچ‌گونه خطرى تهديد نمىكند و در هر لحظه كه بخواهد امكان دارد پنهان شود و با اين توانايى پياده كردن احكام اسلامى براى آن حضرت ممكن خواهد بود . پس اين تكليف بر آن حضرت واجب است ، با اينكه مىبينيم چنين چيزى به اندازه‌اى كه لازم بوده انجام نگرفته و اتفاق نيفتاده است ، و در غير اين صورت مشهور گشته بود و همه از آن خبردار مىشدند . و اين خود دليل ديگرى بر بطلان نظريّهء اوّل است . زيرا انجام ندادن حضرت اين وظايف را ، خود دليل بر عدم وجوب آنهاست ، در صورتى كه ما وجوب آن را طبق نظريّه اوّل ثابت كرديم . بنابراين اگر نظريّه اوّل را صحيح بدانيم بايد معتقد به تقصير و كوتاهى\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nكردن حضرت در انجام وظيفهء خويش شويم و روشن است كه اين اعتقاد باطل است و لذا نظريّهء اوّل در بارهء غيبت كه بگوييم جسم حضرت از ديده‌ها پنهان شده است باطل مىباشد .\r\nدر اينجا مناقشات و گفتگوهاى بسيارى است كه از آنها نيز به همين نتيجه مىرسيم و بهتر آن است كه به آنها نپردازيم .\r\n( 1 ) و امّا بنابر صحّت نظريّهء دوم - كه صحيح نيز همان است - امكان بسيار شدن ظهور و آشكار شدن حضرت راهى ندارد و بلكه اصلا منتفى است . زيرا ظهور مكرر و متعدد موجب آگاهى مردم بسيارى از شخصيّت آن حضرت و فاش شدن امر او مىشود و در اين صورت غيبت تبديل به ظهور مىگردد و دانستيم كه هر كارى كه با غيبت منافات داشته باشد پيش از تحقق شرايط روز موعود نبايد از حضرت مهدى - عليه السلام - صادر شود .\r\n( 2 ) گاهى چنين به ذهن مىرسد كه : چه اشكال دارد حضرت صاحب الامر با برنامه‌ريزى دقيقى براى هر ديدار ، بتواند ظهورهاى متعدد داشته و تكاليف خويش را انجام دهد .\r\nپاسخ اين است كه : فراوانى ظلم و ستم و بسيارى نيازهاى مردم ، سبب كثرت ظهور مىشود و كثرت ظهور موجب جلب نظر مردم مىگردد ، به نحوى كه ديگر برنامه‌ريزى دقيق سودى نبخشد .\r\n( 3 ) گاهى نيز اين مسأله به ذهن خطور مىكند كه : براى حضرت امكان دارد به هنگام خطر خويشتن را با معجزه پنهان سازد و بنابراين بايستى براى انجام وظيفه آشكار شود و هر زمان كه لازم باشد و خطرى وى را تهديد كند ، مخفى گردد .\r\nاين سؤال پاسخهاى گوناگونى دارد كه دو مورد آنها مهمتر است :\r\nمورد اوّل : اين است كه طبق اين گفته تنفيذ و استقرار احكام خدا در روى زمين بايد مرتّب از طريق اعجاز باشد ، زيرا اگر قرار باشد اين امر از سوى حضرت مهدى - سلام اللّه عليه - انجام گيرد معمولا مستلزم آن خواهد بود كه ايشان - با توجّه به وجود انحراف در جامعه - در معرض خطر قرار گيرد ، پس لازم مىشود كه خويشتن را با اعجاز پنهان نمايد . در حالى كه طبق قواعد اسلامى مىدانيم كه هر\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nحكم شرعى كه تنفيذ و به اجرا در آمدن آن متوقف بر انجام معجزه‌اى باشد ، از وجوب مىافتد ، مگر آنچه با اصل اسلام ارتباط داشته باشد ؛ همچون اثبات نبوّت و امامت و يا اقامه دولت حق . و واضح است كه حكم شرعى وجوب دادرسى درماندگان - به عنوان مثال - با اصل اسلام رابطه‌اى ندارد ، پس اقامهء معجزه براى آن واجب نيست .\r\n( 1 ) مورد دوم : اگر ظهورهاى حضرت متعدد باشد ، به زودى عدّهء كثيرى ايشان را به مجرد ديدن خواهند شناخت ، پس پيش از آنكه آن حضرت فرصت عمل بيابد لازم مىشود كه پنهان گردد . و اين معنايش اين است كه كثرت ظهور - در هر زمانى كه باشد - آن حضرت را از پياپى انجام دادن هر كارى بازمىدارد .\r\n( 2 ) بهر حال كارى كه طبق نظريّهء دوم براى حضرت مهدى - عليه السلام - مىتوان تصوّر كرد دو قسم است :\r\nكارى با خصوصيّات واقعى و عنوان مشخّص خود انجام مىدهد ، بطورى كه مىشود آن كار را به او نسبت داد ، اگر چه پس از پايان آن كار باشد . و ديگر ، كارى كه به صورت ناشناخته انجام مىدهد ، يعنى در اجتماع مانند فردى عادى ، با شخصيّتى دوم ، در اسمى ديگر ، و شغل و مكانى كه هيچ نظرى را جلب نكند ، زندگى مىكند و كار خود را انجام مىدهد .\r\n( 3 ) و امّا قسم اوّل كه با خصوصيّات واقعى خود و به طور مشخّص آن دسته از تكاليف اسلامى سابق را كه ممكن باشد ، انجام دهد ، وضع آن روشن است و گفتيم كه احتمال ندارد حضرت مهدى - عليه السلام - شرعا مكلف به اين عمل باشد . زيرا طبق هيچ‌يك از دو نظريّه عمل به اين صورت ممكن نيست . بعد از اين فقط آن كارهايى باقى مىماند كه اخبار مشاهده و ديدار گوياى آن هستند كه مربوط مىشوند به دو قسم آخر از تكاليف پنج‌گانه ، چنان كه در بررسى رودررويىها در آينده توضيح خواهيم داد و اين گونه رودررويىها منافى با هدف او نبوده ، خللى در امر غيبت و پنهانى حضرت به وجود نمىآورد .\r\n( 4 ) و امّا كارهاى شخصى كه به صورت فردى ، به طور عادى انجام مىدهد ، در\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nهيچ حالتى دليلى بر نفى آنها نداريم و بلكه مىتوانيم بر وجود آنها دليل آوريم ، و براى ما امكان اين گونه كارها كه منافات با غيبت نداشته و باعث آشكار شدن آن حضرت نمىگردد ، كفايت مىكند . پس واجب است بر آن حضرت نيز كه همچون ديگر افراد مسلمان ، هر گونه كارى را كه مصلحت اسلام است انجام دهد و التزام به اطاعت از احكام اسلام براى ايشان از ديگران اولى است .\r\n( 1 ) از همين جا است كه نمىتوانيم آن حضرت را - سلام اللّه عليه - جز در حال انجام تكاليف اسلامى خود - به هر صورتى كه امكان داشته باشد - تصوّر نماييم ؛ تكاليفى همچون هدايت شخص و يا جماعتى از كفر به اسلام و از انحراف و كژى به سوى راستى و حقيقت و از ستم به اعتدال و ايجاد سد و مانع در مقابل ظلم و ستمى كه در جامعه حكمفرماست و بر جامعه اسلامى و احكام دين و زندگانى پيروان مخصوص حضرت اثر مىگذارد .\r\nو ما چه مىدانيم كه اگر امام - سلام اللّه عليه - لطف خويش را از ما دريغ فرمايد و كارى به كار ما نداشته باشد وضع ما چگونه مىشود و در چه گمراهيها و تباهيها خواهيم افتاد .\r\n( 2 ) علاوه بر اين در هر عمل خير عمومى و يا هر سنت اجتماعى پسنديده‌اى و يا هر انديشه اسلامى جديدى ، احتمال مىدهيم كه دست حضرت مهدى - عليه السلام - پشت سر آنها در حركت باشد و بذر نخستين آن را در سينه و فكر و كار يك فرد و يا افرادى كاشته باشد .\r\n( 3 ) و با صحّت نظريّهء دوم كه عنوان و شخصيّت آن حضرت پنهان باشد ، اين احتمال منتفى نمىشود و صرف احتمال در اين مورد ما را كفايت مىكند كه نظريّه‌اى را تأييد كنيم كه با دلايل عمومى و اختصاصى مطابق باشد . و همين است مقصود و مراد واقعى از نصوص رواياتى كه از خود حضرت در اين مورد رسيده و گوياى آن است كه حضرت به كارهاى مفيد و سودبخش به حال مردم دست زده و اقدام مىكند ، و از اين جمله است گفتار مشهور آن حضرت :\r\n« و امّا جهت بهره‌مندى از من در دوران پنهانىام ، همچون بهره‌ورى از\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nخورشيد است ، آنگاه كه ابرها آن را از ديده‌ها دور مىسازند . » « 1 »\r\n( 1 ) و نيز مىافزايد :\r\n« و من براى ساكنان روى زمين موجب امنيّت و آرامش هستم ، همچنانكه ستاره‌ها براى ساكنان آسمان آرامش‌بخش مىباشند . »\r\nابر كنايه از مخفى بودن عنوان و شخصيّت است و خورشيد كنايه از تأثير سودبخش حضرت در جامعه انسانى مىباشد ، و البته روشن است كارى كه حضرت به صورت ناشناس ، مىتواند انجام دهد ، از آنچه در حال ظهور و آشكارا ممكن است انجام گيرد ، بسيار كمتر است .\r\n( 2 ) طبق نظريّهء دوم ، كه پنهانى عنوان باشد ، صحيحترين معنايى كه ممكن است براى اين روايت به نظر آيد ، همين برداشت است ، نه تفسيرها و بافته‌هايى كه برخى از آنها يك وجود تشريفاتى فلسفى براى امام - عليه السلام - اثبات كرده و برخى ديگر منافعى فرضى براى آن حضرت گفته‌اند . و آنچه را كه دانشمندان گذشته ما گفته‌اند از باب ضيق خناق و بىتوجهى به اين معناى فراگير و جامع بوده است .\r\n( 3 ) آرى ، طبق نظريّهء اوّل - كه پنهانى جسم حضرت باشد - بايد به اين گونه تفسيرها و تأويلات قائل شويم ، كه حضرت مهدى - عليه السلام - جز به همان اندازه اندكى كه روايات مشاهده بر آنها دلالت مىكند ، نمىتواند كارى انجام دهد . و اين مقدار فايده و عمل ، براى تشبيه آن حضرت به خورشيد پنهان در پس ابر ، كفايت نمىكند . در اين صورت با داشتن آن نظريّه ، بايد براى فهم اين روايت به آن تفسيرهاى كذايى متوسّل شد . لكن طبق نظريّه دوم ديگر نيازى به اين تفسيرها نبوده و آن معناى جامع و شامل را معتقد مىشويم .\r\n( 4 ) و نيز از جمله فرمايشات حضرت مهدى - عليه السلام - در اين زمينه ، روايتى است كه طى آن به شيعيان و پيروان خود مىفرمايد :\r\n« ما شما را از نظر دور نداشته و فراموشتان نمىكنيم ، و اگر توجّه ما به شما نبود ، سختيها و دشواريها بر شما وارد شده و دشمنان شما را ريشه‌كن مىنمودند . پس از خدا ترسيده و تقوى پيشه سازيد و از ما براى\r\n\r\n\r\n","description":"","footnote":"\r\n( 1 ) احتجاج طبرسى 2 / 284 و ديگر كتابها .\r\n","page_name":" 69 ","page_number":69},
  {"content":"\r\n\r\nنجات خويش از آشوب و بلوايى كه شما را فرا گرفته و غرق ساخته ، پشتيبانى كنيد » « 2 »\r\n\r\n[ شرايط اقدام حضرت مهدى ع به وظايف اجتماعى 
  ]\r\n( 1 ) و ما مىدانيم كه ايستادگى آن حضرت - عليه السلام - در مقابل دشمنان و روياروى مشكلات و دشواريها ، جز با كارى ثمربخش و كوششى راستين در زمينه‌هاى عمومى و خصوصى نخواهد بود . به ويژه آنكه آن حضرت از ما يارى و همكارى با خود را مىخواهد تا از آشوب و بلوا و گرفتارى رهائيمان بخشد .\r\nبنابراين بر دوش هر فردى مسئوليّتى همه جانبه قرار دارد و اختصاصى به رهبر و پيشوا ندارد . بلكه احساس مسئوليّت آن حضرت ، بدون اينكه اين احساس در پيروان و شيعيانش نيز نسبت به رهبر خويش وجود داشته باشد ، فايده‌اى نخواهد داشت .\r\n( 2 ) بنابراين حضرت مهدى - عليه السلام - تا آنجائى كه مىتواند ، تمام گرفتاريهاى پيروان و دوستان خود را به عهده گرفته و پيوسته آنان را يادآورى نموده ، و براى نگهدارى آنها مىكوشد و خطرات را از آنها دور مىسازد ، چنان كه روش و سنّت پدران بزرگوار آن حضرت نيز همين بوده است و در دوران غيبت صغرى نيز همين سنت را از او شناخته‌ايم . با اين تفاوت كه آنان به طور عادى اين كار را انجام مىدادند و ليكن حضرت مهدى - عليه السلام - در دوران غيبت با صفت و وضع مشخّص خود نيست ، بلكه به صورت يك فرد عادى در جامعه ظاهر مىشود و با در نظر گرفتن دو شرط اساسى دست به كار مىزند ، كه اگر يكى از آن دو شرط وجود نداشته باشد ، به ناچار از انجام آن كار منصرف خواهد شد :\r\n( 3 ) شرط اوّل :\r\nنخستين شرط اين است كه انجام آن كار به آشكار شدن امر آن حضرت و منتفى شدن غيبت منتهى نگردد . زيرا واضح و بديهى است كه حضرت مهدى - عليه السلام - كارهاى همگانى و اسلامى را به صورت يك فرد عادى انجام\r\n\r\n\r\n","description":"","footnote":"\r\n( 2 ) احتجاج 2 / 323 .\r\n","page_name":" 70 ","page_number":70},
  {"content":"\r\n\r\nمىدهد و تا اندازه‌اى محدود و اندك مىتواند خود را مخفى و ناشناخته نگهدارد و اگر اسمش معلوم و شهرتش - اگر چه به عنوان ثانوى و بدلى - فراگير شود ، به احتمال زياد حقيقت وى مكشوف و ارزشش آشكار مىگردد و لااقل اين است كه مردم در حسب و نسب اين شخص ناشناخته و ناشناس شك كرده و به جستجو خواهند پرداخت و به تدريج وى را خواهند شناخت و اين چيزى است كه خداوند آن را اراده نكرده است .\r\n( 1 ) پس به ناچار كارهاى حضرت مهدى - عليه السلام - محدود به حدّى خواهد شد كه آشكار و شناخته نشود ، بنابراين كارها را با دقّت و برنامه‌ريزى دقيق انجام مىدهد و او كه آگاه و زيرك و كاردان است ، براى هر كارى محاسبهء دقيق نموده ، و از هر عملى كه انجام آن باعث شناخته شدن مىگردد ، صرف نظر كرده و فوايد و نتايج آن را ناديده مىگيرد ، زيرا نگهدارى راز خود و آماده شدن براى روز موعود ، از تمام اعمالى كه ترك كند مهمتر است . و ليكن بايد توجه داشت كه اين منافاتى با كارهاى مفيد اسلامى كه در جامعه رواج داشته و انجام مىگيرد ، ندارد و ممكن است كه آن حضرت خود تأثيرى بسزا در انجام آنها داشته باشد ، بدين ترتيب كه در ابتدا كارى را راه انداخته و به دست افراد با اخلاص و شايسته بسپارد و آنها بدون اينكه از حقيقت امر آگاه گردند ، كارها را از آن حضرت تحويل گرفته و انجام دهند .\r\n( 2 ) شرط دوم :\r\nدومين شرط اين است كه آن كار به تخلّف و كوتاهى در تربيت امّت اسلامى نينجامد و موجب اختلال در فراهم آمدن شرايط روز موعود نگردد .\r\nتوضيح اينكه ، چنان كه قبلا اشاره كرديم براى روز موعود شرايط ويژه‌اى است - كه به زودى به تفضيل آنها خواهيم پرداخت - و هر يك از اين شروط ، خوددارى علل و اسبابى است كه پيش از ظهور آن حضرت به وجود مىآيد و به هنگام پيدايش آنها ، شرايط لازمه متحقق گشته و روز ظهور نزديك شده ، پايه‌هاى آن استوار مىشود .\r\nو از آنجا كه حضرت مهدى - عليه السلام - آن شرايط و اسباب را به\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nخوبى مىداند ، كمترين تكليف او - در صورتى كه مكلف به برافروختن حرارت آنها و وادار ساختن هر چه بيشتر در پيشبرد آنها نباشد - پيشگيرى از انحراف و كژى در اين اسباب و شرايط است ، تا از تأثير نيفتاده و از درجهء مطلوب پايين نيايند .\r\n( 1 ) و از مهمترين شرايط روز موعود آن است كه امّت اسلامى در هنگام ظهور در سطحى عالى از درك و احساس مسئوليّت بوده و آماده فداكارى در راه خدا باشد و حد اقل بايستى افرادى از امّت ، به تعداد كافى ، داراى اين استعداد و آمادگى باشند ، تا سربازان شايسته‌اى كه پيش روى حضرت مهدى - عليه السلام - بر ضدّ كفر و انحراف پيكار كنند ، باشند ، و با بازوى تواناى خود ، فرداى تابناك اسلامى را پايه‌ريزى نمايند . و آن لشكر كه از اين گونه افراد ساخته مىشود ، همان لشكر پيشرو و فراگيرى است كه با رهبرى حضرت بقيّة اللّه - ارواحنا فداه - زمين را پر از عدل و داد مىسازد ، همانگونه كه از ظلم و تجاوز پر شده است .\r\n( 2 ) و حال كه اين آمادگى از شرايط ظهور مىباشد ، بايد اسباب و وسايل آن پيش از ظهور و در دوران غيبت كبرى فراهم گردد و از آنها نگهدارى شود .\r\nمهمترين و بزرگترين عامل پيدايش اين آمادگى و احساس مسئوليّت و از خودگذشتگى و فداكارى ، عبارت است از تجربه‌ها و آزمايشهاى سخت ، و شرايط دشوار و برخورد با ظلم و ستم‌ها و بيراهه رويها در بخش عظيمى از روى زمين ، تا امّت بتواند خويشتن را بيابد و واقعيت خود را درك كرده ، مسئوليّت سنگين خود را احساس نمايد . زيرا اين دشواريها ، همچون سوهانى است كه طلا را جلا بخشيده و كارد را تيز و برّان مىكند ، و امّت در يك چنين شرايط دشوارى به راحتى و آرامش خوى نگرفته ، بلكه وادار به و انديشه و تفكّر شده ، فكرش روشن مىشود و دردها و خواسته‌هاى خويش را درك كرده ، با دريافتى ژرف و وجدانى عميق ، آسانى از خودگذشتگى و فداكارى در راه هدفهاى بزرگ ، و وجوب آن را به هنگامى كه لازم شود و فرياد منادى جهاد بالا گيرد ، احساس مىكند .\r\n( 3 ) و اين امّت با فضيلت است كه مىتواند گامى در پيش روى حضرت بقية اللّه برداشته و عدالتى را كه در روز موعود انتظار مىرود ، پايه‌گذارى نمايد ، نه امّت\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nمنحرف و دروغين و يا امّت كناره‌گير و گوشه‌نشين . و به زودى توضيحات و شواهد بسيارى از كتاب و سنت را اين باره عرضه خواهيم كرد .\r\n( 1 ) بنابراين هرگاه ، رودررويى با بيدادگرى و ستم از شرايط ظهور بوده و رعايت آن لازم باشد ، پس با اينكه حضرت بر خلاف ميل خود شاهد ورود آنها بر پيروان و دوستان خود مىباشد ، ولى در صدد از بين بردن آنها برنمىآيد ، و به خاطر مصلحت بزرگتر كه فرا رسيدن روز موعود باشد ، براى تغيير اوضاع آشفته مردم دخالتى نمىكند . لكن ظلم و ستمهايى كه در تحقق اين شرط اثرى ندارد و شرط اوّل براى عمل امام مهدى - عليه السلام - نيز در آنها حاصل است ، در اين صورت به موجب تكليف شرعى خود در رفع آنها مىكوشد و آنها را از بين مىبرد . و از آنجا كه ما با برنامهء زندگى حضرت مهدى - عليه السلام - مستقيما آشنا نيستيم ، از اينكه كدام ظلمى واجد اين شرايط هست و كدام نيست ، اطّلاعى نداريم و جز خود آن حضرت ، كسى از آنها با خبر نيست ، زيرا خداوند قابليت و شايستگى خاصى به آن حضرت بخشيده است كه مىتواند درد را شناخته و درمان نمايد .\r\n( 2 ) نكته‌هايى چند :\r\nدوست دارم در پايان اين بخش به چند نكته اشاره نمايم :\r\n( 3 ) نكتهء اوّل :\r\nمطلبى است كه چند سطر پيش گفتيم - كه برخى از انواع ستم و جور ، شرايط روز ظهور حضرت بقية اللّه را فراهم مىآورد و موجب فهم گسترده و درك همه جانبه امّت مىگردد و آن حضرت روياروى اين ستم نايستاده و در بر طرف ساختن آن نمىكوشد - از آن نمىتوان نتيجه گرفت كه ما هم بايد همچون حضرت مهدى - عليه السلام - رفتار كرده و در اين مورد از ايشان پيروى كنيم و بگذاريم كه ظلم و ستم اركان جامعه را متزلزل كند و در مقابلش هيچ‌گونه جهت‌گيرى نداشته باشيم . و اين تفكّر نمىتواند درست باشد ، زيرا تكليف و مسئوليّت شرعى ما ، با تكليف آن حضرت - عليه السلام - متفاوت است .\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nتوضيح مطلب اينكه ، دو شرطى كه در مورد حضرت بقية اللّه دانسته شد ، در ما وجود ندارد و تكليف اسلامى ما از اين جهت از تكليف امام - عليه السلام - در دوران غيبت خويش گسترده‌تر و دامنه‌دارتر است .\r\n( 1 ) و امّا شرط نخستين - و آن اين بود كه غيبت و پنهانى حضرت از بين نرود و موقعيت او آشكار نگردد - روشن است كه براى ما مطرح نيست . چرا كه ما غيبتى نداريم و غيبت از ويژگيهاى آن حضرت است .\r\nو امّا شرط دوم ، اين بود كه حضرت نبايد در مقابل ظلمى كه در ايجاد شرايط ظهور مؤثر است ، بايستد ، زيرا اگر بخواهد در مقابل اين گونه ظلم و ستم ايستادگى كند ، از پيدايش فهم و شعور و آمادگى مردم براى ظهور خويش جلوگيرى نموده است و آمادگى و رشد مردم را ناتمام گذاشته است ، پس خواه ناخواه نبايد از آن ظلم و ستم جلوگيرى نمايد .\r\n( 2 ) امّا ما ، هرگاه ظلمى را احساس كرديم ، در مقابلش ايستاده و براى ريشه كن كردن آن برنامه‌ريزى نموده ، صف‌آرايى مىكنيم و با اين عمل از آمادگى و پيشرفت فكرى مردم جلوگيرى نكرده‌ايم . چرا كه مبارزه امّت و جهاد و جبهه‌گيرى آنان روياروى سختىها و دشواريها ، خود از مهمترين پايه‌هايى است كه احساس و شناخت ظلم را در برداشته و شعور و فهم همگانى را رشد مىدهد و احساس مسئوليّت را در آنان زنده مىكند و اين انگيزه‌اى است كه درسهايى از فداكارى و از خودگذشتگى در تدبير اجتماعى را به دنبال داشته و امّت را گام به گام شايسته محقق ساختن شرط مورد نظر مىسازد .\r\n( 3 ) و در اين صورت ، مبارزه عليه ظلم و ستم ، براى هر مسلمانى ضرورى است و در هر موردى كه شرط مذكور رعايت شود ، امام - عليه السلام - نيز همراه با مردم به مقابله با هر نوع ظلم پرداخته ، و تنها آخرين ظلم براى ريشه‌كن شدن توسط خود آن حضرت باقى مىماند ، كه بعد از ظهور آن را از بين مىبرد .\r\n( 4 ) نكتهء دوم :\r\nكارهاى اجتماعى حضرت مهدى - عليه السلام - تا اندازه‌اى كه پنهانى عنوان ايشان محفوظ بماند ، ممكن است به چندين ويژگى متصف گردد .\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nكارهاى امام - عليه السلام - مؤثر و پيوسته ثمربخش است و اگر هم نتيجه ندهد ، به سبب كوتاهى و تقصير ديگران است . و ما اهميّت عمل آن حضرت را در اينكه مثلا عضو يك جمعيّت خيريّه و يا سرپرست يك موقوفه همگانى است ، نمىدانيم ؛ و اگر چه اين نيز ممكن است و با اهميّت مىباشد ، ولى مهمتر از آن اين است كه ايشان پايه‌گذار كارهاى عام المنفعه و جلوگيرى از شر و ستم - تا آنجا كه مؤثر در شرط روز موعود نباشد - هستند .\r\n( 1 ) بدين معنى كه هرگاه آن حضرت اهميّت كارى و يا خطرات كارهاى ستمكارى را نسبت به جامعهء اسلامى مشاهده نمايد ، با ايجاد آنچه كه بهتر باعث بر طرف شدن ستم مىگردد و با تدبير و كياست مخصوص به خود ، نزديكترين ، مناسبترين ، و پرتأثيرترين راه را براى انجام عمل برمىگزيند . و گاهى پيش از آنكه ستمكار عملى را انجام دهد كارى مىكند كه از ظلم او جلوگيرى شود .\r\nچنان كه بارها در دوران غيبت صغرى ، اتّفاق افتاد كه امام - عليه السلام - به نمايندگان خود دستور مىداد كه مثلا هيچ‌گونه پولى از كسى نپذيرند ، و آنان بدون اينكه علت اين دستور را بفهمند ، فرمان حضرت را امتثال كرده و بعدها مىفهميدند كه حكومت وقت اموالى را براى آنها فرستاده ، تا بهانه‌اى براى جلب و سختگيرى بر آنان پيدا كند « 3 » . و امام - عليه السلام - با اين دستورها نقشه‌هاى آنان را باطل ساخته است . و هر كس مانند اين كار را يك بار يا بيشتر انجام دهد ، مىتواند هر وقت كه بخواهد بدان عمل كند .\r\n( 2 ) امّا هرگاه از بين بردن ظلم و ستم متوقّف بر اين باشد كه حضرت مهدى - عليه السلام - خود را براى بعضى از افراد آشكار سازد ، در اين صورت نيز طبق برنامه و نقشه‌اى خاص انجام مىگيرد ، كه در بخشهاى آينده به بررسى آنها خواهيم پرداخت ، و لكن اگر ظهور و آشكار شدن حضرت مفاسدى در برداشته باشد و وضع آن حضرت روشن گردد ، در اين صورت ديگر كارى نمىشود كرد و ظلم و ستم به حال خود باقى مانده و امام - عليه السلام - كارى انجام نمىدهد .\r\nو بهر حال نسبت به كارهاى شايسته ، امكان دارد آن حضرت شخصى و يا\r\n\r\n\r\n","description":"","footnote":"\r\n( 3 ) تاريخ الغيبة الصغرى / 603\r\n","page_name":" 75 ","page_number":75},
  {"content":"\r\n\r\nجماعتى را براى انجام آنها به راه انداخته و يا گروهى را وادار سازد تا اين گونه كارها را انجام دهد و آنان را به اندازهء كافى تأييد نمايد و موانع را از سر راه آنان بردارد و كارها طبق طبيعت ويژهء خود ، با اينكه مورد تأييد امام - عليه السلام - مىباشد ، در عين حال ممكن است به جهت كوتاهى و يا تقصير گردانندگان ، عقب‌نشينى كرده ، جامه عمل به خود نپوشند .\r\n( 1 ) و امّا نسبت به كارى كه ستمكار مىخواهد انجام دهد ، آن حضرت - عليه السلام - خود براى جلوگيرى از آن ، و يا كمتر كردن تأثيرش ، اقدام مىنمايد .\r\nبدين ترتيب كه يا آن شخص را قانع مىنمايد كه دست از كار خويش بكشد و از آن منصرف شود و يا وسايل و ابزار آن را كندتر مىكند كه نتواند انجام دهد و در تنگنا قرار گيرد . و يا به طور كلّى كار او از تأثير مىافتد . و يا مقدمات برانداختن آن را از راه قيام و مبارزه عليه آن ستمگر از سوى ديگران ، فراهم مىسازد .\r\n( 2 ) نكتهء سوم :\r\nدر اينجا سخنى است از دونلدسن پيرامون حضرت مهدى - عليه السلام - در مسأله‌اى كه مورد بحث ماست ، و در آن امام مهدى - عليه السلام - را به عدم توجه به ياران و طرفداران خود و بر طرف نكردن ستم از آنان منسوب مىسازد ، و مىخواهد بدين وسيله عدم وجود آن حضرت را نتيجه‌گيرى كند ، زيرا اگر وجود داشت نسبت به ياران خود احساس مسئوليّت كرده و ظلم و ستم را از آنان دور مىساخت و با آنان در ريشه‌كن كردن آن همكارى مىكرد ، در صورتى كه هيچ كارى در اين زمينه انجام نداده و بلكه در طول تاريخ ظلم و ستم بسيار بوده است ؛ بنابراين او وجود نداشته است .\r\n( 3 ) وى گرچه اين نتيجه‌گيرى را به صراحت نگفته ليكن به اشاره و كنايه اين مطلب را رسانده است ؛ آنجا كه گويد :\r\n« در دوران بعد از غيبت امام ، آل بويه زمام سلطه و حكومت را به دست گرفته و كوشش بسيارى براى متّحد ساختن شيعيان و نيرومند كردن آنها - همچون ساختن مشاهد و گردآورى احاديث و تشجيع دانشمندان و مجتهدان - نمودند ، و با وجود تمام اين كوششها ، امام منتظر در اين دوره‌اى كه از هر جهت شيعيان از وضعيّت خوبى\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nبرخوردار بودند ، آشكار نشد .\r\nيك قرن ديگر نيز طرفداران شيعى مذهب آل بويه ، حكومت شيعى را در دست داشتند ، در عين حال امام در همان غيبت و پنهانى كبرى ، باقى ماند .\r\nقرن سوم با ويژگى ستم و نهضتها و روى كار آمدن بردگان و طبقات پايين اجتماع سپرى شد ، و بازهم امامى كه در انتظارش بودند آشكار نشد .\r\nجنگهاى صليبى ، با شركت خاندان پيامبر ، بدون اينكه امامشان در ميان ايشان باشد نيز سر رسيد . از سوى مسلمانها زمام امر براى اعلان جهاد ، در انحصار بنى عباس و خلفاى فاطمى بود كه توان مقاومت در برابر جنگجويان به ظاهر مسيحى داشتند ، ولى در عين حال ، امام ظهور خود را به تأخير انداخت .\r\nو بعد از گذشت چهار قرن از وفات آخرين نايب خاص ، در قرن سيزدهم ميلادى ، جنگندگان مغول بر كشور ايران يورش برده ، با سنگدلى و قساوت بىنظيرى عدّه‌اى را كشته و شهرها را ويران كردند ، ولى على رغم تمام ويرانيها و دردها و نابسامانيها ، صاحب الزمان با فراغت هر چه تمامتر به صبر خويش ادامه داده و آشكار نشد . و حتّى در آغاز قرن ششم هجرى ، در زمان شيوخ آذربايجان و دولت جديد صفوى ، امام غايب جز از طريق رؤيا و مكاشفه به پيروان خود نپيوست و فقط براى اين پادشاهان - چنان كه ادّعا مىكنند - آشكار مىشد . » « 4 »\r\n( 1 ) با اينكه در اين گفتار ، چندين نكته قابل بررسى و نيازمند بازنگرى است ، و ليكن آنچه اهميّت دارد بررسى اشكال مهمّى است كه در نظر دونلدسن بوده و عبارت است از : استبعاد وجود امام مهدى - عليه السلام - به سبب آشكار نشدن آن حضرت به هنگام احتياج به وجود او كه بيايد و ظلم و ستم را از شيعيان خود و عموم مسلمانها بر طرف سازد .\r\n( 2 ) پاسخ اين اشكال با توجه به آنچه قبلا گفته شد ، روشن شده است و اكنون آن را در قالب چند صورت يادآور مىشويم :\r\n\r\n\r\n","description":"","footnote":"\r\n( 4 ) عقيده الشيعة از دونلدسن / 348 ، 349 .\r\n","page_name":" 77 ","page_number":77},
  {"content":"\r\n\r\n( 1 ) اولا : ما در هيچ موقعيتى و تحت هيچ شرايطى ، نبايد توقّع داشته باشيم امام مهدى - عليه السلام - به طور كامل ظاهر شود ، زيرا آن حضرت براى گسترش عدالت جهانى در صحنهء گيتى ذخيره شده ، نه براى از بين بردن ظلم موقت و محدود ، و يا براى پيوستن به اشخاص معيّن و مشخّص . و اين مطلب دانسته شد كه شتاب در ظهور پيش از رسيدن زمان آن ، موجب از هم پاشيدگى و آشفتگى در برنامه‌ريزى الهى براى روز موعود مىشود . چرا كه موفقيّت آن حضرت ، وابسته به شروط معيّن و موقعيت‌هاى خاصى است كه پيش از روز موعود برآورده نمىشود و دانستيم هر چيزى كه از برآوردن آن بازدارد ، طبق ارادهء خدا و ارادهء خود حضرت مهدى - عليه السلام - وجود آن امكان ندارد ، هر چند كه مهم و يا دشوار باشد .\r\n( 2 ) ثانيا : ما لااقل مىتوانيم احتمال دهيم كه برخى از انحاء ظلم و ستمهايى كه در طول تاريخ انجام گرفته است ، همچون جنگهاى صليبى ، از سوى حضرت مهدى - عليه السلام - قابل دفع و جلوگيرى نباشند و برنامه‌ريزى سرّى و پنهانى و يا عمل عادى ، فايده‌اى در رفع آنها نداشته باشد و حضرت به تنهايى نتواند كارى بكند . و در اين صورت كه كارى از آن حضرت ساخته نباشد ، ديگر در مقابل آن وظيفه‌اى نخواهد داشت و از انجام آن معذور است .\r\n( 3 ) ثالثا : بسيارى از موارد ظلم ، فاقد نخستين شرط از دو شرطى كه براى كارهاى حضرت مهدى - عليه السلام - گفتيم ، مىباشند . پس خواه ناخواه آن حضرت براى رفع آنها اقدامى نمىكند و اينها آن مواردى است كه لازمهء دخالت در آنها ، فاش شدن امر آن حضرت و منتفى شدن غيبت اوست .\r\n( 4 ) رابعا : بسيارى از موارد ظلم ، واجد شرط دوم از دو شرط گذشته نيست .\r\nبدين اعتبار كه وجود آن ظلم ، موجب گسترش استعداد و آمادگى و احساس مسئوليّت در امّت مىباشد و اين خود يكى از شرطهاى مهم براى روز موعود است و قبلا گفتيم كه لازم نيست امام - عليه السلام - براى از بين بردن اين گونه ظلمها كوشش كند . زيرا اگر اين گونه ظلمها را از بين ببرد ، شرط اساسى و عمدهء ظهور را از بين برده است ، و اين از نظر اسلام امكان تحقق ندارد .\r\nبنابراين ديگر اقسام ستمى كه گاهى در تاريخ روى داده ، با يكى از اين\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nنمونه‌ها تطبيق مىكند كه هرگاه حضرت بخواهد آنها را از بين ببرد با وظيفه اسلامى خويش مخالفت كرده و اگر به طور حتم نگوييم ، لااقل احتمال اين مخالفت خواهد بود . و البته كه هيچ‌گاه حضرت دست به چنين خلافى نمىزنند .\r\n( 1 ) بنابراين هيچ‌گونه پيوستگى و ملازمتى ميان وجود امام مهدى - عليه السلام - و ايستادگى آن حضرت در مقابل اين ، گونه ظلمها و بديها نيست ، تا آقاى دونلدسن بتواند نبود حضرت بقية اللّه را از آنها استنتاج كند .\r\nو امّا ديگر ستمها را ، چنان كه گفتيم ، طبق تكليف شرعى و مسئوليّت اسلامى خويش ، از بين مىبرد و در حدود شرايط خاص اسلامى ، به صورت يك فرد عادى جامعه - نه با عنوان امامت و مهدويّت - در مقابل آنها ايستاده و براى از ميان برداشتن آنها مىكوشد .\r\n\r\n","description":"","footnote":"","page_name":" 79 ","page_number":79},
  {"content":"\r\n\r\n( 1 )\r\n\r\nفصل سوم زندگى خصوصى حضرت مهدى عليه السلام\r\nدر اين باره ، در چندين زمينه مىتوان سخن گفت :\r\n( 2 )\r\n\r\nامر اوّل : ازدواج حضرت مهدى ( ع ) و فرزند داشتن ايشان\r\nاز دو جهت مىتوان در اين زمينه بحث كرد ، يكى از جهت قواعد عمومى و ديگرى از ديدگاه اخبار و روايات .\r\n( 3 )\r\n\r\nديدگاه نخست : بر حسب قواعد و قوانين عمومى\r\nاين مسأله را با دو نظريّه موجود درباره غيبت بررسى مىكنيم :\r\nطبق نظريّه اوّل - كه عبارت از مخفى شدن بدن آن حضرت از ديده‌ها مىباشد - با صرف نظر از اخبار و روايات وارده در اين باب ، بايد معتقد باشيم كه آن حضرت - عليه السلام - تاكنون ازدواج نكرده و تا پايان غيبت نيز ازدواج نخواهد كرد . و اشكالى هم نخواهد داشت ، زيرا آن حضرت هر چيزى را كه با غيبت منافات داشته باشد ، نبايد انجام دهد . بنابراين جايز نيست كه ازدواج نمايد ، زيرا با غيبت منافات داشته و مستلزم آشكار شدن وضعيّت امام - عليه السلام - خواهد بود . چرا كه ازدواج با وجود غيب بودن بدن حضرت امكان ندارد و اگر بخواهد ظاهر شود و ازدواج كند ، اين همان محذورى است كه بايد از آن دورى كند ، زيرا با هدف آن حضرت منافات دارد .\r\n\r\n","description":"","footnote":"","page_name":" 80 ","page_number":80},
  {"content":"\r\n\r\n( 1 ) و امّا فرض اينكه بگوييم آن حضرت فقط براى همسر خود آشكار مىگردد و ديگران نمىتوانند او را ببينند ، اگر چه از نظر عقلى اشكالى ندارد و امكانش وجود دارد ، و لكن خيلى بعيد است ، به طورى كه چنين احتمالى نمىدهيم . زيرا بايد پيش از آنكه امام - عليه السلام - با اين زن ازدواج كند ، از هر جهت مورد اطمينان باشد و جزء ياران مخصوص و ويژه حضرت مهدى - عليه السلام - باشد ؛ به طورى كه هيچ‌گونه خطرى از سوى او متوجه آن حضرت نباشد . و چنين زنى - اگر نگوييم بالفعل وجود ندارد - وجود وى در ميان زنان عالم بسيار بعيد و نزديك به عدم است . تا چه رسد به اينكه بگوييم در هر نسلى يك زن با اين خصوصيات يافت مىشود . « 1 »\r\nبنابراين طبق نظريّه اوّل ، زندگانى بدون همسر در طول غيبت كبرى ، براى امام مهدى - عليه السلام - ضرورى و لازم است .\r\n( 2 ) و اما طبق نظريّه دوم ، كه بنابر آن عنوان و شخصيت امام - عليه السلام - پنهان است ، تمام اشكالات وارد بر نظريّه اول ، ديگر موضوعى نخواهد داشت .\r\nزيرا اگر چه براى آن حضرت ، ازدواج كردن با شخصيّت واقعى خود - با توجّه به عدم وجود همسرى با خصوصيات مطلوب كه ذكر شد - امكان ندارد ، ولى بدون تشخّص و به صورت ناشناخته ، اشكالى پيش نخواهد آمد و خيلى هم آسان خواهد بود . بدين صورت كه همسر آن حضرت در دوران عمر خود ، ايشان را نشناخته ، و بر فرض كه در ذهن وى سؤالى پيش آيد - كه چگونه حضرت با مرور زمان پير نمىشود و . . . - حضرت مهدى - عليه السلام - مىتواند با برنامه‌هاى ويژه‌اى او را طلاق داده و از خود دور سازد ؛ و يا اينكه شهرى را كه در آن زندگى مىكند ، عوض كند و در جاى ديگر با شخص ديگرى ازدواج نمايد .\r\n( 3 ) حال كه اين گونه ازدواج امكان دارد ، مىتوانيم بگوييم كه آن انجام گرفته\r\n\r\n\r\n","description":"","footnote":"\r\n( 1 ) مؤلّف محترم مسأله را زياده از حدّ مشكل گرفته است و لا بد در عراق به چنين زنانى برخورد نكرده و آسان نيافته‌اند . از كجا معلوم كه حضرت نتواند بيابد و شناسايى كند و طبق اصطلاح مشهور :\r\n« عدم الوجدان لا يدلّ على عدم الوجود » خلاصه از نظر اين جانب ، وجود چنين بانوى با فضيلتى به تعداد زياد ، چندان هم محال نيست . ( مترجم )\r\n","page_name":" 81 ","page_number":81},
  {"content":"\r\n\r\nو حضرت در دوران غيبت كبرى ، همسر گزيده است ، زيرا اين كار با سنّت مؤكد اسلامى و دستورات فراوان به ازدواج و تشويق و ترغيب بسيار بر آن ، تطبيق مىكند ؛ و تبعيّت از اين سنت ، براى حضرت مهدى - عليه السلام - لازمتر از ديگران است . مخصوصا اگر معتقد باشيم كه معصوم - تا آنجا كه ممكن باشد - ترك مستحب نكرده و مكروه انجام نمىدهد و به عصمت حضرت مهدى - عليه السلام - نيز ملتزم باشيم ؛ چنان كه صحيح نيز همان است . پس در صورتى كه ازدواج امكان داشته و منافى غيبت نباشد ، بر آن حضرت - عليه السلام - لازم مىشود . و با اين برداشت و تصور ، امكان دارد كه در هر نسل و يا اينكه در بيشتر نسلها امام - عليه السلام - را فرزندان بسيارى باشد كه نسل آنان نيز با مرور زمان گسترش يابد . زيرا ايشان شخصيّت حقيقى خود را به فرزندان مستقيم و همسر خود معرفى نمىكند ، تا چه رسد به ذريه و اولاد فرزندان .\r\n( 1 ) از گسترش اين نظريّه يك مطلب جلوگيرى مىكند - اگر خود دليلى بر نداشتن فرزند نشود - و آن عبارت است از اينكه داشتن فرزند معمولا همراه با شناخته شدن آن حضرت و روشن شدن وضع ايشان است . زيرا سالهاى اندك ، و بلكه بيست سال و سى سال را مىشود به صورت ناشناس ، همراه زن و فرزند زندگى كرد چنان كه امكان دارد در صورت التفات و متوجّه شدن همسر از وى دورى گزيد ، و ليكن دور بودن و ناشناخته ماندن نسبت به ذريه و فرزندان مشكل است . زيرا آنها - يا لااقل برخى از آنها - مىخواهند پدر خود را بشناسند و حسب و نسب خود را بدانند و لذا پيوسته آن حضرت زير نظر آنها بوده و مورد شناسايى قرار مىگيرد و لذا نمىتواند براى زمانى طولانى خود را از ديده‌ها مخفى نگاه دارد و كسى از راز او آگاه نشود . و بعد از گذشت پنجاه و يا هفتاد سال ، وقتى فرزندان ملاحظه كردند كه آثار پيرى در او ظاهر نشده و همچنان جوان باقى مانده است ، لااقل اين احتمال به ذهن آنها راه پيدا مىكند كه نكند وى حضرت مهدى - عليه السلام - است و يا فردى استثنايى است كه بايد دربارهء او تحقيق بيشترى بشود . و اين جستجو و پيگيرى خلاصه به نتيجه مىرسد و احتمال شناخته شدن آن حضرت در ميان هست و اين مطلب با غيبت و پنهانى امام - عليه السلام - منافات دارد . و اگر همهء اولاد او مراقبت و مواظبت از او را چندين\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nنسل پيگيرى كنند به طور حتم وضع حضرت روشن خواهد شد .\r\n( 1 ) و امّا اين فرض كه حضرت مهدى - عليه السلام - با زن و فرزندانش زندگى كرده و به پيرى مىرسد و آثار پيرى در او پديدار مىگردد ، و آنگاه از ديده‌ها پنهان مىشود و به طور معجزه‌آسا جوانى خود را بازمىيابد و بار ديگر ازدواج جديدى مىكند و اين وضع را همينطور ادامه مىدهد ، اين فرض يك نظريّه بيهوده‌اى است كه چندين اعتراض بر آن وارد مىشود ، كه بهترين آن اعتراضات همين است كه اين مسأله با قانون معجزه منافات دارد ، چرا كه ازدواج كردن و اولاد داشتن ، ارتباطى با هدايت مردم ندارد تا بدان جهت معجزه‌اى روى دهد .\r\nبنابراين بايد بپذيريم كه اولادى كه وجودش با غيبت منافات داشته باشد براى آن حضرت نيست ، چه اينكه اصلا وجود نداشته باشد و يا اگر هم تعداد كمى باشند ، نسبت خود را نمىشناسند . و شايد ما با برخى از آنها برخورد كنيم ولى اثبات نسب آنها محال است .\r\nپس آنچه از قواعد عمومى به دست مىآيد ، اين است كه امام - عليه السلام - ازدواج نموده و ليكن به احتمال زياد فرزندى ندارد . نه از آن جهت كه نقصى در آن حضرت و يا همسرش باشد ، بلكه خدا چنين خواسته و يا امام - عليه السلام - خود عمدا از دارا شدن فرزند جلوگيرى مىكند تا رازش آشكار نشده و امرش محفوظ بماند .\r\n( 2 )\r\n\r\nديدگاه دوم : بر حسب اخبار و روايات\r\nدر اخبار و رواياتى كه دلالت بر وجود همسر و اولاد براى امام مهدى - عليه السلام - دارند ، با دو شكل و يا دو گروه روايت مواجه مىشويم :\r\n( 3 ) گروه اوّل :\r\nاخبارى كه به طور مجمل بر داشتن زن و فرزند دلالت دارند ، به نحوى كه معلوم نيست اين مطلب در زمان غيبت است يا بعد از ظهور و نيز معلوم نيست ازدواج با عنوان واقعى آن حضرت صورت گرفته است و يا با شخصيّت و عنوان ثانوى و بدلى . در آينده توضيح خواهيم داد كه اين گونه اخبار مربوط به بعد از\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nظهور است و يا اگر مربوط به زمان غيبت است ، به صورتى است كه موجب آشكار شدن وضع امام - عليه السلام - نگشته و با غيبت منافات ندارد .\r\n( 1 ) گروه دوم :\r\nرواياتى كه دلالت بر ازدواج آن حضرت و وجود فرزندانى براى ايشان ، در دوران غيبت كبرى مىكند . در اين باب سه روايت موجود است :\r\nخبر اوّل : روايتى است كه مرحوم حاج ميرزا حسين نورى - قدس سرّه - در كتاب « نجم ثاقب » از كتاب غيبت شيخ طوسى و كتاب غيبت نعمانى نقل كرده است . وى يا سند معتبر از مفضل بن عمر روايت كرده كه گفت : از حضرت صادق - عليه السلام - شنيدم كه مىفرمود :\r\n« صاحب اين امر را دو غيبت است . يكى از آن دو آن قدر طول مىكشد كه برخى گويند : مرده است . و ديگرى گويد : كشته شده است . و برخى ديگر گويند : از بين رفته است . بر اعتقاد به وجود او جز عدد اندكى از يارانش باقى نمىمانند . هيچ‌يك از فرزندان و نه ديگرى ، از جاى او خبر ندارد ، مگر آن كس كه كارهاى او را انجام مىدهد . » « 2 »\r\nخبر دوم : روايت كمال الدين انبارى است كه مضمون آن را در مسأله چهارم ذكر خواهيم كرد . « 3 »\r\nخبر سوم : روايت زين الدين مازندرانى است كه از چندين جهت با روايت دوم شباهت دارد ، به طورى كه در فصل آينده خواهيم ديد . « 4 »\r\nبررسى روايات :\r\n( 2 ) امّا به هيچ يك از اين سه روايت نمىتوان استدلال كرد ، بدين معنى كه بر فرض صحّت سند اين روايات ، بيش از آنچه را كه قواعد عمومى اثبات كرده‌اند چيزى را اثبات نمىكنند .\r\nو امّا روايت نخست ، از چندين جهت استدلال به آن صحيح نيست :\r\n\r\n\r\n","description":"","footnote":"\r\n( 2 ) نجم ثاقب / 226 ؛ غيبت طوسى / 102 .\r\n( 3 ) نجم ثاقب / 217\r\n( 4 ) نجم ثاقب / 284 .\r\n","page_name":" 84 ","page_number":84},
  {"content":"\r\n\r\n( 1 ) جهت اوّل : دليلى بر اين نيست كه در اين روايت يادى از فرزند براى آن حضرت شده باشد ، زيرا شيخ طوسى و شيخ نعمانى اين روايت را با يك عبارت نقل كرده‌اند ، با اين تفاوت كه شيخ طوسى گفته است : هيچ‌يك از فرزندان و نه ديگران از جاى او خبرى ندارد . « 5 » و شيخ نعمانى روايت كرده است كه : نه هيچ‌يك از دوستان و نه ديگران ، از جايگاه او اطّلاعى ندارند . « 6 » بنابراين ، با توجه با اختلاف نسخه‌ها در آن قسمت از حديث كه شاهد آورده شده است ، راهى براى استدلال توسط آن وجود ندارد .\r\n( 2 ) جهت دوم : بر فرض كه وجود لفظ « ولد » - فرزند يا فرزندان - را در روايت بپذيريم ، اين روايت بيش از آنچه را كه مقتضاى قواعد - طبق نظريّهء دوم براى غيبت - بود نمىرساند . زيرا امكان وجود فرزندى براى آن حضرت كه پدر خويش را نشناسد و از وضعيت او آگاه نگردد ، مطرح مىباشد و نيز امكان دارد كه امام - عليه السلام - همسرى داشته باشد كه بر فرض آگاهى خود او از شخصيّت واقعى آن حضرت ، كسى را از آن مطلع نساخته و موضوع را از فرزندانش بپوشاند . و ليكن فرزند يا فرزندانى كه با آن حضرت معاشرت داشته و پدر خود را بشناسند ، به صريح روايت منتفى است ، چنان كه طبق قواعد عمومى نيز ، اين امر منتفى مىباشد .\r\n( 3 ) جهت سوم : كمترين احتمالى كه در اين مورد وجود دارد اين است كه مقصود از عبارت « هيچ‌يك از فرزندان و نه ديگران ، از جاى حضرت آگاه نيستند » مبالغه در شدت پنهانى باشد . بدين معنى كه اگر هم بر فرض آن حضرت را فرزندى باشد ، حتّى او هم از شخصيّت حقيقى حضرت آگاه نخواهد بود ، تا چه رسد به ديگران . و لذا - چنان كه واضح است - اين عبارت دليلى بر وجود فرزند بالفعل نمىباشد . و همين اندازه كه چنين معنايى براى روايت محتمل باشد ، براى ساقط كردن استدلال بدان ، كفايت مىكند ، زيرا آنگاه كه احتمال به ميان آيد ، استدلال باطل است .\r\n\r\n\r\n","description":"","footnote":"\r\n( 5 ) غيبت طوسى / 102 .\r\n( 6 ) غيبت نعمانى / 172 .\r\n","page_name":" 85 ","page_number":85},
  {"content":"\r\n\r\n( 1 ) و امّا دو روايت ديگر - كه به زودى آنها را ملاحظه خواهيم كرد - مدلول مشترك آن دو اين است كه امام - عليه السلام - در طول غيبت كبرى ، در بعضى از جزاير درياى مديترانه سكونت گزيده و داراى همسر و فرزند مىباشد ، و در آنجا يك جامعهء نمونهء اسلامى كه از فرزندان و ياران و پيروان نيكوكار آنان تشكيل شده است ، بنيان نهاده است و در آن جامعه به طور پنهانى زندگى مىكنند و سرپرستى و زمامدارى آنجا را فرزندان آن حضرت بدست دارند .\r\n( 2 ) مشروح مضمون اين روايات و توضيح نقاط ضعف آنها را به زودى عرضه خواهيم داشت و در اينجا بررسى دو اشكال كفايت خواهد كرد :\r\nاشكال اوّل : اين دو روايت از پايه و اساس درست نيست ، زيرا چنان كه توضيح آن به زودى خواهد آمد ، بر همان پايه‌اى بنا شده كه نظريّه اوّل بر آن پايه‌گذارى شده بود و بطلان آن را ثابت كرديم .\r\nاشكال دوم : بر فرض صحّت اين دو روايت ، مدلول آنها بيش از آنچه كه قواعد عمومى مقتضى بود ، نمىباشد ، زيرا نهايت آنچه از آن دو به دست مىآيد .\r\nاين فرض است كه حضرت گاهى همسرى با ايمان و مورد اطمينان را برگزيده و او هم موضوع را پنهان نگه داشته و آن حضرت را حتى به فرزندان خود نيز نشناسانده است ، و اگر چه فرزندان انتساب خود را به امام - عليه السلام - مىدانند و ليكن او را نديده و از مكانش خبر ندارند . خلاصه آنكه براى صدق دو روايت كافى است كه آن حضرت در طول دوران غيبت يك بار ازدواج كرده باشد ، و قواعد عمومى منافاتى با آن ندارد .\r\nبنابراين در روايات چيزى را نمىبينيم كه توسط آن بر بيشتر از آنچه كه از قواعد عمومى بدست آورده‌ايم ، بتوان استدلال نمود .\r\n( 3 )\r\n\r\nامر دوم : مكان و جايگاه حضرت بقية اللّه در طول غيبت كبرى\r\nدر كتاب تاريخ غيبت صغرى ، ديديم كه حضرت مهدى - عليه السلام - به محمّد بن ابراهيم بن مهزيار فرموده است :\r\n« اى فرزند مهزيار ، پدرم ابا محمّد ( امام عسكرى - عليه السلام - ) با من\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nپيمان بسته ، كه با مردمى كه مورد غضب خداوند قرار گرفته‌اند و نفرينشان كرده و در دنيا و آخرت خوار و ذليلشان نموده است ، و عذاب دردناك بر ايشان مقرر ساخته ، همسايه نشوم . و به من دستور داده كه جز در دامنه‌هاى صعب العبور كوهها و خرابه‌هاى شهرها ، جايى سكنا نگزينم . . . »\r\n( 1 ) اين روايت دلالت دارد بر اينكه جايگاه حضرت مهدى - عليه السلام - در بيابانها و صحراهاى دور دست است و اين مطلب ، هم در دوران غيبت صغرى ، و هم در غيبت كبرى بوده است ، و با هر دو نظريّه دربارهء غيبت سازگار مىباشد . و امّا قبلا يادآور شديم كه اين مطلب اگر چه به خودى خود محتمل است ولى با بسيارى از روايات ديگر كه دلالت بر وجود و حضور آن حضرت در مكانهاى ديگر دارد ، مخالف است ، كه مهمترين آنها روايات مشاهده است در دوران غيبت صغرى و كبرى ، مگر اينكه فرض كنيم كه آن حضرت - عليه السلام - توسط اعجاز بدان جاها رفته است ، كه نيازى به چنين فرضى نداريم ، زيرا معجزه به هنگام اتمام حجت اقامه مىشود و در اينجا نيازى بدان نيست .\r\n\r\nاز ديدگاه قواعد عمومى\r\n: ( 2 ) از اين روايت كه بگذريم ، آنچه باقى مىماند ، بحث در مورد مكان حضرت بقية اللّه - ارواحنا فداه - يك بار بر حسب قواعد عمومى - به مقتضاى دو نظريّه اصلى در زمينهء غيبت - و بار ديگر بر اساس روايات خاصى كه مىتوان در اين مورد بدانها استدلال نمود ، مىباشد .\r\nاما نظريّهء اوّل ، يعنى پنهان شدن جسم حضرت ، مقتضى آن است كه مكان امام - عليه السلام - بطور كلّى ناشناخته باشد ، مگر به هنگام مشاهده در جايى كه مصلحت اقتضاء كند .\r\nو امّا طبق نظريّهء دوم ، يعنى پنهان بودن شخصيت و عنوان امام - عليه السلام - چنان كه قبلا روشن ساخته‌ايم ، امكان دارد آن حضرت در هر مكانى كه اراده كند ، زندگى نمايد و به هر جا كه مىخواهد برود ، چه در شهر و چه در بيابان و صحرا ، و يا در دريا و فضا ، بدون اينكه كسى را متوجّه خويش گرداند و رازى را آشكار سازد . و گفتيم كه شايسته نيست براى آن حضرت - عليه السلام - فقط\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nيك جا را براى هميشه و يا در اغلب اوقات در نظر بگيريم ، زيرا لازمهء آن ، عادتا جلب شدن توجّه مردم به شخصيّت حقيقى آن حضرت و بر طرف شدن غيبت وى مىباشد . پس براى رفع شك و ترديد مردم نسبت به خود ، بايستى خود را جابجا سازد و هر مدّتى را در يك شهر سكنا گزيند .\r\n\r\nاز ديدگاه روايات\r\n: ( 1 ) و امّا از نظر روايات مخصوصه‌اى كه در اين باره رسيده است ، با چند روايت روبرو هستيم :\r\nاوّل : روايت مفضل بن عمر كه قبلا گذشت و در آن مىگفت :\r\n« بر جاى حضرت ، هيچ يك از فرزندان و نه ديگران ، جز آن كس كه كارهاى شخصى ايشان را انجام مىدهد ، كسى آگاه نيست . »\r\nدوم : خبر كمال الدين انبارى كه بدان اشاره كرديم .\r\nسوم : خبر زين العابدين مازندرانى كه گذشت .\r\n( 2 ) دو روايت اخير در اين مطلب مشترك مىباشند كه حضرت مهدى - عليه السلام - در جزاير ناشناخته‌اى در درياى ابيض ميانه - مديترانه - ساكن مىباشد ، و گويا اين اخبار با روايت ابن مهزيار مطابق مىباشند كه امام - عليه السلام - جز در درّه‌هاى صعب العبور و خرابه‌هاى شهرها ساكن نمىباشد و با مردمى كه مورد خشم و غضب خداوند قرار گرفته‌اند ، همسايه نخواهد شد .\r\nو پيشتر گذشت كه اساس اين دو روايت همان اساس نظريّهء اوّل مىباشد ، و لذا باطل و نامعتبر مىباشند .\r\n( 3 ) چهارم : روايت ابو بصير از امام باقر - عليه السلام - است كه مىفرمايد :\r\n« براى صاحب اين امر چاره‌اى از كناره‌گيرى نيست . و در كناره‌گيرىاش بايستى از نيرويى برخوردار باشد . و با داشتن سى نفر همراه ، ديگر تنهايى و دلتنگى نخواهد داشت . و طيبه جايگاه خوبى است . » « 7 »\r\n\r\n\r\n","description":"","footnote":"\r\n( 7 ) قال الباقر ( ع ) : لا بدّ لصاحب هذا الأمر من عزلة و لا بدّ فى عزلته من قوّة ، و ما بثلاثين من وحشة ، و نعم المنزل طيبة : غيبت طوسى / 102 .\r\n","page_name":" 88 ","page_number":88},
  {"content":"\r\n\r\nبررسى احاديث :\r\n( 1 ) حديث اخير با روايت اوّل در دلالت بر كناره‌گيرى حضرت بقية اللّه و دورى وى از مردم مشترك است و از اين جهت با آن متفاوت است كه روايت اخير چنين مىرساند كه گروهى از مردم در هر زمانى حضرت را شناخته و به او پيوسته و تنهايى را از او بر طرف مىسازند ، ولى روايت اول اين مطلب را نفى كرده و مىگفت كه هيچ كس جز خدمتكار ويژه امام از مكان وى آگاه نيست . و نيز روايت اخير مكان حضرت را در « طيبه » مىداند كه همان مدينهء حضرت رسول - صلّى اللّه عليه و آله - مىباشد .\r\nبنابراين در اينجا سه نكته است كه بايد به بررسى آنها بپردازيم و بهتر آن است كه از نكته آخرى آغاز كنيم :\r\n( 2 ) نكته اوّل در پيرامون مطلبى است كه در روايت ابو بصير است ، كه حضرت در مدينه سكنا گزيده و در آنجا به سر مىبرد . اين مطلب را روايت ابن مهزيار - كه طبق آن جاى حضرت فقط بيابانها و صحراها مىباشد - نفى مىكند . و نيز با رواياتى كه ديدار امام - عليه السلام - را در دوران غيبت صغرى و كبرى ، در جاهاى ديگرى غير از مدينه نقل كرده‌اند ، منافات دارد . با در نظر گرفتن اين مطالب روايت ابو بصير قابل استدلال نخواهد بود .\r\nبا صرف نظر از اين منافات و تناقض ، به سر بردن در مدينه ، با قواعد عمومى كه دانسته شد - چه نظريّه اوّل را قبول داشته باشيم و چه نظريّهء دوم را - منافاتى ندارد .\r\nو امّا بنابر نظريّه پنهانى بدن آن حضرت ، پس امكان اين هست كه محل سكونت آن حضرت را در مدينه فرض كنيم و هيچ‌گونه اشكال و يا دشوارى پيش نخواهد آمد .\r\n( 3 ) و امّا بنابر نظريّه پنهانى عنوان و شخصيّت ، بايد سكونت در مدينه را طورى در نظر بگيريم كه كسى از وضع آن حضرت آگاه نگردد . زيرا زندگى كردن براى مدّتى طولانى در يك مكان ، عادتا سبب جلب توجّه مردم و شناخته شدن امام - عليه السلام - مىشود . پس به ناچار بايد فرض كنيم كه در هر دوره در يك جا\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nزندگى مىكند ، به طورى كه اگر معدل‌گيرى كنيم ، بيش از هر جاى ديگر در مدينه سكونت داشته باشد . و اين گونه سكونت در يك شهر موجب پيدايش ظن و گمانى نسبت به شخصيّت آن حضرت نمىگردد .\r\n( 1 ) و شايد اين براى امام - عليه السلام - مناسب‌تر باشد ؛ زيرا كه آن حضرت مجاورت مدفن و روضهء مباركهء جدّ بزرگوار خويش حضرت رسول اكرم - صلى اللّه عليه و آله - را ، و نيز نزديك بودن به مكان حج را - براى اينكه هر ساله اين سنت را بجا آورد - دوست دارد .\r\nبخصوص آنكه اغلب ساكنان مدينه در اكثر قرنهاى تاريخ اسلام - اگر نگوييم در تمامى آنها - از ريشه منكر وجود آن حضرت بوده‌اند و كسى در فكر وى نبوده تا بخواهد از جا و مكان حضرت اطلاعى به دست آورد و او را بشناسد .\r\n( 2 ) نكته دوم دربارهء اختلاف مضمون دو روايت ، پيرامون معاشرت و عدم معاشرت بعضى از مردم با آن بزرگوار مىباشد .\r\nبراى سنجش اين دو موضوع بايد مضمون آن دو را بر قواعد عمومى عرضه كنيم و ببينيم كداميك مطابقت بيشترى دارد . نتيجه موازنه و سنجش ، بر حسب اينكه كداميك از دو نظريّه اساسى در مورد نحوهء غيبت درست باشد ، اختلاف پيدا مىكند .\r\nاگر نظريّهء اوّل را بپذيريم ، ترجيح با روايت مفضل بن عمر است ، گرچه از تمام جهات با آن نظريّه تطبيق نمىكند ، زيرا در اين روايت آمده است كه خدمتكار مخصوص حضرت ، آن بزرگوار را مىشناسد و خدمت ايشان مىرسد .\r\nامّا اگر نظريّه دوم را بپذيريم ، بهتر آن است كه روايت ابو بصير را قبول كنيم . اگر چه اين هم از تمام جهات مطابقت نخواهد داشت ، زيرا معاشرين و آشنايان حضرت مهدى - عليه السلام - را در هر زمان ، در سى نفر منحصر مىسازد ، به طورى كه اگر آنها نباشند ، آن حضرت - عليه السلام - در تنهايى و دلتنگى به سر مىبرد ، ولى طبق نظريّهء دوم نيازى به سى نفر نخواهد داشت ، زيرا مىتواند به صورت ناشناس در اجتماعات شركت كند و با هر كس كه مىخواهد تماس بگيرد . آرى مىشود گفت كه فقط سى نفر هستند كه مىتوانند از موقعيّت و\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nواقعيت آن حضرت آگاهى داشته باشند . امّا البته اين توجيه - اگر چه باريك و دقيق است - ولى طبق آن ، ديگر نبود آن سى نفر موجب تنهايى دلتنگ سازنده نخواهد بود .\r\n( 1 ) نكتهء سوم مطلبى است كه هر دو روايت در آن صراحت دارند ، و آن اينكه آن حضرت از مردم كناره‌گيرى مىكنند . اين مطلب را به يكى از دو وجه ذيل مىتوان حمل نمود :\r\nوجه اوّل اينكه به اعتزال و كناره‌گيرى نسبى تفسير شود . بدين معنى كه حضرت مهدى - عليه السلام - به صفت حقيقى خود ، ميان مردم نيست ، گرچه به صورت يك فرد معمولى ، در بين آنان به سر مىبرد . و اين مطلب با نظريّهء دوم - پنهانى عنوان - سازگار است ، اگر چه با ظاهر دو روايت مخالفت دارد ، و هر كس آن دو را بخواند ، اين مخالفت برايش روشن خواهد شد .\r\nوجه دوم كناره‌گيرى آن حضرت از مردم به طور مطلق مىباشد . اين وجه ، با نظريّهء اوّل نزديكتر است ، زيرا آن مستلزم كناره‌گيرى مطلق است . و با نظريّه دوم منافاتى ندارد ، زيرا امكان دارد كه امام - عليه السلام - در حال دورى و كناره‌گيرى از مردم ديده شود ، و ليكن شناخته نشود . امّا نيازى به اين فرض نيست ، زيرا در صورت شناخته نشدن ، ديگر كناره‌گيرى لازم نيست ، مگر در مواردى كه بودن در ميان مردم ، موجب آشكار شدن موقعيّت آن حضرت - عليه السلام - گردد .\r\n( 2 )\r\n\r\nامر سوم : نام فرزندان حضرت مهدى ( ع ) و محل سكونت و اعمال آنان\r\nروايت انبارى ، كه بدان اشاره شد ، گوياى اين مطلب است كه امام - عليه السلام - در جزاير ناشناخته‌اى در درياى مديترانه ، فرزندانى دارد ، بدين ترتيب :\r\n1 - طاهر بن محمّد بن الحسن ، فرمانرواى يكى از اين جزاير به نام « زاهره » « 8 » 2 - قاسم بن محمّد بن الحسن ، فرمانرواى جزيرهء « رائقه » « 9 »\r\n\r\n\r\n","description":"","footnote":"\r\n( 8 ) نجم ثاقب / 220 ، 221 .\r\n( 9 ) نجم ثاقب / 222 .\r\n","page_name":" 91 ","page_number":91},
  {"content":"\r\n\r\n3 - ابراهيم بن صاحب الامر ، حاكم شهرى به نام « صافيه » « 10 » 4 - عبد الرحمن بن صاحب الامر ، حاكم شهر « طلوم » « 11 » 5 - هاشم بن صاحب الامر ، حاكم شهر « عناطيس » « 12 » ( 1 ) تمام اينان ، تحت نظر پدر خويش حضرت صاحب الامر - عجّل اللّه تعالى فرجه - حكومت مىكنند ، گرچه اين روايت دلالت ندارد بر اينكه آيا پدر خويش را مىبينند يا نمىبينند .\r\nاز آنجا كه واقعه روايت شده ، مربوط به قرن ششم هجرى « 13 » مىباشد كه از تولّد حضرت چهار صد سال گذشته ، و نيز احتمال نمىدهيم كه طول عمر فرزندان و همسر حضرت به شكل غير عادى بوده و از عمر ديگران بيشتر باشد ؛ بنابراين بر فرض صحّت روايت ، آنچه روشن مىشود اين است كه آن حضرت در آن دوران داراى همسر و فرزند بوده است . و قبلا گفتيم ازدواج آن حضرت در صورتى است كه همسرى قابل اطمينان و داراى بالاترين مراتب اخلاص وجود داشته باشد ، تا آن حضرت را شناخته و در پنهان نگاهداشتن ايشان همكارى كند ، به طورى كه حتّى براى فرزندان هم ناشناس بماند ، اگر چه ممكن است انتساب خود را به حضرت بدانند .\r\n( 2 ) امّا ازدواج و يا فرزند داشتن آن حضرت ، پيش از قرن ششم و يا بعد از آن را روايت متعرض نشده ، و لذا بستگى به قواعد گذشته دارد . و به عدم صحّت اين روايت ، قبلا اشاره شد و تفصيل آن خواهد آمد .\r\n( 3 ) و امّا روايت مازندرانى كه در مضمون شبيه اين روايت است ، تاريخ آن ، قرن هفتم مىباشد و دلالت دارد بر وجود جزايرى در درياى مديترانه كه بزرگترين آنها جزيرهء خضراء است كه يكى از نايبان خاص حضرت بر آن حكومت مىكند ، كه نامش محمّد و لقبش شمس الدين مىباشد . وى يكى از نوادگان\r\n\r\n\r\n","description":"","footnote":"\r\n( 10 ) نجم ثاقب / 222 .\r\n( 11 ) نجم ثاقب / 222 .\r\n( 12 ) نجم ثاقب / 222 .\r\n( 13 ) نجم ثاقب / 217 .\r\n","page_name":" 92 ","page_number":92},
  {"content":"\r\n\r\nحضرت است كه با پنج پشت به ايشان مىرسد « 14 » ولى روشن نيست كه وى به يكى از فرزندانى كه در روايت قبل آمده‌اند منتسب باشد . و ظاهرا بعيد است كه در طول يك قرن پنج نسل پشت سر هم به وجود آيند ، مگر اينكه فرض كنيم آن حضرت همسران متعدد داشته و يا تناسل اولاد او سريع بوده است .\r\n( 1 ) ظاهر اين روايت آن است كه فرزندان مستقيم آن حضرت و يا اولاد آنها نيز همزمان با اين شخص در حيات نبوده‌اند ، و الا نواده پنجم به حكومت نمىرسيد ، مخصوصا كه روايت گوياى آن است كه پدران اين شخص از او برتر و شايسته‌تر بوده‌اند ؛ زيرا او حضرت را مشاهده نمىنموده است ، در حالى كه پدرش اگر چه خود حضرت را نمىديده ولى صداى وى را مىشنيده است ، و نيز جدّش هم حضرت را مىديده و هم صدايش را مىشنيده است . « 15 » و روشن است كه هر چه ارتباط يك شخص بيشتر باشد فضيلت و اخلاص او نزد آن حضرت بيشتر است .\r\nصحّت و عدم صحّت اين روايت را در امر چهارم بررسى خواهيم كرد .\r\n( 2 )\r\n\r\nامر چهارم : بنيانگذارى جامعهء نمونهء اسلامى در دوران غيبت كبرى ، توسط حضرت بقيّه اللّه ( ع )\r\nدو روايت انبارى و مازندرانى ، كه قبلا به آنها اشاره شد ، دلالت بر تأسيس چنين جامعه‌اى دارند ، ولى قرائن عقلى و نقلى ديگرى وجود آن را نفى مىكنند .\r\nدر اينجا مايليم ويژگيهاى فكرى و اجتماعى و علمى و سياسى چنين جامعهء نمونه‌اى را با دست آوردهاى آن در زمينه رفاه و آسايش و بهره‌گيريهاى كشاورزى و تجارى بررسى نمائيم . پوشيده نماند ، در صورتى كه اصل ثبوت اين دو روايت و صحّت آنها مورد اشكال قرار گرفت ، ديگر ارزشى براى اين خصوصيات و ويژگيها باقى نخواهد ماند ، مگر اينكه بر فرض صحّت آن در نظر\r\n\r\n\r\n","description":"","footnote":"\r\n( 14 ) بحار الانوار ( كمپانى ) 13 / 146 ؛ طبع جديد 52 / 168 .\r\n( 15 ) بحار الانوار ( كمپانى ) 13 / 146 ؛ طبع جديد 52 / 167 .\r\n","page_name":" 93 ","page_number":93},
  {"content":"\r\n\r\nراوى بحث كنيم و از اين جهت مورد بررسى قرار دهيم كه براى برخى از مسلمين آينده جامعهء اسلامى را از ديدگاه مكتب خود ، چه به صورت يك جامعه اسلامى و دولت اسلامى ، و يا نظام مخصوص حضرت مهدى - عليه السلام - بازگو كنيم .\r\nو به زودى انطباق و هماهنگى آن را با قواعد و ادله راستين اسلامى ، خواهيم سنجيد .\r\n( 1 ) اين دو روايت ، هر دو بر اين مطلب اتّفاق دارند كه در كناره‌هاى دريا شهرهاى بزرگ بسيارى است ، كه امكان دارد در صحراهاى يكى از قاره‌ها و يا در جزاير پهناور يكى از اقيانوسها باشند . و روايت مازندرانى صريحا مىگويد كه در درياى ابيض ميانه - مديترانه - مىباشند و وجود همين جزاير علّت نامگذارى آن دريا به بحر ابيض شده است ، زيرا پيرامون آنها را آب سفيد رنگ صافى گرفته است كه رنگش با رنگ ديگر آبهاى دريا تفاوت دارد ، و هرگاه كشتىهاى كافران و محاربان ، وارد آن آبها مىشود ، با قدرت خداوند و توجّهات حضرت بقية اللّه - عليه السلام - غرق مىشوند .\r\n( 2 ) اين مجموعه سرزمينى بزرگ و گسترده را در روى زمين تشكيل مىدهد ، زيرا هر يك از شهرهاى آن با ديگرى ، دوازده و يا پانزده روز راه فاصله دريايى و يا خشكى - با وسايل مرسوم و رايج قرن ششم و يا هفتم هجرى - دارد ، كه اين مسافت تقريبا فاصلهء ميان مكّه و مدينه منوّره در حجاز ، و يا بصره و بغداد در عراق ، مىباشد .\r\nبا وجود پهنه گسترده و مساحت زياد ، اين سرزمين را باغها و روستاهاى بسيارى احاطه كرده است كه به هزار و دويست روستا ، در اطراف هر شهر ، مىرسد . بدين ترتيب ساكنان آن را بايد بيش از ده ميليون نفر بدانيم و لذا دولت متوسطى مىباشد كه مىتواند نمونه‌اى از يك جامعه اسلامى به بهترين روش را تشكيل دهد .\r\n( 3 ) اين مجموعه ، از زيباترين صحنه‌هاى طبيعى و بهترين شرايط اقتصادى برخوردار است ، به نحوى كه زبان را ياراى توصيف آن نيست . و در اين ميان كافى است كه بدانيم بسيارى از خانه‌هاى آنجا ، از سنگ مرمر شفاف ساخته شده است و گرداگرد هر شهرى ، را صدها مزرعه و بوستان با هواى آزاد و\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nميوه‌هاى فراوان فرا گرفته است .\r\n( 1 ) و به صريح روايت انبارى ، گرگ و ميش با صداقت و الفت هر چه تمامتر در مزارع آنجا مىچرند . درندگان و حيوانات ، بين مردم به راحتى و آزادى گردش مىكنند و به كسى آسيب نزده ، حادثه‌اى پديد نمىآورند .\r\nشهرها داراى بازارهاى بسيارى هستند كه كالاهاى گوناگون و اجناس رنگارنگ را عرضه مىكنند . گرمابه‌هاى بسيار نيز در اين شهرها وجود دارند و در وسط شهر مسجد بزرگى است كه براى اقامه نماز جمعه ، مردم در آنجا اجتماع مىكنند . و از سمت دريا ، در اطراف شهر برج و باروهايى است كه شهر را از هجوم و حمله دشمن محافظت مىكند .\r\n( 2 ) آئين ساكنان اين بلاد ، اسلام ، و مذهبشان ، شيعه اثنا عشرى است . اخلاق و رفتار بزرگوارانه آنان را - كه بايد از آن صحبت شود - انبارى چنين توصيف مىكند : بهترين اخلاق انسانهاى روى زمين را دارند . در امانت داراى و ديانت و راستگويى نظيرى ندارند . سخنشان از بيهوده‌گويى و غيبت و ياوه‌گويى و دروغ و سخن‌چينى خالى است . حقوق و ماليات شرعى را مىپردازند . بر دادوستد آنان روح اطمينان و خوش گمانى حاكم است ، بدان حد كه فروشنده به خريدار گويد :\r\nبراى خود وزن كن ، و بردار ، و برداشت حقّ تو ، نيازى به وجود من ندارد . و به مجرّد اينكه صداى اذان بلند مىشود ، مردم كارهاى خود را رها كرده ، مرد و زن به اداى نماز مىپردازند .\r\n( 3 ) اجتماعات مردم اين شهرها ، با هميارى و الفت و مهربانى همراه است ، هرگاه شهر و يا جزيره‌اى نيازمند كمك و همراهى باشد ، و يا مواد كشاورزى نداشته باشد ، كالاهاى مورد نيازشان از جاهاى ديگر ، به طور مجانى و رايگان ، بدانجا فرستاده مىشود .\r\n( 4 ) طبق روايت مازندرانى ، بر اين جوامع ، فرمانرواى واحدى حكمرانى مىكند - و بنابه گفتهء انبارى ، چندين حاكم از سوى حضرت مهدى عليه السلام منصوب گشته‌اند - كه نايب خاص حضرت به حساب مىآيد و لذا او نماز جمعه را - به دليل تحقق شرط وجوب آن ، كه وجود امام معصوم و يا نايب خاص او مىباشد - اقامه مىدارد .\r\n\r\n","description":"","footnote":"","page_name":" 95 ","page_number":95},
  {"content":"\r\n\r\n( 1 ) همين فرمانروا ، كه نايب خاص حضرت است ، نماز جماعت را نيز در اوقات آن اقامه مىكند ، و هموست كه در مورد مسائل شرعى مردم فتوا مىدهد و ميان آنان قضاوت مىكند ، و به صريح روايت مازندرانى ، علوم عربيه ، اصول دين ، و فقه را از حضرت بقية اللّه - عليه السلام - فرا گرفته ، تدريس مىنمايد . و اگر نياز به مجادله و بحث ، پيرامون مسائل اعتقادى باشد ، به طور صريح و قاطع به مجادله مىپردازد و در تمام اين مناظرات پيروز مىشود . وى ، دستى دهنده ، و سفره‌اى گشوده بر روى ميهمانان دارد .\r\nدر گذشته نام چندين نفر از فرمانروايان اين شهرها را ذكر كرديم . پنج نفر از آنان از اولاد آن حضرت - عجل اللّه تعالى فرجه - بودند - طبق روايت انبارى - و طبق روايت مازندرانى ، يكى از نوادگان حضرت حاكم و فرمانرواست .\r\n( 2 ) مردم ، از فرمانرواى خويش ، اطاعت همه جانبه دارند ، و سخن آخر هميشه سخن اوست و در دل مردم ابهت و عظمت هر چه تمامتر دارد . گاهگاهى خبرهايى مىدهد كه عادتا نبايد از آنها خبرى داشته باشد . مثل اينكه گاهى اسامى مسافران تازه وارد را مىگويد و اين خود نشانه راستگويى و پايهء حكومت اوست . البته اين پيشگويىها ، آگاه ساختن از غيب نيست ، بلكه او اينها را از امام مهدى - عليه السلام - اگر چه با واسطه - نقل مىنمايد . و خود آن حضرت - عليه السلام - عالم است به تعليم خداى عزّ و جل او را ، از طريق الهام و مانند آن و لذا در روايت آمده است كه راوى مىگويد : عرض كردم : از كجا اسم من و نام پدرم را مىدانى ؟ پاسخ داد : بدان كه خصوصيات و ريشه و اصل و نسبت تو و مشخصات اسم تو و نام پدرت - كه خدا رحمتش كند - قبلا به من رسيده است . « 16 » و جز اين نمىتواند باشد كه اين مطالب ، قبلا از سوى حضرت مهدى - عليه السلام - به او رسيده است .\r\n( 3 ) خود حضرت مهدى - عليه السلام - در اين مجتمعات به صورت ناشناس ، و يا كناره‌گيرى از جامعه ، حتى فرمانروايان ، با اينكه مورد اعتماد مىباشند ،\r\n\r\n\r\n","description":"","footnote":"\r\n( 16 ) بحار الانوار ( كمپانى ) 13 / 140 ؛ طبع جديد 52 / 165 .\r\n","page_name":" 96 ","page_number":96},
  {"content":"\r\n\r\nزندگى مىنمايد و هرگاه به مسافرت و يا به حج رود ، باز به همين جا بر مىگردد .\r\nتعليمات خود را از طريق نامه‌نگارى به حاكم مىآموزد و نظر قاطع خود را ، دربارهء رويدادهاى اجتماعى كه مردم نيازمند آنها هستند به فرمانروا ابلاغ مىكند . چنان كه اين مضمون در روايت مازندرانى وجود دارد . و بدين ترتيب آن حضرت - عليه السلام - اشراف و نظارت همه جانبه بر اين حكومت نمونه دارد .\r\nيادش در آنجا زنده و به دستوراتش در اين جامعه عمل مىشود . توده‌هاى مردم بر اساس اخلاص و اعتقاد به او تربيت يافته و در انتظار ظهور او به سر مىبرند و اين مسأله بين تمامى طبقات مردم رايج است ، به طورى كه در گفتار خود ، فقط به آن حضرت سوگند ياد مىكنند .\r\n\r\nاشكالات وارد بر اين دو روايت\r\n: ( 1 ) آنچه عرضه شد ، نما و تصويرى كلّى است ، از جامعهء نمونه‌اى كه حضرت مهدى - عليه السلام - تشكيل مىدهد ( بر طبق اين دو روايت ) و لكن نمىشود اين دو روايت را بطور مطلق و همه جانبه درست بدانيم ، زيرا اشكالات متعددى بر آنها وارد است ، كه در اينجا سه اشكال مهم را يادآور مىشويم :\r\n( 2 ) اشكال اوّل :\r\nكره زمين ، در اين زمان ، و بلكه از قرنها قبل ، وجب به وجب و متر به متر ، شناسايى شده است و مردم بر تمام زوايا و گوشه‌هاى آن آگاه گشته‌اند ؛ ولى با اين همه هيچ كس بر چنين جايى دست نيافته و بر اين گونه جزيره‌ها و شهرها ، آگاه نشده است . و اگر وجود مىداشت ، به طور حتم و مسلّم شناخته مىشد و از مهمترين مراكز اسلامى به حساب مىآمد . بنابراين به طور قطع چنين مكانى وجود خارجى ندارد . « 17 »\r\n\r\n\r\n","description":"","footnote":"\r\n( 17 ) البتّه به اين قاطعيّت كه نويسنده محترم با خوشبختى به كشفيّات و تحقيقات سيّاحان و جهانگردان اظهار نظر فرموده‌اند نمىشود گفت . زيرا بسيارى از اماكن روى خشكى زمين ، وسط درّه‌ها و اواسط كوير و بالاى كوهها هنوز دست تحقيق بشر بدانجا نرسيده و آنچنان نيست كه وجب به وجب گزارش كرده باشند . لذا از باب اينكه « عدم الوجدان لا يدلّ على عدم الوجود » نمىشود به طور قطع و كلّى انكار كرد . ( مترجم ) .\r\n","page_name":" 97 ","page_number":97},
  {"content":"\r\n\r\n( 1 ) و امّا اين پندار ، كه اين سرزمين از ديدگان همهء جهانيان ، پنهان مىباشد ، چنان كه وضع خود حضرت مهدى - عليه السلام - نيز بدين گونه است - اگر نظريّهء اوّل در مورد نحوهء غيبت صحيح باشد - نظرى است كه برخى از محققين آن را ابراز داشته « 18 » و براى تأييد آن وسعت قدرت خداوند ، و روايتى را كه طبق آن ، حضرت رسول اكرم - صلّى اللّه عليه و آله و سلّم - به هنگام اداى نماز ، در برخى اوقات از ديد كفّار مخفى مىمانده است ، شاهد آورده‌اند .\r\n( 2 ) و ليكن اين استدلال امكان عقلى اين گونه پنهانى را اثبات مىكند ، نه وقوع آن را . و ما نيز قدرت بىنهايت خداوند را در بالاتر و بزرگتر از اين اندازه قبول داريم ، لكن وقوع اين جزاير در خارج را نفى مىكنيم و ميان پنهان شدن حضرت مهدى - عليه السلام - و يا حضرت رسول معظم - صلّى اللّه عليه و آله و سلّم - و مخفى بودن اين شهرها تفاوت مىگذاريم .\r\n( 3 ) چرا كه پنهان شدن حضرت مهدى - عليه السلام - و يا رسول اكرم - صلّى اللّه عليه و آله و سلّم - براى اين است كه وجود مباركشان از گزند آفات ، مصون مانده ، بتوانند به هدايت مردم پردازند و بر آنان حجت را تمام نمايند . پس پنهان شدن آنان با قانون معجزات مطابق است ، زيرا آن قانون عبارت است از اينكه هرگاه كامل ساختن حجّت ، متوقف بر معجزه باشد ، خداوند آن را به وجود مىآورد و توسط آن نواميس طبيعى را خرق مىنمايد و در خارج از اين حد معجزه‌اى پديد نمىآورد . « 19 » و بر اساس همين اصل ، نظريّه اوّل را كه - نظريّه خفاء بدن باشد - رد كرده ، نپذيرفتيم ، زيرا براى سلامتى حضرت مهدى\r\n\r\n\r\n","description":"","footnote":"\r\n( 18 ) نجم ثاقب / 227 .\r\n( 19 ) اگر مقصود از كامل ساختن حجّت اينست كه اتمام حجّت بر منكران و ناباوران كند و مىبايست هميشه صدور معجزات در مقابل آنان باشد تا بهانه‌اى براى ايمان نياوردن نداشته باشند ، به اين معنى و با اين قاطعيّت نمىتوان چنين قانونى براى معجزات وضع كرد . ولى اگر مقصود از اكمال حجّت معناى وسيعى است كه شامل تكميل و استوارسازى عقيده معتقدان و تشديد و ازدياد محبّت و دوستى دوستان نيز بشود ، در آن صورت قانون صدور معجزه محدود مىشود به عدم بيهودگى و ترتّب هدفى عقلانى بر آن . و در آن صورت بروز بسيارى از امور خارق العاده از مقام ولايت ائمّه ، بجا و بمورد و قابل پذيرش است . ( مترجم )\r\n","page_name":" 98 ","page_number":98},
  {"content":"\r\n\r\n- عليه السلام - و دورى ايشان از آفات ، نيازى به پنهانى دائمى نيست .\r\n( 1 ) و اما نسبت به پنهان شدن يك شهر و يا يك جامعهء اسلامى كه بخواهد بطور كلّى از ديده‌ها پنهان شود ، براى برپا داشتن حجّت و يا اتمام آن نيازى بدان گونه پنهانى نيست ، زيرا فرض بر آن است كه افراد جامعه انسانى با اسلام آشنا شده و حجت بر آنان تمام گشته و ديگر نيازى به انجام معجزه نيست ، و فرض بر آن بود كه در دامن بودن چنين جامعه‌اى از خطر دشمنان متوقف بر پنهانى آن است و چنين مسأله‌اى در اسلام شناخته نشده و از قانون عمومى معجزات خارج است و لذا درباره آن معجزه‌اى روى نمىدهد . و بنابراين اگر چنين جامعه و كشورى باشد بناچار بايد ظاهر و آشكار بوده باشد ، كه در اين صورت شناخته مىشود ، و چون نه ظاهر است و نه شناخته شده ، پس وجود خارجى ندارد .\r\n( 2 ) و در صورتى كه پنهان شدن يك جامعه مسلمان ، براى بر كنار بودن از آفات دشمنان ، درست باشد ، بايد غيب شدن اجتماعات اسلامى ديگرى را كه در طول تاريخ ، در معرض هجوم دشمنان قرار گرفته‌اند ، صحيح بدانيم ، و ليكن چنين چيزى روى نداده است و اگر قانون معجزات وقوع آن را ايجاب مىنمود ، به هر حال روى مىداد .\r\nگاهى گفته مىشود كه در اين جامعهء نمونه فرضى ويژگى بزرگى است كه آن را از ساير جوامع ممتاز ساخته است و آن وجود حضرت مهدى - عليه السلام - در آنجا مىباشد ، بناچار جايز است خداوند اين سرزمين را به غيب بودن اختصاص دهد .\r\n( 3 ) و ليكن اين انديشه بطور كلى ناصحيح است ، زيرا اگر سلامتى و بقا و غيبت حضرت بقية اللّه ، متوقف بر پنهانى آن شهرها باشد ، اين پنهانى امر صحيحى خواهد بود و ليكن چنين ملازمه‌اى ميان سلامتى حضرت و پنهانى شهرها نيست ، زيرا بنابر هر دو نظريّهء اساسى كه در مورد نحوهء غيبت مطرح است ، آن حضرت - عليه السلام - مىتواند سلامتى خويش را در هر جاى عالم كه باشد حفظ كند ، بدون اينكه نيازى به غيب شدن شهرها باشد ، و لذا براى اين جامعه ديگر ويژگى خاصى بجا نخواهد ماند .\r\n( 4 ) و حتّى مىتوانيم - با توجه به آنچه در مورد اتمام حجّت ذكر شد - بگوييم\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nكه اقامهء حجّت بر اين مجتمع نه تنها متوقف بر غيب شدن آن نيست ، بلكه كامل كردن حجّت بر آن متوقف بر ظاهر بودن آن و وجود آن به صورت جزئى از عالم بشرى است ، و اين مطلب از قانون تمحيص و امتحان الهى كه بر پايهء عقل و نقل ثابت شده است استفاده مىشود . چرا كه يك فرد مسلمان و يا يك جامعهء اسلامى ، هر چقدر با هجوم امواج كفر روبرو گشته و در مقابل انحرافات گمراه‌كننده مقاومت كند ، و در راه دين و آيين مقدّس خويش ، فداكارى كند ، به همان اندازه ايمانش قويتر و راسخ‌تر و اراده‌اش پابرجاتر و نيرومندتر مىگردد . پس درگيرى نظامى و يا عقيدتى او با كفر و انحراف ، خود جزئى از برنامه و سنت امتحان خداوندى است ، تا هر كس هلاك گشته از روى دليل باشد و آن كس كه زندگى يابد و جاويدان شود نيز با دليل و برهان باشد .\r\n( 1 ) بدين ترتيب اتمام حجّت متوقف بر اين برخورد و درگيرى است و در بخشهاى آيندهء اين كتاب خواهيم ديد كه ظهور حضرت مهدى - عليه السلام - متوقف بر اين آزمايش و تمحيص است . و اين برخورد و اين آزمايش در جامعه‌اى روى خواهد داد كه ظاهر و آشكار و با ساير جوامع مرتبط باشد ، نه در جامعه‌اى كه در پنهانى ، با راحتى به سر برد و با افكار و انديشه‌هاى خود زندگى كند .\r\nبنابراين قانون عمومى تمحيص و امتحان و قانون معجزات ، با غيب بودن هر جامعهء مسلمان و يا بركنارى و عزلت آن از عالم ، منافى مىباشند . پس اگر اين مجتمع نمونه وجود داشته باشد ، بايد ظاهر باشد ، و چون چنين نيست ، پس وجود هم نخواهد داشت .\r\n( 2 ) مقصود ما از آنچه در گذشته گفتيم كه اين دو روايت بر همان اساس نظريّه اوّل پايه‌گذارى شده‌اند ، همين مطلب است و اكنون دانستيم كه نظريّه اختفاى جامعه از نظريّه اوّل كه خفاء بدن باشد ، دور تر و بيهوده‌تر است ، زيرا با پذيرفتن نظريّه دوم ، ديگر نيازى به اين مطلب نداريم . امّا نسبت به شهرها نيز هر يك از دو قانون معجزات و تمحيص و امتحان ، پنهانى آنها را نفى مىكنند .\r\nو كاش مىدانستم كه مدّعى پنهانى شهرها ، چرا به سياق دو روايت كه بر وجود آن شهرها دلالت مىكرد ، توجّه نداشته كه سياق آنها از دو نقطه نظر با اين\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nعقيده منافات دارد :\r\n( 1 ) نقطهء نخست : مضمون روايت مازندرانى است ، كه درياى سفيد بدان جهت بدين عنوان ناميده شده است كه آب صافى همچون آب فرات ، اطراف آن جزيره‌ها را فرا گرفته است و هرگاه كشتىهاى دشمنان بدانجا وارد مىشوند ، به قدرت خداوند و بركات حضرت بقية اللّه غرق مىگردند .\r\nاگر اين جزيره‌ها پنهان از ديده‌ها بودند ، چگونه دشمنان بدانجا راه مىيافتند ؟ ! آرى ، در اين صورت همان پنهانى براى حفظ و حمايت آنها كفايت مىكرد . بنابراين وجود اين آب صاف ، خود بهترين دليل بر عدم اختفاى اين جزاير است .\r\n( 2 ) نقطهء دوم : اگر اختفاء صحيح باشد ، بايد براى هيچ‌كس از بيرون معلوم نباشد ، بجز افرادى كه در درجه عالى وثاقت و اطمينان باشند ، زيرا اگر براى ديگر افراد اين مسأله كشف شود ، احتمال خطر و حمله دشمنان وجود دارد . پس هنگامى كه كاروان راوى در دريا به اين جزيره‌ها رسيده و مسلمانها و مسيحيانى با اختلاف مذهب و روشهايى كه دارند در آنجا هستند ، وجود اين قبيل افراد غير مطمئن عدم اختفاء را تأكيد مىكند .\r\n( 3 ) اشكال دوم :\r\nاين دو روايت انبارى و مازندرانى ، با بسيارى از روايات ديگر تعارض دارند .\r\nاين روايات گرچه مضامين مختلفى دارند ولى همگى در نفى مضمون اين دو روايت اتفاق دارند ( البته هر كدام از جهت خاص خود ) و در باب تعارض روايات ، اين قاعده ثابت شده است كه هرگاه يك يا دو خبر با مجموعهء بسيارى از اخبار ديگر - كه مضمون مشترك آنها قطعيّت پيدا كرده - تعارض داشته باشند ، در اين صورت آن روايات فراوان را بر آن يك و يا دو روايت مقدّم مىداريم و براى آن يك يا دو خبر اعتبارى باقى نمىماند .\r\n( 4 ) مجموعهء اخبار معارض با اين دو روايت را ، در چند گروه دسته‌بندى مىكنيم :\r\nگروه اوّل اخبار آزمايش و امتحان خدايى است ؛ همچون فرمايش امام\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nباقر - عليه السلام - كه فرمود :\r\n« بسيار دور است ، بسيار دور است ، فرج ما روى نخواهد داد ، تا وقتى كه غربال شويد و سپس غربال شويد - اين جمله را سه بار فرمود - تا اينكه خداوند متعال تيره‌ها را از بين ببرد و صافها را نگاه دارد » .\r\nو مانند فرمايش حضرت صادق - عليه السلام - :\r\n« به خدا سوگند همانا از يكديگر جدا مىشويد ، به خدا سوگند همانا آزمايش خواهيد شد ، به خدا سوگند همانا غربال خواهيد شد همچون غربال شدن روان « 20 » از گندم » .\r\n( 1 ) اين قبيل اخبار و روايات بسيارند كه بر قانونى الهى كه به جهت آن غيبت كبرى روى داده است دلالت مىكنند و اين يك قانون همگانى براى تمام افراد انسانى است و نمىشود آن را براى عدّه‌اى مخصوص و يا جامعه خاصى استثناء زد ، و دانستيم كه اختفاء و پنهانى از ديده‌هاى مردم ، با امتحان و تمحيص منافات دارد و مستلزم اين است كه اين قانون عمومى شامل آن جامعهء پنهان نشود .\r\nبنابراين اخبارى كه دلالت بر تمحيص و تصفيه مىكنند ، وجود جامعه‌اى را كه مشمول مضمون آنها نشود ، نفى مىكنند .\r\n( 2 ) گروه دوم شامل رواياتى است كه دلالت دارند بر سكونت حضرت مهدى - عليه السلام - در اماكن ديگر ، غير از آنجا كه در آن دو روايت آمده است .\r\nمانند مدينه منوّره ( چنان كه در يك روايت بود ) و در صحراها و بيابانهاى خشك ( در روايتى ديگر ) . ما ، اگر چه اين روايات را مورد اشكال قرار داديم ، ولى توانائى معارضه و مقابله اين دو روايت مورد بحث ، نمىتوانيم ناديده بگيريم و اين دو نيز مىتوانند در بىاعتبار ساختن آن دو روايت ، با مجموعه روايات ديگر متعارض ، شركت داشته باشند . علاوه بر اين روايات ديگرى نيز وجود دارد كه دلالت بر سكونت حضرت در اماكنى ديگر دارند و فعلا نيازى به ذكر آنها نيست .\r\n( 3 ) گروه سوم اخبار و روايات بسيارى است كه دلالت دارند بر مشاهدهء\r\n\r\n\r\n","description":"","footnote":"\r\n( 20 ) گياهى است كه غالبا ميان گندم مىرويد و دانه آن شبيه دانه گندم است ولى از آن كوچكتر مىباشد و اگر خورده شود ، خواب مىآورد . ( مترجم )\r\n","page_name":" 102 ","page_number":102},
  {"content":"\r\n\r\nحضرت مهدى - عليه السلام - در غير آن شهرها ، و كثرت آن روايات به حدّى است كه نمىشود آنها را ناديده گرفت .\r\n( 1 ) اين روايات وجود آن حضرت را در برخى از اوقات ، در جاهاى ديگرى خارج از آن مناطق مفروض اثبات مىكنند ، و بلكه از آنها چنين برمىآيد كه امام - عليه السلام - غالبا در آن شهرها زندگى نمىكنند .\r\nاين روايات ، خواه ناخواه ، با آن دو روايت كه حضرت را غالبا در آن شهرها مىدانست ، منافات داشته ، متعارض خواهند بود . زيرا اگر براستى آن شهرها محل سكونت حضرت باشند ، حضور آن بزرگوار در جاهاى ديگر ، بر سبيل تصادف و يا به صورت معجزه خواهد بود ، و هيچ‌يك از اين دو قابل تصوّر نيست . از روى تصادف بدين جهت امكان ندارد كه موارد ديدار آن قدر زياد هستند كه احتمال تصادف را بر طرف مىسازند و به صورت معجزه نيز امكان ندارد ، چرا كه با قانون معجزات تطبيق نمىكند ، زيرا اقامهء حجّت متوقف بر وجود اين معجزه نيست .\r\nو بلكه مىتوان گفت ، آنچه اخبار مشاهده به طور كلّى مىرسانند اين است كه حضرت مهدى - عليه السلام - در سرزمين عراق ساكن است و برخى اوقات كه مصلحت اقتضا كند ، به جاهاى ديگر نيز تشريف مىبرند ( اين مسأله را در فصول آينده توضيح خواهيم داد ) و بديهى است كه سكونت در عراق با سكونت رسمى در آن شهرهاى فرضى منافات دارد .\r\n( 2 ) گروه چهارم روايتى است كه از حضرت رسول اكرم - صلّى اللّه و عليه و آله و سلّم - به تواتر رسيده است و طبق آن حضرت مهدى - عليه السلام - پس از ظهور خويش :\r\n« يملأ الأرض قسطا و عدلا كما ملئت ظلما و جورا » :\r\n« زمين را از عدالت و دادگسترى آكنده مىسازد ، همچنانكه از ظلم و ستم پر شده است . »\r\nپر شدن زمين از ظلم و جور ، لازمه‌اش اين است كه بسيارى از مردم روى زمين ، با اينكه بين آنها اكثر افراد جامعه اسلامى نيز وجود دارند ، همگى ستمكار و منحرف باشند ، به طورى كه ديگر ممكن نباشد فرض شود كه يك\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nجامعه كاملى با اخلاص و وفادارى كامل نسبت به اسلام ، باقى مانده است . و عموميتى كه در اين روايات وجود دارد ، قابل استثناء و تخصيص‌بردار نيست و بنابراين وجود يك يا چندين جامعه كه همگى آن به طور دربست بر اسلام باقى و نسبت به آن وفادار باشند ، با اين روايات معارض خواهد بود . و هرگاه خبر واحد با يك خبر متواتر معارض باشد ، بايد متواتر را پذيرفته و واحد را رد كنيم .\r\n( 1 ) ممكن است چنين به ذهن آيد كه : مقصود از زمينى كه از ظلم و ستم پر مىشود ، همين زمين آشكار براى مردم است ، نه زمين پنهان چنان كه در آن دو روايت بود . بنابراين منافاتى ميان آن روايت متواتر و اين دو خبر وجود ندارد .\r\nپاسخ اين احتمال آن است كه : در اشكال اوّل گفته شد كه اين شهرها از ديده‌ها پنهان نيستند ، بلكه فقط از برخى جستجوگران و يا جاسوسان مخفى نگه داشته مىشوند ؛ كه البته اشكالاتى بر اين فرض وارد ساختيم . بنابراين اين سرزمين‌ها نيز داخل در همان زمين آشكار و مورد نظر روايات ظلم و جور مىباشد . و با در نظر گرفتن اين مطلب نمىشود گفت چنين سرزمين‌هايى وجود دارند .\r\n( 2 ) احتمال ديگرى كه ممكن است به ذهن برسد ، اين است كه اين سرزمين‌ها در طول غيبت كبرى وجود داشته و اخلاص و پايبندى آنها نسبت به اسلام در خلال اين دوران دوام دارد ، ولى پيش از ظهور آنها هم روى به فساد آورده و آن سرزمين‌ها را هم ظلم و جور فراگيرد و در آن صورت اين جمله صادق باشد كه :\r\nزمين را پر از عدل و داد مىكند ، چنان كه پر از ظلم و جور شده است .\r\nپاسخ اين احتمال اين است كه اين جوامع پايه‌ريزى بر اساس اسلام شده است تا دوام يابد و ديگر قابل انحراف نباشد ، زيرا فرض اين است كه تحت اشراف و رعايت خود حضرت مهدى - عليه السلام - مىباشند و بنابراين امكان انحراف براى آن مردم نيست . « 21 »\r\n\r\n\r\n","description":"","footnote":"\r\n( 21 ) در اين قسمت نكاتى را مىشود يادآورى نمود :\r\nالف : پر شدن زمين از ظلم و جور را با انحراف و فساد بايد دو چيز دانست ، زيرا فساد فردى ، انحراف در عقيده و ترك دستورات عبادى خداوند ، با ظلم و ستم نسبت به يكديگر تفاوت دارد .\r\n","page_name":" 104 ","page_number":104},
  {"content":"\r\n\r\n\r\n\r\n","description":"","footnote":"\r\nعلاوه بر اين ظلم بالسّويه عدل است . براى پر شدن زمين از ظلم و جور ، نيازى به اين نيست كه همگى افراد بشر ظالم باشند ، بلكه كافى است دو ابر قدرت شرق و غرب با يكديگر بسازند و يا رسما با يكديگر به ستيز آيند و صحنهء زمين را ظلم و جور فراگيرد ولى در عين حال يك جزيره چند ميليون نفرى و يا چندين ده و روستا ، از ظلم جهانى آنان در امان باشند .\r\nبهر حال وجود ظلم و ستم جهانى و فراگير روى زمين ، با وجود اشخاص و گروهها و يا چندين شهر داراى حكومت صالحه ، منافاتى ندارد . مگر نه اين است كه اگر بگوئيم روز عاشورا ، صحراى كربلا را ظلم و ستم فراگرفته بود ، منافاتى با وجود حضرت سيّد الشّهداء - عليه السلام - و وجود جامعهء كوچك اصحاب امام حسين ، كه جامعه‌اى نمونه و عادلانه بود ، ندارد .\r\nو مگر نه اين است كه اگر بدين نكته معتقد باشيم و وجود يك جامعه صالح و شايسته و يا يك گروه باتقوايى كه بين خود با عدالت زندگى مىكنند ، با ظهور امام ( ع ) منافاتى بدانيم ، ديگر بايد هر گونه حركت و تلاش پىگير را در راه ايجاد جامعه‌اى اسلامى ، محكوم كنيم و ديگر براى مجاهدات راستين اسلامى رزمندگان مسلمان و پيكار خستگىناپذير مردان راه حق ، و ايثار و فداكارى دانشمندان بزرگ اسلامى و شهادتهاى حماسه آفرين شهيدان بزرگى از فقها و دانشمندان اسلامى ، در طول تاريخ غيبت كبرى ، مفهومى نخواهيم يافت .\r\nب : نكتهء دوم اينكه مگر همان پنهان زيستن حضرت و مخفى بودن محلّ سكونت خود و يارانش ، يكى از مصاديق ورود ظلم و ستم بر آنها نيست ! ؟ آيا در صورتى كه قدرتهاى ستمگر درياها و هواها را در جستجوى پيدا كردن يك جامعهء نمونه اسلامى مىپيمايند تا به آنها دست پيدا كرده ، منطقه را ويران كنند و ساكنانش را به نيستى بكشانند ، خود مصداقى براى فراگيرى و جهانشمولى ظلم و ستم نيست ! ؟ بنابراين گرچه نيازى به اعتقاد بوجود آن شهرهاى فرضى وجود ندارد و اعتراضات پيشين وارد است ، ليكن بين روايات پر شدن زمين از ظلم و جور ، با اين دو روايت از اين جهت منافاتى نمىبينيم .\r\nج : نكته ديگر اينكه استدلال كرده‌اند كه چون اين جامعه تحت اشراف و زعامت حضرت مهدى - عليه السلام - است ، ديگر فاسد نمىشود . اين مطلب نيز چندان با واقعيّت سازگار نيست ، زيرا به هر صورت كه باشد ، اختيار و آزادى از انسانهاى تحت اشراف آن حضرت گرفته نمىشود . مگر بعد از ظهور حضرت بقيّة اللّه ، ديگر امكان انحراف در افراد وجود ندارد ! ؟ مگر قدرت روحى آن حضرت و اشراف ايشان ، بيشتر از رسول خدا ( ص ) و يا اجداد بزرگوار خويش مىباشد ! ؟ مگر تحت اشراف و زعامت رسول خدا ، افرادى كه چندين سال افتخار يار و صحابى بودن آن حضرت را دارا بودند ، بعدها انسانهايى جنايتكار و منحرف از كار در نيامدند ! ؟ مگر حديث مشهور « ارتدّ النّاس بعد\r\n","page_name":" 105 ","page_number":105},
  {"content":"\r\n\r\nاشكالات ديگرى نيز از سوى برخى روايات معارض ديگر بر اين دو روايت وارد است كه با ذكر آنها سخن به درازا مىكشد و بر پژوهشگران انديشمند پنهان نيست .\r\n( 1 ) اشكال سوم :\r\nجامعهء پندارى در چنان شرايطى ، نسبت به تعدادى از آموزشهاى اسلامى و عقايد دينى كمبود دارد و تشكيل يافته از كليت اسلامى نيست و چون از هر جهت كامل نيست ، نمىتوان گفت كه مؤسس چنين جامعه‌اى وجود مقدّس حضرت بقية اللّه باشد ، زيرا جامعه‌اى كه وى احداث كند جامعه‌اى از تمام جهات اسلامى و عادلانه خواهد بود ، مخصوصا كه براى چندين قرن تحت نظر آن حضرت اداره شده باشد و خود آن حضرت آن جامعه را از دستبرد دشمنان و نفوذ افكار غير اسلامى صيانت و نگهدارى فرمايد .\r\nاين كمبودها را مىتوان ناشى از خيالات و تفكّرات راوى دانست كه خصوصيّات روحى خود و انتظارات و اوهام خويش را در آنها وارد ساخته است . مقصود از راوى ، انبارى و مازندرانى ، هر دو مىباشند كه اين دو روايت توسط آنان نقل شده است . عواملى كه باعث به وجود آمدن اين مطلب شده‌اند عبارتند از :\r\n( 2 ) 1 - عامل شهرنشينى كه راوى در قرن ششم و هفتم از آن برخوردار بوده\r\n\r\n\r\n","description":"","footnote":"\r\nرسول اللّه » از خاطر نويسندهء محترم دور شده است ! ؟ مگر افرادى از بهترين اشرافها و دقيقترين نظارتهاى پيامبران خدا برخوردار نبودند و بعد خود ضرب المثلى براى كفر و كافران گشتند و مصداق اين آيه شريفه شدند كه :  ضَرَبَ اللَّهُ مَثَلًا لِلَّذِينَ كَفَرُوا امْرَأَتَ نُوحٍ وَ امْرَأَتَ لُوطٍ كانَتا تَحْتَ عَبْدَيْنِ مِنْ عِبادِنا . . .  ( سورهء تحريم / 10 ) ! ؟ مگر بر فرض كه در نظر گيريم تمام افراد اين جزيره فرزندان و نوادگان خود حضرت هستند ، اختيار و آزادى از آنها سلب شده و ديگر معصوم به تمام معنى مىشوند ! ؟ نه ، امكان آن هست كه همچون فرزند نوح و عموى رسول خدا جنايتكارترين افراد روى زمين بشوند ، با اين كه اشراف حضرت نوح و نظارت خاتم الأنبياء بر آنها باشد . و يا اگر گاهى در روى زمين جامعه‌اى صالح تشكيل يابد ، دليل بر آنست كه پيشواى آن جامعه از پيامبران خدا و ائمّهء اطهار شايسته‌تر مىباشد كه بگوييم آنها نتوانسته‌اند جامعه‌اى نمونه تشكيل دهند و اين فرد توانسته است ! ؟ ( مترجم )\r\n","page_name":" 106 ","page_number":106},
  {"content":"\r\n\r\nاست . ( 1 ) اين مطلب را در لابلاى روايات در چندين موضوع مىبينيم :\r\nالف : وجود برج و باروهاى اطراف شهر ، در مقابل دريا ، چون اينها مهمترين وسيله دفاع از شهرها در آن قرن بوده است .\r\nب : وجود آب صاف كه موجب غرق شدن كشتيهاى تجاوزگر بوده است .\r\nزيرا كشتيهاى جنگى مهمترين ابزار حمله و هجوم در آن دوره بوده است .\r\nج : راوى پافشارى زياد بر وجود مساجد و حمامهاى و بازارهاى فراوان در آن شهرها نموده و اينها از مشخصات اساسى شهرهاى قرن ششم و هفتم بوده است . و اگر راوى توجهى به مدارس و بيمارستانها و جمعيّتها و امثال آنها مىداشت ، از آنها نيز اسمى مىبرد .\r\nد : در اين دو روايت صحبتى از تجارت و بازرگانى نشده است و تنها راه گذران زندگى را در زراعت و كشاورزى دانسته است و فقط سخن از تجارت بازارى اندك ، در حدّ زندگى معمولى آنها و صنايع دستى نموده است . « 22 »\r\nه : تأكيد بر وجود سرزمين سبز و پهناورى كه اطراف شهرها را گرفته و از دهات و روستاهاى بسيار تشكيل شده است ، و اين همان شكل و نماى شهرهاى آن دوره بوده كه اين فضاى سبز ناشى از نظام خاص زمين داراى و طبقاتى جامعه بوده است و تفاوت بين شهر و روستا از همين ناحيه ايجاد شده و اين نظام فئوداليته و زمين‌دارى را اسلام نمىپذيرد و اسلامى نيست .\r\n( 2 ) موضوعات ديگرى نيز هست كه نيازى به بازگو كردن آنها نيست . فقط اين اندازه مىتوانيم بگوييم كه جامعه‌اى كه تحت نظارت مستقيم صاحب الامر - عجّل اللّه تعالى فرجه - تشكيل شود و گروهها و جوامع را با انديشه و دستور خود اداره فرمايد ، آن جامعه رنگ شهرنشينى اشرافى را ندارد ، بلكه لااقل\r\n\r\n\r\n","description":"","footnote":"\r\n( 22 ) اين قسمت را نويسندهء محترم كم لطفى كرده است . زيرا مسلّم است شهرى كه در يك جزيره واقع شده و شهروندانش با ديگر مردم دنيا دادوستدى ندارند ، خواه ناخواه تجارت رايجى نخواهد داشت . و اگر راوى سخنى از بازرگانى رايج بميان مىآورد جاى اشكال بود كه چگونه شهرى كه با دنياى بيرون در رفت و آمد نيست تجارت رايج و بازرگانى مهمّى دارد . ( مترجم )\r\n","page_name":" 107 ","page_number":107},
  {"content":"\r\n\r\nبرخوردار از انديشه و فرهنگى گسترده ، مدارس و بيمارستانها و بازرگانى رايج است و بهترين اشكال و انواع ابزار جنگى را دارا بوده ، روستاها را دگرگون ساخته و مردم و ساكنان آنها را با سواد و دانشمند مىنمايد تا بتوانند به يك جامعهء كامل عادلانه برسند .\r\n( 1 ) 2 - عامل فكرى و يا برخوردهاى سياسى كه در ذهن راوى از شكل حكومت حاكم در دولتهاى آن دوره تمركز يافته است .\r\nهمانطور كه در آن زمان ، در بسيارى از كشورها ، حكومت به شكل پادشاهى استبدادى بوده و پادشاهان خود حكم‌روا و فرمانده بوده ، مطلق العنان هر چه مىخواستند مىكردند ، نه مشاورى داشتند و نه مجلسى و نه نهاد قضايى و قانون‌گذارى و نه هيچ نهادى ديگر از اين قبيل نهادهاى اجتماعى رايج در زمان ما ، بلكه يا خود پادشاه كارها را انجام مىداده و در هر كارى شركت مىكرده و يا اينكه كارها را رها مىكرده و نسبت به آنها بىتفاوت بوده است ؛ به همين ترتيب ، در ذهن راوى جامعهء عادلانه حضرت مهدى - عليه السلام - نيز به همين صورت بوده است . با اينكه اينچنين فرمانروايى مطلق العنانى از روح اسلام دور است ، زيرا اگر چه اسلام براى زمامدار جامعهء خود ، صلاحيّت همه جانبه‌اى در هرگونه دخل و تصرف قائل است ، و لكن تمام كارها را ، رئيس مملكت اسلامى خود انجام نمىدهد ، بلكه كارها را بين مؤمنين مورد اطمينان تقسيم كرده ، هر يك را طبق شايستگى و لياقتى كه دارد به كار مىگمارد ؛ عده‌اى را قاضى و عدّه‌اى را مشاور مىنمايد ، و در عين حال تسلط كامل و همه جانبه بر همه دارد .\r\nاين خصوصيّت بارز اسلامى را راوى به كلى از خاطر برده و نامى از آن نبرده است . بنابراين ، آن جامعه اين خصوصيّت بارز را فاقد بوده و نسبت به يك جامعهء نمونه اسلامى كامل ، كمبود خواهد داشت .\r\n( 2 ) ممكن است به ذهن برسد كه وقتى حضرت مهدى - عليه السلام - خود از طريق نامه‌نگارى و فرستادن نماينده براى كارها ، امور اين جامعه را اداره مىكند ، ديگر نيازى به اين تشكيلات نيست .\r\nپاسخ اين اشكال اين است كه اين اشراف ، مقتضى آن است كه حضرت\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nزمام امر را در مسائل كلّى مملكت در دست داشته و نظارت عاليه بر كارها بكند و از طريق مراسله ، قانون‌گذارى و خطمشى فكرى و اجتماعى حكومت را ترسيم كند . امّا نظر قاطع دادن در جزئيّات امور براى ميليونها نفر ، كارى است كه از طريق نامه‌نگارى ساخته نيست ، مگر اينكه به صورت اعجاز انجام شود كه آن هم براى اداره مملكت و رهبرى و زمامدارى ، بعد از اينكه اتمام حجّت شود ، راه درستى نيست .\r\n( 1 ) اشكال ديگرى كه به ذهن مىرسد ، آن است كه رسول اكرم - صلّى اللّه عليه و آله - رهبرى مردم و رياست بر آنها را به تنهايى انجام مىداد چه اشكالى دارد كه در هر عصرى رهبر جامعه اسلامى نيز همچون نبى مكرم عمل كرده و به تنهايى مملكت را اداره كند ؟\r\nپاسخ آن است كه بين نبى اكرم و رهبران جامعه به طور عموم و رهبران آن شهرها تفاوت بسيارى است كه دو فرق عمده را در اينجا متذكّر مىشويم :\r\nتفاوت اوّل : مسلمانها در زمان رسول خدا - صلّى اللّه عليه و آله - نسبتا اندك بوده و نيازهايشان نيز گسترده نبود و سطح زندگى پايين بود و لذا رهبرى اجتماعى براى يك انسان نابغه ، و يك شخصيّت كم نظير همچون رسول اكرم - صلّى اللّه عليه و آله - در چنين جامعه كوچك امكان‌پذير خواهد بود كه بتواند به تنهايى در همه كارها دخالت كند ، و ليكن وقتى مردم زياد شده ، نيازمنديها فزونى يافت و دولت گسترش پذيرفت ، ديگر به تنهايى اداره كردن امكان ندارد ، هر چند رهبر نابغه و كم نظير باشد . زيرا محال است در وقت كمى به هزاران مسأله توجّه كرد .\r\nتفاوت دوم : رسول خدا جامعه خويش را رو در رو و با حضور در ميان مردم رهبرى مىكرد ، در صورتى كه روايت مىگفت كه حضرت مهدى - عليه السلام - جامعه خود را از طريق مراسله و نامه‌نگارى اداره مىنمايد و بديهى است كارى كه از طريق مواجهه و رو در رو مىتوان انجام داد ، از طريق مراسله و نامه‌نگارى امكان‌پذير نيست .\r\n( 2 ) 3 - عامل فكرى و رويارويى با قواعد و قوانين اجتماعى دينى و دانشمندان\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nآن ، كه اين زمينه‌هاى فكرى در تمامى مردمى كه در چنين اجتماعى زندگى مىكنند و از علماى دينى تقليد مىكنند وجود دارد . ( 1 ) اين تأثرات را در چندين موضع از روايت مشاهده مىكنيم :\r\nالف : تمركز دادن در كارهاى اسلامى ، به جنبهء عبادات و بىتوجهى كامل يا غالب نسبت به روابط اجتماعى و وظيفهء امر به معروف و نهى از منكر و ديگر مسئوليتهاى اجتماعى ، كه از زمانهايى نسبتا دور ، در جوامع اسلامى ما كمتر بوده است . و لذا راوى از همين زاويه به جامعه و مدينهء فاضلهء حضرت مهدى - عليه السلام - نگريسته و ديگر زواياى مهم اسلامى را ناديده گرفته است .\r\n( 2 ) ب : عمل و كار اسلامى ، نزد دانشمندان اسلامى ، بيشتر منحصر به تدريس و اقامهء جماعت و فتوا دادن بوده ، و هرگاه كسى سؤال كند كه كار شما چيست ، همين‌ها را به زبان مىآورند و جز مصالح و منافع شخصى چيز ديگرى از مسائل و مسئوليتهاى اجتماعى در نظرشان نبوده است . و لذا به اعتقاد اين راوى ، رئيس مملكت اسلامى و بزرگ رهبر مدينه فاضله ، كارش منحصر به همين تدريس و اقامه جماعت و امثال اينهاست . با اينكه علماى ما ، گرچه غالبا به سبب ناتوانى از به عهده گرفتن حكومت در اجتماع ، اين چنين بوده‌اند ، و ليكن بزرگ فرمانده دولت اسلامى فتوايش همان قانون همگانى است ، اعلاميه‌هايش همان تعيين خطمشى سياسى جامعه است ، تا مردم توسط آن با گرفتاريهاى خود آشنا شده ، اهداف و ديدگاههاى خود را دانسته ، راه حل مشكلات را بفهمند . و او ، خود يا نايب ويژه‌اش ، نماز جمعه را بپاداشته و خطبهء آن را مىخوانند . اما تدريس علوم عربى و حتّى فقه و اقامه نماز جمعه در ساير شهرها ، گاهى مىشود كه گرفتاريهاى فرمانده و مسئوليتهايش ، مانع از انجام اينها مىشود ، در اين صورت اينها را به ديگران واگذار مىنمايد ، چنان كه قضا و بسيارى از كارهاى ديگر مملكتى را به نايبان و وكيلان واگذار مىكند .\r\nهيچ‌يك از اين كارها را راوى به زبان نياورده است ، بنابراين اين شهر و مدينه از ويژگيهاى يك شهر اسلامى برخوردار نيست . لذا نمىشود آن را به حضرت بقية اللّه - ارواحنا فداه - نسبت داد .\r\n( 3 ) ج : خصوصيّتى كه در بسيارى از مسلمانان پيرو مذاهب گوناگون اسلامى\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nوجود دارد كه فقط به مذهب خود روى آورده و بدان اهميّت مىدهند و از مفهوم عام اسلامى چشم پوشيده ، مسائل عمومى اسلام را ناديده مىگيرند . اين روحيه از تعاليم اسلامى بدور است ( 1 ) و همين خصوصيت را راوى در جامعهء پندارى خويش در دو زمينه مطرح ساخته است :\r\nزمينه نخست : جدل و مناظره طولانى عميقى كه حاكم اين شهر بدان همّت گماشته و بر اساس يك مذهب خاص پايه‌گذارى شده و فقط سعى بر آن دارد كه يك مذهب خاص را اثبات كند و مذاهب ديگر را ابطال نمايد ، و هيچ توجّهى به اثبات حقانيّت اسلام در مقابل اديان و مذاهب ديگر ندارد . با اينكه در بين حاضرين عدّه‌اى از افراد مسيحى نيز وجود دارند ، اين حاكم هيچ‌گونه فكرى براى مسلمان كردن آنها ندارد . و اين از مسائلى است كه جاى بسى تأسّف شديد است .\r\n( 2 ) زمينهء دوم : اين جامعهء فرضى با اينكه به شكل يك دولت اسلامى است ، لكن هيچ‌گاه به فكر ارشاد و هدايت جهان خارج از خود نيست و براى آن كار نه دست به تبليغ همگانى مىزند و نه اقدام به جهاد مىنمايد . با اينكه يكى از بديهىترين و مسلّمترين دستورات اسلامى ، سرپرستى و زمامدارى و هدايت دولت اسلامى است ، نسبت به تمام ملّتها و دولتها . و در طول تاريخ هيچ دولت اسلامى نيامده كه خود را موظف بدين وظيفه نداند ، بلكه بر آن ، چه واقعا و يا ظاهرا همّت گماشته است و دليلى ندارد كه اين دولت و جامعه فرضى در آن شهرها ، از زير بار اين وظيفه بيرون رود .\r\n( 3 ) 4 - عامل چهارم متأثر بودن راوى است از برخوردهاى معصومين - عليهم السلام - و كارهايى كه آنها در زمان زندگى و حضورشان در جامعه ، انجام مىداده‌اند . اين مطلب در روايت او از دو جهت روشن مىشود :\r\nجهت اوّل : آنچه راوى شنيده ، كه ائمه داراى معجزه بوده و از غيب خبر مىداده‌اند . لذا چنين پنداشته كه حاكم اين شهرها بايد داراى معجزه باشد و از غيب نيز خبر دهد . و حال آنكه براى اداره كردن جامعه اسلامى نه معجزه لازم است و نه آگاهى از غيب . زيرا بعد از آنكه اتمام حجت شد ، و مردم با دليل و\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nبرهان به ديانت اسلام گرويده و حكومت اسلامى را پذيرفتند ، بايد طبق ظواهر شرع با آنها رفتار شود ، چنان كه دولت رسول اكرم - صلّى اللّه عليه و آله - نيز چنين اداره مىشد و رسول اللّه فرمود كه : جز اين نيست كه من ميان شما بنابر بيّنات و سوگندها داورى مىكنم . « 23 » اين حديث ، روايتى صحيح و مستفيض است و مقصود از حصرى كه در آن به كار رفته ، اين است كه آن حضرت - صلّى اللّه عليه و آله - از معجزه و علم غيب در قضا استفاده نمىنمايد . و در ديگر موارد مربوط به ادارهء حكومت نيز بنابر همين ظاهر عمل مىشود ، مگر در مورد اتمام حجّت و اثبات هدايت و حق ، در صورتى كه نياز به معجزه باشد ، آورده مىشود .\r\n( 1 ) ممكن است چنين به نظر آيد كه اخبار غيبيه‌اى كه از حاكم اين شهر صادر شده و اسم اين شخص و نام پدرش را بدون سابقه و آشنايى قبلى برده است ، براى اين بوده كه حجّت را بر وى تمام كند و او را بر حقانيّت خويش آگاه سازد و از اين جهت طبق قانون معجزات خواهد بود .\r\nپاسخ اين مطلب اين است كه اگر چه اين امرى محتمل است ولى مناسبتهاى ديگرى كه براى اقامه معجزه وجود داشته و در عين حال معجزه‌اى اقامه نمىشده است با اين احتمال منافات دارد . مثلا در آنجا كه عدّه‌اى مسيحى وجود داشته‌اند كه لازم بوده هدايت شوند و نيز مسلمانهاى ديگرى از ساير مذاهب اسلامى بوده‌اند كه بايستى مذهب شيعه به آنان شناسانده مىشد ، و در عين حال براى هدايت و ارشاد و اتمام حجّت بر آنها ، اقامه معجزه ننموده است ، و فقط براى يك مسافرى كه خود ايمان دارد ، از راه معجزه و اخبار از غيب ، اسم او و اسم پدرش را به زبان آورده است .\r\n( 2 ) جهت دوم : در تاريخ غيبت صغرى بدين مطلب اشاره كرديم كه ائمّه - عليهم السلام - پيوسته به فكر پيروان و شيعيان خود بودند و كوشش بسيارى در برآوردن نيازها و احتياجات و رفع گرفتارى آنان مىنمودند ، خواه ناخواه برآوردن نيازها و احتياجات و رفع گرفتارى آنان مىنمودند ، خواه ناخواه\r\n\r\n\r\n","description":"","footnote":"\r\n( 23 ) مقصود از بيّنات و سوگندها اين است كه مدّعى بايد بينه و شاهد و دليل بياورد ؛ و منكر ، سوگند . و اين ضابطه‌اى شرعى است كه حاكم بايد طبق آن بين مردم داورى كند ، نه اينكه به علم خود و يا طبق اخبار غيبيّه حكومت كند . و اين گونه حكومت و قضا را حكومت ظاهريّه گويند . ( مترجم )\r\n","page_name":" 112 ","page_number":112},
  {"content":"\r\n\r\nدر نظر راوى دوران غيبت كبرى و امامت امام عصر - عليه السلام - نيز بايد اين چنين باشد .\r\n( 1 ) و اين نظر از دو جهت داراى اشكال است :\r\nاوّل : ائمّه - عليهم السلام - گرچه كوشش زيادى در راه اين هدف داشته‌اند ولى در عين حال ، فعاليتهاى بسيارى در تماس با علماى مذاهب ديگر و پيروان آنها نيز داشته و مىكوشيدند از جامعه دورى نكنند و در بين جامعهء اسلامى باشند ؛ كه نمونه‌اى از اين كوشش را در كتاب غيبت صغرى نوشته‌ايم . و ليكن راوى توجّهى بدين مطلب نداشته تا اين جامعه را با آن سيرهء عمومى ائمّه منطبق سازد .\r\nدوم : ائمّه - عليهم السلام - تمام كوشش خود را صرف تربيت و تعليم پيروان خود مىكردند بدان جهت كه از حكومتهاى وقت كناره‌گيرى كرده و از سطوح عاليهء سياسى دور بودند . چرا كه كينه‌توزى و دسته‌بنديهاى هيئتهاى حاكمه وقت ، امكان فعاليّت در سطوح بالا را به آنان نمىداد و لذا بيشتر به پيروان خود توجّه داشتند .\r\n( 2 ) امّا مدينهء فاضله‌اى كه اين راوى از آن صحبت به ميان آورده است - بر فرض صحّت - دولتى اسلامى را ترسيم مىكند و دولت اسلامى مىبايست كه سلطه و نفوذ خود را بر تمام جامعهء اسلامى و همه مذاهب آن گسترده ساخته و همه اقشار و طبقات و اديان را فراگيرد و مصلحت عامه اسلامى را نسبت به همهء مردم در نظر گيرد . تمام مذاهب اسلامى در لزوم و وجوب اين وظيفه اتفاق نظر دارند و در طول تاريخ تمام دولتهاى اسلامى بر طبق آن عمل كرده‌اند .\r\nو جايز نيست كه دولت اسلامى ، همّت خود را بر اين بگمارد كه فقط در فكر طرفداران و پيروان مذهب مورد قبول خود باشد ، بلكه بايد همه مذاهب و پيروان تمام فرق اسلامى را زير پوشش خود نگه دارد ، ولى راوى چنين پنداشته است كه حكومت اسلامى حضرت مهدى - عليه السلام - در آن شهر و كشور ، فقط پيروان خود را تحت نظر دارد .\r\n( 3 ) با اين ايرادات كه در « اشكال سوم » ديده شد ، و بيش از دوازده مورد نقص و\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nكمبود در آن جامعه فرضى مشاهده گشت ، نمىشود گفت كه اين جامعه ، يك جامعه نمونه اسلامى است ، مخصوصا برخى از اشكالات وارده از ضروريّات اسلام بود كه بدان توجّهى نشده بود .\r\n( 1 ) بنابراين چنين جامعه‌اى وجود ندارد ، زيرا اگر جامعه‌اى اينچنين وجود داشت و زير نظر آن حضرت اداره مىشد ، اين نقايص و كمبودها در آن وجود نمىداشت . پس با توجّه به اين ايرادات و اشكالات ، دو روايت انبارى و مازندرانى ، از اعتبار مىافتد و نمىتوان بدانها پايبند و معتقد بود . « 24 » و بدين ترتيب ديگر دليلى بر اينكه حضرت بقيّة اللّه - عليه السلام - در دوران غيبت ، اقدام به تأسيس يك جامعه نمونه كرده باشد ، وجود ندارد ، و جز اين نيست كه وجود مقدّس آن حضرت ذخيره شده تا در روز موعود ، دولت حق و عدل را در سراسر گيتى برپا سازد . عجل الله تعالى فرجه الشريف .\r\n\r\n\r\n","description":"","footnote":"\r\n( 24 ) چنان كه قبلا نيز اشاره كرديم بسيارى از اين اشكالات وارد نيست و نمىتوان آنها را دليل بر انكار وجود چنين جامعه‌اى گرفت . البتّه اعتقاد به وجود چنين شهر و ديارى هم واجب نيست .\r\nبراى اطّلاع بيشتر از مسألهء جزيرهء خضراء به كتابى كه به همين اسم منتشر شده است ، مراجعه كنيد . ( مترجم )\r\n","page_name":" 114 ","page_number":114},
  {"content":"\r\n\r\n( 1 )\r\n\r\nفصل چهارم ديدار حضرت مهدى عليه السلام در دوران غيبت كبرى\r\nدر اين باره گفتار خود را از دو جهت مورد بررسى قرار مىدهيم :\r\n1 - عقل و اصول و قواعد كلى آن بر چه چيز دلالت دارند ؟\r\n2 - از روايات و احاديث چه مىفهميم ؟\r\n( 2 )\r\n\r\nجهت اوّل : قواعد عمومى\r\nعقلى را در ضمن چند بحث بررسى مىكنيم :\r\n( 3 )\r\n\r\nامر اوّل [ امكان ديدار حضرت 
  ]\r\n: آيا مىشود هميشه به زيارت حضرت دست يافت و هر وقت كه اراده كرديم با وى ملاقات و صحبت كنيم ؟\r\nپاسخ اين مسأله مربوط مىشود به آن دو نظريّه اساسى كه قبلا مطرح كرده بوديم . اگر نظريّه پنهانى شخص - جسم - را بپذيريم خواه ناخواه جواب منفى است ، مگر اينكه مصلحتى خاص در ميان باشد و ارادهء حضرت مهدى - عليه السلام - بدين امر تعلق گيرد . و قبلا اشاره نموديم كه طبق اين نظريّه آنچه دائمى و مستمر است اختفاى اعجازى آن حضرت است و ظهور عادى ايشان گاهگاه و اندك بوده ، جنبهء استثنائى دارد .\r\nو امّا طبق نظريّه دوم - كه پنهانى عنوان باشد و ما آن را پذيرفته و مستدل ساختيم - در مورد رويارويى با آن حضرت سه صورت پيش مىآيد :\r\n\r\n","description":"","footnote":"","page_name":" 115 ","page_number":115},
  {"content":"\r\n\r\n1 - ديدار حضرت مهدى - عليه السلام - با عنوان غير واقعى ايشان ، بطورى كه كاملا براى ديداركننده ناشناس باشند . اين گونه ديدار به فراوانى به طور دائم براى كسانى كه در محل زندگى ايشان سكونت دارند ، و يا افرادى كه با ايشان برخورد مىنمايند - در هر نقطه‌اى باشد - روى مىدهد .\r\n2 - ديدار و رويارويى با آن حضرت در عنوان حقيقى ايشان ، بدون اينكه اين امر را ملاقات‌كننده - مگر پس از پايان گرفتن رويارويى - متوجّه باشد . اين ، همان حالتى است كه اكثر ديدارهاى نقل شده را شامل مىشود .\r\n3 - ديدار آن حضرت با عنوان حقيقى ايشان ، در حالى كه ديداركننده نيز در اثناى ملاقات متوجّه اين امر باشد . اين گونه ديدار در اخبار مشاهده و ديدار ، بسيار كم نقل شده است ، زيرا غالبا مخالف مصلحت بوده و با غيبت تامه و كامل حضرت مهدى - عليه السلام - منافات دارد .\r\n( 1 )\r\n\r\nامر دوم : كيفيّت رويارويى با آن حضرت\r\n- عليه السلام - چگونه است ؟\r\nاين مسأله نيز بر طبق دو نظريّه اصلى در مورد نحوه پنهانى حضرت صاحب الامر - عجّل الله تعالى فرجه - تفاوت پيدا مىكند .\r\nاگر نظريّه اوّل را بپذيريم ، اين رويارويى نيازمند وقوع چند معجزه خواهد بود . زيرا چنان كه دانسته شد اين نظريّه مبتنى بر پنهانى دائمى بدون آن حضرت به طريق اعجاز مىباشد و امكان رويارويى با آن حضرت به طور طبيعى وجود ندارد ، و لذا براى تحقق آن بايستى چند معجزه صورت گيرد :\r\n( 2 ) معجزهء اوّل آشكار شدن - به طور استثنائى - در ضمن استمرار و تداوم اختفاى ايشان - به جهت مصلحتى خاص - مىباشد . اين ظهور حالت پنهانى اعجازى و دائمى حضرت صاحب را قطع مىكند و لذا خود نيز معجزه‌اى محسوب مىشود .\r\n( 3 ) معجزهء دوم به عنوان دليلى قاطع براى اثبات حقانيت و صحت ادعاى آن حضرت براى ملاقات‌كننده ، ضرورى است ، اگر چه به گونه‌اى باشد كه حقيقت را ، پس از پايان گرفتن ديدار ، روشن سازد . زيرا ديداركننده قبلا حضرت مهدى\r\n\r\n","description":"","footnote":"","page_name":" 116 ","page_number":116},
  {"content":"\r\n\r\n- عليه السلام - را نمىشناخته و از خصوصيات ظاهرى وى اطلاعى ندارد و لذا صرف ادعاى آن حضرت براى او كافى نيست .\r\n( 1 ) معجزهء سوم پنهان شدن مجدد آن حضرت است ، پس از آشكار شدن براى شخص ديداركننده . وقوع اين سه معجزه در صورت صحّت نظريّه اوّل براى تحقق رويارويى و مشاهده ، لازم مىباشد .\r\nامّا در صورتى كه نظريّهء دوم را ، كه طبق آن آنچه به طور دائم پنهان است ، عنوان حقيقى حضرت قائم - عليه السلام - مىباشد ، بپذيريم ، نيازى به معجزهء اوّل نيست ، بلكه كافى است آن حضرت با فرد مورد نظر ، مانند ساير انسانها روبرو شود و منظور خود را از ديدار برآورده سازد و شخصيّت حقيقى خود را به او - اگر چه به گونه‌اى باشد كه پس از اتمام رويارويى متوجّه گردد - بشناساند . و نيز در بسيارى از اوقات نيازى به معجزهء سوم نمىباشد ، بلكه آن حضرت ، به طور عادى ، پس از پايان ديدار ، ملاقات‌كننده را ترك مىكند ، و اگر لازم باشد قبلا برنامه‌اى را طرح و اجرا مىنمايد كه اين عمل جلب نظر نكند .\r\nآرى ، در صورتى كه هنگام ملاقات ، امام - عليه السلام - به گونه‌اى در تنگنا قرار گيرد كه بيم از ميان رفتن و انتفاى غيبت عامه ايشان برود ، چاره‌اى از پنهان شدن به طريق اعجاز نيست و اين معجزه در اين شرايط با قانون معجزات مطابقت دارد ، زيرا برقرارى غيبت ايشان براى تحقق روز موعود لازم مىباشد .\r\n( 2 ) و اما معجزه دوم ، كه براى معرفى و اثبات شخصيّت حقيقى آن حضرت لازم است ، در بسيارى از ديدارها مورد نياز مىباشد ، زيرا صرف ادعاى آن حضرت كافى نيست و بايستى ايشان بر مدعاى خود دليلى بياورد و اين دليل جز معجزه نتواند بود ، و لذا اين معجزه نيز با قانون معجزات مطابقت دارد .\r\nآرى ، گاهى نيازى به اين معجزه نيست و آن در مواردى مىباشد كه ديداركننده ، حضرت مهدى را از قبل مىشناخته است . چنان كه اگر يك بار قبلا آن حضرت را ديده باشد و براى وى دليل بر صحّت ادعاى ايشان اقامه شده باشد ، و سپس بار ديگر آن حضرت را ببيند و بشناسد ، نيازى به اقامهء دليل مجدد نيست و به اين ترتيب ملاقات او با حضرت مهدى - عليه السلام - كاملا طبيعى خواهد\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nبود ، بدون اينكه معجزه‌اى واقع شود . نمونهء روشن براى اين مورد ، ديدارهاى سفراى چهارگانه آن حضرت در دوران غيبت صغرى مىباشد ، آنان امام - عليه السلام - را كاملا مىشناختند و از ايشان توقيعات را دريافت مىنمودند و نمونه اين گونه ديدارها در غيبت كبرى ، مواردى است كه برخى روايات گوياى آنند . در اين روايات آمده است كه گزيده‌اى از ياران مخلص حضرت مهدى - عليه السلام - با آن حضرت گرد مىآيند و ايشان را مىشناسند ، چنان كه از پاره‌اى روايات چنين برمىآيد كه علامه سيد مهدى بحر العلوم - چنان كه در ذكر اخبار ديدارها خواهد آمد - از اين دسته بوده است .\r\n( 1 )\r\n\r\nامر سوم [ فايده ملاقات حضرت با مردم 
  ]\r\n: انگيزه حضرت از ديدار با مردم چيست ، و چه فايده‌اى دارد ؟\r\nآن اندازه كه قواعد عمومى به ما مىگويد ، و در جهت دوم همين بخش مفصلا به بررسى آنها خواهيم پرداخت ، اين است كه مقصود حضرت از اين ديدارها ، انجام مسئوليّت اسلامى خود است ؛ مسئوليتهاى گوناگونى كه در فصل دوم از آنها نام برديم . در آنجا كه انجام آنها منحصر به اين باشد كه حتما با شخصى ملاقات نمايند و بدون ملاقات و ديدار حضورى ، امكان انجام آنها نيست و قضيّه طورى است كه مشمول شرايطى كه براى انجام وظيفهء اسلامى حضرت در بين جمع مردم گفته شد ، باشد .\r\nگاهى هدف آن حضرت ، نجات فرد و يا گروهى از دست ستمكارى است ، و گاهى جلوگيرى ضرر و زيانى به شخصى ، و يا راهنمايى و نجات از گمراهى اعتقادى و مذهبى ، و يا دفاع از شخص و يا گروهى در مقابل انحرافى كه وارد شده و امثال اين گونه انگيزه‌ها كه گاهى ممكن است پديد آيد ، البته با حفظ وجود شرايطى كه گفته شد .\r\n( 2 )\r\n\r\nامر چهارم [ كيفيت حضور حضرت هنگام رؤيايى با ديگران 
  ]\r\n: حضور حضرت در هنگام رويارويى با ديگران به چه كيفيّت است ؟\r\nاين سؤال از آنجا برمىخيزد كه هرگاه شخصى كه حضرت مىخواهد با او ملاقات كند ، در جاى دور دستى باشد ، حضرت چگونه نزد او مىرود . در اين\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nمسأله بايد دو نكته را در نظر داشته باشيم :\r\n1 - در بسيارى از موارد ، مسافت بين حضرت و ديداركننده زياد است و لذا آن حضرت بايد هميشه در حال مسافرت به نقاط دور دست باشد ، تا بتواند به رفع گرفتارى مردم برسد .\r\n2 - مسافرتهاى زياد حضرت با غيبت منافات دارد ، زيرا ممكن است حضرت شناخته شوند . مخصوصا كه بايد براى رفع مشكلات ديدارى حضورى دست دهد .\r\n( 1 ) پاسخ اين مشكل را از چندين راه مىشود داد ، مخصوصا كه اين مسأله مورد قبول است كه هرگاه خطرى براى غيبت وجود داشته باشد ، آن كار را حضرت انجام نمىدهد . و اگر چه آن عمل تمام شرايط را داشته باشد ، وقتى كه امكان آن و انجام آن دشوار بود ، ديگر وظيفه‌اى براى حضرت نخواهد بود و لذا آن كار انجام نمىگيرد .\r\nروشهايى كه مىتوان اشكالات را بر طرف ساخت ، چندين راه است :\r\n1 - نيازى ندارد كه فرض كنيم شخصى كه حضرت مىخواهد خود را براى او آشكار كند ، حتما در جاى دوّمى باشد ، بلكه ممكن است در همان مكان و جامعه‌اى باشد كه حضرت نيز در همانجا زندگى مىكند ، لذا نيازى به مسافرتهاى متعددى نيست ؛ چه اينكه حضرت در آن جامعه به طور پنهانى و طبق نظريّهء اول زندگى كنند ، يا طبق نظريّهء دوم . لذا ديگر مشكلى پيش نخواهد آمد .\r\n2 - ديدارهاى تصادفى ، كه در برخى از ديدارها ممكن است وجود داشته باشد كه حضرت در برخى از مسافرتهاى خود ، به طور تصادفى ، با فرد و يا گروهى برخورد كند كه لازم باشد خود را بر آنها آشكار سازد و گرفتارى آنها را بر طرف نمايد .\r\n( 2 ) البته نمىشود تمام ديدارها را بر تصادف حمل كنيم ، لكن در برخى از آنها اين را مىشود گفت . و در اين صورت ديگر اين سؤال پيش نمىآيد كه حضرت چگونه مسافرتهاى متعدد و پياپى انجام مىدهند ، زيرا در ديدارهاى تصادفى مسافرت به خاطر آن نيست ، بلكه به خاطر كارى ديگر است و در ضمن آن ديدارهايى هم روى مىدهد .\r\n\r\n","description":"","footnote":"","page_name":" 119 ","page_number":119},
  {"content":"\r\n\r\n( 1 ) 3 - هرگاه حضرت مهدى - عليه السلام - موردى را ببينند كه لازم باشد به آنجا مسافرت كنند و خطرى براى آن حضرت - نه براى شخص و نه براى غيبت ايشان - نداشته باشد و انجام آن كار نيز لازم باشد ، در اين صورت به طور طبيعى آن مسافرت را انجام مىدهند و آن كار را عمل مىنمايند ، زيرا انجام آن وظيفه‌اى اسلامى براى آن بزرگوار مىباشد .\r\nاين گونه مسافرتها براى حضرت امكان دارد ، زيرا مسافرت مىكند و كار خود را انجام مىدهد و برمىگردد ، و جز آن شخص كه با حضرت ديدار كرده ، ديگر كسى او را نمىشناسد . البته با در نظر گرفتن وجوه فوق ، اين مسأله كمتر اتفاق مىافتد و اين گونه مسافرتهاى طولانى براى انجام يك كار مخصوص زياد نمىباشد .\r\nبه هر حال اين دو وجه دوم و سوم با هر دو نظريّه اصلى سازگار است ، زيرا هم ديدار تصادفى و هم مسافرت به راه دور ، براى انجام يك كار ، هم با خفاء شخص و هم با خفاء عنوان امكان دارد .\r\n( 2 ) 4 - حضرت براى انجام كارى كه مىخواهد انجام دهد ، از طريق معجزه و به صورت اعجاز عمل مىكند ، چه در رفتن به جاهاى دور دست و يا در هر محلّى كه مىخواهد بدان هدف برسد ، معجزه‌اى به كار برده و به مسافرتهاى دور مىرود و كارهاى گوناگون را در كمترين زمان انجام مىدهد .\r\nاين وجه نيز با هر دو نظريّه سازگار است ، لكن طبق قانون معجزات بايد در صورتى باشد كه اقامه حجّت و اثبات حق متوقف بر آن باشد كه كسى را بخواهند هدايت كنند ، و يا ظلم و ستمى را از كسى بر طرف سازند ، و بعيد است كه در صورت انجام و برآوردن نيازى شخصى گرچه خيلى زياد و مهم باشد ، دست به اعجاز بزنند و از طريق معجزه عمل نمايند .\r\nالبته اين معجزه غير از آن است كه حضرت براى معرفى خود انجام مىدهد ، لذا گاهى اتفاق مىافتد كه هر دو معجزه انجام مىپذيرد ، و گاهى فقط يكى از آن دو كافى است ، و گاهى هر دو هدف با يك معجزه برآورده مىشود .\r\nچنان كه گاهى نيز هست كه اصلا نيازى به اعجاز نيست ، و اين در موارد گوناگون فرق مىكند .\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nدر اينجا بحث از قواعد عمومى كه موضوع جهت نخستين بحث ما بود ، پايان پذيرفته و اينك به روايات و اخبار نظر انداخته ، تا ببينيم مقتضاى آنها چيست و آيا با قواعد عمومى سازگار هست يا نه .\r\n( 1 )\r\n\r\nجهت دوم [ از ديدگاه روايات ديدار و مشاهده 
  ]\r\n: اخبار مخصوصى كه بر ديدار و مشاهده حضرت در دوران غيبت كبرى دلالت مىكند :\r\nداستانها و اخبار ملاقات بسيار فراوان است و به حد تواتر مىرسد ، به طورى كه به هنگام مراجعه و استقراء موارد آن ، يقين پيدا مىكنيم كه فى الجمله ديدارها و زيارتهايى با آن حضرت بوده ، گرچه تك تك روايات و اخبار ، به خودى خود يقين‌آور نباشد و قابل مناقشه و اشكال باشد . « 1 »\r\nآنچه كه به دست ما رسيده ، بيشتر از صد روايت است ، برخى از آنها را علامه مجلسى در بحار الانوار « 2 » آورده ؛ و محدث بزرگوار حاج ميرزا حسين نورى در كتاب نجم ثاقب ، صد داستان را نقل كرده است ، و در اين باره رسالهء مخصوصى به نام « جنة المأوى » نوشته و به جلد سيزدهم بحار افزوده و بدان ملحق كرده و در آن پنجاه داستان را آورده است . و در ديگر مدارك و بر سر زبانها داستانهاى بيشتر از اين نقل شده است .\r\n( 2 ) در كتاب تاريخ غيبت صغرى « 3 » اين مسأله را يادآور شديم كه احتمال دارد\r\n\r\n\r\n","description":"","footnote":"\r\n( 1 ) اين گونه تواتر را در اصطلاح تواتر معنوى مىگويند . تواتر لفظى اين است كه لفظ و يا يك رويداد را تمام راويان به يك صورت نقل كنند و به حدّ تواتر برسانند كه خبر متواتر حجّت بوده و يقين‌آور است . لكن تواتر معنوى آن است كه داستانها و قضاياى زيادى را پيرامون يك شخص و يا موضوع نقل كنند كه در تك تك داستانها تواترى نيست ، لكن از مجموع يك حقيقت مشترك در همه فهميده مىشود ؛ مانند روايات وارده دربارهء شجاعت حضرت على - عليه السلام - كه از مجموع روايات يك اصل فهميده مىشود . اين گونه متواترها را متواتر معنوى گويند . ( مترجم )\r\n( 2 ) جلد سيزدهم ( كمپانى ) ص 143 به بعد ؛ طبع جديد 52 / 159 به بعد .\r\n( 3 ) ص 647 .\r\n","page_name":" 121 ","page_number":121},
  {"content":"\r\n\r\n- اگر حتمى نگوييم - ديدارهاى بسيارى روى داده باشد كه كسى از آنها آگاه نشده و به كسى هم نگفته‌اند و نيز حضرت به جمعيّتهاى بسيار پيوسته و به آنها كمك كرده باشد و آنان لب به سخن نگشوده و به علل گوناگون كسى را از آن آگاه نكرده‌اند . بلكه مىشود گفت ، ديدارهايى كه گفته نشده ، بيش از آنهايى است كه نقل شده است .\r\nبررسى روايات :\r\nبه هر حال ، روايات وارده در اين موضوع را از حيث محتوى و مدلول در ضمن چند امر بررسى مىكنيم :\r\n( 1 )\r\n\r\nامر اوّل [ تقسيم‌بندى روايات 
  ]\r\n: روايات به چند دسته تقسيم شده و سبك و شكل كلّى آنها چگونه است ؟\r\nو ديداركننده چه شخصى بوده و تا چه اندازه مىشود به او اطمينان كرد ؟ و مقصود حضرت از ديدار او چه بوده و چگونه در ضمن ديدار ، سلامت و غيبت خود را حفظ كرده است ؟\r\nاز اين جهات روايات با يكديگر تفاوت داشت ، و مىشود آنها را در چندين بخش تقسيم كرد :\r\n( 2 ) بخش اوّل : رواياتى كه معجزات بسيارى را به حضرت نسبت مىدهد .\r\nدر اين موضوع چهار روايت داريم .\r\nقبلا گفتيم كه معجزه براى اقامه دليل و حجّت است و بيشتر از آن از آفريدگار حكيم صادر نمىشود ، و با اين ملاك معجزاتى كه بيشتر از اندازه نياز صادر شده و روايت گشته ، از درجهء اعتبار ساقط مىشود ، و تا وقتى نتوانيم وجهى براى صحّت آن بيابيم ، لزومى بر پذيرش آنها نيست ، گرچه اصل روايت بىاعتبار نمىشود ، زيرا قبلا گفته شد كه بىاعتبار بودن جزئى از مدلول يك روايت ، موجب بىارزشى و بىاعتبارى تمام روايت نمىشود .\r\nعلاوه بر اينكه براى تصحيح آنها راههايى نيز وجود دارد :\r\nراه اوّل : گرچه گفتيم كه معجزه منحصر است به مورد اقامه حجّت ، لكن بايد توجه داشت كه اين قاعده همانطور كه مقتضى آن است كه بيشتر از مورد\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nاقامه حجّت نباشد ، مقتضى آن نيز هست كه از اين مورد كمتر هم نباشد ، و در هر جا كه نيازى به معجزه باشد ، انجام گردد . لذا بايد در هر جا كه يك فرد معمولى قانع مىشود ، به اندازه‌اى كه او را قانع كند ، معجزه اقامه بشود و احتمال تصادف و ظاهرسازى از بين برود . لكن اگر معجزه‌اى چشمگير نباشد و ممكن باشد فردى را اقناع نكرده و هدف برآورده نشود ، در اين صورت بايد چندين معجزه در كنار يكديگر قرار گيرند ، تا افراد قانع شوند .\r\n( 1 ) در بسيارى از اخبار ، معجزات در ديدار حضرت از اين گونه مىباشند ، چنان كه در تاريخ غيبت صغرى گفتيم كه چگونه حضرت دو دليل را به يكديگر ضميمه كرده بود و بعد از مطالعه نامه حضرت ، يكى از مؤمنان به برادر ايمانى خود گفت : غمناك مباش ، اين نامه كه به تو رسيده ، بر دو چيز دلالت مىكند ؛ يكى اينكه به تو گفته كه مال هزار دينار است ، و دوم اينكه به تو دستور داده است با ابو الحسين اسدى معامله كن ، زيرا مىدانسته كه به زودى خواهد مرد .\r\nراه دوم : قبلا تذكر داديم كه گاهى بايد حضرت دو معجزه انجام دهد ، تا با يكى خود را به شخص ديداركننده بشناساند ، و با معجزه ديگرى از او پنهان شود و غايب گردد . البته اين مطلب در صورتى است كه اختفاء و غيبت حضرت را طبيعى و عادى ندانيم ، لكن اگر غيبت عادى و معمولى باشد ، فقط با يك معجزه حضرت هم خود را معرفى مىكند و هم از ديده‌ها پنهان مىگردد .\r\nبه هر حال در يك ديدار ، اگر چندين معجزه روى دهد ، اشكالى پيش نمىآيد ، لكن اگر دليل و توجيهى براى تكرار و تعدّد معجزه نباشد ، در اين صورت پذيرفتن آن اندازه از معجزات لزومى ندارد ، گرچه تمام روايت را پذيرا باشيم .\r\n( 2 ) بخش دوم : روايات و داستانهايى كه شامل پرداختن حضرت به دفع نيازمنديهاى شخصى افراد مىباشد ، بسيار است . اغلب روايات ديدار متضمن همين مطلب است ، لكن آنچه كه مربوط به نيازهاى عمومى و يا راهنمايى و ارشاد همگانى و اجتماعى وارد شده ، بسيار اندك است .\r\nاين گونه روايات را به راحتى مىتوانيم پذيرا باشيم ، زيرا اين گونه ديدارها\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nبراى اين اهداف شخصى ، از جهات گوناگون ، هم امكان دارد و هم صحيح است و هم با قواعد عمومى سازگار مىباشد :\r\n( 1 ) جهت اوّل : حضرت كارهاى مفيد اجتماعى خود را با شخصيّت حقيقى خود و يا در پوشش عنوانى بدلى انجام مىدهد و قبلا روش ويژه حضرت را گفتيم و تذكّر داديم كه براى حفظ سلامتى و رعايت حالت غيبت ، اين گونه كار انجام دادن بهتر است و دست حضرت باز است و مىتواند مكررا و به طور گسترده به رفع نيازمنديهاى شخصى افراد بپردازد ، بدون اينكه آن اشخاص متوجه شوند كه اين كار از سوى حضرت بوده است و لذا در هيچ جا از قول آن حضرت نقل نكرده‌اند .\r\n( 2 ) جهت دوم : احتمال بدهيم - البته در اين گونه موارد همان احتمال كافى است - كه حضرت در طول دوران غيبت كارهاى بسيارى را انجام داده ، لكن تمام اخبار و روايات آن به دو جهت به ما نرسيده است :\r\n1 - حضرت خود به ديگران دستور مىدهد كه قضيه را كتمان نموده و جايى نقل نكنند ، زيرا يا غيبت متوقف بر اين كتمان است و يا به طور كلّى مصلحت آن برنامهء اصلاحى بر اختفاء مىباشد .\r\n2 - كارهاى شخصى كه مربوط به يك فرد است ، به خودى خود بيشتر مورد نقل و روايت قرار مىگيرد تا كارهاى اجتماعى . نوعا انسان كارهايى را كه به سر خودش آمده و خودش مورد نظر بوده ، بيشتر به آن توجه دارد و براى اين و آن نقل مىكند تا كارهايى كه براى مردم اتفاق افتاده است . مخصوصا از ديدگاه راويان مخصوص اين روايات كه به تمام مسائل از زاويه خاص و ويژه منافع شخصى مىنگرند و مصالح مخصوص خود را در نظر مىگيرند ، و اصولا نوع افراد انسان در همين تنگناى خود خواهيها قرار گرفته و اين حالت تا روز ظهور حضرت بقية اللّه از انسانها گرفته نمىشود « 4 » و لذا كارهاى اجتماعى در نظر اين راويان\r\n\r\n\r\n","description":"","footnote":"\r\n( 4 ) البتّه بايد در نظر داشت كه در ايّام ظهور دولت حقّه حضرت نيز اين حالت بطور جبر و به صورت غير اختيارى از انسان گرفته نمىشود ، لكن تحت تربيت و ارشاد حضرت در بسيارى افراد اين حالت خودخواهى از بين مىرود ، در عين حال باز افرادى خودخواه وجود خواهند داشت ( مترجم )\r\n","page_name":" 124 ","page_number":124},
  {"content":"\r\n\r\nبىفايده بوده و بيشتر به كارهاى شخصى و سازندگيهاى فردى مىپرداخته ، همانها را هم روايت كرده‌اند ، و لذا آثار اجتماعى و تأثيرات همگانى امام - عليه السلام - را در جامعه كمتر نقل نموده‌اند .\r\n( 1 ) 3 - بايد بدانيم كه در بسيارى از ظلمها و ستمهايى كه در طول تاريخ موجود بوده ، شرط اول اقدام در كارها وجود نداشته ، و آن شرط اين بود كه اگر حضرت مىخواست نسبت به آنها اقدامى كند ، مىبايست ظاهر شود و اقدام كند و اين ظهور و اقدام با اصل غيبت حضرت منافات داشت و قبلا گفتيم كه هر گونه عملى كه با اصل غيبت منافات داشته باشد ، نبايد حضرت آن را انجام دهد .\r\n( 2 ) 4 - در بسيارى از موارد ظلم شرط دوم وجود ندارد ؛ و آن اين بود كه بايد توده‌هاى مردم آماده ظهور گردند و سطح فكر و انديشهء آنان به جايى برسد كه بتوانند تعاليم حضرت را درك كنند و در پيشگاه واقعيت و خداوند و آيندهء خود احساس مسئوليّت بنمايند ، و اين خود يكى از شرايط مهم ظهور حضرت است و لذا براى حفظ شرايط ظهور ، براى ايجاد اين مقدمات ، حضرت اقدام به بر طرف كردن اين گونه ظلمهاى عمومى نمىكند ، بر خلاف ظلم و ستمى كه بر يك فرد تنها وارد مىشود ، كه در آن صورت اقدام براى رفع ظلم از آن يك فرد با اين شرط منافات ندارد .\r\nبه هر حال ، آنجا كه بر طرف ساختن ظلم و ستم ، منافات با آمادگى مردم به خاطر بودن آن نداشته باشد ، و ديگر شرايط وجود داشته باشد در آن صورت حضرت اقدام به رفع ظلم خواهد كرد . و با توجّه به اينكه ظلم شخصى - بر خلاف ظلمهاى عمومى و اجتماعى - غالبا اثرى در ايجاد آمادگى مزبور ندارد ، لذا اقدامات آن حضرت در رفع ظلمهاى شخصى بيشتر بوده است .\r\nبنابراين بسيار منطقى خواهد بود كه بگوييم بر اساس جهات چهارگانه مذكور كارهاى اجتماعى حضرت از كارهاى شخصى و فردى كمتر است و يا لااقل كمتر روايت شده است .\r\n( 3 ) بخش سوم : در برخى از روايات ديدار و مشاهده حضرت مهدى - عليه السلام - به طور آشكار در صحنهء حادثه ظاهر نمىگردد ؛ و لااقل نسبت به راوى\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nديدار چنين است . ولى ماجرا به گونه‌اى رخ مىدهد كه براى شخص نقل‌كننده دليل قطعى اقامه مىشود كه شخصى ديگر آن حضرت را ديده و شناخته ؛ و يا ديده ، امّا قبل از رفتن حضرتش ، ايشان را نشناخته است .\r\nبرخى از حكايات صدگانه‌اى كه مرحوم محدّث نورى در نجم ثاقب آورده است ، از همين قبيل مىباشد .\r\nاين گونه روايات با روايات مشاهده منافات ندارد ، زيرا مقصود ما از ديدار فقط آن نيست كه يك شخص خودش حضرت را ديده باشد ، بلكه ديدار كسى ديگر را هم نقل كرده باشد ، شامل روايات مشاهده مىشود .\r\n( 1 ) بخش چهارم : رواياتى كه بر وجود حضرت دلالت دارد ، بدون آنكه كسى حضرت را ديده باشد ، نه بدان معنى كه حضرت جسم و شخص خود را پنهان كرده باشد ، بلكه بدان معنى كه مردم به آن حضرت توسل جسته و رفع گرفتاريهاى خود را از آن حضرت خواسته‌اند ، و آنگاه دعايشان مستجاب شده و حضرت در پيشگاه خداوند وساطت كرده ، گرفتارىهايشان - يا به طور عادى و معمولى و يا به صورتى غير عادى و غير منتظره - بر طرف گشته است ، و آن فرد يقين كرده كه از سوى حضرت بوده و نتيجهء دعاى آن بزرگوار بوده است . پاره‌اى از روايات مشاهده از اين قبيل بوده ، و در طول دوران غيبت بسيار اتفاق افتاده است ؛ زيرا حضرت در پيشگاه خداوند داراى منزلت و مقامى است و دعايش مستجاب مىشود .\r\nاين گونه ديدار و اثرگذارى ، بهترين و بىخطرترين راه است كه حضرت با خصوصيّت و صفت حقيقى خود مىتواند تأثير بگذارد .\r\n( 2 ) بخش پنجم : اخبارى كه دلالت دارد بر اينكه حضرت براى يك فرد اقامه حجّت نموده است ؛ گاهى در خواب ، و گاهى در بيدارى .\r\nبا در نظر گرفتن دو ويژگى ، اين گونه اتمام حجّت از آن حضرت بعيد نيست :\r\nاوّل : اينكه اقامه حجّت از راه معجزه باشد .\r\nدوم : در عالم بيدارى نيز اثرى داشته باشد و منحصر به حالت خواب نباشد .\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nاين دو ويژگى در تمام اخبارى كه در اين باره آمده و در كتابها نوشته شده و يا در مواردى عينا ديده شده و يا از اشخاصى شنيده شده است ، وجود دارد ، و با وجود آنها اين روايات نيز بر وجود حضرت مهدى - عليه السلام - دلالت قطعى داشته ، گرچه در زمرهء روايات مشاهده وارد نگرديده است .\r\n( 1 ) در اينجا مىخواهيم بگوييم كه هيچ گونه دليل عقلى و يا نقلى بر بطلان تمامى خوابها وجود ندارد . آرى ، شكى نيست كه بسيارى از خوابهاى بىارزش و باطل است و حقيقتى ندارد و برخاسته از هواها و هوسها و تمايلات نفسانى است ، لكن ترديدى در وجود خوابهاى راستين و مطابق واقع نيست كه در بسيارى موارد ، به نحوى ، تحقق آنها در عالم بيدارى ديده مىشود ، و اين قابل انكار نيست . البته انسان آزاد است كه هرگونه تفسيرى كه مىخواهد براى اين امر بكند ، لكن نمىشود آن را حاصل تصادف دانست ، زيرا تعداد رؤياهاى صادقه در طول تاريخ به قدرى زياد است كه نمىتوان احتمال تصادف را در اين زمينه مطرح نمود .\r\n( 2 ) حال اگر رؤيا با امرى ديگر غير از مطابقت با واقع همراه باشد ، بدون شك در شمار معجزات خواهد بود مانند اينكه مثلا كسى در خواب انسان را دعا كند و در بيدارى شفا بيابد و يا وقوع و تحقق كارى را در خواب وعده دهد و در بيدارى اتفاق افتد و يا چيزى را كه انسان نمىدانسته ، در خواب خبر دهد ، در عين حال نمىخواهيم براى رواياتى كه فقط منحصر به نقل يك خواب است ، ارزشى قائل باشيم ، زيرا در اخبار مشاهده روايتى كه فقط خوابى را نقل كند ، وجود ندارد ، بلكه در آن روايت خواب و بيدارى با هم شركت داشته و معجزه‌اى را كه دلالت بر وجود حضرت مىكند ؛ و آن خود بهترين دليل بر صدق خواب است ، نقل مىنمايد .\r\nبه هر حال ، اين گونه روايات تعدادش كم است ، و اگر خواب را بىارزش دانستيم نسبت به آنچه كه در بيدارى اتّفاق افتاده است ، بىاعتنا نخواهيم بود و آنها خود براى ما حجّت خواهند بود .\r\n( 3 ) بخش ششم : اخبار و رواياتى كه مىگويد حضرت را مردم به صورت شخص معروفى مىبينند .\r\n\r\n","description":"","footnote":"","page_name":" 127 ","page_number":127},
  {"content":"\r\n\r\n( 1 ) مرحوم حاجى نورى دو روايت در اين باره نقل كرده است كه در يكى حضرت به شكل سيّدى كه راوى او را مىشناخت كه فردى نادان و كودن است ، ولى بعد كه از او مطالبى علمى شنيد و آن سيّد معروف انكار كرد كه اين مطالب از او باشد ، فهميد كه آن شخص كه مطالب را به او گفته است حضرت بوده است نه اين شخص . « 5 »\r\nو در روايت دوم راوى حضرت را به صورت شيخى كه قبلا او را مىشناخت ديده است . « 6 »\r\nاين دو روايت ، مطلب ديگرى را اثبات مىكند ، و آن اين است كه حضرت به شكل‌هاى گوناگون ظاهر مىشود ، و اين مطلب را بايد با دو نظريّه اصلى غيبت بسنجيم و ببينيم چگونه با آنها مطابق مىشود .\r\n( 2 ) امّا نظريّه پنهانى شخص و جسم : طبق اين نظريّه ، لازم نيست كه حتما حضرت به صورتهاى گوناگونى ظاهر شود زيرا ممكن است كه حضرت هرگاه مىخواهد بر شخصى خود را آشكار كند ، به شكل و صورت حقيقى خود ظاهر شود و هميشه به يك شكل باشد . لكن ممكن است كه طرفداران اين نظريّه بگويند چون اصل پنهانى بدن حضرت به صورت اعجاز انجام مىگيرد ، در مواردى كه لازم باشد ، ممكن است اين حالت اعجاز گسترش يافته شامل حالات مخصوص و شكل و قيافهء حضرت نيز بشود ، زيرا خداوند بر همه چيز تواناست . لكن حقيقت آن است كه اگر در اين نظريّه قدرى بينديشيم ، انحراف و لغزشى بس بزرگ خواهيم ديد كه با هيچ يك از افكار و انديشه‌هاى اسلامى تطبيق نمىكند ولى فعلا به بررسى عميق آن نمىپردازيم .\r\n( 3 ) درست همان است كه ما گفتيم كه مقصود از غيبت ، پنهانى شخص نيست ، بلكه پنهانى و غيبت شخصيّت و عنوان حضرت است و هر چند خداوند بر همه چيز تواناست ، لكن اين بدان معنى نيست كه در هر مسأله و موردى مرتب\r\n\r\n\r\n","description":"","footnote":"\r\n( 5 ) نجم ثاقب / 368 .\r\n( 6 ) نجم ثاقب / 373 ، مقصود از سيّد و شيخ كسانى هستند كه داراى لباس روحانيّت هستند ؛ سيّد از اولاد پيامبر اسلام ، و شيخ كسى است كه از اولاد آن حضرت نباشد .\r\n","page_name":" 128 ","page_number":128},
  {"content":"\r\n\r\nدست به انجام معجزات گوناگون بزند ، بلكه معجزه خود قانونى داشته و فقط در مورد اقامه حجّت و تربيت و هدايت مردم به كار مىرود .\r\n( 1 ) در اين صورت ما مىتوانيم مسألهء تغيير شكل و قيافه حضرت را از راه معجزه پذيرا باشيم ، فقط در مواردى كه اقامه حجّت و يا زمينه‌سازى براى ظهور حضرت متوقف بر آن باشد ؛ لكن يافتن چنين موردى بسيار مشكل است ، زيرا نيازى به تغيير شكل نيست چون حضرت مىتواند به شكل و قيافه حقيقى خود آشكار شود و به صورت اعجاز پنهان گردد و كسى مطلع و آگاه نشود .\r\nاين مسأله را نيز مطلبى كه قبلا گفته شد رد مىكند كه حضرت را در دوران غيبت صغرى و كبرى عده زيادى با شكل و قيافه حقيقى مىشناسند ، البته تغيير لباس و وضع ظاهرى نيز ممكن مىباشد .\r\n( 2 ) بخش هفتم : برخى از اخبار مشاهده دلالت بر آن دارد كه حضرت را در قسمتهاى مختلف كشور عراق زيارت كرده‌اند ، و اين مسأله در بيشتر روايات مشاهده وجود دارد .\r\nبا در نظر گرفتن اين موضوع چنين به نظر مىرسد كه مركزيت در يك كشور مخصوص ، با وظيفه جهانى حضرت - كه بايد به تمام مشكلات مسلمانها مخصوصا گرفتاريهاى پيروان و دوستداران خود رسيدگى كند - منافات دارد .\r\nاين اشكال را مىتوانيم از چندين جهت بررسى كرده و پاسخ دهيم :\r\n1 - اخبار و رواياتى كه گوياى ديدار حضرت در ساير جاها غير از عراق مىباشند ، بر توجّه حضرت به مشكلات مسلمانان جهان دلالت دارد و مختص به كشور عراق نيست .\r\n2 - بايد به اين نكته توجه داشته باشيم كه بسيارى از ديدارها در روايات نيامده و نقل نشده است ، لذا احتمال آن هست كه ديدارهاى بسيارى در خارج از كشور عراق بوده و زمينه براى نقل و بازگو كردن آنها آماده نبوده است .\r\n( 3 ) علاوه بر اين كه فراموش نكرده‌ايم كه حضرت بيشتر كارهاى خود را به صورت ناشناس انجام مىدهد كه اگر هم خبر آن به ما برسد ، ما بطور قطع و يقين نمىتوانيم به حضرت نسبت بدهيم . بنابراين امكان آن هست كه حضرت مستقيم\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nو يا از طريق نمايندگان خود كارهائى را در تمام گوشه و كنار دنيا انجام دهد و هيچ‌گونه سؤال و پرسشى براى هيچ كس پيش نيايد كه اين كار را چه كسى كرده تا عامل آن را شناسايى كرده و بعد از شناخت حضرت نقل و روايت نمايد .\r\n( 1 ) 3 - اين روايات بيشتر از اين را نمىرساند كه حضرت اغلب اوقات را در عراق بسر مىبرد و اين معلوم است كه هر كس در هر جا بيشتر ساكن باشد ، عمل و آثار او هم در آنجا بيشتر خواهد بود . مخصوصا كه اگر در برخى از سفرها مشكلات و گرفتاريهايى هم داشته باشد و باعث شناخته شدن حضرت بشود . و اينكه حضرت عراق را براى سكونت و زندگى خويش برگزيده باشد ، هم امكان دارد و هم احتمالش بيشتر است ، و با هيچ يك از دو نظريّه اصلى مخالفت ندارد .\r\nمخصوصا كه در دوران غيبت صغرى همانجا محل سكونت حضرت بوده است و مزار و مدفن پدران و اجداد حضرت همانجاست و مركز بسيارى از تحوّلات صدر اسلام همچون واقعه عاشورا و كربلا بوده است ، و در بخش سوم همين مجموعه اين مطلب را اثبات خواهيم كرد كه بعد از ظهور حضرت ، عراق مركز حكومت جهانى اسلامى خواهد شد .\r\n( 2 ) در اينجا دو پرسش پيش مىآيد كه اگر آنها را مطرح كرده و به پاسخ آن بپردازيم مناسبت خواهد داشت :\r\nپرسش اوّل : چرا عراق مركز اسلام باشد و ديگر جاها از اين ويژگى برخوردار نباشد ، با اينكه از نظر اسلام تمام اماكن مساوى است و تمام انسانها در پيشگاه فرامين اسلامى يكسان هستند ، و سرزمينها و زبانها را در پيشگاه قانونگذار اسلام و عدالت الهى اسلامى بر يكديگر مزيّتى نيست .\r\nپاسخ : مركزيت يافتن عراق براى اين كار به خاطر يك خصوصيّت ذاتى نيست ، بلكه به خاطر ويژگيهايى است كه آن را مىتواند به صورت تنها مركز بزرگ اسلامى در آورد و آن ويژگيها از اين قرار است :\r\n1 - از نظر جغرافيايى عراق در دوران غيبت در وسط و ميانه كشورهاى اسلامى قرار گرفته كه ابتدايش هند و اندونزى و پايانش مراكش و غرب آفريقاست .\r\n2 - عراق مسكن شيعيان حضرت و معتقدان به وجود آن بزرگوار است .\r\n\r\n","description":"","footnote":"","page_name":" 130 ","page_number":130},
  {"content":"\r\n\r\n( 1 ) 3 - بيشتر همكاران عمده و فرماندهان و افسران حضرت بعد از ظهور از شيعيان عراق خواهند بود ، و از ساير كشورها كمتر خواهند بود ( اين مطلب را در كتاب سوم خود به طور مفصّل بحث خواهيم كرد ) و اين بدان جهت نيست كه خاك عراق بر ديگر جاها برترى دارد ، بلكه بدان جهت است كه شيعيان و طرفداران حضرت در اين كشور مورد ظلم و ستم قرار گرفته و هر چه بيشتر بر آنها ظلم و ستم وارد شود ، بر اخلاص و توجّه آنها به حضرت افزوده مىشود . به خاطر اين سه ويژگى است كه عراق مىتواند مركز حكومت جهانى اسلامى حضرت بشود .\r\nالبته نبايد قسمت عمده‌اى از مناطق ايران را كه آنها نيز داراى اين خصوصيّات هستند فراموش كنيم ؛ و از اين جهت كه اين مناطق نيز مجاور عراق مىباشند مىتوان اين مركزيّت را تعميم داده و شامل اين نقاط ايران هم بدانيم .\r\n( 2 ) پرسش دوم : روايات مشاهده گوياى آن هستند كه محل زندگى و سكونت حضرت در عراق است ، لكن مطالب ديگرى وجود دارد كه بر خلاف اين امر دلالت مىكند :\r\nمطلب اوّل همان است كه پيشتر يادآورى شد كه طبق نظريّه اساسى دوم بهترين برنامه‌اى كه مىشود براى زندگى حضرت مهدى - عليه السلام - فرض كرد ، اين است كه حضرت در هر دوره‌اى در يك جاى مخصوص زندگى كند ، تا كسى او را نشناسد و از وضعيّت او آگاه نگردد ؛ كه گفتيم ممكن است در هر پنجاه سال در يك شهر زندگى بكند .\r\nواقعيّت اين است كه اين مطلب با اينكه حضرتش بيشتر اوقات در عراق باشد ، منافاتى ندارد ؛ زيرا به راحتى قادر است در شهرهاى متعددى از همين كشور زندگى بكند و كسى حضرت را نشناسد .\r\nمطلب دوم روايتى است كه قبلا ذكر شد و طبق آن حضرت مدينه منوّره را براى سكونت خود برگزيده است .\r\nمطلب سوم اينكه در بعضى از اخبار و روايات شنيديم كه حضرت صحراها و درّه‌ها را براى سكونت خود برگزيده ، چنان كه در روايت على بن مهزيار چنين آمده بود .\r\n\r\n","description":"","footnote":"","page_name":" 131 ","page_number":131},
  {"content":"\r\n\r\n( 1 ) دو مطلب اخير از دو جهت پاسخ داده مىشود :\r\n1 - قبلا ما اين دو روايت را رد كرده و جهتش را بازگو كرديم كه چرا نمىشود اين دو روايت را - كه حضرت در مدينه و يا در صحراها زندگى مىكنند - قبول كرد و لذا ديگر معارضه‌اى بين آنها و روايات مشاهده باقى نمىماند .\r\n2 - آنچه بيشتر اين روايات بر آن دلالت مىكنند آن است كه حضرت در اين ساليان اخير بيشتر اوقات در عراق ساكن است و لذا سكونت حضرت در بيابانها و در مدينه در بعضى اوقات امكان دارد . و لذا مىتوانيم فرض كنيم كه برخى اوقات حضرت در مدينه و يا در وسط بيابانها و درّه‌ها سكونت دارند . و مخصوصا كه دانستيم در دورانهاى اخير حضرت نيازى به كناره‌گيرى از مردم ندارند و مىتوانند راحت به صورت ناشناخته در بين مردم زندگى كنند .\r\nاين بود دسته‌بندى كلّى اخبارى كه در باب ديدار حضرت وارد شده و بار ديگر تذكّر مىدهيم كه گرچه برخى از اين روايات به تنهايى قابل مناقشه و اشكال است و چندان اعتبارى ندارد ، لكن از مجموع آنها براى ما مسأله ديدار و زيارت حضرت بطور قطع و مسلّم به دست مىآيد و نمىشود گفت كه تمام كسانى كه به زيارت حضرت نائل آمده‌اند ، اشتباه كرده و دروغ گفته‌اند .\r\n( 2 )\r\n\r\nامر دوم : درباره اخبار و روايات ديدار\r\nاگر ديد عمومى اسلام را نسبت به اجتماع و جامعه در نظر بگيريم ، اشكالى بر كليه اخبار و روايات مشاهده وارد مىشود ، كه خلاصه‌اش اين است :\r\nدر هيچ‌يك از ديدارهايى كه مردم تحت هر عنوانى با حضرت داشته‌اند ، هيچ‌گاه سخنى كه مربوط به جامعه بوده و دستورى كه به مصلحت عمومى مردم باشد شنيده نشده ، با اينكه انتظار چنين است كه در اين فرصت ديدار ، حضرت به تربيت و ارشاد شخص ديداركننده پرداخته ، او را با فرهنگ اجتماعى عميق اسلامى آشنا ساخته ، و در ضمن چند كلمهء مختصر مسائل مهم اجتماعى را - كه روشنگر راه او و ديگران باشد - به او بنماياند ، و او را وادار به شركت در مسائل مهم مملكتى و ساختن بناء عظيم اجتماعى بنمايد . و حال اينكه چنين خبرى در هيچ يك از روايات ديده نمىشود و اگر چنين ارشاد و تربيتى نسبت به آن فرد\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nاعمال مىشد ، آن شخص از افراد برجسته و صالحان گشته و آثار و نتايج مهمى بر وجود ديدار كنندگان حضرت مترتب مىشد . و حال اينكه كمتر كسانى از ديدار كنندگان حضرت اثرى مثبت در جامعه داشته‌اند .\r\nپس اين سؤال پيش مىآيد كه چرا حضرت اين گونه راهنمائيها را نكرده و اگر نموده چرا ما هيچ اثرى از آنها نديده‌ايم ؟\r\nما اگر بتوانيم پاسخى براى اين سؤال بيابيم در شناخت سياست و برنامه خاص حضرت ، در مقابل كسانى كه حضرت را ديده و يا نديده‌اند ، گامى تازه برداشته‌ايم .\r\n( 1 ) پاسخ به اين سؤال را در ضمن چندين نكته مىتوان يافت :\r\nنكتهء اوّل :\r\nقبلا دانستيم كه در صورت وجود شرايط ، حضرت كارهاى مفيد اجتماعى انجام مىدهد و در اين صورت اين با خود حضرت است كه چه كارى بكند و چه بگويد و چگونه براى آماده‌سازى افراد و اجتماعات برنامه‌ريزى نمايد . و چه بسا افرادى كه در جامعه اسلامى منشأ كارى مهم شده و اثرى در جامعه گذاشته‌اند ، از حضرت استفاده كرده و بدون اينكه آن بزرگوار را شناخته باشند ، از راهنمائيهاى مفيدش استفاده كرده باشند .\r\n( 2 ) نكته دوم :\r\nحضرت گاهى با گروهى ويژه از پيروان با ايمانش گرد مىآيند . اين مورد را به صورت يك نظريّه احتمالى قبلا تذكّر داديم و برخى از روايات نيز بر اين دلالت دارند . اين گردهماييها ، به طورى است كه حضرت را همگى شناخته و مىتوانند تعليمات و رهنمودهاى حضرت را فرا گرفته و درباره مسائل سياسى و اجتماعى خود مذاكره كنند و آن رهنمودها را در زندگى خود بكاربرند ، امّا اين ديدارها را براى مردم بازگو نمىكنند . و چه بسا افرادى در جامعه اسلامى كه به مقام و موقعيّتى رسيده و منشأ خدمات و آثارى شده‌اند ، از اين قبيل باشند .\r\nاگر آنچه تاكنون گفته شد بسنده باشد و به اين اندازه قانع شده و پاسخ خود را دريافتيد كه بسيار خوب ؛ و اگر نه نظر شما را به نكات زير جلب مىكنيم :\r\n\r\n","description":"","footnote":"","page_name":" 133 ","page_number":133},
  {"content":"\r\n\r\n( 1 ) نكته سوم :\r\nآنچه از سيره و رفتار رسول خدا و ائمه - عليهم السلام - مىدانيم آن است كه در هر جا به مناسبت مقام سخنى گفته و تا از آنها سؤال نمىشد پاسخ نمىدادند ؛ و هرگاه كسى از آنان درباره مسائل عبادى و اجتماعى و يا درباره آفرينش سؤالى مىكرد ، سطح فكر او را در نظر گرفته و به اندازه درك و فهمش به او پاسخ مىداده‌اند ، و بيش از اندازه توانائى درك او ، به او چيزى نمىگفتند .\r\nالبته اين حالت مختص به پيشوايان مذهبى نيست ، بلكه هر دانشمندى كه مىخواهد پاسخ پرسشى را بدهد ، سطح فكر و ميزان درك سؤال‌كننده را در نظر مىگيرد . اين چنين نيست كه دانشمندى مثل انيشتين ، تمام جزئيّات نظريّهء نسبيّت خود را به هر كس كه از او چيزى بپرسد ، بگوئيد ؛ بلكه كلياتى از نظريّه را در اختيار او مىگذارد . و مقصود اصلى از فرمايش « خاطب الناس على قدر عقولهم » همين است و اين خود مطلبى بسيار روشن و بديهى است . و جز اين از حضرت انتظارى نيست كه بايد سطح فكر افراد را در نظر گيرد و با ملاحظهء مرتبهء عقل و فرهنگ ايشان سخن بگويد .\r\nحال ، وقتى مىدانيم كه هدف از ديدار با شخصى ، رفع گرفتاريها و حل مشكلات اوست ، بدون اينكه سطح فكر او در نظر گرفته شود ؛ و نيز مىدانيم كه بسيارى از كسانى كه با حضرت مواجه شده‌اند ، داراى افكار بلند و معلومات گسترده‌اى نبوده ، نوعا افرادى عامى و معمولى بوده‌اند ، نبايد انتظار داشته باشيم كه بيش از اندازه نياز و رفع مشكلات مطلبى به آنان گفته شود ، و يا آنها را در جريان مسائل اجتماعى و سياسى بگذارند . و اين خود يك اصل اساسى است كه خط مشى كلّى سياست حضرت را تعيين مىكند .\r\n( 2 ) نكتهء چهارم :\r\nاگر از نكته سوم چشم بپوشيم و بگوئيم كه حضرت بدون در نظر گرفتن سطح فكر افراد ، مسائلى را به آنها مىگويند ، نبايد انتظار داشته باشيم از آن مختصر راهنمائيها شخصيتهائى برجسته ساخته شوند ؛ زيرا ديدار چندان به درازا نمىكشد كه فردى بتواند تمام مسائل را پرسيده و همه را بفهمد ، و نوعا ديدارها\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nتكرار هم نمىشود . لذا جز چند دقيقه بسيار كم ملاقات و مواجهه‌اى دست نمىدهد . و بر فرض امام - عليه السلام - از اين فرصت كوتاه بخواهد استفاده كند و فرصت را غنيمت شمرده و چند دقيقه‌اى هم مطالبى به اين شخص بگويند ، اين چند كلمه نمىتواند آن فرد را سر آمد قهرمانان و فردى برجسته و شهير بسازد .\r\nزيرا يا حضرت مىخواهد اين كار را از طريق معجزه انجام دهد يا به طور عادى و معمولى كار كند .\r\n( 1 ) راه اوّل مسلّما بسته است زيرا در اين گونه معجزه حجتى اقامه نمىگردد ، زيرا حجّت بر آن شخص تمام شده و او اسلام آورده و مؤمن است و قانون معجزات درباره او جارى نيست . علاوه بر اينكه اگر اين گونه سازندگى واقع شود ، لازمه‌اش جبر است كه بطلانش در جاى خود در مباحث اعتقادى اسلامى ثابت گشته است . « 7 »\r\n\r\n\r\n","description":"","footnote":"\r\n( 7 ) به عقيدهء اين جانب ، نيازى ندارد كه اسم اين كار را معجزه بگذاريد ، تا در تنگناى قانون معجزات گرفتار آييد . هيچ اشكالى ندارد كه لطف خدا شامل حال بنده‌اى از بندگانش بشود و به موجب « و آتيناه من لدنّا علما » چشمه‌هاى حكمت و علم بر قلب بنده‌اى مؤمن سرازير گردد ، و واقعا منشأ آثار و بركات گردد ، خود هدايت يافته راه خود را بازشناسد ، و روشنگر راه ديگران نيز بشود ، نه جبر باشد و نه تنگناى قانون معجزات او را در خود نپذيرد ، بلكه موهبت الهى او را در مقابل اشعهء تابناك خورشيد ولايتى حضرت بقيّة اللّه قرار دهد ، نور بگيرد و گرم شود ، و لو در يك دقيقه ملاقات مس وجود او را طلا كنند و خاك هستى او را كيميا گردانند .\r\nلكن آيا چنين افرادى شايسته و با اخلاص بوده‌اند ، و آيا ما تاريخ زندگى آنان را مىدانيم ؟ ما با چند نفر دوست هستيم و در بين دوستانمان چند نفر را مىشناسيم كه از گذرگاه محبوب گذشته و در جستجوى خانهء يار باشند ، و به هر چه نظر مىكنند به ياد او باشند ! ؟ راستى آيا كسى هست كه اين جمله را از سويداى دل بگويد كه : « عزيز عليّ أن أرى الخلق و لا ترى » و در ملاقات و ديدار با حضرت خود را نخواهد و خودخواهى را كنار بگذارد ؛ و اگر هم مشكلى دارد ، مشكلش مشكل نادانى و عدم معرفت باشد ، تا با يك نظر حل شود ! ؟ چه بسا بوده‌اند كه به جائى راه برده و هم چون خود حضرت از خوف جان به پناهگاه رفته و « ز آن كس كه خبر شد خبرى بازنيامد » و اگر خبرى يافت او را به حضرت نسبت نداد ، تا مشكلى برايش پيش نياورند .\r\nو اصولا اين چنين نيست كه اگر خداوند كسى را مورد لطف خود قرار داد و از راهى غير عادى و غير معمولى به او چيزى رساند ، مالى داد ، منالى داد ، قدرتى داد ، بصيرت و علمى داد ، هدايتى كرد ،\r\n","page_name":" 135 ","page_number":135},
  {"content":"\r\n\r\n( 1 ) و امّا از راه معمولى و عادى ، اين گونه تربيت عادى در زمانى اندك ممكن نيست . زيرا انسان براى تكامل علمى و عملى خود نيازمند زمان است تا به تدريج رو به كمال رود و گام به گام قدم برداشته ، خود را كامل سازد . و در اين راه حضرت فقط مىتواند چند قدمى به او كمك كند ؛ نه اينكه يك شبه ره صدساله برود .\r\nعلاوه بر اينكه سخنى كوتاه و مجمل و پرمحتوى را افرادى عادى نمىتوانند بفهمند و نمىتوانند به تمام جوانب گسترده آن پى ببرند ، و اگر آن سخن عميق و پرمعنى نباشد چندان فايده‌اى ندارد و مشكلى را حل نمىنمايد .\r\nبنابراين - با در نظر گرفتن نكته چهارم - حضرت بايد از اين گونه ديدارها و رهنمودهاى اجمالى و مختصر صرف نظر كند ؛ زيرا جز از طريق اعجاز كارى نمىشود كرد كه آن هم بر طبق قانون معجزات در اين گونه موارد نبايد عملى شود .\r\n( 2 ) نكته پنجم :\r\nبا چشم‌پوشى از نكات گذشته ، اين مسأله - لااقل در حدّ احتمال - مطرح است كه : اگر اين گونه راهنماييها تكرار شود و مؤثّر افتد - طبق گفتهء خود سائل - اثرى بسزا در تغيير تاريخ اسلامى ، بلكه تاريخ بشرى ، به جا بگذارد . در صورتى كه چنين تغييرى مصلحت نيست و سبب عقب افتادن ظهور مىشود . چرا كه شرط اساسى ظهور وقتى پديد مىآيد كه امّت دورانهاى سلطهء ظلم و جور را پشت سر گذارد و در بوتهء آزمايشات و با مقابله با ظلم و جور - و نه در دامان آسودگى و خمودگى - تكامل - يافته ، پيراسته و توانا گردد . پس با توجّه به\r\n\r\n\r\n","description":"","footnote":"\r\nاسمش را معجزه بگذاريم و شامل قانون معجزات كنيم كه اگر نبود ، آن را انكار كنيم . آرى اگر در معرض مردم و در ارتباط با مردم بود ، چنين چيزى را مىگوييم ، لكن دربارهء يك فرد يا افرادى در حدّ خودشان لزومى ندارد .\r\nمثلا اگر مريضى در توسّل به ذيل عنايات ائمّه - عليه السلام - مورد شفا قرار گرفت ، معجزه شده ، لكن لزومى ندارد از قانون معجزات تبعيّت كند . لطف و توجّه امام و يا وليّى از اولياء خدا شامل حال او شده است و ربطى هم به اقامهء حجّت ندارد . بر همين اساس اگر كسى مورد لطف امام زمان - ارواحنا فداه - قرار گرفت ، و به مقامى رسيد ، و كشفى برايش شد و انسانى و الا گشت ، اشكالى پيش نمىآيد . اللّهم ارزقنا رؤيته و محبّته ( مترجم )\r\n","page_name":" 136 ","page_number":136},
  {"content":"\r\n\r\nاين مسأله امكان ندارد كه آن حضرت به ارائهء چنين رهنمودهايى اقدام كند ، و تنها به راهنماييهاى كوچكى كه بدان پايه نرسد ، بسنده خواهد نمود . « 8 »\r\n\r\n\r\n","description":"","footnote":"\r\n( 8 ) فكر نمىكنم قضيّه به اين شكلى باشد كه مؤلّف محترم فرموده‌اند كه آمادگى براى ظهور را تنها از طريق برخورد با ظلم و جور و مبارزهء با آن ممكن مىدانند . چه اشكالى دارد كه با يك تحوّل چشم‌گير از راه هدايت مردم ، مردم آمادهء ظهور شوند ! ؟ آيا تمام ياران حضرت و اصحاب ويژهء امام فقط از راه اين كه مدّتها ظلم و جور را تحمّل كرده‌اند ، بمقام آمادگى ظهور حضرت رسيده‌اند يا از راه فهم و شعور و علم و آگاهى به اين مرحله رسيده‌اند ! ؟ بر فرض كه امكان آن باشد كه تحوّلى جهانى براى ريشه كن كردن ظلم و جور پيش از ظهور حضرت پيش آيد ، چه مانعى براى ظهور هست كه در آن شرايط ملّتى كه در انتظار مصلح به سر برده‌اند ، خود صالح گشته و انتظارشان براى ظهور نه فقط براى از بين بردن ظلم و جور است كه براى فراگيرى علم و مفاهيم عاليهء انسانيّت است و شناخت مبادى عاليه اعتقادى و آشنا شدن با خدا و حقايق توحيدى . مگر خداوند حضرت را فقط براى از بين بردن ظلم و جور ذخيره كرده ، يا براى پياده كردن تمام اهداف انبياء كه همان آشنا شدن مردم است با خداوند ! ؟\r\nالبتّه اين سخن را نه از باب اينكه احتمال مىدهيم چنين كارى پيش از ظهور حضرت بشود گفتيم ؛ بلكه از باب اينكه راهى نشود براى تنبلى افراد و بهانه‌جويى مفسدان ، و بيكارى كسانى كه از آنان كارى ممكن است ساخته شود ، و احيانا هم چون آن سيّد محضرى كه هر چه طلاق مىداد عمدا طلاق باطل مىداد ، و بعد از مدّتى كه مردم از كار او سر درآوردند ، گفت : اين كار را مىكنم تا بچه‌هاى حرامزاده زياد شوند و با وجود بچه‌هاى حرامزاده ظلم و جور در جامعه زياد گردد ، و با زيادتى ظلم و جور ، شرط ظهور امام زمانم محقّق آيد و حضرت خود ظاهر گردد و مفاسد عمومى را از جامعه براندازند .\r\nبنابراين خواستم در اين پاورقى تذكّر دهم كه از فرمايش و سخن استاد صدر چنين استفاده‌اى نشود كه زلف آشفتهء اجتماع موجب جمعيّت و اتّحاد و به هم پيوستگى و ظهور امام زمان است ، و چون چنين است ، پس بايد اجتماع را بيشتر بهم ريخت و ظلم و فساد را زيادتر كرد تا حضرت بيايد ؛ كه چنين سخنى خواجهء شيراز هم گفته است كه :\r\nزلف آشفتهء تو باعث جمعيّت ماست . چون چنين است پس آشفته‌ترش بايد كرد و ماركسيستها هم همين سخن قدماى مرتجع و عوام النّاس تنبل ما را گفته‌اند كه : تا نارضايتى زياد نگردد انقلاب بوقوع نمىانجامد پس شما اى گروه ماركسيست ، به پيش بسوى ايجاد نارضايتى ! شما ساواكيان ماركسيست ، شكنجه كنيد ! و شما اداريهاى ماركسيست ، رشوه بگيريد و كار نكنيد ! شما دانشجويان و دانش‌آموزان و معلّمان ماركسيست ، درس نداده و نخوانيد تا نارضائيها اوج گيرد و انقلاب پيروز شود تا گفتهء ماركس به وقوع بپيوندد ! كه البتّه اين منطق سخن جديدى نيست و از\r\n","page_name":" 137 ","page_number":137},
  {"content":"\r\n\r\n( 1 ) بنابراين ، با در نظر گرفتن هر يك از اين نكته‌هاى پنج‌گانه ، بايد بگوئيم كه در هر يك از ديدارهايى كه حضرت با مردم داشته‌اند ، فقط به همان مسأله مورد نظر و احتياج ديداركننده پرداخته و جز برآوردن نياز او كارى ديگر و يا رهنمودى ديگر ، كه مربوط به مسائل اجتماعى باشد ، نداشته‌اند .\r\nعلاوه بر اين كه مىدانيم راويانى كه از اصحاب خاص و مؤمنين با اخلاص بوده‌اند ، اگر هم حضرت رهنمودهائى به آنها داشته ، در هنگام نقل خبر آنها را نگفته و از انتشار آنها خوددارى كرده‌اند . و ديگر افراد كه در اين پايه از اخلاص و خصوصيّت نبوده‌اند ، آنها يا به خاطر اهميّت ندادن به آنها نقل نكرده‌اند ، و يا اگر نقل كرده‌اند به همان اندازه كه خود فهميده و درك كرده‌اند ، براى ديگران بازگو نموده‌اند ، كه به صورت تغيير يافته و مسخ شده كه در حد فهم آن شخص فقط بوده ، مطرح شده است ، و يك رهنمود عمومى و كلّى به حساب نيامده است .\r\nالبته تمام آنچه كه گفتيم با فرض اين است كه قبول داشته باشيم كه رهنمودهاى عمومى و كلّى و اجتماعى در روايات مشاهده وارد نشده باشد ، لكن گاهى مطالبى را از راويان مىشنويم كه در آنها حضرت مصلحت را در آن ديده‌اند كه تا حد ممكن رهنمودى براى جامعه اسلامى داشته باشند و ارشاداتى بنمايند ، كه در فصلهاى آينده بدانها اشارتى خواهيم كرد .\r\n( 2 )\r\n\r\nامر سوم ديدار حضرت با عنوان حقيقى\r\n: آيا ديدار و زيارت حضرت بقية اللّه با عنوان حقيقى خود ، در دوران غيبت كبرى ، نيازمند به مراتب بالايى از ايمان و وثاقت است - چنان كه برخى از پژوهشگران گفته‌اند - يا خير ؟\r\nشكّى نيست كه در دوران غيبت صغرى ، شرط ديدار حضرت ، داشتن\r\n\r\n\r\n","description":"","footnote":"\r\nقديم تنبلان اجتماع ما اين چنين مىگفتند و با اين بهانه‌جوئيها شانه از زير بار تكاليف اجتماعى و مسئوليّتهاى سياسى و خدمتهاى صادقانه مردمى خالى مىكردند . اللّهم فقّهنا فى الدين و أرنا مناسكنا . ( مترجم )\r\n","page_name":" 138 ","page_number":138},
  {"content":"\r\n\r\nدرجه‌اى بالا از ايمان و وثاقت بوده است ؛ به طورى كه حضرت امام حسن عسكرى - عليه السلام - جز به كسانى كه اخلاص و تقوايشان مسلّم بود ، از خصوصيّات حضرت چيزى نمىفرمود ، و خود حضرت هم بعد از رحلت پدر بزرگوارش همين رفتار را داشت و به جز مواردى اندك - كه به خاطر مصالحى خود را براى برخى از اشخاص منحرف آشكار مىساخت - خود را به كسى نشان نمىداد . « 9 »\r\n( 1 ) و امّا در دوران غيبت كبرى ، شكّى نيست كه اغلب موارد ديدار با اشخاص موثق بوده و حتّى حضرتش با برخى از آنان ديدارهاى مكرر و ملاقاتهاى متعدد داشته است . ولى گاهى مصالح اسلامى ايجاب مىكند كه خود را براى اشخاص منحرف نيز آشكار كند ، در صورتى كه خطرى متوجّه آن حضرت نشود .\r\nبا در نظر گرفتن اين مطلب ، مىشود گفت كه دوران غيبت كبرى همچون غيبت صغرى است و تفاوتى بين اين دو دوره در اين مسأله نيست . و اشكالى هم پيش نمىآيد و از جهت قواعد عمومى و اخبار مشاهده نيز مانعى ندارد .\r\nلكن آنچه بايد در نظر گرفت تفاوت عمده‌اى است كه بين اين دو حالت وجود دارد كه در دوران غيبت كبرى حضرت از امنيت بيشترى برخوردار است ، و لذا مىتواند با افراد بيشترى ملاقات داشته باشد ، چه از مؤمنان موثق يا غير موثق ، و چه از افراد بىايمان و منحرف ؛ البته با در نظر گرفتن يك اصل كلّى كه حفاظت و پنهان ماندن وضعيّت حضرت باشد .\r\n( 2 ) اين مسأله روشن است زيرا در دوران غيبت صغرى عدّه‌اى از مردم هم حضرت را و هم پدرش را مىشناختند ، لذا بيشتر در معرض خطر بودند ؛ ولى در دوران غيبت كبرى ، نوعا او را از حيث شكل و قيافه نمىشناسند و كسى متوجّه آن بزرگوار نمىشود ، و ستمگران و جنايتكاران از دست يافتن به او مأيوس شده و حتّى وجود او را انكار مىكنند . و لذا اين حالات حضرت را براى ديدار و ملاقات با اشخاص ، آزادتر گذاشته است . و لذا مىشود گفت كه ملاقاتهاى حضرت با مؤمنان غير موثق بيشتر از دوران غيبت صغرى است ، ولى با\r\n\r\n\r\n","description":"","footnote":"\r\n( 9 ) تاريخ الغيبة الصغرى / 469 ، 506 و ما بعد آن .\r\n","page_name":" 139 ","page_number":139},
  {"content":"\r\n\r\nغير مؤمنين كمتر و فقط محدود به موارد ضرورى است كه هدف مهمى در بين باشد كه نتوان از طريق افراد با ايمان موثّق يا غير موثّق انجام داد .\r\n( 1 )\r\n\r\nامر چهارم : برنامه‌هايى كه حضرت براى متوجه نشدن بينندگان براى خود تنظيم نموده .\r\nدر برخى از ملاقاتها مىبايست حضرت در بين ديدار ، خود را بشناساند ، و در برخى ديگر بيننده از ملاقات پيشين خود ، حضرت را مىشناسد . چنان كه براى خواصّ مورد اطمينان آن حضرت اين گونه است . و امّا در صورتى كه بيننده مورد اطمينان نبوده و يا منحرف باشد ، حضرت را بعد از جدا شدن و دور شدن مىشناسد . در اين گونه موارد حضرت براى ناشناس ماندن خود در هنگام ديدار و صحبت و شناختن بعد از مفارقت چه راهى را انتخاب مىكند ؟\r\n( 2 )\r\n\r\nروشهايى كه حضرت [ براى ناشناس ماندن خود به كار مىبردند 
  ]\r\nبراى انجام اين كار عمل كرده و در روايات وارد شده است ، چندين گونه است :\r\nروش اوّل : تعويض لباس و وسيله نقليه در بيشتر اوقات لباس مخصوص عربى پوشيده و با حالات گوناگون آشكار شده است ؛ گاهى به صورت يك عرب بيابانى « 10 » ، گاهى به حالتى با ابّهت و مهربان « 11 » ، و گاهى در لباس كشاورزى كه ابزار كشاورزى خود را برداشته « 12 » و بعضى اوقات به صورت و شكل يكى از علماء و رجال دينى « 13 » .\r\n( 3 ) وسيله نقليه حضرت ، گاهى شتر « 14 » در چندين مرتبه ، و گاهى اسب « 15 » و الاغ « 16 » و گاهى پياده « 17 » و برخى اوقات هم نيازى به حركت و انتقال\r\n\r\n\r\n","description":"","footnote":"\r\n( 10 ) نجم ثاقب / 241\r\n( 11 ) نجم ثاقب / 359 .\r\n( 12 ) نجم ثاقب / 343 .\r\n( 13 ) نجم ثاقب / 273 .\r\n( 14 ) نجم ثاقب / 342 .\r\n( 15 ) نجم ثاقب / 357 .\r\n( 16 ) نجم ثاقب / 343 .\r\n( 17 ) نجم ثاقب / 280 .\r\n","page_name":" 140 ","page_number":140},
  {"content":"\r\n\r\nنداشته است « 18 » . و گاهى در حال سواره نيزه‌اى در دست به ديدار كسى آمده « 19 » . و بعضى اوقات به لهجه محلّى اعراب باديه‌نشين صحبت كرده « 20 » و گاهى به زبان لبنانى « 21 » و زمانى به لغت فارسى « 22 » سخن گفته است .\r\n( 1 ) با در نظر گرفتن نظريّه دوم - كه نظريّه خفاء عنوان باشد - دانستيم كه حالات و اشكال گوناگونى كه حضرت براى پنهان نمودن خود از ديد عموم به خود مىگيرد ، مربوط به حالت عادى و معمولى نيست ، زيرا اگر حضرت بخواهد در تمام حالات به همان شكل و لباس معمولى باشد ، به زودى شناخته شده و مردم از وضعيّت او آگاه مىشوند . لذا حضرت براى پنهان نگاه داشتن خود ، بايد در هر ديدارى برنامه‌اى خاص و لباس و شكل ويژه‌اى داشته باشد .\r\n( 2 ) روش دوم : انجام دادن معجزه به صورتى كه حضرت را بعد از آنكه از شخص ديداركننده جدا شد ، به او بشناساند و بيننده در اثناء ديدار متوجه نشود ، لكن بعدا بفهمد كه اين ديدار و اين مطالب جز از راه اعجاز امكان نداشته است .\r\nاين مطلب به روشنى از بسيارى از اخبار و روايات فهميده مىشود ، مثل اينكه مسافت بسيارى در زمانى اندك طى شده باشد و در دريا و خشكى طى الارض كرده باشد ، و اين فهميده نمىشود ، مگر بعد از طى مسافت . و شايد روشن‌ترين مواردى كه بيننده بعد از جدايى متوجّه حضرت مىشود ، همين است كه حساب مىكند راهى را كه در زمان اندك طى كرده است ، براى افراد عادى امكان سير آن در اين مدّت نبوده ، و محال است كه كسى بتواند از اين راه پرخطر از دست حيوانات درنده و وحوش بيابان نجات پيدا كند ، لكن در مدتى كم به راحتى و سلامتى از اين راه ، گذشته است . « 23 »\r\n\r\n\r\n","description":"","footnote":"\r\n( 18 ) نجم ثاقب / 228 .\r\n( 19 ) نجم ثاقب / 370 .\r\n( 20 ) نجم ثاقب / 355 .\r\n( 21 ) نجم ثاقب / 235 .\r\n( 22 ) نجم ثاقب / 344 .\r\n( 23 ) نجم ثاقب / 239 .\r\n","page_name":" 141 ","page_number":141},
  {"content":"\r\n\r\n( 1 ) روش سوم : دور شدن از بيننده ، در ضمن ديدار و پيش از برآوردن نياز او ، و واگذارى تكميل آن به ديگرى يا به خود آن شخص ، و يا به يكى از خدمتگزاران خود « 24 » و يا به شخص ثالثى از افراد رهگذر « 25 » .\r\n( 2 ) روش چهارم : خوددارى از هر كارى كه نظر بيننده را به خود جلب كند ، مثل اشاره به اسم و مشخّصات خود و يا انجام معجزه‌اى بزرگ كه باعث جلب نظر او شود و پاسخ ندادن به سؤال از مشخصات و اسم و مكان و به هرگونه سؤالى كه باعث شناخته شدن باشد . در بسيارى از روايات ديدار اين مسأله وارد شده است .\r\n( 3 ) روش پنجم : بيننده و يا بينندگان ، در شرايطى باشند كه نمىتوانند از خصوصيات حضرت سؤال كنند ، چنان كه در بسيارى از روايات ديدار آمده است ؛ زيرا گاهى آن قدر بيننده گرفتار نياز خود و در فكر حاجت خود مىباشد كه اصلا توجهى ندارد كه بخواهد از خصوصيات حضرت سؤال كند « 26 » ، و يا سرگرم به معجزه‌اى شده كه حضرت انجام داده « 27 » و يا مشغول به نماز و يا مريضى و امورى ديگر گشته است .\r\nمخفى نماند كه اين غفلت و بىتوجهى كه به هنگام ديدار با حضرت براى اكثر افراد پيش مىآيد ، خود مهمترين عامل نشناختن حضرت مىشود و جز با نظر عنايت و لطف حضرت اين ناآگاهى از بين نمىرود و لذا نوعا بعد از جدا شدن و محاسبهء شرايط ، تازه بيننده متوجه حضرت مىگردد .\r\n( 4 ) اينها بود نمونه‌اى از روشهاى اختفاء و ناشناخته ماندن حضرت ، براى اكثر ديدار كنندگان ، در آنجا كه مصلحت ايجاب مىكند كه كسى آن بزرگوار را نشناسد . البته روشهاى ديگرى در روايات نقل شده كه نمىتوان آنها را تحت ضابطه ويژه‌اى درآورد ، و سخن نيز به درازا مىكشد .\r\n\r\n\r\n","description":"","footnote":"\r\n( 24 ) نجم ثاقب / 306 .\r\n( 25 ) نجم ثاقب / 241 .\r\n( 26 ) نجم ثاقب / 242 .\r\n( 27 ) نجم ثاقب / 282 .\r\n","page_name":" 142 ","page_number":142},
  {"content":"\r\n\r\n( 1 )\r\n\r\nامر پنجم : اهداف عمومى حضرت از ديدار با مردم\r\n( اهداف و نتايج مخصوص را در امر ششم بررسى مىكنيم ) .\r\nمنظور از اهداف عمومى ، نتايج و فوايدى است كه براى جامعه اسلامى بر اين ديدارها مترتب است كه اينها از آن اهداف فردى مهمتر و گسترده‌تر است ، و گفتيم كه اين گونه اهداف كمتر برآورده مىشود و علتش را نيز ذكر كرديم .\r\nالبته در ضمن اين فصل و فصل آينده ، فرصتى براى بررسى اجمالى و به طور مختصر خواهيم داشت .\r\n( 2 ) چندين هدف عمومى و اجتماعى در اين ديدارها ، براى حضرت مىتوانيم در نظر گيريم :\r\nهدف اوّل : نجات دادن توده‌هاى مسلمان ، از دست جنايات و ستم فرمانروايان منحرف و كژانديش ، مخصوصا آنجا كه خير و سلامتى پيروان و دوستان مخصوصش مترتب بر آن باشد .\r\nاز جمله اين موارد ، نجات مردم بحرين است از دست نوكران و دست‌نشاندگان استعمارگرها كه صريحا روايت گوياى آن است « 28 » ، در آن وقت كه نخست وزير اين كشور حيله و نقشه‌اى ريخت كه قرار شد با شيعيان همچون كفّار حربى از اهل كتاب رفتار شود ، يا جزيه پرداخته و ذلت پرداخت آن را تحمّل كنند و يا مردانشان كشته و زنان و كودكانشان به اسارت گرفته شوند ، و حضرت در خنثى ساختن اين توطئه نقش بزرگى داشت .\r\n( 3 ) هدف دوم : نجات دادن مسلمين از دست جنايتكاران و تجاوزگران و راهزنان و دزدانى كه سر راه كاروانيان و مسافران را مىگرفتند .\r\nاز جمله اين موارد ، داستان « 29 » گشودن راه كربلاست ، در نيمهء شعبان براى زائران حرم جدّش در شب نيمهء شعبان ، آنجا كه قبيله عنيزه بر سر راه\r\n\r\n\r\n","description":"","footnote":"\r\n( 28 ) نجم ثاقب / 314 ؛ بحار ( كمپانى ) 13 / 149 ؛ طبع جديد 52 / 178 ؛ و منتهى الآمال 2 / 316 .\r\n( 29 ) نجم ثاقب / 370 ؛ منتهى الآمال 2 / 326 .\r\n","page_name":" 143 ","page_number":143},
  {"content":"\r\n\r\nكاروان زوار حضرت امام حسين - عليه السلام - كمين كرده آنها را غارت مىكردند و مردم از آن راه مىترسيدند ، و اگر حضرت رهبرى آن كاروان را به عهده نمىگرفتند و قبيله عنيزه را تهديد به مرگ و نابودى نمىنمودند ، مردم در آن سال نمىتوانستند به زيارت حضرت امام حسين - عليه السلام - موفق شوند و اين شعار اسلامى تعطيل مىگشت . پس آفرين به اين گونه الطاف و توجهات حضرت به دوستان و پيروانش . « 30 »\r\nاين داستان در دوره حكومت عثمانيها بر عراق بود كه از فرمانروايان آنها در اين سرزمين در آن زمان گنج مهر آقا و صفر آقا بودند ، لكن متأسفانه به طور دقيق زمان و تاريخ اين حادثه ضبط نشده است .\r\n( 1 ) هدف سوم : هشدار به ديگران كه هنوز شرايط ظهور آماده نگشته است ، و تأكيد بر اين مطلب كه هنوز مردم آماده پذيرش حضرت نيستند ، و به آن پايه از شعور و درك كه بتوانند بار گران مسئوليّت را در هنگام ظهور بر دوش خود تحمل كنند ، نرسيده‌اند ، و لذا بايد ظهور تا روز موعود و معين به تأخير افتد ، گرچه زمان به درازا كشد و مدت طولانى گردد و هيچ كس جز خداوند نمىتواند آن زمان را پيش‌بينى و تعيين وقت نمايد .\r\nاين مطلب را خود حضرت براى گروهى از مردم تأكيد فرموده‌اند ، در ضمن داستانى كه از قول پدرم نقل مىكنم و در كتابى نديده‌ام و لازم مىدانم آنچه را كه از پدر شنيده‌ام ، به اختصار در اينجا بياورم ، تا مقصود روشن گردد :\r\n( 2 ) در روزگارى مردم بحرين به خاطر ظلم و ستمى كه بر آنها از سوى حاكم\r\n\r\n\r\n","description":"","footnote":"\r\n( 30 ) اى كاش اين لطف حضرت بار ديگر شامل شيعيان و پيروان و دلسوختگان و تشنگان زيارت جدّش گردد و اين بعثيان كافر را هم چون قبيلهء دزد عنيزه از سر راه بردارد ؛ و شيفتگان زيارت ، به وصال محبوب خود برسند . و من چه مىدانم شايد هم آن شيعيان در آن زمان زوارى راستين ، و ما پيروانى دروغين هستيم ! اى كاش چنين نباشيم ! در ضمن يادآور مىشويم حكايتى شبيه به داستانى كه پس از اين مؤلّف از پدر بزرگوار خود نقل مىكنند ، در جلد دوم كتاب عبقرى الحسان از مرحوم حجّة الاسلام سيّد على اكبر موسوى خويى - والد معظم مرجع عاليقدر شيعه آية اللّه العظمى سيّد ابو القاسم خويى - روايت شده است . مراجعه كنيد به كتاب پيام امام زمان - عليه السلام - / 58 - 60 ، تأليف آقاى سيّد جمال الدين حجازى . ( مترجم )\r\n","page_name":" 144 ","page_number":144},
  {"content":"\r\n\r\nآنجا وارد شد ، دست توسّل به سوى حضرت دراز كرده و انتظار ظهور و قيام خونين حضرت را مىكشيدند تا بيايد و ظلم را از جهان ريشه كن سازد . لذا همگى گروهى از بزرگان علم و تقوى و زهد و پرهيزگارى را برگزيده و آنان از بين خود سه نفر را انتخاب كردند ، و آن سه نفر از بين خود يك نفر را كه از ديگران برتر و پرهيزگارتر بود ، برگزيدند تا او بين حضرت و مردم واسطه شود .\r\n( 1 ) اين شخص از شهر بيرون آمده سر به بيابانها گذاشت و به عبادت خداوند و توسل به حضرت مهدى - ارواحنا فداه - مشغول شد و از خداوند خواست تا حضرت را ظاهر ساخته دست به شمشير برده و جهان را پر از عدل و داد نمايد . سه شبانه روز به عبادت و راز و نياز ادامه داد . در آخرين شب شخصى بر او وارد شد .\r\nاين عالم آن شخص را شناخته و فهميد كه اين خود حضرت مهدى است و آمده است تا خواسته او را برآورده سازد . از او پرسيد : چه مىخواهى ؟ پاسخ داد : مردم و پيروان شما در نهايت شدّت و گرفتارى و غم و اندوه هستند ، و مىخواهند كه هر چه زودتر قيام فرماييد و داد مردم را از بيدادگران بگيريد . حضرت به او دستور داد كه فردا صبح در فلان جا حاضر شو و چند تا گوسفند با خود به پشت‌بام ببر و بين مردم اعلام كن كه حضرت در فلان ساعت ظاهر مىشوند و همگى بايد در اطراف آن منزل حاضر شويد و من خود در آن وقت در پشت‌بام حاضر مىشوم .\r\n( 2 ) اين مرد اين كارها را كرد و ساعت معين سر رسيد . مردم همگى اطراف آن منزل جمع شدند و حضرت هم با آن شخص و گوسفندها در پشت‌بام حاضر شد . حضرت اسم يكى از افراد را برده و به آن شخص گفت : صدا بزن تا اين شخص اينجا حاضر شود . آن مرد صدا زد ، مردم شنيدند و آن شخص هم به پشت بام رفت . وقتى آن شخص به پشت‌بام رسيد ، حضرت دستور داد كه يكى از گوسفندان را نزديك ناودان بكشد . مردم ديدند كه از ناودان خون جارى است .\r\nهمگى يقين كردند كه حضرت دستور قتل اين شخص را كه صدا زده است داده و او را كشته است .\r\n( 3 ) بعد از او شخص ديگرى را صدا زدند . او نيز از افراد خوب و پرهيزگار بود و خود را آماده كشته شدن كرد و يقين كرد كه او را نيز مىكشند و خونش از ناودان خواهد ريخت . بعد از آنكه از بام بالا رفت ، مردم بلافاصله ديدند كه خون سرازير\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nشد ، و سپس شخص ديگرى را و بعد از او نفر چهارم را صدا زدند تا جايى كه ديگر هيچ كس به پشت بام نرفت و همگى به هم گفتند كه هر كس به پشت بام برود ، خونش از ناودان جارى خواهد شد ، و زندگى خود را بر امتثال فرمان امام ترجيح دادند . در اين لحظه حضرت به آن شخص اوّل نگاهى كرده و به او فهمانيد كه تا وقتى مردم اين چنين باشند ، از آمدن و ظهور معذور است .\r\n( 1 ) از اين داستان مىفهميم كه چگونه حضرت بطور روشن و واضح ظاهر شده و به مردم مىفهماند كه چرا نمىتواند ظهور كند ، و چرا مردم هنوز آمادگى كامل را ندارند و به آن سطح و پايه مطلوب از فداكارى و از خودگذشتگى نرسيده‌اند . و طورى حضرت اين مسأله را به مردم تفهيم مىكند كه هر كس خود بفهمد و درك كند كه هنوز آمادگى و استعداد پذيرش فرمان امام خود را در حد ريختن خونش ندارد ، و تا مردم به اين درجه از فداكارى نرسند ، نمىتوانند عهده‌دار كار مهم قيام و نهضت جهانى حضرت گردند .\r\nدر بخش سوم اين كتاب ، برهان و استدلال بر لزوم اين شرط را بررسى خواهيم كرد .\r\n( 2 ) هدف چهارم : برگرداندن حجر الاسود به سر جاى خودش در كعبه .\r\nبعد از آنكه قرامطه - اسماعيليه - در سال 317 هجرى « 31 » به شهر مكّه حمله كردند ، و اين در اواخر دوران غيبت صغرى بود « 32 » حجر الاسود را از مكّه بردند و سى سال يا بيشتر نزد آنها بود « 33 » و در سال 339 « 34 » يا 337 « 35 » به مكّه بازگرداندند ، حضرت آن را سر جاى سابق نصب كرد ، به طورى كه در اخبار و روايات ما آمده است . « 36 »\r\n\r\n\r\n","description":"","footnote":"\r\n( 31 ) كامل ابن اثير 6 / 204 .\r\n( 32 ) تاريخ الغيبة الصغرى / 356 .\r\n( 33 ) تاريخ الشعوب الاسلاميّه 2 / 75 .\r\n( 34 ) كامل 2 / 235 .\r\n( 35 ) الخرائج و الجرائح / 72 .\r\n( 36 ) همان مدرك و همان صفحه ، و منتخب الاثر / 406 .\r\n","page_name":" 146 ","page_number":146},
  {"content":"\r\n\r\n( 1 ) راوى گويد : در سال 337 چون به بغداد رسيدم ، تصميم گرفتم به زيارت خانه خدا بروم ، و آن سالى بود كه قرامطه حجر الاسود را به جاى خودش در خانه برگردانده بودند و بيشتر نظر من اين بود كه ببينم چه كسى حجر الاسود را در جاى خود نصب مىكند . زيرا در ضمن داستانها چنين آمده بود كه حجر الاسود را در هر زمانى كسى جز حجّت خدا سر جاى خود نصب نمىكند ، چنان كه در زمان حجاج ، حضرت امام زين العابدين - عليه السلام - آن را در جاى خود گذاشت . « 37 »\r\n( 2 ) راوى گويد : ديدم مردم از نهادن سنگ در جاى خود ناتوان شدند . هر كس آن را جايش مىگذاشت ، سنگ تكانى مىخورد و استقرار نمىيافت . در اين بين جوانى گندمگون و خوش صورت سر رسيد ؛ آن را از ديگران گرفت و بر جاى خود نهاد ، و طورى در جاى خود قرار گرفت كه گويا تكان نخورده بود . صداها به شادى بلند شد ، آنگاه آن جوان از مسجد بيرون رفت .\r\nراوى به دنبال او رفته و از او درخواست نياز خود كرد و نيازش برآورده شد . و در اين هنگام و اين چنين حضرت خود را به آنان معرفى كرد . اين ماجرا بيانگر يك واقعيّت تاريخى است كه در تاريخ عمومى سخنى از آن به ميان نيامده و جاى آن خالى مانده است . در حالى كه اخبار و روايات خاصّه شيعيان اين رويداد را به روشنى نگاشته است . و اين مطلبى غير قابل انكار است كه نفى آن فقط با انكار غيبت و وجود حضرت امكان‌پذير است ، كه آن نيز خلاف فرض ما در اين تاريخ است ( و در جاى خود با دلايل روشن وجود و غيبت حضرت مهدى - عليه السلام - ثابت و واضح گشته است ) .\r\n( 3 ) آرى پيرامون اين موضوع دو سؤال وجود دارد كه بايد متعرض آنها شده ، به پاسخ آن بپردازيم :\r\nسؤال اوّل : از كجا معلوم و به چه دليل حجر الاسود را جز حجّت خدا در هر زمان كسى ديگر نمىتواند بر جاى خود بگذارد ، چنان كه راوى ادعا كرده است ؟\r\n\r\n\r\n","description":"","footnote":"\r\n( 37 ) داستان گذاشتن حضرت سجّاد حجر الاسود را در جاى خود در كتاب الخرائج و الجرائح / 29 آمده است .\r\n","page_name":" 147 ","page_number":147},
  {"content":"\r\n\r\nواقع اين است كه ما هيچ‌گونه روايتى كه گوياى اين سخن باشد و دلالتى بر آن داشته باشد ، نيافتيم ، لكن اگر به تاريخ بنگريم اين حقيقت را مشاهده مىكنيم كه حجر الاسود را كسى جز انبيا و ائمه - عليهم السلام - بر جاى خود نگذاشته است . اولين كس حضرت ابراهيم - عليه السلام - بود كه به هنگام بالا بردن پايه‌هاى خانه كعبه آن را نصب كرد و در دوران جاهليّت وقتى كعبه را تجديد بنا كردند و قبايل در اينكه چه كسى به افتخار نصب حجر الاسود نايل آيد ، اختلاف كردند و قرار شد هر كس از در وارد شود هر چه بگويد همان را بپذيرند ، حضرت رسول - صلّى اللّه عليه و آله - وارد شد و دستور داد ، چادرى را انداخته سنگ را در آن بگذارند و از هر قبيله يك نفر سر آن را بگيرد ، و بعد خود حضرت آن را برداشت و بر جاى خود گذاشت . « 38 »\r\n( 1 ) وقتى هم كه حجاج در جنگ با عبد اللّه بن زبير ، خانه كعبه را خراب كرد و بعد آن را تجديد بنا كردند ، حضرت امام زين العابدين - عليه السلام - سنگ را بر جاى خود نصب فرمود .\r\nدر اين روايت مورد نظر ، راوى اين قاعده كلّى را - كه حجر الاسود را فقط حجّت خدا در هر زمان نصب مىكند - به كتابها نسبت داده و نمىگويد من چنين استنباطى دارم ، و اين قاعده را به عنوان يك اصل مسلّم و ثابت شده مىگيرد ، شايد دلايلى بيشتر و محكمتر در اين مورد وجود داشته كه در طول تاريخ از بين رفته است . و خداوند حقايق امور را بهتر مىداند .\r\n( 2 ) سؤال دوم : بر فرض ثبوت قاعده عمومى ، اگر در طول دوران غيبت كبرى حجر الاسود از جاى خود كنده شد ، چگونه بر حضرت لازم مىشود كه آن را در جاى خود بگذارد و حال آنكه او بايد غايب باشد ، و اگر ظاهر شود و بخواهد به اين وظيفه عمل كند ، مردم او را شناخته و امر او آشكار مىشود ، و اين كار منافات با اصل غيبت حضرت دارد .\r\nپاسخ اين است كه : بهترين راه و مهمترين نحوه پوشش حضرت خود را از مردم ، اين است كه به هنگام نهادن سنگ اين فكر و اين عقيده نسبت به آن\r\n\r\n\r\n","description":"","footnote":"\r\n( 38 ) كامل ابن اثير 2 / 29 .\r\n","page_name":" 148 ","page_number":148},
  {"content":"\r\n\r\nقاعده كليه ، در مغز مردم نباشد ، يا هيچ دليل روشنى بر اين عقيده وجود نداشته باشد . و شايد هم به همين جهت دليلى روشن بر اين قاعده در اسلام وارد نشده است ، و در ضمن همين روايت هم ملاحظه شد كه اين فكر و عقيده را فقط يك نفر داشته ، با اينكه در بين آن جمع عده‌اى از علما و بزرگان نيز بوده‌اند . بنابراين اشكالى پيش نمىآيد كه سنگ را خود حضرت بگذارد و كسى آن حضرت را نشناسد .\r\n( 1 ) با در نظر گرفتن اين نكته و با اعتقاد به نظريّه دوم كه نظريّه خفاء عنوان باشد ، امكان آن هست كه گذارنده سنگ را در دوران غيبت كبرى خود حضرت بدانيم كه همراه با كارگران ساختمان بناء كعبه همكارى كرده در حالى كه كسى او را نمىشناسد ، و يا اينكه به نامى ديگر معروف باشد . در اين صورت آن كس كه حضرت را مىبيند ، به اين عقيده و قاعده كلّى معتقد نيست ، و سنگ را كسى جز حضرت نمىگذارد ، در عين حال كسى از حقيقت او مطلع و آگاه نمىگردد .\r\n( 2 )\r\n\r\nامر ششم : اهداف و مقاصد مخصوصى كه بر ديدار حضرت مترتب است\r\nو مربوط به يك فرد و يا اشخاص معيّن است ، چه اينكه مستقيما فايده‌اى اجتماعى و عمومى داشته و يا نداشته باشد .\r\nاهدافى را كه مىشود براى اين موضوع در نظر گرفت ، فراوان است . ما براى هر يك نمونه‌اى در نظر مىگيريم و آنها را يادآور مىشويم :\r\n( 3 ) هدف اوّل : هدايت و راهنمايى يك فرد ، و ملحق ساختن او به صف دوستان و ياران حضرت ، بعد از آنكه نيّت و تصميم او بر اين كه مىخواهد به پيروان حضرت بپيوندد ، احراز گردد .\r\nنمونه اين گونه افراد ، شخصى است كه براى خريد روغن از اعراب باديه‌نشين به اطراف حلّه مىرود ، و از كاروان عقب افتاده و در بيابان سرگردان مىشود ، با خود مىگويد : من از مادرم شنيده‌ام كه مىگفت : « ما امامى زنده داريم كه كنيه‌اش ابا صالح است . گمشدگان را راهنمائى و درماندگان را دستگيرى و به بيچارگان كمك مىكند . » سپس با خداوند تعهّد مىكند ، اگر حضرت به داد\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nاو رسيد و او را نجات داد ، از ديانت مادرش پيروى كرده و مذهب او را بپذيرد .\r\nوى گويد : آنگاه حضرت را صدا زده و از او كمك خواستم . ناگهان ديدم كسى با من راه مىرود و بر سرش عمامه‌اى سبز به رنگ اين بود ( اشاره به گياهى كرد كه بر لب رودخانه روئيده بود ) به من راه را نشان داد و گفت : از اين راه برو ، به زودى به دهكده‌اى مىرسى كه ساكنانش همه شيعه هستند . گفتم : آقاى من ، شما با من اينجا نمىآييد ؟ فرمود : نه ، زيرا هزاران نفر در اطراف شهرها مرا مىخوانند ، و بايد به نجات آنها بپردازم . « 39 »\r\n( 1 ) هدف دوم : به يارى يكى از دو طرف دعوا رفتن ، و اگر مصلحت اقتضاء كرد ، يكى از آن دو را كمك كردن .\r\nنمونه‌اش اين داستان : دو دوست مسلمان كه از لحاظ مذهب با يكديگر اختلاف داشتند در يكى از مساجد همدان بر سر مذهب با يكديگر مدتها گفتگو داشتند . هيچ يك نتوانست ديگرى را قانع كند . يكى از آن دو پيشنهاد كرد اوّلين نفرى را كه وارد مسجد شد ، به حكميت بپذيرند . و ديگرى از اين قرار داد وحشت داشت ، زيرا بيشتر مردم همدان اهل مذهب او نبودند ، لكن از روى ناچارى اين قرارداد را پذيرفت .\r\n( 2 ) به مجرّد اينكه اين قرارداد بسته شد ، جوانى كه آثار بزرگوارى از صورت و جبين او آشكار بود ، وارد مسجد شد و معلوم بود كه از مسافرت مىآيد . آن كس كه پيشنهاد قرارداد كرده بود ، نزد او آمده ، مذهب و عقيده خود را به همراه ادله‌اى كه داشت به او گفت ، و او را سوگند داد كه عقيده خود را همانطور كه هست بگويد . آن جوان دو بيت شعر خواند ، و عقيده خود را به طورى كه هيچ گونه شك و ترديدى در آن راه نداشته باشد ، در ضمن آن دو بيت گفت ؛ و سپس از ديده‌ها ناپديد شد . و اين معجزه‌اى بود كه حقيقت و صحّت مذهب او را نيز فهمانيد . ديگرى از فصاحت و بلاغت اين شخص به شگفت آمده و مذهب دوستش را كه مهدى - عليه السلام - به يارى او آمده بود ، پذيرفت . « 40 »\r\n\r\n\r\n","description":"","footnote":"\r\n( 39 ) نجم ثاقب / 346 .\r\n( 40 ) نجم ثاقب / 231 .\r\n","page_name":" 150 ","page_number":150},
  {"content":"\r\n\r\n( 1 ) هدف سوم : حل برخى از مسائل مشكلى كه علماء و دانشمندان بزرگ ، از حلّ آنها عاجز شده‌اند .\r\nنمونهء آن : مرحوم محقق اردبيلى كه از علماى بزرگ و پرهيزگار شيعه است و ملقّب به مقدس اردبيلى شده ، مسائلى براى او مشكل شده و در پاسخ آنها مانده بود . در نيمه شبى از نجف به مسجد كوفه رفت و حضرت را در محراب حضرت امير المؤمنين - عليه السلام - ملاقات كرده و سؤالات خود را از آن حضرت نمود . جوابش را گرفته و برگشت . « 41 »\r\n( 2 ) هدف چهارم : خبر دادن از برخى رويدادهاى مهم سياسى و اجتماعى پيش از آنكه مردم از آن اطلاع داشته باشند ، چون وسائل ارتباط جمعى در آن زمانها نبوده و يا ضعيف بوده است .\r\nنمونهء آن : حضرت در مجلس درس سيد مهدى قزوينى در حلّه وارد شده و بدون آنكه آن حضرت را بشناسند ، به درس او گوش فرا داد . وقتى درس تمام شد ، سيد مهدى پرسيد : از كجا به حلّه آمده‌ايد ؟ جواب فرمود : از شهر سليمانيه .\r\nسيّد پرسيد : چه وقت از آنجا بيرون آمدى ؟ گفت : روز گذشته ؛ و بيرون نيامدم از آنجا مگر اينكه نجيب پاشا آنجا را به زور شمشير فتح كرده و وارد شهر شد ، و احمد پاشا بابانى را كه تمرّد و سركشى كرده بود ، از آنجا بيرون كرد ، و به جاى او برادرش عبد اللّه پاشا را نشانيد . احمد پاشا از فرمان دولت مركزى عثمانى سرپيچى كرده و ادعاى سلطنت و پادشاهى كرده بود .\r\n( 3 ) سيّد مهدى گويد : پدر من در سليمانيه بود . من به فكر افتادم كه چگونه اين خبر هنوز به فرمانروايان حلّه نرسيده ، و به فكر من نرسيد كه از اين شخص بپرسم كه تو چگونه مىگويى ديروز از سليمانيه بيرون شدم و امروز به حلّه رسيدم ؛ در صورتى كه اگر شخصى سواره و با سرعت اين مسافت را طى كند ، دو روزه به حلّه خواهد رسيد .\r\nسپس تاريخ اين روز را كه گفته بود سليمانيه فتح شده ضبط كرديم و بعد از\r\n\r\n\r\n","description":"","footnote":"\r\n( 41 ) نجم ثاقب / 334 ؛ منتهى الآمال 2 / 319 .\r\n","page_name":" 151 ","page_number":151},
  {"content":"\r\n\r\nده روز خبر آن به حلّه رسيد و فرمانروايان حلّه آن را طبق معمول اخبار جنگى خود با شليك گلوله‌هاى توپ اعلام كردند . « 42 »\r\nمىگويم : از اين داستان مىفهميم كه اين خبر در دوران سلطه عثمانيها در حلّه چقدر مهم بوده است و چرا حضرت اصرار داشته كه اين خبر زودتر به گوش مردم برسد و اين گونه اخبار به صورت اعجاز بوده است .\r\n( 1 ) هدف پنجم : نصيحت و خيرخواهى براى ديگران ، و بالا بردن سطح معنويّات آنان بعد از سپرى كردن دوره‌اى سخت و دشوار .\r\nنمونه آن : يكى از شيعيان گويد : در راه حلّه حضرت را زيارت كردم ، سلام عرض نمودم . حضرت جواب سلامم را داد و فرمود : از اينكه مال و سرمايه خود را امسال از دست داده‌اى ، اندوهگين مباش ، زيرا تو مورد آزمايش و امتحان خدا قرار گرفته‌اى و خداوند خواسته تو را امتحان كند كه آيا حق خدا را مىپردازى ، و وظيفه واجب خود را ، كه عمل حج باشد ، انجام مىدهى ، يا خير . و امّا مال و سرمايه ناپايدار است ؛ مىآيد و مىرود .\r\nراوى گويد : من در آن سال زيان و ضررى كرده بودم ، ولى هيچ كس از آن آگاه نبود و چون مىترسيدم كه ورشكستگى من آشكار شود ، از همگان مخفى نگه داشته بودم . حال بعد از اينكه حضرت به من گفت ، ترسيدم و با خود گفتم :\r\nسبحان اللّه ! خبر ورشكستگى من در بين مردم شايع شده ، تا آن اندازه كه به گوش افراد غريب هم رسيده است . ولى در جواب آن حضرت گفتم : به هر حال خدا را سپاس مىگويم .\r\nحضرت پاسخ داد : آنچه را كه از دست داده‌اى به زودى به تو برمىگردد و به حالت اوّليه مىرسى ، و قرضهايت را مىپردازى . راوى گويد : از گفته‌هاى اين شخص ساكت شده و با خود فكر مىكردم . . . تا آخر داستان . « 43 »\r\n( 2 ) هدف ششم : كمك مالى به ديگران .\r\nنمونه‌اش : عدّه‌اى از مردم بحرين ، تصميم گرفتند كه عدّه‌اى از مؤمنين را\r\n\r\n\r\n","description":"","footnote":"\r\n( 42 ) نجم ثاقب / 367 .\r\n( 43 ) نجم ثاقب / 366 .\r\n","page_name":" 152 ","page_number":152},
  {"content":"\r\n\r\nبه طور مرتب و پياپى ميهمان كنند و هر دفعه در خانه يكى از آنها باشد . ميهمانى برقرار شد ، تا نوبت به يكى از اينان رسيد و او چيزى نداشت . بسيار غمناك و اندوهگين شد . از شدّت غم و اندوه شبى سر به بيابان گذاشت . شخصى را ديد . . .\r\nتا به او رسيد ، به او گفت : برو نزد فلان تاجر - و اسم او را برد - و به او بگو :\r\nمحمّد بن الحسن - عجل اللّه تعالى فرجه الشريف - گفت : « آن دوازده اشرفى را كه براى ما نذر كرده‌اى بده . » پول را از او بگير و خرج ميهمانى خود نما .\r\nاين مرد نزد آن تاجر رفته و پيام حضرت را به او رسانيد . تاجر گفت : آيا خود حضرت به تو اينچنين گفت ؟ آن مرد گفت : آرى . تاجر گفت : آيا او را شناختى ؟ گفت : نه . گفت : او حضرت صاحب الزمان بوده است . من اين مال را نذر او كرده بودم . پول را به او داد و او را احترام نموده و از او درخواست دعا كرد . . . « 44 »\r\n( 1 ) هدف هفتم : شفا دادن بيماريهاى مزمنى كه پزشكان از معالجه آن ناتوان شده و هزينه‌هاى هنگفتى صرف آن شده است .\r\nنمونه اين هدف ، داستانى است كه از سيد باقى فرزند عطوه علوى حسنى نقل شده است « 45 » كه پدرش عطوه حضرت را نمىشناخت و اعتقادى به وجود آن حضرت نداشت ، و مىگفت : هرگاه امام آمد و مرا از اين بيمارى شفا داد و راحت كرد ، گفتار شما را مىپذيرم . شبى به هنگام نماز عشاء ، كه ما جمع شده و مىخواستيم نماز جماعت بخوانيم ، به ناگاه فريادى كشيد ، به سرعت سوى او رفتيم ، گفت : « خود را به امام برسانيد ، همين الان از نزد من خارج شد . » ما بيرون آمديم و كسى را نديديم . به سوى او بازگشتيم ، وى اظهار داشت كه : هم اكنون شخصى نزد من آمد و مرا صدا زد و گفت : اى عطوه ! گفتم : بله ، شما كيستيد ؟\r\nگفت : من مهدى هستم ، آمده‌ام تو را شفا دهم . و سپس دست مباركش را كشيد و پاى مرا فشار داد و سپس رفت و همچون آهو از نزد من دور شد .\r\n\r\n\r\n","description":"","footnote":"\r\n( 44 ) نجم ثاقب / 306 .\r\n( 45 ) ينابيع المودّة / 548 چاپ نجف ؛ كشف الغمّه 3 / 287 ؛ كتاب المهدى / 145 ؛ منتهى الآمال 2 / 310 .\r\n","page_name":" 153 ","page_number":153},
  {"content":"\r\n\r\nعلى بن عيسى گويد : من اين داستان را غير از فرزند عطوه ، از ديگران نيز شنيدم .\r\nبنگر به حضرت مهدى ، چگونه شفاى بيماران را همراه اثبات وجود و امامت خويش انجام مىدهد ، به طورى كه ديگر براى منكرانش شك و ترديدى باقى نماند .\r\n( 1 ) هدف هشتم : راهنمايى گمشدگان صحرا و بيابان و به مقصد رسانيدن عقب افتاده‌هاى از قافله و كاروان .\r\nآن حضرت گاهى اين عمل را براى اثبات وجود و امامت خود انجام مىدهد ؛ نمونه‌هاى اين گونه هدف فراوان است و براى مثال يكى را نقل مىكنيم :\r\nشخصى « 46 » به همراه چند نفر ، از راه احساء به حج رفت . در برگشت مقدارى از راه را سواره و مقدارى را پياده حركت مىكرد . در يكى از منازل پياده‌روى او زيادتر شد و مركوبى نيافت تا سواره حركت كند . وقتى كه براى استراحت و خوابيدن در جايى منزل كردند ، اين شخص از شدّت خستگى خوابش طولانىتر شد و همراهان بدون اينكه او را از خواب بيدار كنند ، رفتند . بر اثر تابش خورشيد از خواب بيدار شد و كسى را نيافت ، به تنهايى راه افتاد و يقين داشت كه از بين خواهد رفت . به حضرت بقية اللّه توسّل جسته و از او كمك خواست .\r\n( 2 ) به ناگاه مردى به صورت باديه‌نشينان كه سوار بر شترى بود ، از راه رسيد و به او گفت : فلان كس ! آيا از قافله‌ات جدا شده‌اى ؟ گفت : آرى . گفت : آيا ميل دارى تو را به قافله برسانم ؟ گفتم : آرى ، به خدا سوگند جز اين چيزى نمىخواهم . نزديك من آمد و شترش را خوابانيد و مرا پشت سر خود سوار كرد .\r\nبعد از چند دقيقه حركت ، نزديك قافله رسيديم . فرمود : اينان دوستان تو هستند .\r\nمرا پياده كرد و خود رفت .\r\n( 3 ) هدف نهم : ياد دادن و آموختن دعاها و اذكارى كه داراى مضامين عاليه\r\n\r\n\r\n","description":"","footnote":"\r\n( 46 ) نجم ثاقب / 341 .\r\n","page_name":" 154 ","page_number":154},
  {"content":"\r\n\r\nو مطالب صحيح است به برخى از مردم .\r\n( 1 ) مثالها و نمونه‌هاى اين گونه آموزشها از حضرت ، فراوان است . اين دعاهاى بسيار پرمعنى و مهم ، نه بدان جهت است كه لقلقه زبان گردد و هيچ فايده و بهره‌اى نداشته باشد ، بلكه براى اين است كه خود متن و نصى باشد براى شناخت مفاهيم عاليه تعليم و تربيت اسلامى و مسائلى ژرف و عميق در راه حركت دادن مردم به سوى خداوند .\r\nو بديهى است كه استفاده از روش دعا ، بهترين راه استتار و كتمان مقاصد عاليه پيشوايان ما بوده ؛ زيرا ، مشروع‌ترين راه براى نزديكى به خدا ، كه هيچ كس نمىتوانسته مانع آن بشود و آن را تحت نظر گيرد ، و احيانا از آن جلوگيرى نمايد ، همين دعا بوده است . و لذا مىبينيم كه حضرت امام زين العابدين - عليه السلام - اين روش را اتّخاذ مىفرمايند و از راه دعا به تربيت مردم پرداخته و بلندترين مفاهيم و حقايق را در ضمن ادعيه به مردم مىآموزند .\r\n( 2 ) حضرت بقيّة اللّه هم همين راه را انتخاب فرموده و لذا به بسيارى از مردم و دوستان خود ، دعاهاى گوناگونى آموخته كه از مهمترين آنها دعاى فرج است كه انسان را بر بدى وضع موجود او در دورانهاى فتنه و انحراف آگاه نموده ، آرزو و هدف نهائيش را به وى مىفهماند ، و رابطه و پيوند محكم عاطفى و ايمانى بين او و خداى متعال ايجاد مىكند ؛ آنجا كه مىگويد :\r\n« اللهم عظم البلاء و برح الخفاء . . . » :\r\n« خداوندا آزمايش بس بزرگ گشته ، پنهانيها آشكار گشته ، اميدها بريده شده و پرده‌ها پس رفته ، زمين تنگ گشته و آسمان ديگر نمىبارد .\r\nو شكوه و گلايه را به تو بايد كرد و در دشواريها و آسانيها ، تكيه‌گاه تو هستى . بار پروردگارا ، بر محمّد و دودمان او درود فرست ؛ همان زمامداران و اولى الامرى كه پيرويشان را بر ما واجب گردانيده‌اى و با اين دستور ، موقعيّت و مقام آنان را به ما شناسانيدى . پس به حق آنان سوگند كه كار ما را گشايشى بخش ؛ به همين زودى ، به يك چشم به هم زدن و يا نزديكتر از آن . . . تا آخر دعا . » « 47 »\r\n\r\n\r\n","description":"","footnote":"\r\n( 47 ) نجم ثاقب / 263 .\r\n","page_name":" 155 ","page_number":155},
  {"content":"\r\n\r\n( 1 ) هدف دهم : اصرار و پافشارى حضرت ، بر خواندن دعاهايى كه از پدران معصوم و اجداد پاكش رسيده است كه در آنها مضامينى بس بلندپايه ، و حقايقى ژرف و عميق و گسترده ، در زمينه‌هاى فكرى و تربيتى ، وجود دارد .\r\nروشن‌ترين نمونه براى اين دستور ، در مورد شخصى است كه در شبى طوفانى در بين برف و بوران از قافله و كاروانش عقب مانده بود . به ناگاه در پيش روى خود باغبانى را در وسط باغ ديد كه با پارويى برفها را از روى درختان مىريخت .\r\n( 2 ) راوى مىگويد : ديدم آن شخص به نزد من آمده و كنار من ايستاد و گفت :\r\nتو كه هستى ؟ گفتم : دوستانم رفته‌اند و من تنها مانده‌ام ، و راه را گم كرده‌ام . به فارسى به من گفت : « نماز نافله شب را بخوان ، تا راه را بيابى . » من مشغول خواندن نافله شدم ، بعد از آنكه نافله‌ام تمام شد ، نزد من آمد و گفت : نمىخواهى به روى ؟ گفتم : به خدا سوگند كه راه را نمىشناسم . گفت : « زيارت جامعه « 48 » را بخوان » من زيارت جامعه را حفظ نبودم و الان هم با اينكه بارها در عتبات عاليات آن زيارت را خوانده‌ام ، باز حفظ نيستم ، لكن در آن شب از جايم حركت كردم و همه‌اش را از حفظ خواندم .\r\n( 3 ) بار ديگر نزد من آمد و گفت : نرفته‌اى و هنوز اينجا هستى ؟ مرا بىاختيار گريه گرفته و گفتم : آرى هنوز هستم ، راه را نمىشناسم . گفت : « زيارت عاشورا « 49 » را بخوان » راوى گويد : من زيارت عاشورا را حفظ نداشتم و الان هم حفظ نيستم ، لكن ايستادم و مشغول خواندن زيارت عاشورا شدم و تا آخرش خواندم . بار ديگر نزد من آمده و گفت : هنوز نرفته‌اى و اينجا هستى ؟ گفتم : نه ، من تا صبح بايد همينجا باشم . گفت : من همين الآن تو را به قافله مىرسانم . رفت و سوار الاغى شد و پارو را به دوشش انداخته و آمد و مرا پشت سر خود سوار كرد .\r\n\r\n\r\n","description":"","footnote":"\r\n( 48 ) آن زيارتى است كه به كلمهء « السلام عليكم يا أهل بيت النبوّة . . . » آغاز مىشود و در زيارت همهء امامان خوانده مىشود .\r\n( 49 ) زيارتى است كه به كلمهء « السلام عليك يا أبا عبد اللّه » شروع مىشود و مخصوص زيارت حضرت امام حسين ( ع ) است .\r\n","page_name":" 156 ","page_number":156},
  {"content":"\r\n\r\n( 1 ) راوى گويد : آن شخص دستش را به روى دوش من گذاشته و گفت :\r\n« شماها چرا نماز نافله نمىخوانيد ! ؟ نافله ! نافله ! نافله ! » سه بار اين كلمه را تكرار كرد و سپس گفت : « شما چرا زيارت عاشورا نمىخوانيد ! ؟ عاشورا ! عاشورا ! عاشورا ! » سه بار هم اين كلمه را تكرار كرد ، و سپس گفت : « شما چرا زيارت جامعه نمىخوانيد ! ؟ جامعه ! ؟ جامعه ! جامعه ! » ( سه بار ) همينطور راه مىرفت و برگشت به من گفت : اينان همراهان تو هستند ، و دوستان را به من نشان داد . « 50 »\r\n( 2 ) مىگويم : مقصود از نافله نماز شب است ، همانطور كه مرحوم حاجى نورى فهميده است . « 51 » زيرا راوى آن را در شب انجام داده است . اين نماز از برترين و مهمترين مستحبّات دين است ، و هر چه كه در اين روايت حضرت بدان دستور داده ، آن نيز جزء بهترين مستحبّات است ، بدين شرط كه به درستى و به صورت جزئى از كل و در ارتباط با مجموعه دستورات اسلامى به عنوان راهى براى رسيدن به قرب و نزديكى خدا فهميده شود . و لذا بعد از آنكه حضرت مىبيند كه مردم درباره آن تسامح و سهل‌انگارى مىكنند ، مؤكّدا روى آن پافشارى كرده و اهميّت آن را تذكّر مىدهند .\r\n( 3 ) و اين كه حضرت بعد از هر كارى كه مىگويد و آن شخص انجام مىدهد ، به او مىگويند : آيا نرفته‌اى ! ؟ اين براى اين است كه در ضمن هر يك از اين كارها كه حضرت به او دستور مىداد ، احتمال رهايى و پيدا كردن راه را با انجام آن عمل مىداد ، لكن وقتى ديد كه راهها بسته است و از آن راهها براى اين شخص راه نجاتى پيدا نشد ، حضرت خود دست به كار شدند و شخصا اقدام كرده و او را به قافله‌اش رساندند .\r\nبراى حضرت امكان آن هست كه وجود و حقيقت خود را از راههاى گوناگونى به طور معجزه اثبات نمايد ، كه برخى از آنها را ذكر كرديم و بقيّه را به كتابها و مآخذى كه از آنها نقل كرده‌ايم حواله مىدهيم .\r\n\r\n\r\n","description":"","footnote":"\r\n( 50 ) نجم ثاقب / 343 ؛ مفاتيح الجنان / 551 .\r\n( 51 ) نجم ثاقب / 344 .\r\n","page_name":" 157 ","page_number":157},
  {"content":"\r\n\r\n( 1 ) اين بود ده نمونه از اهدافى كه به خاطر آنها حضرت افرادى را به ديدار خود نائل مىسازند ، كه در برخى از اين اهداف آثار و بركات بسيار مهمّى در سطح اجتماع وجود داشت و بزرگترين نتيجه و اثر را براى جامعه اسلامى به بار مىآورد . البتّه اهداف ديگرى نيز وجود دارد كه در مواردى انجام گرفته و حضرت به خاطر آنها بر اشخاصى ظاهر گشته كه براى رعايت اختصار ، با كمال تأسّف ، از ذكر آنها خوددارى مىكنيم .\r\nبا در نظر گرفتن هدفهاى مذكور ، به روشنى مىبينيم كه تمامى آنها با آن قواعد و قوانين عمومى سازگار مىباشد ، زيرا در تمامى آنها حضرت به برخى از تعاليم و دستورات اسلامى جامه عمل پوشيده و منافاتى با غيبت نداشته و مطابق با تكليف شرعى و اسلامى است كه در صورت امكان مىبايست انجام بگيرد .\r\n( 2 )\r\n\r\nامر هفتم : آيا افرادى وجود دارند كه امام زمان - عليه السلام - را با عنوان حقيقى خود ببينند\r\nو بشناسند يا خير ؟\r\nدر اين مورد در سه زمينه مىشود بحث كرد :\r\nزمينه اوّل : مقتضاى قواعد عمومى در اين مورد چيست ؟\r\nدر اين باره مىشود اين چنين گفت : دانستيم كه يكى از علل اصلى پنهانى و غيبت آن حضرت اين بود كه اگر ظاهر و آشكار باشد ، ممكن است دشمنان او را هم چون پدران بزرگوارش كشته و از بين ببرند و ديگر وعده خدا تحقق نيافته و آنچه كه نص قرآن كريم است ؛ جامه عمل نپوشد .\r\n( 3 ) رواياتى بر اين مطلب دلالت مىكند :\r\n1 - روايت صدوق در كتاب كمال الدين از قول زرارة بن اعين كه گويد : از حضرت صادق - عليه السلام - شنيدم كه مىفرمود : براى قائم پيش از آنكه قيام كند غيبتى خواهد بود . گفتم : فدايت شوم ، چرا ؟ گفت : مىترسد ، و با دست خود به شكم و گردنش اشاره كرد . « 52 »\r\n\r\n\r\n","description":"","footnote":"\r\n( 52 ) كمال الدين / 346 .\r\n","page_name":" 158 ","page_number":158},
  {"content":"\r\n\r\n( 1 ) 2 - روايت صدوق از قول محمّد بن مسلم ثقفى طحّان كه گويد : بر حضرت باقر - عليه السلام - وارد شده و مىخواستم كه درباره حضرت قائم آل محمّد - صلّى اللّه عليه و آله و سلّم - از آن حضرت بپرسم . پيش از آنكه چيزى بگويم ، حضرت به من گفت : اى محمّد بن مسلم ، در قائم آل محمّد - صلّى اللّه عليه و آله و سلّم - شباهتى از پنج پيامبر است . . . تا آنجا كه گفت : و امّا شباهت و همانندى او با حضرت موسى ، درازاى غيبت و ترس دائمى او است . « 53 »\r\nشيخ طوسى گويد : از جمله چيزهايى كه به طور حتم جزء اسباب غيبت به شمار مىآيد ، ترس آن حضرت است از جان خود كه از ترس ستمگران و به خاطر جلوگيرى و مخالفت آنان از دخل و تصرّف حضرت در امور سياسى و اجتماعى مردم ، از ديدگان پنهان گشته و غيبت نموده است . « 54 »\r\n( 2 ) با در نظر گرفتن اين مطلب ، مىتوان چنين نتيجه گرفت كه غيبت و پنهانى دائر مدار ترس است . تا وقتى كه ترس از جان وجود داشته باشد غيبت هم خواهد بود ؛ و هرگاه ترس از بين رفت ، ديگر دليلى براى ادامه غيبت نخواهد بود .\r\nبر طرف شدن ترس ، يا به طور كامل انجام مىگردد ، و آن در وقتى خواهد بود كه مقدّمات آماده گشته و ياران و سربازان حضرت به اندازه كافى وجود داشته باشند ، در اين صورت غيبت از بين رفته و ظهور كامل رخ داده و زمين را پر از عدل و داد خواهد كرد . لكن اگر ترس به طور كامل از بين نرفته ، بلكه نسبى و شخصى بود ، در اين صورت نسبت به آن يك نفر و يا آن يك گروه خاص ، غيبت از بين رفته و حضرت براى آنها ظاهر مىشود . لذا اين امكان وجود دارد كه شخص حضرت را ببيند و بشناسد و با شناخت كامل به ديدار حضرت موفّق شود . اين گونه ديدار و زيارت براى افراد مورد اطمينان و كسانى است كه در ميدان آزمايش الهى سرفراز و پيروز شده كه ديگر دربارهء آنها احتمال كشتن يا سعايت و توطئه عليه حضرت از سوى آنان داده نمىشود .\r\n( 3 ) گاهى نبود ترس بر جان حضرت ، فقط در يك برهه خاص زمانى است كه\r\n\r\n\r\n","description":"","footnote":"\r\n( 53 ) كمال الدين / 327 .\r\n( 54 ) غيبت طوسى / 61 .\r\n","page_name":" 159 ","page_number":159},
  {"content":"\r\n\r\nفقط در ضمن آن مدّت غيبت و پنهانى از بين مىرود . اين گونه ديدارهاى موقّت را در آينده بررسى خواهيم كرد . لكن گاهى پس رفتن پرده غيبت و آشكار شدن حضرت ، مشروط به آن است كه بيننده به هنگام ديدار ، حضرت را نشناسد ، و بعد از آنكه جدا شد ، متوجّه گردد . اين حالت در بسيارى از ديدارها اتّفاق افتاده است .\r\nبنابراين مىشود گفت كه هر كس به درجه عالى ايمان برسد و از بوته امتحان و آزمايش به سلامت بدر رود ، حضرت را مىبيند و مىشناسد ، گرچه به خاطر التزام و تعهدى كه از اين گونه اشخاص گرفته مىشود كه كتمان كنند و اين سرّ را آشكار نسازند ، شناخت اين گونه افراد مشكل و دشوار است .\r\n( 1 ) و بر اين گفتار ، مىتوان رواياتى را دليل آورد كه مىگويد ، حضرت در تقيّه به سر مىبرد ، تا آن وقت كه خداوند اجازهء ظهور و آشكارى همه جانب به او بدهد . مانند روايتى كه شيخ طوسى از على بن ابراهيم بن مهزيار در ديدارى كه با حضرت داشته است ، نقل مىكند كه حضرت در ضمن فرمايشاتشان به او فرمودند :\r\n« خداوند مرا مأمور به بقيّه نموده و تا روزى كه خداوند به من اجازه ظهور و خروج فرمايد ، در تقيّه به سر خواهم برد . » « 55 »\r\nمقصود از كلمه تقيّه ، خويشتن‌دارى و حفظ خود از زيان و ضرر است و اين در صورتى است كه ضررى وجود داشته و يا احتمال آن باشد ، لكن در اشخاصى كه مورد اطمينان مىباشند ، اين احتمال وجود ندارد ، كه در اين صورت ديگر انگيزه‌اى براى غيبت نيست و دليلى بر پنهان ماندن و در پس پرده بودن باقى نمىماند .\r\n( 2 ) در همين روايت على بن ابراهيم بن مهزيار مطلبى است كه بر اين مسأله دلالت دارد كه حضرت در دوران غيبت از مركز ستمگران و كج‌روان و منحرفين دور است ؛ در آنجا كه حضرت به او مىفرمايند :\r\n« اى فرزند مازيار ، پدرم حضرت ابو محمّد از من تعهد گرفته كه با\r\n\r\n\r\n","description":"","footnote":"\r\n( 55 ) غيبت طوسى / 161 .\r\n","page_name":" 160 ","page_number":160},
  {"content":"\r\n\r\nمردمى كه مورد خشم خداوند قرار گرفته و پستى و خوارى دنيا را نصيبشان كرده ، همسايگى نكرده و در محلّه آنان سكنى نگزينم . »\r\n( 1 ) قبلا اين مسأله بررسى شد كه مجاورت و همسايگى با منحرفين و ستمگران ، اگر به صورت ناشناس باشد ، اشكالى را پيش نمىآورد ، و در صورتى مجاورت و همسايگى خطرناك مىشود كه آنان حضرت را شناخته و بر وضعيّت او آگاه گردند ، زيرا در اين صورت اقدام به قتل و كشتن او خواهند كرد . لكن وقتى چنين احتمالى درباره كسى داده نشد ، دليلى براى دور بودن و همسايگى نكردن با او باقى نمىماند ، زيرا وقتى سبب و انگيزه امرى وجود نداشته باشد وجود آن را دليلى نخواهد بود . و اين حالت فقط دربارهء ياران ويژه حضرت كه مورد اطمينان كامل مىباشند ، خواهند بود .\r\nروايات ديگرى نيز به همين مضمون وجود دارد كه ممكن است مورد استدلال قرار گيرد ؛ و با در نظر گرفتن اين قاعده كه حضرت از دوستان مخصوص و ويژه خود پنهان نيست ، دو زمينه بعد نيز روشن مىشود .\r\n( 2 ) زمينه دوم : رواياتى است كه ياران و همراهانى را براى حضرت ، در طول دوران غيبت كبرى ، اثبات مىكند ؛ همچون داستان سى و هشتم و هشتاد و سوم كه مرحوم حاجى نورى در كتاب نجم ثاقب نقل مىكند و همچنين روايت اسماعيل هرقلى « 56 » كه مىگويد ، سه نفر سواره را ديدم كه يكى از آنان حضرت بقية اللّه - ارواحنا فداه - بود كه با نشانه مخصوص خود را معرفى كرده و در عين حال آن دو نفر ديگر حضرت را مىشناختند .\r\nروايات ديگرى گوياى آن است كه افرادى مخصوص كه مورد اطمينان بوده‌اند ، حضرت را مىديده و هر جا كه با ايشان برخورد مىكردند آن حضرت را مىشناختند ؛ هم چون سيّد مهدى بحر العلوم ، به طورى كه از حكايت هفتاد و سوم كتاب نجم ثاقب « 57 » و دو حكايت بعد از آن معلوم مىشود .\r\n( 3 ) از آن جمله نيز رواياتى است كه مىگويد حضرت در برخى از مسافرتهاى\r\n\r\n\r\n","description":"","footnote":"\r\n( 56 ) كتاب كشف الغمّه / 283 ؛ ينابيع المودّه / 546 چاپ نجف ؛ كتاب المهدى / 143 .\r\n( 57 ) ص 348 .\r\n","page_name":" 161 ","page_number":161},
  {"content":"\r\n\r\nخود عدّه‌اى از دوستانش را نيز با خود همراه مىبرد تا در كارهايش به او كمك كنند ؛ همچون داستانى كه از استاد بزرگوار خود ، آية اللّه سيد محمّد باقر صدر ، كه ايشان از استاد عاليقدر خويش حضرت آية اللّه العظمى خوئى ( اين دو بزرگوار از بزرگترين دانشمندان و انديشمندان بزرگ زمان ما هستند ، كه خداوند سايه‌شان را مستدام بدارد ) « 58 » از يكى از مؤمنان مورد اطمينان و داراى ديانت و تقوايى بىاندازه نقل مىكند . و از آنجا كه اين داستان در كتابى ديگر نقل نشده ، تمام داستان را مشروحا مىنگاريم :\r\n( 1 ) اين شخص بعد از ظهر يكى از روزها در مسجد كوفه در امتداد ديوار مسجد راه مىرفت . در جلو ايوان مسجد فرشى گسترده و روى فرش شخص بزرگوارى خوابيده و در كنارش شخص ديگرى نشسته بود . وى گويد : از وجود آن دو شخص تعجّب كرده و از آن شخص كه نشسته بود ، پرسيدم : اين كيست ؟ پاسخ داد : آقاى عالم . وى گويد : من اين پاسخ را كوچك دانسته و فكر كردم كه مقصود اين است كه او آقاى عالم ( دانشمند ) است ، زيرا عوام الناس در آن محل ، عالم را عالم ( به فتح لام ) تلفّظ مىكنند .\r\n( 2 ) آنگاه اين شخص رفت ، وضو گرفته و در محراب مسجد كوفه مشغول نماز مغرب و عشاء و خواندن نافله شد ، تا خسته شد و خوابش گرفت و به پشت افتاده و خوابيد . وقتى از خواب بيدار شد ، ديد تمام مسجد روشن و نورانى شده است .\r\nمىگويد : آن قدر روشن شده بود كه مىتوانستم خطوط قرآنى را كه آن طرف مسجد بر ديوار نوشته شده بود بخوانم . گمان كردم كه فجر طالع شده و خورشيد در آمده ، بلكه چيزى هم از روز گذشته و من بيشتر از اندازه خوابيده‌ام . رفتم وضو بگيرم . در روى سكوى وسط مسجد ، عدّه‌اى به نماز ايستاده و آن « سيد العالم » ( آقاى جهان ) پيشنماز آنها بود ، و مردم زيادى از مليّتهاى گوناگون به او اقتداء كرده و در بين آنها آن شخصى كه در آن عصر روز قبل او را در كنار آن آقا\r\n\r\n\r\n","description":"","footnote":"\r\n( 58 ) چون اين كتاب ساليانى پيش از شهادت جانگداز آية اللّه صدر نگاشته شده ، نويسنده ادامه عمر شريف آن بزرگوار را از خداوند خواستار شده و ما هم اكنون ارتقاء درجات روح پرفتوحش را خواهان و در انتظار انتقام‌گيرى هر چه زودتر آن خون پاك هستيم . ( مترجم )\r\n","page_name":" 162 ","page_number":162},
  {"content":"\r\n\r\nديده بودم ، وجود داشت ، او نيز در بين جمعيّت بود . از وجود اين عدّهء زياد به شگفت آمدم . سپس وضو گرفته و به جماعت پيوستم و دو ركعت نماز صبح را با آنها خواندم . بعد كه نماز تمام شد ، آن شخص مورد نظر از جا حركت كرده و رفت جلو پيشنماز و از او دربارهء من پرسيد كه : آيا اين شخص را هم با خود ببريم ؟\r\nوى پاسخ داد : نه ! هرگز ! او هنوز دو آزمايش در پيش دارد كه بايد آن دو را بگذراند .\r\n( 1 ) ناگهان آن جمعيّت ناپديد شده و مسجد را تاريكى فرا گرفت و ديدم كه هنوز صبح نرسيده و اندكى به طلوع فجر مانده است .\r\nاين داستان چندين مسأله را براى ما روشن مىكند كه مهمترين مسأله اين است كه اين جمعيّتى كه حضرت دور خود جمع كرده و از گوشه و كنار دنيا گرد خود حاضر ساخته ، بعد از آنكه از آزمايشهاى الهى موفق و سرافراز بيرون آمده‌اند ، توانسته‌اند با حضرت همكارى و مشاركت داشته باشند ، لكن اين شخص با تمام موقعيّت و تقوايى كه دارد ، هنوز به آن مرحله نرسيده كه بتواند جزء ياران و همكاران حضرت باشد و لذا حضرت او را در كارهاى خود شركت نداده و او را با خود نبردند . و چه بسا اين شخص حضرت را تا پايان برنامه نشناخته بود .\r\nاين داستان مطابق مطلبى است كه در زمينهء اوّل بيان شد كه كسانى كه مورد اطمينان باشند ، حضرت از آنها محجوب نبوده و نسبت به آنها غايب و پنهان نمىباشد ، گرچه ما بر اين مسأله نتوانيم پى ببريم .\r\n( 2 ) زمينهء سوم : رواياتى كه گوياى آن هستند كه در دوران غيبت فرد و يا افرادى كارهاى حضرت را انجام داده و خدمتگزار او هستند ؛ از اين جمله روايت مفضل بن عمر است از حضرت صادق - عليه السلام - كه مىفرمايد : « هيچ كس جاى حضرت را به جز خدمتگزار مخصوصش نمىداند . » « 59 » و اين مسأله بسيار روشن است كه حضرت خدمتكارى دارد كه كارهاى شخصيش را انجام داده و\r\n\r\n\r\n","description":"","footnote":"\r\n( 59 ) غيبت طوسى / 102 .\r\n","page_name":" 163 ","page_number":163},
  {"content":"\r\n\r\nبه خوبى آن حضرت را مىشناسد . و طبق نظريّه پنهانى عنوان مىتوانيم بفهميم حضرت با خدمتكارش به صورت حقيقى ، ولى نسبت به مردم با شخصيّت ناشناس زندگى مىكنند . و مقصود امام - عليه السلام - ، از اينكه مىفرمايد :\r\n« جايش را هيچ كس نمىداند » جاى او با شناخت عنوان حقيقى و اصليش مىباشد . پس به ناچار بايد اين خدمتكار را از افراد مطمئن و كاملى بدانيم كه نمىتوانند خود را به ديگران معرفى كنند .\r\n( 1 ) روايت ديگر از ابو بصير است از قول حضرت باقر - سلام اللّه عليه - كه فرمود :\r\n« صاحب اين امر را چاره‌اى از كناره‌گيرى نيست . و در اين كناره‌گيرى و پنهانى داراى نيرويى است و سى نفر را دلتنگى نخواهد بود ، و طيبه جايگاه خوبى است . » « 60 »\r\nظاهر اين روايت آن است كه اين سى نفر از جمله افراد مخصوص و ويژه‌اى هستند كه جاى حقيقى حضرت را مىدانند ، گرچه با نظريّهء مخفى بودن عنوان مخالف است ، زيرا دلالت بر آن دارد كه حضرت از بين مردم دور است و بر كنار ، به طورى كه اگر اين سى نفر نباشند ، حضرت از تنهايى دلتنگ مىشود ، در صورتى كه آن نظريّه مىگفت كه حضرت در بين مردم همچون فردى معمولى زندگى مىكند ، و چيزى باعث ترس حضرت نمىشود ، چه بعضى از مردم او را بشناسند ، و چه نشناسند .\r\nو ما بعد از آنكه درستى اين نظريّه را ثابت كرديم و دليل مسلّم آورديم ، ديگر مشكلى پيش نمىآيد و امثال اين روايت بدان لطمه‌اى نمىزند .\r\n( 2 ) اين بود آخرين سخن درباره جهت دوم از فصل چهارم كه عبارت بود از اخبار ويژه‌اى كه سخن از ديدار با حضرت در دوران غيبت كبرى مىكرد ؛ و در اينجا فصل چهارم از اين بخش كتاب پايان مىپذيرد .\r\n\r\n\r\n","description":"","footnote":"\r\n( 60 ) غيبت طوسى / 102 .\r\n","page_name":" 164 ","page_number":164},
  {"content":"\r\n\r\n( 1 )\r\n\r\nفصل پنجم نامه‌نگارى حضرت مهدى عليه السلام با شيخ مفيد\r\nشيخ طبرسى در كتاب « احتجاج » دو نامه را كه امام زمان - سلام اللّه عليه - به شيخ مفيد نوشته است و گوياى مطالبى ارزنده و اخبارى سرّى و پنهانى مىباشد ، روايت نموده است .\r\nاين دو نامه را از ديدگاههاى گوناگون مىتوان بررسى كرد :\r\n( 2 )\r\n\r\nديدگاه اوّل : بررسى بر طبق قواعد كلّى ، از جهت سند و مدلول\r\nاز اين ديدگاه در دو مورد بايد سخن گفت :\r\n( 3 )\r\n\r\nامر اوّل : درباره سند اين دو نامه\r\nبايد در نظر داشت كه شيخ طبرسى سندى براى اين دو نامه ذكر نكرده و مدركى در نوشته‌هاى دانشمندان پس از او نيافتيم ، بنابراين از جهت اصطلاحى به آنها روايت مرسل گفته مىشود و از نظر تاريخى قابل اثبات نيستند ، لكن به چند جهت پذيرش آنها ترجيح دارد :\r\n1 - طبرسى اين دو نامه را جزء مسلّميات دانسته و به صورت ترديد نقل نكرده است . گويا صحّت آنها را پذيرفته و به خاطر شهرت و وضوح آن ، سند را نياورده است ؛ چنان كه بسيارى از روايات ديگر را نيز به طور مرسل نقل كرده ، گرچه مدرك و سند آنها در دوره‌هاى بعدى از بين رفته است . و بدين جهت مىشود نسبت به صحّت سند ظن و گمان كافى داشت ، گرچه به اندازه‌اى كه\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nبشود يك مسأله تاريخى را اثبات كرد نيست .\r\n( 1 ) 2 - اين دو روايت داراى مضمونى عالى و پيشگوئيهايى راستين است ، به طورى كه اگر قبل از وقوع حوادث مذكور در آنها بر اين روايات دست يافته بوديم ، به صدور روايات از ناحيهء مقدّسهء حضرت بقية اللّه يقين كرده و به طور حتم مىگفتيم كه گوينده حديث خود حضرت است .\r\n( 2 ) 3 - مصلحت عمومى مقتضى آن است كه در آغاز غيبت كبرى ، اين گونه نامه‌ها از سوى حضرت صادر شود و اين امر براى احراز دو مصلحت است :\r\nمصلحت اوّل اين است كه آن حضرت به پيروان خود آن قواعد كلّى و مفاهيم اساسى را كه براى زندگى در دوران غيبت كبرى به طور مستمرّ بدانها نياز دارند ، عرضه و يادآورى نمايد . اگر اين نياز برآورده نشود ، احتمال دارد دين واژگونه شده و راه رسيدن به اهداف مورد نظر اسلام بسته گردد .\r\nاين مسأله در آغاز غيبت كبرى يك امر عادى است كه اين گونه راهنمائيها از سوى حضرت براى مردم وجود داشته باشد تا در درازاى زمان توده‌هاى مردم در غفلت به سر نبرند .\r\n( 3 ) مصلحت دوم اين است كه با توجه به اينكه حضرت خود نمىتواند دست اندر كار شود و نيابت ويژه و خاص نيز پايان نيافته ، لازم است حضرتش زمام امر و رهبرى جامعه اسلامى را به دست دانشمندان شايسته و پرهيزگار دهد و مهمترين دانشمند آن زمان مرحوم شيخ مفيد بوده و لذا نوشتن نامه به او به اين جهت بوده است كه او به عنوان يك عالم صالح منبع اوليّه نشر تعاليم و الا و رهنمودهاى اصولى حضرت بقية اللّه باشد .\r\nاين خطى است كه امام حسن عسكرى - سلام اللّه عليه - آن را ترسيم و آغاز نموده است ؛ آن هنگام كه در نامهء خود به ابن بابويه از او چنين تعبير فرمود :\r\n« يا شيخى ، يا أبا الحسن . . . » به طورى كه در تاريخ غيبت صغرى مفصلا بررسى شد ( تاريخ غيبت صغرى صفحهء 196 ) .\r\n( 4 ) حال با توجه به اينكه مىدانيم روش عادى و معمولى براى دستيابى به اين دو مصلحت ، منحصر به ارسال نامه مىباشد ، احتمال صدور آن بيشتر مىشود ؛ به ويژه اگر آن دو جهت اوّل را نيز بدان ضميمه كنيم .\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nبا توجه به اين مقدمات ، گمان و ظن قويتر صحت تاريخى صدور اين دو روايت از سوى حضرت بقيّة اللّه مىباشد .\r\n( 1 )\r\n\r\nامر دوم : مدلول و محتواى اين دو نامه\r\nمدلول اين دو نامه به طور كلّى شامل دو بخش است :\r\nبخش اوّل : دستورات كلّى كه حضرت براى پيروان و شيعيان خود صادر كرده‌اند ، كه همگى درست و طبق قواعد است ، به جز مواردى اندك كه جاى تأمّل و اشكال است كه بر فرض آنها را درست ندانيم ، زيانى نمىرساند ، زيرا قبول نداشتن برخى از مدلول و محتوى ، مانع از پذيرش بقيّه نمىشود .\r\nبخش دوم : پيشگويى رويدادهايى كه در آينده نزديك و يا دور نسبت به زمان صدور نامه از آن حضرت ، وارد شده است . بسيارى از عبارات آن پيشگوييها به صورت رمز و كلىگويى و اشاره مىباشد كه تشخيص آنها براى ما - كه فاصله بسيار زيادى تا آن زمان داريم - دشوار و يا غير ممكن است . بنابراين آنچه را كه در تاريخهاى عمومى مىيابيم كه يافته ، و آنچه را كه نمىيابيم ، اشكالى پيش نمىآورد ؛ زيرا كسانى در آن زمان به درستى آنها را فهميده و استفاده كرده‌اند ، چون در همان شرايطى مىزيسته‌اند كه حضرت بدانها اشاره كرده است .\r\nاين دو نامه گرچه براى شيخ مفيد فرستاده شده ، لكن اختصاصى به او ندارد و مخصوص او نيست ، بلكه براى تمام پيروان و شيعيان امام زمان - عليه السلام - مىباشد . و لذا حوادثى كه در متن نامه آمده است ، لازم نيست كه حتما در زمان شيخ مفيد اتفاق افتاده باشد ، بلكه چه بسا بعضى از آنها بعد از درگذشت شيخ روى داده باشد . و لذا دسترسى به خصوصيّات تاريخى آن رويدادها در پهنهء وسيعترى از تاريخ ، براى ما ميسّر است .\r\n( 2 )\r\n\r\nديدگاه دوم : زمان و مكان صدور اين دو نامه\r\nنامهء اوّل در اواخر ماه صفر سال 410 ، سه سال به آخر عمر شيخ مفيد - كه\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nدر سال 413 در گذشته است « 1 » - و نامه دوم در سال 412 - يك سال مانده به فوت شيخ - به او رسيده است ، كه در اين زمان ، اندكى بيش از هشتاد سال ، از درگذشت چهارمين نايب خاص ، جناب على بن محمّد سيمرى ، و پايان دوران غيبت صغرى در سال 329 « 2 » مىگذشته است .\r\n( 1 ) در نامه اوّل ، نامه‌رسان مىگويد كه اين نامه را از نواحى حجاز آورده است « 3 » و ما از آن مىفهميم كه در آن زمان حضرت در اطراف حجاز مىزيسته و از آنجا به وسيله يكى از شيعيان مخصوصش اين نامه را براى شيخ فرستاده است .\r\n( 2 ) نامه دوم در تاريخ اوّل شوّال « 4 » سال 412 نوشته شده است و در روز پنجشنبه بيست و سوم ذى حجه همان سال « 5 » بعد از هشتاد و سه روز بدست او رسيده است .\r\nهر دو نامه با املاء حضرت و خط يكى از افراد مورد اطمينان نوشته شده ، و اين مطلب در نامه اوّل ظاهر و در نامه دوم صريح است . و در پايين هر دو نامه چند سطرى نيز به خط خود امام - عليه السلام - است كه صحّت مطالب فوق را گواهى كرده و به شيخ دستور مىدهند كه اين نامه‌ها را كاملا از مردم پنهان نموده و از روى آن براى افراد موثّق و مورد اطمينان بنويسد و يا بطور شفاهى به آنها بگويد .\r\n( 3 )\r\n\r\nديدگاه سوم : بررسى اوضاع تاريخى زمان صدور اين دو نامه\r\nاين اوضاع را - به آن اندازه كه تاريخ اسلام گوياى آن است - بايستى بررسى نماييم ؛ زيرا براى بررسى پيشگويىهاى موجود در نامه‌ها توجّه داشتن به آن مسائل لازم است .\r\n\r\n\r\n","description":"","footnote":"\r\n( 1 ) كامل 7 / 313 .\r\n( 2 ) تاريخ الغيبة الصغرى / 413 .\r\n( 3 ) احتجاج 2 / 318 .\r\n( 4 ) احتجاج 2 / 325 .\r\n( 5 ) احتجاج 2 / 324 .\r\n","page_name":" 168 ","page_number":168},
  {"content":"\r\n\r\nسخن خود را پيرامون اين شرايط تاريخى در ضمن سه مطلب خلاصه مىكنيم :\r\n( 1 ) 1 - در آن زمان ، كشورهاى اسلامى دچار از هم گسيختگى و تجزيه بودند .\r\nدر ايران اواخر دوران آل بويه بود . ميان فرمانروايان و سركردگان خود آنها پيكار بود ، و از سوى ديگر با فرمانروايان ترك كه بر خراسان و ما وراء النهر پس از دولت سامانى حكومت مىكردند ، در جنگ و ستيز بودند . در سال 407 در آندلس كار به تجزيه و از هم پاشيدگى رسيده بود « 6 » . فاطميون ، فرزندان مهدى آفريقايى ، در مصر حكومت مستقلى تشكيل داده بودند ، و پس از درگذشت خليفه عباسى ، الحاكم بامر اللّه ، در سال 411 ، و روى كار آمدن فرزند او الظاهر باللّه « 7 » مىتوان گفت كه مصر توسط خلفاى فاطمى در ميان ساير نقاط از آرامش بيشترى برخوردار بود .\r\n( 2 ) وضع شمال آفريقا نيز پس از آنكه المعزّ الدين اللّه در سال 358 « 8 » از آنجا رهسپار مصر شد و در آن حكومت فاطمى را تشكيل داد ، دوباره به تشتّت و جنگ و جدال ميان زمامداران بازگشت . در سال 406 در شمال آفريقا جنگ عمومى در گرفت كه با پيروزى فرمانرواى آنجا « باديس » پايان پذيرفت . و بعد از مرگ او در همان سال المعز « 9 » فرزندش جاى او را گرفت و در سال 413 « 10 » از دنيا رفت .\r\n( 3 ) و امّا بغداد ، پس همواره حكومت آن از سال 381 به دست القادر باللّه عباسى بود . وى مدعى شد كه حضرت على - عليه السلام - را در خواب ديده و حضرت به او فرموده است كه : خلافت به تو مىرسد و عمرى طولانى خواهى داشت ، با فرزندان و شيعيان من به خوبى رفتار كن . « 11 »\r\n\r\n\r\n","description":"","footnote":"\r\n( 6 ) كامل 7 / 290 .\r\n( 7 ) كامل 7 / 304 .\r\n( 8 ) كامل 6 / 341 .\r\n( 9 ) كامل 7 / 279 .\r\n( 10 ) كامل 7 / 313 .\r\n( 11 ) كامل 7 / 149 .\r\n","page_name":" 169 ","page_number":169},
  {"content":"\r\n\r\nدر اين سالها سرپرستى و نقابت آل على - عليه السلام - در دست شريف سيّد مرتضى علم الهدى بود كه بعد از درگذشت محمّد بن الحسين ، شريف رضى در سال 406 ، به او رسيده بود . « 12 »\r\n( 1 ) شهر مكّه نيز داراى امنيّتى نبود . در سال 414 در اولين گروهى كه به حج آمده بودند در روز جمعه مردى از اهالى مصر كه در يك دست شمشير و در دست ديگر گرزى گرفته بود ، سه بار با گرز به حجر الاسود زد و فرياد برآورد : « تا كى حجر الاسود و محمّد و على پرستيده شوند ؟ اگر كسى مىتواند مرا از اين كار بازدارد ! من مىخواهم خانه كعبه را خراب كنم . » بيشتر مردمى كه آنجا بودند ، ترسيدند و از دور او فرار كردند ، و نزديك بود كه بگريزد . مردمى بر او حمله كرد و با خنجرى كه بر او زد او را كشت . مردم او را تكه تكه كرده و سوزاندند . و كسانى را هم كه متّهم به همكارى با او بودند ، گرفته و سوزانيدند . « 13 »\r\nبغداد نيز در سال 416 از دست دزدان و راهزنان امنيتى نداشت و در سال 417 تركها آشوب بپاكردند تا بدانجا كه خانه‌ها و مغازه‌هاى شهر را آتش زدند . « 14 »\r\n( 2 ) 2 - اين آشوبها به مراسم حج نيز سرايت كرد ، به طورى كه حجاج گاهى آن قدر به زحمت و مشقّت مىافتادند كه مراسم حج تعطيل مىشد ، به طورى كه در سالهاى 401 « 15 » ، 410 ، و 411 « 16 » و 416 « 17 » و 417 « 18 » و 418 « 19 » اتفاق افتاده است ، در همين سالها وساطتهايى براى بهبودى وضع حجاج از سوى فرمانرواى\r\n\r\n\r\n","description":"","footnote":"\r\n( 12 ) كامل 7 / 281 .\r\n( 13 ) كامل 7 / 314 .\r\n( 14 ) كامل 7 / 423 .\r\n( 15 ) كامل 7 / 256 .\r\n( 16 ) كامل 7 / 310 .\r\n( 17 ) كامل 7 / 324 .\r\n( 18 ) كامل 7 / 327 .\r\n( 19 ) كامل 7 / 330 .\r\n","page_name":" 170 ","page_number":170},
  {"content":"\r\n\r\nخراسان يمين الدوله محمود بن سبكتكين انجام مىگرفت . « 20 »\r\n( 1 ) 3 - بين فرق اسلامى نيز حوادثى تأسف بار اتفاق مىافتاد . علت اصلى اين رويدادها آن بود كه از ابتداى تأسيس دولت آل بويه در فارس و عراق ، و دولت آل حمدان در حلب ، حكومت به دست شيعيان افتاده بود ، و آل بويه در تعيين جانشين براى خليفه و تعيين وزير سيطره و دخالت داشتند . آنها به پيروان خود در اقامهء شعائر و انجام مراسم مذهبى ، در اعياد و وفيات ، آزادى كامل داده بودند ، و اين اثر خوبى در روحيهء پيروان ساير مذاهب نداشت و چون حكومت به دست آنها نبود و نمىتوانستند توقّع داشته باشند كه فرمانروايان شهرها از اين گونه تظاهرات شيعيان جلوگيرى به عمل آورند ، لذا خود مردم پيروان ساير فرق ، براى ممانعت شيعيان اقدام مىكردند و به خصوص چون با كمال تأسف شيعه نيز از آن آزادى سوء استفاده كرده و به طرفدارى از شئون ملّى و قومى خود پرداخته و كارهايى مىكرد كه باعث ناراحتى ديگران مىشد ، لذا در ايّام مناسبتهاى عمومى درگيريها و جنگهاى سختى بين فرق اسلامى روى مىداد . و اى كاش همگى احساس مسئوليّت كره ، برادرى اسلامى خود را حفظ مىكردند و كارهايى كه انجام گرفت روى نمىداد و آنچه كه اتفاق افتاد ، صورت نمىگرفت .\r\nالبته تا وقتى كه آل بويه قدرتى داشتند ، ساير مذاهب نمىتوانستند چندان كارى كنند ، لكن با ضعف و از هم پاشيدگى قدرت آنها در زمانى كه تاريخ آن را بررسى مىكنيم ، مجال تلافى براى آنان بدست آمد .\r\n( 2 ) در اينجا نمىخواهيم درباره حوادث و رويدادهاى آن دوره سخن به درازا بكشد ؛ همين اندازه كافى است كه بدانيم : در بغداد ، در روز عاشوراى سال 406 حوادث تأسف‌بارى روى داد « 21 » و نيز در سال بعد در شهر واسط « 22 » و در شمال آفريقا به طورى كه تاريخ گوياى آن است « 23 » شيعيان را قتل عام كردند .\r\n\r\n\r\n","description":"","footnote":"\r\n( 20 ) كامل 7 / 310 .\r\n( 21 ) كامل 7 / 281 .\r\n( 22 ) كامل 7 / 295 .\r\n( 23 ) كامل 7 / 294 .\r\n","page_name":" 171 ","page_number":171},
  {"content":"\r\n\r\nهمين طور در بغداد در سال 408 « 24 » و در سال 409 ، كار به قدرى سخت شد كه ابو عبد اللّه نعمان شيخ مفيد را از بغداد تبعيد كردند « 25 » و همين مسائل در سال 415 « 26 » در كوفه و در سال 422 « 27 » بازهم در بغداد تكرار شد .\r\n( 1 ) 4 - طبيعت نيز با حوادث و رويدادها همراه شده و گويا مىخواست تأسّف خود را از ظلم فراگيرندهء زمين آشكار نمايد :\r\nدر سال 401 ستارهء بزرگى كه تا آن وقت از آن بزرگتر ديده نشده بود ، بر زمين افتاد ( سنگهاى بزرگ آسمانى كه اصطلاحا به آنها ستاره مىگوييم ) . در همان سال آب دجله بيست و يك ذراع بالا آمد و بسيارى از مردم بغداد و عراق غرق شدند . « 28 »\r\nدر سال 406 در بصره و اطراف آن و باء سختى آمد به طورى كه قبر كنها از كندن قبر عاجز شده « 29 » و در شهريور همان سال در شهرهاى عراق و بسيارى از شهرهاى ديگر ، باران زيادى باريد و خسارتها به بار آورد . « 30 »\r\n( 2 ) در ماه رمضان سال 417 ستاره بزرگى كه زمين را روشن كرد ، سقوط كرد و صداى هولناكى شنيده شد « 31 » . در سال بعد در عراق تگرگى باريد كه به اندازه يك و يا دور رطل وزن داشت كه كوچكترينش به اندازه يك تخم مرغ بود . تمام محصول زراعت از بين رفت و جز اندكى باقى نماند . « 32 »\r\nدر بهمن ماه همان سال ، در عراق باد سردى وزيد ، كه آب و سركه يخ بست و گردش دولابها در دجله از كار افتاد .\r\n\r\n\r\n","description":"","footnote":"\r\n( 24 ) كامل 7 / 299 .\r\n( 25 ) كامل 7 / 300 .\r\n( 26 ) كامل 7 / 316 .\r\n( 27 ) كامل 7 / 355 .\r\n( 28 ) كامل 7 / 256 .\r\n( 29 ) كامل 7 / 281 .\r\n( 30 ) كامل 7 / 281 .\r\n( 31 ) كامل 7 / 327 .\r\n( 32 ) كامل 7 / 330 .\r\n","page_name":" 172 ","page_number":172},
  {"content":"\r\n\r\n( 1 ) در سال 421 در بلاد اسلامى تگرگ عظيمى باريد و بيشتر آن در عراق بود ، و بعد از آن باد سياه سختى وزيدن گرفت به طورى كه درختها را از جاى كند .\r\nدرختهاى بزرگ زيتون را از سوى ناحيه شرق نهروان كند و به طرف غرب افكند . درختهاى خرما را از اين خانه كنده و به خانه‌هاى اطراف با فاصلهء سه خانه مىانداخت . و سقف مسجد جامع بعضى از شهرها را خراب كرد .\r\n( 2 )\r\n\r\nديدگاه چهارم : ارائهء نصّ نامهء نخست\r\nاكنون به متن نامهء اوّل بنگريم « 33 » :\r\n« للأخ السّديد و الولىّ الرشيد ، الشّيخ المفيد ، ابى عبد اللّه محمّد بن محمّد بن النعمان ، ادام اللّه اعزازه ، من مستودع العهد المأخوذ على العباد .\r\nبسم اللّه الرحمن الرحيم اما بعد : سلام عليك أيّها الولىّ المخلص فى الدّين ، المخصوص فينا باليقين . فإنّا نحمد إليك اللّه الّذى لا إله الّا هو ، و نسأله الصّلاة على سيّدنا و مولانا و نبيّنا محمّد و آله الطّاهرين .\r\nو نعلمك - أدام الله توفيقك لنصرة الحقّ ، و أجزل مثوبتك على نطقك عنّا بالصّدق - : انّه قد أذن لنا فى تشريفك بالمكاتبة و تكليفك ما تؤدّيه عنّا إلى موالينا قبلك ، أعزّهم اللّه بطاعته ، و كفاهم المهمّ برعايته لهم و حراسته .\r\nفقف - أيّدك اللّه بعونه على أعدائه المارقين من دينه - على ما أذكره ، و اعمل فى تأديته إلى من تسكن إليه بما نرسمه إن شاء اللّه .\r\nنحن و إن كنّا ناوين بمكاننا النائى عن مساكن الظّالمين ، حسب الّذى أرانا اللّه تعالى لنا من الصّلاح و لشيعتنا المؤمنين فى ذلك ، ما دامت دولة الدنيا للفاسقين ، فإنّا نحيط علما بأنبائكم و لا يعزب عنّا شىء من أخباركم ،\r\n\r\n\r\n","description":"","footnote":"\r\n( 33 ) احتجاج طبرسى 2 / 323 چاپ نجف . ناگفته نماند كه در برخى از موارد كه عبارات احتجاج نارسا بوده است ، ترجمه طبق نصّ منقول در بحار جلد 53 انجام شده است . ( مترجم )\r\n","page_name":" 173 ","page_number":173},
  {"content":"\r\n\r\nو معرفتنا بالذلّ الّذى أصابكم مذ جنح كثير منكم إلى ما كان السّلف الصّالح عنه شاسعا ، و نبذوا العهد المأخوذ وراء ظهورهم كأنّهم لا يعلمون .\r\nإنّا غير مهملين لمراعاتكم ، و لا ناسين لذكركم ، و لو لا ذلك لنزل بكم اللأواء ، و اصطلمكم الأعداء . فاتّقوا اللّه جلّ جلاله ، و ظاهرونا على انتياشكم من فتنة قد أنافت عليكم ، يهلك فيها من حمّ أجله و يحمى عنها من أدرك أمله ، و هى أمارة لأزوف حركتنا و مباثّتكم بأمرنا و نهينا . و اللّه متمّ نوره و لو كره المشركون .\r\nاعتصموا بالتقيّة . من شب نار الجاهليّة ، يحشّشها عصب أمويّة يهوّل بها فرقة مهديّة . أنا زعيم بنجاة من لم يرم فيها المواطن و سلك فى الطعن منها السّبل المرضيّة .\r\nإذا حلّ جمادى الأولى من سنتكم هذه ، فاعتبروا بما يحدث فيه ، و استيقظوا من رقدتكم لما يكون فى الّذى يليه .\r\nستظهر لكم من السّماء آية جليّة ، و من الأرض مثلها بالسّويّة ، و يحدث فى أرض المشرق ما يحزن و يقلق . و يغلب من بعد على العراق طوائف عن الإسلام مراق ، تضيق بسوء فعالهم على أهله الأرزاق . ثم تنفرج الغمّة من بعد ببوار طاغوت من الأشرار ، ثمّ يستر بهلاكه المتّقون الأخيار .\r\nو يتّفق لمريدى الحجّ من الآفاق ما يؤمّلونه منه على توفير عليه منهم و اتّفاق .\r\nو لنا فى تيسير حجّهم على الاختيار منهم و الوفاق ، شأن يظهر على نظام و اتّساق .\r\nفليعمل كلّ امرئ منكم بما يقرب به من محبّتنا ، و يتجنّب ما يدنيه من كراهتنا و سخطنا ، فإنّ أمرنا بغتة فجأة ، حين لا تنفعه توبة و لا ينجيه من عقابنا ندم على حوبة .\r\nو اللّه يلهمكم الرّشد ، و يلطف لكم فى التوفيق برحمته » :\r\nبه برادر استوار و درست كردار و دوست رشيد و هدايت يافته ، شيخ مفيد ، ابو عبد اللّه محمّد بن محمّد بن نعمان - كه خداوند عزّت و احترامش را پايدار بدارد - از سوى آنكه خزانهء عهد و پيمانى است كه خداوند از بندگان گرفته است .\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nبه نام خداوند بخشنده مهربان اما بعد ، سلام بر تو اى دوست با اخلاص در دين ، كه در اعتقاد به ما از روى علم و يقين امتياز دارى . در منظر تو خداوندى را كه جز او خدايى نيست سپاس گذارده و از او ، درود و رحمت بر آقا و مولا و پيامبران حضرت محمّد و نيز خاندان پاكش را خواستاريم .\r\nو تو - كه پروردگار ، توفيقت را براى يارى حق دوام بخشد و پاداشت را به خاطر سخنانى كه با صداقت از جانب ما مىگويى افزون گرداند - را آگاه مىكنيم كه به ما اجازه داده شده كه ترا به شرافت و افتخار مكاتبه مفتخر سازيم و موظّف كنيم كه آنچه به تو مىنويسيم به دوستان ما كه نزد تو مىباشند برسانى ؛ دوستانى كه خداوند به اطاعت از خود گراميشان بدارد و با حراست و عنايت خود امورشان را كفايت بنمايد و مشكلاتشان را بر طرف سازد . پس تو - كه خداوند با ياريش در برابر دشمنانش كه از دينش خارج شده‌اند تأييدت بنمايد - به آنچه كه يادآور و متذكّر مىشويم متوجّه و آگاه باش و در رسانيدن و ابلاغ آن به كسانى كه اعتماد به آنها دارى بر طبق آنچه كه براى تو اگر خدا بخواهد ترسيم و تعيين مىكنيم ؛ عمل نما .\r\n( 1 ) ما اگر چه هم اكنون در مكانى دور از جايگاه ستمگران سكنى گزيده‌ايم - كه خداوند صلاح ما و شيعيان باايمانمان را مادامىكه حكومت دنيا به دست تبهكاران مىباشد در اين كار به ما ارائه فرموده است - ولى در عين حال بر اخبار و احوال شما آگاهيم و هيچ چيز از اوضاع شما بر ما پوشيده و مخفى نيست . از خوارى و مذلّتى كه دچارش شده‌ايد باخبريم ؛ از آن زمان كه بسيارى از شما به برخى كارهاى ناشايستى ميل كردند كه پيشينيان صالح شما از آنها دورى مىجستند ، و عهد و ميثاق مأخوذ خدائى را آنچنان پشت سر انداختند كه گويا به آن پيمان آگاه نيستند .\r\nما از رسيدگى و سرپرستى شما كوتاهى و اهمال نكرده و ياد شما را از خاطر نبرده‌ايم ؛ كه اگر جز اين بود ، دشواريها و مصيبتها بر شما فرود مىآمد ، و دشمنان شما را ريشه كن مىنمودند . پس تقواى خدا پيشه كنيد ، و ما را يارى دهيد ، تا از فتنه‌اى كه به شما روى آورده ، شما را نجات بخشيم ؛ فتنه و آشوبى كه هر كس مرگش فرا رسيده باشد ، در آن هلاك مىگردد ، و آن كس كه به آرزوى خود رسيده باشد از آن دور ماند . و آن فتنه ، نشانهء نزديك شدن حركت و جنبش ما و آگاه\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nكردن شما به امر و نهى ما است ( يا : اظهار و پخش كردن شما امر و نهى ما را است ) . و خداوند نور خود را تمام خواهد كرد ، گرچه مشركان را خوش نيايد .\r\n( 1 ) چنگ زنيد در تقيّه ( در آن فتنه ) چه هر كه آتش جاهليّت را برافروزد ، گروههايى اموى آن را شعله‌ور ساخته ، با آن گروهى هدايت شده را بهراسانند . ( معانى ديگرى نيز براى عبارت اخير محتمل است . مترجم ) من عهده‌دار نجات كسى هستم كه در آن فتنه براى خود مقام و جايگاهى نجويد ، در عيبجويى از آن به راهى پسنديده گام گذارد .\r\nاز حادثه‌اى كه به هنگام فرا رسيدن ماه جمادى الاولى همين سال روى خواهد داد ، عبرت گيريد ، و از خوابى كه شما را فرا گرفته براى حوادث بعدى بيدار شويد .\r\nبه زودى از آسمان نشانه‌اى روشن و آشكار و از زمين نيز علامتى همانند آن براى شما پديدار مىشود . در مشرق زمين ، حوادثى غم بار و نابسامان‌كننده روى خواهد داد ، و بعد از آن گروههايى كه از اسلام روى گردانيده و خروج كرده‌اند ، بر عراق سلطه پيدا خواهند كرد . و بر اثر بدكارى و سوء اعمال آنان ، اهل عراق دچار ضيق معيشت مىگردند . و پس از مدّتى با هلاكت و نابودى فرمانروائى بدكار ، ناراحتيها بر طرف مىشود ، و سپس پرهيزكاران نيكوكار از هلاكت و نابودى او شاد مىگردند .\r\n( 2 ) كسانى كه از گوشه و كنار دنيا به حجّ مىروند ، به تمام آرزوها و اهداف خود مىرسند ، و هر چه مىخواهند در دسترس آنها وجود خواهد داشت . و ما را در آسان نمودن حجّ آنان بر طبق دلخواهشان ، برنامه‌اى است كه با انسجام و نظم ظاهر مىگردد .\r\nبنابراين هر يك از شما بايد كارى بكند كه وى را به محبّت و دوستى ما نزديك مىنمايد ؛ و از آنچه كه خوش‌آيند ما نبوده و باعث كراهت و خشم ماست ، دورى گزيند ، زيرا امر ما ناگهان فرا مىرسد ، در هنگامى كه توبه و بازگشت براى او سودى ندارد و پشيمانى او از گناه ، از كيفر ما نجاتش نمىبخشد .\r\nو خداوند راه رشد و هدايت را به شما نشان دهد و به رحمت خود وسائل توفيق را به آسانى برايتان فراهم فرمايد .\r\nو سپس امضاء و گواهى امام - عليه السلام - در پايان نامه آمده است ؛\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nهمانطور كه در جهت دوم اين فصل به آن اشاره كرديم . « 34 »\r\n( 1 )\r\n\r\nديدگاه پنجم : بررسى كلمات و مضامين نامه اوّل\r\nجملات و مطالب نامه را در ضمن چند نكته مىتوان بررسى كرد :\r\n( 2 ) نكتهء اوّل :\r\nاز فرمايش آن حضرت : « به ما اجازه داده شده تا تو را به نامه‌نگارى مفتخر گردانيم » معلوم مىشود كه ايشان بدون اجازه خداوند به كارى دست نمىزند ؛ و وقتى كه اجازه نامه‌نگارى به حضرت داده شده ، حضرت هم اقدام به نوشتن نامه فرموده است .\r\nبراى نحوه فهميدن اين اجازه از سوى خداوند ، دو نظريّه مىشود داد :\r\n( 3 ) نظريّهء اوّل : در هر واقعه و جريانى ، خداوند اجازه‌اى على حده و مستقل صادر كرده است . اين اجازه كه به وسيله الهام فهميده مىشود ، از جمله مراتب علوم مخصوص به امام معصوم - عليه السلام - است ؛ به طورى كه برخى از روايات دلالت بر آن دارد .\r\n( 4 ) نظريّه دوم : اجازه خداوند به صورت قواعد عمومى است كه حضرت آن قواعد و دستورات كلّى را مىداند و بر طبق آنها اذن و اجازه خداوند را بر اين موارد تطبيق مىكند ؛ قواعدى كه از آنها به مصلحت عمومى اسلامى تعبير كرديم . پس هرگاه مصلحت عمومى اسلامى مردم را در اين ديد كه نامه‌اى به شخصى بنويسد ، اجازه خداوند را احراز كرده و اقدام به نوشتن نامه مىفرمايند . در اين صورت سبب اذن ، وجود مصلحت عامه است ، نه اينكه اجازه ويژه‌اى در اين مورد صادر شده باشد .\r\nهر دو نظريّه مىتواند درست باشد ؛ و لذا انتخاب يكى از اين دو نظريّه با خود خواننده است .\r\n\r\n\r\n","description":"","footnote":"\r\n( 34 ) احتجاج 2 / 323 .\r\n","page_name":" 177 ","page_number":177},
  {"content":"\r\n\r\n( 1 ) نكته دوم :\r\nفرمايش حضرت كه فرمود : « خداوند آنان را به پيروى و اطاعت خود عزيز و گرامى بدارد . » اين جمله گوياى آن است كه خروج از اطاعت و فرمانبردارى از خداوند مستلزم ذلّت و خوارى ، و ملتزم شدن به فرمان خداوند مستلزم عزّت و آقايى است . پس بايد از ذلّت و خوارى معصيت خداوند به سوى عزّت و شرافت اطاعت پروردگار بيرون شد .\r\nاين موضوع بر حسب مفاهيم اسلامى ، روشن و واضح است ، زيرا عزّت از آن خدا و رسول و مؤمنان است . خضوع و فروتنى براى خداوند از سويى خضوع و فروتنى براى حق و در پيشگاه حق است ، و از ديگر سو خضوعى است در مقابل همان حقيقتى كه جهان هستى در مقابل او سر تعظيم فرود آورده است ، كه قدرت ازليه و حكمت بىنهايت خداوند است . اين دو جنبهء خضوع به منطق عقل سالم ، حق و عدالت است .\r\n( 2 ) علاوه بر اين ، خضوع در مقابل خداوند ؛ به معنى التزام به دستورات و اوامر و نواهى او و منحصر كردن راه را فقط به راه او ، انسان تابع خداوند را از پيروى ديگر منابع قانون‌گذارى بشرى كه از راه راست منحرف و در پرتگاه سقوط قرار گرفته ، بىنياز مىسازد ، و ديگر دنبال قانونهايى كه به خاطر تأمين منافع شخصى و قراردادهاى فردى ، وضع شده است ، نمىرود ؛ و با اين بىنيازى ، انسانى متعالى ، عزّتمند و و الا خواهد شد .\r\nو امّا انسانى كه از زير بار تعهد نسبت به تعاليم عادله الهى شانه خالى كرد ، و پايبند دستورات مذهبى نبود ، راه هرگونه انحرافى به روى او باز است و خواسته‌ها و شهوات نفسانى او را به هر طرف كه بخواهد مىكشاند . و معناى ذلّت و خوارى نافرمانى خداوند اين است .\r\n( 3 ) البتّه براى اين جمله كه عزّت در اطاعت و پيروى از دستورات خداوند است ، معانى ديگرى نيز هست كه اكنون نيازى به بازگو كردن آنها نيست .\r\nو اين است معناى فرمايش امام - عليه السلام - آنجا كه فرمود : « أعزّهم اللّه بطاعته » : خداوند آنان را به اطاعت خويش محترم گرداند . و نيز آنجا كه فرمود :\r\n« آگاهى ما از خوارى و ذلّتى كه به شما رسيده ، از آن وقت كه گروهى از شما به\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nكارهاى ناشايستى كه گذشتگان شما از آن بر كنار بودند ، روى آوردند و پيمان خداوند را طورى پشت سر انداختند كه گويا اصلا از آن خبرى ندارند . » زيرا گذشتگان نيكوكار و شايسته ، با پيروى از دستورات الهى و تعهد نسبت به مقرّرات دينى ، عزّت يافته و از نافرمانى خداوند به دور بودند و به پيمانى كه با خداوند بسته بودند پايبندى داشته و از روى آگاهى به تمام دستورات الهى گردن نهاده بودند . امّا جانشينان آنان به كارهاى ناشايستى كه گذشتگان از آنها اجتناب مىكردند روى آورده ، در مقابل خواسته‌ها و شهوات نفسانى سر فرود آوردند و در نتيجه دشمنان دين و حقيقت بر آنان سلطه يافتند و در پيشگاه دين و عهد الهى و امّت و خويشتن خود ، مقصّر و گناهكار به حساب آمدند و لذا با توجّه به اين تعبير امام - عليه السلام - درمىيابيم كه اين حالت باعث تأسف و ناراحتى شديد حضرت شده است .\r\n( 1 ) نكته سوم :\r\nفرمايش حضرت : « ما گرچه بر حسب صلاحديد خداوند نسبت به ما و شيعيانمان ، از محل سكونت ستمكاران بدوريم و تا وقتى كه حكومت دنيا در دست فاسقان و تبهكاران باشد ، در اين حالت به سر مىبريم . » اين دورى از محل سكونت ستمكاران ، با هيچ يك از دو نظريّه اصلى درباره غيبت حضرت منافات ندارد و با فرمايش خود حضرت به على بن مهزيار نيز مطابق است كه به او فرمود :\r\n« من در نقاط دور دست و بيابانهاى دور از آبادى زندگى مىكنم . » در آن محل حضرت مىتواند به حالت پنهانى جسم - بر طبق نظريّه خفاء شخص - و يا به صورتى كه از حيث ظاهر شناخته نشود - بر طبق نظريّه دوم - زندگى كند . وقتى كه با هر دو نظريّه مناسب بود ، هيچ يك را نفى نكرده و تعيين‌كننده يكى از آن دو نيز نخواهد بود ، گرچه چندان هم بىاشكال نخواهد بود .\r\n( 2 ) و نيز آن صلاحديد الهى كه حضرت در اين عبارت بدان اشاره فرموده است در حقيقت راجع به اصل غيبت مىباشد و به مجرّد دورى مكان زندگى حضرتش مربوط نمىباشد . و اين نحوهء بيان براى اشاره به نفس مسألهء غيبت اتّخاذ شده است .\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nبنابراين آن مصلحتى كه خداى متعال براى حضرت بقيّة اللّه و معتقدان به ايشان در نظر گرفته است ، همان اصل غايب شدن ايشان از انظار عموم است ، نه مجرّد دور بودن محلّ زيست ايشان . تفصيل اين امر در بخش دوم همين كتاب خواهد آمد .\r\n( 1 ) نكته چهارم :\r\nحضرت با تسلط بر تمام رويدادها زندگى مىكند و از تمامى آنها آگاهى دارد و تمام خبرها به او مىرسد ؛ چنان كه فرمود : « از تمام اخبار شما آگاهيم و چيزى از آنها بر ما پوشيده نمىماند . »\r\nدر مورد كيفيّت آگاهى حضرت از رويدادها ، چندين نظريّه وجود دارد :\r\n( 2 ) نظريّه اوّل :\r\nحضرت از اخبار و رويدادها به طريق الهام خداوند و يا از يك راه اعجازى و غير طبيعى آگاه مىشود . مؤيّد اين مطلب ادلّه‌اى است كه مىگويد تمامى كارهاى مردم از خوب و بد در هر شبانه روز براى نظرخواهى حضرت عرضه مىشود . از جملهء ادله ، اين آيهء شريفه است :  فَسَيَرَى اللَّهُ عَمَلَكُمْ وَ رَسُولُهُ وَ الْمُؤْمِنُونَ  . يعنى : به زودى كارهاى شما را خدا و رسول و مؤمنان خواهند ديد . بر طبق روايات مقصود از مؤمنان ، ائمّه اطهار - عليهم السلام - مىباشند .\r\nاز ديدگاه اجتماعى نيز اين مسأله تأييد مىشود كه بايد امام حتما به الهام الهى مؤيّد باشد ؛ و اين تأييد از سه مقدمه به دست مىآيد :\r\n( 3 ) مقدّمهء اوّل :\r\nوقتى كه خداوند متعال مسأله مهمى را به شخص خاصى واگذار مىكند ، بايد قابليّت و توان انجام آن را نيز به او داده باشد كه در صورت ناتوانى هيچ‌گاه مسئوليّت به كسى داده نمىشود .\r\n( 4 ) مقدّمهء دوم :\r\nخداوند متعال سرپرستى و زمامدارى جهان را ، در مرحلهء نخست به پيامبر و سپس به جانشينان معصوم او واگذار كرده ، به طورى كه اگر شرايط تشكيل حكومت جهانى در زمانى هر يك از آنان آماده شود ، بر او لازم است كه حكومت\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nتشكيل داده و زمام امور را در دست بگيرد . بنابراين ائمّه معصومين زمامدارانى مىباشند كه آمادگى نهضت بزرگ جهانى را داشته و قابليّت كافى را براى رهبرى جهانى دارا مىباشند .\r\n( 1 ) مقدمه سوم :\r\nرهبرى در سطح جهانى نيازمند الهام‌گيرى از سوى خداوند است ، زيرا رهبرى جهانى چيزى بسيار عميق و پيچيده است . مىبينيم كه براى اداره يك كشور كوچك ، افراد تحصيل كردهء سياستمدار و هيئتهاى گوناگون دست به دست هم مىدهند ، قوانين پيچيده و دقيق وضع مىكنند ، تا بتوانند كشورى كوچك را اداره كنند ؛ در عين حال اختلاف و پراكندگى و از هم گسيختگى در كارها وجود دارد .\r\nحال چگونه ممكن است يك فرد بدون الهام خداوندى بتواند تمامى روى زمين را اداره كند و به همهء گرفتاريها شخصا رسيدگى نمايد .\r\n( 2 ) بنابراين تا الهام خداوند نباشد ، اداره جهان ممكن نيست ، و چون بر طبق اعتقاد ما شيعيان حضرت بقية اللّه - ارواحنا فداه - يكى از پيشوايان و ائمّه معصومين - عليهم السلام - است و زمامدار فعلى جهان او است ، از اين جهت بايد حتما به تأييد الهام الهى مؤيّد باشد . وقتى مورد الهام قرار گرفت ، اشكالى پيش نمىآيد كه بگوييم حضرت بر كليّه اعمال و رفتار مردم مطّلع بوده و تمامى رويدادها از نظر شريفش مىگذرد .\r\nاين نظريّه ، با هر دو نظريّه اصلى كه درباره غيبت بود ، سازگار است و منافاتى ندارد .\r\n( 3 ) نظريّه دوم :\r\nما اگر نظريّه اوّل را ناديده گرفته و گفتيم كه حضرت به طور طبيعى شايستگى رهبرى جهان را دارد و نيازى به انجام معجزه نيست و ملتزم به نظريّه دوم درباره غيبت بوديم ، در اين صورت چون حضرت در بين افراد مردم زندگى مىكند و با مردم در رفت و آمد است و با آنان صحبت مىكند و از اخبار و احوال آنان آگاهى دارد ، بدون اينكه هيچ كس حضرت را بشناسد ، حضرت نيز خود\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nمىتواند كه از تمامى اخبار جهان و زواياى گيتى با يك برنامه‌ريزى دقيق آگاه گردد .\r\n( 1 ) نظريّه سوم :\r\nما اگر نظريّه اوّل را ناديده گرفته و الهامى براى امام قائل نشديم ، و از نظريّه دوم نيز دست برداشته و گفتيم كه امام در بين مردم زندگى نمىكند ، و مضمون همان روايت على بن مهزيار را پذيرفتيم كه حضرت مىفرمايد دور از مردم ، در بيابانها به سر مىبرد ، در عين حال مىتوانيم بگوييم كه حضرت از طريق دوستان مخصوص خود كه آن جناب را مىبينند و مىشناسند ، از اخبار و رويدادها آگاه مىشود . اينان در هر دوره سى نفر و يا بيشتر از سى نفر مىباشند كه با يك برنامه‌ريزى دقيق حضرت را در جريان كارها مىگذارند .\r\nاين نظريّه با هر دو نظريّه اصلى درباره غيبت سازگار است .\r\n( 2 ) امّا با نظريّه مخفى بودن عنوان و شخصيّت ، واضح است ؛ زيرا فرض چنان است كه حضرت به صورت ناشناس در بين مردم به سر مىبرد ولى رسما در كارهاى مردم شركت نمىكند و جز ياران مخصوص او كسى او را نمىشناسد و حضرت مىتواند از طريق اينها و يا با شركت مستقيم خود در اجتماعات ، از اخبار اطّلاع پيدا كند ، بدون اينكه جلب نظر نموده و يا كسى او را بشناسد ، تا هرگونه خبر را بتواند به دست بياورد و هر كارى كه مىخواهد ، انجام دهد ، و هر وقت خواست به محل خود برگردد .\r\n( 3 ) و امّا مناسبت اين نظريّه ، با نظريّه پنهانى جسم ، از اين جهت است كه حضرت از دوستان مخصوص خود مخفى نيست ، گرچه از ديدگان ساير مردم پنهان است ، و دوستان ويژه حضرت با مردم در تماس و رفت و آمد مىباشند و حضرت را در جريان كارهاى مردم مىگذارند و اگر هم حضرت كارى داشته باشد ، انجام مىدهند .\r\n( 4 ) به هر حال با در نظر گرفتن هر يك از اين سه نظريّه ، به طور مستدل ثابت شد كه حضرت از اوضاع و احوال مردم آگاه است ، رويدادهاى اجتماعى از ديدگاه حضرتش پنهان نيست ، و هر يك از اين سه نظريّه را اگر كسى باور داشته باشد ،\r\n\r\n","description":"","footnote":"","page_name":" 182 ","page_number":182},
  {"content":"\r\n\r\nاشكالى پيش نمىآيد ، گرچه پذيرفتن نظريّه سوم براى من بىاشكال نيست و زحمت دارد ، زيرا اين نظريّه مبتنى بر يك سلسله مسائل پيش پا افتاده و احتمالاتى است كه فقط در حد احتمال مىتوان به آن اعتقاد داشت و از واقعيّات به دور است .\r\n( 1 ) نكته پنجم :\r\nحضرت بقية اللّه - عليه السلام - به خاطر لطف و احساس مسئوليّت در مقابل ما ، رعايت و توجّه ما را ناديده نگرفته و ما را از خاطر شريف خود دور نمىدارد و اگر لطف او نبود ، بلاها و ناراحتيها بر ما فرود آمده و دشمنان ما را ريشه كن و نابود مىكردند . خداوند وى را از سوى ما ، جزاء نيكوكاران عطا فرمايد .\r\n( 2 ) بنابراين ، آثار فراوان و پربركت وجود مبارك حضرت نسبت به پيروان خود ، در تأمين رفاه و راحتى آنان و دفع ناراحتيها و بلاها از سر آنان ، به روشنى آشكار است . به طورى كه اصلا همگى در اصل حيات و زندگى ، مديون وجود مبارك اويند ، زيرا اگر توجّهات و بركات آن حضرت نبود ، در زير ضربات سنگين دشمنان له و نابود شده از صحنه زندگى خارج شده بودند .\r\nبر طبق نظريّهء دوم در اصل غيبت - كه پنهان بودن شخصيّت واقعى حضرت باشد - اين مسأله پر واضح است ، چه اينكه حضرت در جامعه و در بين مردم زندگى كند و چه اينكه در جايى دور دست و خارج از مجتمع مردم به سر برد ، زيرا به هر صورت كه باشد براى حضرت امكان رسيدگى به وضع مردم وجود دارد ، چه اينكه خود مباشر عمل باشد و يا به توسط ياران و اصحابش به دفع شر و بر طرف ساختن مشكل مردم ، اقدام نمايد .\r\nو امّا بر طبق نظريّه خفاء شخص - صرف نظر از توجّهات فلسفى و عرفانى - بايد رسيدگى و اثرگذارى را به گونه‌اى تفسير كنيم كه منافات با پنهان بودن جسم حضرت نداشته باشد .\r\n( 3 ) احتمالات ذيل در اين زمينه وجود دارد :\r\n1 ) دعا كردن : دعايى كه مستجاب مىشود ، خود يك كار اجتماعى\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nصحيحى است ، كه از اين طريق مىتوان به مردم خدمت كرد .\r\n2 ) انجام كار از طريق وسائط : ياران و دوستان مخصوص كه حضرت را مىبينند و مىشناسند و با مردم تماس دارند ، گرچه مردم از رابطه آنان با حضرت بىخبرند .\r\n3 ) حضرت شخصا دست به انجام كارى در بين مردم مىزند . با اين فرض كه به هنگام ضرورت و حاجت ، لزوم پنهانى جسم و شخص ، ديگر از بين مىرود و تا پايان انجام كار ضرورى فقط عنوان حضرت براى مردم ناشناخته مىماند .\r\n( 1 ) نكته ششم :\r\nفرمايش حضرت كه فرمود : « از خداوند متعال پروا داشته باشيد و ما را بر رها ساختن خود از آشوب و بلوايى كه دچار آن خواهيد شد ، مدد رسانيد ، كه در آن فتنه و آشوب آن كس كه مرگش رسيده نابود خواهد شد و آن كس كه به آرزويش رسيده است ، از آن بازداشته خواهد شد . »\r\nدر اين فراز ، حضرت دوستان و شيعيان خود را به تقوى و پارسايى و مددرسانى به خود فرمان داده ، و از آنان خواسته كه به كمك او بشتابند ، تا آنان را از فتنه و آشوبى كه دچار خواهند شد ، رهايشان سازد .\r\nاين آشوب نابودكننده ، همان رويدادهاى تأسف بارى است كه بين مذاهب و فرق اسلامى پديد آمد ، و بزرگترين هدفى كه حضرت براى خود دور نظر گرفته است ، همين است كه اين مانع را از جلو برداشته و از فتنه و آشوب و اختلاف شديد بين فرق اسلامى ، جلوگيرى كند ، و لذا مىبينيم كه حضرت از پيروان خود ، شديدا درخواست مىكند كه او را در انجام اين مهم و دستيابى به نتيجهء كامل و انجام كارهاى لازمى كه براى نجات از نابودى حتمى لازم است ، يارى و مدد كنند .\r\n( 2 ) نكته هفتم :\r\nفرمايش حضرت : « به تقيه چنگ زنيد ، در آن فتنه ؛ چرا كه هر كه آتش جاهليّت را برافروزد گروههايى اموى آن را شعله‌ورتر ساخته و گروه هدايت يافته را با آن به ترس و وحشت بيفكنند . »\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nحضرت براى رهايى از اين فتنه ، راهى را ترسيم مىكنند ، كه از دو فراز تشكيل يافته است :\r\n( 1 ) فراز نخست : التزام به تقيه ، به معناى احتياط كردن و از وقوع در فتنه‌ها و آشوبها خود را حفظ كردن ، كه مهمترين روش جبهه‌گيرى نكردن با ساير مذاهب اسلامى است ، تا باعث تحريك و عصبانيّت آنها نشود و وحدت كلمهء مسلمين حفظ شده ، و امنيّت اجتماعى به هم نخورد .\r\nفرمان تقيّه و خويشتن‌دارى سخن تازه و بىسابقه‌اى از حضرت نيست ، با توجّه به دستورات مؤكّد و شديد كه از ناحيه پدران معصومين حضرت - عليهم السلام - صادر شده است ؛ همچون عبارات ذيل :\r\n« التقيّة دينى و دين آبائى : تقيه روش و آيين من و پدرانم مىباشد » ، « من لا تقيّة له لا دين له : آن كس كه تقيه ندارد ، دين ندارد . » « 35 »\r\nناديده گرفتن اين دستور ، در صورتى كه موجب ضرر شود و مصلحت اسلامى مهمترى نيز در ميان نباشد ، از شديدترين محرّمات و گناهان محسوب مىشود . و لذاست كه حضرت اين فتنه‌ها را به آتش جاهليّت تعبير كرده ، به آن معنى كه اينها را همچون انحراف از اصل مسير اسلام دانسته است . و آن كس از پيروان ايشان كه به اين آتش دامن زند ، در خون برادران مؤمن خود شريك است .\r\n( 2 ) فراز دوم : ملتزم شدن به سكون و آرام گيرى و خانه‌نشينى و تسلط بر اعصاب و احساسات خود و از آشوب و بلوا به دور بودن ؛ و بر طبق آيه شريفه قرآن عمل كردن كه :  وَ إِذا مَرُّوا بِاللَّغْوِ مَرُّوا كِراماً  « 36 » .\r\nو لذا مىبينيم كه حضرت مىفرمايد : من كفيل و ضامن كسى هستم كه خود را به هلاكت نيفكند و از شركت عملى در اين آشوبها بر كنار بوده و در مقابله با اين فتنه‌ها و براى بر طرف ساختن آنها راهى مورد پسند خدا را بپيمايد و اعتراض آرام و نظر صحيح در موضوعات و رويدادها ابراز دارد .\r\n\r\n\r\n","description":"","footnote":"\r\n( 35 ) اخبار تقيّه را در كتاب وسائل الشيعة ( طبع سنگى ) 2 / 545 به بعد ؛ طبع حروفى 11 / 459 به بعد مىتوان يافت .\r\n( 36 ) فرقان / 72 ؛ يعنى : هرگاه از كنار كارهاى بيهوده بگذرند با بزرگوارى از آن بگذرند\r\n","page_name":" 185 ","page_number":185},
  {"content":"\r\n\r\nاز اين دو فراز نظر مبارك امام - عليه السلام - را در اين آشوبها ، و تأسف شديد خاطر حضرت را مىفهميم ؛ و مىبينيم كه حضرت بر مسبّبين آنها اعتراض مىكند و آن دسته از شيعيان خود را كه در اين كارها شريك مىباشند ، توبيخ و سرزنش مىنمايد .\r\n( 1 ) نكتهء هشتم :\r\nحضرت از اين فتنه‌ها چنين تعبير مىكند : « آن فتنه نشانهء نزديك شدن جنبش ما و اظهار و پخش شما امر و نهى ما براى يكديگر مىباشد و خداوند نور خويش را تكميل مىكند گرچه مشركان را خوشايند نباشد » .\r\nما نمىتوانيم از اين عبارت چنين بفهميم كه آن حضرت به همين زودى بعد از اين آشوبها ظاهر مىشود و زمين را از عدل و داد پر مىكند ، همانطور كه از ظلم و جور پر شده است ؛ زيرا اين امر واقع نشده است و بنابراين مقصود آن حضرت نمىتواند خبر دادن از وقوع ظهور باشد . علاوه بر آنكه مقتضاى قواعد عمومى كه قبلا شناختيم اين است كه حضرت در اين شرايط ظهور نخواهد كرد ، زيرا ساير شرايط ظهور كه مهمترين آنها آمادگى مردم براى فداكارى و از جان گذشتن در راه اسلام و برپايى حكومت عدل جهانى اسلام باشد ، وجود ندارد ( در بخش دوم اين كتاب توضيح بيشترى در اين زمينه خواهيم داد ) . و لذا اين عبارت را بايد تفسير كرده و توضيح كاملترى بدهيم :\r\nطبق نظريّه خفاء عنوان - پنهانى شخصيّت حضرت - دو تفسير براى اين عبارت مىتوان آورد :\r\n( 2 ) تفسير اوّل :\r\nمقصود از كلمهء « حركتنا » بيرون آمدن حضرت است از گوشه تنهايى به داخل جوامع و از بيابانها و كوهستانها ، به داخل شهرها ، چنان كه متن نامه گوياى اين حقيقت بود . و قبلا توضيح داديم كه اين حالت در تمام زمانها نبوده ، بلكه در اوايل دوران غيبت براى مدّت زمان مخصوصى بوده است ، و حضرت مىخواسته از آن حالت بدر آمده و در بين مردم وارد شود .\r\nخواه ناخواه بعد كه وارد شهرها و در بين مردم مىشود ، به شخصيّتى ديگر\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nو با عنوان ناشناخته وارد مىگردد تا بتواند بيشتر و آسوده‌تر به كارهاى لازم بپردازد .\r\nو شايد مقصود حضرت كه فرمود : « شما دستورات ما را پخش كنيد » همين باشد كه خود حضرت دستورات لازم را بدون اينكه خود شناخته شود ، در بين مردم پخش مىكند و به مردم مىرساند . به هر حال احتمال صحّت اين تفسير وجود دارد ، اگر در توجيهات و تفسير آيندهء مرجّحى نباشد .\r\n( 1 ) تفسير دوم :\r\nمقصود از حركت ، ظهور و قيام حضرت در روز موعود و معيّن باشد ، لكن نه اينكه حضرت مىخواسته خبر از ظهور خود در آن ايّام بدهد ، تا حال بگوييم پس چرا حضرت اين چنين نكرده و اخبارش دروغ از كار در آمده است ، بلكه مقصود حضرت آن است كه بعد از اين آشوبها و فتنه‌ها گرچه بعد از مدّتهاى طولانى باشد ، ظاهر خواهد شد . و اين است معناى آنكه اين فتنه‌ها را از نشانه‌هاى ظهور قرار داده است . و به زودى در بخش سوم اين كتاب در اين باره بحث خواهيم كرد كه لازم نيست همه نشانه‌ها همراه و همزمان و چسبيده با ظهور باشد ؛ بلكه برخى از نشانه‌ها ، ممكن است خيلى بيشتر و جلوتر از زمان ظهور اتفاق افتد و نشانه‌اى كه در اين نامه ذكر شده نيز ممكن است از آن قبيل باشد .\r\n( 2 ) ممكن است اين اشكال به ذهن برسد كه اين تفسير و توجيه با ظاهر عبارت نامه حضرت مطابق نيست ، زيرا حضرت فرمود كه : « اين فتنه‌ها نشانه آغاز جنبش و نهضت ما است » و آغاز يك شىء را وقتى مىگوييم كه نزديك شروع آن باشد ، نه اينكه فاصلهء زيادى داشته باشد .\r\nپاسخ اين شبهه و اشكال اين است كه امكان دارد اين فتنه‌هايى كه همچون نشانه‌اى براى آغاز جنبش حضرت مىباشند ، مفهومى عام داشته باشند كه تمامى فتنه‌ها و ستمها و انحرافات دوران غيبت كبرى را شامل شود و معلوم است كه اين گونه مظالم جز به هنگام ظهور پايان نمىپذيرد . بنابراين پايان پذيرفتن فتنه‌ها ، نشانه‌اى همراه و چسبيده به ظهور خواهد بود . و خداوند به حقايق امور آگاه است .\r\n\r\n","description":"","footnote":"","page_name":" 187 ","page_number":187},
  {"content":"\r\n\r\n( 1 ) نكتهء نهم :\r\nسخن حضرت كه فرمود : « هرگاه ماه جمادى الاولى همين سال رسيد ، از رويدادهاى آن ماه عبرت گيريد و از خواب غفلت براى رويارويى با رويداد بعدى بيدار شويد . »\r\nاين رويداد را نتوانستيم از تاريخ به دست آوريم و تاريخ همه رويدادها را ثبت نكرده است . آرى ، چندين حادثه طبيعى بعد از آن زمان اتفاق افتاده كه در فراز بعدى به آن اشاره خواهيم كرد .\r\n( 2 ) نكتهء دهم :\r\nفرمايش حضرت : « به زودى نشانه و آيتى آشكار در آسمان برايتان پديدار خواهد شد و در زمين نيز همچون آن روى خواهد داد » .\r\nظاهر سياق عبارت آن است كه اين رويدادها در جمادى الاولى همان سال 410 هجرى قمرى اتفاق خواهد افتاد .\r\n( 3 ) تاريخ ، رويداد روى زمين را برايمان چنين بازگو مىكند كه : در نيمه همان ماه جمادى الاولى ، درياى شور طغيان كرده و آب به ايله رسيد و بعد از دو روز وارد شهر بصره گرديد « 37 » . رويداد آسمانى نيز عبارت از سقوط پىدرپى شهابهاى درشت آسمانى است كه مورّخين از آنها به سقوط ستاره‌ها تعبير كرده‌اند ، كه به هنگام سقوط ، صداهاى هولناكى همراه با رؤيت روشنايى شديدى ، شنيده مىشد . اين حادثه در سال 417 بود .\r\nاين رويداد ، گرچه در سال صدور نامه نبوده است ، لكن چون چندان فاصله زيادى با سال صدور نامه نداشته و نامه هم خطاب به عموم شيعيان بوده و شامل تمام مردم مىشده است ، خواه‌ناخواه اين اندازه فاصله زمانى با متن نامه ، منافات پيدا نمىكند .\r\nاگر گفته شود كه : ظهور عبارت نامهء حضرت در آن است كه اين رويدادها در همان ماه جمادى الاولى سال 410 واقع خواهد شد .\r\n\r\n\r\n","description":"","footnote":"\r\n( 37 ) حاشيهء كامل 7 / 303\r\n","page_name":" 188 ","page_number":188},
  {"content":"\r\n\r\nدر پاسخ گوييم كه يكى از دو كار را بايد بكنيم : يا ظهور عبارت را در مورد رويدادهاى آسمانى ناديده بگيريم و براى صدق عبارت ، همان رويداد زمينى را در آن سال كافى بدانيم ؛ و يا اينكه بگوييم كه در جمادى الاولى آن سال ، رويدادى آسمانى نيز اتفاق افتاده ، و تاريخ آن را نقل نكرده است .\r\n( 1 ) نكتهء يازدهم :\r\nفرمايش حضرت : « در سرزمين خاور رويداد غمبار و اضطراب‌آورى روى خواهد داد . »\r\nدر فهم اين عبارت ، چندان به زحمت ، نمىافتيم ، زيرا مىدانيم كه اين نامه به عراق براى شيخ مفيد فرستاده شده و مقصود از خاور قسمت شرقى عراق است و قسمت شرقى عراق كشور ايران است ، كه در آن روز مركز حكومت آل بويه بود كه به خاطر جنگها و حوادث بسيارى به ضعف گراييده و تحت سيطره و هجوم سلجوقيها قرار گرفته بودند .\r\nعلاوه بر آن اگر تاريخ حوادث نزديك به زمان صدور نامه را مورد مطالعه قرار دهيم ، مىبينيم كه در سال 411 « 38 » و 414 « 39 » در همدان جنگهاى بسيارى شده ؛ و بديهى است كه جنگ و درگيرى غم و اندوه ببار مىآورد و اضطراب و ناامنى ايجاد مىكند و توده‌هاى محروم را به روز سياه مىكشاند . مخصوصا كه جنگ ، جنگ عادلانه نباشد و مردم در آن دخالتى نداشته باشند ؛ كه در اين صورت حقوق ضعيفان پايمال شده و ستم و جور بزرگى روى خواهد داد .\r\n( 2 ) نكتهء دوازدهم :\r\nفرمايش حضرت : « سپس گروههايى خارج از اسلام به عراق چيره شده و به خاطر كارهاى زشتشان ارزاق كمياب مىشود و آنگاه با از بين رفتن فرمانروايى جنايتكار ، غم و اندوه از بين رفته و پرهيزگاران نيكوكار خشنود خواهند شد . »\r\n\r\n\r\n","description":"","footnote":"\r\n( 38 ) كامل 7 / 307 .\r\n( 39 ) كامل 7 / 313 .\r\n","page_name":" 189 ","page_number":189},
  {"content":"\r\n\r\n( 1 ) مقصود از اين عبارت آن است كه بعد از رويدادهاى زمينى و آسمانى و درگيريهاى قبيله‌اى ، گروهى از مردمان نامسلمان و خارج از دين بر عراق چيره مىشوند . در اين عبارت به سلطه و غلبه سلطان طغرل بك اوّلين پادشاه سلجوقى و پيروانش اشاره شده است ، كه بعد از سركوب كردن دولت آل بويه در ايران ، عازم عراق شد و در سال 447 « 40 » وارد بغداد گرديد و در نتيجه جنگها و درگيريهاى غمبارى روى داد ؛ لشكريان طغرل به خانه‌هاى مردم بغداد وارد شده آذوقه‌هاى آنها را گرفته و جنايتهاى بسيارى مرتكب شدند . « 41 »\r\n( 2 ) امّا كمبود ارزاق و گرانى ، كه از مسلميّات است و تاريخ به طور مفصل از آن سخن گفته ، به طورى كه مردم گوشت مردار را مىخوردند . مرض و با در بين مردم افتاد جمعيّت بسيارى از بين رفته و كسى نبود آنها را غسل دهد و كفن و دفن نمايد . يك رطل گوشت به يك قيراط و چهار مرغ به يك دينار خريدوفروش مىشد . قيمت گلابى و انار هر دانه يك دينار ، و همچنين قيمت همه چيزها همينطور بالا رفته بود . « 42 »\r\nنرخ اجناس مرتب بالا مىرفت و گرانى چندين سال طول كشيد ، به طورى كه در سال 449 گرانى سراسر بغداد و عراق را فرا گرفت . مردم گوشت مردار و سگها و ديگر جانوران را مىخوردند و و با آن قدر تلفات داده بود كه مردم از دفن مرده‌ها ناتوان شده بودند ، به طورى كه گروه گروه را در گودالى انداخته و رويشان خاك مىريختند . « 43 »\r\n( 3 ) امّا خليفه در بغداد در وضع ديگرى ، دور از گرانى و ناراحتى مردم ، زندگى مىكرد ، از طغرل بك استقبال كرده ، مقدمش را گرامى داشت ، دست او را در كارها باز كرد و شهرها در اختيار او گذارده و بر كارهاى او از ديدگاه اسلامى ، صحّه گذاشت ، او را مورد خطاب قرار داده و چنين گفت :\r\n\r\n\r\n","description":"","footnote":"\r\n( 40 ) كامل 8 / 70 .\r\n( 41 ) كامل 8 / 77 .\r\n( 42 ) كامل 8 / 79 .\r\n( 43 ) كامل 8 / 81 .\r\n","page_name":" 190 ","page_number":190},
  {"content":"\r\n\r\n( 1 ) « امير المؤمنين از كوششهاى تو سپاسگزارى كرده ، از كار تو ستايش نموده و از نزديكى و آشنايى با تو اظهار خوشوقتى مىنمايد . تمامى آنچه را كه خدا به او داده و در اختيارش گذاشته به تو مىسپارد و سرپرستى و زمامدارى بندگان خدا را به تو برمىگرداند . در ولايتى كه خدا به تو داده ، تقوى پيشه كن ، نعمت خداوندى را بر خود بشناس و در گسترش عدالت و جلوگيرى از ظلم و ستم و اصلاح حال مردم كوشا باش . »\r\n( 2 ) او هم در پيشگاه خليفه زمين ادب بوسيده ، خليفه دستور داد تا بر قامت او خلعتى بپوشانند . او هم براى پوشيدن خلعت از جاى برخاست و بعد از پوشيدن به جايگاه خود برگشت و بار ديگر دست خليفه را بوسيده و بر روى چشم گذاشت ؛ و خليفه هم او را پادشاه شرق و غرب ناميده ، او هم پيمان و تعهد داد و از حضور خليفه خارج شد . سپس براى خليفه هداياى بسيارى از جمله پنجاه هزار دينار و پنجاه غلام ترك خوش چهره و زيبا همراه با اسب و اسلحه و جامه و لباس مناسب فرستاد . « 44 »\r\n( 3 ) بنگر كه چگونه زمامداران اسلامى آن وقت در خوش‌گذرانى بسر برده و بيچاره مسلمانان زير دست آنها چگونه زندگى مىكردند ، و جناب خليفه چگونه با خون مسلمانان بازى مىكند و ستمكارى همچون طغرل را بر جان و مال و ناموس مردم مسلط مىكند .\r\nبطورى كه تاريخ مىگويد ، طغرل انسانى جنايتكار و ستم پيشه و سنگدل بود . لشكريانش اموال مردم را غصب مىكردند و دست آنان براى اين كار چه در شب و چه در روز بازگذاشته شده بود « 45 » ، تا اينكه در سال 455 ، از دنيا رفت . « 46 »\r\n( 4 ) با در نظر گرفتن تاريخ اين حوادث به روشنى مىبينيم كه عبارات حضرت در نامه‌اش با طغرل بك و لشكريانش تطبيق مىكند ، كه اينها مردمى بودند خارج از اسلام ، زيرا آن كارهاى ناشايست و رسوا را انجام مىدادند و به خاطر كارهاى\r\n\r\n\r\n","description":"","footnote":"\r\n( 44 ) كامل 8 / 80 .\r\n( 45 ) كامل 8 / 95 .\r\n( 46 ) كامل 8 / 94 .\r\n","page_name":" 191 ","page_number":191},
  {"content":"\r\n\r\nزشتشان ، كمبود در ارزاق ايجاد شد ؛ زيرا بديهى است كه هيچ‌گاه هيچ كشورى در حال جنگ و زير سايهء درگيرى و نبرد با دشمن به وضع اقتصادى مطلوب و مناسبى دسترسى پيدا نخواهد كرد .\r\n( 1 ) اين گرفتارى و بيچارگى غمبار با هلاك « فرمانرواى جنايتكار » - يعنى طغرل بك - بر طرف شد و هلاك و نابودى او موجب سرور و خشنودى دل پرهيزگاران و نيكان گرديد . و اگر تاريخ را به خوبى مطالعه كنيم و بدانيم كه نظير آن اوضاع آشفته گرانيها و وباهاى آن زمان در طول دوران حكومت سلجوقيان ديگر پيش نيامده است ، آنگاه معناى بر طرف شدن اندوه و پريشانى را با مرگ طغرل به خوبى مىفهميم .\r\n( 2 ) نكتهء سيزدهم :\r\nفرمايش حضرت : « كسانى كه از گوشه و كنار دنيا به حجّ مىروند ، به تمام آرزوها و اهداف خود مىرسند و هر چه مىخواهند در دسترس آنها وجود خواهد داشت . و ما را در آسان نمودن حجّ آنان بر طبق دلخواهشان برنامه‌اى است كه با انسجام و نظم ظاهر مىگردد . »\r\nاين عبارت ، اخبار و پيش‌بينى راستينى است از اينكه بعد از آن دشواريها در مسأله حج ، آسايش و آسودگى دست داد و مشكلات حل گرديد . و حجاج بيت اللّه از هر گوشه و كنار مىتوانستند به راحتى به زيارت خانه خدا بروند .\r\n( 3 ) اين پيشگويى را كه در اين نامه آمده است به خوبى مىتوان تصديق كرد .\r\nزيرا با اينكه چندين سال رفتن به مكّه دشوار بود ، لكن بعد از سال 419 ديگر هيچ‌گونه مشكلى نقل نشده ، بلكه راهها امن و حاجيها به راحتى مىتوانستند به مكّه مشرف شوند و اين پيشگويى راستين بعد از ده سال به تحقق پيوست .\r\nو امّا اينكه اين رفاه و آسايش بر اثر كوششهاى حضرت باشد امكان دارد ، زيرا ما مىدانيم كه حضرت در قبال مسائل و رويدادهاى اجتماعى بىتفاوت نيست و احساس مسئوليّت مىكند ، مخصوصا بر طبق نظريّه خفاء عنوان . وقتى خود اين نامه دلالت بر آن دارد كه حضرت براى سهولت و آسان شدن زيارت خانه خدا كارهايى انجام داده ، اين خود يك سند تاريخ خواهد شد ، و به عنوان\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nيك رويداد تاريخى بايد ثبت شود .\r\nو متن نامه صريحا بر اين مسأله دلالت مىكند ؛ آنجا كه حضرت مىفرمايد :\r\n« ما در آسان ساختن حج و زيارت خانه خدا . . . كارهاى منظم و مرتبى را انجام مىدهيم . »\r\n( 1 ) نكتهء چهاردهم :\r\nفرمايش حضرت : « پس بايد هر يك از شما كارهايى را بكند كه وى را به محبّت و دوستى ما نزديك مىنمايد ؛ و از آنچه موجبات ناراحتى و ناخوشايندى ما را فراهم مىسازد ، دورى گزيند . زيرا امر ما بىخبر و ناگهانى مىرسد در هنگامى كه توبه براى او سودى ندارد ، و پشيمانى او از گناه از كيفر ما نجاتش نمىبخشد . »\r\n( 2 ) حضرت به تمام پيروان خود دستور مىدهد كه كارهاى مورد پسند و رضاى او را انجام دهند و از هر چه كه مورد كراهت و ناخوشايند اوست دورى گزينند . و اين معنايى واضح و ظريف و دقيق است ، زيرا خشنودى حضرت بقية اللّه ، - ارواحنا فداه - خشنودى خداوند است و هر كارى كه ما را به او نزديك كند ، ما را به خدا نزديك مىكند . و اين با احساس مسئوليّت در مقابل احكام اسلامى و برخوردهاى درست و شايسته با رويدادهاى اجتماعى است .\r\n( 3 ) و به همين ترتيب ناخشنودى حضرت مهدى - عليه السلام - ناخشنودى خدا و خشم و غضب او را به دنبال دارد ، و هر آنچه كه ما را از حضرت مهدى - عليه السلام - دور سازد ، از خدا نيز دور مىسازد .\r\nحضرت براى اين تذكر خود ، علّت مهمى را يادآور مىشود ؛ در آنجا كه فرمايد : « زيرا فرمان و امر ما ناگهانى مىرسد و در آن صورت ديگر پشيمانى و توبه سودى ندارد . »\r\n( 4 ) آنچه از اين تذكّر به طور عموم فهميده مىشود آن است كه اگر انسان به ظهور ناگهانى حضرت ايمان داشته باشد ، بايد خود را از گناهان پاك و پاكيزه گرداند ، و كارها و برنامه‌هاى خود را بر طبق دستورات خداوند تنظيم نمايد ، تا به هنگام ظهور در وضعيّت و حالت مطلوبى باشد چون هر لحظه احتمال ظهور\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nهست ، انسان هم بايد در هر حالتى آماده ظهور باشد .\r\n( 1 ) لكن اگر انسان آلوده به گناه باشد ، و در عقيده و عمل منحرف بوده ، در دوران غيبت از آلودگيها پاك نگشته و در پيشگاه خداوند متعال توبه نكرده باشد ، ديگر به هنگام ظهور توبه‌اش بىفايده خواهد بود و حضرت او را كيفر خواهد كرد . و كيفر حضرت براى او در جامعه اسلامى رسوايى و خوارى بسيارى خواهد داشت . و چون هر لحظه احتمال ظهور مىرود ، احتمال عقوبت و كيفر نيز هميشه هست ، و اگر انسان بخواهد از اين خطر احتمالى جلوگيرى كند ، چاره‌اى جز دست برداشتن از گناهان و پاك كردن خود از آلودگيها ندارد و بايد به تكميل و تكامل خود بپردازد .\r\n( 2 )\r\n\r\nديدگاه ششم : ارائه متن نامه دوم\r\nنامه دوم نامه‌اى است كه شيخ طبرسى به طور مرسل « 47 » از حضرت مهدى - سلام اللّه عليه - نقل كرده و همچون نامه نخستين داراى ارزشى بسيار است :\r\n بِسْمِ اللَّهِ الرَّحْمنِ الرَّحِيمِ  سلام اللّه عليك أيّها الناصر للحقّ الداعى إليه بكلمة الصّدق . فإنّا نحمد اللّه إليك الّذى لا إله إلّا هو ، الهنا و إله آبائنا الأوّلين . و نسأله الصّلاة على سيّدنا و مولانا محمّد خاتم النّبيّين ، و على أهل بيته الطّاهرين .\r\nو بعد : فقد كنّا نظرنا مناجاتك ، عصمك الله بالسّبب الّذى وهبه الله لك من أوليائه و حرسك به من كيد أعدائه . و شفعنا ذلك الآن من مستقرّ لنا بنصب فى شمراخ من بهماء صرنا إليه آنفا من غماليل ألجأنا إليه السّباريت من الإيمان . و يوشك أن يكون هبوطنا إلى صحصح من غير بعد من الدّهر و لا تطاول من الزّمان . و يأتيك نبأنا بما يتجدّد لنا من حال ، فتعرف بذلك ما نعتمده من الزّلفة إلينا بالأعمال . و اللّه موفّقك لذلك برحمته .\r\n\r\n\r\n","description":"","footnote":"\r\n( 47 ) احتجاج 2 / 324 چاپ نجف . روايت مرسل ، روايتى است كه سند آن نقل نشده و نقل‌كننده با حذف وسائط مستقيما از گوينده حديث نقل مىكند .\r\n","page_name":" 194 ","page_number":194},
  {"content":"\r\n\r\nفلتكن - حرسك اللّه بعينه الّتى لا تنام - أن تقابل لذلك فتنة تسبل نفوس قوم حرثت باطلا لاسترهاب المبطلين ، يبتهج لذمارها المؤمنون ، و يحزن لذلك المجرمون .\r\nو آية حركتنا من هذه اللّوثة ، حادثه بالحرم المعظّم من رجس منافق مذمّم ، مستحلّ للدّم المحرّم ، يعمد بكيده أهل الإيمان ، و لا يبلغ بذلك غرضه من الظّلم و العدوان . لأنّنا من وراء حفظهم بالدّعاء الذي لا يحجب عن ملك الأرض و السّماء . فليطمئنّ بذلك من أوليائنا القلوب و ليثقوا بالكفاية منه ، و إن راعتهم بهم الخطوب . و العاقبة بجميل صنع اللّه سبحانه تكون حميدة لهم ما اجتنبوا المنهيّ عنه من الذّنوب .\r\nو نحن نعهد إليك - أيّها الوليّ المخلص المجاهد فينا الظّالمين ، أيّدك اللّه بنصره الّذى أيّد به السّلف من أوليائنا الصّالحين - أنّه من اتّقى ربّه من إخوانك فى الدين و أخرج ممّا عليه إلى مستحقّيه كان آمنا من الفتنة المبطلة و محنها المظلمة المضلّة ، و من بخل منهم بما أعاره اللّه من نعمته على من أمره بصلته ، فإنّه يكون خاسرا بذلك لأولاه و آخرته .\r\nو لو أنّ أشياعنا - وفّقهم اللّه لطاعته - على اجتماع من القلوب فى الوفاء بالعهد عليهم ، لما تأخّر عنهم اليمن بلقائنا ، و لتعجّلت لهم السّعادة بمشاهدتنا على حقّ المعرفة و صدقها منهم بنا . فما يحبسنا عنهم إلّا ما يتّصل بنا ممّا نكرهه و لا نؤثره منهم . و اللّه المستعان و هو حسبنا و نعم الوكيل . و صلاته على سيّدنا البشير النذير محمّد و آله الطاهرين و سلّم .\r\nو كتب فى غرّة شوّال من سنّة اثنتى عشر و أربعمائة .\r\nنسخة التوقيع باليد العليا - صلوات اللّه على صاحبها - هذا كتابنا إليك أيّها الولىّ الملهم للحقّ العليّ ، بإملائنا و خطّ ثقتنا . فأخفه عن كلّ أحد ، و اطوه ، و اجعل له نسخة تطلع عليها من تسكن إلى أمانته من أوليائنا - شملهم اللّه ببركتنا ، إن شاء اللّه . الحمد للّه . و الصّلاة على سيّدنا محمّد النبيّ و آله الطّاهرين .\r\n\r\n","description":"","footnote":"","page_name":" 195 ","page_number":195},
  {"content":"\r\n\r\n( 1 ) به نام خداوند بخشندهء مهربان سلام و درود خدا بر تو اى ياور حق ، و اى كسى كه با گفتارى راستين ، مردم را به سوى حق فرا مىخوانى . ما خداوند را در منظر تو سپاس مىگزاريم ، خداوندى كه جز او خدايى نيست ، خداى ما و خداى نياكان ماست . و درود بر آقا و مولايمان حضرت محمّد خاتم پيامبران و بر خاندان پاكش را از او خواستاريم .\r\n( 2 ) و بعد : ما شاهد و ناظر مناجات تو - كه خداوند با آن وسيله‌اى كه به سبب اولياء خويش به تو بخشيده تو را حفظ فرمايد و از مكر و نيرنگ دشمنانش در امان دارد - بوديم ، و برآورده شدن آن را از خدا خواستيم ، در حالى كه در جايگاهمان در قلّهء كوهى در مكانى ناشناخته سكونت داريم كه اخيرا به خاطر افرادى بىايمان به ناچار از منطقه‌اى پردرخت بدينجا آمده‌ايم و به همين زودى از اين محل به دشتى همواره كه چندان از آبادى دور نباشد ، فرود آئيم . و از حالات آيندهء خود آگاهت سازيم ، تا بدين وسيله از اعمالى كه موجب تقرّب به ما مىگردد آگاه گردى . و خداوند تو را به رحمت خود براى اين كار توفيق بخشد .\r\nپس تو - كه خداوند با چشم عنايت خويش كه هرگز آن را خواب نگيرد نگهداريت كند - به سبب آن ( آشنايى با اعمال مزبور ) بايد كه رو در روى آشوبى كه مردمى را كه بيهوده و باطل را در دل كاشته‌اند به هلاكت خواهد افكند ، بايستى تا باطل‌انديشان و بيهوده‌كاران را بترسانى كه از سركوبى آنان ، مؤمنان شاد گشته و تبهكاران اندوهگين مىگردند .\r\n( 3 ) و نشانهء جنبش ما از اين « لوثة » « 48 » حادثه‌اى است كه در مكّهء معظّمه روى خواهد داد ، از سوى پليدى منافق و نكوهيده كه خون‌ريزى را مباح دانسته ، و با كيد و نيرنگ خود آهنگ جان مؤمنان نموده ، امّا به هدف ظالمانه و ستم‌بار خود نخواهد رسيد . زيرا كه ما پشت سر مؤمنان ايستاده و با دعايى كه از سوى پادشاه آسمان و زمين استجابتش تأخير نمىافتد ، آنان را نگهدارى مىكنيم .\r\n\r\n\r\n","description":"","footnote":"\r\n( 48 ) معناى قطعى اين كلمه و عبارت اخير روشن نيست . مؤلّف - چنان كه خواهد آمد - اين كلمه را تعبيرى از همان فتنه مىداند ، ولى معناى لغوى آن را بيان نكرده است . مرحوم نورى آن را در نجم الثاقب / 323 به « راه تنگ » ترجمه نموده ، و برخى نيز به معناى « خانه‌نشينى » گرفته‌اند . ( مترجم )\r\n","page_name":" 196 ","page_number":196},
  {"content":"\r\n\r\n( 1 ) پس دلهاى دوستان ما بدان اطمينان يابد و بدانند كه از آسيب و زيان او در امان خواهند بود - گرچه دشواريها و درگيريهاى هولناك آنان را بترساند - و فرجام كار براى آنان ، با دخالت و كار نيكوى خداوند ، مادامىكه شيعيان از گناهان دورى گزينند ، پسنديده و نيكو خواهد بود .\r\nو ما به تو - اى دوست با اخلاص كه در راه ما با ستمگران در ستيز و پيكارى ، خداوند تو را به همانگونه كه دوستان شايستهء پيشين ما را تأييد فرموده است ، تأييد نمايد - گوشزد مىكنيم كه هر يك از برادران دينى تو كه تقواى خدايش پيشه كرده و آنچه را كه به گردن دارد به مستحقانش برساند ، در فتنهء ويرانگر بر باد دهنده و گرفتارى و آشفتگيهاى تاريك و تيره كنندهء آن در امان خواهد بود . و آن كس كه در دادن نعمتهايى كه خداوند به او كرامت فرموده ، به كسانى كه فرمان رسيدگى به آنها را داده ، بخل ورزد ، بدين سبب در دنيا و آخرتش زيانكار خواهد بود .\r\n( 2 ) و اگر چنانچه شيعيان ما - كه خداوند به طاعت خويش توفيقشان دهد - در راه ايفاى پيمانى كه بر دوش دارند ، همدل مىشدند ، ميمنت ملاقات ما از ايشان به تأخير نمىافتاد و سعادت ديدار ما زودتر نصيب آنان مىگشت ؛ ديدارى بر مبناى شناختى راستين و صداقتى از آنان نسبت به ما .\r\nپس ما را از ايشان دور نمىدارد ، مگر آن دسته از كردارهاى آنان كه ما را ناپسند و ناخوشايند است و از آنان روا نمىدانيم . و خداوند يارىكننده است ، و ما را كفايت كرده و وكيل خوبى است . و درود او بر آقاى بشارت دهنده و بيم دهندهء ما ، محمّد و خاندان پاك او باد .\r\nاين نامه در اوّل ماه شوّال سال چهار صد و دوازده نوشته شد .\r\n( 3 ) دستخط مبارك كه درود خدا بر نويسندهء آن باد :\r\nاين است نامهء ما به تو اى دوستى كه به حقيقت والائى الهام يافته‌اى كه به املاء و تقرير ما و خطّ يكى از افراد مورد اطمينانمان نوشته شده است .\r\nپس آن را از همگان پنهان بدار و آن را در هم پيچ و به هيچ كس منماى . و نسخه‌اى از روى آن بردار ، و آن عدّه از دوستانمان را كه به امانتشان اطمينان دارى ، بر آن آگاه كن . ان شاء اللّه خداوند آنان را به بركت ما ، مشمول [ بركات و فيوضات 
  ] بگرداند . ستايش و سپاس از\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nآن خداوند است . و درود و رحمت بر آقاى ما محمّد پيامبر خدا و خاندان پاك او باد .\r\n( 1 )\r\n\r\nديدگاه هفتم : بررسى محتواى نامهء دوم در ضمن چند نكته\r\nنكتهء اوّل :\r\nنامه با بيانى روشن و اطمينان‌بخش گوياى آن است كه از مقامى بالا به مقامى زير دست صادر شده است و در اين جهت از نامه نخستين واضح‌تر و روشنتر مىباشد ؛ همچون قرآن كريم مىباشد كه در اين گونه موارد در آيات بسيارى مطلب را به روشنى بيان كرده و رابطه گوينده و مخاطب را مشخص ساخته است ؛ همچون آيهء شريفه :   وَ لَوْ تَقَوَّلَ عَلَيْنا بَعْضَ الْأَقاوِيلِ لَأَخَذْنا مِنْهُ بِالْيَمِينِ   « 49 » و آيهء شريفه :  إِذاً لَأَذَقْناكَ ضِعْفَ الْحَياةِ وَ ضِعْفَ الْمَماتِ  « 50 » و آيهء شريفه :  وَ ما مُحَمَّدٌ إِلَّا رَسُولٌ قَدْ خَلَتْ مِنْ قَبْلِهِ الرُّسُلُ  « 51 » و آيات ديگرى كه در اين مورد وارد شده است كه دوگانگى گوينده و شنونده در عبارات بروشنى ديده مىشود و بلندى مقام گوينده نسبت به شنونده كاملا واضح است ، و اين حالت در اين نامه نيز وجود دارد با صرف‌نظر از تفاوتهاى ويژه‌اى كه بين سبك قرآن و اين نامه موجود است كه بر انسان اديب پوشيده نيست .\r\n( 2 ) اين نحوه القاء ، اثر روانى ويژه‌اى دارد ، مخصوصا وقتى كه گوينده در صدد آن باشد كه از جنبهء عاطفى و احساسى در شنونده خود تأثير بگذارد كه در اين صورت چاره‌اى از اين نحوه سخن گفتن نمىباشد . به ويژه كه در هر دو حالت شنونده با كمال فروتنى ، برترى مقام گوينده را بر خود معترف است .\r\n\r\n\r\n","description":"","footnote":"\r\n( 49 ) حاقه / 44 - 45 : اگر برخى از گفتارها را بر ما مىبست و به ما نسبت مىداد ، او را با دست قدرت خويش برمىگرفتيم .\r\n( 50 ) اسراء / 75 : و در آن صورت ، به تو عقاب و جزاى مضاعف در حيات دنيا و آخرت مىچشانديم .\r\n( 51 ) آل عمران / 144 : محمّد - صلّى اللّه عليه و آله - جز رسولى كه پيش از او نيز رسولانى آمده و در گذشته‌اند ، نمىباشد .\r\n","page_name":" 198 ","page_number":198},
  {"content":"\r\n\r\n( 1 ) نكتهء دوم :\r\nتعيين محل سكونت حضرت به هنگام ارسال آن نامه :\r\nدر اين نامه ( بر فرض صحّت روايت ) مشاهده مىكنيم كه حضرت جايگاه خود را بالاى كوهى ناشناخته معيّن مىكند ؛ عبارات متن نامه اين جمله است :\r\n« بنصب فى شمراخ من بهماء » نصب ؛ چيزى است كه برافراشته و استوار شده باشد .\r\nشمراخ ؛ قله دايره‌اى شكل باريك و درازبالاى كوه است .\r\nبهماء ؛ از كلمه مبهم گرفته شده است ، و آن جايگاه دشوارى است كه راهى براى رسيدن و دستيابى به آن نباشد .\r\nدر اين صورت مقصود - و خداى داناست - اين است كه آن حضرت در خانه‌اى كه بر بالاى كوهى كه راه دستيابى و رسيدن به آن معلوم نيست ، زندگى مىكند .\r\n( 2 ) سپس حضرت مىفرمايد : « صرنا إليه آنفا من غماليل » . مقصود اين است كه در اين مكان جديد به تازگى رحل اقامت افكنده‌ايم .\r\nغماليل ؛ جايگاه قبلى حضرت داراى اين ويژگى بوده است كه غماليل بوده . اين كلمه از « غملول » گرفته شده و غملول بيابان پردرخت و طولانى و كم عرض است كه درختانش در يكديگر فرو رفته‌اند ، و هر جاى تاريك و پردرخت و يا ابرى كه تاريك شده باشد ، آنجا را غملول مىگويند . « 52 » آنچه كه در هر دو معنى به نظر مىآيد ، همان مخفى بودن و تاريك و ناشناخته بودن مىباشد كه در آنجا ممكن است به صورت پنهانى و مخفى زندگى كرد .\r\n( 3 ) آنگاه انگيزهء انتقال به محل جديد را چنين بازگو مىكند كه : « ألجأنا إليه السّباريت من الايمان » ؛ يعنى : « سباريت از ايمان » ( توضيح آن خواهد آمد ) ما را وادار به آمدن به اين محلّ نمود .\r\nسباريت جمع سبرات و سبروت و سبريت است و آن زمينى است كه گياهى در آن نباشد و يا اين كه اصلا چيزى در آن نباشد و لذا معدوم را\r\n\r\n\r\n","description":"","footnote":"\r\n( 52 ) القاموس المحيط 4 / 26 .\r\n","page_name":" 199 ","page_number":199},
  {"content":"\r\n\r\nسبروت مىگويند . « 53 »\r\nبا در نظر گرفتن اين معنى ، اين عبارت را مىتوان دو گونه تفسير كرد :\r\n( 1 ) تفسير نخست : كلمهء « ايمان » را به كسر همزه بخوانيم . در اين صورت مقصود آن است كه افراد بىايمان و ناآشنا با دين ، باعث شده‌اند كه حضرت به مكان جديد برود كه به خاطر تبهكاريها و انحرافات آنها مصلحت چنين اقتضاء كرده كه حضرت از مردم دور تر شود و مخفيانه و بالاى قله كوهى زندگى كند .\r\n( 2 ) تفسير دوم : كلمهء « ايمان » را به فتح همزه بخوانيم كه جمع كلمه « يمين » به معنى راست ( در مقابل يسار به معنى چپ ) باشد ، و مقصود از كلمهء « سباريت » زمين خالى و بدون كشت در طرف راست جاده باشد .\r\nو شايد اين يكى از راههاى مكّه و يا شهر ديگرى باشد . و در اين صورت انگيزه رفتن حضرت از اين محل به مكان تازه ، خشكى و بىآب و علف بودن و سختى زندگى در آن محل مىباشد .\r\nسپس حضرت خبر مىدهد كه احتمال رفتن از آن مكان به مكان ديگر نيز هست و به زودى پس از گذشت ايّامى چند و مدّت زمانى كوتاه ، از قله كوه به « صحصح » فرود خواهد آمد ( صحصح زمين صاف است ) و در اينجا ديگر لازم نيست كه فرض كنيم كه اين زمين همچون آن زمين ديگر ، بدون گياه و كشت است .\r\n( 3 ) از اين عبارات چنين مىفهميم كه حضرت پيوسته در جايگاهى دور از مردم زندگى مىكند ، و شايد در اين كار حضرت فرمانى را كه خود ايشان از پدر بزرگوارش نقل فرموده امتثال مىنمايد ، به طورى كه در روايت على بن مهزيار وارد شده و در چندين جا متذكّر آن شده‌ايم .\r\n( 4 ) و اين معنى با نظريّه خفاء عنوان منافات ندارد ؛ زيرا شخص و جسم حضرت آشكارا ولى به صورت ناشناس در مخفيگاه بسر مىبرد و قبلا نيز تذكّر داديم كه نياز به اين گونه زندگى در سالهاى آغاز غيبت بيشتر بوده و بعدها ديگر نيازى به آن نيست ، بلكه در مواردى با انجام تكاليف شخصى حضرت منافات دارد .\r\n\r\n\r\n","description":"","footnote":"\r\n( 53 ) القاموس المحيط 1 / 149 .\r\n","page_name":" 200 ","page_number":200},
  {"content":"\r\n\r\n( 1 ) نكته‌اى كه بايد بدان توجّه داشت ، آن است كه در عين حال كه حضرت خصوصياتى از محل زندگى خود را بيان فرموده ، در عين حال مكان خود را كاملا مشخص نساخته است ، بلكه در حقيقت يك مفهوم كلّى آورده كه بر هر قله و درّه‌اى منطبق است و طورى گفته نشده كه بتوان با جستجوى زياد به آنجا راه پيدا كرد .\r\nو به آشكار مىبينيم كه حضرت جاى خود را با عباراتى قديمى و لغتها و كلماتى نامأنوس بيان مىكند ، به طورى كه اگر هم كسى آن كلمات را ببيند نتواند از آنها سر درآورد . مگر اينكه فردى مطّلع و دانشمندى بسيار ريزبين و ژرف‌نگر باشد . و اين خود كافى است براى جبران و پيشگيرى خطرهاى احتمالى كه از دستيابى به حضرت ممكن است پيش آيد .\r\n( 2 ) به هر حال ، در اين نامه مىبينيم كه حضرت به شيخ مفيد نويد مىدهد كه در آينده نيز او را از وضع خود آگاه خواهد ساخت ، و شايد مقصود آن باشد كه او را از مكان جديد خود مطلع خواهد ساخت ، گرچه عبارت نامه عمومىتر است و شامل هرگونه خبرى كه از سوى حضرت صادر شود ، در هر زمينه‌اى كه مصلحت بداند ، مىباشد . و لذا حضرت به او مىفرمايد كه بدين وسيله از كارهايى كه موجب نزديكى به ماست ، آگاه خواهى شد . يعنى كه ارتباط تو از طريق نامه با ما ، تو را بر كارهايى كه مورد رضايت و خشنودى ماست و باعث نزديكى به ما مىشود ، آگاه خواهد كرد .\r\nاين عبارت به روشنى دلالت بر آن دارد كه حضرت تصميم داشته نامه‌نگارى خود را با شيخ مفيد تكرار كند . و چه بسا نامه‌هاى ديگرى نيز از حضرت صادر شده كه ما از آن آگاه نشده‌ايم و شايد هم كه نامه‌اى نرسيده باشد ، زيرا بعد از يك سال شيخ مفيد از دنيا رفته است .\r\n( 3 ) نكتهء سوم :\r\n« پس تو - كه خداوند با ديدگان خواب ناديده خود تو را نگهدارى فرمايد - بدين سبب ( آشنايى با اعمال نزديك‌كننده تو به ما ) بايد در مقابل آشوب و بلوايى كه خون مردمانى را مىريزد كه باطل را پرورانده‌اند ، بايستى تا اهل باطل را\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nمرعوب گردانى و بدين جهت مؤمنان شاد گردند و تجاوزكاران اندوهگين شوند . »\r\n( 1 ) اين خود يك برنامه‌ريزى و تعيين تكليف همه جانبه‌اى است از سوى حضرت ، براى شيخ مفيد و ديگر برادران او ، در هر دوره و زمانى ، به اينكه در مقابل فتنه و آشوبهاى خانمان‌برانداز به پا خيزند .\r\nعبارت متن نامه كه داشت : « تسبل نفوس قوم حرثت باطلا » مقصود از آن اين است كه مباح مىگرداند جان مردمى را كه به ژرفاى باطل فرو مىروند ، در شرايطى كه براى اين امر مناسب مىباشد ، و اين فتنه از آن جهت خون آنان را هدر مىدهد كه آنان در آن ذوب شده و در مسير آن حركت مىكنند .\r\nبر شيخ مفيد لازم است كه رو در روى اين فتنه و بلوا بايستد ، تا تبهكاران را بترساند و از انحرافشان جلوگيرى نمايد و به راه حق برگرداند .\r\n( 2 ) و جمله « و لذلك » يعنى به اعتبار آنچه در فقرهء قبل حضرتش يادآور شدند كه با نامه‌هاى ديگر ما ، با اعمالى كه مورد پسند ما است و تو را به ما نزديكتر مىگرداند آشنا خواهى شد .\r\nنتيجه آنكه كوشش براى جلوگيرى از ظلم و فرونشاندن آشوبهايى كه زمينه را براى رشد تبهكاران و مجتمعات كژانديش و بيراهه رو آماده مىسازد ، لازم است . و اين كوشش خود يكى از عبادات و كارهاى شايسته است كه موجب نزديكى به خدا و زمينه‌ساز حكومت عادله اسلامى است .\r\nحضرت از ظلم به « فتنه » تعبير كرد ، بدان جهت كه ستم محك آزمايش ايمان انسانها است تا خالص گردند و خوب از بد جدا شود و آن كس كه زندگى مىيابد و آن كس كه نابود مىگردد ، از روى دليل باشد . و قبلا يادآور شديم كه اين آشوبها و ستمها ، همانطور كه موجب نيرومندى انحراف تبهكاران مىشود ، همانطور بر نيروى ايمان مؤمنان مىافزايد و بدين جهت شرايط ظهور حضرت آماده مىگردد .\r\n( 3 ) و نيز گفتيم كه جهاد روياروى ستم ، از جمله چيزهايى است كه نيروى اراده و ظرفيّت و شايستگى بيشترى به مؤمنان ناب و خالص مىبخشد و درجات\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nمعنويّت آنان را بالا مىبرد و شرايط ظهور را تسريع مىكند و لذا مىنگريم كه حضرت ، شيخ مفيد و ديگر برادران او را در نسلهاى بعدى بدين جهاد و پيكار ايمانى بزرگ دستور مىدهد .\r\n( 1 ) و از اينجا مىفهميم كه فتنه‌اى كه در عبارت آمده به پديده تاريخ معينى نظر ندارد ، تا مانند آنچه در نامه قبل آمده بود آن را از نظر تاريخ عمومى مورد بحث قرار دهيم ؛ بلكه مقصود از اين فتنه همان انحراف همگانى است كه دامن‌گير جوامع بشرى در طول قرون دوران غيبت كبرى مىشود ، همان انحرافى كه حضرت به هنگام ظهور بر طرف مىسازد .\r\nآنگاه حضرت در متن نامه اين نكته را يادآور مىشوند كه اين جهاد عملى است كه براى ترساندن تبهكاران و جلوگيريشان از راه باطل تعيين گشته است .\r\nو در اثر اين جهاد و مقابله با اين فتنه و از ميان رفتن آن مؤمنان به شادى و نشاط آمده و جنايت‌پيشگان در غم و اندوه فرو مىروند .\r\n( 2 ) نكتهء چهارم :\r\nحضرت يكى از نشانه‌هاى ظهور خود را متذكّر مىشوند : آن نشانه آن است كه از اين « لوثة » - تعبيرى است كه حضرت از آن فتنه و آشوب مىفرمايند - رويدادى بس تأسّف بار و جنايت اثر ، توسّط شخصى منافق و پليد و زشتكار پديد مىآيد كه خون بىگناهان را حلال شمرده و با نيرنگ خود قصد مؤمنان را مىكند ، لكن به مقصود خود نمىرسد .\r\nمقصود آن است كه از اين فتنه و تباهى فراگير جامعه شخصى منحرف و منافق به قصد آزار و فريب مؤمنان ، مؤمنى را غافلگير كرده و از بين مىبرد و او هم به لقاء اللّه مىرسد ، ولى در عين حال وى به هدف نهايى خود نرسيده و مؤمنان بر اثر لطف و دعاى ويژهء حضرت مهدى - سلام اللّه عليه - در امنيّت و آسايش خود باقى مىمانند .\r\n( 3 ) در نتيجهء اين امر است كه آن حضرت در نامه‌شان مىفرمايند كه : « پس دلهاى اولياء و دوستان ما مطمئن گردد و يقين داشته باشند كه از آسيب و زيان او در امان خواهند بود ، گرچه دشواريها و درگيريهاى هول‌انگيز آنان را بترساند . »\r\n\r\n","description":"","footnote":"","page_name":" 203 ","page_number":203},
  {"content":"\r\n\r\n( 1 ) معناى ديگرى نيز ممكن است براى اين فراز در نظر گيريم كه با معناى نخست اندك تفاوتى دارد ؛ و آن اين است كه حادثه را به معناى كشتار نگيريم ، بلكه برنامه‌ريزيها و سياست‌بازيها و نقشه‌كشيهايى باشد كه به منظور سختگيرى و آسيب‌رسانى به مؤمنان اعمال مىكنند كه در رأس اين گروه شخصى منافق و زشتكار كه ريختن خون بىگناهان را روا مىداند قرار گرفته است ، نه اينكه حتما خون شخص معينى را ريخته باشد ، بلكه ذاتا خون‌آشام است و ريختن خون بىگناهان در نظر او اشكالى ندارد ، گرچه بر اثر دعاى حضرت نقشه‌كشى و برنامه‌ريزى يك چنين آدمى به هدف نمىرسد و در كار خود موفق نمىشود .\r\n( 2 ) به هر يك از دو معنى كه بگيريم ، نمىتوانيم اين حادثه را در تاريخ نشان بدهيم و مشخص كنيم ؛ چه بسيار بزرگانى كه مورد هجوم قرار گرفته و در راه خدا به شهادت رسيده‌اند ، همچون شهيد محمّد بن مكى ، ملقب به « شهيد اوّل » و شهيد زين الدين عاملى ، ملقب به « شهيد ثانى » و قاضى نور اللّه شوشترى ، ملقب به « شهيد ثالث » و ديگر شهيدان ؛ و چه بسيار سمينارها و گردهم‌آييهايى كه عليه جوامع مؤمنين در دنيا تشكيل مىشود ، و از هم پاشيده شدن آنها ، جز با دعاى حضرت انجام ناشدنى است .\r\nو قبلا گفتيم كه دعاى مؤثّر و مستجاب ، خود يكى از بهترين راههاى مفيد و نيكوست كه براى فرد و جامعه وجود دارد و اثرى ژرف و نتيجه‌اى برتر بر آن مترتب است . مؤمنان به وسيلهء دعا از شدّت و آسيب نيرنگ دشمنان در امان مىباشند . بنابراين بايد دل به دعاى امام بزرگوار خويش محكم دارند - همانطور كه امام خود اين چنين دستور داده است - و هرگاه ملتزم به رفتارى نيكو و كارى صحيح و شايسته بشوند ، فرجام كارشان نيكو خواهد بود .\r\n( 3 ) نكتهء پنجم :\r\nحضرت سفارش به خودسازى مىنمايد و اين نخستين سنگ بناى اصلاح جامعه و رهايى از آشفتگيهاى سياه و تاريك و گمراه‌كننده و آسايش و موفقيت در آزمايش بزرگ خداوندى است ، و بدون آن انسان در پايه‌هاى ايمان راستين خود زيان كرده و به كژى و تباهى دنيا و آخرت مىگرايد . و لذاست كه مىبينيم\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nحضرت اصرار و تأكيد بس زياد بر لزوم پرداخت حقوق مالى و وجوهات اسلامى ، و رسيدگى و دستگيرى از كسانى كه خداوند متعال كمك به آنان را امر فرموده است - كه تهيدستان و نيازمندان باشند - مىنمايند . و از آن جهت از اين عمل اسم مىبرد كه مىداند شيعيان و پيروانش نماز و روزه و حج را معمولا انجام مىدهند ، و ديگر فريضه‌اى بر آنان باقى نمىماند جز پرداخت حقوق مالى كه برخى از انسانها از پرداخت آنها بازمىزنند ، و پرداخت آن فداكارى و از خودگذشتگى بيشترى لازم دارد .\r\n( 1 ) حضرت - سلام اللّه عليه - مىفرمايد : « آن كس از برادران دينى تو كه از خدا بترسد و آنچه را كه بر گردن دارد به مستحقّانش بپردازد ، از آن آشوب ويرانگر و تبهكار و گرفتاريهاى سخت و تاريك و گمراه‌كننده ، در امان خواهد بود ، و آن كس كه بخل ورزد و نعمت خداوندى را به آن كس كه مأمور رساندن به او است نرساند ، در دنيا و آخرت زيان كرده است . »\r\nو از اينجا مىفهميم كه رمز رهايى از انحراف تباهىآورى كه در دوران غيبت كبرى دامن‌گير بسيارى از مردم شده ، انجام كامل و همه‌جانبهء فرايض الهيه مىباشد .\r\n( 2 ) سرّ اساسى و علت عمده در اين قضيه آن است كه : انجام دادن كليه فرايض همراه با خوددارى از تمامى گناهان ، علاوه بر آنكه گوياى راه شايسته زندگى فردى يك انسان است - كه خود موجب پايدارى و بردبارى در رويارويى با سختيها در راه خداوند است - اراده انسان را در مقابلهء با ستمكاران و هياهوى هول‌انگيز آنان قوى و نيرومند ساخته ، موجب رهايى از چنگال آنان مىگردد و از آزمايش بزرگ خدايى سرافراز بيرون آمده و خوشبختى دنيا و آخرت را بازمىيابد و در غير اين صورت در آزمايش مردود گشته و در دنيا و آخرت زيانكار خواهد بود .\r\n( 3 ) بعلاوه در پرداخت حقوق مالى ، نكتهء ديگرى نيز مطرح است و آن اينكه :\r\nبهترين چيزى كه موجب رهايى پيروان و شيعيان حضرت مهدى - سلام اللّه عليه - از چنگال ستمكاران و سلطه اقتصادى و سياسى آنان مىشود ، همان است كه خود شيعيان به تكفّل امور يكديگر بپردازند و با التزام به پرداخت حقوق ماليه\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nخود ، نياز افراد تهى دست خود را بر طرف سازند ، زيرا پرداخت حقوق شرعى مالى مىتواند اين مشكل را بر طرف سازد و با برنامه‌ريزى درستى مىتوان از آن حقوق براى پيشگيرى از ظلم و ستم و يا تربيت نسلهاى آينده و تأمين نيازمنديهاى اجتماعى استفاده كرد .\r\n( 1 ) نكتهء ششم :\r\nسفارش حضرت به سازندگى و اصلاح همگانى كه از اصلاح فردى بزرگتر و مهمتر است و تحقق شرايط ظهور وابسته به آن است و زمينه‌ساز شايستگى جامعه و توده‌ها براى ديدار حضرت و پذيرش مسئوليّتها در دوران ظهور مىباشد .\r\n( 2 ) سازندگى و اصلاح همگانى هنگامى ايجاد مىشود كه پيروان و شيعيان حضرت از تمام جهات انديشه و فكر ، قلب و احساس ، رفتار و كردار ، به يكديگر پيوسته و نسبت به پيمانى كه خدا از آنها گرفته - كه دستورات دينى را انجام داده و از رهبر و پيشواى اسلامى خود اطاعت كنند - وفادار باشند . و بديهى است كه جامعه‌اى اين چنين مهمتر از يك فرد و يا افرادى با اين خصوصيّات است و از حيث نتيجه قابل مقايسه با يكديگر نيستند ، و چنين جامعه‌اى مىتواند به تبليغ اسلامى بپردازد و پيكارى دسته جمعى را در مقابل ظلم و تجاوز و بيداد آغاز كند .\r\nاين پيوستگى و اتحاد ، نيرومندترين انگيزه براى تحقق اراده فردى ، پرورش آگاهى و احساس مسئوليّت در افراد مىباشد . و اين مهمترين شرط و اساسىترين مقدمه براى ظهور حضرت مىباشد .\r\n( 3 ) و لذاست كه مىبينيم حضرت بر چنين جامعه‌اى اثر حقيقى را بار كرده و فايده و بهره اصلى را بر آن مترتب مىداند ؛ زيرا اگر چنين اجتماعى تحقق يابد و افراد دسته جمعى به خودسازى و اصلاح بپردازند : « بركت و ميمنت ديدار ما از آنها به تأخير نمىافتاد ، و سعادت ديدار ما به سويشان مىشتافت . » سعادتى كه از عدالت كاملى كه حضرت بر تمامى جهان حكم فرما خواهد نمود بدست مىآيد .\r\nسپس حضرتش خصوصيّات اين ديدار و مشاهدهء مبارك را چنين بيان مىفرمايد : « على حق المعرفة و صدقها منهم بنا » : بر شناختى راستين ، كه بر درستى\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nو راستى از آنها نسبت به ما باشد . اين عبارت دلالت بر نظريّه خفاء عنوان دارد ، همان كه مورد قبول ما بود ؛ بدان معنى كه حضرت در طول دوران غيبت ديده مىشود ، لكن شناخته نمىشود ، بلكه تحت عنوان ديگرى در بين مردم معروف است و امّا بعد از ظهور خودش به عنوان اوليّه‌اش شناخته و ديده مىشود و مردم او را شناخته و با او تماس دارند .\r\n( 1 ) نظريّهء ديگر - كه خفاء بدن باشد - با اين عبارت سازگار نيست و طبق آن كافى بود كه گفته شود : به هنگام ظهور ما را خواهيد ديد .\r\n« فما يحبسنا عنهم » : يعنى ظهور را تأخير نمىاندازد « إلّا ما يتّصل بنا ممّا نكرهه و لا نؤثره عنهم » مگر اخبار ناگوار و ناپسندى كه از آنها به ما مىرسد ، از گناهان و كوتاهيها و عدم احساس مسئوليّت اسلامى آنها .\r\nاين عبارت گوياى دو مطلب مهم است كه قبلا نيز بدان اشاره كرديم ، لكن در اين سخن حضرت استدلال بيشترى بر آنها شده است :\r\nاوّل : حضرت صاحب الامر - عجل اللّه تعالى فرجه - بر تمامى رويدادها اشراف دارد و از ناراحتيها و نابسامانيهاى جامعه و پيروان خود آگاه است .\r\nدوم : غيبت حضرت رابطه مستقيمى با گناهان مردم دارد ؛ اگر گناهى نباشد ديگر غيبت انگيزه‌اى نخواهد داشت و ظهور انجام مىگيرد . و اين همان است كه ما گفتيم كه اگر فردى مورد اطمينان كامل و عامل به اسلام باشد ، حضرت يك بار و يا چند بار او را به ديدار خود سعادتمند خواهد ساخت ، و بلكه ممكن است - چنان كه پيشتر بيان نموديم - اين ديدار دائمى و پيوسته باشد .\r\n\r\n","description":"","footnote":"","page_name":" 207 ","page_number":207},
  {"content":"\r\n . \r\n","description":"","footnote":"","page_name":" 208 ","page_number":208},
  {"content":"\r\n\r\n( 1 )\r\n\r\nبخش دوم تاريخ انسانيت در دوران غيبت كبرى\r\n\r\n","description":"","footnote":"","page_name":" 209 ","page_number":209},
  {"content":"\r\n . \r\n","description":"","footnote":"","page_name":" 210 ","page_number":210},
  {"content":"\r\n\r\n( 1 )\r\n\r\nفصل اوّل بررسى و جداسازى روايات مربوطه و به دست دادن قواعدى كلّى براى فهم آنها\r\nدر اين فصل رواياتى را كه در اين بخش مورد استشهاد و استدلال قرار مىگيرد ، بررسى كرده و آنها را از ديگر روايات مشابه ، از جهت مورد و مفهوم آنها مشخص مىسازيم . و نيز قواعد و دستوراتى عمومى براى فهميدن آنها ، پيش از آنكه به تفصيل معناى آنها بپردازيم ، - چنان كه بخش آينده را به آن اختصاص داده‌ايم - عرضه مىداريم .\r\nبهتر آن است كه به بررسى اين موضوع در ضمن چند جهت بپردازيم :\r\n( 2 )\r\n\r\nجهت اوّل : بررسى اخبار و تشخيص اندازهء نياز ما به آنها\r\nما هرگاه بخواهيم از سطح دينى و رشد مذهبى يك جامعه در يك زمان آگاه شويم ، معمولا به تاريخ آن دوره مراجعه مىكنيم و رويدادها و حوادثى را كه بر ميزان رشد مذهبى آن جامعه دلالت دارد در نظر مىگيريم . و اين راه درستى است ، ولى به اين شرط كه تاريخ در بازگو كردن رويدادها به ما جوابى مثبت دهد و حادثه‌اى را ناديده نگرفته باشد ؛ لكن تاريخ‌نويسانى كه ما مىشناسيم ، نوعا مطالب و حقايق بسيارى را از قلم انداخته و از سه جهت داراى كمبودهايى مىباشند :\r\n\r\nجهات نقص در كتب تاريخى\r\n: ( 3 ) 1 ) برخى از رويدادهاى تاريخ را از قلم انداخته و به انگيزه‌هاى گوناگون از\r\n\r\n","description":"","footnote":"","page_name":" 211 ","page_number":211},
  {"content":"\r\n\r\nذكر آنها خوددارى كرده‌اند ، و تاريخ اسلامى ما از اين گونه خلأهاى تاريخى بسيار دارد .\r\n2 ) براى رويدادهاى تاريخى ، موضوعيّت قائل نيستند ؛ و حدّ اقل احتمال آن هست كه تاريخ نويس به خاطر تمايلات دينى و احساسى ويژهء خود نسبت به بعضى از شخصيتهاى تاريخى ، آن رويداد را نوشته باشد ، نه اينكه به آن به عنوان يك موضوع خاص نگريسته باشد .\r\n3 ) رويدادهاى آينده را متعرض نشده‌اند ، و اين لازمهء هر تاريخى است ؛ زيرا آينده نامعلوم بوده و فقط از راه علم غيبت و يا حدس مىتوان آينده را پيش‌بينى كرد .\r\n( 1 ) و امّا نسبت به دو جهت اوّل و دوم مىتوانيم تا اندازه‌اى از زيان آن جلوگيرى كنيم و با مقايسه و هماهنگ كردن مدارك تاريخى و گفته‌هاى تاريخ‌نويسان ، نگذاريم چنان اثرى داشته باشد تا براى پژوهشگر ، اطمينانى به وقوع و يا عدم وقوع آن رويداد پيدا شود ، مخصوصا بعد از اينكه ساير نقطه نظرهاى مورّخ و مذهب او را نيز ملاحظه كرده باشيم .\r\nو امّا جهت سوم : معمولا براى تاريخ‌نگاران ، پيش‌بينى آينده ممكن نيست ؛ و هميشه آينده براى انسان مجهول و ناشناخته بوده ، و در تشخيص و آگاهى از آن رويدادها دچار سرگردانى و حيرت مىشده است .\r\n( 2 ) و از همينجا معلوم مىشود كه چرا ما به روايات و احاديث نيازمنديم ؛ براى اينكه اخبار و احاديث ، از رويدادهاى آينده صحبت مىكنند ؛ و از زبان كسى روايت شده كه از روى هوى و هوس صحبت نمىكرده و از طريق وحى به او مىرسيده است « 1 » ، و يا از جانشينان معصوم او - سلام اللّه عليهم - رسيده است ؛ آن هم به طور متواتر و غير قابل ترديد ؛ گرچه تك تك آن روايات ، فقط موجب ظن بوده و احيانا قابل مناقشه نيز باشند چنان كه همين وضع را در اخبارى كه در بارهء مشاهده و ديدار حضرت آمده بود ديديم ، با اين تفاوت مهم كه روايات وارده در اين موضوع چندين برابر روايات مشاهده است ، كه مقدارى از آنها را\r\n\r\n\r\n","description":"","footnote":"\r\n( 1 ) نجم / 3 .\r\n","page_name":" 212 ","page_number":212},
  {"content":"\r\n\r\nدر بخش آينده خواهيم ديد .\r\n( 1 ) علاوه بر اينكه گروهى از اين روايات حاوى پيشگويى حوادثى بوده كه بعدها پس از گذشت ساليانى دراز رخ داده است و اينها خود بهترين گواه بر صداقت آن احاديث و گويندهء آنها بوده ، و دليل بر آن است كه گويندگانش با خداوند ارتباط داشته‌اند ؛ زيرا هر علم غيبى بايد به سرچشمهء علم غيب خداوند اتصال و پيوستگى داشته باشد .\r\nبنابراين ، اين گونه روايات مىتواند جاى خالى آن دسته از رويدادهايى كه تاريخ آنها را ثبت نكرده ، پر كند ، لكن در عين حال خود همان روايات نيز مشكلات و مطالب دشوارى دارد كه بايد به بررسى آنها پرداخت و راه حل آن دشواريها و اشكالات را شناخت .\r\n( 2 )\r\n\r\nدشواريها و اشكالات\r\n: اشكالات را مىتوان در دو بخش مهم خلاصه كرد ، زيرا گاهى به سنديّت روايت - يعنى اينكه راوى آيا مورد اطمينان است و راستگو بوده يا نه - و گاهى به دلالت آن ، يعنى آنچه كه ما از آن متن مىفهميم ، متوجّه است .\r\n( 3 )\r\n\r\nنكتهء اوّل : اشكالات مربوط به سنديّت روايات\r\nاگر چه قاعدهء كلى در مورد همهء روايات اين است كه قبل از پذيرش آنها بايد در مورد وثاقت و صداقت راوى اطمينان حاصل شود ، ولى در اين گونه روايات كه ما مىخواهيم به بررسى آنها بپردازيم رعايت اين نكته اهميّت بيشترى دارد ؛ زيرا احتمال جعل و تحريف در اين گونه روايات به چندين جهت بيشتر است :\r\n( 4 )\r\n\r\nامر اوّل : احتمال جعل و وضع\r\nكسى كه مىخواهد حديثى جعل كند ، از رسوايى و آشكار شدن مطلب مىترسد ؛ زيرا وقتى معلوم شود بر خلاف واقع بوده مفتضح مىشود ، لكن وقتى مىخواهد از آينده خبر بدهد ، هر چه آينده دور تر باشد راحت‌تر مىتواند به دروغ خبرى را بگويد و به چندين دليل راحت‌تر مىتواند جعل كند :\r\n\r\n","description":"","footnote":"","page_name":" 213 ","page_number":213},
  {"content":"\r\n\r\n( 1 ) 1 ) اين روايات از رويدادهايى خبر مىدهد كه در آينده‌اى بسيار دور كه امكان ندارد آيندگان براى گذشتگان خود گواهى دهند اتفاق مىافتد ، و لذا هميشه احتمال وقوع و صدق آن داده مىشود و دروغگو و جعل‌كننده بيش از اين احتمال را هم لازم ندارد ؛ در هر زمانى اگر اتفاق نيفتد ، گفته مىشود كه شايد در قرنهاى آينده باشد . و در اين صورت دروغ گفتن راوى ، سرّى غير قابل شناخت خواهد شد .\r\n( 2 ) 2 ) بسيارى از اين روايات - به طورى كه خواهيم ديد - با عبارات و كلماتى رمزى و مجمل گفته شده ، به طورى كه مىتوان آنها را بر چندين رويداد و حادثه تطبيق كرد ، و لذا هر نسلى و در هر زمانى به خود مىگويد : شايد مقصود از اين روايت ، همين حادثهء زمان ما باشد ؛ و احتمال دارد حادثه‌اى ديگر در زمانى ديگر باشد ، و باز سرّ دروغگو قابل كشف نيست .\r\n( 3 ) 3 ) در مورد گروهى از اين روايات لااقل اين احتمال وجود دارد كه بعد از وقوع آن رويدادها جعل شده باشند و به شخصى پيش از زمان حدوث واقعه نسبت داده شده باشند . و در اين صورت است كه پژوهشگر و بررسىكننده آن را مطابق با واقع مىبيند ، با اينكه در اصل دروغ بوده و جعل شده است .\r\nو در اين حالت طبيعى است كه جعل كنندهء حديث ، كمتر احتمال آبروريزى و رسوايى خود را مىدهد ؛ زيرا آنچه جعل كرده ، با واقعيّت منطبق است .\r\n( 4 )\r\n\r\nامر دوم : نقل به معنى\r\nاين فقط يك احتمال نيست ، بلكه واقعيّت داشته و بسيارى از روايات و احاديث ، نقل به معنى شده است ؛ يعنى عبارات روايت از معصوم و امام نيست ، بلكه معنى از امام و عبارات از راوى حديث مىباشد .\r\nنقل به معنى ممكن است در روايات معمولى ، همچون احاديث احكام يا روايات اعتقادى چندان زيانى نداشته باشد ؛ زيرا لفظ و يا مرادف آن و يا جمله و شبيه آن معنائى مشابه و نزديك به هم را مىرسانند ؛ و وقتى كه راوى مورد اطمينان باشد و معلوم باشد كه درست ضبط كرده و فهميده است ، بر فرض كه\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nنقل به معنى كند احتمال اختلاف معنى بسيار اندك و ناچيز است .\r\n( 1 ) لكن در رواياتى كه از آينده خبر مىدهند وضع اينچنين نيست ، و غالبا گوينده - چه پيامبر باشد و چه امام - مطلب را به صورت رمز و در ضمن عبارات مخصوصى مىگويند ، و بايد در فهم معنى به خود آن الفاظ دقّت كرد . امّا وقتى كه نقل به معنى بشود ، ديگر در عبارات دقتى و نظر خاصى رعايت نشده تا براى به دست آوردن مطلب دقّت و بررسى خود عبارات لازم باشد . مخصوصا اگر اصل عبارات رمزى باشد كه به هنگام نقل به معنى اصلا مطلب اوّل مسخ مىشود و معنايش تغيير مىكند ، و علم به وثاقت و اطمينان داشتن به راوى ، اين احتمال را بر طرف نمىسازد ، زيرا نقل به معنى براى راوى شرعا بىاشكال است و در عين حال احتمال اينكه راوى به تمام رموز آگاهى نداشته باشد وجود دارد ، و لذا نمىشود گفت كه حتما الفاظى را كه به كار برده داراى همان رموز و اسرار اصل عبارت معصوم است .\r\n( 2 )\r\n\r\nامر سوم : احتمال اشتباه راوى در حذف الفاظ روايت\r\nدر هنگام نقل به معنى ، احتمال اينكه الفاظى را از متن گفتهء معصوم انداخته باشد ، وجود دارد .\r\nقواعد عمومى در ديگر روايات ، مقتضى آن است كه به اين احتمال ترتيب اثر داده نشود ، زيرا ظاهر آن است كه راوى مورد اطمينان است و تمام الفاظ و يا تمام مضامين و محتويّات روايت را نقل كرده و تمام قرائن و ويژگيهاى آن را آورده است ؛ زيرا اگر الفاظى و يا مضامينى را از قلم و روايت انداخته باشد ، ديگر نقل به معنى نكرده و نمىشود به او اطمينان داشت . وقتى كه به وثاقت او يقين داشتيم ، معنايش آن است كه تمام مضامين را آورده و چيزى فروگذار نكرده است ؛ لكن اين وثاقت در روايات مربوط به اخبار آينده ، از دو جهت مفيد نيست :\r\n( 3 ) 1 ) وقتى كه احتمال بدهيم قرينه‌اى لفظى و يا مقامى وجود داشته كه در معنى حديث مؤثر بوده و راوى آن را نفهميده و توجّه به آن نداشته است و آن را ناديده گرفته است ؛ و بر فرض كه راوى ، ثقه و مورد اطمينان باشد متعهد نقل آن قرائن و مقدماتى است كه به نظر او در فهم معنى مؤثّر باشد . در اين صورت اطمينان به\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nوثاقت راوى اين احتمال را نفى نمىكند .\r\n( 1 ) البته اين گونه احتمالات در روايات معمولى وجود ندارد ، زيرا در آن روايات عبارات و الفاظ رمزى نيست . وقتى عبارت واضح و بدون كنايه باشد ، احتمال وجود قرينهء پنهانى و رمزى نيست كه بگوييم ممكن است راوى به هنگام نقل به معنى آن را از قلم انداخته و ناديده گرفته باشد .\r\n( 2 ) 2 ) اگر احتمال بدهيم كه در يك روايت مىخواسته‌اند بيش از يك رويداد را متذكّر شوند ، و احتمال بدهيم كه نقل دو حادثه و رويداد با يكديگر در فهم دقيق و بهتر آن دو حادثه يا يكى از آن دو مؤثر است . وقتى مىبينيم كه راوى لفظ يك حادثه را گفته است ، در اين صورت احتمال حذف برخى از مضامين را مىدهيم ، و با علم به وثاقت راوى نمىشود از اين احتمال دست برداشت ، زيرا آخرين چيزى كه راوى ثقه تعهد مىكند و به عهده مىگيرد همان است كه تمام مطالب مربوط به يك رويداد را نقل كند ؛ لكن وقتى كه پيامبر و يا امام مىخواسته‌اند به دو حادثه و رويداد اشاره كنند و پرده از روى دو واقعيّت بردارند و راوى فقط يكى را گفته است ، نقل فقط يكى از دو حادثه به وثاقت او ضررى نمىزند .\r\n( 3 ) احتمال اينكه نقل دو مضمون يا دو حادثه به همراه يكديگر در معناى روايت تأثير داشته باشد ، در ساير روايات معمولا وجود ندارد ؛ ولى در روايات مورد بحث ما اين احتمال هميشه مطرح است ؛ و بلكه مىتوان گفت كه در آنها اين مسأله از حدّ احتمال هم فراتر مىرود . زيرا ما در بررسى و تحقيقات خود نيازمند به فهميدن ارتباط و پيوستگى مسائل با يكديگر و ترتيب و تسلسل زمانى آنها هستيم ، و بايد جهت‌گيرى شخصيتها و صاحبان آن رويدادها را بشناسيم و برنامه‌ريزيها و خطوط الهى را در آن حوادث در نظر داشته باشيم . و وقتى كه فقط يك حادثه را بشناسيم ، نمىتوانيم اين پيوستگيها و خطوط ارتباطى آنها را به يكديگر تشخيص بدهيم ، لكن اگر ديگر رويدادهاى جنبى را فهميديم ، روابط بين آنها را نيز به درستى خواهيم دانست .\r\nلذا بايد روشى را در پيش بگيريم كه بتوانيم از اين گونه اشكالات و دشواريهاى مربوط به سنديّت حديث رهايى يابيم .\r\n\r\n","description":"","footnote":"","page_name":" 216 ","page_number":216},
  {"content":"\r\n\r\n( 1 )\r\n\r\nروش حل اشكالات مربوط به سنديّت روايات\r\n: اين روش داراى دو طرف است : ايجابى و سلبى . طرف ايجاب و مثبت مقتضى آن است كه رواياتى را بپذيريم ؛ و در جانب سلبى رواياتى را رد خواهيم كرد .\r\n( 2 ) در طرف اثبات ، هرگونه روايت متواترى را ، چه متواتر لفظى و چه متواتر معنوى به طورى كه از تجمع راويان به وقوع حادثه و صحّت نقل روايت علم پيدا مىكنيم مىپذيريم ، و نيز هرگونه لفظ و يا معناى مستفيض را كه از تجمع راويان ، اطمينان به صحّت نقل و وقوع حادثه پيدا مىكنيم . و همچنين هرگونه مضمونى را كه همراه قرائن عمومى و يا خصوصى باشد كه علم و يا اطمينان به مضمون آن حاصل كنيم مىپذيريم . بسيارى از روايات كه در آينده مورد استناد ما قرار مىگيرند ، از اين قبيل مىباشند : يا متواترند و يا مستفيض و يا همراه قرائن اطمينان‌بخش ، كه موجب اطمينان و يا علم به صحّت روايت و درستى مضمون آن مىباشند .\r\n( 3 ) و امّا طرف سلبى ، به طور خلاصه هرگونه روايتى را كه همچون روايات اوّل نباشد رد مىكنيم ، گرچه بر طبق موازين علم الحديث از اين گونه روايات در مورد ديگر مسائل اسلامى استفاده شود و به آنها عمل گردد . مثلا جايى كه روايت ، سندى مورد اطمينان داشته باشد ، تا وقتى كه قرائنى بر صحّت آن وجود نداشته باشد و يا ديگر روايات آن را تأييد نكنند ، آن را نخواهيم پذيرفت .\r\n( 4 ) با اين سختگيرى كه در مورد سنديّت حديث مىكنيم ، مىتوانيم تمام دشواريهاى گذشته را بر طرف سازيم . زيرا وقتى علم و يا اطمينان به صحّت يك مضمون داشتيم ، ديگر احتمال جعل ، اثرى و زيانى ندارد ، چنان كه به اين ترتيب احتمال كاسته شدن لفظ يا معنى و يا تغيير يافتن معنى در اثر تغيير لفظ توسط راوى نيز هيچ اثرى در كار ما ندارد . چرا كه تمامى اين احتمالات وقتى مشكل ايجاد مىكند كه ما يك حديث را به تنهايى در نظر گرفته باشيم . لكن اگر در كنار آن حديث ، احاديث ديگرى ضميمه شد و همه بر يك مطلب و يك مضمون دلالت كردند ، ديگر جايى براى اين احتمالات باقى نمىماند .\r\n( 5 ) همچنين اشكال بىاطّلاعى از ارتباط رويدادها نيز بدين ترتيب از بين\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nمىرود ؛ زيرا انضمام اين احاديث به يكديگر ما را از رابطه و پيوستگى رويدادها نيز آگاه مىسازد .\r\n( 1 )\r\n\r\nنكته دوم : مشكل دلالت\r\nروايات گوياى حوادث آينده ، به طور عموم صرف نظر از مشكلات سند مشكلاتى در دلالت و مضمون دارند . اين اشكالات چندين منشأ و انگيزه دارد كه گاهى يكى از آنها و گاهى چندين عامل باعث پيدايش آنها مىشود . ابتدا بايد از انگيزهء رمزى بودن و مجمل بودن آنها بحث شود كه چرا گويندگان آنها مطالب خود را به صورت رمز گفته‌اند ، و سپس عواملى را كه مطلب را نسبت به فهم ما دشوار ساخته است بررسى مىكنيم ؛ و لذا بايد در دو جهت بحث كنيم :\r\n( 2 ) جهت اوّل :\r\nچرا پيامبر و ائمّه - صلوات اللّه عليهم - مطالب مربوط به آينده را به صورت رمز و مجمل گفته‌اند ، و مطلب را واضح‌تر و روشنتر بيان نكرده‌اند ؟\r\nآنچه را كه مىتوان انگيزه اين مجمل‌گويى و رمزى صحبت كردن دانست ، عبارتند از :\r\n( 3 ) 1 ) قانونى است كه مىگويد : « با مردم به اندازهء عقل و انديشهء آنها صحبت كن . » اين قانون ، چنان كه در گذشته هم گفتيم ، يك قانون عرفى است و درست هم مىباشد ، و رسول خدا و ائمّه معصومين - صلوات اللّه عليهم - بر طبق همين قانون حركت كرده و با مردم سخن گفته‌اند .\r\n( 4 ) آگاهى و دانش پيامبر خدا و ائمّهء معصومين - عليهم السلام - در حدى است كه مىتوانند وقايع و حوادث صدها و هزاران سال بعد از زمان خودشان را بفهمند ، و نسبت به آيندهء بسيار دور ، همان ديدى را داشته باشند كه از موضوعات معاصر و همزمان خود دارند . ديگر افراد بشر ، در هيچ دوره‌اى هيچ‌گاه به اين پايه نرسيده‌اند . حتّى بزرگترين انديشمندان و سياستمداران مىتوانند نهايتا براى پنج يا ده سال آينده برنامه‌ريزى نمايند ، آن هم غالبا به طور احتمالى است و پياده شدن آن تضمينى ندارد . ولى پيامبران خدا از طريق علم ويژهء الهى كه علم غيب است و خداوند فقط به كسى كه بخواهد - همچون پيامبران يا\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nكسانى كه پيامبران به آنها تعليم دهند - مىدهد و براى امامان نيز داشتن اين دانش و علم ، ضرورى و لازم است تا بتوانند احكام و برنامه‌هاى دين خدا را به مرحلهء اجرا درآورند . ( به طورى كه بخشى از اين بحث را در گذشته بررسى كرديم و بخشى ديگر را در آينده بررسى خواهيم كرد . )\r\n( 1 ) به هر حال ، ديگر افراد مردم از ادراك اين علم قاصرند و استعداد پذيرش اين اخبار را - كه مربوط به وقايع و رويدادهاى آينده گاه بسى دور است - ندارند ، در اين صورت بر امام و پيامبر لازم است كه از همان قانون عمومى كه « با مردم به اندازهء فهمشان صحبت كنيد » استفاده نموده و مطلب را طورى ادا كند كه با ذهن و فهم مردم تناسب داشته باشد و الفاظ و اصطلاحاتى را به كار گيرد كه مردم با آنها سر و كار دارند و آشنايند ، در حالى كه واقعيّت غير از آن چيزى است كه مردم از آن الفاظ مىفهمند و وسيعتر و گسترده‌تر است . در اين صورت بايد به صورت رمز و پيچيدگى در عبارت ، آن معانى وسيع و مفاهيم گسترده را بگويند تا رعايت سطح فكر و برداشت مردم از عبارات شده باشد .\r\n( 2 ) 2 ) در اينكه يك انسان مسلمان هر لحظه منتظر ظهور حضرت بقية اللّه - عليه السلام - باشد مصلحتى است ، و اگر مردم هميشه آمادهء ظهور حضرت و شنيدن آن خبر بزرگ باشند بهتر است . اگر پيامبر و ائمّه - عليهم السلام - به طور واضح از ويژگيهاى آينده و علائم ظهور خبر مىدادند ، اين آمادگى از بين مىرفت ؛ زيرا با واقع نشدن آن نشانهء حتمى و واضح ، مردم يقين پيدا مىكردند كه به اين زودى حضرت ظاهر نخواهد شد ؛ لكن با پيچيدگى عبارات و رمزى بودن روايات ، حالت انتظار بيشتر در مردم ايجاد مىشود ، به طورى كه در هر دوره و زمانى ، و هر روز و شبى احتمال ظهور حضرت را مىدهند و خود را آمادهء قيام حضرت مىنمايند .\r\n( 3 ) 3 ) اين مطلب لااقل در حدّ احتمال مطرح است كه اگر حوادث و رويدادهاى آينده به طور مفصل و مشروح گفته شود ، برنامه‌ريزى كلّى خدايى براى زمينه‌سازى ظهور حضرت بىنتيجه شود ، زيرا پيش از اينكه آن رويدادها اتفاق بيفتند ممكن است اشخاصى نگذارند و مانع ايجاد حدوث آنها بشوند ، و يا\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nنتايجى را كه از گسترش ظلم و فساد ممكن است به دست آيد ، به گونه‌اى ديگر خنثى سازند و از بروز آن نتايج جلوگيرى كنند . بنابراين آگاهى روشن و مفصّل مردم از حوادث آينده مصلحت نيست ، و بلكه آن برنامه‌ريزى در صورتى موفق خواهد بود كه اين حوادث به صورت غير منتظره و ناگهانى و بر طبق دگرگونيهاى طبيعى تاريخ انجام گيرد .\r\nبنابراين خود اينكه پيامبر و يا ائمّه - صلوات اللّه عليهم - مطلب را به صورت غامض و پيچيده مىگويند ، در موفقيّت برنامه‌هاى خدايى و ايجاد شرايط ظهور حضرت مؤثّر مىباشد ، و لذا مطلب را به صورت پيچيده و رمزى گفته‌اند .\r\n( 1 ) 4 ) پيامبر و يا ائمّه حوادث آينده را به عنوان شاهد و يا پند دادن و امثال اينها مىگويند ، و چون به اين منظور گفته مىشود بايد به همان اندازه كه لازم است و نتيجه گرفته مىشود بگويند و معمولا ذكر تفاصيل حوادث در اين موارد پسنديده نيست . چنان كه قرآن كريم نيز هيچ‌گاه به طور مفصل و مشروح داستان‌سرائى نكرده ، بلكه وقايع و تواريخ را به اندازه‌اى كه نتيجه‌اى اخلاقى و يا اعتقادى داشته باشد متذكر شده است . البته مواردى كه روايات مستقيما در صدد بيان حوادث آينده باشند ، همچون شرايط قيامت و علائم ظهور ، مستثنى مىباشد ؛ زيرا ذكر آن شرايط و علائم به صورت مفصل و گسترده در اين گونه روايات اصالت دارد و در مورد آنها غموض و پيچيدگى مربوط به ديگر عوامل مىباشد .\r\n( 2 ) 5 ) امر فلسفى و اعتقادى است كه پيامبر و يا ائمّه هيچ‌گاه از چيزى كه ممكن است مشمول محو و اثبات شود « 2 » خبر نمىدهند و آنچه را كه احتمال\r\n\r\n\r\n","description":"","footnote":"\r\n( 2 ) از جمله عقائد مسلّم و ضرورى مذهب شيعه ، مسألهء « بدا » است كه با استفاده از آيهء شريفهء  يَمْحُوا اللَّهُ ما يَشاءُ وَ يُثْبِتُ وَ عِنْدَهُ أُمُّ الْكِتابِ  ما معتقديم كه خداوند را لوحى است به نام لوح محو و اثبات ؛ از كلّ نظام تكوين جهان هر چه را كه بخواهد برمىدارد و هر چه را كه بخواهد اثبات مىكند ، و حضرت على مىفرمايد : « اگر اين آيه در قرآن نمىبود من از تمام حوادث آينده تا روز قيامت خبر مىدادم . » ( بحار 4 / 97 ح 4 ) بنابراين بخاطر اينكه خداوند بموجب حرّيّت و آزادى مطلقى كه دارد ، گاهى بدا مىكند\r\n","page_name":" 220 ","page_number":220},
  {"content":"\r\n\r\nبدهند مشمول اين امر شود ناگفته مىگذارند ؛ زيرا احتمال عدم مطابقت با واقع در آنها وجود دارد ، به تفصيل و تحقيقى كه اينجا را مجال ذكر آن نيست .\r\n( 1 ) با در نظر گرفتن علل و انگيزه‌هاى اغماض و اجمال‌گويى حوادث آينده در روايات معصومين - عليهم السلام - اكنون مىتوانيم انگيزه و منشأ غموض و پيچيدگى روايات مورد نظر را به درستى بشناسيم و بدانيم كه چه عواملى باعث شده‌اند كه ما روايات را درست نفهميم و براى ما مشكل به نظر آيند . و بعد از تشخيص انگيزه‌ها و منشأهاى غموض و پيچيدگى ، راه دستيابى به حقيقت معنى و حل آن دشواريها را بهتر مىشناسيم ؛ و نتيجه آنكه : به حقيقت كلام و روح سخن معصومين - عليهم السلام - بهتر راه مىبريم .\r\n( 2 )\r\n\r\nمنشأهاى غموض و پيچيدگى\r\nمهمترين منشأهاى غموض را مىتوان در عوامل ذيل يافت :\r\n( 3 )\r\n\r\nمنشأ اول : رمزى بودن\r\nاين بدان معنى است كه گوينده يك معناى مركب و يا مجمل را به كار برد ، ولى معناى ديگرى را اراده كند ، بدون اينكه لفظ ، آن معنى را برساند . تفاوت رمز با كنايه و مجاز در همين است ؛ زيرا كنايه و مجاز ، در الفاظ مفرد و نسبتهاى كلامى است ، بر خلاف رمز كه بيشتر در جمله‌هاى تركيبى است .\r\nو از همين جا است كه ممكن است نويسنده‌اى يك صفحه يا چندين صفحه ، مطالبى را كه داراى معانى معلومى است بنويسد ، لكن به طور مشخص هيچ يك از آن معانى را اراده نكند ، بلكه آن معانى را رمزى براى معناى ديگرى قرار دهد كه اصلا لفظ هيچ‌گونه دلالتى بر آن ندارد و جز از راه وجود قرائن مخصوص و يا قرائن عمومى - كه مورد اتفاق و قبول همه باشد - آن معانى را نفهميم .\r\n\r\n\r\n","description":"","footnote":"\r\nو آغازگر نظامى جديد مىشود . از اين جهت پيامبر و ائمّهء معصومين از پيشگوئى بسيارى از مسائل خوددارى مىكردند . ولى البتّه چنين نبوده كه هيچ‌گاه از امور بداءپذير در اخبارات معصومين از وقايع آينده ، ذكرى نشده باشد . توضيح بيشتر در اين مورد را در پاورقى مربوط به علائم ظهور در بخش سوم كتاب آورده‌ايم . ( مترجم )\r\n","page_name":" 221 ","page_number":221},
  {"content":"\r\n\r\n( 1 ) اين گونه رمزگويى در كلمات عرب ، در قديم بسيار بوده و در ادبيات معاصر هم مخصوصا در زبان شعر آزاد خيلى به كار برده مىشود . و همين نكتهء رمزگويى است كه بسيارى از مشكلات و پيچيدگيهاى روايات را براى ما تفسير مىكند . نمونهء اين رمزها تعبيراتى از قبيل : « چشم دنيا كنده مىشود » و يا « آتشى از يمن برافروخته مىشود كه گردنهاى شترهاى بصرى « 3 » را روشن مىكند » مىباشد .\r\nاين الفاظ و تعابير به معناى حقيقى و لغوى نيست ، بلكه اينها رموزى هستند از حوادث و رويدادهاى تاريخى معينى كه نمىخواسته‌اند به آنها تصريح كنند و به طور مفصل و مشروح آن را بگويند . و متأسفانه مردم از اين معانى رمزى غافل بوده و اين عبارات را به همان معناى لغوى گرفته و بعد به دو گروه تقسيم شده‌اند :\r\n( 2 ) برخى از مردم هرگونه روايتى را كه بشنوند و بفهمند ، تصديق كرده و آن را نمونه‌اى از معجزات دانسته و جزء خوارق عادات مىدانند ، گرچه مصالح و انگيزه‌هاى آن را ندانند .\r\nبرخى ديگر اين گونه روايات را دروغ پنداشته و جزء خرافات مىدانند .\r\nامّا هيچ نيازى نيست و ضرورتى ندارد كه ما حتما يكى از اين دو رفتار را با اين گونه روايات داشته باشيم ، زيرا معجزه چيزى نيست كه بدون مقدمه و جهت صادر بشود ، و خودش قانون و انضباطى دارد و بايد با آن ميزان تطبيق كند .\r\nعلاوه بر آن تا ما معناى يك روايت را درست نفهميم ، حق نداريم آن را جزء معجزات بدانيم . و ما در برخى از آن روايات ، اين احتمال را مىداديم كه ممكن است داراى معانى ديگرى باشد . و در برخى از آنها اصلا امكان نداشت كه آن را جزء معجزه بدانيم . و شايد همين كه نمىتوانيم از آن معناى معجزه بفهميم ، خود دليلى بر آن باشد كه آن را از باب رمز بدانيم .\r\n( 3 ) و امّا اينكه بخواهيم فورا اين روايات را دروغ بدانيم و مردود بشماريم ، اين هم درست نيست كه ما خود را راحت كنيم و از زير بار باور داشتن آنها\r\n\r\n\r\n","description":"","footnote":"\r\n( 3 ) بصرى شهرى است در سوريّه .\r\n","page_name":" 222 ","page_number":222},
  {"content":"\r\n\r\nفرار كنيم ؛ زيرا وقتى توانستيم معناى درستى براى آنها در نظر بگيريم ، ديگر به چه انگيزه و دليلى آنها را رد كنيم و نپذيريم ؟ علاوه بر اين كه برخى از اين روايات به حد تواتر رسيده كه نمىشود آن را انكار كرد .\r\nآرى ، مىتوانيم دربارهء آن معناى رمزى بحث كنيم كه به چه صورت است و چگونه بايد آن را بشناسيم ، و اين چيزى است كه به زودى درباره‌اش بحث خواهيم كرد .\r\n( 1 )\r\n\r\nمنشأ دوم : مصداقهاى متفاوت احاديث\r\nدر اين روايات ، مفاهيم ويژه‌اى به كار گرفته شده كه مصاديق معين و مخصوصى دارند كه در آن زمان ، مردم با آنها سروكار داشته‌اند و از آن الفاظ ، جز همان مصاديق زمان خود را نمىفهميده‌اند ، در صورتى كه پيامبر و يا ائمّه - صلوات اللّه عليهم - مصداق ديگرى را در نظر داشته‌اند كه در زمان وقوع حادثه پديد خواهد آمد .\r\nنمونهء اين اشتباه مفهوم به مصداق ، رواياتى است كه مىگويد : حضرت مهدى - عليه السلام - با شمشير قيام مىكند . « 4 » مقصود از كلمهء شمشير ، نيروى اسلحهء مناسب دوران ظهور است ؛ با اينكه مردم زمان رسول اكرم و ائمّهء - عليهم السلام - جز همان شمشير را از اين كلمه نمىفهميده‌اند و شايد هم در وهم و خيال خود نيزه و زره را نيز بدان مىافزوده‌اند .\r\n( 2 ) نمونهء ديگر ، اخبارى است كه مىگويد : لشكرى از كفّار و مخالفان در « بيداء » - بيابانى ميان مكّه و مدينه - به زمين فرو خواهند رفت . « 5 » مردمى كه اين روايت را از ائمّه مىشنيدند ، فكر مىكردند كه منظور ، لشكرى است شمشير به دست و سوار بر اسب ، با اينكه لزومى ندارد كه تصوير آن لشكر را بدين گونه در ذهن بياوريم ، بلكه آن لشكر ، مسلّح به اسلحهء مناسب زمان خود است و با همان سلاحها و ابزار جنگى در زمين فرو خواهند رفت و متلاشى خواهند شد .\r\n\r\n\r\n","description":"","footnote":"\r\n( 4 ) كمال الدين / 28 .\r\n( 5 ) بحار 52 / 222 - 223 .\r\n","page_name":" 223 ","page_number":223},
  {"content":"\r\n\r\n( 1 )\r\n\r\nمنشأ سوم : مجمل گويى احاديث\r\nدر برخى از اين روايات ، تاريخ دقيق و يا مكان وقوع حادثه و يا نام و خصوصيّات اشخاص مربوطه و يا اهداف و انگيزه و عقائد و افكار گردانندگان يك حادثه از قلم افتاده و ذكر نشده است ، با اينكه دانستن اين ويژگيها در شناخت مفصّل و بررسى كامل ، اثرى بسزا دارد .\r\nنمونه اين حالت ، تعبير به « نفس زكيّه و سفيانى » است « 6 » ، با اينكه به طور روشن و صريح ، اسم اين اشخاص گفته نشده است ؛ و يا اخبار به خروج پرچمهاى سياه از خراسان « 7 » و يا وجود دو گروه مخالف يكديگر كه با يكديگر در ستيز و جنگند ، ولى دعوت آنها يكى است ، با اينكه در اين روايات تصريح نشده است كه آيا دعوت اين دو گروه حق است يا باطل ، و ديگر نمونه‌هاى اين موضوع .\r\n( 2 )\r\n\r\nمنشأ چهارم : استبعاد نفسى برخى از پژوهشگران\r\nحالت استبعاد برخى از پژوهشگران و محققان كه اين روايات را بررسى مىكرده‌اند باعث شده اين روايات را نپذيرند و يا قبول آن را مشكل بدانند ؛ و با اينكه از نظر سند روايت مورد قبول بوده و شرايط لازمه را دارا بوده و ديگر منشأهاى غموض دلالت در آن وجود نداشته ، در عين حال به خاطر جهاتى - كه اهمّ آن ذيلا مىآيد - اين روايات را نپذيرفته‌اند :\r\n( 3 ) 1 ) احتمال داده‌اند كه جمله‌اى از روايت حذف شده و راوى به هنگام نقل روايت آن را از قلم انداخته باشد ؛ زيرا گاهى حذف يك نقطه يا يك حرف ، معنى را كاملا تغيير مىدهد ، تا چه رسد كه يك كلمه و يا يك جمله از قلم افتاده باشد ، مخصوصا در اين گونه موارد .\r\n( 4 ) 2 ) وقوع تمامى حوادث پيش‌بينى شده را در مجموع روايات بعيد و مشكل دانسته‌اند . زيرا همانطور كه كثرت اين روايات كه به حد تواتر رسيده موجب علم به صدق و درست بودن بسيارى از آنها مىشود ، در عين حال ، علم و يا لااقل\r\n\r\n\r\n","description":"","footnote":"\r\n( 6 ) غيبت شيخ طوسى / 267 .\r\n( 7 ) غيبت شيخ طوسى / 274 .\r\n","page_name":" 224 ","page_number":224},
  {"content":"\r\n\r\nگمان به كذب بعضى از آنها را نيز براى ما پديد مىآورد . و معلوم است كه تشخيص اينكه كدام روايت واقعا درست است و كدامين نادرست براى ما ممكن نيست ، زيرا هر روايتى را كه در نظر بگيريم احتمال صدق و كذب در آن مطرح مىباشد .\r\n( 1 ) 3 ) تعدادى از معجزات نقل شده در اين روايات با قانون معجزاتى كه قبلا تذكر داديم تطبيق نمىكنند ، بدين معنى كه براى اثبات حق و اقامهء آن انجام نگرفته و وقتى بدين منظور نبود ، لزومى ندارد كه معجزه‌اى انجام گرفته باشد .\r\nخواه ناخواه مقتضاى اين قاعده آن است كه اين روايات را نپذيريم .\r\nبه هر حال مهمترين انگيزه‌ها و منشأهاى پيچيدگى و دشوارى دلالت اين روايات ، همينها بود كه گفتيم . البته انگيزه‌هاى مخصوص به برخى موارد هم وجود دارد كه نيازى به ذكر آنها نيست .\r\n( 2 )\r\n\r\nروش رهايى از دشوارى دلالت روايات\r\n: بعد از آنكه منشأ و انگيزهء دشوارى و پيچيدگى روايات را فهميديم ، اكنون بايد روشى اتخاذ كنيم كه به فهم ما كمك كند تا بتوانيم به آسانى مقصود و منظور از اين روايات و فرمايشات را به درستى بفهميم .\r\n( 3 ) ابتدا\r\n\r\n[ حل 
  ] چهارمين منشأ\r\nرا كه مخصوص شنوندهء روايت يعنى در واقع پيرامون طريق رسيدن آن به دست ما بود بررسى مىكنيم تا پس از آن به منشأهاى ديگر كه مخصوص گوينده و عوامل غموض و دشوارى در كلمات او است بپردازيم .\r\nمنشأ چهارم را ما به سه مشكل و دشوارى تحليل و تقسيم كرديم . وقتى آن مشكلات را در تحليل و بررسى خود از بين برديم ، خواه ناخواه منشأ چهارم از بين خواهد رفت و ديگر استبعاد نفسى در بين نخواهد بود كه باعث عدم پذيرش روايات مربوطه بشود .\r\n( 4 ) براى رفع دشواريهاى سه‌گانهء مذكور ، بر همان اصل سختگيرى در سند روايات كه قبلا پايه‌گذارى نموديم تكيه نموده و هر روايتى را كه قرائن و قواعد آن را تقويت نكند كنار مىنهيم ، و حوادثى را كه در مورد آنها تعداد روايات به حدّ لازم نمىرسد ، پذيرا نمىشويم . و بدين ترتيب چنان كه توضيح داده مىشود\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nهيچ‌يك از اين دشواريها بجا نمىماند .\r\n( 1 ) و امّا احتمال حذف و تغيير عبارت روايت ، به راحتى از بين مىرود زيرا مطلوب آن است كه حادثه را از روى حوادث و قرائن متعدده اثبات كنيم و وقتى كه يك حادثه از مجموعهء قرائن و حوادث به دست آمد ، تغيير و حذف يك عبارت چندان زيانى نخواهد داشت ، گرچه نبود يك جمله و يا يك عبارت از جهتى ديگر زيان‌بخش است ؛ زيرا ممكن بود كه اگر آن روايت به شكل درست خود به دست ما مىرسيد مىتوانستيم از آن براى موارد ديگر تأييد و كمك بگيريم و خود آن قرينه‌اى براى اثبات مطلب ديگر باشد ، لكن فعلا آن روايت جزء قرائن حساب نمىشود . ولى اگر بخواهيم اصل سختگيرى در سند را رعايت كنيم خواه ناخواه اين اندازه ضرر را بايد متحمّل شويم ، ولى چندان هم اشكال نخواهد داشت و شايد هم با وجود روايات مشابه ، از استدلال به اين روايت بىنياز باشيم .\r\n( 2 ) و امّا اينكه علم داريم بعضى از اين روايات از پيامبر و يا ائمّه معصومين - صلوات اللّه عليهم - صادر نشده است ، بعد از دست به دست دادن روايات و قرائن و شواهد جنبى ، در اثبات يك حادثهء تاريخى ، تأثيرى در كار ما نخواهد داشت . حتى اگر بر فرض هم تعدادى از مجموعهء روايات وارده در اثبات يك حادثه تاريخى مجعول و ساختگى باشند ، در صورت وجود قرائن لازم ، ضررى به مجموعهء رواياتى كه در اين مورد وارد شده است نخواهد رساند ؛ زيرا اولا ما به روايات ديگر و قرائنى كه همراه آنها است اعتماد داريم ، و ثانيا وقتى ما به طور قطع و مسلّم روايتى را دروغى و ساختگى مىدانيم كه انحرافش از اسلام ثابت شده و با قواعد و اصول مسلّمهء اسلام مخالفت داشته باشد ، و فرض ما اين است كه از اينچنين روايتى براى اثبات يك حادثهء تاريخى استفاده نمىكنيم . بنابراين هر روايتى كه ما مطرح كرده و بدان استدلال مىكنيم احتمال صدق و درستى در آن وجود دارد ، و از آن مىتوان به عنوان قرينه و شاهد براى روايات ديگر در اثبات وقايع تاريخى استفاده كرد .\r\n( 3 ) و امّا مسألهء عدم مطابقت معجزات روايت شده با اصل قانون معجزات ؛ در اين گونه روايات ابتدا بايد به سند آن بنگريم ؛ اگر از حيث سند اعتبارى نداشت ،\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nبدون هيچ‌گونه توجيه و بررسى آن را مردود دانسته و نيازى به اينكه زحمت بكشيم و آن را با قانون معجزات تطبيق دهيم نداريم ؛ لكن اگر از حيث سند معتبر بود ، در اين صورت نوعا با قانون معجزات تطبيق دارد و لااقل احتمال انطباق با قوانين و اصول معجزات در آنها وجود دارد ، و به طورى است كه يقين به مخالفت آنها با آن اصول و قوانين در بين نيست .\r\n( 1 ) در آينده توجيه و برداشت جديدى را براى اين گونه روايات خواهيم گفت كه با در نظر گرفتن آن معنى ، معجزات اين روايات با قانون معجزات تطبيق خواهند كرد .\r\nبر فرض اگر در موردى سند معتبر ، و در عين حال با قانون معجزات مطابقت نداشت ، امكان وقوع حادثهء مذكور در روايت وجود ندارد و اين عدم مطابقت گوياى يك گونه مشكل و پيچيدگى ويژه‌اى است در روايت ، و يا كمبودى در آن رويداد تاريخى ، كه بايد آن غموض و پيچيدگى بر طرف شود تا مطلب روشن و واضح گردد . و خداوند تأييدكننده است .\r\n( 2 )\r\n\r\nو امّا سه منشأ اوّل\r\n: سومين منشأ را كه احتمال حذف و تغيير عبارت باشد با اصل سختگيرى در سنديّت روايت بر طرف مىسازيم ، زيرا آنچه كه مقصود اصلى است ، آن است كه براى اثبات يك رويداد قرائنى را بدست آوريم ، و اثبات صحّت يك روايت معين مورد نظر ما نيست .\r\nو امّا دو منشأ ديگر - اوّلى و دومى - در ضمن بحث و بررسى آنها دانسته شد كه اين دو در حقيقت يك خط سير سازنده را تشكيل مىدهند ، نه اينكه موجب سستى روايت گردند . چرا كه از هر يك از آنها يك قاعده كلّى استفاده مىشود :\r\n( 3 ) از منشأ اوّل اين قاعده به دست مىآيد : اگر ما روايتى را از حيث سند و متن ديديم كه به مقتضاى قواعد عمومى و قرائن تاريخى و دينى امكان استناد به نصّ صريح آن وجود دارد ، در اين صورت آن روايت حالت رمزى ندارد . و لكن اگر طبق قواعد و قرائن مزبور پذيرفتن و عمل كردن به نص و متن آن روايت ممكن نبود ، مىتوان گفت كه روايت رمزى است . البته بايد معنايى را از نص و ظاهر\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nعبارت به دست آوريم كه با ديگر ادله اسلامى و روايات و قواعد دينى هماهنگ و مطابق باشد ، گرچه با معناى ظاهر آن مخالف باشد .\r\n( 1 ) البته اين معنايى كه مىخواهيم از يك روايت بفهميم ، بايد با يكى از خطوط و برنامه‌هاى سه‌گانه ذيل تطبيق كند :\r\nخط سير اوّل : تا وقتى كه بتوانيم روايت را بر معناى كنايى و يا مجازى آن حمل كنيم ، نمىتوانيم معناى آن را رمزى بدانيم ؛ زيرا دست برداشتن از معناى ظاهر يك لفظ و يك كلمه ، آسانتر و بهتر است از دست برداشتن از معناى ظاهرى يك جمله تركيبى . البته اگر نتوانستيم آن را مجاز و كنايه بدانيم ، بايد آن را رمزى بدانيم .\r\nخط سير دوم : گرچه رمز و يا مجاز ممكن است بيش از يك معنى داشته باشد ، ولى تا جايى كه ممكن است بايد نزديكترين معنى به مدلول مطابقى و يا ظاهرى لفظ را گرفت ، به طورى كه به هر حالت ، هماهنگى و انسجام با ظاهر لفظ داشته باشد و با در نظر گرفتن آن معناى نزديك بايد از ديگر معانى دور از فهم دست برداشت و آنها را كنار گذاشت .\r\nخط سير سوم : از لفظ روايات بايد معنايى را برداشت كنيم كه با قواعد كلى و قرائن موجوده تناسبى داشته باشد ، زيرا در آخرين مرحله ، آنچه كه دليل مىشود و حجيّت دارد ، همان قرائن موجود است .\r\n( 2 ) و امّا منشأ دوم ، قاعده عمومى كه از آن به دست مىآيد اين است كه : لفظ را نبايد بر آن مصاديق قديمى كه به هنگام صدور روايت وجود داشته است حمل كنيم ، بلكه بايد از نص و ظاهر روايت مصاديقى را در نظر گيريم كه در زمان آينده كه زمان وقوع حادثه است وجود دارد ؛ زيرا گذشت زمان موجب تغيير مصاديق در هر دوره و قرنى است .\r\nبه همين ترتيب شايسته نيست كه روايات را طبق مفاهيم قرن حاضر نيز فهم نماييم بلكه بايد براى آنها مفاهيم و مصاديقى را مناسب زمان تحقق رويداد - كه ممكن است صدها سال بعد باشد - تصوّر نماييم .\r\nاين بود تمام سخن و خلاصه گفتار در دشواريهايى كه از نظر دلالت روايات ممكن است پيش آيد ؛ و در اينجا نخستين جهت و اوّلين بحث از اين بخش\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nپايان مىپذيرد .\r\n( 1 )\r\n\r\nجهت دوم : اقسام روايات پيشگويى و تعيين اخبار اين بخش\r\nاين روايات را از سه ديدگاه بررسى ، و بر حسب اختلاف جهات آن ، به چندين دسته تقسيم مىكنيم :\r\n( 2 )\r\n\r\nديدگاه نخستين : اقسام روايات به اعتبار گذشته و حال و آينده ( نسبت به زمان ما )\r\nقسم اوّل : رواياتى كه از آينده خبر داده و آن حوادث بعدها انجام گرفته است ؛ همچون فرمايشات رسول اكرم - صلّى اللّه عليه و آله و سلّم - و بعضى از امامانى كه پيش از پيدايش حكومت بنى اميّه مىزيستند كه از تأسيس و ايجاد دولت بنى اميّه و بنى عبّاس و انقراض آنها و يا خروج صاحب الزنج « 8 » و يا وقوع جنگهاى صليبى پيشگويى كرده بودند و ديگر حوادثى كه قبلا گفته شده بود و بعدها انجام گرفت ، و در زمان ما مدّتها از وقوع آن رويدادها گذشته است .\r\n( 3 ) قسم دوم : رواياتى كه بر رويدادها و وقايع زمان ما دلالت دارند ، يعنى اخبارى كه از فساد زمانه و انحراف روندهاى عمومى حاكم بر آن از ديد اسلام حقيقى و تبعات و نتايج آن - چنان كه شرح آن خواهد آمد - سخن مىگويد .\r\n( 4 ) قسم سوم : خبر دادن از حوادثى كه تاكنون واقع نشده و يا دليلى بر وقوع آنها نداريم ؛ همچون كشته شدن نفس زكيه و خروج سفيانى و دجال و صيحه آسمانى و فرو رفتن لشكرى در صحراى بيداء و همچون اينها .\r\nآنچه كه مربوط به اين بخش كتاب مىشود ، دومين قسم از اين روايات\r\n\r\n\r\n","description":"","footnote":"\r\n( 8 ) صاحب الزنج شخصى است به نام على بن محمّد كه در سال 255 در بصره خروج كرد و خود را از آل على - عليه السلام - دانست . وى مردم را تحت عنوان مهدويّت دعوت و آشوبى بپاكرد . سيّد از سوى حضرت عسكرى مطرود و مردود اعلام شد و آن حضرت نسبت او را به حضرت على - عليه السلام - و علويّين قبول نداشتند . در فرمايشات حضرت على - عليه السلام - و ديگر ائمّه - عليهم السلام - دربارهء او رواياتى وارد شده است . ( مترجم )\r\n","page_name":" 229 ","page_number":229},
  {"content":"\r\n\r\nاست كه گوياى ميزان پايبندى مردم است به دين و قوانين اسلامى در دوران غيبت كبرى كه شامل تمام طول اين دوره تا زمان ما و آينده تا ظهور حضرت ولى عصر - عجل اللّه تعالى فرجه - مىشود ، لكن دربارهء قسم اوّل و سوم در بخش سوم اين كتاب ( تاريخ غيبت كبرى ) كه مربوط به علائم ظهور است ، - ان شاء اللّه - به طور مفصل و گسترده بحث خواهيم كرد .\r\n( 1 )\r\n\r\nديدگاه دوم : در پيرامون راويان اين احاديث\r\nراويان و ناقلان اين گونه اخبار ، پيرو كداميك از مذاهب اسلامى بوده‌اند ؟ روايات از اين ديدگاه مسير ويژه‌اى را براى تاريخ غيبت كبرى ترسيم مىكنند و ما مىتوانيم اسم آن را تاريخ مخصوص غيبت كبرى بناميم .\r\nاين راويان به دو گروه عمده تقسيم مىشوند كه بايد با در نظر گرفتن تفاوتهاى اساسى و عمده بين آنها به شناسايى آنان پرداخت .\r\n( 2 )\r\n\r\nگروه اوّل : محدثان عامّه\r\nرواياتى كه محدثان اهل سنت در اين باره روايت كرده ، و حوادث مهم و بزرگ اين دوره را نقل كرده‌اند و در اخبار و روايات آنها رويدادهاى مهم و مخصوصى شايع شده ، چه بسا در روايات شيعه اماميه اسمى از آنها برده نشده است .\r\nاين اخبار را آنان در كتب و مدارك خود به نام « الملاحم و الفتن » يا « اشراط الساعه » آورده‌اند كه غالبا ارتباطى هم با مسأله غيبت و يا ظهور امام زمان - عليه اسلام - ندارد . مگر آن گونه رواياتى كه مربوط به قسم سوم است و در آينده انجام خواهد گرفت و يا در زمان نزديك به ظهور حضرت اتفاق خواهد افتاد ، همچون خروج سفيانى و فرو رفتن لشكر او در زمين بيداء .\r\n( 3 ) و امّا روايات قسم اوّل و دوم را اصولا جداگانه از مسأله حضرت مهدى - عليه السلام - آورده‌اند . و لذا ما در مقدمه اين بحث گفتيم كه در اخبار عامه ، خيلى كمتر به زندگى مخصوص حضرت مهدى - عليه السلام - اشاره رفته است .\r\nلكن چنان كه خواهيم ديد نمىتوان مسأله غيبت را از وقوع اين حوادث جدا كرد ، و به زودى ارتباط دقيق بين حوادث و رويدادهاى جهانى را با مسأله مهدويّت\r\n\r\n","description":"","footnote":"","page_name":" 230 ","page_number":230},
  {"content":"\r\n\r\nبررسى خواهيم نمود ، و به طور مستدل اثبات خواهيم كرد كه تمامى رواياتى كه به صورت پيشگويى از قول پيامبر و يا ائمّه صادر شده است ، مستقيم يا غير مستقيم ارتباطى با وجود حضرت مهدى - عليه السلام - و مشخصات غيبت و علائم ظهور آن حضرت دارد .\r\n( 1 )\r\n\r\nگروه دوم : راويان شيعى\r\nآنچه كتب راويان شيعه اماميّه روايت كرده‌اند با تمام كثرت و بسيارى تعداد ، بازهم به پايه روايتهاى اهل سنت نمىرسد .\r\nدر كتب شيعه ، تمامى اين اخبار در باب مربوط به حضرت مهدى نقل گشته و به نام علائم ظهور ناميده شده است كه خواه ناخواه مىبايست اين نشانه‌ها پيش از ظهور حضرت واقع بشود و اتفاق بيفتد . و لذا روى دادن اين وقايع ، خود دليلى بر وجود آن حضرت مىشود و انتظار ظهورش را در بين منتظران بيشتر مىگرداند .\r\n( 2 ) در بخش سوم كتاب ، رابطه بين اين حوادث و وجود و ظهور حضرت و فلسفه آن را به طور مفصل بررسى خواهيم نمود .\r\nالبته برخى از اين اخبار چندان ارتباطى به مسأله حضرت مهدى - عليه السلام - ندارد ؛ همچون اخبار مربوط به تشكيل حكومت بنى اميّه و بنى عباس و انقراض آنها كه مستقل از آن مسأله روايت شده است ، ولى در عين حال چون بحث ما از مجموعه پيشگوئيهايى است كه به صورتى مستقيم و يا غير مستقيم ارتباطى به حضرت مهدى - عليه السلام - دارد ، از اين جهت بايد متذكر آنها هم بشويم .\r\n( 3 )\r\n\r\nديدگاه سوم : انقسام روايات از جهت دلالت\r\nاين اخبار از نظر محتوى و دلالت نيز تقسيماتى دارد . بسيارى از اينها مخصوصا آن دسته كه مربوط به اين بخش كتاب مىشود ، گوياى فساد زمانه و انحرافات عقيدتى و مذهبى و بدى اوضاع سياسى و اقتصادى در جوامع بشرى مىباشند ، كه در واقع مسلمانان را از آن گرايشات بر حذر داشته ، و هشدارى است به آنها كه مبادا گرد اين انحرافات بگردند ، بلكه در مقابل انها جهت‌گيرى\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nدرستى بكنند و به مبارزه با آنها برخيزند . ( فلسفه اين گونه اخبار و پيشگوييها را همراه با ارتباطش با جوامع اسلامى و پيروان حضرت در آينده خواهيم گفت . )\r\nروايات ديگرى نيز آمده است كه گوياى خوبى اوضاع دينى و سياسى و اقتصادى فرد يا جامعه اسلامى مىباشد كه مىتوان آنها را به چندين دسته تقسيم كرد :\r\n( 1 ) دسته اوّل : رواياتى كه خوبى اوضاع مردم را بعد از ظهور حضرت مىگويد ، كه در نقل اين روايات ، شيعه و سنى متفقند و در اين باره روايات بسيارى وارد شده است ؛ و آنها مخصوص به دوران بعد از ظهور است كه موضوع سومين كتاب از اين مجموعه مىباشد .\r\n( 2 ) دسته دوم : رواياتى كه بر كثرت و فراوانى مال و غذا به همراه « دجال يك چشم » دلالت مىكند . اين گونه اخبار ، بيشتر در كتب و مدارك اهل سنت به چشم مىخورد و در اخبار شيعه اماميه بسيار اندك نقل شده است . اينها به بخش سوم اين كتاب مربوط مىشود و - ان شاء اللّه - به زودى به بررسى آنها خواهيم پرداخت .\r\n( 3 ) دسته سوم : رواياتى كه بر وجود افرادى برگزيده و با اخلاص و نيرومند در دوران غيبت كبرى دلالت دارد ، كه چندان زياد هم نيست و در كتب شيعه و سنى به چشم مىخورد . در فصل آينده ، آنجا كه برنامه‌ريزى و مقدمه‌چينى خدايى را براى روز ظهور حضرت بررسى مىكنيم ، به توضيح آنها خواهيم پرداخت .\r\n( 4 ) دسته چهارم : رواياتى كه گوياى بهبود وضع عمومى مردم است ، بدون اينكه تاريخ زمان آن را بگويد و يا اينكه به مكان و محل مخصوصى محدود گرداند . بسيارى از اين احاديث در كتب اهل سنت آمده است .\r\nاين روايات را بايد مربوط به يكى از سه دسته روايات قبل ، بخصوص روايات دوران بعد از ظهور دانست كه زمين از عدل و داد پر مىشود همانگونه كه از ستم و بيداد پر شده است ، و نمىتوان آنها را مربوط به دوران غيبت كبرى دانست ؛ زيرا فساد و تباهى مردم در اين زمان از مسلميات روايات است .\r\nاين بود اقسام كلّى رواياتى كه گوياى وضع آينده مىباشد . اين موارد را يادآورى كرديم تا احاطهء لازم براى بررسى و پاكسازى آنها در آينده فراهم آيد .\r\n\r\n","description":"","footnote":"","page_name":" 232 ","page_number":232},
  {"content":"\r\n\r\n( 1 )\r\n\r\nجهت سوم : قواعدى كلّى براى فهم روايات پيشگويى\r\nدر اين قسمت قواعدى كلى براى فهميدن اخبار مربوط به رويدادهاى آينده - مخصوصا درباره فساد و تباهى مردم و زمانه - در پرتو روشهاى سندى ، و بررسى دلالت روايات ، عرضه خواهيم داشت .\r\nدو نظريّه را در فهم ارتباط و به هم پيوستگى عمومى بين روايات مىتوان مطرح كرد كه اوّلى مربوط به خود لفظ و معناى مطابقى مدلول مستقيم الفاظ روايات است ، و ديگرى مربوط مىشود به جايى كه بخواهيم از معناى مطابقى و ظاهرى لفظ تجاوز كنيم و بر طبق قواعد اسلامى ، آن را به يك معناى ديگر برگردانيم .\r\n( 2 )\r\n\r\nنظريّه اوّل : تمسّك به مدلول لفظى روايت\r\nاين فكر به ذهن مىآيد كه ما چون در زمان و مكان محدود و معينى زندگى مىكنيم ، طبيعتا بسيارى از مصالح عمومى را كه در نظر خداى متعال است آگاه نيستيم ؛ زيرا آنها از تدبير و حكمت ازلى خداوند سرچشمه گرفته و فكر كوتاه ما نمىتواند بدان دست يابد ، از اين جهت بيش از مدلول الفاظ و معناى ظاهرى روايات ما نمىتوانيم به مصالح و حكمتهاى خداوندى پى ببريم ، و كليد اساسى براى دست يافتن به گنجينه‌هاى دانش ، همان الفاظ است با همان معانى ظاهرى .\r\nو وقتى روايتى از نظر قواعد عمومى قابل اثبات تاريخى بود ، بايد به الفاظ و معانى ظاهرى آن تمسّك جست .\r\nاز اين مطلب چندين نكته به دست مىآيد :\r\n( 3 ) نكته اوّل :\r\nنيازى به سختگيرى در مورد سند ، و يا رعايت نكاتى كه سابقا در مورد دلالت روايت گفتيم نيست ؛ زيرا سختگيرى سندى و رعايت نكات دلالتى الفاظ ، در جايى بود كه در روايت ، غموض و پيچيدگى باشد كه نتوانيم معناى ظاهرى آن را بگيريم ، مخصوصا كه غموض و دشوارى ناشى از آن حالت نفسانى ما مىشد كه مىخواستيم و ادعا داشتيم كه با اين مقدار دانش اندك خود مىتوانيم به تمام\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nمصالح الهى راه پيدا كنيم ، در آن صورت مجبور بوديم روايت را از لحاظ سند و دلالت بررسى نماييم تا معنايى مطابق دانش و فهم خود از آن استخراج كنيم ؛ ولى وقتى كه به جهل و نادانى خود در پيشگاه پروردگار اعتراف كرديم ، در آن صورت جز همان ظواهر الفاظ و معانى مطابقى آنها چيزى در پيش روى نداريم و تنها راه براى فهم مقصود خداوند همان الفاظ خواهد بود و ديگر نيازى به سختگيرى در مورد سند و يا شك و ترديد در معانى روشن كلمات و برگرداندن آنها از معناى ظاهرى به معانى تأويلى و مجازى و يا رمزى نخواهد بود .\r\n( 1 ) نكتهء دوم :\r\nنيازى به آن نيست كه ارتباط و به هم پيوستگى عمومى بين رويدادهاى وارده در اين روايات را بدانيم ، بلكه آگاهى از آن ، ناممكن و يا دشوار است ؛ زيرا ارتباط واقعى در دست خداوند است ، و بندگان خدا جز به همان اندازه كه در اخبار و روايات وارد شده است از آنها آگاهى ندارند ؛ و در آنها جز يك سلسله حوادث پراكنده و رويدادهاى متفرقه چيزى وارد نشده است و بيشتر از آن را بايد به خدا و آگاهان از سوى او واگذار كرد .\r\n( 2 ) نكته سوم :\r\nنيازى به جستجوى از اسباب و علل داخلى و يا بيرونى و خارجى اين رويدادها نيست ، زيرا جستجو از آنها در توان ما نيست ؛ يا به خاطر اينكه اصولا اين اسباب و علل فقط نزد خداوند است ، و خداوند مستقيما پديدآورندهء حوادث بوده و اسباب پيدايش آنها منحصرا همان حكمت ازليّه الهى است كه آگاهى از آن محال و ناشدنى است ؛ و يا بر فرض وجود اسباب خارجى براى آنها هم ، ما بيش از آنچه كه روايات گوياى آنهايند آگاه نيستيم ، كه آنها بسيار اندك است و بهتر همان است كه جهل خود را نسبت به اسباب و علل تفصيلى اين حوادث بپذيريم .\r\n( 3 ) نكته چهارم :\r\nاخبار و رواياتى كه با استدلال ثابت كرديم كه بايد به الفاظ آنها عمل كرد و آنها را پذيرفت ، بر آن دلالت دارد كه بسيارى از علائم ظهور به طور معجزه و\r\n\r\n","description":"","footnote":"","page_name":" 234 ","page_number":234},
  {"content":"\r\n\r\nخارق عادت انجام مىگيرد ، و چاره‌اى جز پذيرفتن آنها نيست ؛ و آنچه مانع از پذيرفتن است همان ديد مادى حاكم بر زمان ما است كه با روح اسلام و مذهب سازگار نمىباشد .\r\n( 1 ) وقتى رويداد علائم ظهور را از باب معجزه دانستيم ، ديگر نيازى به آن نيست كه در ظواهر روايات دست به تأويل و توجيه بزنيم ؛ زيرا هم سند روايت معتبر است ، و هم امكان وقوع مضامين آن وجود دارد ؛ لذا اشكالى ندارد كه بپذيريم : آتشى در « يمن » برافروخته مىشود كه گردن شترها در « بصرى » به سوى نور آن كشيده مىشود و نظر شترها را به خود جلب مىكند ؛ و يا تصور كنيم :\r\nروزى طولانى را به اندازهء چندين سال در دوران حكومت حضرت بقية اللّه - عجل اللّه تعالى فرجه الشريف - و يا تصور روزى بس كوچك را در دوران حكومت دجال و سفيانى به اندازه يك چشم به هم زدن ، چنان كه برخى از روايات گوياى اين مطلب مىباشند .\r\n( 2 ) حتّى در برخى ديگر از اين علائم ظهور نيازى به آن نيست كه آن را از باب معجزه بدانيم ، بلكه به صورت يك حادثه طبيعى مىتوان بدان نگريست ، همچون فرو رفتن در بيداء و كشته شدن نفس زكيه و خروج دجال و امثال آنها .\r\nبلكه گاهى مىتوان وقوع معجزات را گذشته از جنبهء حق ، در جهت باطل نيز تعميم داد و گسترده‌تر در نظر گرفت ، مثل اينكه در نزد دجال به طور اعجاز به اندازه يك خرمن غذا و طعام باشد ، و يا رودى كه در آن آب ديده مىشود ، لكن به جاى آب آتش در آن است ؛ و رودى ديگر كه به نظر مىرسد آتش دارد ، ولى به جاى آتش پر از آب صاف و خوشگوار است ؛ و يا اينكه جنگ سفيانى با طرفداران حق به صورت معجزه‌آسا پايان مىپذيرد ، و امثال اين گونه اخبار كه بايد به همان مدلول ظاهرى لفظ ، آن را پذيرفت و دست به توجيه و تأويل نزد .\r\n( 3 ) نكته پنجم :\r\nرويدادها و حوادثى كه در روايات نقل شده است ، چه آنها كه به طور اعجاز واقع خواهد شد ، و چه آنها كه به طور معمولى و طبيعى ؛ در واقع آنها شرايط ظهور مىباشند ؛ بدان معنى كه خداوند متعال ظهور حضرت را متوقف و\r\n\r\n","description":"","footnote":"","page_name":" 235 ","page_number":235},
  {"content":"\r\n\r\nوابسته به انجام آن شرايط نموده ، و علاوه بر ديگر اسباب و انگيزه‌هاى ظهور ، آنها را نيز جزئى از آن اسباب دانسته است و تا آنها انجام نگيرد حضرت ظاهر نخواهد شد ، اگر چه ما سر اين نكته و فلسفه آن را نمىدانيم . « 9 »\r\n( 1 )\r\n\r\nنظريّه دوم : تأويل احاديث بر مبناى اصول اساسى اسلام\r\nما گرچه در مقابل علم و دانش بىپايان خداوند ، جاهل و نادان هستيم و تا به ما آگاهى ندهد ، از آن اطلاعى نخواهيم داشت ، لكن خود خداوند براى ما دو راه اصلى و مشروع براى رسيدن به علم قرار داده است :\r\n( 2 ) اوّل : عقل ؛ كه به صورت قضايايى كه عقل و انديشه سالم صداقت آنها را طورى تصديق كرده و گواهى داده كه هيچ‌گونه شك و شبهه‌اى در آن راه ندارد .\r\n( 3 ) دوم : نقل ؛ كه در قالب قرآن كريم و سنّت شريف مطرح مىگردد .\r\nاز اين دو طريق مىتوان به قواعد عمومى و بلكه بسيارى از تفاصيل و جزئيّات حقايق و وقايع - به شكلى كه صحّت و واقعيّت آنها مورد اطمينان بوده و مورد رضاى خداى متعال باشد - دست يافت . بنابراين هنگامى كه ما اين قواعد را پياده كرديم ، ديگر به آرا و انديشه‌هاى شخصى خود عمل نكرده‌ايم ، بلكه از دريچه قواعد اسلامى نظر اسلام را درباره خصوصيّات روايات و مضامين آنها به دست آورده‌ايم . و هميشه قواعد عامهء عقلى و شرعى بر روايات مقدم هستند و خود محكى براى فهميدن صحّت و صدق روايات مىباشند .\r\n( 4 ) بنابراين بدون بررسى و تحقيق ، بدان بهانه كه علم ما در مقابل علم خدا\r\n\r\n\r\n","description":"","footnote":"\r\n( 9 ) البتّه مىتوان گفت كه قضيّه به اين سختى و مشكلى كه حتّى دست خدا را با اين شرائط بسته‌اند نيست . گرچه اينها شرائطند امّا نه بدان معنى كه اصلا ظهور حضرت پيش از وقوع آنها امكان ندارد ؛ زيرا در روايات داريم كه « يصلح اللّه أمره فى ليلة » : خداوند كار ظهور حضرت را در يك شب اصلاح مىكند . بنابراين اگر يكى از موجبات ظهور حضرت اجابت دعاى بندهء مؤمن است اين مطلب را بايد قائل باشيم كه بدون انجام گرفتن هيچ يك از اين شرائط و علائم امكان ظهور حضرت به اذن و فرمان الهى وجود دارد .\r\nلذا اگر بين شرائط ظهور و علائم ظهور كمى تفاوت قائل باشيم و براى علائم عليّت و سببيّتى براى ظهور قائل نباشيم شايد بهتر باشد . و مؤلّف محترم در بخش سوم كتاب تفاوتهاى مربوط به شرايط و علائم ظهور را به تفصيل بيان كرده‌اند . ( مترجم )\r\n","page_name":" 236 ","page_number":236},
  {"content":"\r\n\r\nناچيز است ، اگر بخواهيم به ظاهر روايات گوياى حوادث آينده عمل كنيم و به آنها معتقد باشيم ، اين خود نشان دهندهء جهالت ما نسبت به قواعد عمومى عقليه و شرعيه است كه براى شناخت حق و تميز درست از نادرست وضع شده است . در حالى كه ما ناآشناى به اين قواعد نيستيم ، زيرا خداوند به ما توفيق دستيابى و آگاهى به آنها را از راه عقل و نقل داده است ،  وَ ما كُنَّا لِنَهْتَدِيَ لَوْ لا أَنْ هَدانَا اللَّهُ  : و اگر خداوند ما را هدايت نكرده بود ، ما راه يافته نبوديم .\r\n( 1 ) با در نظر گرفتن اين نكته ، بايد به راهى برويم كه قواعد و اصول عمومى شرعى ، ما را بدان رهنمون است و رابطه حوادث و اخبار را بر مبناى آن قواعد در نظر گيريم ؛ و تا آن اندازه كه با آن قواعد تطبيق كرد ، به آن روايات عمل كنيم و بدان پايبند باشيم .\r\nوقتى اين راه را پيموديم مىتوانيم روياروى نكات پنج‌گانه در نظريّه اوّل ، پنج نكته زير را قرار دهيم :\r\n( 2 ) نكته اوّل :\r\nما به ناچار محتاج و نيازمند روش ويژه فهم دلالت روايت و محكم كارى در سند - كه قبلا مطرح كرده بوديم - خواهيم بود ، تا بتوانيم با در نظر گرفتن آنها تنافى و اختلافى كه در به دو نظر در بين اخبار و روايات ، و گاهى بين روايات و قواعد عمومى به چشم مىخورد ، بر طرف كنيم .\r\n( 3 ) نكته دوم :\r\nدر اين كه بين تمام رويدادهاى روزگار با زندگى انسان و تمام علائم ظهور و خود ظهور ارتباط و پيوستگى وجود دارد هيچ شك و ترديدى نيست ، و همين ارتباط نشان مىدهد كه خداوند براى آينده جوامع بشرى برنامه‌ريزى كرده و آنها را راهنمايى مىكند . ( در فصل آينده استدلال و دليل اين مطلب را خواهيم گفت . )\r\nبنابراين آنچه كه در نظريّه اوّل گفتيم كه ارتباط واقعى در دست خداوند ، است ، كاملا درست مىباشد ، لكن آن چنان نيست كه اصلا ما از آن هيچ آگاهى نداشته باشيم ، بلكه مىتوانيم از روى قواعد عامه و روايات مخصوصه در\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nاين موارد به طورى كه در بحثهاى گذشته متذكّر شديم ، از آن ارتباط آگاهى پيدا كنيم .\r\n( 1 ) نكته سوم :\r\nحوادث و رويدادهايى كه در اين روايات نقل شده است ، هر يك سبب و علت ويژه‌اى دارد و ممكن است برخى از آنها را از خود روايات به دست آورد .\r\nگرچه حذف و كمبودى كه در برخى از روايات به چشم مىخورد ، سبب مىشود كه نتوانيم در برخى از رويدادها آن انگيزه و سبب را بفهميم .\r\nو امّا آنچه در نظريّه اوّل گفتيم كه اطلاع پيدا كردن بر هيچ يك از اين اسباب و علل عملى نيست و دشوار مىباشد ، درست نيست زيرا چنان كه ذكر كرديم اين دشوارى مربوط به پذيرش دو نكته است كه اعتقاد به آنها لازم نيست ، بلكه مىتوان در آنها مناقشه و اشكال كرد .\r\n( 2 ) اوّل : اسباب و علل متعدد و گوناگون وجود ندارد ، بلكه تنها وسيله و سبب كه در تمام موجودات مستقيما داراى اثر است ، خداوند است .\r\nاين مطلبى است كه در فلسفه بطلانش ثابت شده و با برهان و دليل ثابت گشته كه تمامى اشيا - كه معجزات هم جزء آنهاست - نيازمند به اسباب و علل « 10 » مىباشند كه با وجود آنها آماده و مهياى پذيرفتن فيض وجود از طرف خداوند مىشوند . البته جاى بررسى و تحقيق اين مطلب ، اينجا نيست .\r\n( 3 ) دوم : بر فرض كه علل و اسباب متعددى وجود داشته باشد ، آگاهى از آنها دشوار است .\r\nبا توجه به بحثى كه قبلا كرديم كه مىتوانيم از راه قواعد عمومى و اخبار وارده بر بسيارى از آن علل و اسباب دست يابيم ، ديگر نمىتوان بهانه دشوارى آگاهى را دستاويز قرار دهيم ؛ و بطلان آن روشن مىشود . و در اقسامى كه در آينده براى احاديث خواهيم گفت ، به آن علل دست يافته و مىبينيم كه چندان كم هم نيستند ، به طورى كه مىتوانيم يك فكر جامع از ارتباط پديده‌ها و حوادث\r\n\r\n\r\n","description":"","footnote":"\r\n( 10 ) مقصود از اسباب ، هم اسباب مادّى و هم علل روحى معنوى است . و علّت وجود معجزه از قسم دوم مىباشد ، چنان كه دليلش را در جاى خود گفتيم .\r\n","page_name":" 238 ","page_number":238},
  {"content":"\r\n\r\nو برنامه‌ريزى كلّى الهى به دست آوريم .\r\n( 1 ) نكته چهارم :\r\nمعجزه - به طورى كه مكرر دانستيم - هميشه همراه با اقامه حجت است ، و نه از آن كمتر و نه بيشتر خواهد بود . ( دليل اين مطلب را در رساله‌اى كه مخصوص معجزه نوشته‌ايم آورده‌ايم . )\r\nاين لزوم هماهنگى معجزه با اقامه حجت ، قاعده‌اى عمومى تشكيل مىدهد كه روايات و معجزات نقل شده در آنها را با آن مىسنجيم . آنگاه در مواردى كه معجزه در راه اقامه حجت و اثبات يك حقيقت انجام گرفته آن را مىپذيريم ، چه از طرفداران حقيقت صادر شده باشد ، يا از طرفداران باطل ؛ زيرا گاهى صدور يك معجزه از يك شخص باطل دليلى بر ناتوانى او و باعث رسوايى او است .\r\nخداوند در آن مورد ، صدور آن معجزه را از آن شخص اراده مىكند ، تا مردم به گمراهى نيفتند ، و اين خود داخل در موارد اقامه حجت مىشود . البته اين مورد گرچه بسيار اندك است ، لكن به هر حال اگر انجام گرفت و يا در روايتى چنين چيزى آمده بود ، بايد آن را پذيرفت ؛ زيرا با قانون معجزات تطبيق مىكند .\r\n( 2 ) امّا مواردى را كه در جهت اثبات حقيقت و اقامه حجت نيست ، نمىپذيريم ، چه آن معجزه به شخصى كه مىخواهد حقى را برپاى دارد نسبت داده شود ، يا به كسى كه دعوت به باطل مىكند به ويژه در مواردى كه صدور معجزه موجب تأييد انحراف و دعوت به باطل شده باشد ؛ زيرا در اين موارد محال است خداوندى كه هميشه داعى به سوى حق و حقيقت است ، چنين معجزه‌اى انجام بدهد .\r\nحال ، اگر در روايتى ، چنين معجزه‌اى نقل شده باشد ، ناچار اگر ممكن باشد بايد دست به تأويل آن روايت زد و آن را بر كنايه و يا رمز حمل كرد ؛ زيرا تأويل و توجيه روايت از طرد و رد كردن آن بهتر است .\r\n( 3 ) علاوه بر اينكه از سبك و اسلوب برخى از اين روايات به طور مستقيم ، معجزه فهميده نمىشود ، گرچه ظاهرش دلالت بر معجزه بكند ، و در ذهن شنونده نيز اصلا خطور نمىكند كه ظاهر آن روايت اراده شده باشد ؛ مثلا خبرى كه\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nدلالت مىكند بر پيدايش آتشى از سوى يمن ، يا از نقاط دور دست شهر عدن كه گردنهاى شترهاى شهر بصرى به سوى آن كشيده مىشود ( بصرى شهرى است در سوريه ) . در اين عبارت ، شنونده از همان اوّل مىداند كه يك چنين آتشى حقيقتا و لو به صورت اعجاز وجود ندارد ، بلكه مىداند كه اين جمله رمزى نهفته و كلمه آتشى اشاره به يك نهضت خونين اجتماعى ، و يا يك دعوت گسترده مذهبى ، و يا اشعه اتمى پخش شده در فضا ، و يا امثال اين گونه چيزها است .\r\n( 1 ) نكته پنجم :\r\nدر بخش سوم اين كتاب ، به بررسى معناى شرايط ظهور خواهيم پرداخت ، و به روشنى تفاوت بين « علائم ظهور » و « شرايط ظهور » را خواهيم دانست . و در آنجا خواهيم ديد كه براى پيدايش هر يك از اينها ، خداوند برنامه‌ريزى ويژه‌اى دارد ، به طورى كه بيش از همان علل و انگيزه‌هاى طبيعى و معمولى ، نيازى به علت غير طبيعى مخصوصى ندارد ، بر خلاف آنچه كه در نظريّه اوّل گفتيم .\r\nو بر طبق تعريفى كه از شرايط و علائم ظهور خواهيم كرد ، دانسته خواهد شد كه جوّ عمومى را كه در دوران غيبت كبرى از فساد و انحراف بشريّت وجود خواهد داشت ، مىتوانيم بدين اعتبار كه خود انگيزه‌اى براى پيدايش افراد برگزيدهء الهى مىشود - كه براى پيروزى جهانى حكومت حضرت بقية الله وجودشان لازم است - جزء شرايط ظهور بدانيم ، و بدان اعتبار كه اينها امورى مرتبط با ظهور حضرت هستند كه روايات از آنها خبر داده‌اند ، جزء علائم ظهور بدانيم .\r\nبه هر حال ، از اين بحث دانستيم كه چگونه روايات مربوط به حوادث آينده را بفهميم ، و چگونه بين آنها و قواعد عمومى عقلى و نقلى جمع كنيم و يك مفهوم واحد از همهء آنها به دست آوريم .\r\nو الحمد اللّه رب العالمين .\r\n\r\n","description":"","footnote":"","page_name":" 240 ","page_number":240},
  {"content":"\r\n\r\n( 1 )\r\n\r\nفصل دوم وضعيّت فرد و جامعه از نظر تديّن و تعهّد اسلامى و رويدادهاى مربوط به آن ، طبق اخبار پيشگويى آينده\r\nروايات و اخبارى كه حوادث آينده و ويژگيهاى افراد و جوامع را پيش‌بينى كرده‌اند ، از حيث ميزان دين‌دارى و پايبندى به عقائد و احكام دين و آگاهيهاى اسلامى و احساس مسئوليّت دينى و مذهبى آنان ، گوياى چه مطالبى هستند ؟\r\nدر اين فصل از دو جنبه مهم بحث مىكنيم : يك مرتبه در اين باره كه از قواعد عمومى چه مىفهميم ؛ و بار ديگر در اين كه از اخبار و روايات چه به دست مىآيد .\r\n\r\n","description":"","footnote":"","page_name":" 241 ","page_number":241},
  {"content":"\r\n\r\n( 1 )\r\n\r\nجنبهء اوّل : [ بررسى مسير جوامع بشرى و انحرافات انسانى و نياز مردم به ظهور از لحاظ قواعد عمومى 
  ]\r\nقواعد عمومى مسير جوامع بشرى را چگونه ترسيم مىكند ؟ و انحرافات انسانى را تا چه اندازه مىداند ؟ و نياز مردم را به ظهور حضرت بقيّة اللّه - عجل اللّه تعالى فرجه - براى گسترش حق و عدالت تا چه پايه معيّن مىكند ؟\r\nبيان اين مطلب ، نيازمند آن است كه به وضوح و روشنى ، برنامه‌ريزيها و پيش‌بينىهاى الهى را براى روز موعود ظهور آن حضرت بشناسيم و از انگيزه‌ها و آثار و فلسفه آن به خوبى آگاه شويم ، و فهم آن متوقف است بر بررسى چندين جهت :\r\n( 2 )\r\n\r\nجهت نخستين : انگيزه و منشأ برنامه‌ريزيهاى الهى\r\nاين بحث را مىتوانيم در ضمن چندين نكته بياوريم :\r\n( 3 )\r\n\r\nنكته اوّل : هدف آفرينش\r\nخداوند متعال موجودات را از روى جود و بخشش و لطف آفريده ، آنها را بيهوده و بىهدف خلق نكرده و به هنگام آفرينش نيازى به آنها نداشته است ، بلكه بدان جهت لباس هستى بر قامت آنها پوشانيده است كه به كمال شايسته خود برسند و با پرستش خالصانه خداوند به رشد نهايى خود نايل آيند ؛ چنان كه خود فرمايد :  وَ ما خَلَقْتُ الْجِنَّ وَ الْإِنْسَ إِلَّا لِيَعْبُدُونِ  « 1 » بنابراين هدف نهايى آفرينش ، دستيابى به اين كمال و رسيدن به اين سر منزل است كه با جهت‌گيرى عقيده و عمل به سوى خداوند و منحصر كردن كارها براى خدا و جهت دادن تمامى حركات و سكنات به سوى اللّه\r\n\r\n\r\n","description":"","footnote":"\r\n( 1 ) ذاريات / 56 .\r\n","page_name":" 242 ","page_number":242},
  {"content":"\r\n\r\nانجام مىگيرد . و اگر از ابعاد گوناگون و جوانب مختلف به اين كمال بنگريم و بتوانيم انديشه و فكرى درست درباره آن داشته باشيم ، هدف خداوند را از آفرينش موجودات در ابعاد زير مىيابيم :\r\n( 1 ) بعد نخستين : پيدايش فرد كامل و انسان رشد يافته ؛ از اين جهت كه اگر انسان خود را فقط در محدوده تعليم و تربيت الهى قرار دهد و زير نظر و اشراف و تربيت خدا قرار گيرد ، تبديل به انسانى كامل و دادگر و معتدل مىشود كه از هرگونه انحراف عاطفى و شهوتهاى زودگذر مادى نگهداشته شده و همراه با مجموعه جهان هستى آزادانه به سوى خداوند گام برمىدارد .\r\n( 2 ) بعد دوم : ايجاد جامعه‌اى كامل ؛ جامعه انسانى كامل ، از افرادى تشكيل مىشود كه زندگى را در سطحى عادلانه و با اخلاص و بريده از همه چيز به جز خداوند بگذرانند و سر تعظيم و پرستش فقط در مقابل خدا فرود آورند ؛ عبادت و پرستشى كه ضامن تربيت فرد و جامعه است و با تمام اجزاى هستى بر مبناى عدل الهى پيوستگى و ارتباط دارد .\r\n( 3 ) بعد سوم : ايجاد حكومتى عادل ؛ ايجاد دولت و حكومت عادله‌اى كه بر تمام جوامع به راستى و عدالت حكومت كرده ، و قوانين خداوندى را اجرا كند كه هيچ پنهانى در زمين و آسمان از او پوشيده نيست ، و مسئوليّت اساسى حركت جامعه به سوى خداوند ، در اين مسير بىنهايت و طولانى به عهدهء همان حكومت و دولت است .\r\nو مقصود از عبادت در اين آيهء شريفه ، همين است و هر چه كه بر خلاف آن باشد ، كوتاهى در عبادت خداوند است و نمىتوان در آيهء شريفه معنايى كوتاه و ناقص براى عبادت در نظر گرفت .\r\n( 4 )\r\n\r\nنكته دوم : برنامه‌ريزى هدف آفرينش\r\nآيه شريفه به روشنى و وضوح ، ظهور دارد در اينكه هدف اساسى و مقصود اصلى از ايجاد بشريت و آفرينش انسان همين است كه انسانيّت به اين قله رفيع و كاخ بلند عبادت و پرستش خداوند برسد ، زيرا در اين آيه ، اصلا علت آفرينش\r\n\r\n","description":"","footnote":"","page_name":" 243 ","page_number":243},
  {"content":"\r\n\r\n- با آوردن حرف « لام » كه براى تعليل است ، و با انحصارى كه از واقع شدن حرف استثناء « الا » بعد از جملهء نفى مىفهميم كه فرمود :  وَ ما خَلَقْتُ الْجِنَّ وَ الْإِنْسَ إِلَّا لِيَعْبُدُونِ  - عبادت معرّفى شده است .\r\n( 1 ) بنابراين تنها هدف منحصر به فرد كه جز آن ديگر هدفى در آفرينش نيست ، همان عبادت و پرستش خداوند است . براى رسيدن به اين هدف ، از همان آغاز آفرينش برنامه‌ريزى ويژه‌اى شده است و تا وقتى كه انسان در روى زمين باشد آن برنامه براى او هست . و مقصود ما از اين كه گفتيم : « خداوند در آفرينش انسان مصلحت خود را در نظر نگرفته ، زيرا او بىنياز از انسان است ، بلكه مصلحت بشر را در نظر گرفته است » همين است كه خداوند جز كمال و رشد و مصلحت انسان ، كه فقط از راه عبادت خالصانه خدا برايش حاصل مىشود ، نظرى نداشته است .\r\n( 2 )\r\n\r\nنكته سوم : لزوم ايجاد زمينه‌هاى عبادت\r\nچون هدف از آفرينش عبادت خدا است ، هر آنچه را كه براى رسيدن به اين هدف لازم است ، خداوند بايد ايجاد كند ، و هر چه را كه بازدارنده و مانع است ، بايد بر طرف سازد ؛ زيرا حكمت بالغه الهى وقتى به چيزى تعلق گرفت ديگر تخلف‌ناپذير است ، اگر اراده تعلق گرفته باشد كه فورا انجام گيرد ، بدون فاصله انجام مىگيرد ؛ و اگر خدا خواسته باشد كه در زمانى معين و مخصوص و بعد از مدتها انجام گيرد ، در اين صورت براى انجام گرفتن آن برنامه‌ريزى كرده و مقدماتش را فراهم مىسازد .\r\nدر رسالهء مخصوص مفهوم اسلامى معجزه نگاشته‌ايم كه هرگاه خداوند اراده كند كه چيزى را انجام بدهد و در آن هدفى داشته باشد ، آن هدف بايد جامهء عمل به خود بپوشد ، اگر چه براى رسيدن به آن خرق عادت شود و معجزه‌اى انجام گيرد ؛ زيرا قوانين طبيعت را خداوند بدان جهت وضع كرده است كه اهداف خود را از آن طريق به تحقق برساند . حال اگر اين قوانين طبيعت ، مزاحم اراده و اهداف الهى باشد ، آنها را نقض كرده و قوانين را از بين مىبرد ، و قوانين طبيعت نمىتوانند جلو اراده خداوند را بگيرند . حقيقتى كه در پرتو آن اساس قانون\r\n\r\n","description":"","footnote":"","page_name":" 244 ","page_number":244},
  {"content":"\r\n\r\nمعجزات مذكور روشن مىشود ، همين بود كه گفتيم و بحث گسترده و مفصل را به مطالعه و تحقيق در رسالهء مخصوص معجزات كه مستقلا نوشته‌ايم ارجاع مىدهيم .\r\n( 1 ) نكته چهارم : كيفيت تحقق انگيزه خلقت ما به طور قطع و مسلم مىيابيم كه اين هدف الهى و اين مقصود خدايى كه آيه شريفه قرآنى گوياى آن بود ، در طول تاريخ انسان از آغاز آفرينش تا كنون جامه عمل به خود نپوشيده و محقق نگشته است ، بنابراين يقينا در آيندهء عمر نوع بشر ، به خواست خالق بزرگ اين هدف تحقق خواهد يافت . و اين همان اساس اعتقادى است كه بر پايهء آن ما بايد بپذيريم كه مسلّما تحقق روز موعود در برنامه‌ريزى الهى قرار دارد و بايد چشم به راه وقوع آن باشيم .\r\nاگر چه پايهء اساسى اين استدلال ، همان آيه شريفه  وَ ما خَلَقْتُ الْجِنَّ وَ الْإِنْسَ إِلَّا لِيَعْبُدُونِ  است ، و اساس بحث را بر آن استوار كرديم ، ولى آياتى ديگر در اين زمينه نيز وجود دارد كه از آن مجموعه ، دو آيه ديگر را نقل مىكنيم و به طور مختصر به بررسى آنها مىپردازيم ، و تحليل و بحث مفصل را به پنجمين كتاب خود در اين باره كه اثبات وجود حضرت مهدى از روى قرآن كريم است واگذار مىكنيم .\r\n( 2 ) آيهء اوّل :\r\n وَعَدَ اللَّهُ الَّذِينَ آمَنُوا مِنْكُمْ وَ عَمِلُوا الصَّالِحاتِ ، لَيَسْتَخْلِفَنَّهُمْ فِي الْأَرْضِ كَمَا اسْتَخْلَفَ الَّذِينَ مِنْ قَبْلِهِمْ وَ لَيُمَكِّنَنَّ لَهُمْ دِينَهُمُ الَّذِي ارْتَضى لَهُمْ وَ لَيُبَدِّلَنَّهُمْ مِنْ بَعْدِ خَوْفِهِمْ أَمْناً يَعْبُدُونَنِي لا يُشْرِكُونَ بِي شَيْئاً وَ مَنْ كَفَرَ بَعْدَ ذلِكَ فَأُولئِكَ هُمُ الْفاسِقُونَ  « 2 » :\r\nخدا كسانى را از شما كه ايمان آورده‌اند و كارهاى شايسته كرده‌اند وعده داده آنها را در روى زمين خليفه و جانشين گرداند ، چنانچه آنان را كه پيش از ايشان بودند خليفه و جانشين گردانيد ، و هرآينه دين و آئينشان را كه براى ايشان برگزيده براى آنها تمكين بخشد و غالب\r\n\r\n\r\n","description":"","footnote":"\r\n( 2 ) نور / 55\r\n","page_name":" 245 ","page_number":245},
  {"content":"\r\n\r\nو چيره نمايد ، و پس از ترس و بيمشان ايمنى و آسودگى به آنان دهد .\r\nمرا عبادت و بندگى مىنمايند در حالى كه چيزى را شريك و انباز من نمىگردانند . و هر كه پس از آن وعده كافر شود و روى گرداند ، پس آن گروه همان تبهكارانند و از راه حق بيرون رفته‌اند .\r\n( 1 ) اين نويد و وعده‌اى صريح است از خداوند و  إِنَّ اللَّهَ لا يُخْلِفُ الْمِيعادَ *  « 3 » .\r\nاين وعده‌اى است براى انسانهاى مؤمن و شايسته كارى كه در طول تاريخ با انواع ظلمها و شكنجه‌ها و بيدادگرىها درگير بوده و در مقابل آنها ايستادگى كرده ، فداكاريها و از جان‌گذشتگيها نموده‌اند كه آنها را در روى زمين جايگزين بكند ، بدان معنى كه به آنها توفيق دستيابى به قدرت و ايجاد سلطه و حكومت دهد تا زمام امر را در دست گيرند .\r\n( 2 ) ما مىتوانيم از كلمه « الارض » تمام بخش مسكونى زمين را بفهميم ، چنان كه ظاهر كلمه « الارض » نيز كه الف و لام جنس بر آن وارد شده است همين معنى را مىرساند ، و هيچ قرينه‌اى در آيه نيست كه بگويد مقصود از زمين سرزمين مخصوصى است . و معناى اين كه الف و لام براى جنس است ، آن است كه هر جا كه كلمه « ارض » بر آن صادق باشد ، تحت سلطه و حكومت مؤمنين قرار خواهد گرفت ، و آنچه با كلمات و جملات دنباله آيه تناسب دارد ، باز همين معنى است ؛ زيرا دنباله آيه چنين است :  وَ لَيُمَكِّنَنَّ لَهُمْ دِينَهُمُ الَّذِي ارْتَضى لَهُمْ  يعنى دينشان را - همان را كه بر ايشان خواسته و پسنديده است - براى آنان تمكين مىبخشد ؛ زيرا تمكين تام و استقرار راستين ديانت ، جز به هنگام سيادت و آقايى و حكومت جهانى امكان ندارد .\r\n( 3 ) و همين طور جمله ديگر  وَ لَيُبَدِّلَنَّهُمْ مِنْ بَعْدِ خَوْفِهِمْ أَمْناً  ( حالت خوف و ترس آنها را به آرامش و امنيت تبديل خواهد ساخت ) و مىدانيم كه مؤمنين پيش از حاكميت بر روى زمين دچار انواع ترس و خوفها از دست حكومتهاى ظالم بوده‌اند ، و اين خوف و ترس وقتى تبديل به آرامش و امنيت واقعى مىشود كه حكومت جهانى به دست آنها باشد .\r\n\r\n\r\n","description":"","footnote":"\r\n( 3 ) آل عمران / 9 ؛ رعد / 31 .\r\n","page_name":" 246 ","page_number":246},
  {"content":"\r\n\r\nحال با در نظر گرفتن اين معانى از آيه شريفه و با توجه به اينكه تا كنون يك چنين سلطه و حكومتى براى مؤمنين ايجاد نشده ، خواه ناخواه بايد به انتظار آينده نشست تا اين وعدهء الهى تحقق يابد و ببينيم كه مؤمنان چگونه وارثان و حاكمان بر كل روى زمين خواهند شد .\r\n( 1 ) آيهء دوم :\r\n هُوَ الَّذِي أَرْسَلَ رَسُولَهُ بِالْهُدى وَ دِينِ الْحَقِّ لِيُظْهِرَهُ عَلَى الدِّينِ كُلِّهِ وَ لَوْ كَرِهَ الْمُشْرِكُونَ *  « 4 » .\r\nاوست آن ( خدايى ) كه پيغمبرش را با هدايت و راهنمايى و دين و آئين حقّ و درست فرستاد تا آن دين را بر همهء دينها غالب و چيره گرداند و اگر چه مشركين كراهت داشته و نپسندند .\r\nاين آيه ، به روشنى هدف نهايى بعثت حضرت خاتم النبيين را اعلام مىدارد ، كه آوردن دين حق و هدايت براى غلبه دادن آن است بر تمامى اديان و مسلكها و مذاهب ؛ و اين علت و غايت را از كلمه « ليظهره » كه لام تعليل دارد مىفهميم . چون لام بر هدف و علت غائى دلالت دارد ، پس علّت آوردن شريعت اسلام همان است كه آن را حاكم و پيروز و غالب بر تمامى اديان بگرداند ، و اين وقتى انجام مىگيرد كه اسلام بر تمامى پهنه گيتى حاكم و حكمران باشد .\r\n( 2 ) وقتى هدف از بعثت پيامبر اسلام و آوردن شريعت و ديانت مقدسه اسلام ، اين سلطه و حاكميّت جهانى باشد ، خواه ناخواه بايد به انتظار آينده نشست و منتظر اين وعده راستين الهى بود ؛ زيرا وعده خداوند تخلف‌بردار و خلاف‌پذير نيست .\r\nاين دو آيه گرچه بر مطلوب ما دلالتى روشن و واضح داشت ، ولى در عين حال آيه :  وَ ما خَلَقْتُ الْجِنَّ وَ الْإِنْسَ إِلَّا لِيَعْبُدُونِ  در مقام استدلال ظاهرتر و محكمتر است ؛ زيرا در آن آيه اصولا هدف و انگيزه خلقت انسان را بيان مىدارد ، و اين هدف نهايى از همان آغاز آفرينش در نظر بوده ، ولى در آن دو آيه فقط غرض و هدف از بعثت خاتم الانبياء و يا نزول شريعت اسلام و يا به صورت\r\n\r\n\r\n","description":"","footnote":"\r\n( 4 ) سورهء توبه / 33 ؛ صف / 9 ؛ فتح / 28 .\r\n","page_name":" 247 ","page_number":247},
  {"content":"\r\n\r\nوعده‌اى از خداوند نه به صورت هدف آفرينش ، بيان شده بود ، و تا حدودى محدود و مقيد بود ، و در واقع آن دو آيه در مسير تحقق‌پذيرى اين آيه شريفه بيان شده بود و اصل و ريشه همين آيه است . و اين مطلب به هنگام توضيح برنامه‌ريزىهاى الهى براى تحقق روز موعود روشن و واضح مىشود .\r\n( 1 )\r\n\r\nنكته پنجم : كيفيت تكامل فرد و جامعه\r\nتكامل و رشد فرد ، و به دنبالش تكامل جامعه - بعد از اينكه خداوند به او عقل و اختيار بخشيده است - بر دو عامل متوقف است : يكى عامل خارجى ، ديگرى داخلى ؛ و به عبارت ديگر : عامل موضوعى ، و عامل ذاتى .\r\n( 2 ) امّا عامل خارجى و موضوعى است كه به فرد و به دنبالش جامعه ، معناى عدل و كمال را كه بايد مدّ نظر داشته باشد و هدف خود قرار دهد ، تفهيم شود ، و راه رسيدن به آن را بياموزد . اين افهام و تفهيم جز از طريق خداوند متعال امكان ندارد ، زيرا قبلا دليل اين مطلب را متذكر شده‌ايم كه اگر انسان از حكمت ازلى الهى آگاه نباشد ، نمىتواند به كمال نهايى خود دست يابد و عدالت راستين و دادگرى حقيقى را درك كند ، و لذا اگر بشريت به خود واگذار شده و زمام امر او به دست خودش سپرده شود ، به آن قله رفيع كمال و آن كاخ عظيم پرستش الهى كه هدف نهايى آفرينش او بود ، راه نخواهد برد . و از اين جهت مىبايست كه خداوند دست او را گرفته ، معناى كمال و حقيقت عدالت را به او بفهماند و او را به سر منزل مقصود راهنما باشد .\r\n( 3 ) و از آنجا كه اين راهنمايى و آموزش در سطح تمام افراد و همگى مردم امكان ندارد كه مستقيما صورت گيرد و بدون واسطه انجام پذيرد ، نيازمند به آمدن پيامبران و راهنماييهاى آنان مىباشيم و حقانيت آنها هم از راه انجام معجزه ثابت مىشود ، و اين معجزات در طريق هدايت انسان و رساندن آنها به هدف نهايى قرار گرفته است .\r\n( 4 ) و از اينجا سرّ طولانى بودن و نوسان داشتن خط رسالت را مىفهميم ، و اينكه چرا برخى از پيامبران مطالبى ابتدايى را مطرح كرده و ديگران در سطوح بالاتر تشريع شريعت كرده و مطالبى وسيعتر را آورده‌اند ؛ زيرا بشريت در آغاز\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nپيدايش از فهميدن و درك بسيارى از مفاهيم عاليه و تفاصيل عدالت كامل نهايى ناتوان بود ، و از اين جهت امكان تشكيل يك جامعه و حكومت عادلانه نبود ، بلكه مىبايست به تدريج اين حالت و آمادگى ايجاد گردد تا بدان پايه برسد كه شايستگى ايجاد حكومتى جهانى را بر پايه عدالت كامله داشته باشد ، كه همين را خداوند اراده كرده و بدان روز مبارك وعده و نويد داده است .\r\n( 1 ) و اكنون مىفهميم كه چرا پيامبران متعدد و گوناگون بوده‌اند ، چون مىخواسته‌اند كه انسانيّت را آماده رسيدن به آن درجه و رتبه بالا بگردانند و بدانجا رسانند تا اين عامل خارجى كه همان افهام و تفهيم الهى باشد كامل شود و عدل كامل و برنامه عدالت اجتماعى كه خداوند اراده كرده در روى زمين مستقر گردد و بشريّت به هدف نهايى خود برسد و آفرينش عبث و بيهوده نباشد .\r\n( 2 ) و امّا عامل داخلى و ذاتى ، احساس مسئوليّت در مقابل اين طرح عدالت گسترده است . بدان معنى كه اين عدالت وقتى جامهء عمل به خود مىپوشد كه افراد از آن پيروى كرده و در زندگى خود بر طبق آن حركت كنند و نسبت به آن مسئوليّت احساس كنند و خود را در مقابل آن موظف بدانند ، لذا بايد اين عامل داخلى به وجود آيد تا آن هدف به دست بيايد .\r\nاين احساس مسئوليّت و شناخت وظيفه از سه راه و سه عامل موجود مىشود :\r\n( 3 ) عامل اوّل : اهميّت اطاعت و پيروى از دستورات خداوند و خضوع و فرمانبردارى در مقابل او را بايد عقل درك كند و بفهمد كه تنها خداوند شايسته پرستش و عبادت است و در عبادت او هيچ چيز ديگر را در نظر نداشته باشد .\r\n( 4 ) عامل دوم : به اطاعت خدا اهميّت داده و بداند كه تنها ضامن حقيقى براى ايجاد عدل در سطح فرد و جامعه ، همان اخلاص در اطاعت خداست ؛ و به عبارت ديگر بايد اخلاص واقعى نسبت به اطاعت خدا داشته و بداند كه بدون اين اخلاص ، آن عدالت انجام نخواهد گرفت .\r\n( 5 ) عامل سوم : انگيزه ثواب اخروى و طمع در بهشت كه خداوند براى انسانهاى مطيع مقرر داشته ، و ترس از كيفر كه گنهكاران و تبهكاران از آن\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nترسانده شده‌اند ، بايد در افراد ايجاد شود .\r\n( 1 ) در راههاى ايجاد اين عوامل تفاوتهايى است . عامل و سبب اوّل و سوم را از راه پرورشهاى علمى و نظرى مىشود ايجاد كرد ، و همين كه انسانى متوجّه آن شد و آن را تصديق كرد در او ايجاد مىشود ، لكن انگيزه دوم را فقط از راه استدلال و برهان نمىتوان تحقق داد ، بلكه بايد مدتها بر آن تمرين و ممارست كرد تا باعث اخلاص گردد و فداكارى و از خودگذشتگى بيافريند و آمادگى و آگاهى به وجود آورد . و از همين جا است كه اهميّت اين تجربه و آزمايش را در پرورش اخلاص به صورتى ويژه و در ايجاد تكامل به طور عموم مىفهميم ، كه اين يكى از اساسىترين شرايط جامعه‌اى عادل است و هدف و مقصود نهايى آفرينش انسان وابسته به ايجاد اينچنين جامعه‌اى است .\r\n( 2 )\r\n\r\nنكته ششم : بحثى در كيفيت تكامل فرد و جامعه\r\nتجربه و ممارستى كه اهميتش را در رشد اخلاص و وادار كردن به پيروى از دستورات خدا شناختيم ، هرگاه آن را نسبت به تك‌تك افراد در نظر گيريم ، بيش از ساختن يك فرد با اخلاص اهميّت ندارد ، ولى اگر نسبت به يك جامعه در نظر بگيريم و بگوييم كه هر جامعه‌اى از افراد تشكيل مىشود و يك امّت از جوامع مختلف و متعدد ، در اين صورت به نقش اساسى تعليم و تربيتى كه روح اخلاص و تبعيّت از خداوند متعال را در مردم ايجاد كند ، پى خواهيم برد .\r\n( 3 ) در اين هنگام است كه تربيت مردم و هدايت انسانها ، از آنجا كه خود مهمترين مقدمه رسيدن به هدف نهايى آفرينش است ، از اهميّت والائى برخوردار شده و با در نظر گرفتن آن ، اهميّت مسأله‌اى را كه قبلا گفتيم خوب درك مىكنيم كه « خداوند هر كارى را كه موجب رسيدن به هدف نهايى باشد انجام مىدهد ، گرچه انجام معجزه و خرق عادت باشد » . لذاست كه اين نتيجه را مىگيريم كه خداوند براى رسيدن انسانيّت به سر منزل كمال نهايى و براى تربيت و رشد مردم ، برنامه‌ريزى مىكند و مقدماتش را فراهم مىسازد .\r\n( 4 ) حال ممكن است اين سؤال به نظر برسد كه اگر اين تربيت و رشد فكرى مردم مقدمه‌اى براى هدف نهايى آفرينش ، و هدف از اهميّتى بس زياد\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nبرخوردار است ، به اندازه‌اى كه خداوند براى انجام آن دست به انجام معجزه و خرق عادت هم مىزند ، پس چرا اين تربيت عمومى امّت را خداوند يكباره به صورت معجزه ايجاد نمىكند ؟\r\n( 1 ) پاسخ اين سؤال را مىتوان از سه راه داد :\r\n1 ) اگر خداوند ايمان و اخلاص را در دلها و افكار مردم از راه معجزه ايجاد كند ، در اين صورت بايد بگوييم خداوند مردم را مجبور به اطاعت و ترك معصيت كرده و اختيار را از مردم گرفته است ، حال آنكه مسأله بطلان جبر و اثبات اختيار در جاى خود ثابت شده است .\r\n2 ) انجام اين گونه معجزه با قانون معجزات منافات دارد ، و لذا چنين معجزه‌اى صورت نمىگيرد ؛ زيرا قانون معجزات به ما مىگفت كه معجزه وقتى انجام مىگيرد كه راه اثبات حق و اقامه حجت منحصر به فرد باشد و بدون معجزه امكان نداشته باشد ، لكن در جايى كه از راههاى طبيعى و معمولى ، هدايت و ارشاد تحقق مىيابد و حجت تمام مىگردد ، در آن صورت معجزه صورت نخواهد گرفت و خداوند تا وقتى كه عملى از راههاى طبيعى و معمولى قابل انجام باشد ، از راههاى غير طبيعى و معجزه‌آسا دست به انجام آن نمىزند ؛ خداوند صبر و حوصله طولانى دارد ، و مرور زمان و گذشت ايّام در ذات او اثرى نمىگذارد .\r\nاين قانون را وقتى بر مورد بحث تطبيق كنيم ، مىبينيم كه براى تربيت مردم راههاى طبيعى و معمولى وجود دارد ( برخى از آنها را در نكته هفتم متذكر مىشويم ) كه ممكن است در زمانى بيشتر و طولانىتر انجام پذيرد ، و در اين صورت معجزه نكردن و عادت معمولى طبيعت را از بين نبردن ، حتمى و مسلّم است .\r\n( 2 ) 3 ) اگر بر فرض از دو پاسخ و اشكال گذشته صرف نظر كنيم و بپذيريم كه تربيت مردم از راه معجزه امكان‌پذير است ، امر دائر است بين اينكه خداوند مردم را از راه معجزه تربيت كند ، يا از راه معمولى و عادى ، در آنجا مىتوان گفت كه تربيت طبيعى از تربيت غير طبيعى و اعجازى برتر و مهمتر است ، و عبادت كامل خداوند كه مطلوب و مقصود نهايى ما است ، جز از راه تربيت برتر و كاملتر\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nامكان‌پذير نيست ؛ و لذا بايد ملتزم شويم كه معجزه براى تربيت انجام نمىگيرد ، زيرا اين بهترين نحوه تربيت نيست . وقتى بهترين نحوه نشد ، كاملترين عبادات نخواهد بود ؛ وقتى كاملترين عبادتها نباشد ، به هدف نهايى نرسيده‌ايم و حال اينكه مقصود ، رسيدن به هدف نهايى بود .\r\n( 1 ) علت اين مطلب آن است كه : تربيت اگر از راه طبيعى و معمولى حاصل شود ، عاليترين مرتبه رشد و كمال عملى و اعتقادى را در بر خواهد داشت ؛ زيرا از طرق تربيت طبيعى - چنان كه خواهيم دانست - امتحان و آزمايش و گذراندن تجربيات و آزمونهاى دشوار است . وقتى شخصى با حالت اختيار از آزمايش بيرون شده و به موفقيّت رسيد و پيروز گرديد ، در اين صورت اخلاصى كه براى او دست داده سابقه نداشته است ؛ زيرا با زحمت و تلاش خود به دست آورده و عوامل بازدارنده از هدف را در خلال دشواريها فهميده است ؛ و ارزش عدالت را در حل مشكلات بشريت در مقابل راه‌حلهاى بىارزشى كه ديگران عرضه كرده‌اند دانسته است ، و اين درك و فهم جز در طول مرور زمان براى افراد حاصل نخواهد شد . بر خلاف معجزه كه اگر به يك مرتبه جامعه‌اى صالح و كامل ايجاد كند ، امكان ندارد كه آن جامعه در هر حال به رشد و كمال خود دست يابد بلكه در نتيجهء آن مجتمعى نارس و عدالتى ظاهرى پديد خواهد آمد ؛ مگر اينكه در كنار آن چيزهاى ديگرى را فرض كنيم ، مثل اينكه بخواهيم فرض كنيم كه بر تك تك افراد وحى نازل شود و مستقيما خداوند به همه دستور بدهد و . . . كه اين كارها را خداوند در طول تاريخ انجام نداده است .\r\n( 2 )\r\n\r\nنكته هفتم : بررسى و شناخت عوامل طبيعى تربيت و ايجاد اخلاص\r\nتجربه و ممارستى كه مىبايست امت در تعليم و تربيت خود داشته باشد ، به يكى از دو عامل وابسته است :\r\n( 3 ) عامل نخست : تحقق بخشيدن عملى و زنده به جامعه عادل مطلق ، به طورى كه مردم آن را به چشم خود ببينند و مصالح همگانى آن را بر مصالح فردى و شخصى خود ترجيح بدهند ؛ زيرا وقتى مردم ، عدالت مطلق را در روى زمين تحقق يافته ببينند ، همين امر به خودى خود عواطف آنان را جهت بخشيده و اخلاص و\r\n\r\n","description":"","footnote":"","page_name":" 252 ","page_number":252},
  {"content":"\r\n\r\nاز خودگذشتگى آنان را تا حدّ زيادى افزايش مىدهد .\r\n( 1 ) عامل دوم : عبور امّت در خلال پرورش خود ، از مراحلى دشوار و شرايطى سخت و ظالمانه ، كه او را به تدريج وادار به ژرف‌نگرى و دورانديشى مىكند و در پايان كار از او امتى با احساس مسئوليّت و داراى اراده‌اى محكم ، و عزمى راسخ ، و تصميمى قاطع براى همگامى و هماهنگى با عدالت كامل و گسترده مىسازد اين به هنگامى صورت مىگيرد كه امّت دو مطلب به هم پيوسته را دريابد :\r\n( 2 ) مطلب اوّل : احساس و درك برترى چنين جامعه‌اى عادل ، نه فقط در مرحله انديشه و فكر ، بلكه به صورتى حسى و قابل لمس و در زندگى روزمره خود ، بعد از مقايسه كامل بين اين نظام عدل الهى و ديگر نظامها و سيستمهاى قانون‌گذارى و ديگر برنامه‌هايى كه بشر براى سعادت خود و عدالت جهانى طرح كرده ، و به وجود آورده است ؛ چون اصولا طرحها و نظامهاى بشرى ناقص بوده و كمبود دارد ، و اين نظم و طرح كامل الهى ، آن كمبودها را دارا نيست .\r\n( 3 ) مطلب دوم : پى بردن به اهميّت فداكارى و از خودگذشتگى همه جانبه در راه ايجاد آن نظام كاملى كه بدان ايمان داشته و احساس پيوسته به لزوم صبر و پايدارى در مقابل مشكلات و نيروهاى بيدادگرى كه روياروى حق و حقيقت ايستاده‌اند .\r\nصرف نظر از درستى و تأثير شديد هر دو عامل مذكور ، اگر اين دو را از يكديگر جدا كرده و ارتباط آنها را با هم ناديده بگيريم ، چنين مىيابيم كه عامل دوم از دو جهت اساسى از عامل اوّل مهمتر است :\r\n( 4 ) اولا : دوست داشتن يك جامعه عادل و از خودگذشتگى براى آن ، پس از تحقق آن ، چيزى است كه با هوى و هوسها و مصالح شخصى موافق ، و بر طبق ميل نفسانى هر فردى است ؛ زيرا چنان جامعه‌اى متضمن سعادت و رفاه و آسايش فردى و اجتماعى است . لكن دوست داشتن يك چنين جامعه‌اى ، وقتى در شرايط تحمل ظلمها و بيدادگريها و فداكاريها و از خودگذشتگيها باشد ، در اين صورت است كه آن محبت و آن خواستن ، ارزشمند و داراى عمق مىباشد ، و انسان را\r\n\r\n","description":"","footnote":"","page_name":" 253 ","page_number":253},
  {"content":"\r\n\r\nوادار به مبارزه و پيكار در راه ايجاد آن جامعه عادلانه مىكند .\r\n( 1 ) و اين مطلب مسلم است كه در صورت اوّل ، دوستدار جامعه عادله چون مراحل فداكارى را طى نكرده است ، هميشه در معرض انحراف و روى گردانى از هدف است و امكان دارد پس از برخورد با اوّلين مشكل ، كه بين مصالح شخصى و آسايشهاى جسمى خود و رسيدن به آن هدف منافاتى ديد ، از راه برگشته و پشت به هدف نمايد . بنابراين در صورتى كه اين حالت ويژگى عمومى مردم باشد ، عدالت كاملى كه تحقق يافته است قابل دوام و استمرار نيست و نمىشود روى آن حسابى باز كرد ؛ لكن اگر اين محبّت و اخلاص پس از طىّ مراحل دشوار فداكارى و از خودگذشتگى باشد ، ديگر اين حالت ويژگى عمومى افراد امّت نخواهد بود .\r\n( 2 ) ثانيا : از آنچه گذشت دانسته شد كه عامل دوم از نظر زمانى مقدم بر عامل اوّل است ، زيرا تحقق واقعى عدالت كامل متوقف بر آن است ، و تا همه افراد يك جامعه يا اكثر آنها به سر حد كمال ايمان و از خودگذشتگى نرسند و از بوته آزمايشهاى سخت ، موفق و سرفراز بيرون نيايند ، هيچ‌گاه عدالت عميق و ريشه‌دار در جامعه محقق نخواهد شد . چرا كه افرادى اين گونه در عمل تواناتر و در ثمربخشى سريعتر و در مقابل دشواريها پايدارترند ، و اين امور ريشهء عدالت را عميقتر نموده ، استمرار و پابرجايى آن را بيشتر تضمين مىكند .\r\nبنابراين هدف و مقصود خداوند از آفرينش ، وقتى برآورده مىشود كه اخلاصى صيقل خورده توسّط تجربه و فداكارى در مردم به وجود آيد ، و بديهى است كه اين صفا و پاكى جز به مرور ايّام و طى كردن تجربيّات و آزمايشها و فداكاريها ايجاد نمىشود ، كه آنها هم بايد در ضمن گذشتن از دوران سياه ظلم و بيدادگرى و روزگار سياه و تاريك ستم و ظلم باشد ، كه در طول تاريخ ، بشريّت با آن دست به گريبان بوده است .\r\nپس به روشنى و وضوح ثابت شد كه غرض و مقصود الهى در هدايت انسان ، وابسته به اين است كه انسانها از لابلاى مشكلات و سختيها عبور كرده و با مشكلات دست و پنجه نرم كنند تا بتوانند در آغاز تحقق بخشيدن به عدالت\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nمطلوب آمادگى و زمينهء مناسب داشته باشند ، و توانايى برپايى عدل و داد و اجراى مطلق آن در آنها باشد .\r\n( 1 ) نكته هشتم :\r\nبا توجّه به آنچه گذشت ، اهميّت آزمايش و امتحان را كه در برخى از روايات وارد شده دانستيم ( و به زودى در اين باره نيز مطالبى ديگر خواهيم ديد ) و فهميديم كه چه رابطه‌اى بين امتحان و آزمايش با رسيدن به هدف نهايى برقرار است ؛ بدان جهت كه شرايط دشوار زندگى از يك سوى ، و عوامل فريبنده از سويى ديگر - كه چه بسا تأثيرات گوناگونى ، ترس و فريب بر روان انسانى دارد - انسان را وادار به انحراف از راه خدا و بيرون شدن از دائره تعاليم الهى مىكند و هماهنگى و عمل كردن انسان را به تعاليم الهى ، بسى دشوار مىسازد ؛ چنان كه در برخى از روايات نگهداشتن ايمان ، به نگهدارى آتش در كف دست تشبيه شده است .\r\n( 2 ) لذا وجود اين شرايط دشوار ، و وظيفه حفظ ايمان و حركت بر طبق آيين الهى ، خود محكى اساسى براى ميزان اخلاص و نيروى اراده و ايمان افراد است .\r\nبسيارى از افراد مردم به خاطر سستى اراده و ايمان به دامن ظلم و ستم و فريب و فريبكارى مىافتند ، مصالح شخصى و رفاه مادى و جسمى خود را بر اهداف بزرگ الهى و مقاصد عاليه توحيدى مقدّم مىدارند و از راه منحرف مىشوند ، و تعداد كمى پاىبرجا و مبارز ، با اراده‌اى محكم و عزمى استوار باقى مىمانند ، كه لذّت پايدارى در راه خدا را چشيده و به ايمان اخلاص و خود مباهات مىكنند ، و پيوسته قله‌هاى رفيع تكامل و عروج معنوى را مىپيمايند تا به درجه و سطح مسئوليّت جهانى و بزرگ خود براى برپايى عدالت مطلق در آن روز موعود در سراسر پهنه گيتى برسند .\r\n( 3 ) جهان پس از گذراندن اين امتحان و آزمايش ، از دو گروه و دو جبهه تشكيل مىشود : جبههء كفر محض كه اصلا ايمانى در آن نيست ، و جبهه حق و ايمان كه كفرى در آن راه ندارد ؛ به طورى كه در بخش دوم اين فصل خواهيم خواند .\r\n\r\n","description":"","footnote":"","page_name":" 255 ","page_number":255},
  {"content":"\r\n\r\n( 1 ) اگر كسى بگويد : بين سخن پيشين شما در چند فراز قبل ، كه تمام مردم به صورتى عام و همگانى بايد به يك حالت درآيند ، و همه داراى اخلاص و ايمانى راستين باشند ، و همه از بوته امتحان و آزمايش بيرون آمده و شايستگى اجراى عدالت را داشته باشند ، و بين اين سخن كه مىگوييد : اغلب مردم به ظلم و ستم عادت كرده ، و فريب مظاهر مادى اين دنيا را خواهند خورد ، و جز عدّه‌اى اندك و قليل مؤمن مخلص و پايدار و استوار كسى باقى نمىماند ، چگونه جمع مىكنيد ؟\r\nدر پاسخ مىگوييم : نتايجى كه از آزمايشها به دست مىآيد ، مختص آن تعداد اندك نيست ، گرچه اينان در درجات و رتبه‌هاى بالايى قرار دارند كه كسى به پايهء آنها نمىرسد . زيرا ما مىتوانيم راه آوردها و نتايج آزمايش را به چهار درجه و رتبه تقسيم كنيم :\r\n( 2 ) درجه اوّل : اخلاص تام و آگاهى فراگير گسترده‌اى كه فرد را آماده فداكارى و از خودگذشتگى در راه برقرارى نظام عدل الهى در مقابل هرگونه سختى و دشوارى و هرگونه فراز و نشيبى بنمايد و او را آمادهء اجراى دستورات پروردگار بزرگ و اهداف والاى او بگرداند . اينچنين شخصى شايسته رسيدن به رتبه‌هاى بالاى رهبرى و مديريّت و فرماندهى نظامى و سياسى در روزهاى طلايى حكومت حضرت مىباشد .\r\n( 3 ) درجه دوم : اخلاص پايدار و استوارى كه در تسلّط انسان بر ارادهء خود به هنگام هجوم مشكلات و عوامل فريبنده بر سر راه او نمايان مىشود به گونه‌اى كه تهديدها و تطميع‌ها او را از پاى درنمىآورد ، صرف‌نظر از اينكه اگر در مرحلهء بالاترى از امتحان و آزمايش قرار گيرد ، مىتواند مقاومت كند يا خير ؛ كه تفاوت اين درجه با درجه نخستين در همين است . اين درجه و رتبه همان است كه يك فرد را شايسته زندگى در دوران حكومت حضرت مىگرداند ، به اين صورت كه يكى از پيروان صالح و خدمتگزاران دولت حضرت بقية الله بوده و يا در صف لشكريان حضرت درآمده ، سربازى جنگنده در فتح جهانى در آن روز موعود مىباشد .\r\n( 4 ) درجه سوم : اخلاص اقتضايى ؛ و آن عبارت است از اينكه فردى دوستدار حق و عدالت الهى باشد ، و در عين حال همراهيهايى هم با ستمكاران و فريبكاران داشته باشد .\r\n\r\n","description":"","footnote":"","page_name":" 256 ","page_number":256},
  {"content":"\r\n\r\n( 1 ) ما در بسيارى از افراد ، يك چنين جدايى بين عقيده و رفتارشان مىبينيم ، در عين حال كه داراى عقايد درستى هستند ، ولى در رفتار و عمل انحرافاتى دارند ، و به خاطر مشكلات زندگى و احتياجات مادى گاهى دست به كارهاى ناشايست مىزنند ، و در عين حال معناى ظلم و ستم و زشتى و تباهى آن را مىدانند و خود را در مقابل تعاليم الهى مسئول دانسته و نسبت به آنها مقصّر و گنهكار مىبينند ، و لذا عقيده و مرام خود را در دل پنهان داشته و در ظاهر با ستمكاران و متجاوزان همكارى و همراهى مىكنند .\r\n( 2 ) اين گونه اشخاص به مجرد اينكه پرده‌هاى ظلم عقب مىرود ، و آفتاب عدالت ، صحنه گيتى را روشن مىكند ، آن اخلاص اقتضائى خود را كه در باطن ضمير خود پنهان داشته‌اند آشكار مىكنند و به استقبال عدالت شتافته و با جوش و خروشى هر چه تمامتر به همكارى و يارى شرايط جديد در كنار دولت حقه برمىخيزند . « 5 »\r\n\r\n\r\n","description":"","footnote":"\r\n( 5 ) ما نمونهء اين افراد را در روزها و ماه‌هاى نخستين پيروزى انقلاب اسلامى ايران فراوان ديده‌ايم ، و بىتوجّهى به همين نكته بود كه بسيارى از روشنفكران غربزده را در محاسبهء نيروى معنوى مردم دچار اشتباه كرده وجود هزاران انسان فداكار را كه با پيروزى انقلاب اسلامى ، اخلاص و ايمان نهانى خود را آشكار كرده و با اينكه در نظام قبل همين جوانهاى بيكاره و در صف سينما ايستاده ، و يا برخى از همكاران ظلمه و گروهى از ارتشيان در خدمت طاغوت رژه رفته ، در پگاه روز 22 بهمن به يك بار اخلاص درونى و ايمان باطنى خود را كه كوله‌بار امانت صدها سال تعاليم شيعى در اين سرزمين بوده و به آنها به ارث رسيده بود و در دوران سياه حكومت طاغوت چهره‌اى نشان نداده بود به يك بار با شركت فعّال در نهادهاى انقلابى اسلامى ، رخسار زيباى خود را نشان داد ، تا حدّى كه چشم جهانيان را خيره خود كرد . اين همه ايثارها و گذشتها ، شهادتها و جانبازيها را از همين مردم طاغوت زده ديديم و اين خود حجّتى شد براى ما كه وديعهء عشق و محبّت به خاندان پيامبر و آل على - عليهم السلام - و لو در چهره‌اى به ظاهر گنهكار ، اگر در همان باطن اشخاص حفظ شود و لو در سال يك روز ، و در مراسم عاشورا جلوه‌گرى كند ، براى شتافتن به حضور حضرت بقيّة اللّه مفيد است و اميدزا . پس چندان هم به اخلاصهاى مشخّص و به آمار اندك آنها تكيه نكنيد ، بلكه به تعبير نويسنده دانشمند و محترم كتاب به اخلاصهاى اقتضائى تكيه داشته و در ايجاد آنها بكوشيم ، كه شكوفا شدن و از پس بر آمدن همان اخلاصهاى اقتضائى و به فعليّت رسيدن همانها است كه تبديل به صفوف متّحده لشكريان حضرت بقيّة اللّه خواهد شد ، و همانها گروه مستضعفان وارث زمين خواهند بود . ( مترجم )\r\n","page_name":" 257 ","page_number":257},
  {"content":"\r\n\r\n( 1 ) درجه چهارم : هيچ‌گونه اخلاص و صلاحيتى در فرد ايجاد نشده ، لكن بر اثر مطالعه سيستمها و رژيمها و برخوردهاى نظامى بشرى ، و مشاهده ناتوانى و ضعف آنها ، به اين نتيجه مىرسد كه اين گونه نظامها و فلسفه‌ها و قانون‌گذاريها نمىتوانند سعادت جوامع بشرى را تضمين كنند ، و مشكلات و دشوارىها را بر طرف سازند ، و ستم و ظلم را ريشه كن كنند ، و عدل و داد را بر گيتى حاكم گردانند . اين نتيجه براى اكثريّت افراد جامعه به دست مىآيد ، و همگى شاهد آن هستند كه روز به روز ، بر مشكلات بشر افزوده مىگردد ، به جاى اينكه چيزى از آنها كاسته شود .\r\n( 2 ) در چنين شرايطى شعور و درك پنهانى و آگاهى ناخودآگاه مردم به خود مىآيد كه جهان و صحنهء گيتى نيازمند يك منجى پيروز و نيرومندى است كه بتواند كشتى متلاطم جهان را از اين گرداب نجات بخشد و به ساحل نجات و رستگارى برساند . اين فرد گرچه راه حل و خصوصيّات اين منجى را نمىداند ، لكن اين خواسته نفسانى و روحى ، او را وادار مىكند كه به اوّلين نداى تازه‌اى كه ادعاى حل مشكلات را كرده و مدعى توانايى ايجاد رفاه و گسترش عدالت است پاسخ مثبت بدهد و به سوى او بشتابد ، و لذا اين مدعى و اين دعوت در بين اين طبقه از مردم ، موفق شده و طرفدارانى پيدا مىكند ، چون احتمال صدق اين دعوت در هر حالتى وجود دارد .\r\n( 3 ) حال اگر اين دعوت ، همان دعوت حق در آن روز موعود باشد ، اين خصوصيّت روحى مردم و اين فضاى انتظار جهانى اثر خود را خواهد بخشيد و حق و عدالت ، گسترش خواهد يافت و اگر هم دعوت باطل باشد ، جولانى خواهد داد و از بين خواهد رفت .\r\nاين بود درجات چهارگانه‌اى كه به دنبال آزمايش بزرگ خدايى در دوران پيش از ظهور پديد مىآيد و به گونه‌اى در تشكيل و تأسيس بناى عدالت در آن روز موعود سهيم است .\r\n( 4 ) و ما به روشنى مىبينيم كه اين درجات هر چه بالاتر مىرود ، افراد داراى اين خصوصيّات كمتر مىشوند ؛ و هر چه پايينتر مىرود ، افراد بيشترى در آن صف\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nقرار مىگيرند . و از اينجا است كه دارندگان اخلاص درجهء اوّل در ميان بشر اندكند ؛ و همين افراد هستند كه بعيد نيست حضرت در نظر آنها غايب نباشد ( و دليلش را قبلا گفتيم ) چنان كه اكثريّت افراد ، پيش از ظهور در درجه چهارم قرار گرفته‌اند ، و درجه دوم و سوم در بين آن دو درجه قرار گرفته ؛ دوم به اوّل نزديكتر ، و سوم به چهارم نزديكتر ، يعنى افراد درجه دوم كمتر از درجه سوم مىباشند .\r\n( 1 ) با در نظر گرفتن اين درجات ، مىتوان به سؤال پيش چنين پاسخ داد :\r\nدرجات شايسته‌اى كه از آزمايش خداوند به دست مىآيد ، در مجموع تعداد زيادى از مردم را شامل مىشود ، بلكه اكثريّت افراد را در برمىگيرد ، و تعداد اين افراد - چنان كه سؤال‌كننده گمان كرده بوده - چندان كم هم نيستند ، بلكه تعداد اندك مربوط است به آن درجه بالاى اخلاص ، و كم بودن اين افراد خاص خللى در پياده كردن عدالت نويد داده شده در آن روز وارد نمىآورد . زيرا اين افراد ويژه در آن روز براى به دست گرفتن مسئوليّتهاى بزرگ اداره مملكت حضرت ، به اندازه كافى وجود خواهند داشت و لزوم ندارد كه همه افراد بشر در آن حد و پايه از اخلاص باشند .\r\n( 2 ) به هر حال از اين نكات هشتگانه ، منشأهاى حقيقى برنامه‌ريزى خدايى براى هدايت انسان ، و تحقق عبادت كامل در جوامع بشرى كه هدف نهايى الهى است ، روشن شد . چنان كه دليل اين مطلب نيز روشن شد كه چرا بايد اين برنامه‌ريزى و مقدمه‌چينى به صورت طبيعى انجام گيرد ، و نيز بسيارى از ديدگاههاى اين برنامه الهى و آنچه را كه لازمه ظلم و ستم در طول تاريخ زندگى انسان است و رابطه آنها را با آن برنامه كلى بازگو كرديم . آنچه ناگفته ماند ، بررسى عميق و گسترده برنامه‌هايى است كه خداوند متعال پيش از دوران اسلام تا زمان معاصر ما طرح و اجرا كرده است ، كه در ضمن جهات آينده خواهيم گفت .\r\n\r\n","description":"","footnote":"","page_name":" 259 ","page_number":259},
  {"content":"\r\n\r\n( 1 )\r\n\r\nجهت دوم : برنامه‌ريزيهاى الهى پيش از اسلام\r\nمقصود بررسى مسائلى است كه مربوط به پيش از اسلام ، از آغاز آفرينش تا ظهور پيامبر اسلام ، و پيدايش شرايط مساعد و رشد افكار و انديشه‌ها براى پذيرش اسلام است .\r\nاين وابستگى را از آن جهت بررسى مىكنيم كه برنامه‌ريزى خداوند براى روز موعود گسترش عدل جهانى ، از ابتداى خلقت آغاز گشته و با هدف آفرينش در ارتباط بوده است ، و از دوران پيش از اسلام وجود داشته و تا بعد از آمدن اسلام نيز كشش و ادامه داشته ، و تا وقتى كه وعده خدايى ، جامه عمل به خود نپوشد و عدالت جهانى گسترش نيابد ، اين برنامه ادامه خواهد يافت .\r\nلذا شايسته چنان است كه اين بحث را از چندين جنبه در ضمن نكاتى چند بررسى كنيم :\r\n( 2 )\r\n\r\nنكته اوّل : هماهنگى و همكارى اجمالى پيامبران در اين برنامه\r\nاين مطلب را در گذشته به طور مختصر بيان كرديم و اكنون مىبايست برداشتى اساسى از اين بحث كرده و به تفصيل به بررسى آن بپردازيم .\r\nبشريّت در آغاز پيدايش ، شرط اوّل و دوم « 6 » گسترش عدالت در سطح جهانى را نداشت ، او عدل كامل را نمىشناخت ، و بر فرض كه مىشناخت آماده پذيرش و اجرا و فداكارى در راه تحقق آن نبود ، از اين جهت چاره‌اى جز گذراندن دورانى طولانى در تمرين و آزمايش نداشت ، تا در او آمادگى ايجاد شود . ( و اين خود جزئى از برنامه‌ريزى الهى به حساب مىآمد ) پيامبران الهى در راه ايجاد اين حالت و اين آمادگى در مردم كوشيده و سعى داشتند كه به بشر مفهوم راستين عدالت كامله را بفهمانند . هر يك از پيامبران در تحقق اين هدف به طور كلّى يا جزئى مشاركت و همراهى مىنمودند ؛ چه اينكه مردم آن زمان هدف او را درك كنند يا نه ، زيرا آنچه كه براى آنها اهميّت داشت ، همان تربيت\r\n\r\n\r\n","description":"","footnote":"\r\n( 6 ) امّا شرط سوم كه شناخت كيفر و پاداش اخروى باشد ، در دعوت پيامبران به صورتهاى گوناگون مطرح شده است و لذا آنچه كه فعلا در اين بحث اهميّت دارد ، گفتگو دربارهء دو شرط اوّل است .\r\n","page_name":" 260 ","page_number":260},
  {"content":"\r\n\r\nو رشد افكار بود ، و توجّه مردم به اصل برنامه چندان اهميّتى نداشت .\r\n( 1 ) اين تربيت به حد نهايى خود - كه توانايى فهم و ادراك مفهوم عدالت كامله باشد - رسيد . در چنين حالتى خداوند متعال ، تجسّم واقعى آن طرح را به صورت « اسلام » بر بشريّت عرضه كرده و شرط اوّل تحقق يافت .\r\nاز آن زمان تا كنون هنوز انسانها نتوانسته‌اند شرط دوم را در خود محقق سازند ، و هنوز آمادگى كامل براى پذيرش عدالت و فداكارى در راه آن را در خود ايجاد نكرده‌اند ، ولى در اين راه گام برمىدارند و روزى به آن پايه خواهند رسيد .\r\nتمام پيامبران تربيت فكرى و تعاليم خود را طورى مطرح مىكردند كه نسبت به شرط دوم نيز مردم را آماده سازند ، بدان معنى كه مىكوشيدند در مردم ، اخلاص و فداكارى در راه خدا را ايجاد كنند . آنان همكارى خود را در راه ايجاد شرط اوّل با ابلاغ احكام و دستورات خدايى انجام داده و مشاركت خويش را در راه ايجاد شرط دوم با فداكارى و از خودگذشتگيها و تقديم خون پاك خويش در راه خدا نشان داده‌اند .\r\n( 2 ) تربيت نخستين آنها نتيجه كامل خود را داده ، ولى تربيت دوم هنوز به مرحلهء نتيجه كامل نرسيده است ؛ زيرا عوامل نفسانى و خواسته‌هاى نامشروع و كژانديشيهاى بشر ، كه حق را در نظر آنان تلخ ، و عدالت را دشوار جلوه مىدهد ، باعث مىشود كه تنها تعداد اندكى از آنان به آمادگى براى فداكارى در راه تحقق عدالت دست يابند و اين امر خواه ناخواه حركت كاروان بشريّت را به سوى منزل اخلاص و از خودگذشتگى كند مىكند .\r\n( 3 )\r\n\r\nنكته دوم : دعوت انبياء در جهت تحقق حكومت جهانى عادل\r\nپيامبران هيچ‌گاه از تبليغ مردم دست برنداشته ، به اشكال گوناگون غرض اصلى از آفرينش بشر را به آنان يادآورى مىنمودند . به اين صورت كه به آنان اعلام مىكردند كه : در آينده روزى فرا خواهد رسيد كه در آن عدالت الهى بر جهان حكمفرما ، و هرگونه ستم و بيداد ريشه‌كن خواهد شد . ما پيوسته آواى اين تبليغ را در كنار ديگر عقايد و دستورات اديان آسمانى شنيده‌ايم ، كه در اين باره اتفاق نظر داشته‌اند ، گرچه نام آن پيشوايى را كه كاروان عدالت را رهبرى خواهد\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nكرد ، به اختلاف ذكر كرده‌اند ؛ لكن از آنجا كه زمان آنها به فرارسيدن آن روز چندان نزديك نبوده و شرايط لازمه فراهم نشده بود ، لزومى نمىديدند كه درباره آن روز به تفصيل سخن گويند و جزئيّات را بازگو كنند .\r\n( 1 ) و لذا نمىشود با استناد به متون اديان پيشين ، اختلافاتى را كه در اين زمينه در عقايد اديان گوناگون آمده است بر طرف ساخته و مرتفع سازيم ، و فقط آنچه مىتوانيم بگوييم آن است كه قدر مشترك بين عقايد تمامى اديان و نتيجه تبليغ تمامى انبياى الهى ، اعتقاد به روز موعود و نويد به گسترش عدل و داد در صحنه گيتى است ؛ لكن جزئيّات آن و خصوصيّات رهبر و زمامدار و ديگر تفصيلات ، به بيانات گوناگون و مختلف ذكر شده و بافته‌ها و خيالات افكار بشرى كه از الهامات خدايى سرچشمه نگرفته بوده ، بر آن اضافه شده است .\r\n( 2 ) و از همين جا مىتوانيم اتفاق نظر تمام اديان را به همراه هدف اصلى آفرينش از ايجاد خلقت تفسير كنيم ، و به اشكالات و شبهات مستشرقين مغرض پاسخ گوييم كه گفته‌اند : « برخى از اين اديان ، عقايد خود را از اديان باستانى گرفته و ريشه و اصل اعتقاد به روز موعود در اساطير و افسانه‌هاى كهن بوده است » ؛ و بدين وسيله خواسته‌اند اصالت اعتقاد مهدويّت را انكار نمايند .\r\nاين سخن ، باطل و گزاف است . اعتقاد به روز موعود ، عقيده‌اى اصيل و صادق است . تمامى اديان الهى از راه وحى به آن معتقدند و در آن اتفاق نظر دارند و به يك مسأله كه هدف اساسى و اصلى آفرينش انسان است اشاره كرده‌اند . و دانستيم كه وقتى هدف اصلى آفرينش ، رسيدن به حدّ خلافت الهى است ، تبليغ و اعلام آن هدف از همان روزهاى نخست آفرينش به وسيله پيامبران الهى امرى طبيعى و عادى خواهد بود .\r\n( 3 ) و نيز به راحتى مىتوانيم پاسخ ياوه‌سرايان ديگرى را بدهيم كه گفته‌اند اعتقاد به روز موعود و قيام حضرت مهدى - عليه السلام - از احساس ظلم و شدت اشتياق به حكومت عدل بر روى زمين سرچشمه مىگيرد ؛ زيرا ما انگيزه راستين اين اعتقاد را دانستيم ، و هيچ‌گاه اشتياق به گسترش عدل نمىتواند منشأ پيدايش اعتقادى اصيل باشد . چون هر فرد و يا جامعه‌اى كه اميدوار به ريشه‌كن شدن ظلم و ستم مىشود ، هميشه دوست دارد كه اين مسأله در زمان خود او باشد تا از آن\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nبهره‌مند گردد ، لكن عقيده به پيدايش حكومتى جهانى در آيندهء تاريخ بشريت كه چندان هم مصلحتى و فايده‌اى براى او ندارد ، ارتباطى به احساس ظلم و ستم بر خود فرد ندارد و نمىتواند ناشى از آن باشد ، مخصوصا كه لازمه اعتقاد به آن روز و رسيدن به آن موقعيّت ، تحمل ظلم و سختيها و فداكاريها و از خودگذشتگيها در راه آن باشد - كه دليلش را خواهيم گفت - زيرا كه آن در واقع عقيده داشتن به فزونى ستم و بيداد و سختيها و درگيريها در هر زمان معاصرى است و به هيچ وجه اشتياق به عدل و دادگرى زودرس نمىباشد .\r\n( 1 ) و از همين جا مىفهميم كه تنها منشأ پيدايش اين عقيده از زمانهاى بسيار دور و ادامه آن تا زمان ما ، فقط همان تبليغ پيامبران الهى به دستور پروردگار و به وسيله وحى بوده است . و هرگاه آن را با اعتقاد خود در مورد حضرت مهدى تطبيق كنيم - كه دليل و برهان كامل بر صحّت آن موجود است - به روشنى و آسانى مىتوانيم بفهميم كه چگونه حضرت مهدى - ارواحنا فداه - رهبر ذخيره شده الهى براى تحقق بخشيدن به هدف نهايى آفرينش است . و مىيابيم كه همه پيامبران الهى همگى به ظهور او نويد داده‌اند ، تا چه رسد به نبى مكرم اسلام كه روايات متواترى از آن حضرت به ما رسيده است - و به خاطر اختلاف لغات و زبانها و تحريفاتى كه در اديان آسمانى بعد از رحلت پيامبرشان روى داده است ، در اسم او اختلاف شده و چندين اسم براى آن حضرت ذكر كرده‌اند .\r\n( 2 )\r\n\r\nنكته سوم : عدم تحقق برنامه‌ريزى الهى در دوران پيامبران گذشته\r\nبراى هيچ يك از پيامبران اين موقعيت پيش نيامده كه بتواند هدايت عموم افراد بشر را به عهده گيرد و در مقام رهبرى جهانى قرار گيرد ، و بتواند روز موعود را ايجاد كند ؛ و در برنامه‌ريزى الهى نيز اين مطلب وجود نداشته ، زيرا هيچ يك از دو شرط اساسى موجود نبوده است :\r\n( 3 ) امّا نسبت به شرط دوم ، كه عبارت بود از فداكارى و از خودگذشتگى و اخلاص در راه ايجاد عدالت جهانى ؛ به خاطر آنكه در امّتهاى پيشين هيچ‌گاه اين حالت به وجود نيامده است ، و كافى است كه به نصوص و متون وارده در اين باره مراجعه كنيم تا حال انسانها را در زمان آن پيامبران بدانيم . وقتى يك پيغمبر\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nنتوانسته در زمان خود ، آن حد از فداكارى را در امّت خود ايجاد كند ، چگونه ممكن است بعد از وفات آن پيامبر ، آن حالت ايجاد شده باشد ؟ ! ( 1 ) امّا حضرت آدم - عليه السلام - به طورى كه قرآن مجيد درباره او سخن مىگويد : نافرمانى خدا را كرده و از مقام و درجه خود پايين آمد « 7 » و نيز فرمايد :\r\nما با آدم از پيش پيمان بسته بوديم ، او فراموش كرد و تصميم و عزمى در او نيافتيم « 8 » ، و بدون داشتن آن اراده محكم و استوار ، فرا رسيدن روز موعود امكان ندارد .\r\n( 2 ) و امّا حضرت نوح - عليه السلام - صدها سال به وعظ و ارشاد مردم پرداخت و كمترين اثرى در آنها نكرد ، تا آنجا كه به خداوند شكايت برده و عرض كرد :\r\nپروردگارا ، من قوم خويش را شبانه روز دعوت كردم و به سوى تو فرا خواندم ، گفتار من در آنها ، جز فرار آنها چيزى به بار نياورد ، و من هرگاه كه آنها را فرا مىخوانم تا مورد آمرزش تو قرار گيرند ، انگشتان خود را در گوشهايشان فرو برده و جامه‌هاى خود را جمع كرده و بر سر خود اندازند و در عناد خود اصرار ورزيده و بر بزرگ بينى خود بيفزايند و استكبار ورزند « 9 » . تا آنجا كه مجبور شد آنها را نفرين كند ، و تقاضاى بلا براى آنها بنمايد . خداوند هم دعاى او را مستجاب كرده ، آنها را در طوفان غرق كرد . و ما در اينجا نص صريحى نداريم كه حضرت نوح بعد از فرو نشستن طوفان چه اندازه توانست افرادى را مؤمن به خود نمايد ، و يا چند نفر مؤمن واقعى گرد او جمع شدند .\r\n\r\n\r\n","description":"","footnote":"\r\n( 7 ) طه / 121 .\r\n( 8 ) طه / 115 . بايد توجّه داشته باشيم كه اين گونه تعبيرات دربارهء پيامبران الهى - عليه السلام - منافات با مقام عصمت آنها ندارد زيرا اگر كلمهء عصيان و يا ذنب و گناه و يا فراموشى عهد و پيمان الهى مثلا به حضرت آدم نسبت داده مىشود ، تمامى اين عبارات مربوط به دائره و محدودهء عصمت است و در مقام عظيم و رفيع نبوّت آنها است ، نه در مقام مقايسه با ديگر افراد ، كه اصولا انبياء عظام و ائمّه معصومين در مقابل دستورات الهى همه مطيع بوده و هيچ‌گاه نافرمانى و گناهى نداشته‌اند تا مستحق عذاب الهى گردند بلكه در تمامى موارد گناه به آنها نسبت داده شده گناهى است نسبت به مقام والاى آنها و ترك اولائى است كه اگر ترك نمىكردند برايشان بهتر بود ( مترجم )\r\n( 9 ) نوح / 5 و 7 .\r\n","page_name":" 264 ","page_number":264},
  {"content":"\r\n\r\n( 1 ) و امّا حضرت ابراهيم خليل الرحمن - عليه السلام - ؛ آن حضرت بيش از پيامبران پيشين توانست در مردم تأثير بگذارد و آنها را مؤمن به خدا و خود نمايد ، لكن در عين حال نتوانست امّت را به پايه و سطح مطلوب براى گسترش عدالت مطلق برساند . همين اندازه بس است كه بدانيم در آغاز دعوت ، آن حضرت را به آتش افكندند و يك نفر پيدا نشد كه به اين كار اعتراض كند و به خاطر انسانيّت ، به حمايت از آن حضرت برخيزد . آنگاه بعد از مدتى كوتاه كه از آغاز رسالت و پيامبرى او گذشته بود ، همسر و فرزندش را در بيابانى لم يزرع و بىآب و علف گذاشت ، در حالى كه كسى را نداشت كه به او اطمينان كند و زن و فرزندش را به او بسپارد ، تا از گرسنگى و تشنگى و نيز در مقابل حيوانات و وحوش از آنها نگهدارى كند . حضرت ابراهيم ، تنها به دعا كردن براى آنها اكتفا كرده و آنها را به خداوند سپرد و خداوند خود نگهدار اين امانت او بود ، و دلهاى مردم را به سوى آنها متمايل ساخت ، تا از گوشه و كنار به سوى آنها بيايند و وسائل زندگى آنها را فراهم كنند ، و گرنه در آن بيابان از بين رفته بودند .\r\n( 2 ) و امّا امّت حضرت موسى بن عمران - عليه السلام - ؛ هر چه مىخواهى درباره آنها بگو و ترسى نداشته باش كه چه اندازه در مقابل آن حضرت سركشى كرده و هيچ‌گونه احساس مسئوليّت در مقابل دين آن حضرت نداشتند آنچه كه بر اذهان و افكار آنها حاكم بود ، اين منطق بود كه به حضرت موسى به هنگام دعوت به جهاد مىگفتند : « تو و خدايت برويد و جنگ كنيد و ما اينجا نشسته‌ايم » « 10 » آنان هيچ‌گونه آمادگى فداكارى و از خودگذشتگى ، و از دست دادن چيزى در راه پيامبر و عقيده و آرمان خود نداشتند .\r\nگوساله‌پرستى آنها در يك وقت ، و به هنگام ديگر درخواست ديدار علنى خداوند ، و سؤالات پىدرپى و بيهوده آنها در مورد گاو ماده‌اى كه مأمور كشتن آن شده بودند ، و ديگر رويدادهاى تاريخى بنى اسرائيل واضح‌تر و روشنتر از آن است كه بازگو كنيم .\r\n( 3 ) و امّا حضرت مسيح عيسى بن مريم - عليه السلام - بهترين گواه و شاهد براى\r\n\r\n\r\n","description":"","footnote":"\r\n( 10 ) مائده / 34\r\n","page_name":" 265 ","page_number":265},
  {"content":"\r\n\r\nشناخت امّت او ، همان است كه بدانيم حواريين آن حضرت كه هواداران و اطرافيان مخصوص و ويژه آن حضرت بودند ، به او گفتند : « اى عيسى بن مريم ، آيا پروردگار تو مىتواند براى ما از آسمان مائده‌اى نازل كند ؟ » « 11 » كه اين خود تشكيكى صريح و ترديدى روشن در قدرت خداوند بود ، و لذا به آنها پاسخ داد :\r\n« خدا را پروا داريد اگر ايمان آورده‌ايد . گفتند : ما مىخواهيم كه از آن مائده بخوريم و دلهايمان مطمئن شود و بدانيم كه تو به ما راست گفته‌اى و ما خود بر آن گواه باشيم . » « 12 »\r\n( 1 ) بنابراين تا اين لحظه آنان چندان اطمينانى نداشتند و يقين به راستگويى و صداقت عيسى - عليه السلام - پيدا نكرده بودند . وقتى سطح و پايه افراد درجه اوّل و اطرافيان مخصوص آن حضرت اينچنين باشد ، حال بقيه افراد امت و جامعه او معلوم است .\r\nبنابراين مىتوانيم بگوييم كه در طول تاريخ ، هيچ‌گاه بشريّت به پايه‌اى نرسيده است كه آمادگى پذيرش و برپايى عدالت جهانى را داشته باشد ، و به آن عدالت مطلقى كه در روز موعود قرار است جامه عمل به خود بپوشد تن بدهد .\r\nوقتى اين شرط اساسى در آن زمانها وجود نداشته است ، پيغمبران چه كارى مىتوانستند بكنند وقتى كه مىديدند امّت آنها در اين سطح پايين و در آن درجه اندك اخلاص و فداكارى مىباشند ؟ چگونه ممكن بود در اين راه توفيقى داشته باشند ، و حال آنكه تا همين زمان ما هم اين شرط اساسى به وجود نيامده و هنوز انسانيّت در حال رشد و تربيت است ، تا شايد روزى به آن درجه برسد .\r\n( 2 ) و امّا نسبت به شرط ديگر ، يعنى آگاهى انسانها از نظريّه عدالت كامله‌اى كه قرار است در روز موعود پياده شود .\r\nاين مسأله واضح و روشن است كه اين نظريّه نيز عملى نشده همه افراد نمىتوانستند و نمىتوانند كه تمام ابعاد آن را درك كنند ، و ممكن است اين مسأله را نيز با يكايك پيامبران و تاريخ زندگى امّت آنها تطبيق دهيم و بررسى\r\n\r\n\r\n","description":"","footnote":"\r\n( 11 ) مائده / 112 .\r\n( 12 ) مائده / 113 .\r\n","page_name":" 266 ","page_number":266},
  {"content":"\r\n\r\nكنيم :\r\n( 1 ) امّا پيامبرانى كه پيش از حضرت موسى - عليه السلام - بودند ، هدفى جز تفهيم و استقرار عقيده به وجود خداوند را در ذهن مردم نداشتند ، و فقط در مرحله ايمان به خدا و بر طرف ساختن نكات مبهم اصل مسائل اعتقادى كار مىكردند ، بدون اينكه شريعتى بياورند و قوانين وضع كنند ؛ تا اينكه كوشش و تلاش آنها در اين باره به دوران حضرت ابراهيم - عليه السلام - رسيد ، و آن حضرت توانست به صورتى روشن و مستدل عقيدهء توحيد را در بين مردم ثابت كند . و در آن زمان ، مرحله مهمى از تشريع و وضع قوانين انجام نگرفته بود ، تا چه رسد به اينكه سخن از عدالت كاملهء فراگير جهانى به ميان بيايد كه قرار است بر تمام پهنهء گيتى سايه بگستراند . « 13 »\r\n( 2 ) و امّا دوره‌اى كه از حضرت موسى شروع ، و به بعثت حضرت رسول - صلوات اللّه عليه و آله - پايان مىيابد ، بدون ترديد دورهء قانون‌گذارى تفصيلى الهى بوده است . در اين دوره ، تورات و انجيل از سوى خداوند نازل گشته است ، لكن تمام اين اديان و شرايع قوانينى را آورده‌اند كه بشريّت را براى رسيدن به درجه فهم و درك آن عدالت كامله آماده كنند ، و خود نمىخواسته‌اند پياده كنندهء آن طرح كلى جهانى باشند . بر اين مطلب مىتوان سه دليل آورد :\r\n( 3 ) دليل اوّل : ما همچون ديگر مسلمانها مىدانيم كه قوانين اديان الهى پيش از اسلام ، آن نقشه كامل جهانى نبوده‌اند ؛ زيرا معناى اينكه به اسلام ايمان آورده‌ايم ، همين است كه اسلام را ناسخ شرايع پيشين دانسته و عمل به آن دستورات را بعد از آمدن اسلام بر مردم و پيروان آن مذاهب ملغى مىدانيم . اگر يكى از آن شرايع كامل بود و نقشه و طرح كامل جهانى داشت ، مىبايست تا روز قيامت قابل عمل باشد و نسخ نشود ، تا مردم با پذيرفتن و عمل كردن به آن\r\n\r\n\r\n","description":"","footnote":"\r\n( 13 ) اگر اين بحث را مربوط به پيش از دورهء حضرت نوح بدانيم شايد با آيهء شريفهء  شَرَعَ لَكُمْ مِنَ الدِّينِ ما وَصَّى بِهِ نُوحاً  مناسبتر باشد و تشريع شريعت و دورهء قانون‌گذارى را مربوط به حضرت نوح و بعد از آن حضرت بدانيم بهتر است . ( مترجم )\r\n","page_name":" 267 ","page_number":267},
  {"content":"\r\n\r\nو فداكارى در راه آن تربيت شده و رشد يابند ، به همانگونه كه ما نسبت به آن طرح كامل و برنامه جهانى عمل مىكنيم و بدان معتقد مىباشيم .\r\n( 1 ) بنابراين اگر چنين شريعت كامله‌اى نسخ شود ، با هدف و غرض اساسى خداوند مخالف و منافى است و لذا اين امر محال خواهد بود ؛ ولى مىبينيم كه آن شرايع ، نسخ شده و اعتقاد ما مسلمانها بر اساس براهين و ادله محكمه بر اين است كه ديگر ، آن شرايع قابل عمل نيستند و نسخ شده‌اند . لذا نمىتوانيم بگوييم كه آن شرايع همان طرح كامل و نقشه نهايى براى استقرار حكومت عادله در سطح جهان مىباشند .\r\n( 2 ) دليل دوم : ما دليلى نداريم كه آن اديان و شرايع پيشين ، از هر جهت كامل و تمام بوده‌اند به طورى كه بتوانند تمام شئون زندگى فردى و اجتماعى انسانى را در برگيرند . و شايد بهترين و روشنترين دليل براى اين مطلب همان سخن مشهورى است كه از قول حضرت عيسى - عليه السلام - نقل شده است كه آن حضرت فرموده است : « كار خدا را به خدا ، و كار قيصر را به قيصر واگذار كن » .\r\nواگذارى كار قيصر به قيصر ، كه فرمانرواى دنيوى است ، تا سلطه و فرمانروائيش را ادامه دهد ، بدان معنى است كه حضرت مسيح به امور مربوط به دنيا و مسائل مربوط به قضاوت و امور جنايى و اقتصادى و مادى زندگى كارى نداشته و در اين زمينه قانون و برنامه‌اى نياورده است ؛ و لذا فرموده است كه اين كارها را به قيصر و حكومتهاى بشرى و دنيوى واگذار كنيد تا وضع زندگى اجتماعى مردم به هم نخورد و دچار از هم گسيختگى و پراكندگى نگردد .\r\n( 3 ) اين دليل مخصوص مسيحيان است ، و از آن جهت كه آنها معتقد به كتب موجودهء خود مىباشند و اين عبارت در انجيلى كه هم اكنون مورد قبول آنها است وارد شده است ، مىبايست اين مضمون را قبول داشته و پايبند بدان باشند ! « 14 » ( 4 ) و امّا ما مسلمانها ، هر آنچه را كه در اناجيل موجوده باشد ، لازم نيست قبول داشته باشيم ( چنان كه در مباحث مربوط به اين مطالب ثابت شده است ) . البته\r\n\r\n\r\n","description":"","footnote":"\r\n( 14 ) انجيل متى ، اصحاح / 22 .\r\n","page_name":" 268 ","page_number":268},
  {"content":"\r\n\r\nما نمىتوانيم كه نقصان و كمبودى را در شريعت حضرت مسيح قائل باشيم ، زيرا ديانت حضرت مسيح از سوى خداوند آمده و در دستورات خداوند اشكال و نقصى وجود ندارد ، گرچه همان هم نيز با در نظر گرفتن شرايط زمانى و مكانى قابل احتمال هست كه خداوند در آن زمان براى چنان انسانها با چنان شرايطى ، يك چنين دستورى را داده باشد .\r\n( 1 ) دليل سوم : ما دليلى نداريم كه آن شرايع ، جهانى و براى تمام افراد بشر بوده‌اند ، زيرا ممكن است با در نظر گرفتن پيروان آن اديان بگوييم كه آن شرايع و اديان مخصوص منطقه و قوم مخصوصى همچون بنى اسرائيل بوده ، و لذا مىبينيم كه هر دو كتاب تورات و انجيل بر اهميّت قوم بنى اسرائيل تأكيد فراوان كرده و آنها را امّت برگزيده الهى مىداند ، و نيز مىبينيم كه يهوديان تا كنون يهودى شدن شخص ديگرى از غير بنى اسرائيل را نمىپذيرند ، زيرا معتقدند كه يهوديّت ، فقط دين بنى اسرائيل و فرزندان حضرت يعقوب مىباشد .\r\nوقتى وضعيّت آن اديان اين گونه باشد ، نمىتوان گفت كه آن طرح كامل جهانى و فراگير كه ضامن استقرار عدالت جهانى است در اين اديان وجود دارد ، بلكه به خودى خود نسبت به آن قاصر و كوتاه خواهد بود .\r\n( 2 ) گرچه از نظر اسلامى اين مطلب درست نيست كه تنها دين الهى دين يهود يا مسيحيّت باشد و آن هم مخصوص اقوام ويژه‌اى تا روز قيامت ، لكن از نظر كسانى كه پايبند به آن هستند - چه يهوديان و چه مسيحيان - خصوصا يهوديها كه آن را جزء عقايد اساسى ديانت خود قرار داده‌اند ، ديگر نمىشود گفت كه دين آنها داراى طرح كامل جهانى است .\r\n( 3 ) به هر حال اين مسأله ثابت شده كه پيش از ديانت اسلام ، هيچ‌گونه طرح و برنامه جامع و كاملى براى استقرار حكومت جهانى و عدالت گسترده در سراسر گيتى وجود نداشته است . بنابراين هيچ‌يك از دو شرط اساسى براى تحقق روز موعود و گسترش عدالت مطلقه جهانى موجود نبوده است و لذا هيچ‌يك از پيامبران نمىتوانسته‌اند رهبرى مردم را براى استقرار و تحقق آن هدف نهايى به عهده بگيرند .\r\n\r\n","description":"","footnote":"","page_name":" 269 ","page_number":269},
  {"content":"\r\n\r\n( 1 )\r\n\r\nجهت سوم : برنامه‌ريزى الهى بعد از اسلام\r\nمقصود از عنوان فوق آن سلسله برنامه‌ريزيهايى است كه از آغاز پيدايش اسلام شروع شده و تا روز موعود ادامه دارد ، و مىبايست كه موضع اسلام را در اين برنامه‌ريزى ، و جايگاه رهبران اسلامى ، و تأثيرى را كه در اين كار داشته‌اند ، بشناسيم .\r\nو در اين باره در ضمن چندين نكته سخن خواهيم گفت :\r\n( 2 )\r\n\r\nنكته اول : اسلام ، دين خاتم\r\nاسلام تنها طرح و برنامه عدالت كامل است كه خداوند متعال آن را براى اجرا در آن روز موعود ذخيره كرده است .\r\nدليل ما بر اين مطلب ، عبارت است از ادله قطعيّه‌اى كه خاتميّت اين دين الهى را اثبات مىكند ، و مىگويد كه بعد از پيامبر اسلام پيامبر ديگرى نيست ، و اينكه : « حلال حضرت محمّد - صلّى اللّه عليه و آله و سلّم - تا روز قيامت حلال ، و حرام او تا روز قيامت حرام است » . اگر اين دين كمبودى مىداشت و ناقص بود ، غرض و هدف الهى برآورده نمىشد و بر خداوند متعال لازم بود كه با فرستادن پيامبرى ديگر و طرح شريعت و قانونى ديگر ، غرض و هدف خود را برآورده نسازد ، و اين بر خلاف آن دليل قطعى است كه مىگويد : بعد از پيامبر اسلام پيامبر ديگرى نخواهد آمد .\r\n( 3 ) به اضافه دلائل مسلّم ديگرى كه جهانى بودن دعوت اسلامى را اثبات مىكند و گوياى فراگيرى و شمول دستورات اسلام براى هر مسأله و مشكلى است و مىگويد كه : هيچ رويدادى نيست مگر اينكه داراى حكمى است . و اين گونه عبارات گوياى آن است كه ديانت مقدسهء اسلام ، شايستگى اينكه برنامه و طرح عدالت كامله براى روز موعود باشد دارد .\r\nالبته اين مطلب روشن است كه اين ادله از زاويه ديد اسلام ، و بعد از اثبات حقانيّت آن است ؛ و الا اگر بخواهيم از ديدگاه ديگر به آن بنگريم ، مىبايست كه ابتدا حقانيّت اسلام را اثبات كنيم و بعد مسائل آن را بررسى نماييم . و اين بحث\r\n\r\n","description":"","footnote":"","page_name":" 270 ","page_number":270},
  {"content":"\r\n\r\nمربوط به جاى خود ، و مباحث مربوط به اثبات عقائد است .\r\n( 1 ) ممكن است كسى بگويد : پس چرا تعاليم اسلام ، پيش از زمان پيامبر اسلام نازل نشده است تا از همان آغاز آفرينش طرح و نقشه كامله براى همه دوره‌ها باشد ؟\r\nپاسخ اين مطلب از مباحث گذشته به دست مىآيد كه در آن زمانها فكر بشر قاصر بوده و نمىتوانستند آن طرح كامل و آن نقشه نهايى را درك كنند ، و پيامبران سابق در راه تربيت بشر كوشيدند تا او را به اين درجه از فهم و درك برسانند ، و امكان نداشت كه خداوند متعال برنامه و طرحى را براى افرادى كه توانايى درك و فراگير آن را ندارند بفرستد ، زيرا هيچ‌گونه اثرى بر آن مترتب نبود .\r\n( 2 ) بنابراين مىبايد ما هم اكنون معناى قصور و كوتاهى فكر انسانها را در دوره‌هاى گذشته نسبت به فراگيرى تعاليم اسلامى روشن سازيم .\r\nبه راستى چنين است كه بسيارى از تعاليم اسلام را انسان دوره‌هاى پيش نمىتوانست بفهمد و درك كند ، به طورى كه اگر او را دعوت به آن مسائل و تعاليم مىكردند دچار شگفتى شده و متحير مىگشت ، و صرف ايمان آوردن به آنها دشوار بود تا چه رسد به فهم و درك آن ، و تا چه رسد به اين كه بخواهند آن را در جامعه خود پياده كنند . و كافى است كه در اين مورد چهار جنبه را بررسى كنيم :\r\n( 3 ) جنبه اوّل : درجه و سطح عقيده اسلامى درباره توحيد خالص خدا و تجرّد او به اين روشنى و وضوحى كه در شريعت اسلام هست در ديگر اديان الهى وجود ندارد ، و اين عقيده در گفتار پيامبران در حال تطوّر و دگرگونى بوده و رو به كمال داشته است . و هر پيامبرى به اندازهء ميزان فكر و فهم و انديشه مردم زمان خود در اين باره سخن گفته است .\r\nاين مطلب براى كسى كه دعوتهاى سلسله پيامبران را بررسى مىكند ، روشن و واضح است .\r\n( 4 ) پيامبران پيش از حضرت موسى - عليه السلام - را مىبينيم كه وقتى درباره\r\n\r\n","description":"","footnote":"","page_name":" 271 ","page_number":271},
  {"content":"\r\n\r\nصفات خداوند صحبت مىكردند ، آن گونه از صفات را متذكر مىشدند كه در آثار و افعال خداوند ظاهر بود ؛ مثل اينكه : « ابر و باران را بر شما مىفرستد تا پياپى بر شما ببارد ، و شما را با اموال و فرزندان مدد مىرساند ، و براى شما باغها و رودخانه‌ها قرار داده است ؛ چه شده است كه شما براى خداوند احترامى قائل نيستيد ، خدايى كه شما را در حالتهاى گوناگون آفريده است . آيا نمىنگريد كه چگونه هفت آسمان را روى هم آفريده ، و ماه را نورانى و خورشيد را همچون چراغى قرار داده است ؟ ! » « 15 » ( 1 ) و تنها در مورد گفتگو و مباحثه حضرت ابراهيم خليل - عليه السلام - مىبينيم كه براى اثبات وجود خداوند و يگانگى او ، برهان و دليلى اقامه كرده است ، كه نسبت به آنچه در ديانت مقدسه اسلام آمده ، بسيط و ساده است .\r\nما امروزه مىبينيم كه يهوديان ، به گونه‌اى براى خدا جسم قائل هستند ، و مسيحيان نيز به گونه‌اى به تعدد خداوند معتقد مىباشند ؛ و مىدانيم كه اين عقائد باطل ، به طور قطع و مسلّم در ديانت الهى آنان نبوده است و پيامبران الهى چنين مطالبى را نگفته‌اند ، ولى در عين حال در فرمايشات آن پيامبران ، چيزى هم كه مخالف آن عقايد باشد و يا بطلان آنها را صريحا اثبات كند ، به آنها نرسيده است ، و الّا ملتزم به اين عقائد نمىشدند ؛ و معناى آن اين است كه حضرت موسى و عيسى - عليهما السلام - با صراحت و روشنى ، تجرّد كامل حق و توحيد خالص را به خاطر پايين بودن سطح فكر مردم معاصر خود نتوانستند بيان كنند .\r\n( 2 ) جنبه دوم : انديشهء دعوت جهانى كه اسلام برپاىدارنده آن است ، بدين گونه نبوده است كه ملتها و اقوامى كه پايبند مسائل قومى و قبيله‌اى و تعصبات نژادى و عواطف و احساسات گروهى بوده‌اند ، بتوانند آن را در انديشه خود راه دهند ؛ و لذا در برخى از اقوام همچون يهود ، انديشهء « ملّت برگزيدهء خدا » پديد آمده و دعوت پيامبران الهى را مخصوص خود دانستند و ديگر ملتها را محروم از دعوت پيامبران مىپنداشته و تنها خود را شايسته پذيرش دستورات و اوامر الهى مىدانستند .\r\n\r\n\r\n","description":"","footnote":"\r\n( 15 ) نوح / 11 و 16 .\r\n","page_name":" 272 ","page_number":272},
  {"content":"\r\n\r\n( 1 ) جنبه سوم : انديشه وجود يك حكومت و دولتى منظم و داراى انسجام كه رسول خدا - صلّى اللّه عليه و آله - آن را تأسيس كرد و پياده كردن آن را به جانشينان حقيقى پس از خود محوّل فرمود . اين انديشه را ملتهاى پيش از اسلام نمىتوانستند به هيچ صورت بفهمند . آنها در فضايى اختصاصى و قبيله‌اى مىزيستند ، حتى نظامهاى شاهنشاهى ، در آن اعصار - مانند حكومتهاى فراعنه و قياصره - چيزى جز شكل توسعه‌يافتهء حكومت قبيله‌اى و زمين‌دارى نبود كه مدّعى بود مالك تمام راضى و كشاورزان - كه در آن زمان اكثر افراد ملّت را تشكيل مىدادند - مىباشد .\r\nو لذا امكان نداشت كه اديان و شرايع گذشته بتوانند به نحوى نظامى ادارى يا حكومتى منظّم ايجاد نمايند ، بلكه پيامبران و اوصياى آنان سعى داشتند كه به صورت فردى ملتهاى خود را رهبرى نمايند ، و در عين حال كه حكومت ظاهرى به دست همان كسانى كه در آن اعصار بر جامعه مسلّط بودند ، باقى مىماند ، برنامهء خود را انجام مىدادند . « 16 »\r\n( 2 ) جنبه چهارم : ما در ديانت مقدسه اسلام ، دقت و نظم خاصى را در فهميدن احكام و دستورات الهى مىبينيم ؛ هم در عبادات ، و هم در معاملات و كيفرها و مسائل اخلاقى ؛ به صورتى كه امكان نداشت كه امتهاى سابق آن را درك كنند و اين مسأله براى هر كس كه مختصر مراجعه‌اى به كتاب و سنّت داشته باشد و با ديگر كتب آسمانى همچون تورات و انجيل مقايسه كند ، روشن است .\r\nبنابراين هرگز امكان ندارد كه شريعت تورات و انجيل بخواهد طرح كامل براى اداره جهان باشد ، و امتهاى پيشين توانايى درك و اجراى چنين طرحى را مسلّما نداشته‌اند . و با اين مقدمه ثابت مىشود كه چرا احكام و قوانين و دستورات\r\n\r\n\r\n","description":"","footnote":"\r\n( 16 ) داستان حضرت داوود و سليمان و قضيهء خارج ساختن حضرت موسى بنى اسرائيل را از مصر ، و وعدهء ايجاد يك جامعهء نمونه به آنها و ظاهر آيهء شريفهء  وَ نُرِيدُ أَنْ نَمُنَّ عَلَى الَّذِينَ اسْتُضْعِفُوا فِي الْأَرْضِ  و آيهء شريفهء  كَمَا اسْتَخْلَفَ الَّذِينَ مِنْ قَبْلِهِمْ  محكمى استدلال نويسنده بزرگوار ما را از بين برده و جاى مناقشه و سؤال را باز مىكند كه بهر صورت سليمان پيامبر هم از نظامى ادارى و تشكيلاتى در ادارهء مملكت الهى خود برخوردار بوده است . ( مترجم )\r\n","page_name":" 273 ","page_number":273},
  {"content":"\r\n\r\nاسلامى در شرايع قبلى نازل نشده ، و چرا از آغاز پيدايش انسان خداوند متعال آخرين ديانت را بر مردم نفرستاد .\r\n( 1 )\r\n\r\nنكته دوم : [ عدم وجود شرط دوم در زمان پيامبر 
  ]\r\nرسول گرامى اسلام ، در زمانى مأمور ابلاغ طرح عدالت كامل جهانى شد كه انسانها به پايه مطلوب براى فهم و درك آن رسيده بودند ، و لذا رسول خدا - صلّى اللّه عليه و آله - آن طرح و برنامه را به آنها ابلاغ كرد و به آنها نويد استقرار آن عدالت جهانى را داد ؛ لكن با كمال تأسف چون شرط دوم آن ، كه وجود انسانهاى تربيت يافته باشد وجود نداشت ، آن حضرت خود نتوانست آن طرح را پياده كند ، چنان كه تاكنون نيز آن شرط تحقق نيافته است .\r\nبنابراين انگيزه عدم استقرار حكومت عادله جهانى در دوران انبياى پيشين ، نبود دو شرط بود ؛ ولى در پيامبر اسلام يك شرط ؛ زيرا كه شرط اوّل را پيامبران خدا به تدريج و با كوشش پىگير خود ايجاد كرده و انسانها را به پايهء درك و رشد فكرى رسانده بودند .\r\n( 2 ) ممكن است كسى بپرسد : چطور شد پيامبران كه در ايجاد يك شرط موفقيّت داشتند و توانستند آن را ايجاد كنند ، در ايجاد شرط ديگر توفيقى براى آنها حاصل نشد ؟\r\nپاسخ اين سؤال را از دو ديدگاه مىتوان داد :\r\n( 3 ) ديدگاه نخست : پيدايش شرط اوّل ، يعنى رسيدن بشر به پايه و سطحى كه بتواند عدالت كامل جهانى را درك كند ، به درجاتى آسانتر از شرط دوم است كه رسيدن انسان به درجه عالى اخلاص و از خودگذشتگى باشد ؛ زيرا تربيت فكر و فرهنگ و بينش يك انسان ، كمتر به موانع برخورد مىكنند و عوامل بازدارنده‌اى كه در سر راه وجدان و فداكارى انسانى وجود دارد ، در سر راه بينش و فهم انسانها وجود ندارد ؛ شهوتها و هوى و هوسها كمتر جلو درك و فهم علم انسان را مىگيرد تا وجدان انسانى را ؛ چه بسا اشخاصى كه از نظر فهم و شعور و علم در سطح بالايى هستند ، لكن در مقام عمل و در دست برداشتن از گناهان و شهوتها\r\n\r\n","description":"","footnote":"","page_name":" 274 ","page_number":274},
  {"content":"\r\n\r\nناتوان ، و يا در هنگام فداكارى و ايثار ، منفعت طلب و خودخواه مىشوند . و اين طبيعى است كه تربيت در مرحله فكر و بينش ، زمانى كمتر از تربيت در مقام خودسازى و اصلاح نفسانى را لازم دارد . ( بر طبق مثل مشهور : ملا شدن چه آسان ، آدم شدن چه مشكل ؛ و يا : ملا شدن چه مشكل ، آدم شدن محال است .\r\nمترجم ) ( 1 ) و اين طبيعى است كه انسان به صرف رسيدن به درجه اوّل و به اصطلاح ، فهميده شدن و ملا شدن ، فورا در درجه دوم قرار نمىگيرد و مدتها كار دارد تا آدمى به حد و درجهء دوم برسد .\r\nو لذا ممكن است كه انسانيّت به حد و پايه مطلوب فرهنگى برسد و از نظر علمى پيشرفتهاى چشمگيرى بكند و شايسته عرضه شدن و فهميدن طرح كامل و نقشه نهايى براى اداره جهان بشود ، در عين حال كه هنوز به پايه مطلوب نسبت به شرط دوم نرسيده باشد و نتواند رهبرى و پيشوايى جهان را در ظل رهبرى شخص خاتم الانبياء به دست گيرد .\r\n( 2 ) ديدگاه دوم : انسانها در مرحله وجدان و اخلاص ، هر چند هم كه تحت تربيت پيامبران پيشرفت كرده باشند ، در عين حال به آن حد و پايه مطلوب نرسيده‌اند كه بتوان بار مسئوليّت اجراى عدالت جهانى را بر دوش آنها گذاشت ؛ زيرا پياده كردن هر طرحى ، مبتنى بر معرفت و شناسايى كامل آن است . وقتى براى شناخت آن به تمام جزئيّات و احكام و دستورات ، مدتها وقت لازم داشته تا تحت تربيت پيامبران انسانها به آن حد برسند ، براى اجراى آن نيز مدتها وقت لازم است كه يكايك جزئيّات را درك كرده و نسبت به آن پايه اخلاص و فداكارى برسند .\r\n( 3 ) و لذا براى موفقيّت آن طرح در روز موعود ، مىبايست كه انسانها از لابلاى شرايط و برخوردهاى معين و معلومى بگذرند و خود را كاملا با آن طرح منطبق سازند . و از آنجا كه اين هدف الهى عالىترين هدف و برترين ايده‌ها براى بهتر زيستن انسان است ، بر امّت اسلامى لازم و واجب است كه شرايط پيدايش و تحقق آن هدف را در نظر بگيرد و با در نظر گرفتن آن شرايط به زندگى خود\r\n\r\n","description":"","footnote":"","page_name":" 275 ","page_number":275},
  {"content":"\r\n\r\nادامه دهد .\r\n( 1 ) ما آن شرايط و ويژگيها را مىتوانيم در ضمن چند امر خلاصه كنيم :\r\nامر اوّل : قطع شدن وحى و ارتباط انسان به صورت مستقيم با خداوند ، پس از رحلت رسول اكرم - صلّى اللّه عليه و آله .\r\nامر دوم : پايان يافتن برنامهء تحقق موفقيّت‌آميز شريعت كامل با رحلت آن حضرت و يا نهايتا با پايان پذيرفتن دوره اوّل خلافت .\r\nامر سوم : پايه‌گذارى شدن حكومت در كشورهاى اسلامى ، بر اساس مصالح و منافع شخصى حكومتها و سياستهاى تجاوزكارانه و انحرافى .\r\nامر چهارم : پائين بودن سطح مسائل اخلاقى به صورتى عمومى در بين مردم ، كه عموما مصالح فردى و شخصى را بر منافع و اهداف دينى و الهى ترجيح مىدهند .\r\n( 2 ) هر يك از اين امور به تنهايى كافى است كه موجب يأس و نوميدى از اجراى اسلام و پياده شدن تعاليم عدالت‌بخش آن شود ، و لذاست كه هر انسانى به طور مداوم نيازمند تقويت اراده دينى خود است كه هميشه در مقابل مسائل اسلامى ، احساس مسئوليّت كند ، كه هر قدر بتواند خود را مسئول و متعهد ببيند ، به همان اندازه از اين ميدان آزمايش و امتحان خدايى موفق و پيروز بيرون آمده است .\r\nلكن اين اندازه براى برپايى عدالت جهانى كفايت نمىكند ، بلكه بايد آزمايشى دشوارتر پيش آيد تا همگان غربال شوند و حقيقت هر فردى معلوم شود ، و آنچه در باطن اشخاص است ، به ظاهر آيد ، و هر آن كس كه بيهوده ، ادعايى داشته و خود را شايسته برپايى عدالت جهانى مىديده ، از اين ميدان آزمايش ، رو سياه بيرون آيد .\r\n( 3 ) اين آزمايش دشوار الهى ، به دو صورت انجام گرفته و امّت اسلامى - بلكه عموم انسانها در طول تاريخ - تاكنون با اين دو آزمايش دست به گريبان بوده‌اند :\r\nاوّل : غيبت و پنهانى حضرت بقيّة اللّه - ارواحنا فداه : اين غيبت و پنهانى براى بسيارى از انسانهاى ناآگاه و بىاطلاع موجب شك و ترديد ، بلكه انكار نسبت به وجود مقدّس آن حضرت شده است .\r\n\r\n","description":"","footnote":"","page_name":" 276 ","page_number":276},
  {"content":"\r\n\r\nدوم : جريان بازدارنده از اسلام : مقصودم از اين كلمه جرياناتى است كه با اسلام دشمنى داشته و در طى آن جريانات ، مردم را از اعتقادات اسلامى بازداشته و باعث خروج از اسلام شده‌اند ؛ همچون جريان تبشير مسيحى استعمارى ، و تمدن غربى كه مبتنى بر اساس ماديّت و انكار ما وراء الطبيعه است ، و مكتبهايى ماديگرا همچون كمونيسم ، و ماركسيسم و اگزيستانسياليسم و ديگر مكاتب مادى كه باعث برگرداندن هزاران نفر از اعتقادات اسلامى شده است .\r\n( 1 ) در كنار وجود اين دو وضعيّت بسيار لغزنده و خطرناك ، نگهدارى اخلاص و الا كارى بس دشوار ، و جهادى سخت و مشكل است ، و براى نگهدارى آن ، كوشش و تلاش بسيارى لازم است ؛ تا چه رسد به اينكه كسى بخواهد در مقابل اين همه عوامل بازدارنده ، بر اخلاص و اعتقاد خود بيفزايد و سطح خود را بالاتر برد . و « آن كس كه دينش را حفظ مىكند همچون كسى است كه آتشى را در كف دست نگه داشته است » و افراد با اخلاص در درجه بالا ، در نهايت كمى و ندرت مىباشند . ولى البته اگر مراتب سه‌گانه يا چهارگانه اخلاص را كه سابقا گفتيم در نظر بگيريم ، شايد جمعيّت بيشترى را از اين مقدار در برگيرد .\r\n( 2 ) اين درگيريها و آزمايشها ، پيوسته در حال گسترش و فزونى است ، و ميدانها و شرايط امتحان و آزمايش الهى روز به روز بيشتر و پيچيده‌تر مىشود ، تا آنجا كه انسان مجبور مىگردد دينش را از دست بدهد و از دستورات الهى سرپيچى كند و با تهديدها و تطميع‌ها نسبت به تعاليم مذهبى بىتفاوت باشد ، و شايد در آينده - اگر خداوند فرج و ظهور را مقدّر نفرموده باشد - با خطرات و دشواريهاى بيشتر از گذشته نسبت به دين و دنياى خود مواجه باشيم .\r\n( 3 ) بنابراين بايستى كه هر مسلمانى موقعيّت خود را درك كند و ميزان دين‌دارى و ايمان خود را بيازمايد ، و پيش از آنكه به دره هلاكت سقوط كند ، درجه اخلاص و ايمان خود را بررسى نمايد ، و خود را آماده برخورد با هرگونه مشكلى بنمايد ؛ و با پايدارى و جهاد و كوشش در مقابل آنها ، به افتخار همگامى در راه ساختن بناى عظيم عدالت كامل جهانى نائل آيد .\r\n\r\n","description":"","footnote":"","page_name":" 277 ","page_number":277},
  {"content":"\r\n\r\n( 1 ) ممكن است چنين به ذهن برسد كه اينكه گفتيم پيدايش ظلم و ستم در آزمايش و امتحان خدايى دخالت دارد ، معنايش آن است كه خداوند متعال از وجود ظلم راضى است و او خود مىخواهد كه اين همه ظلمها و انحرافات در جامعه باشد ، و اين مطلب بر خلاف ادله قطعيّه اسلامى است .\r\nاين مطلب را از دو ديدگاه پاسخ مىدهيم كه يك ديدگاه را اكنون بررسى مىكنيم و ديدگاه ديگر را ، بعد از آنكه مقدماتش را متذكر شديم ، مىآوريم .\r\nآنچه اكنون مىگوييم ، آن است كه دلائل مسلّم و محكمى در اسلام داريم كه مىگويد خداوند متعال خواهان ظلم و ستم نيست ، بدان معنى كه جايز نمىداند كسى به ديگرى ستم روا دارد و هيچ حكمى كه ستم به بار آورد در اسلام نيست ، و هيچ‌گونه ستمى در اسلام جايز نيست بلكه حرام و نامشروع است ؛ زيرا اين مسأله روشن و بديهى است كه اسلام آمده است تا بشريّت را از تاريكى ظلم و ستم به سوى روشنايى عدالت و داد ببرد ، بلكه براى عدالت كامل جهانى خطوطى را ترسيم كرده است كه در طول تاريخ هيچ مكتب و ديانتى آن چنان ترسيم نكرده است .\r\n( 2 ) و امّا به حسب تدبير تكوينى خداوند در بين مخلوقات خود ؛ در آن مرحله هم خداوند كه موجودات را آفريده از باب لطف و بخشش بوده است ، ولى علل و اسباب را طورى تنظيم نكرده است كه امكان ظلم شدن به كسى وجود نداشته باشد و قهرا ريشهء ظلم در هر حال كنده شود . زيرا در آن صورت اساسا هيچ‌گونه ستمى در كرهء زمين پديدار نمىشد . امّا البته در عين حال كه به انسانها آزادى داده و جلوى ظلم كردن آنها را به يكديگر به طور قهرى نمىگيرد ، ظالمين را نسبت به ايجاد ظلم مجبور نيز نمىسازد و آنها بر حسب اختيار و اراده خود دست به ظلم و ستم مىزنند . خداوند امكان عدم ظلم و انجام اطاعت ، هر دو را بر ايشان فراهم آورده و آنها را به هر دو طرف هدايت كرده و راهنمايى نموده ، و به آنها فهمانده است كه ظلم حرام است ، ولى آنان به اختيار خود منحرف شده و به سوء اختيار خود ظلم و ستم مىكنند ، بدون اينكه خداوند متعال را هيچ‌گونه شركتى در پديد آمدن ظلم توسّط آنان در ميان باشد .\r\n\r\n","description":"","footnote":"","page_name":" 278 ","page_number":278},
  {"content":"\r\n\r\n( 1 ) بنابراين ظلم را خدا نخواسته و اراده نكرده است ، نه به اراده تشريعيهء زيرا در شرع آن را حرام كرده است ، و نه به اراده تكوينيه ؛ زيرا مردم را وادار و مجبور به ظلم نكرده است . نهايت آنچه كه هست ، همان است كه خداوند جلو ظلم مردم را نگرفته است ، زيرا آنان را مختار آفريده و ظلم از سوء اختيار مردم سر مىزند ، و اين جلوگيرى نكردن و آزاد گذاشتن به خاطر دو هدف است :\r\nهدف اوّل : حفظ اختيار و نفى جبر ؛ كه با برهان و استدلال ثابت شده است كه خداوند مردم را مجبور نمىكند ، و اگر بخواهد بالاجبار و قهرا جلو ظلم آنها را بگيرد ، ديگر اختيار از بين مىرود ، و اين مسأله روشن است .\r\nهدف دوم : اجراى قانون آزمايش و گزينش ، كه از سوى يك فرد نسبت به ديگر افراد مفيد است و نتيجه‌بخش ؛ « تا آنكه خداوند كارى را كه انجام گرفتنى است بگذراند و آن كس كه هلاك مىشود از روى بينه و دليل باشد ، و آن كس كه زندگى مىيابد از روى دليل و برهان زنده باشد » . « 17 »\r\n( 2 ) و همچنين نسبت به عموم افراد جامعه نيز فايده بدهد ، به طور كه بزرگترين اثر را در تحقق هدف الهى از آفرينش داشته باشد ؛ زيرا آن جامعه ايده‌آل كه مورد آرزوى همگان است ، وقتى تحقق مىيابد كه پيش از آن آزمايشاتى وجود داشته باشد تا در ضمن آن آزمايشات ، دومين شرطى كه قبلا متذكر شديم محقق گردد . در بحثهاى آينده ، مفصل و مشروحتر در اين باره صحبت خواهيم كرد .\r\n( 3 )\r\n\r\nنكته سوم : بشارت پيامبر اسلام و ائمّه هدى به روز موعود الهى\r\nبه همانگونه كه پيامبران پيشين همگى در نويد و مژده دادن به روز موعود شريك بوده‌اند ، پيامبر اسلام - صلّى اللّه عليه و آله - و جانشينان پاك و معصوم آن حضرت و بسيارى از صحابه و ياران آنان نيز اين بشارت را ادامه داده‌اند ، و نويد آنان گسترده‌تر و مهمتر هم بوده است ، زيرا اينان اصل طرح و برنامه را نيز به همراه داشته و به جهانيان عرضه داشته‌اند و مىبايست كه\r\n\r\n\r\n","description":"","footnote":"\r\n( 17 ) انفال / 42 .\r\n","page_name":" 279 ","page_number":279},
  {"content":"\r\n\r\nبه روشنى نويد پياده شدن آن طرح را به گوش مردم جهان برسانند ؛ زيرا زمان اينان نزديكتر و متّصل به روز موعود مىباشد ، و از همين جهت مسئوليّت آنان در ايجاد مقدمات و فراهم آوردن شرايط آن روز سنگينتر و مهمتر بوده است . و لذا رسول خدا و جانشينان آن حضرت - صلوات اللّه عليهم - براى آمادگى ذهنى مردم ، روى سه مسألهء مهم پافشارى و تأكيد فراوانى نموده‌اند :\r\n( 1 ) مسألهء اوّل : خبر دادن به هدف و مقصود بزرگ خداوند و بشارت دادن به روز موعود كه عدالت كامله تحقق مىيابد و سراسر گيتى را فرا مىگيرد .\r\nدر اين مورد كافى است كه به قرآن كريم بنگريم ، و ببينيم كه چگونه پرده از راز خلقت برداشته و هدف نهايى آفرينش را بيان داشته است ، آنجا كه فرمايد :\r\n« من جن و انس را نيافريدم مگر براى اينكه مرا بپرستند » « 18 » و يا آنجا كه فرمايد :\r\n« خداوند به كسانى كه ايمان آورده ، و عمل صالح انجام داده‌اند از بين شماها ، نويد داده است كه در زمين جانشينشان گرداند . . . » « 19 » و يا آنجا كه گويد :\r\n« اوست خداوندى كه رسولش را با هدايت و دين حق فرستاد تا بر تمامى اديان پيروز گرداند . . . » « 20 » و ديگر آياتى كه در اين زمينه وارد شده است .\r\n( 2 ) مسأله دوم : تأكيد بر اينكه پيشواى پيروز و موفق براى انجام و تحقق بخشيدن به اين هدف بزرگ ، وجود مقدس حضرت مهدى - عجل اللّه تعالى فرجه الشريف - مىباشد ، چنان كه روايات متواترى در اين باره از حضرت رسول و ائمّه اطهار - عليهم السلام - رسيده است .\r\nاثبات تواتر در اين موضوع موكول به جاى ديگرى است . فعلا همين اندازه ما را بس است كه بدانيم اخبار وارده در اين موضوع مورد قبول شيعه و سنى مىباشد .\r\n( 3 ) اين تأكيد به خاطر اين بوده است كه انسانها ، هم از آينده خود كاملا آگاه باشند ، و هم اسم و خصوصيّات رهبرشان را كاملا بدانند ؛ زيرا\r\n\r\n\r\n","description":"","footnote":"\r\n( 18 ) ذاريات / 51 و 56 .\r\n( 19 ) نور / 55 .\r\n( 20 ) توبه / 33 ؛ الفتح / 28 ؛ صف / 61 .\r\n","page_name":" 280 ","page_number":280},
  {"content":"\r\n\r\nشايسته نيست كه بدون خبر و ناآگاهانه ظهور واقع شود و هيچ‌گونه آشنايى از قبل نباشد ؛ و نيز براى اين بوده كه كسى به دروغ ادعاى رهبرى نكند و باعث گمراهى مردم نشود ، و لو در حدود بسيار اندك و نسبت به ديگر اشخاص ، به طورى كه در جهت بعدى توضيح خواهيم داد .\r\n( 1 ) مسألهء سوم : خبر دادن از رويدادهاى جهانى وقوع ظلم و فساد و انحراف ؛ چنان كه اخبار فراوانى در اين مورد وارد شده است ، و اين اخبار ، همراه با بيان وظيفه اسلامى هر فردى در مقابل اين شرايط است ، تا هر فردى با بينايى كامل به وظيفه خود عمل كند و ضرورت ايستادگى و پايدارى را در مقابل انحرافات و كژيها بداند . و اين خود باعث موفقيّت او در اين امتحان خدايى باشد و جزء بندگان با اخلاص و آزمايش شده الهى قرار گيرد كه به شرف و افتخار شركت در برپايى و استوارى عدالت جهانى در روز موعود نايل مىآيند .\r\n( 2 ) و امّا آن كس كه با امواج انحرافات شناورى كرده و لذا به هر طرف كه موج فساد حركت نموده او را هم با خود برده است ، فهميدن احكام اسلامى براى او چندان اهميّتى ندارد و جزء مردودشدگان در اين امتحان الهى خواهد بود .\r\nو از اينجا به روشنى و وضوح ، ارتباط تمامى اين قضايا را كه به امّت اسلامى ابلاغ شده است با برنامه‌ريزى الهى براى تحقق روز موعود درمىيابيم ، اين ابلاغها براى اين بوده كه اين امّت در آماده‌سازى بيشترين عدد ممكن از افراد مخلص آزموده شده سهيم باشد ؛ بدين صورت كه با اين خبرها از آينده ، آمادگى ذهنى كلّى براى برخورد با اين وقايع براى او فراهم آيد و حجّت بر وى تمام گردد ، و حقيقت امر براى فرد مسلمان روشن باشد و در امر دين داراى بصيرت و روشن‌بينى مخصوصى باشد ، و از بين امواج متلاطم انحرافات بتواند راه درست زندگى را پيدا كند ، چنان كه مطلوب نيز همين است .\r\n( 3 )\r\n\r\nنكتهء چهارم : كيفيّت آماده‌سازى ذهن مردم براى روز موعود توسط حضرت مهدى ( ع )\r\nدر مباحث گذشته ديديم كه حضرت بقية اللّه خود نيز در آماده ساختن ذهن مردم براى روز موعود شركت جسته و با برنامه‌ريزيهاى مخصوص و برداشتن سه گام مهم به اين آماده‌سازى اقدام فرموده است :\r\n\r\n","description":"","footnote":"","page_name":" 281 ","page_number":281},
  {"content":"\r\n\r\n( 1 ) گام اوّل : اقامه حجت و آوردن دليل بر وجود مقدس خود با تكرار ديدارها و رويارويى با تعداد زيادى از مردم در ضمن دوران غيبت صغرى و غيبت كبرى ، و با اين ديدارها ، پايه ايستادگى را در مقابل منكران و كسانى كه در وجودش شك و ترديد دارند بنا نهاده و بهترين دليلها را بر وجود خود به دست ياران داده است .\r\n( 2 ) گام دوم : دادن طرحى كامل براى انديشه غيبت و ظهورش ؛ چنان كه اين طرح را در بسيارى از ديدارها و تشريفات به خدمت حضرتش در دوران غيبت صغرى از آن بزرگوار مىشنويم ، همچون ديدار با على بن مهزيار و توقيع حضرت به اسدى . « 21 »\r\nبا اين تذكرات شفاهى و كتبى ، بينش كافى براى رو در رويى با مشكلات و ثبات و پايدارى در مسير تحقق هدف عالى به شيعيان و پيروان خود مىبخشد .\r\n( 3 ) گام سوم : تلاش و كوشش در حد مناسب براى برانداختن ظلم و تجاوز به همان‌گونه كه در بخش نخست اين كتاب بازگو كرديم .\r\nبا اين همكارى حضرت در بر انداختن ظلم و ستم ، يك فرد مسلمان بهتر مىتواند در امتحان و آزمايش الهى موفق شود ، زيرا موانع و عوامل بازدارنده را حضرت از سر راه او برمىدارد و تا حدودى راه را براى استقرار ايمان و اخلاص بازتر مىكند تا شخص بهتر بتواند طبق اخلاص عمل كرده و ديگران را نيز تبليغ نمايد .\r\n( 4 ) بنابراين وجود مقدس حضرت بقيّة اللّه - ارواحنا فداه - در هر يك از اين سه گام و سه برنامه ، خود در مسير همان برنامه‌ريزى كلى خدايى براى تحقق روز موعود حركت مىكند ، همان‌گونه كه امامان پيشين و اجداد بزرگوار آن حضرت حركت كرده بودند . چگونه اين چنين نباشد ، و حال آنكه او پيشواى بزرگ الهى است كه براى روز موعود ذخيره شده است .\r\n\r\n\r\n","description":"","footnote":"\r\n( 21 ) براى نمونه به كتاب تاريخ الغيبة الصغرى / 577 مراجعه كنيد .\r\n","page_name":" 282 ","page_number":282},
  {"content":"\r\n\r\n( 1 )\r\n\r\nجهت چهارم : اهميّت رهبرى در برنامه‌ريزى الهى\r\nدر اين باره در چندين نكته مىشود بحث كرد :\r\n( 2 )\r\n\r\nنكته اوّل : لزوم وجود رهبر در هر نهضت\r\nبراى هر نهضتى رهبرى لازم است ، و براى هر دولتى رئيس و فرماندهى ، در طول تاريخ هر حركتى كه موفقيتى كسب كرده ، داراى رهبرى پيشرو بوده كه توانسته آن نهضت و حركت را به پيش ببرد . اين مسأله ، يك مسأله مسلّم و حتمى است ، به طورى كه مىتوان گفت كه محال است حركتى و جنبشى در جامعه بدون وجود يك رهبر و پيشوا ايجاد شود ، هر چند كه حركت ، كند و جنبش ضعيف باشد . زيرا جامعه - به هر شكلى كه باشد - از تعدادى افراد تشكيل شده است كه هر يك داراى نظر و رأى ويژه‌اى مخصوص به خود است ، و اين جامعه اگر بخواهد به هدف و مصلحتى واحد برسد و مصالح حال و آينده خود را به دست آورد ، جز با وجود يك فرد يا گروهى كه رهبرى را به دست گرفته و جامعه را با خود حركت دهند ميسور نيست ، تا چه رسد كه يك حركت ، داعيه اصلاح جهان و پياده كردن عدالت و صلح جهانى را داشته باشد و بخواهد بر كليه افراد بشر حكومت كند و همگى را تحت يك فرمان ، و مطيع يك مركز فرماندهى بنمايد .\r\n( 3 ) ما امروز دولتهاى بزرگ و كوچك را مىبينيم كه على رغم نظامات تشكيلاتى و دقت آنها در مسائل سياسى و اجتماعى و اقتصادى براى رهبرى و ادارهء گوشه‌اى از عالم و سرزمين محدود به خودشان ، در مرور زمان ، ناتوانى و نارسائيهاى آن دولتها آشكار گشته و هر يك به جاى اين كه منافع توده‌هاى مردم خود را در نظر گيرند ، به نفع طبقه حاكمه كار كرده و منافع هيئت حاكمه را در نظر گرفته‌اند . اينان چگونه مىتوانند رهبرى جهان را در دست گيرند و مصالح عامه بشريّت را رعايت نمايند ؟ ! ( 4 ) بنابراين براى اينكه هدف و مقصود نهايى خداوند از آفرينش ، جامه تحقق به خود بپوشد ، مىبايست شخصيتى را كه از تمام جهات ، شايستگى رهبرى دارد\r\n\r\n","description":"","footnote":"","page_name":" 283 ","page_number":283},
  {"content":"\r\n\r\nبه وجود آورد ، تا زمام امر را در روز موعود به دست گيرد ، و بر طبق همين فلسفه است كه بايد حضرت مهدى - عليه السلام - وجود داشته باشد .\r\n( 1 )\r\n\r\nنكته دوم : اثبات شايستگى حضرت بقيّة اللّه ( عج ) در رهبرى نهضت جهانى\r\nترديدى نيست در اينكه رسول اكرم و بعد از آن حضرت ائمه معصومين - عليهم السلام - شايستگى رهبرى جهانى را داشته‌اند . اين مطلب را به طور مختصر در اينجا با ذكر دو مقدمه اثبات كرده و تفصيل بحث را به جاى مناسب خود واگذار مىكنيم .\r\n( 2 )\r\n\r\nمقدّمهء اوّل\r\n: هر شخصى كه خداوند متعال براى رهبرى تعيين مىكند ، بايد توانايى انجام آن را داشته باشد ، زيرا قبيح است كه خداوند شخصى را كه نسبت به انجام اين وظيفه مهم ، توانايى ندارد براى آن برگزيند . مثلا اگر خداوند پيامبرى را براى هدايت و رهبرى يك شهر مىفرستد ، بايد توانايى اداى اين مسئوليّت را نيز به او عطا فرموده باشد . و هرگاه كه مأموريّت هدايت يك منطقه وسيعى را به او واگذار مىكند ، به همان اندازه بايد توان و قدرت به او بدهد .\r\nبنابراين ممكن نيست كه بدون اعطاى قدرت ، شخصى را مأمور انجام كارى كند بلكه اين فرد ، يا پيش از مأموريّت خوددارى آن قدرت و توان لازم هست ، و يا اينكه بعد از سپردن مأموريّت ، خداوند اين قدرت را به او مىبخشد ؛ به هر صورت در هنگام انجام مأموريّت از كاملترين شايستگى و توان برخوردار است .\r\n( 3 )\r\n\r\nمقدّمهء دوم : دعوت پيامبر اسلام ، يك دعوت جهانى است\r\n، همان‌گونه كه مسئوليّت‌هاى قانون‌گذارى وابسته به رهبرى آن حضرت نيز پيچيده و بسيار بزرگ است .\r\nبنابراين مسلّم است كه خداوند متعال آن شايستگى كامل را براى دعوت و دولت پهناور جهانى ، به حضرت رسول عنايت فرموده است ؛ و از آنجا كه ائمّه معصومين - عليهم السلام - نيز از سوى خداوند تعيين گشته‌اند تا جانشين آن\r\n\r\n","description":"","footnote":"","page_name":" 284 ","page_number":284},
  {"content":"\r\n\r\nحضرت باشند و بعد از رحلت آن بزرگوار زمام امور مردم را در دست گيرند و امام و پيشواى جامعه باشند ، لذا مىبايست كه خداوند متعال آن شايستگى لازم را به آنها نيز داده باشد .\r\n( 1 ) و به همين دليل مىگوييم كه اين قابليت و شايستگى در وجود مقدس حضرت مهدى - ارواحنا فداه - وجود دارد ؛ چه از ديدگاه مقام امامت كه داراى ويژگيهاى ديگر امامان بوده ، چه از ديدگاه جانشينى رسول خدا در دورهء آخر الزمان كه بر طبق عقيده تمام مسلمانها از سوى آن حضرت بدان مقام برگزيده شده است .\r\nپس به هر صورت آن بزرگوار شايسته رهبرى جهان بوده و مىتواند با گسترش دعوت ، و وسعت دايره مسئوليتش ، عدالت را در سراسر گيتى برقرار سازد و به هدف نهايى خداوند از آفرينش جامه عمل بپوشاند و تحقق‌بخش غرض و هدف مقدس الهى باشد .\r\n( 2 )\r\n\r\nنكته سوم : هماهنگى غيبت حضرت بقيّة اللّه ( عج ) با برنامه‌ريزى الهى\r\nغيبت و پنهانى حضرت مىبايست با آن برنامه‌ريزى كلّى الهى هماهنگى داشته باشد ، زيرا وقتى ارادهء خداوند بر اين تعلق گرفت كه پيشواى امّت اسلام ، وجود مقدس حضرت بقيّة اللّه محمد بن الحسن العسكرى - عليه السلام - باشد ، - چنان كه عقيده شيعه و گروهى از اهل سنت اين است - براى تحقق اين غرض مىبايست برنامه‌ريزى طورى باشد كه از آن حضرت براى روز موعود نگهدارى شود و از رسيدن هرگونه گزندى به او جلوگيرى به عمل آيد .\r\n( 3 ) بنابراين اگر بگوييم كه حضرت در همان زمان ظهور متولّد مىشود ، اين مطلب بر خلاف عقيده‌اى است كه با دلائل فراوان ثابت كرده‌ايم ، و اگر بگوييم كه پيش از فرا رسيدن آن زمان ، حضرت متولّد مىشود ، مىبايست كه آن حضرت در اختفا و پنهانى به سر برد تا از دسترس دشمنان به دور باشد ، تا آن هنگام كه فرمان ظهورش برسد و آشكار گردد ؛ و اين است معناى غيبت .\r\n( 4 ) اگر كسى بگويد : ممكن است حضرت در زمانى جلوتر از هنگام ظهور متولّد شود و بعد از مدّتى بميرد و بعد خداوند به هنگام ظهور او را زنده كند .\r\n\r\n","description":"","footnote":"","page_name":" 285 ","page_number":285},
  {"content":"\r\n\r\n( 1 ) در جواب مىگوييم : اين مطلب از چندين جهت باطل است :\r\nاولا : اين فرضيه‌اى است كه هيچ كس قائل به آن نشده و بر خلاف عقيده تمام مسلمانها است ، و لذا باطل است .\r\nثانيا : ما اگر نظريّه اختفاى بدن را بپذيريم ، از نظر اعجاز ، زندگى بعد از مرگ ، از آن « پنهانى » بهتر و مناسبتر نيست . و اگر در مسأله غيبت ، خفا و پنهانى عنوان را در نظر گرفتيم ، اين نظريّه از پيشنهاد مرگ و زنده شدن مجدد ، مناسبتر و نزديكتر به واقعيّت و طبيعىتر است ، چنان كه در گذشته اين مطلب را بررسى كرده و دانستيم و ديديم كه قانون معجزات ، هرگونه معجزه‌اى را در جايى كه راه طبيعى داشته باشد منكر است و لزومى براى انجام آن نمىبيند .\r\nثالثا : اگر اين فرضيه را بپذيريم زيان بزرگى را پذيرفته‌ايم ، و آن عبارت است از تكامل رهبر و پيشوا در خلال دوران غيبت ؛ زيرا ائمه معصومين فراتر از درجه عصمت ، بازهم مسير تكامل را مىپيمايند . و اگر فرض كنيم كه حضرت از دنيا رفته و به هنگام ظهور مجددا زنده مىشود ، فوائدى كه در دوران غيبت براى تكامل آن حضرت وجود دارد ، از دست داده‌ايم . بنابراين هدف اصلى از غيبت حضرت ، نگهدارى و حفظ جان و سلامتى آن حضرت است و در برنامه‌ريزى كلى الهى ، غيبت حضرت نيز پيش‌بينى شده است .\r\n( 2 ) ممكن است چندين مسأله ديگر را نيز - كه همراه با غيبت در آن برنامه‌ريزى سهمى دارند - در نظر بگيريم :\r\n( 3 ) 1 ) تكامل و رشد رهبر بعد از مقام عصمت به درجات كمالى كه شايستگى رهبرى را در درجه‌اى بالاتر و گسترده و ژرف و عميقتر مىسازد ، تا بتواند عدل و داد را در پهنه گيتى مستقر سازد . ( در اين باره مفصلا بحث خواهيم كرد . )\r\n( 4 ) 2 ) مطلبى كه در قسمت اوّل كتاب بررسى كرديم ، كه در اين دوره حضرت دست به كارهاى مهمى مىزند تا امّت را از نابودى نجات داده ، درهاى خيرات و بركات را به روى آنها بگشايد ، و در نتيجه بر تعداد افراد با اخلاص و آزمايش شده مىافزايد تا در ساختن جامعه موعود با او شريك بوده و او را كمك كنند .\r\n( 5 ) 3 ) حوادث و رويدادهاى دوران غيبت ، در ايجاد شرايط ظهور سهمى به\r\n\r\n","description":"","footnote":"","page_name":" 286 ","page_number":286},
  {"content":"\r\n\r\nسزا دارند و همان رويدادها است كه امّت اسلامى را به پايه درك و احساس مسئوليّت بزرگ خود مىرساند . ( در گذشته اين مطلب توضيح داده شد . )\r\n( 1 ) 4 ) در امتداد اين دوره ، امّت اسلامى به اهميّت وجود پيشواى خود پى برده و مىفهمند كه زمام امر آنان در دست او است و از كليه كارهاى آنها آگاه است .\r\nاين آگاهى موجب رشد معنوى افراد مىشود و روح تصميم‌گيرى را در آنها ايجاد كرده بر استوارى آنان مىافزايد و از اين طريق بر تعداد افراد با اخلاص و آزمايش شده افزوده مىشود .\r\n( 2 ) 5 ) ژرفتر شدن انديشه اسلامى در فهم و برداشت از كتاب و سنّت ، چه در بخش عقائد و چه در قسمت احكام اسلامى ، تا اذهان آماده و استعدادها ، هر چه بيشتر براى پذيرش دستورات حضرت مهدى شكوفا گردد . ما اين رشد و تكامل فكرى را پيوسته در مجامع علمى اسلامى مىبينيم كه هر روز مباحثى تازه و نو ، و مطالبى دقيق و ارزنده از قرآن مجيد و روايات معصومين استخراج كرده و به جوامع علمى به ارمغان مىآورند . اين مباحث نيز در برنامه‌ريزى كلّى الهى نقشى به سزا دارند . در مقابل اين نهضت و رشد علمى اسلامى ، پيچيدگى هر چه بيشتر مسائل زندگى ، شعله‌ور شدن آتش ظلم و جهت‌گيريهاى سرسختانه‌اى در مقابل اسلام و مسلمين را مشاهده مىكنيم ، كه از پيشرفت سريع رشد اسلامى جلوگيرى مىكنند . اين حالت نيز خود در برنامه‌ريزى الهى سهمى فراوان دارد .\r\n( 3 ) ممكن است چنين به ذهن برسد كه با توجه به آنچه در آغاز بحث گفتيم كه در ابتداى نزول قرآن و ابلاغ ديانت مقدسه اسلام به مردم ، جوامع بشرى به آن پايه از درك و فهم رسيده بودند كه بتوانند اسلام را درك كنند و بفهمند ، ديگر چه نيازى به اين رشد و تكامل فهم و درك وجود دارد ؟\r\nپاسخ اين سؤال آن است كه : ما اقلا اين احتمال را مىدهيم كه فهم و درك نظريّه عدالت آشكار جهانى در بين مردم داراى سطوح مختلف باشد ، كه پايين‌ترين سطح آن در آغاز شروع اسلام بوده و بالاترين درجه‌اش به هنگام ظهور حضرت بقيّة اللّه و تشكيل دولت واحد جهانى آن حضرت خواهد بود ، و از صدر اسلام تاكنون پيوسته درجات فهم و كمالات انسانها بالاتر رفته ، تا به عاليترين درجه‌اش در روز موعود برسد ، كه همان درجه دقت و ژرف‌انديشى در معارف\r\n\r\n","description":"","footnote":"","page_name":" 287 ","page_number":287},
  {"content":"\r\n\r\nاسلامى است ، كه اگر آن معارف در صدر اسلام به طور روشن و صريح بيان مىشد ، كسى آنها را نمىفهميد .\r\n( 1 ) اين مسأله را اگر چه در اينجا به صورت يك احتمال آورديم ، ولى در نوشته ديگرى از اين مجموعه ، دلائلى بر اثبات آن خواهيم آورد .\r\nبنابراين ، اين ژرف‌نگرى و دقت نظر ، بزرگترين اثر را در درك طرح و برنامه كامل عدالت در شكل جديد آن كه پس از ظهور اعلان مىشود دارا مىباشد .\r\n( 2 ) البته به اين نكته نيز بايد اشاره كنيم كه رشد فكرى و دقت نظر نمىتواند تنها عامل و انگيزه منحصر به فرد براى پياده شدن عدالت جهانى باشد ، بلكه جنبش‌هاى علمى و پيشرفتهاى فرهنگى ديگر ملتها و گروهها نيز در ايجاد زمينه براى روز موعود مؤثر مىباشد . زيرا طرف مقابل و مخاطب حضرت بقية الله تنها جامعه اسلامى نمىباشند ، بلكه حضرت با ديگر ملتها نيز سر و كار دارد و آنان را به سوى هدف خود كه اسلام باشد دعوت مىكند ، و دولت و حكومت خود را در تمامى پهنه گيتى مستقر مىسازد . علاوه بر اينكه پيشرفتهاى علمى و فرهنگى در ديگر ملتها ، هماهنگى فعالى در ايجاد فرداى روشن و آينده مترقى انسانى دارد ؛ فردايى كه اگر از امروز شرايط پيشرفت و آمادگى براى آن ايجاد نشده باشد ، ديگر فردا براى آن برنامه دير شده و فايده‌اى ندارد . بنابراين دوران غيبت از اين جهت نيز در برنامه‌ريزى كلى الهى سهيم مىباشد .\r\n( 3 ) با در نظر گرفتن مطالب فوق ، برداشتى كافى از برنامه‌ريزى الهى و آزمايش و اختبار خدايى كه بشريت با آن دست به گريبان است نموديم ، و مقصود ما از عنوان بحث كه گفتيم قواعد عمومى در اسلام مقتضى آن است كه ظلم فراگير شود و انحرافات در جوامع بشرى فزونى يابد همين است . در آينده رواياتى را نيز در اين زمينه ذكر خواهيم كرد .\r\n\r\n","description":"","footnote":"","page_name":" 288 ","page_number":288},
  {"content":"\r\n\r\n( 1 )\r\n\r\nجنبه دوم : [ نصوص و رواياتى گوياى ويژگيهاى آينده و خصوصيات مردم در پايبندى به دين 
  ]\r\nنصوص و رواياتى كه گوياى ويژگيهاى آينده مىباشد ، و خصوصيات زمانه و مردم آن را كه تا چه اندازه پايبند دين و مذهب مىباشند و احساس مسئوليّت و درك مذهبى تا چه پايه است بازگو مىكند ؛ و سرنوشت توده‌هاى منحرف و انسانهاى فاسد و تبهكار ، و كيفرهايى را كه خداوند براى آنها در نظر گرفته است ، مشخص مىسازد .\r\n( 2 ) در اين كتاب ، گرچه بيشتر به رواياتى استناد كرده‌ايم كه معتقدان به حضرت غيبت حضرت مهدى - عليه السلام - نقل كرده‌اند ، لكن چون ديگر مذاهب اسلامى نيز در اين باره رواياتى را نقل كرده‌اند ، بهتر است از آنها نيز رواياتى بياوريم تا احاطه به آنها نيز پيدا كنيم .\r\nبراى رعايت اختصار ، اگر در دو كتاب صحيح مسلم و صحيح بخارى ، درباره حادثه و رويدادى روايتى وجود داشت از آن دو كتاب نقل كرده ، و در صورت وجود نداشتن در آنها ، از ديگر كتب صحيح اهل سنت روايتى را متذكر مىشويم ؛ و روايات وارده از ائمه - عليهم السلام - را نيز به آنها ضميمه مىكنيم ؛ البته از كتابهاى قديمى و مدارك هر چه نزديكتر به زمان ائمه - عليهم السلام - . و اگر نمىخواستيم رعايت اختصار را بكنيم ، مىبايست در هر رويدادى كه نقل مىكنيم دهها روايت و حديث بياوريم ، ولى لزومى براى نقل آن همه روايات متكرره نديديم ؛ زيرا با مراجعه به دو كتاب صحيح اهل سنت - صحيح بخارى و مسلم - و كتب قديمى شيعه ، ديگر نيازى به ساير كتب نيست .\r\nبا در نظر گرفتن ديدگاه مذكور مىبايست در چندين جهت بحث كرد .\r\n( 3 )\r\n\r\nجهت اوّل : اخبارى كه از مشكلات و سختيها و فساد و تبهكاريهاى زمانه به طور مطلق بحث مىكند\r\n\r\n","description":"","footnote":"","page_name":" 289 ","page_number":289},
  {"content":"\r\n\r\nو حادثه‌اى معين و مشخّص را متذكر نمىشود ؛ و آنها بر چندين قسم مىباشد :\r\n( 1 )\r\n\r\nقسم اوّل : رواياتى كه دلالت مىكند بر پر شدن زمين از ظلم و جور\r\n؛ و اين مضمونى است كه به طور مستفيض بلكه متواتر « 1 » بين شيعه و سنى نقل شده است ، گرچه مسلم و بخارى از ذكر آن خوددارى كرده‌اند .\r\nابو داوود به طور مكرر اين روايت را نقل كرده است ، يك بار با لفظ : « يملأ الأرض قسطا و عدلا كما ملئت ظلما و جورا » ، و بار ديگر با لفظ : « لو لم يبق من الدهر إلّا يوم واحد لبعث اللّه رجلا من أهل بيتى يملأها عدلا كما ملئت جورا » ، و بار ديگر بالفظ « المهدىّ منّى . . . يملأ الأرض قسطا و عدلا كما ملئت ظلما و جورا » روايت كرده است . « 2 »\r\n( 2 ) در كتاب « الصواعق المحرقة » « 3 » از احمد و ابو داوود و ترمذى و ابن ماجه روايتى را با عبارت دوم سنن ابو داوود آورده است ، و از ابو داوود و ترمذى نقل كرده است : « لو لم يبق من الدّنيا إلّا يوم واحد . . . يملأ الأرض قسطا و عدلا كما ملئت جورا و ظلما . »\r\n( 3 ) و از طبرانى روايت كرده است : « فيبعث اللّه رجلا من عترتى أهل بيتى يملأ الأرض قسطا و عدلا كما ملئت ظلما و جورا . . . »\r\n( 4 ) و از راويانى و طبرانى نقل كرده است « 4 » : « المهدىّ من ولدى . . . يملأ الأرض عدلا كما ملئت جورا . »\r\n( 5 ) بدين مضمون ، روايات بسيارى نقل شده و در كتب و مصادر حديثى پخش است ، و نويسندگان حديث در مجموعه‌هاى حديثى خود آورده‌اند ، مانند\r\n\r\n\r\n","description":"","footnote":"\r\n( 1 ) مستفيض و متواتر ، استفاضه و تواتر ؛ دو اصطلاح در علم حديث مىباشند . مستفيض روايتى است كه تعداد راويان آن در هر طبقه بسيار باشند ، لكن به حدّ تواتر نرسيده باشد . ( مترجم )\r\n( 2 ) سنن ابو داوود 2 / 422 .\r\n( 3 ) الصواعق المحرقه / 97 .\r\n( 4 ) الصواعق المحرقه / 98 .\r\n","page_name":" 290 ","page_number":290},
  {"content":"\r\n\r\nشبلنجى در « نور الابصار » ، صبان در « اسعاف الراغبين » ، شبراوى در « الاتحاف » ، ابو نعيم اصفهانى در « الاربعين » ، سبط ابن الجوزى در « تذكره » ، كمال الدين ابن طلحه در « مطالب السئول » ، احمد در « مسند » ، حاكم در « مستدرك » ، سيوطى در « العرف الوردى » ، و ديگر مجموعه‌هاى حديث اهل سنت .\r\nو اما كسانى كه در بين شيعيان ، متذكر اين حديث شده‌اند ، بيش از حد شمارش هستند و هر كس كه خواسته در زمينه مسائل اعتقادى و در بحث مهدويّت و قائميّت حديثى را نقل كند ، متذكر اين مضمون شده است .\r\n( 1 ) مقصود از كلمهء ظلم ، انحراف از جاده و صراط عدالت اسلامى است ، و مثل آن كلمه جور است كه ميل و تمايل از راه باشد . گفته مىشود : « جار عن الطريق ؛ اى : مال » .\r\nاين تمايل ، از ديدگاه رسول خدا - صلوات اللّه عليه و آله - كه اين جمله را فرموده‌اند ، يعنى تمايل و روى گرداندن از تعاليم اسلامى و عدالت راستين ، چه در سطح فرد و چه در سطح اجتماع .\r\n( 2 ) حديث به طور صريح و روشن ، گوياى آن است كه زمين پيش از ظهور حضرت بقيّة اللّه در روز موعود ، پر از ظلم و جور مىشود ، و اين همان معنايى است كه بر طبق قواعد عامه گفتيم كه بيشتر افراد مردم در اثر آزمايش و امتحان خدايى از راه راست منحرف مىشوند به طورى كه شكل كلى حكومت حاكم بر افراد بشر ، چه نظام فردى و چه اجتماعى ، به طورى است كه با تعاليم اسلامى متناقض و متباين است ، بدون اينكه افراد شايسته ، هر چند كه زياد هم باشند ، اثرى مهم در تغيير نظامات منحرف فردى و اجتماعى داشته باشند . و اين چيزى است كه قابل انكار نيست و پيوسته در جوامع بشرى به چشم خود مىبينيم .\r\nپس درود خدا بر تو اى رسول گرامى اسلام ، كه از اين رويدادها خبر داده‌اى . و سلام خداوند متعال بر تو اى حضرت مهدى كه تمامى اين اوضاع را تغيير داده و به قسط و عدل كامل برمىگردانى ، و اوضاع را بر طبق هدف و مرام و برنامه‌ريزى كلى الهى دگرگون مىسازى .\r\n( 3 )\r\n\r\nقسم دوم : رواياتى كه بر كثرت آشفتگيها و زيادتى درگيريها و نابسامانيها دلالت دارد .\r\n\r\n","description":"","footnote":"","page_name":" 291 ","page_number":291},
  {"content":"\r\n\r\n( 1 ) اين گونه روايات را گروه بسيارى از راويان و حديث‌نويسان شيعه و سنى روايت كرده‌اند ، از جمله نويسندگان زير :\r\n( 2 ) 1 ) بخارى از حضرت رسول - صلوات اللّه و سلامه عليه و آله - :\r\n« زمان نزديك مىشود ، كارها كم مىگردد ، خودخواهيها و كينه‌توزيها گسترده مىشود ، فتنه و آشوبها پديد مىآيد . . . » « 5 »\r\n( 3 ) 2 ) بخارى از رسول خدا - صلّى اللّه عليه و آله - :\r\n« به زودى فتنه‌هايى خواهد آمد ، آن كس كه بنشيند ، بهتر است از آن كس كه بپاخيزد و قيام كند . . . » « 6 »\r\nاين روايت را مسلم با اسناد ديگرى نيز نقل كرده است . « 7 »\r\n( 4 ) 3 ) بخارى از رسول خدا - صلّى اللّه عليه و آله - :\r\n« من جايگاه فرود فتنه‌ها را در خانه‌هاى شما ، همچون جاى ريزش باران مىبينم . » « 8 »\r\nبخارى براى اين روايت اسناد متعدّد نقل كرده است .\r\n( 5 ) 4 ) نعمانى از حضرت صادق - عليه السلام - در ضمن حديثى طولانى ، از « فتنه‌ها و آشوبهاى گمراه كنندهء وحشتزا » خبر داده است . « 9 » و نيز از حضرت امام محمد تقى - عليه السلام - روايت كرده كه آن حضرت فرموده است :\r\n« قائم - عليه السلام - قيام نمىكند ، مگر در هنگامى كه ترس شديدى بر مردم سايه افكنده باشد و زلزله‌ها و فتنه و بلا مردم را در بر گرفته باشد . . . » « 10 »\r\nمعناى فتنه :\r\n( 6 ) در لغت عرب ، فتنه چندين معنى دارد ، كه بر حسب اختلاف آن معانى ، اين احاديث را مىتوان به چندين‌گونه معنى كرد ، گرچه مىشود همه را به يك\r\n\r\n\r\n","description":"","footnote":"\r\n( 5 ) صحيح بخارى 9 / 61 .\r\n( 6 ) صحيح بخارى 9 / 64 .\r\n( 7 ) صحيح مسلم 8 / 168 - 169 .\r\n( 8 ) صحيح مسلم 8 / 168 - 169 .\r\n( 9 ) غيبت نعمانى / 153 .\r\n( 10 ) غيبت نعمانى / 235 .\r\n","page_name":" 292 ","page_number":292},
  {"content":"\r\n\r\nمعنى نيز برگرداند كه شامل همه بشود .\r\n( 1 ) معناى اوّل : آزمايش و اختبار ؛ اصل اين كلمه از ريشه « فتنت الفضّة و الذهب » گرفته شده است ، وقتى كه نقره و طلا را با آتش ذوب مىكنند تا خوب را از بد جدا سازند . و كلمه « فتن » به معناى احراق و سوزانيدن است ، و آيه شريفه قرآنى كه مىفرمايد :  يَوْمَ هُمْ عَلَى النَّارِ يُفْتَنُونَ  « 11 » از همين ريشه گرفته شده است ، يعنى : روزى كه آنان در آتش سوخته مىشوند .\r\n( 2 ) مؤيّد اين مطلب كه فتنه بدين معنى است ، روايتى است كه نعمانى از حضرت موسى بن جعفر - عليه السلام - روايت كرده است ، كه حضرت در ضمن تفسير آيه شريفه    الم أَ حَسِبَ النَّاسُ أَنْ يُتْرَكُوا أَنْ يَقُولُوا آمَنَّا وَ هُمْ لا يُفْتَنُونَ    « 12 » فرموده است : « يفتنون كما يفتن الذّهب » و سپس فرمود : « يخلصون كما يخلص الذهب » « 13 » كه فتنه را به معناى خالص‌سازى و جدا كردن قرار داده‌اند .\r\nاگر اين معنى را از كلمه فتنه در نظر گيريم ، رواياتى را كه دلالت بر كثرت فتنه مىكند ، بايد به روايات امتحان و اختبار ملحق ساخته و در ضمن آنها بياوريم ؛ زيرا فتنه در اين روايات همان معنى تمحيص و پاكسازى را مىدهد و آن خالص شدنى كه در روايت آخر ذكر شده است همان پيروزى و موفقيّت در سرانجام اين تمحيص و امتحان است .\r\n( 3 ) معناى دوم : كفر و گمراهى و گناه ؛ « فاتن » يعنى : كسى كه از راه حق گمراه مىكند . « فاتن » اسم شيطان است . « فتن الرجل » يعنى : شخص را از امر حقّى كه بر آن بود ، جدا نمود . و در آيه شريفه  وَ إِنْ كادُوا لَيَفْتِنُونَكَ عَنِ الَّذِي أَوْحَيْنا إِلَيْكَ  « 14 » به همين معنى آمده است ، يعنى : همانا نزديك بود كه تو را از راهى كه به تو وحى كرده بوديم ، دور سازند و منحرف كنند .\r\nحال اگر فتنه را به اين معنى بگيريم ، اين گونه روايات را مىتوانيم به\r\n\r\n\r\n","description":"","footnote":"\r\n( 11 ) ذاريات / 513 .\r\n( 12 ) عنكبوت / 2 .\r\n( 13 ) غيبت نعمانى / 202\r\n( 14 ) اسراء / 73 .\r\n","page_name":" 293 ","page_number":293},
  {"content":"\r\n\r\nروايات گوياى پديد آمدن ظلم و جور ملحق سازيم و در رديف آنها قرار بدهيم .\r\n( 1 ) معناى سوم : اختلاف مردم در آرا و افكار ، مؤيّد اين مطلب روايتى است كه نعمانى در حديث گذشته از حضرت جواد الائمه - عليه السلام - نقل كرده كه حضرت در آنجا فرموده است : « و فتنة و بلاء يصيب الناس و طاعون و سيف قاطع بين العرب و اختلاف شديد فى النّاس و تشتّت فى دينهم و تغيّر فى حالهم » « 15 » حال اگر بدين معنى باشد ، اين گونه روايات را بايد در رديف روايات تشتت افكار قرار بدهيم .\r\n( 2 ) معناى چهارم : قتل و كشتار ؛ به همين معنى در آيه شريفه  إِنْ خِفْتُمْ أَنْ يَفْتِنَكُمُ الَّذِينَ كَفَرُوا  « 16 » آمده است ، يعنى : اگر ترسيديد كه شما را بكشند كسانى كه كافر گذشته‌اند . « 17 »\r\nو با اين معنى ، اين روايات در ضمن احاديث مربوط به پديد آمدن هرج و مرج و كشتار كه در آينده آنها را نقل خواهيم كرد وارد مىشود .\r\n( 3 ) صحيح آن است كه تمام اين معانى را مىتوان به يك معنى ارجاع داد ، و يا اينكه بگوييم تمام اين معانى را ، اين احاديث در بردارد ؛ زيرا امتحان و آزمايش خداوندى - كه معناى اوّل بود - در جايى بيشتر نتيجه‌بخش است كه كفر و بىدينى - كه معناى دوم بود - در آنجا زياد باشد ، و كفر و بىدينى و انحراف ، هيچ‌گاه در يك فكر و مذهب مشخّص و واحد نيست ، بلكه بيشتر در جايى است كه اختلاف و تناقض انديشه‌ها و افكار باشد - و اين معناى سوم بود - و با وجود اختلافات و درگيريهاى فكرى ، خونريزى و قتل پديد مىآيد و كشتار به دنبال دارد - و اين معناى چهارم بود . و لذا تمامى اين معانى ، در اخبار و روايات آمده است ، چون ارتباط و وابستگى زيادى بين آنها وجود دارد ، چنان كه به زودى مفصلا بحث خواهيم كرد .\r\n\r\n\r\n","description":"","footnote":"\r\n( 15 ) غيبت نعمانى / 235 .\r\n( 16 ) نساء / 101 .\r\n( 17 ) توضيح معانى مختلف « فتنه » از لسان العرب نقل شده است .\r\n","page_name":" 294 ","page_number":294},
  {"content":"\r\n\r\n( 1 )\r\n\r\nقسم سوم : رواياتى كه دلالت بر فرياد و اندوه مردم از سختيهاى زمانه و دلگيرى شديد از اوضاع و احوال مىكند .\r\n( 2 ) 1 ) از جمله اين روايات ، حديثى است كه بخارى با اسناد خود از حضرت رسول - صلّى اللّه عليه و آله - نقل مىكند كه فرمود :\r\n« ساعت ( قيامت ) فرا نمىرسد مگر آنكه وضع به جايى برسد كه اگر شخصى از قبر كسى عبور كند ، بگويد : اى كاش من جاى او بودم ! » « 18 » مسلم نيز با همين عبارت اين روايت را نقل كرده است . « 19 »\r\n( 3 ) 2 ) مسلم از حضرت رسول روايت كرده است كه حضرت فرمود :\r\n« سوگند به كسى كه جانم در دست اوست ، دنيا تمام نمىشود مگر آنكه مردى بر قبرى عبور كند و حسرت او را بخورد و بگويد : « اى كاش من جاى صاحب اين قبر بودم ! » او به كسى بدهكار نيست ( و يا كيفرى بر دوش او نيست كه چنين آرزوئى مىكند ؛ و اين سخن او تنها به خاطر ) بلا و سختى ( عمومى است كه بر اوضاع حاكم است ) . » « 20 »\r\n( 4 ) شيخ صدوق در كتاب كمال الدين از حضرت صادق - عليه السلام - روايت كرده است كه مؤمنان در دوران غيبت « سختى و ناراحتى شديدى و بلائى طولانى و ترس و وحشتى فراوان » خواهند ديد . « 21 »\r\nاين مطلب روشن و واضح است كه فرياد و آرزوى مرگ وقتى است كه انسان با مشكلات و سختيهايى در يك جامعه منحرف روبرو مىشود ؛ انحرافى كه به نوبه خود در برنامه‌ريزى كلى الهى نقشى به سزا دارد . بنابراين وجود چنين حالتى ، از نتايج همان برنامه‌ريزى كلّى الهى است ، و اين خوددارى دو نتيجه و بازتاب است :\r\n( 5 ) اوّل : نااميدى از قوانين و نظريات حاكم بر جهان بعد از اينكه به تجربه\r\n\r\n\r\n","description":"","footnote":"\r\n( 18 ) صحيح بخارى 9 / 73 .\r\n( 19 ) صحيح مسلم 8 / 182 .\r\n( 20 ) صحيح مسلم 8 / 183 .\r\n( 21 ) كمال الدين / 335 .\r\n","page_name":" 295 ","page_number":295},
  {"content":"\r\n\r\nثابت شد كه آن نظريات و انديشه‌ها جز بر مشكلات چيزى نيفزوده‌اند .\r\n( 1 ) دوم : آرزوى آينده‌اى با عدالت و داد كه همه اين مشكلات را حل كند و سختيها را از بين ببرد ، چنان كه اين بحث را در بخش چهارم از مراتب اخلاص در گذشته گفتيم ، و اين احساس و درك بهترين تضمين براى همكارى و پشتيبانى از نهضت جهانى حضرت مىباشد .\r\nو ما اگر به واقعيتهاى تاريخى بنگريم ، مىبينيم كه امّت اسلامى ، به ويژه شيعيان و پيروان ائمه - عليهم السلام - در طول تاريخ خود با انواع و اقسام درگيريها و آشفتگيها دست به گريبان بوده‌اند ، تا آنجا كه يكى از شعارى دوران بنى عباس در توصيف آن زمان چنين گفته است :\r\n- ما به خدا سوگند در زمانى زشت و دشوار به سر مىبريم ، كه اگر آن را در جايى ببينيم ، فرياد برمىآوريم .\r\n- مردم از بد حالى در وضعى به سر مىبرند كه شايسته و سزاوار است بدان كسى كه مىميرد تهنيت و تبريك گفته شود .\r\n( 2 ) بزرگترين سختى و دشوارى كه انسانيّت دچار آن شده است ، آن ستم و طغيانى است كه برخى از انسانها از جانب ديگران با آن روبرو مىگردند ، و اينكه اكثريت توده‌هاى مردم از نيروهاى ستمگر تجاوزكار جهانى در خوف و وحشتند . و در اين زمان بزرگترين ناراحتى انسانيّت ، ترس از برخورد و انفجار سلاحهاى اتمى است كه بر فرض شروع جنگ جهانى سوم ، ديگر كسى را باقى نخواهد گذاشت ، همگى از بين مىروند ، نه كسى باقى مىماند كه پيروز و برندهء جنگ باشد ، و نه كسى شكست خورده و مغلوب .\r\n( 3 ) به هر حال ، احتمال دارد كه سختيها و دشواريها از آنچه الآن هست نيز بيشتر شود و رو به فزونى گذارد ، به ويژه دربارهء مؤمنين با اخلاص و در جوامع اسلامى ؛ زيرا فقط آنان هستند كه در مقابل انحرافات و تجاوزات ايستادگى مىكنند ، و بزرگترين تسلّى و دلگرمى آنان در اعتقاد به حضرت مهدى - ارواحنا فداه - است با آن بركات و عنايات گسترده و آينده بزرگ و روشنش ؛ عجّل اللّه فرجه الشريف .\r\n\r\n","description":"","footnote":"","page_name":" 296 ","page_number":296},
  {"content":"\r\n\r\n( 1 )\r\n\r\nقسم چهارم : رواياتى كه بر وجود حيرت و سرگردانى در افكار و عقائد دلالت دارد .\r\nهمچون روايتى كه از حضرت امير المؤمنين على - عليه السلام - نقل شده كه آن حضرت در ضمن فرمايشاتى كه درباره حضرت ولىّ عصر - ارواحنا فداه - داشته چنين فرموده است :\r\n« براى او حيرت و غيبتى است كه گروهى در آن دوره گمراه گشته و گروهى ديگر هدايت مىيابند . » « 22 »\r\nحضرت على ، حيرت و سرگردانى را به حضرت مهدى نسبت مىدهند ، بدان جهت كه اين حيرت مردم ، از غيبت آن حضرت ناشى شده است ، و اگر در بين مردم مىبودند ، اين سرگردانى براى مردم نبود .\r\n( 2 ) البته ممكن است براى حيرت معانى ديگرى نيز در نظر گرفت كه يك يا همه آن معانى مقصود باشد :\r\n( 3 ) 1 ) حيرت در عقائد دينى ؛ در اثر برخورد با امواج باطل و بىاساسى كه به خاطر نادانى و زمينه خالى فكرى مردم در آنها تأثير مىگذارد و افراد معمولى را از راه منحرف مىكند .\r\n( 4 ) 2 ) سرگردانى نسبت به عقايد دينى ؛ بدان معنى كه وقتى مردم با افكارى مخالف برخورد مىكنند و شبهات و اشكالات به آنها گفته مىشود ، نسبت به عقائد دچار سرگردانى مىشوند كه كجا بروند و شبهات خود را در كجا حل كنند تا راه راست خود را حفظ كنند .\r\n( 5 ) 3 ) حيرت و سرگردانى درباره خود حضرت ؛ بدان معنى كه طول غيبت حضرت ، موجب شك و ترديد مردم درباره آن حضرت مىشود ، چنان كه امروزه شاهد اين ترديد و شك در بين مسلمانها مىباشيم . رواياتى كه در آينده خواهيم ديد گوياى اين مطلب مىباشند .\r\n( 6 ) 4 ) سرگردانى در جهاد واجب در زمان غيبت و بدون داشتن رهبر و فرمانده ؛ چرا كه مؤمنان از سويى در اين زمان در اين مورد احساس وظيفه\r\n\r\n\r\n","description":"","footnote":"\r\n( 22 ) غيبت نعمانى / 61 ؛ كمال الدين صدوق / 289 .\r\n","page_name":" 297 ","page_number":297},
  {"content":"\r\n\r\nمىنمايند ولى از سوى ديگر در عين حال تأسف مىخورند از اينكه به پيشوا و رهبر بزرگى كه آنها را به پيروزى مىرساند دسترسى ندارند .\r\n( 1 ) به هر حال تمامى اين معانى در برنامه‌ريزى كلى الهى سهيم مىباشد ، و مىبايست به خاطر غيبت حضرت در بين مردم به وجود آيد تا موجب امتحان و آزمايش گردد ، و كسانى را كه در سطح بالايى از اخلاص و ايمان هستند بالاتر ببرد ، و آن را كه كفر و تبهكارى پيشه خود ساخته است فروتر بفرستد . و همين است مقصود امير المؤمنين - عليه السلام - كه فرمود : « گروهى گمراه شده و گروهى ديگر هدايت مىيابند . »\r\n( 2 )\r\n\r\nقسم پنجم : رواياتى كه دلالت بر وقوع هرج و مرج و آشفتگى مىكند .\r\nاين گونه روايات بسيار زياد است ، و تا اندازه‌اى كه من جستجو كرده و يافته‌ام ، فقط راويان اهل سنت آنها را روايت كرده‌اند ، و در كتب شيعه تحت اين عنوان و بدين مضمون روايتى نقل نشده است .\r\n( 3 ) بخارى تعدادى از اين روايات را نقل كرده است « 23 » ، گاهى با اين لفظ كه :\r\n« پيش از وقوع قيامت روزگارى خواهد بود كه در آن جهالت ( در همه جا ) منزل مىگيرد - تا آنجا كه گويد : - و هرج و مرج زياد مىشود . »\r\nبراى اين روايت چندين سند نقل كرده است . و بار ديگر به لفظ « پيش از رسيدن قيامت ايّام هرج و مرج است » روايت كرده است .\r\n( 4 ) مسلم روايت كرده است :\r\n« فضيلت عبادت در دوران هرج و مرج ، همچون هجرت به سوى من است ( يعنى به سوى پيامبر اكرم ) . » « 24 »\r\nافراد ديگرى همچون ترمذى ، و ابن ماجه ، و احمد ، و حاكم مضامينى را كه بر همين معنى دلالت مىكند نقل كرده‌اند ، ما بر همانچه در صحيحين بود اكتفا مىكنيم .\r\n\r\n\r\n","description":"","footnote":"\r\n( 23 ) صحيح بخارى 9 / 61 .\r\n( 24 ) صحيح مسلم 8 / 208 .\r\n","page_name":" 298 ","page_number":298},
  {"content":"\r\n\r\n( 1 ) مقصود از كلمهء « هرج » به فتح « هاء » و سكون « راء » يكى از دو امر است :\r\nاوّل : در هم ريختن و آشفتگى كه به قتل و كشتار منجر شود ، كه در زمان ما با جنگهاى گروهى و يا درگيريهاى خيابانى تطبيق مىكند ، با گرفتاريها و ناامنيهايى كه همراه دارد . كتب لغت اين معنى را براى هرج تأييد مىكنند .\r\nدوم : به معناى كشتن گرچه با اضطراب و آشفتگى همراه نباشد ، چنان كه از ظاهر برخى از رواياتى كه بخارى نقل كرده « 25 » فهميده مىشود ، كه در آن احاديث ، هرج به قتل تفسير شده است . البته اين احتمال وجود دارد كه تفسير از خود راوى باشد .\r\n( 2 ) ولى بهتر همان است كه اخبار و روايات را به همان معناى اول ارجاع دهيم كه معناى دوم نيز در ضمن معناى آن وجود دارد و مندرج است ؛ زيرا در آن روايات چنين آمده است كه : « در آن دوره هرج زياد مىشود ؛ و هرج ، قتل است » ، بنابراين در آن دوره كشتار زياد است و زيادتى كشتار جز با اضطراب و آشفتگى همراه نيست ، لكن انطباق هرج بر قتل فردى و كشتن يك نفر ، چندان درست نيست .\r\n( 3 ) و امّا وابسته بودن اين هرج به قيامت و اينكه جزء نشانه‌ها و علامات قيامت باشد ، اين مطلب به مقصود ما ضرر نمىرساند ؛ زيرا مقصود آن است كه اين كارها پيش از قيام قيامت انجام مىگيرد ، گرچه در زمانى طولانى پيش از آن باشد ، و اين معلوم و روشن است كه هر چيزى كه پيش از ظهور حضرت مهدى واقع شود ، پيش از قيامت خواهد بود و خواه ناخواه از نشانه‌ها و شرايط قيامت نيز محسوب خواهد شد . و قبلا متذكر شديم كه هر گونه فساد و انحرافى كه در روايات از وجود آنها خبر داده‌اند ، مربوط به دوران غيبت حضرت بقيّة اللّه - عجل اللّه تعالى فرجه الشريف - است . از اين مطلب به طور اجمال مىگذريم و ارائه برهان و دليل را به آينده موكول مىكنيم .\r\n( 4 ) در روايت مسلم از رسول اكرم - صلّى اللّه عليه و آله و سلّم - چنين\r\n\r\n\r\n","description":"","footnote":"\r\n( 25 ) صحيح بخارى 9 / 61 .\r\n","page_name":" 299 ","page_number":299},
  {"content":"\r\n\r\nآمده بود : « عبادت در هرج ، همچون هجرت به سوى من است . »\r\nعلاوه بر اين معناى ظاهرى ، معناى عميق و گسترده‌اى براى اين عبارت وجود دارد كه - ان شاء اللّه - در ناحيه و جهت سوم همين فصل بازگو خواهيم كرد .\r\n( 1 ) اين بود بخش عمده‌اى از رواياتى كه به طور مطلق دلالت بر فساد زمانه مىكرد بدون اينكه حادثه و رويداد ويژه‌اى را متذكر شود ، و از اين مجموعه با در نظر گرفتن حدود اصل استحكام و سختگيرى سندى كه قبلا يادآورى شد ؛ آنچه كه به دست مىآيد معنايى عمومى براى شيوع فساد و انحراف و نافرمانى نسبت به دستورات اسلامى است ؛ بلكه كثرت اخبار و جزئياتى كه به طور تفصيل در آنها آمده است ، به قرينهء قواعد كلّى گوياى اين مطلب مىباشد كه كليه اين مفاسد و انحرافات و هرج و مرج و كشت و كشتارها در برنامه‌ريزى كلّى الهى دخالت داشته و براى انجام وعده الهى مؤثر و سهيم مىباشند .\r\n( 2 )\r\n\r\nجهت دوم : اخبار و رواياتى كه دلالت مىكنند بر وقوع رويدادهاى معين و مخصوصى كه از ضلالت و گمراهى مردم به بار مىآيد .\r\n( 3 )\r\n\r\nقسم اوّل : اخبارى كه دلالت بر پيدايش و گسترش جهل در جامعه اسلامى دارد .\r\nاز اين جمله است :\r\n( 4 ) 1 ) بخارى از حضرت رسول نقل مىكند :\r\n« از جمله علائم قيامت آن است كه علم از بين مىرود و جهل و نادانى جايگزين مىشود . » « 26 »\r\n( 5 ) 2 ) در حديث ديگر چنين نقل كرده است :\r\n\r\n\r\n","description":"","footnote":"\r\n( 26 ) صحيح بخارى 1 / 30 .\r\n","page_name":" 300 ","page_number":300},
  {"content":"\r\n\r\n« علم اندك ، و جهل پديدار مىشود . » « 27 »\r\n( 1 ) 3 ) و در جاى ديگر چنين نقل كرده است :\r\n« پيش از وقوع قيامت ، روزگارى است كه علم از بين مىرود ، و جهل و نادانى منزل مىگيرد . » « 28 »\r\n( 2 ) 4 ) در جاى ديگر از حضرت رسول نقل مىكند :\r\n« دانش جمع گشته و فتنه و نادانى آشكار مىشود و هرج زياد مىگردد . » « 29 »\r\nمسلم نيز چندين عبارت به همين مضمون را در فصلى مخصوص اين مطالب آورده است « 30 » كه نيازى به ذكر آنها نيست ، و ديگران نيز مانند : ابن ماجه و ترمذى و احمد ، آنها را نقل كرده‌اند .\r\n( 3 ) مقصود از بر طرف شدن علم ، آن است كه از بين مردم رخت برمىبندد ، و تعداد دانشمندان و دانشجويان كم مىشود . و مقصود از علم ، همان علوم اسلامى و مسائل مذهبى است ، چنان كه مقصود از آشكار شدن و منزل گرفتن جهل ، گسترش جهل و نادانى نسبت به افكار اسلامى در بين افراد جامعه است .\r\n( 4 ) در تعبير به رفع علم و جمع كردن بساط دانش ، اين توضيح نهفته است كه اين امر به خداى تبارك و تعالى مستند است ، همچنانكه متقابلا در روايت استقرار جهل و گسترش آن به ساخت مقدّس او نسبت داده نشده است .\r\nهمچنانكه حضرت ابراهيم خليل فرمود :  وَ إِذا مَرِضْتُ فَهُوَ يَشْفِينِ  : « و هنگامى كه بيمار گشتم ، اوست كه بهبوديم مىبخشد » « 31 » و نگفت : اوست كه مرا مريض مىكند و شفا مىدهد ، چنان كه گفت :  وَ الَّذِي هُوَ يُطْعِمُنِي وَ يَسْقِينِ  : « و آن كسى كه او مرا خوراك مىدهد و سيراب مىسازد . » « 32 »\r\n\r\n\r\n","description":"","footnote":"\r\n( 27 ) صحيح بخارى 1 / 31 .\r\n( 28 ) صحيح بخارى 9 / 61 .\r\n( 29 ) صحيح بخارى 1 / 31 .\r\n( 30 ) صحيح مسلم 8 / 58 .\r\n( 31 ) شعرا / 79 - 80 .\r\n( 32 ) شعرا / 79 - 80 .\r\n","page_name":" 301 ","page_number":301},
  {"content":"\r\n\r\n( 1 ) به هر حال نسبت دادن اين عمل به خداوند ، گاهى به توسط بندگان خدا است ، كه منحرفين ، مؤمنين را وادار به سكوت مىكنند و نمىگذارند احكام خداوند به گوش مردم برسد ؛ و گاهى با عمل مستقيم خداوند است كه دانشمندان و علما تدريجا از دنيا مىروند و تعداد دانشجويان كم مىشود ، و نسلهاى آينده دچار كمبود عالم و دانشمند مىشوند ، و زمينه از تفكر و انديشه اسلامى خالى مىشود .\r\n( 2 ) و در همين زمينه ، بخارى « 33 » از حضرت رسول روايت كرده است كه آن حضرت فرمود :\r\n« خداوند علم را از بندگان نمىگيرد ، لكن با از بين بردن علما ، علم را از بين آنها مىبرد . و وقتى كه ديگر دانشمندى باقى نگذاشت ، مردم زمامدارانى جاهل و نادان براى خود برگزينند ، از آنان سؤال كنند و آنان از روى نادانى فتوى دهند ؛ خود گمراه باشند و ديگران را هم گمراه كنند . »\r\n( 3 ) و اين مسأله از چيزهايى است كه وجدان ما حكم مىكند كه اتفاق افتاده ، و با قاعده كلى و برنامه‌ريزى الهى نيز منطبق است ، و با رواياتى كه درباره پيدايش دانشمندان بد و بىتقوا آمده است ، داراى يك مضمون و معنى است . همچنين در اثر جريان كلّى گسترش فساد و تباهى و دورى مردم از تعاليم اسلامى ، طالبان علم نيز كار تعلّم را رها مىنمايند . و اين امر به نوبهء خود دورى افزونترى را از تعاليم اسلام به بار مىآورد ، و به همين ترتيب با ادامهء اين تأثير و تأثّر دو جانبه روز به روز علم و دانش بيشتر از جامعه رخت برمىبندد .\r\n( 4 )\r\n\r\nقسم دوم : رواياتى كه بر تشتت آراء و اختلاف انگيزه‌ها و خواسته‌ها و فزونى دعوتهاى باطله و مكتبهاى انحرافى دلالت دارد :\r\n1 ) ابن ماجه در كتاب سنن روايت كرده است :\r\n« به زودى فتنه و تفرقه و اختلافى خواهد بود . » « 34 »\r\n\r\n\r\n","description":"","footnote":"\r\n( 33 ) صحيح بخارى 1 / 36 .\r\n( 34 ) سنن ابن ماجه 2 / 1310 .\r\n","page_name":" 302 ","page_number":302},
  {"content":"\r\n\r\n( 1 ) 2 ) و نيز روايت كرده است :\r\n« دعوت‌كنندگانى بر درهاى جهنم ايستاده‌اند ، و هر كس به آنها پاسخ مثبت بدهد او را به درون جهنم پرت كنند . » « 35 »\r\nمثل همين روايت را مسلم نيز در كتاب صحيح روايت كرده است . « 36 »\r\n( 2 ) 3 ) و نيز ابن ماجه روايت كرده كه حضرت رسول - صلّى اللّه عليه و آله - فرموده است :\r\n« از جمله چيزهايى كه بر امّت خود مىترسم پيشوايانى گمراه‌كننده مىباشند . » « 37 »\r\n( 3 ) 4 ) و نيز فرموده است :\r\n« با يكديگر مفاخره خواهيد كرد ، و سپس به يكديگر حسادت خواهيد ورزيد ، و سپس به يكديگر پشت خواهيد كرد ، و سپس نسبت به هم خشمگين و كينه‌توز خواهيد شد . . . » « 38 »\r\n( 4 ) 5 ) نعمانى از حضرت صادق - عليه السلام - روايت كرده است :\r\n« دوازده پرچم شبيه به هم برافراشته خواهد شد ، كه از يكديگر قابل تميز نيست . » « 39 »\r\n( 5 ) 6 ) صدوق نيز در كمال الدين اين روايت را آورده است . « 40 »\r\n( 6 ) 7 ) نعمانى نيز از حضرت باقر - عليه السلام - در ضمن حديثى كه فساد جامعه را توصيف مىفرمايند ، اين خصوصيّات را براى آن زمان نقل كرده است :\r\n« و اختلاف شديدى در بين مردم ، و پراكندگى در دينشان ، و دگرگونى در حالاتشان . » « 41 »\r\n( 7 ) 8 ) شيخ طوسى در كتاب غيبت روايت كرده است از ابو سعيد خدرى ، و\r\n\r\n\r\n","description":"","footnote":"\r\n( 35 ) سنن ابن ماجه 2 / 1317 .\r\n( 36 ) صحيح مسلم 6 / 20 .\r\n( 37 ) سنن ابن ماجه 2 / 1304 .\r\n( 38 ) سنن ابن ماجه 2 / 1324 .\r\n( 39 ) غيبت نعمانى / 153 .\r\n( 40 ) كمال الدين / 347 .\r\n( 41 ) غيبت نعمانى / 235 .\r\n","page_name":" 303 ","page_number":303},
  {"content":"\r\n\r\nاو از رسول خدا - صلّى اللّه عليه و آله - كه فرموده است :\r\n« شما را بشارت مىدهم به حضرت مهدى كه در امّت من برانگيخته مىشود در حالى كه مردم دچار اختلاف و زلزله‌ها مىباشند ، زمين را از عدل و داد پر خواهد كرد . . . » « 42 »\r\nاين حديث را ابن حجر در الصواعق « 43 » با لفظى نزديك به همين لفظ از احمد و ماوردى نقل كرده است .\r\n( 1 ) اين مضمون همچون مضمون قبل ، با قاعدهء كلّى و برنامه‌ريزى الهى مطابق است ، و بيانگر شكلى ديگر از ظلم و فساد است ؛ زيرا اختلاف آراء و پراكندگى عقائد از روشنترين اشكال ظلم و انحراف ، و از لوازم و پيامدهاى آن است و اين حالت در تمام زمينه‌هاى سياسى و مذهبى و اقتصادى ، در تمام دوره‌هاى زندگى بشر وجود داشته است . يك جامعه منحرف ، هميشه در درون خود دچار تجزيه و كشت و كشتار داخلى بوده و به انحراف خود ادامه مىداده است .\r\n( 2 ) و امّا دعوت كنندگان و مبلّغين بدكار و پيشوايان گمراهى هم كه چه بسيار در تاريخ وجود داشته و دارند . در دوران خلافتهاى اسلامى به عنوان مبلغين و طرفداران اسلام در كنار بساط خلافت جلوه‌گرى كرده ، و تا زمان ما نيز همواره امثال آنان موجود بوده‌اند . در گذشته به صورت گروههايى همچون قرامطه و اسماعيليان به نام اسلام مبلّغان آن افكار انحرافى شدند ، و در زمان ما نيز به تعداد زياد و به طور آشكار بر سر راه مسلمين نشسته مردم را به مكاتب انحرافى و مرامهاى وابسته به اجانب همچون بهائيّت و قاديانىگرى و اكثر فرقه‌هاى متصوفه دعوت مىكنند . و لذا مىبينيم آنچه در روايات آمده است ، واقعيّت داشته و هزاران مصداق براى آن مىتوان يافت ، و مىبينيم كه چگونه پيروان خود را به پرتگاه جهنم افكنده‌اند ؛ به اين معنى كه زمينه‌ساز خروج آنان از اسلام حقيقى گشته‌اند كه مستوجب عقوبت و كيفر الهى است .\r\n\r\n\r\n","description":"","footnote":"\r\n( 42 ) غيبت شيخ طوسى / 111 .\r\n( 43 ) الصواعق / 99 .\r\n","page_name":" 304 ","page_number":304},
  {"content":"\r\n\r\n( 1 )\r\n\r\nقسم سوم : اخبارى كه دلالت مىكند بر اينكه مردم درباره خود حضرت مهدى اختلاف نظر پيدا مىكنند\r\n، و به خاطر طولانى شدن دوران غيبت و دورى مردم از آن حضرت ، دچار ادعاهاى انحرافى و حقه‌بازها و گمراه كنندگان مىشوند .\r\nدر اين باره از ائمه - عليهم السلام - روايات بسيارى نقل شده است ، ولى اهل سنت در اين باره چيزى نقل نكرده‌اند ؛ زيرا با افكار و عقايد آنان كه قائل به غيبت كبرى براى حضرت نيستند منافات دارد .\r\n( 2 ) 1 ) از آن جمله روايت شيخ صدوق است در كتاب كمال الدين از حضرت باقر - عليه السلام - در ضمن حديثى كه حضرت را به پيامبران ديگر تشبيه مىفرمايند ، تا آنجا كه فرموده است :\r\n« و اما شباهت آن حضرت به حضرت عيسى - عليه السلام - اختلافى است كه درباره آن حضرت مىشود ، تا آنجا كه عده‌اى مىگويند : به دنيا نيامده است ، و گروهى ديگر مىگويند : مرده است ، و جمعى گويند : كشته و به دار آويخته شده است . . . » « 44 »\r\n( 3 ) 2 ) و نيز در همان كتاب روايت كند از حضرت امام زين العابدين على بن الحسين - عليه السلام - در ضمن حديثى كه آن حضرت مىفرمايند :\r\n« و امّا شباهت او به حضرت عيسى ، اختلافى است كه مردم درباره او مىكنند . » « 45 »\r\n( 4 ) 3 ) نعمانى از حضرت باقر - عليه السلام - روايت كرده است كه :\r\n« همانا براى قائم - عليه السلام - دو غيبت است ، در يكى از آن دو غيبت درباره آن حضرت گويند : از بين رفته است و معلوم نيست در كدام درّه بسر مىبرد ! » « 46 » ( 5 ) 4 ) و نيز از حضرت صادق - عليه السلام - روايت كرده است با لفظ :\r\n« مرده يا هلاك شده است ، در كدام درّه بسر مىبرد . » « 47 »\r\n\r\n\r\n","description":"","footnote":"\r\n( 44 ) كمال الدين / 327 .\r\n( 45 ) كمال الدين / 322 .\r\n( 46 ) غيبت نعمانى / 173 .\r\n( 47 ) غيبت نعمانى / 157 .\r\n","page_name":" 305 ","page_number":305},
  {"content":"\r\n\r\n( 1 ) 5 ) شيخ صدوق در كمال الدين از حضرت صادق - عليه السلام - روايت كرده است :\r\n« همانا به خدا سوگند ، امام شما براى مدتى از ديدگان شما پنهان مىشود و شما در اين دوره در بوته آزمايش قرار خواهيد گرفت ، تا آنجا كه گفته مىشود : مرده است يا نابود شده و يا در كدام درّه بسر مىبرد ! ؟\r\nدر حالى كه چشمهاى مؤمنين براى او اشكبار است . » « 48 »\r\n( 2 ) 6 ) ثقه الاسلام محمد بن يعقوب كلينى نيز در كتاب كافى در اين باره روايات متعددى را تحت عنوان « باب فى الغيبه » آورده است .\r\nواضح و روشن است كه تمام اين امور در برنامه‌ريزى كلّى الهى براى آزمايش و امتحان بندگان و مؤمنان مندرج و پيش‌بينى شده است زيرا طول عمر بيشتر از اندازه معمول و طبيعى ، خود يكى از موجبات شك و ترديد براى مردم است ، كه اگر دليل قطعى بر بقاى حضرت بقية اللّه نبود و براى ما ثابت نشده بود كه خداوند متعال براى تحقق هدف نهايى خود اين برنامه را تنظيم كرده است كه آن حضرت عمرى طولانى داشته باشد ، شك و ترديد در بقاى حضرت چندان بىمورد نبود . و لذا كسى كه در اصل مذكور دچار ترديد باشد ، و يا به ماديگرائى گرايش داشته باشد ، بقا و غيبت حضرت مهدى - عليه السلام - براى او محلّ تأمّل و ترديد خواهد بود .\r\n( 3 ) و به هر حال ، گرچه ما نمىتوانيم به تمام معتقدان و مدعيان مسائل گوناگونى كه در روايات درباره حضرت مطرح شده دست پيدا كنيم و همه آنان را شناسائى نماييم ، ولى در هر حال اختلاف مردم دربارهء آن حضرت در خلال دوران غيبت كبرى عملا تحقق يافته است .\r\nو امّا آن موارد اختلاف كه در روايات آمده است . چهار نظريّه مىباشد :\r\nقول اوّل : آن حضرت متولّد نشده است ؛ مقصود از اين كلمه آن است كه حضرت عسكرى از دنيا رفت و فرزندى از او باقى نماند . در تاريخ غيبت صغرى\r\n\r\n\r\n","description":"","footnote":"\r\n( 48 ) كمال الدين / 35 .\r\n","page_name":" 306 ","page_number":306},
  {"content":"\r\n\r\nانگيزه پيدايش اين عقيده را شناختيم كه چگونه عقيده رسمى درباره خلافت عباسى بعد از حضرت عسكرى بر اين مطلب قرار گرفت و موجب گرديد كه جعفر كذاب روى تمام اموال و ما ترك حضرت عسكرى - عليه السلام - دست بگذارد و تصرف كند .\r\n( 1 ) و امّا اين عقيده كه حضرت مهدى اصلا متولد نشده است و در آينده متولد خواهد شد و زمين را پر از عدل و داد خواهد كرد ، اين مطلب عقيده برادران اهل سنت ما مىباشد ، كه با وجود پذيرش اصل اعتقاد به ظهور حضرت مهدى و هماهنگى با عقيده شيعيان دربارهء برپايى دولت حقه حضرت مهدى ، معتقدند كه آن حضرت در آينده متولّد خواهد شد .\r\n( 2 ) قول دوم : آن حضرت متولد شده ، ولى از دنيا رفته است . طرفداران اين عقيده به دو گروه تقسيم شده‌اند :\r\n( 3 ) گروه اوّل : كسانى كه گمان مىكنند حضرت محمّد بن الحسن العسكرى - عليه السلام - از دنيا رفته و مرده است . برخى از متأخّرين طرفدار اين نظريّه‌اند ، همچون شيخ محمّد بن احمد سفارينى اثرى حنبلى ، در كتاب لوائح الانوار البهيّه ، وى در اين كتاب گويد :\r\n« و امّا پندار شيعيان كه اسم آن حضرت محمد بن الحسن ، و او فرزند امام عسكرى مىباشد سخنى بيهوده است ، زيرا محمّد بن الحسن مرده و از دنيا رفته ، وارث او را جعفر عمويش برده است . » « 49 »\r\n( 4 ) اين قول را مصادر و مدارك تاريخى ابتدايى تمام فرق اسلامى مردود دانسته و آن را نفى كرده‌اند . و امّا تاريخ‌نويسان شيعه همچون شيخ نعمانى و شيخ صدوق و شيخ طوسى و شيخ مفيد و كسانى كه در خط آنها حركت كرده و با آنها هم عقيده بوده‌اند ، همچون مسعودى و يعقوبى ، وضعشان در اين مسأله روشن است ؛ زيرا آنان ولادت و غيبت حضرت مهدى را به صراحت اثبات كرده و همچون ديگر دانشمندان شيعه در اين باره سخن گفته و اظهار نظر كرده‌اند و\r\n\r\n\r\n","description":"","footnote":"\r\n( 49 ) لوائح الانوار البهيّه 2 / 68 .\r\n","page_name":" 307 ","page_number":307},
  {"content":"\r\n\r\nجز اين امكان نداشته است كه چيزى بگويند ؛ زيرا اين مسأله از ضروريّات مذهب بوده است .\r\n( 1 ) لكن تاريخ‌نويسان متقدم اهل سنت همچون طبرى و ابن اثير و ابن خلكان و ابن الوردى و ابو الفداء ، و از متأخران همچون ابن العماد و زركلى و ديگران ، اينان به ولادت حضرت تصريح كرده و از پنهانى و غيبت حضرت نام برده و گفته‌اند بر طبق عقيده شيعيان ، مهدى منتظر اوست و صاحب سرداب مىباشد ، و هيچ يك از اينان به مرگ آن حضرت اشاره‌اى نكرده‌اند .\r\n( 2 ) و چگونه مىتوانند اين سخن را بگويند ، بعد از آنكه ما در كتاب تاريخ غيبت صغرى به طور گسترده اين مطلب را اثبات كرديم ، كه حضرت از بسيارى از پيروان و شيعيان خود پنهان شده و غيبت اختيار كرده است ، تا چه رسد به ديگر افراد ؛ و لذا در اين دوره به صورت بريده و جداى از هم ، اخبار و اطلاعاتى از آن حضرت به دست آمده است به طورى كه حتى برخى از اوقات از دسترسى به هرگونه اطلاعى از سوى آن حضرت نااميد مىشدند ؛ و لذا چگونه مىتوانستند مدّعى مرگ آن حضرت بشوند و بگويند كه آن حضرت مرده است ، مگر اينكه به دروغ و تزوير مطلبى را اشاعه دهند ؛ و لذا هيچ كس در اين باره سخنى نگفته و مطلبى ننوشته است ، و اين مطلب براى هر كس كه به كتب و مدارك تاريخى مراجعه كند ، واضح و روشن است .\r\n( 3 ) و امّا متأخّران همچون سفارينى كه در سال 1114 ه متولّد شده است « 50 » ، اين گونه افراد ، ريزه‌خوار خوان پيشينيان خود مىباشند و نمىتوانند خبر تازه‌اى داشته باشند ، و اگر با گفتار متقدمين سخنى معارض بگويند از آنان پذيرفته نمىشود و مىبايست كه سخن متقدمان را بر گفتار آنها ترجيح داد . بنابراين اشخاصى همچون سفارينى ، بايد عهده‌دار اثبات سخن خود باشند و براى حرف خود دليل بياورند . و امّا اينكه جعفر كذّاب دست روى ارث حضرت عسكرى گذاشته است ، اين تصرّفى مباح و مشروع نبوده است ، و تفصيل اين مطلب را در كتاب غيبت صغرى نگاشته‌ايم .\r\n\r\n\r\n","description":"","footnote":"\r\n( 50 ) ملحقات 1 / 1 .\r\n","page_name":" 308 ","page_number":308},
  {"content":"\r\n\r\n( 1 ) گروه دوم از معتقدان به مرگ حضرت مهدى - عجل اللّه تعالى فرجه الشريف - كسانى هستند كه ادعا كرده‌اند حضرت ظاهر شده و كارش را انجام داده و دوره‌اش پايان پذيرفته است . اينان پيروان مدّعيان مهدويّت مىباشند كه عدّه‌اى از آنان با شمشير قيام كرده ، يا مردند ، و يا كشته شدند و پيروانشان ديگر در انتظار كسى نيستند .\r\nولى بايد بدانيم كه اين گونه گروهها با مرگ رهبر و پيشوايان منقرض شده و اثرى از آنان باقى نمىماند و نمانده است ؛ زيرا نمىتوانند افكار خود را به نسلهاى بعد از خود منتقل كنند ؛ و با مرگ پيشوا و عدم موفقيّت او در برنامه‌هاى جهانى خود ، كذب و دروغش روشن شده و همه مىبينند كه ظلم و فساد از دنيا رخت برنبسته و عدل و داد جايگزين نشده و احكام اسلامى اجرا نمىشود .\r\nما و همه مسلمانها به كسى به عنوان مهدى معتقد هستيم كه اين كارها را انجام دهد ، و وقتى ديديم اين مدعى مهدويّت در طول دوران زندگى خود نتوانست به اين اهداف جامه عمل بپوشد ، يقين پيدا مىكنيم كه او كاذب و دروغگو مىباشد .\r\n( 2 ) قول سوم : آنچه كه روايات بر آن دلالت مىكند ، آن است كه عدّه‌اى مىگويند آن حضرت كشته ، و يا به دار آويخته شده است .\r\nما كسى را نيافتيم كه اين سخن را بگويد ، مگر آنچه را كه ممكن است پيروان مدعيان مهدويّت معتقد شوند كه پيشوايان كشته ، و يا به دار آويخته شده است و بگويند مهدى به دار زده شده و يا كشته شده است . « 51 »\r\n( 3 ) قول چهارم : شك و ترديد در اينكه آن حضرت در كجا به سر مىبرد ، و در چه بيابانى راه مىپيمايد .\r\nاگر مقصود از اين عنوان پنهانى و ناآگاهى از مكان حضرت است ، اين مطلب واضح و روشن است ؛ زيرا معناى غيبت حضرت همين است ، ولى اين\r\n\r\n\r\n","description":"","footnote":"\r\n( 51 ) بابيه و بهائيه بعد از آنكه سيد على محمّد باب در تبريز به دار آويخته شد ، معتقد شدند كه قائم اسلام را به دار زده‌اند ، و اين حديث شريف دربارهء آنها مصداق پيدا كرد . ( مترجم )\r\n","page_name":" 309 ","page_number":309},
  {"content":"\r\n\r\nمعنى بر خلاف ظاهر رواياتى است كه مىگفت : حضرت مرده و هلاك گشته و معلوم نيست در كدام درّه به سر مىبرد ؛ زيرا مقصود از ظاهر اين عبارات آن است كه او در بعضى از دره‌ها و بيابانها از دنيا رفته است .\r\n( 1 ) ما كسى را كه قائل به اين سخن باشد و يا اين احتمال را بدهد نيافتيم ، علاوه بر اينكه اين سخنى است بسيار دور از احتمال و ذهن مردم ؛ زيرا كسانى كه معتقد به غيبت حضرت مهدى مىباشند ، آن را ناشى از اراده و قدرت خداوند دانسته و طبق برنامه‌ريزى كلّى الهى مىدانند ، همان‌گونه كه خداوند وجود مقدّس آن حضرت را در طول دوران بسيار دراز غيبت از تمام خطرات حفظ كرده ، در آينده نيز نگهدارى فرموده و از هرگونه بليّه و آفتى حفظ خواهد كرد تا در رستاخيز بزرگ براى اقامه عدل و داد ، برنامه و هدف الهى را برآورده سازد « 52 » و شايد اين دو سخن اخير - قول سوم و چهارم - در سالهاى آينده پديد آيد ، مخصوصا كه اگر دوره غيبت صدها و يا هزاران سال ديگر - خداى ناكرده - بخواهد طول بكشد .\r\n( 2 )\r\n\r\nقسم چهارم : رواياتى كه بر انحراف حكام و فرمانروايان ممالك اسلامى [ دلالت دارد 
  ]\r\nو فسق و فجور آنان و انحرافشان از تعاليم اسلامى دلالت مىكند .\r\n( 3 ) 1 ) يكى از رواياتى كه به طور واضح و روشن گوياى اين حقيقت مىباشد ، روايتى است كه مسلم در كتاب صحيحش از حضرت رسول - صلوات اللّه عليه و آله - روايت كرده است ، كه آن حضرت فرموده است :\r\n« بعد از من پيشوايانى خواهند آمد كه به هدايت و راه من هدايت نگشته و به سنت من رفتار نمىكنند ، و به زودى در بين آنان مردانى به پا خواهند خاست كه دلهايشان قلوب شياطين است در بدنهاى انسانى . » « 53 »\r\n\r\n\r\n","description":"","footnote":"\r\n( 52 ) با توجّه به توضيحى كه در مورد معناى روايت در پاورقى بحث اوّل تمهيد آغاز كتاب آمد ، طرح مطالب اخير تحت عنوان قول چهارم وجهى نخواهد داشت . ( مترجم ) .\r\n( 53 ) صحيح مسلم 6 / 20 .\r\n","page_name":" 310 ","page_number":310},
  {"content":"\r\n\r\n( 1 ) 2 ) و همو نيز روايت كرده است :\r\n« بعد از من خودخواهيهايى شديد و امورى ديگر پيش خواهد آمد كه آنها را نمىپسنديد و ناخوش داريد . » « 54 »\r\n( 2 ) 3 ) شيخ صدوق در كتاب كمال الدين حديثى را از رسول خدا - صلوات اللّه عليه و آله - نقل كرده است ، كه در آن حضرتش در پاسخ سؤال از هنگام ظهور حضرت مهدى فرموده است :\r\n« خداوند به من وحى كرد كه ظهور هنگامى خواهد بود كه علم از بين رفته و نادانى آشكار شود . . . و فرمانروايان كافر گشته و زمام امور به دست تبهكاران باشد و همكاران و همياران آنان ستمگران ، و انديشمندان و متفكّران و صاحب نظران آنان فاسقان و زشتكاران باشند . » « 55 »\r\n( 3 ) 4 ) و در حديث ديگرى از قول امير المؤمنين - عليه السلام - چنين آمده است :\r\n« و هوى و هوسها را پيروى كرده ، و خونريزى را سبك بشمرند ، حلم و بردبارى را ضعف و ظلم را مباهات و فخر بدانند ، فرماندهان ، تبهكاران ؛ و وزيران ، ستمگران باشند . » « 56 »\r\n( 4 ) 5 ) و در حديث ديگرى از حضرت صادق - عليه السلام - نقل شده است :\r\n« و ديدى كه فرمانروايان با كافران نزديك شده و از نيكوكاران به دور باشند . و ديدى كه واليان در احكام و قضاوتها رشوه بگيرند و به استقبال افزون طلبى روند . » « 57 »\r\n\r\n\r\n","description":"","footnote":"\r\n( 54 ) صحيح مسلم 6 / 17 .\r\n( 55 ) كمال الدين / 251 .\r\nدر جملهء « اذا رفع العلم و ظهر الجهل » كه قبلا نيز اين مضمون در ضمن فصل مستقلّى توضيح داده شده ، احتمال ديگرى نيز هست و آن اين است كه بگوئيم هنگامى كه علم بالا رود و اوج گيرد و تمام آنچه بشر نمىدانسته و فكر مىكرده كه مىداند آشكار گردد ، و جهل او از حال تركيب به بساطت برسد و بداند كه نمىداند ، اين دوره دوران شكوفائى علم و بالا رفتن سطح علوم مردم است كه در اين صورت مقصود از علم و جهل ، علم و جهل به تمام مسائل و حقائق زندگى باشد . و در عين حال منافات ندارد كه در همين حالت حكومتها فاسد و فاسق باشند ، چنان كه اين وضع را امروز مىبينيم . ( مترجم )\r\n( 56 ) منتخب الاثر / 427 از كتاب الخرائج و الجرائح .\r\n( 57 ) منتخب الاثر / 429 .\r\n","page_name":" 311 ","page_number":311},
  {"content":"\r\n\r\nاين مطلبى است كه با واقعيّت موجود موافقت داشته و با قواعد عمومى و آنچه كه مقتضى آزمايش الهى است ، تطبيق مىكند .\r\nو امّا موافقت با قواعد عمومى و امتحان خدايى به اعتبار دو امر نزديك به هم است :\r\n( 1 ) امر اوّل : فرمانروايان معمولا از فرزندان همين مردم منحرف معمولى بوده ، و نتيجه همين تعليم و تربيت انحرافى مىباشند ؛ زيرا از همان اوان رشد و دوران كودكى در محيطى دور از دين و مذهب بسر برده ، و مانند ساير كسانى هستند كه تحت همين تربيت انحرافى پرورش يافته‌اند . و لذا مىبينيم كه همان انحرافات موجود را كه معمول بوده و در جامعهء فاسد يافته‌اند ، دارا مىباشند ؛ اگر چه در سبك و شيوهء انحراف و تباهى ممكن است تغيير و دگرگونى پديد آورند .\r\nبدين ترتيب به دشوارى مىتوان تصوّر كرد و احتمال داد كه از انسان منحرف پروردهء جامعهء منحرف ، فرمانروايى عادل و عامل به حق و تحقق‌بخش احكام اسلام ، به دست آيد ؛ و بلكه بايد گفت فسق و تبهكارى حكّام و دستيارانشان مولود طبيعى انحراف اجتماع و فساد و نابسامانى آن مىباشد .\r\n( 2 ) امر دوم : انحراف حكومتها در ازدياد و فزونى ظلم و ستم در جامعه مؤثّر بوده و بيشتر موجب دورى طرفداران حق و حقيقت از صحنه جامعه مىباشد ، و اين خود محكى ديگر براى آزمايش سخت و دشوار خدايى مىشود ، چنان كه مقتضاى آن برنامه‌ريزى كلّى الهى همين است .\r\nو امّا موافقت آن با آنچه در خارج واقع گشته ، بدين جهت است كه تاريخ به روشنى گوياى اين حقيقت است كه بعد از دوران نخستين خلافت در كشورهاى اسلامى ، اوضاع حكومت در اين كشورها سه مرحله را طى كرده و گذرانده است : « 58 » ( 3 ) مرحله نخستين : حكومت اسلامى منحرف تحت فرماندهى پادشاه گزنده\r\n\r\n\r\n","description":"","footnote":"\r\n( 58 ) البته طى اين دوران و تحمّل اين حكومتهاى سه‌گانه نتيجه همان دوران نخستين خلافت ( منهاى دوران خلافت ظاهرى حضرت امير المؤمنين ) است و لذا آن خلافت نخستين را مىتوان ريشه اين سه دورهء حكومت منحرف دانست . ( مترجم )\r\n","page_name":" 312 ","page_number":312},
  {"content":"\r\n\r\n- كه رسول خدا از وجود چنين فرمانروايانى با اين عنوان خبر داده است - اداره مىشود ، كه خلفاى اموى و عباسى و عثمانى را مىتوان مصداق اين نوع حكومت دانست . « 59 » اينان با اينكه زمام امر جامعه اسلامى را تحت عنوان خليفه اسلامى و به نام مذهب در دست داشتند ، و فرض بر اين بود كه مىبايست مروجان اسلام و نگهداران شريعت باشند ، خود عاملى مخرب براى دين و مذهب بودند و فقط رياست و حكومت و مصالح مادّى و شخصى خود را در نظر مىگرفتند ، و اصول و احكام اسلامى را زير پا نهاده به دست فراموشى سپردند . ما در كتاب تاريخ غيبت صغرى در اين باره توضيح بيشترى داده و در آنجا ديديم كه اين حالت فقط منحصر به شخص خليفه نبود ، بلكه وزيران و استانداران و ديگر دست‌اندركاران حكومت نيز همچون خليفه رفتار مىكردند .\r\n( 1 ) مرحله دوم : حكومت كفر ؛ گرچه در ظاهر شخص حاكم خود را مسلمان مىداند . « 60 »\r\nو اين حكومتهايى است كه بعد از انقراض نظام خلافت در كشورهاى اسلامى تاكنون روى كار آمده‌اند . اين حكومتها بر شالوده و اساسى غير اسلامى ، و اقتباس شده از تمدّن مادى غربى بنا شده است ، چه به صورت سرمايه‌دارى و چه به صورت اشتراكى . با روى كار آمدن اين حكومتها ، تمامى دستورات و قوانين اسلامى به دور افكنده شده و مبناى قانون‌گذارى اصول و قوانين موضوعه به دست انسان است .\r\n( 2 ) مرحله سوم : حكومت در اصل و قانون‌گذارى و فرمانروا همگى كافر هستند و بر اساس كفر بنا شده است . « 61 »\r\nاين نحوه حكومتها ، برخى اوقات بر اثر حمله و هجوم كفّار بر كشورهاى\r\n\r\n\r\n","description":"","footnote":"\r\n( 59 ) قالب فكرى چنين حكومتى آن است كه حاكم مسلمان فاسقى باشد كه در ظاهر ادّعاى مسلمانى مىكند و مدّعى پياده كردن قوانين اسلامى است .\r\n( 60 ) قالب فكرى اين حكومت آن است كه حاكم مسلمان فاسقى است كه صريحا در پى اجراى قوانين موضوعهء بشرى است .\r\n( 61 ) قالب فكرى اين حكومت آن است كه حاكم اساسا كافر باشد و احكام و قوانين هم وضع‌شدهء بشر باشد .\r\n","page_name":" 313 ","page_number":313},
  {"content":"\r\n\r\nاسلامى براى مدتى وجود داشته است ، همچون هجوم مغولها ، و سلطه مسيحيان در جنگهاى صليبى ، و استعمار اروپايى در زمان ما كه بر كشورهاى اسلامى زير سلطه خود اعمال كرده‌اند .\r\n( 1 ) تمام پيشگوئيهايى كه در روايات شده است و قدر جامع آنها را انحراف نسبى از اسلام تشكيل مىدهد ، در مرحلهء اول از اين سه دوره روى داده است ، تا چه رسد به دو مرحله ديگر . در اين دوره افرادى بر كشورهاى اسلامى حكومت مىكردند كه دلهايشان قلب شيطان ، و عواطف و احساساتشان به سوى بدى ، و همگى دنباله‌رو خواسته‌ها و هواهاى نفسانى بودند . از خونريزى باكى نداشتند ، كشتن يك انسان بلكه صدها و هزاران نفر در نزد آنها بسيار سبك و ناچيز آمده ، بلكه براى كسى كه دست به چنين جناياتى مىزد ، افتخار و عنوان به حساب مىآمد . حلم و بخشش به هنگام پيروزى را ضعف دانسته ، ستم و سختگيرى را شخصيّت و افتخار مىشمردند .\r\n( 2 ) فرمانروايان در شكلهاى مختلف ؛ خليفه ، پادشاه ، رئيس و زمامدار ، همگى فاجر و تبهكار ، و همكاران و وزيران آنها نيز همرنگ آنها و از فاسقان بودند . دولتمردان در هر سه دوره ، به ويژه دو دوره اخير به اهل كفر نزديك گشته ، و انسانهاى گمراه و منحرف نزد آنها قرب و منزلتى داشتند . نيكوكاران و شايستگان را از خود رانده ، و كسانى را كه تن به پستى نمىدادند و حاضر نبودند چاپلوسى كنند طرد مىكردند . و امّا رشوه و رشوه‌خوارى ، كه ديگر هر چه مىخواهى در اين باره بگو و باكى نداشته باش .\r\nتمامى اين دگرگونيها و انحرافات در آن جامعه اسلامى به وجود آمد كه رسول خدا آن را بنا نهاده و تحت رهبرى خود پرورانده بود ؛ ولى بعد از رحلت آن حضرت اساس آن خروج از حدود كتاب خدا و سنت آن حضرت قرار گرفت كه اين روايات دربارهء آن سخن گفته است .\r\n( 3 ) و امّا اوضاع در غير جامعه اسلامى ، كه معلوم است همگى بر مبناى كفر و الحاد حركت كرده و از نظر عقيدتى روز به روز به سوى ماديّت و ماده‌پرستى رفته و از جنبه اخلاقى در پرتگاه سقوط قرار گرفته ، و اقتصاد ، حتى در كشورهاى بزرگ رو به ضعف نهاده تا چه رسد به كشورهاى كوچك ، چنان كه آثار موجود و اخبار\r\n\r\n","description":"","footnote":"","page_name":" 314 ","page_number":314},
  {"content":"\r\n\r\nو روايات نيز بر آن دلالت دارند .\r\n( 1 )\r\n\r\nقسم پنجم : اخبار و روايات تمحيص و امتحان .\r\nبعد از آنكه فلسفه امتحان را دانستيم و فهميديم كه اساسىترين مادّه در برنامه‌ريزى الهى است ، هم اكنون مىخواهيم به بررسى روايات وارده در اين مورد بپردازيم و با عبارات آنها آشنا شويم .\r\n( 2 ) 1 ) ابو داوود « 62 » و ابن ماجه - با لفظى نزديك به هم - از رسول خدا روايت كرده‌اند كه آن حضرت فرمود :\r\n« چگونه مىگذرد بر شما زمانى كه در پيش است و به زودى فرا خواهد رسيد ! مردم در آن زمان غربال مىشوند و عدّه‌اى فرومايه باقى مىمانند كه عهد و پيمان خود را مىشكنند ؛ آنگاه با يكديگر به نزاع برخاسته و اختلاف كرده و اين چنين خواهند بود - و در اين هنگام حضرت بين انگشتان خود را باز كرد - . . . » « 63 »\r\n( 3 ) 2 ) شيخ صدوق در كمال الدين و كلينى در كتاب كافى از حضرت صادق - عليه السلام - روايت كرده‌اند كه آن حضرت فرموده است :\r\n« اين امر به شما نمىرسد مگر بعد از نوميدى . نه به خدا سوگند ، تا اينكه از يكديگر تميز داده شويد ؛ نه به خدا قسم ، تا اينكه امتحان شويد ؛ نه به خدا سوگند ، تا شقى و بد فرجام گردد آن كس كه شقى خواهد شد ؛ و به سعادت دست يابد ، آنكه سعيد مىگردد . » « 64 »\r\n( 4 ) 3 ) شيخ صدوق از آن حضرت روايت كرده است :\r\n« چگونه هستيد شما وقتى كه بدون امام و بدون راهنما و پيشوا باقى بمانيد ، برخى از شما از برخى ديگر بيزارى جويد . در اين هنگام امتحان و آزمايش مىشويد و از يكديگر مشخّص شده و غربال مىگرديد . . . » « 65 »\r\n\r\n\r\n","description":"","footnote":"\r\n( 62 ) سنن ابن ماجه 2 / 237\r\n( 63 ) سنن ابن ماجه 2 / 1307\r\n( 64 ) كمال الدين / 346 ؛ كافى 1 / 370\r\n( 65 ) كمال الدين / 348\r\n","page_name":" 315 ","page_number":315},
  {"content":"\r\n\r\n( 1 ) 4 ) نعمانى در غيبت و كلينى در كافى از آن حضرت نقل كرده‌اند كه فرموده است :\r\n« گريزى براى مردم از اين نيست كه آزمايش گردند و از يكديگر تميز داده و غربال شوند . و از غربال عدّه بسيارى رد خواهند شد . » « 66 »\r\n( 2 ) 5 ) نعمانى « 67 » از حضرت باقر - عليه السلام - روايت كرده است كه آن حضرت فرموده است :\r\n« به خدا سوگند تميز داده و جدا مىشويد ، و به خدا سوگند آزمايش مىگرديد ، و به خدا سوگند همچنانكه زوان « 68 » از گندم غربال مىشود ، شما نيز غربال خواهيد شد » .\r\n( 3 ) 6 ) در كتاب كافى از حضرت صادق - عليه السلام - روايت شده است كه حضرت امير - عليه السلام - وقتى بعد از كشته شدن عثمان ، مردم با آن حضرت بيعت كردند ، بر روى منبر مسجد مدينه رفته و براى مردم سخنرانى فرمودند و در آن خطبه چنين فرمودند :\r\n« آگاه باشيد كه گرفتارى و آزمايش شما همچون روزى كه رسول خدا - صلّى اللّه عليه و آله - به پيامبرى مبعوث شد هم اكنون برگشته است ، سوگند به خدايى كه او را به راستى و حقيقت برگزيد ، آزمايش و امتحان خواهيد شد و غربال مىشويد به گونه‌اى كه زيردستان ، بالادست ، و بالادستان و بالانشينان ، زير دست خواهند شد ، و كسانى كه در حكومت گذشته عقب افتاده بودند جلو خواهند افتاد ، و آنان كه در گذشته به پيش مىتاختند عقب خواهند رفت » « 69 » ( 4 ) 7 ) نعمانى در كتاب غيبت روايت كرده است از حضرت امير المؤمنين كه آن حضرت در ضمن حديثى چنين فرموده است :\r\n« سوگند به خدايى كه جان من در دست اوست ، آنچه را كه دوست داريد نخواهيد ديد تا آنجا كه برخى از شما به صورت ديگرى آب\r\n\r\n\r\n","description":"","footnote":"\r\n( 66 ) غيبت نعمانى / 204 ؛ كافى 1 / 370\r\n( 67 ) غيبت نعمانى / 205 .\r\n( 68 ) زوان دانه‌اى است غير از گندم كه به شكل آن است ولى گندم نيست .\r\n( 69 ) كافى 1 / 369 .\r\n","page_name":" 316 ","page_number":316},
  {"content":"\r\n\r\nدهن خواهد انداخت ، و برخى از شما ديگرى را كذّاب خواهد خواند تا آنجا كه از شما - يا فرمود : از شيعهء من - جز به اندازهء سرمه در چشم و يا نمك در طعام باقى نخواهد ماند . و اينك براى شما مثالى مىزنم ، و آن مثل مردى است كه غذايى داشت . آن را پاك و تميز كرد و داخل اتاقى نهاده و چندين روز در آنجا گذاشت . بعد از چند روز كه برگشت ، ديد در آن غذا كرم افتاده ، آن را بيرون آورده و پاك و تميز كرد و بعد به همان اتاق برگردانيد و بار ديگر در آنجا گذاشت . بعد از چندين روز باز از آن خبر گرفت ، ديد دوباره كرم در آن افتاده ، باز آن را بيرون برده و پاك كرد و برگرداند . و همينطور چندين بار تكرار كرد تا اينكه ديگر از آن چيزى جز تفاله‌هاى سبوس گندم باقى نماند ، كه ديگر كرم هم توان آسيب رساندن به آن را نداشت . و همينطور شماها از يكديگر جدا و مشخّص مىشويد ، تا آنجا كه از شما جز گروهى كه ديگر فتنه‌ها در آنها كارگر نيست باقى نماند » « 70 » .\r\n( 1 ) غربال شدن انسانها ، بر طبق قانون آزمايش الهى است كه قبلا در آن باره سخن گفتيم . كيفيّت غربال ، همان عبور دادن از مسير سختيها و تاريكىهايى است كه يك فرد و يا يك جامعه از يك سو از آن مىگذرد و از سوى ديگر مسير خواسته‌هاى شهوانى و منافع مادّى و تنگناهاى زندگى است .\r\n( 2 ) « و به زودى عدّه زيادى از غربال بيرون مىشوند » بدان معنى است كه اكثريّت انسانها ، دنباله‌رو شهوات ، و پيرو باطلها و هوادار منافع و مصالح مادى ، و همراه ستمكاران و منحرفين مىباشند ، و به صورت فرومايگانى كه پيمان و تعداتشان را در هم شكسته و امانتها را فاسد و تباه ساخته‌اند در خواهند آمد ؛ و مقصود از اين امانت و عهد ، همان اسلام و پايبندى به دين و ديانت و فضيلتهاى اخلاقى و انسانى است .\r\n( 3 ) در نتيجه اين آزمايش طولانى « گروهى باقى خواهند ماند كه آشوبها و فتنه‌ها به آنها زيانى نمىرساند » ؛ زيرا اينان خواهان راستين حقيقت مىباشند و به زير چادر و خيمه حقى رفته‌اند كه هيچ‌گونه كفر و ناسپاسى در آن نيست ، چنان كه اين مطلب را در اخبار و روايات ملاحظه كرديم .\r\n\r\n\r\n","description":"","footnote":"\r\n( 70 ) غيبت نعمانى / 209 - 210 .\r\n","page_name":" 317 ","page_number":317},
  {"content":"\r\n\r\n( 1 ) و قبلا دانستيم كه قانون آزمايش و امتحان عمومى است و تمام افراد انسانى را فرا مىگيرد ، و در تمام دوران عمر طولانى بشريّت پا به پاى او حركت مىكرده و هيچ‌گاه از او جدا نشده است ، و قرآن مجيد نيز به صراحت در اين باره سخن گفته است ، آنجا كه فرمايد :\r\nو  ما كانَ اللَّهُ لِيَذَرَ الْمُؤْمِنِينَ عَلى ما أَنْتُمْ عَلَيْهِ   حَتَّى يَمِيزَ الْخَبِيثَ مِنَ الطَّيِّبِ  . « 71 »\r\n( 2 ) و نيز فرمايد :\r\n لِيَمِيزَ اللَّهُ الْخَبِيثَ مِنَ الطَّيِّبِ وَ يَجْعَلَ الْخَبِيثَ بَعْضَهُ عَلى بَعْضٍ فَيَرْكُمَهُ جَمِيعاً فَيَجْعَلَهُ فِي جَهَنَّمَ أُولئِكَ هُمُ الْخاسِرُونَ  . « 72 »\r\n( 3 ) و همچنين فرموده است :\r\n  وَ لِيُمَحِّصَ اللَّهُ الَّذِينَ آمَنُوا وَ يَمْحَقَ الْكافِرِينَ أَمْ حَسِبْتُمْ أَنْ تَدْخُلُوا الْجَنَّةَ وَ لَمَّا يَعْلَمِ اللَّهُ الَّذِينَ جاهَدُوا مِنْكُمْ وَ يَعْلَمَ الصَّابِرِينَ   . « 73 »\r\nاين قانون آزمايش وقتى با آمادگى براى روز موعود همراه شود ، سخت‌تر و محكمتر خواهد شد ، آن آماده باشى كه احساس مسئوليت و درك فهم وظيفه سنگين را در مقابل تمامى گيتى و جهانيان به دنبال دارد .\r\n( 4 ) و شايد بتوانيم چگونگى امتحان را از اين آيه شريفه به دست آوريم كه خداوند متعال مىفرمايد :\r\n وَ لَمَّا يَعْلَمِ اللَّهُ الَّذِينَ جاهَدُوا مِنْكُمْ وَ يَعْلَمَ الصَّابِرِينَ  .\r\nو آن اينچنين است كه آزمايش فقط براى آن نيست كه ديگران از حقيقت كار و واقعيّت آن آگاه شوند و در مقابل تاريخ و نزد ديگران مشخّص گردند - گرچه اين خود يكى از اسرار و رموز آن است - بلكه در واقع يك تحوّل و\r\n\r\n\r\n","description":"","footnote":"\r\n( 71 ) آل عمران / 179 : بدين گونه نيست كه خدا مؤمنين را بر همين حالتى كه هم اكنون شما در آن هستيد رها كند ؛ تا اينكه ناپاك را از پاك جدا سازد .\r\n( 72 ) انفال / 37 : تا خداوند آلوده را از پاك جدا سازد ، و تا برخى از ناپاكان را روى هم انباشته كرده آن را در جهنّم قرار دهد . و آنان زيانكارانند .\r\n( 73 ) آل عمران / 141 - 142 : تا خداوند كسانى را كه ايمان آورده‌اند بيازمايد و كافران را نابود كند . پنداشته‌ايد كه وارد بهشت خواهيد شد با اينكه هنوز خداوند پيكارگران و پايداران را نديده است .\r\n","page_name":" 318 ","page_number":318},
  {"content":"\r\n\r\nدگرگونى ذاتى و جوهرى در درون يك شخص به وجود مىآورد كه خداوند از آن آگاه است .\r\n( 1 ) اين مطلب با ذكر دو مقدّمه روشن مىشود :\r\nمقدّمهء نخست : هر انسان عاقل و مختارى براى خويش داراى ديدها و جهت‌گيريها و نقطه نظراتى است و در برابر هر رويدادى كه در زندگى خود با آن رويارو مىشود ، مواضع و آرايى ويژه دارد . موضع و موقف آدمى - در اقدام به عملى يا ترك آن - و نيز آراء و نظريّات سلبى و ايجابى او ، به طور طبيعى از ديدها و نقطه نظرهاى عقلى و فرهنگى و اعتقادى او سرچشمه مىگيرد . بنابراين در صورتى كه اين ديدگاهها ثابت بماند ، موضع فرد نيز تغييرى نمىكند ، و متقابلا در صورت دگرگونى ديدگاهها ، موضع او نيز در برابر تمام رخدادهاى زندگى دگرگون مىشود .\r\n( 2 ) همچنين حوادث گوناگون در دگرگون كردن ديدگاههاى انسان اثرى بزرگ دارد ، تا چه رسد به تأثير در موضع‌گيريها او . و بدين روال است كه فرد جوان و بىتجربه ، خبره و مجرّب مىگردد ، و انسان باتجربه حكيمى پخته و فهيم و . . .\r\n( 3 ) ميزان تأثير رويدادها وابسته به درجه اصالت و اساسى بودن آن است نسبت به زندگى يك فرد ، و اساسى بودن آن نيز نسبت به افراد مختلف است .\r\nگاهى حوادث و رويدادها ديدها و جهت‌گيريهاى آدمى را عميق و ريشه‌دار مىسازد و برخى از اوقات بالعكس ؛ و گاهى نيز در آنها تغييرات سطحى پديد مىآورد . و پس از اين تغيير ديدگاه و بينش فرد ، طبيعى است كه موضع او نيز گونه‌اى ديگر مىشود ؛ تا آنجا كه گاهى از او انسانى ديگر به وجود مىآيد و يا در روش زندگى او تغييرات بزرگ و كوچكى - متناسب با اهميّت رويدادها - پديد مىآيد . گاه مىشود كه شخص منحرفى به فردى معتدل تبديل مىشود و فردى معتدل به انسانى آگاه و بيدار . و بلكه گاهى بالعكس انسانى آگاه روشن به شخصى منحرف و كج‌رو مبدّل مىگردد و گاهى يك فرد معتدل از راه به در رفته ، ترسوها شجاع ، و افراد بىباك و متهوّر ترسو مىگردند ، و گاه كريمان بخيل ، و\r\n\r\n","description":"","footnote":"","page_name":" 319 ","page_number":319},
  {"content":"\r\n\r\nبخيلان كريم و سخاوتمند ؛ راستگويان دروغگو ، و دروغگويان تبديل به انسانهاى راستگو مىگردند ، و همچنين . . .\r\n( 1 ) تمام اينها مربوط به رويدادهايى است كه براى يك فرد اتفاق مىافتد . هر چه اين رويدادها از دايرهء يك فرد تجاوز كند ، گسترده‌تر و عميق‌تر باشد ، تأثيرش بر روى فرد و جامعه بيشتر است ؛ مانند برخورد با سياستمداران و اقتصاددانان در سطح جامعه ، و همچون مسأله جنگ و استعمار كه مشكل مهمّ بسيارى از كشورهاى جهان است ، و همچنين درگيريهاى اقتصادى و مشكلات آن كه هر يك از اينها بر روى افراد ، بلكه جوامع تأثيرات بسيارى گذاشته و موجب دگرگونيهايى در اوضاع يك جامعه مىشود .\r\n( 2 ) از همين جا است كه انديشه امتحان و آزمايش خداوندى شكوفا مىشود ، زيرا بعد از آنكه دانستيم در ديانت مقدسه اسلام براى هر رويدادى حكمى و قانونى وضع شده است ، و فهميديم كه فرد در مقابل هر حادثه‌اى موضعى ويژه خود دارد ، پس مىبايست وظيفه او نسبت به احكام اسلامى و وظيفه دينى مخصوصش شناخته شود . اگر گفتار و موضع‌گيرى او با دستورات اسلامى تطبيق كرد ، از امتحان خدايى پيروز و موفق بيرون آمده است ، و اگر موافق نبود و بر خلاف جهت حركت كرده بود ، وامانده و مردود خواهد بود .\r\n( 3 ) حوادث پياپى ، گاهى موجب رشد و شكوفايى اعتقادات دينى يك شخص مىشود ، و گاهى موجب سستى و ضعف او مىگردد ؛ زيرا هر انسان معمولى يك سلسله جاذبه‌هاى خير و يك سلسله جاذبه‌هاى شر دارد كه در مقابل هر يك ، جهت‌گيرهاى مخصوصى داشته ، كه گاهى اختصاص به يك موضوع و يك حالت پيدا مىكند ، و هر رويدادى كه اتفاق مىافتد به ناچار در مقابل آن بازتابى از خود نشان مىدهد و به فكر مىافتد كه چگونه در مقابل آن موضع‌گيرى كند ؛ و گاهى به اين نتيجه مىرسد كه مىبايست در خطمشى خود تجديد نظر كند و آنچه را كه سابقا خود را به آن قانع مىساخته هم اكنون رها كند و دنبال روش ديگرى برود .\r\n( 4 ) براى موضع‌گيرى افراد در مقابل حوادث و رويدادها ضابطه و قانونى نيست كه بتوان براى آن حدودى تعيين كرد ؛ زيرا اجزاء و عوامل درونى و\r\n\r\n","description":"","footnote":"","page_name":" 320 ","page_number":320},
  {"content":"\r\n\r\nاجتماعى كه در اين جهت‌گيرى دخالت دارند بسيار مىباشند ، و در مورد هر انسانى با انسان ديگر متفاوت مىباشند .\r\n( 1 ) و از همينجا است كه اهميّت تمحيص و آزمايش معلوم مىشود ، زيرا تا رويدادى جديد رخ نداده است ، معلوم نيست كه شخص در مقابل آن ، چه عكس العملى خواهد داشت و اين حالت در درون او مجمل و ناشناخته است ، و تنها با وقوع حوادث است كه بينش جديد و درجهء ايمان و اعتقاد انسان در خارج متجلّى مىشود ، همچنانكه اين حوادث براى ديگران - و براى خود شخص نيز - آن بينش جديد و مقتضيّات آن را كه در نحوه رفتار جديدى كه فرد پيش مىگيرد نشان داده مىشود ، آشكار مىسازد .\r\n( 2 ) و از آنجا كه حوادث و رويدادها پشت سر يكديگر اتفاق مىافتد و در مقابل هر يك ديدها و جهت‌گيريها تغيير پيدا مىكند ، پس امتحان و آزمايش نيز استمرار داشته و تا وقتى كه انسان در روى زمين زندگى مىكند ، اين آزمايش الهى نيز وجود دارد ، و لذاست كه هر چه اهميّت آزمايش در اين برنامه‌ريزى خدايى بيشتر شود - چنان كه در دوران غيبت كبرى اين چنين است - خداوند هم اراده مىكند كه حوادث دشوارتر و سخت‌تر باشد ، تا موضع‌گيريها قاطع‌تر ، و حقيقت افراد نسبت به پايبندى به تعاليم اسلامى روشنتر شود .\r\n( 3 ) مقدمه دوم مربوط است به فهم آيه كريمه و معناى آن :\r\nعلم خداوند نسبت به اشيا ، از جهت متعلّق علم ، نه از جهت ذات خداوند ، بين حالت پيش از وجود يك شىء و بعد از وجود آن فرق مىكند . وقتى چيزى هنوز در خارج موجود نشده است ، خداوند مىداند كه به زودى موجود مىشود ، و وقتى كه موجود شد ، خداوند مىداند كه موجود شده است . تحقيق و بررسى بيشتر در اين باره را واگذار به مباحث فلسفه اسلامى مىكنيم .\r\n( 4 ) با در نظر گرفتن اين دو مقدمه مىتوانيم آيه شريفه را معنى كنيم كه خداوند فرمود :  وَ لَمَّا يَعْلَمِ اللَّهُ الَّذِينَ جاهَدُوا مِنْكُمْ وَ يَعْلَمَ الصَّابِرِينَ  .\r\nپيش از آنكه شرايط جهاد به وجود آيد و حكم جهاد صادر شود ، در حقيقت انسان از نظر تكوين شخصيّت خويش ناقص است ؛ نه مجاهد است و نه\r\n\r\n","description":"","footnote":"","page_name":" 321 ","page_number":321},
  {"content":"\r\n\r\nصابر و پايدار ، و حالت نفسانى او و جهت‌گيريهايش مجمل است و معلوم نيست كه به هنگام لزوم جهاد چه حالتى خواهد داشت ، آيا صابر و پايدار است و نسبت به مسئوليّت و تعهد خود محكم و استوار ، يا اين كه گريخته و ميدان را خالى مىكند . پس در اين رتبه نه مستحق پاداش مجاهدان و مبارزان است و نه شايستهء كيفر فراريان از ميدان جنگ . و لذا خداوند فرموده :  أَمْ حَسِبْتُمْ أَنْ تَدْخُلُوا الْجَنَّةَ وَ لَمَّا يَعْلَمِ اللَّهُ الَّذِينَ جاهَدُوا مِنْكُمْ وَ يَعْلَمَ الصَّابِرِينَ  .\r\n( 1 ) وقتى شرايط و زمينه‌هاى جهاد آماده شد ، موقف و موضع‌گيرى واقعى يك انسان معلوم مىشود ، كه آيا او واقعا مجاهد است ، يا مجاهد نيست . و در اين موقعيّت است كه درجه و ارزش جديد خود را به دست مىآورد ، يا درجات بالا و به سوى كمال ، و يا درجهء پايين و سقوط از مقام و ارزش پيشين خود ؛ زيرا اگر جهت‌گيرى او با دستورات اسلام مطابق بود ، از اين امتحان الهى موفق و پيروز بيرون آمده و از نردبان تكامل به درجات بالاى ايمان مىرسد ، و اگر با آن تعاليم و دستورات تطبيق نكرد ، از درجه و مقام خود تنزل كرده مستحق كيفر الهى خواهد بود . وقتى وضعيّت خود را در مقابل اين موقعيّت جديد روشن كرد ، و پايدار و استوار در صف مجاهدان قرار گرفت ، خداوند اين حالت را از او مىداند ، همچون علم خداوند به اشياء بعد از وجود آنها ، و در اين هنگام آن انسان مجاهد ، سزاوار پاداش مجاهدان است .\r\n( 2 ) بنابراين مقصود از آيه شريفه كه فرمود : « هنوز خداوند ندانسته مجاهدان را » اين نيست كه پس از وقوع جهاد حقيقت افراد براى خداوند كشف مىشود ، زيرا اين معنى مستلزم آن است كه خداوند از اوّل نمىدانسته و بعد دانا شده است ، و انتساب جهل و نادانى به خداوند درست نيست و خداوند منزّه از آن است ؛ بلكه مقصود ، تغيير حالت افراد است در مقابل رويدادهاى جديدى كه برايشان پيش آمده و خداوند اين حالات جديد و درجات نوى را كه براى يك فرد حاصل مىشود مىداند ، يعنى قبل از تحقق خارجى اين امور عالم است به اين كه اين حالت موجود خواهد شد و بعد از وجودش مىداند كه حاصل شده است . و اثبات اين گونه علم براى خداوند اشكالى ندارد و مستلزم جهل نيست .\r\n( 3 ) هنگامى كه اين قاعده و قانون عمومى آزمايش و اثر واقعى آن را دانستيم ،\r\n\r\n","description":"","footnote":"","page_name":" 322 ","page_number":322},
  {"content":"\r\n\r\nمقصود روايات گذشته را بهتر مىفهميم ، كه چگونه در پى آزمونهاى الهى بعضى از اشخاص كه در گذشته عقب افتاده بودند ، به پيش مىافتند ، و يا بالعكس برخى از كسانى كه قبلا بسى پيشرفت داشتند ، به پس مىروند و مىفهميم كه چگونه مىشود كه بعد از امتحان ، گروهى پديد مىآيند كه عهد و پيمان خود را شكسته و نسبت به امانت و تعهدى كه داشته‌اند خيانت مىورزند ، و در مقابل گروهى ديگر را مىبينيم كه فتنه‌ها و آشوبها به آنها زيانى نزده ، از آزمايشها سرفراز بيرون آمده و بر تمام مشكلات چيره شده ، ظلم و ستم با تمام نيرومنديش بر آنها پيروز نگشته ، و دنيا با تمام ظواهر فريبنده‌اش نتوانسته آنان را بفريبد ، با تمام اندكى و قلّت نفرات - همچون سبوس گندم ، و يا سرمه چشم و يا نمك غذا - كه نسبت به فزونى جمعيّت روى زمين چندان هم به حساب نمىآيند ، در عين حال پيروزمندانه از بوته آزمايش سرفراز بيرون مىآيند . و اين معناى همان روايت است كه فرمود : « تا شقى و بد فرجام گردد آن كس كه شقى خواهد شد ؛ و به سعادت دست يابد ، آنكه سعيد مىگردد » .\r\nو نيز فهميديم كه عامل آزمايش و امتحان و غربال شدن مردم ، همان رويدادهاى مرتب و پياپى است كه در زمينه ظلم و ستم و فريبكارى در جامعه پديد مىآيد .\r\n( 1 )\r\n\r\nقسم ششم : اخبارى كه از وقوع نمونه‌هايى از انحراف و تجاوز و گناه و پليدى در جامعه اسلامى خبر مىدهد :\r\n( 2 ) 1 ) بخارى از انس روايت كرده است كه حضرت رسول - صلّى اللّه عليه و آله - فرمود :\r\n« از جمله نشانه‌هاى قيامت آن است كه علم برداشته شده ، و جهل پاى بر جا مىشود ، شراب نوشيده شده ، و زنا آشكار مىگردد » « 74 » .\r\nو در حديث ديگرى با اين لفظ نقل كرده است : « جهل پديدار شده ، و زنا\r\n\r\n\r\n","description":"","footnote":"\r\n( 74 ) صحيح بخارى 1 / 30\r\n","page_name":" 323 ","page_number":323},
  {"content":"\r\n\r\nآشكار مىگردد . » « 75 »\r\n( 1 ) 2 ) ابن ماجه روايت كرده است كه رسول خدا فرموده است :\r\n« گروهى از امّت من شراب خواهند نوشيد ، ولى نه به اسم شراب ، و با آلات لهو و زنان آوازه‌خوان از آنان پذيرايى مىگردد » « 76 » ( 2 ) 3 ) نويسنده كتاب نور الابصار گويد : اينها نشانه‌هاى قيام قائم است كه از حضرت باقر - عليه السلام - روايت شده است كه آن حضرت فرموده است :\r\n« هرگاه مردها خود را همچون زنان ساختند ، و زنان همچون مردان و زنان بر زينها نشستند ، و مردم نماز را از بين برده و پيرو شهوات شدند ، خونريزى را سبك شمرده ، و به ربا دادوستد كردند ، و خودنمايى به زنا نموده ، بناها را محكم و دروغ را مباح دانستند ، رشوه گرفته و هوى و هوس را دنبال كرده ، دين را به دنيا فروخته و از خويشاوندان بريده و نسبت به طعام و خوراكيها بخل ورزيدند ، حلم و بردبارى در بين آنها ضعف و ناتوانى ، و ظلم و ستم ، فخر و مباهات محسوب شد ؛ فرمانروايان ، ستمگر ؛ و وزيران ، دروغگو ؛ و افراد امين ، خيانتكار ؛ مددكاران ، تجاوزگر ؛ و قاريان قرآن ، تبهكار و فاسق بودند ، و جور و ستم پديدار گشت و طلاق فزونى يافته ، زشتكارى آشكار شد ، شهادت به دروغ پذيرفته شده و شراب‌خوارى عادى شد ، و مردها به مردان ، و زنان به همجنس خود متمايل شدند و غنيمت و فىء بهره و سود و صدقه زيان و غرامت شمرده شود و از بدكاران و اشرار به خاطر زبانشان پروا شود و حساب برده شوند . . . » « 77 » .\r\n( 3 ) 4 ) در كتاب كمال الدين ، شيخ صدوق از حضرت رسول روايت كرده است « 78 » . كه آن حضرت در شب معراج ، در ضمن صحبتها و مكالماتى كه با خداوند داشته است به خداوند چنين عرض كرده است : خداوندا ، اين مطلب كى خواهد بود ؟ ( يعنى ظهور حضرت مهدى - عليه السلام - ) و خداوند به وى وحى فرمود :\r\n\r\n\r\n","description":"","footnote":"\r\n( 75 ) صحيح بخارى 1 / 31 .\r\n( 76 ) سنن ابن ماجه 2 / 1333 .\r\n( 77 ) نور الابصار شبلنجى / 171 .\r\n( 78 ) كمال الدين / 253 .\r\n","page_name":" 324 ","page_number":324},
  {"content":"\r\n\r\n« ظهور هنگامى خواهد بود كه علم برداشته شده و جهل پديدار گردد ، خوانندگان و تلاوت كنندگان قرآن زياد شوند و عمل به قرآن كم باشد ، كشتار زياد شود ، و فقيهان هدايتگر و راهنما كم شوند ، و فقيهان گمراه‌كننده و خيانتكار زياد گردند ، شاعران زياد شوند ، و امّت تو قبرهاى خود را مسجد خود سازند ، قرآنها زينت داده شده ، و مسجدها تزيين گردد ، ستم و تجاوز و تبهكارى فزونى يابد ، منكرات پديد آمده و امّت تو امر به منكر و نهى از معروف بنمايند ، مردها به مردها و زنها به زنها بسنده كنند ، فرمانروايان كافر ، و مأموران و واليانشان فاسق و فاجر و همدستان آنها ظالم و ستمگر ، و صاحب نظران و انديشمندان آنها زشت كار و معصيت كار باشند . . . »\r\n( 1 ) 5 ) در كتاب الخرائج و الجرائح با اسنادش از برك بن سبره روايت كرده است « 79 » كه حضرت امير المؤمنين على بن ابى طالب - عليه السلام - روزى براى ما سخنرانى فرمود ، و در آن خطبه فرمود : از من بپرسيد ، پيش از آنكه من از بين شما بروم . « صعصعة بن صوحان » از جا بلند شد و پرسيد : اى امير المؤمنين ، دجّال چه وقت خروج مىكند ؟ حضرت فرمود :\r\n« آن كس كه از او سؤال شده است در اين موضوع ، از سؤال‌كننده داناتر نيست ، لكن خروج او را نشانه‌هايى است كه برخى از آنها در پى برخى ديگر خواهد آمد ، و آن نشانه‌ها اينها است :\r\nهرگاه كه مردم نماز را رها كرده و امانت را از بين برند ، دروغ را روا دانسته و ربا خورند ، ساختمانها را محكم ساخته و دين را به دنيا فروشند ، سفيهان و نادانان را به كار گماشته و با زنان به مشورت بپردازند ، از خويشاوندان خود بريده و هوى و هوسها را پيروى كنند ، و خونريزى را سبك ؛ حلم و بردبارى را ضعف ، ظلم و ستم را فخر و مباهات انگارند ، و اميران و فرماندهان ، تبهكار ؛ وزيران ستمگر و دانشمندان خيانتكار و تهيدستان گنهكار باشند ، و به باطل گواهى داده شود و زشت‌كارى ، آشكار گردد ، و تهمت و گناه و سركشى و طغيان بين مردم رايج شود ، قرآنها زيور يافته و مسجدها آرايش و تزيين گردد ، مناره‌ها بلند ساخته شود و بدكاران و اشرار مورد احترام\r\n\r\n\r\n","description":"","footnote":"\r\n( 79 ) كتاب الخرائج و الجرائح / 191 .\r\n","page_name":" 325 ","page_number":325},
  {"content":"\r\n\r\nقرار گيرند ، صفوف نماز جماعت در هم فشرده شود و دلها با يكديگر اختلاف داشته باشد ، قراردادها و عهد و پيمانها شكسته شده و وعده خدا نزديك گردد ، زنها با همسرانشان در تجارت و دادوستد به خاطر حرص بر دنيا شريك گشته ، و صداى فاسقان بلند شود ، و صحبت آنان شنيده گردد ، پيشوا و فرمانرواى مردم ، پست‌ترين آنان باشد ، از بدكار به خاطر ترس از بدى و زيانش پرهيز شود ، دروغگو تصديق گشته و خيانتكار امانتدار گردد ، و زنان آوازه‌خوان در مجالسى آورده شوند ، و مردها به زنان و زنان به مردان نسبت داده شوند « 80 » ، شاهد بدون آنكه از وى بخواهند بر امرى شهادت دهد ، و شخصى ديگر براى اداى حقّى بدون اينكه حقيقتى را بداند ، بر آن گواهى دهد ، « 81 » مسائل اسلامى نه به خاطر اسلام بررسى و تفقه شود ، مردم كار دنيا را بر كار آخرت ترجيح دهند ، پوست ميش را بر دل « ذباب » ( مگس ) پوشند « 82 » ، دلهايشان از مردار متعفنتر و بدبوتر و از تلخترين ميوه‌ها - كه صبر باشد - تلختر است . »\r\n( 1 ) در اين مورد اخبار و روايات طولانى فراوان است ، و دوست دارم كه حديث ذيل را با اينكه طولانى است ، لكن چون در موضوع كتاب كه بررسى تاريخ غيبت كبرى است سند مهمّى به حساب مىآيد نقل كنم .\r\n( 2 ) 6 ) در كتاب منتخب الاثر « 83 » از تفسير صافى از تفسير قمى از ابن عباس روايت شده است كه گفت :\r\n« در حجة الوداع در خدمت رسول خدا بوديم ، و با آن حضرت مراسم حج را انجام مىداديم . حضرت حلقه در خانه كعبه را گرفته و روى به ما كرد و فرمود : آيا شما را از علائم روز قيامت خبر بدهم ؟\r\n\r\n\r\n","description":"","footnote":"\r\n( 80 ) در متن عبارت كلمهء « نسبت » است ولى ممكن است « تشبهت » باشد يعنى همانند سازند .\r\n( 81 ) نصّ عبارت اخير حديث در منتخب الاثر / 428 چنين است : « و يشهد الشاهد من غير أن يستشهد و شهد الآخر قضاء لذمام لغير حقّ عرفه . » و ترجمه نيز بر اساس همين عبارت انجام گرفته است .\r\n( 82 ) در منتخب الاثر عبارت روايت « قلوب الذئاب » است يعنى پوست ميش به تن مىكنند در حالى كه قلب گرگ دارند .\r\n( 83 ) منتخب الاثر / 432 .\r\n","page_name":" 326 ","page_number":326},
  {"content":"\r\n\r\nنزديكترين افراد در آن لحظه در كنار رسول خدا - صلّى اللّه عليه و آله - جناب سلمان فارسى بود ، و او عرض كرد : آرى اى رسول خدا .\r\n( 1 ) حضرت فرمود : از جمله علائم قيامت اينها است « 84 » : از بين بردن نماز ، و پيروى از شهوات ، و تمايل به سوى هوى و هوسها ، و احترام گذاردن به پولداران ، و فروش دين به دنيا ؛ در اين موقعيّت دل انسان مؤمن همچنان كه نمك در آب حل مىشود ، در اندرونش آب مىگردد ، چون منكراتى را مىبيند و نمىتواند جلو آنها را بگيرد و آنها را دگرگون سازد .\r\nسلمان گفت : اى رسول خدا ، آيا اينها شدنى است ! ؟\r\nحضرت فرمود : آرى ، سوگند به كسى كه جانم در دست اوست . اى سلمان ، در اين هنگام بر آنها فرمانروايانى جنايتكار ، و وزيرانى تبهكار ، و رئيسانى ستمگر ، و امانتدارانى خيانت پيشه بر آنها حكومت خواهند كرد .\r\n( 2 ) سلمان گفت : اى رسول خدا ، آيا اينها شدنى است ! ؟\r\nحضرت فرمود : آرى ، قسم به كسى كه جانم در دست اوست . اى سلمان ، در اين هنگام منكر ، معروف ؛ و معروف ، منكر مىشود ؛ خائن ، امين ، و امناء ، خيانتكار شمرده مىشوند ؛ دروغگو ، تصديق گشته ؛ و راستگو را دروغگو مىپندارند .\r\n( 3 ) سلمان گفت : اى رسول خدا ، آيا اينها شدنى است ! ؟\r\nحضرت فرمودند : آرى ، سوگند به خداوندى كه جانم در دست اوست .\r\nاى سلمان ، در اين زمانه زنها فرمانروايى كرده ، و كنيزان به مشورت گرفته مىشوند ، كودكان بر روى منبرها خواهند رفت ؛ دروغ ، چيز جالب و نويى خواهد بود ؛ و زكات ، غرامت ؛ و غنيمت و فىء سود به حساب آيد ، مرد به پدر و مادرش ستم روا داشته و به دوستش\r\n\r\n\r\n","description":"","footnote":"\r\n( 84 ) كلمه « ساعة » در قرآن مجيد و روايات ائمّه طاهرين هم به معناى قيامت آمده ، هم به معناى هنگام ظهور حضرت بقيّة اللّه . و لذا اشراط و علائم و مقدّمات قيامت را گاهى در رديف علائم ظهور حضرت نقل كرده‌اند كه همين مسأله باعث تشويش و اضطراب در شناخت علائم ظهور حضرت شده است . البتّه از آنجا كه خود ظهور حضرت يكى از مقدّمات و اشراط قيامت است بدين معنى كه تا حضرت ظاهر نشوند قيامت برپا نخواهد شد از اين جهت علائم قيامت را بعضى به عنوان علائم ظهور و علائم ظهور را گاهى به عنوان علائم و اشراط قيامت ذكر كرده‌اند . ( مترجم )\r\n","page_name":" 327 ","page_number":327},
  {"content":"\r\n\r\nنيكى مىكند ، و ستاره دنباله‌دار طلوع خواهد كرد .\r\n( 1 ) سلمان گفت : اى رسول خدا ، آيا اينها شدنى است ! ؟\r\nحضرت فرمود : آرى ، اى سلمان ، سوگند به خداوندى كه جانم در دست اوست . در اين هنگام زنان با مردهايشان در تجارت شركت جسته ، باران به تندى باريده ، و بزرگواران اندك خواهند شد ، مرد بىپول و تهيدست تحقير گشته ، و در اين هنگام بازارها به يكديگر نزديك مىشود ، آن هنگام يكى مىگويد چيزى نفروخته‌ام ، و ديگرى مىگويد سودى نبرده‌ام ، و جز بدگويىكننده از خداوند كسى را نخواهى ديد .\r\n( 2 ) سلمان گفت : اى رسول خدا ، آيا اينها شدنى است ! ؟\r\nحضرت فرمود : آرى ، سوگند به كسى كه جانم در كف قدرت اوست .\r\nاى سلمان ، در اين شرايط است كه بر آنان مردمى فرمانروايى خواهند كرد كه اگر سخنى بگويند آنان را مىكشند ، و اگر هم ساكت بنشينند آنان را ذليل و نابود خواهند كرد ، غنائم را از خود كند ، آزادى آنان را پايمال نمايند و خونهايشان را بريزند ، دلهايشان را پر از ترس و هراس سازند ، پس آنان را جز اندوهگين و ترسان و وحشت زده نخواهى ديد .\r\n( 3 ) سلمان گفت : اى رسول خدا ، آيا اينها شدنى است ! ؟\r\nحضرت فرمود : آرى ، سوگند به خدايى كه جانم در دست اوست . اى سلمان ، در اين هنگام چيزى را از مغرب و چيز ديگرى را از مشرق مىآورند كه بر امّت من حكومت كنند . « 85 » پس اى واى براى ضعيفان امّت من از دست آنها ، و واى بر آنها از خداوند ، نه به صغير رحم مىكنند و نه احترام بزرگترها را رعايت مىنمايند و نه از گناهكارى در مىگذرند ، هيكل و جثّه آنان به شكل آدميان ، ولى دلهايشان همچون دل شياطين است .\r\n( 4 ) سلمان گفت : اى رسول خدا ، آيا اينها شدنى است ! ؟\r\nحضرت فرمود : آرى ، سوگند به خداوندى كه جانم در دست اوست . اى سلمان ، در اين هنگام ، مردها به مردها و زنها به زنها بسنده كرده ، و\r\n\r\n\r\n","description":"","footnote":"\r\n( 85 ) نصّ حديث « يلون امّتى » است و مؤلّف چنانچه در شرح اين عبارت خواهد گفت كلمه « يلون » را از مادّهء « ولى » گرفته ، و لذا در ترجمه نيز نظر ايشان رعايت شد . البتّه با توجّه به سياق عبارت درست آن است كه اين كلمه از مادّهء « لون » گرفته شود . يعنى آن چيزى كه از شرق و غرب آورده مىشود امّت پيامبر - صلّى اللّه عليه و آله - را رنگ مىكند و از صبغهء اسلام خارج مىسازد . ( مترجم )\r\n","page_name":" 328 ","page_number":328},
  {"content":"\r\n\r\nبر پسر بچه به همان‌گونه كه بر كنيزان در خانه شوهرانشان وارد شوند هجوم برده و تجاوز مىكنند ، مردها به زنان و زنان به مردها خود را شبيه سازند ، و زنها سوار بر زين مىگردند . پس لعنت خداوند بر اين گروه از زنان امّت من باد .\r\n( 1 ) سلمان گفت : اى رسول خدا ، آيا اينها شدنى است ! ؟\r\nفرمود : آرى ، سوگند به كسى كه جانم در دست اوست . اى سلمان ، در آن زمان مردهاى امّت من خود را با طلا آرايش كنند و لباس ابريشمى و ديبا بپوشند ، و پوست پلنگ را بر روى لباس خود به تن كنند .\r\n( 2 ) سلمان گفت : اى رسول خدا ، آيا اينها شدنى است ! ؟\r\nفرمود : آرى ، به خدايى كه جانم در دست اوست ، اين كارها رخ خواهد داد ؛ و در اين زمان ربا آشكار شده و خريدوفروش با عينه « 86 » و رشوه انجام مىدهند ، دين ترك مىشود و دنيا ارزش و منزلت مىيابد .\r\n( 3 ) سلمان گفت : اى رسول خدا ، آيا اينها شدنى است ! ؟\r\nپيغمبر فرمود : آرى ، قسم به خداوندى كه جانم در دست اوست . در اين هنگام طلاق فزونى يافته ، و هيچ يك از حدود الهى اجرا نمىشود ، و البته به خدا زيانى نخواهند رسانيد .\r\n( 4 ) سلمان گفت : اى رسول خدا ، آيا اينها شدنى است ! ؟\r\nفرمود : آرى ، سوگند به خدايى كه جانم در دست اوست اى سلمان . و در اين هنگام زنان آوازه خوان ، و ابزار طرب و موسيقى پديدار گشته ، و اشرار امّت من زمام امر مردم را در دست گرفته و بر آنان حكمفرمايى خواهند كرد .\r\n( 5 ) سلمان گفت : اى رسول خدا ، آيا اينها شدنى است ! ؟\r\nحضرت پاسخ داد : آرى ، اى سلمان ، سوگند به كسى كه جانم در كف قدرت اوست . در اين زمانه ثروتمندان امّت من براى خوشگذرانى به حج مىروند ، و طبقه متوسط آنها براى بازرگانى و تجارت ، و تهيدستان آنان براى ريا و نام‌آورى ، و در كنار اين اوضاع عدّه‌اى ديگر به دنبال فهم و درس دين مىروند ، نه به خاطر خدا ، زنازادگان زياد مىشوند ، و قرآن را به صورت غنا مىخوانند ، براى دنيا تلاش مىكنند و\r\n\r\n\r\n","description":"","footnote":"\r\n( 86 ) بيع عينه ، فروش چيزى است به مبلغى بيشتر از قيمت حقيقى آن در عوض گرفتن بهاى آن در زمان آينده . ( المنجد ) مىگويم : اين كار در شريعت اسلام جايز نيست . ( مؤلّف )\r\n","page_name":" 329 ","page_number":329},
  {"content":"\r\n\r\nاز خودگذشتگى نشان مىدهند .\r\n( 1 ) سلمان گفت : اى رسول خدا ، آيا اينها شدنى است ! ؟\r\nفرمود : آرى اى سلمان ، سوگند به خدايى كه جانم در دست اوست . اين امور هنگامى اتفاق مىافتد كه پرده محرمات الهى دريده شده گناهان و كارهاى زشت به بار آيد ، بدكاران بر نيكوكاران سلطه يافته و دروغ شايع و بازگو گردد ، لجاجت و پافشارىهاى نابجا آشكار شده ، فقر و تهيدستى و بيچارگى همه جا را بگيرد ، در لباس و پوشش بر يكديگر مباهات كنند ، و در غير فصل باران ، باران بر آنها ببارد . آلات قمار - يا طبل - و ابزار موسيقى را نيكو شمرده ، امر به معروف و نهى از منكر را زشت شمارند ، تا آنجا كه در آن زمانه ، مؤمن از كنيز بىارزشتر و خوارتر به حساب آيد ، خوانندگان قرآن و عابدان به سرزنش يكديگر مىپردازند ، اينان در ملكوت آسمانها به نام پليدها و نجسها خوانده شوند .\r\n( 2 ) سلمان گفت : اى رسول خدا ، آيا اينها شدنى است ! ؟\r\nفرمود : آرى ، سوگند به خدايى كه جانم در دست اوست . اى سلمان ، در اين هنگام ثروتمند بر تهيدست ترحّم نمىكند ، تا آنجا كه سائلى در بين جمعيّتى از مردم چيزى مىطلبد و هيچ كس در طول هفته چيزى در كف دست او نمىگذارد .\r\n( 3 ) سلمان گفت : اى رسول خدا ، آيا اينها شدنى است ! ؟\r\nرسول خدا فرمود : آرى اى سلمان ، سوگند به خدايى كه جانم در كف قدرت اوست . در اين هنگام « رويبضه » سخن مىگويد .\r\nسلمان پرسيد : پدر و مادرم فداى تو اى رسول خدا ، رويبضه چيست ؟\r\nحضرت فرمودند : يعنى در امر مردم كسى سخن مىگويد [ كه نمىبايست سخن بگويد و 
  ] قبلا سخن نگفته است . « 87 » »\r\n( 4 ) 7 ) شيخ صدوق در كتاب من لا يحضره الفقيه « 88 » از اصبغ بن نباته ، و او از حضرت امير المؤمنين على - عليه السلام - روايت كرده است كه حضرت مىفرمود :\r\n« در آخر الزمان و به هنگام نزديكى ساعت كه بدترين زمانه‌ها است ،\r\n\r\n\r\n","description":"","footnote":"\r\n( 87 ) در مورد « رويبضه » مراجعه شود به سنن ابن ماجه 2 / 1340 و مدارك ديگر .\r\n( 88 ) فقيه 3 / 247 ؛ منتخب الاثر / 426 .\r\n","page_name":" 330 ","page_number":330},
  {"content":"\r\n\r\nزنانى آشكار مىشوند كه لخت و برهنه هستند ، از دين خارج گشته و در فتنه‌ها وارد شده‌اند ، به شهوات مايل و به لذتها شتابان ، حرام را حلال دانسته و در جهنم داخل مىشوند . »\r\n( 1 ) در اين موارد ، روايات فراوان و بسيارى است ؛ برخى طولانى و بعضى مختصر ، و همان اندازه كه در اينجا آورديم ما را بس است كه در مجموع با وثاقتى كه از حيث سند و مضمون دارا مىباشد و با قواعد و قوانين كلّى نيز تطبيق مىكند ، دورنمائى از وضعيّت بشر و امّت اسلامى را در دوران غيبت كبرى مشخص مىسازد .\r\n\r\nتوضيح و برداشت از اين روايات\r\n: ( 2 ) مقصود و مفهوم كامل اين روايات را در ضمن چند امر مىتوان به دست آورد :\r\n( 3 ) امر اوّل : ما از سلمان فارسى - رضى اللّه عنه - كه در آن جامعه نمونه و عادلى كه رسول خدا ايجاد كرده بود مىزيست ، چنين احساس مىكنيم كه از شنيدن اين مطالب دچار شگفتى و حيرت شده ، و مرتب سؤال مىكند كه : آيا ممكن است اين گونه امور در بين امّت اسلامى رخ دهد ! ؟ و رسول خدا هم با تأكيد و قسم خوردن ، از رويداد اين انحرافات خبر مىدهد و تأكيد مىفرمايد كه اين كارها اتفاق خواهد افتاد .\r\nهمان‌گونه كه به وضوح و روشنى شاهد تأسّف شديد و نگرانى آن حضرت از وجود اين مفاسد در جامعه اسلامى مىباشيم ، كه خروج مردم را از دين و شريعت و عصيان و نافرمانى آنان را از دستورات الهى و زير پا گذاردن عدالت و دادگرى را كه پىآمدهاى ناگوارى براى امّت اسلامى دارد توصيف مىفرمايند .\r\n( 4 ) چگونه مىشود كه حضرت از رويدادهاى ناگوار متأثّر نباشد ، و حال آنكه خداوند فرموده است :\r\n يا حَسْرَةً عَلَى الْعِبادِ ما يَأْتِيهِمْ مِنْ رَسُولٍ إِلَّا كانُوا بِهِ يَسْتَهْزِؤُنَ  « 89 » وقتى كه رسول خدا اين سخنان را به اصحاب خود مىگويد ، نمىخواهد كه\r\n\r\n\r\n","description":"","footnote":"\r\n( 89 ) روم / 36 .\r\n","page_name":" 331 ","page_number":331},
  {"content":"\r\n\r\nفقط آنان را مخاطب قرار دهد و از ارتكاب اين كارهاى ناشايسته كه هلاكت و نابودى آنان را در بردارد برحذر سازد ، بلكه غرض و مقصود اساسى آن حضرت ، آن است كه با نسلهاى آينده صحبت كند و آنان را از پيش‌آمدها و حوادثى كه در پيش روى دارند آگاه سازد ، تا از بىخبرى و ناآگاهى به در آمده و دچار اين انحرافات و تبهكاريها نشوند ؛ و با اين اخطار ، حجت را بر آنها تمام سازد .\r\n( 1 ) اين گونه اتمام حجتها و اخطارهاى شديد ، در وجدان انسانهاى با اخلاص تأثير مطلوب داشته ، بر درجه اخلاص و تقواى آنها مىافزايد و ميزان احساس مسئوليّت آنها را نسبت به مسائل اسلامى بيشتر مىكند ، و موجب مىشود تا از انحرافات به دور مانند و به سطحى برسند كه شايسته زندگى در روز موعود باشند و با برنامه‌ريزى كلّى الهى هماهنگ گردند .\r\n( 2 ) امر دوم : از مطلبى كه در امر اوّل گفته شد چنين به دست آمد كه روايت ابن عباس ، بلكه تمامى رواياتى كه اين گونه مطالب را نقل كرده‌اند ، از جهت انگيزه صدور و نتايج مترتبه بر آنها در برنامه كلى الهى شريك و هماهنگ مىباشند .\r\nامّا از جهت سبب و انگيزه صدور ؛ بدان جهت كه رسول خدا و ائمه - عليهم السلام - از برنامه‌هاى خدايى و تمام پيشامدها و رويدادهاى آينده كه در طول تاريخ انجام مىگيرد آگاه بوده و بدانها عالم مىباشند ، و لذا مىبينيم كه از وقوع آنها خبر داده‌اند همان‌گونه كه از ديگر برنامه‌هاى الهى نيز خبر داده‌اند .\r\nو امّا نسبت به نتايج و آثار ؛ بدان جهت كه اين اخبار حجت را بر مردم تمام كرده و آنان را از غفلت و بىخبرى به در آورده و موجب مىشود درجه اخلاص مردم بالاتر رفته و بدين وسيله شرايط ظهور حضرت آماده گردد .\r\n( 3 ) امر سوم : برخى از اين روايات بيانگر ابهامات و روشن‌كننده معناى روايات ديگر مىباشند ، زيرا با اينكه برخى از اين روايات كه از وقوع انحرافات خبر داده ، هيچ صحبتى از اينكه اين انحرافات در دوران غيبت كبرى خواهد شد نكرده است ، ولى روايت نور الابصار و كمال الدين ، اين رويدادها را به دوران پيش از ظهور حضرت مربوط دانسته است ، و با توجّه به اينكه اين حوادث همه\r\n\r\n","description":"","footnote":"","page_name":" 332 ","page_number":332},
  {"content":"\r\n\r\nيكنواخت و به يك صورت مىباشند ، مىفهميم كه مقصود از كليه اين روايات يكى است ، و همه مربوط است به پيش از ظهور حضرت و دوران غيبت كبرى ؛ چنان كه در روايت « الخرائج و الجرائح » اين حوادث را مربوط به پيش از ظهور دجال دانسته است ؛ و چون به طور قطع و مسلّم مىدانيم كه خروج دجال پيش از ظهور حضرت مهدى - عليه السلام - مىباشد - همان‌گونه كه روايات شيعه و سنى بر اين مطلب دلالت مىكند - به وضوح و روشنى مىدانيم كه اين حوادث هم مربوط به دوران غيبت كبرى خواهد بود .\r\n( 1 ) در برخى ديگر از اين روايات ، حوادث مزبور را پيش از قيامت ذكر كرده است ، و اين نكته ضررى به مطلب ما ندارد ؛ زيرا هر آنچه كه پيش از ظهور حضرت واقع شود ، پيش از قيام قيامت هم خواهد بود ، و لزومى ندارد كه تمام چيزهايى كه به عنوان اشراط الساعه ذكر شده است حتما چسبيده به قيامت باشد .\r\n( در بخش سوم اين كتاب به تفصيل در اين باره بحث خواهيم كرد ) ( 2 ) امر چهارم : مقصود رسول خدا و ائمه - عليهم السلام - از پيشگويى اين مطالب ، آن بوده است كه امّت اسلامى را نسبت به انحرافات اساسى كه موجب دورى از مفاهيم عدالت‌بخش اسلامى است و با تعاليم اسلامى در زمينه‌هاى گوناگون اجتماعى و اخلاقى منافات دارد آگاه سازد ، تا با پيروى از تمامى دستورات واجب و مستحب در زمينه‌هاى مختلف عبادات و اخلاقيّات ، جامعه‌اى عادل و دادگر تشكيل دهند و اگر از هر يك از آن دستورات منحرف شوند ، به همان اندازه از آن هدف عالى دور شده‌اند . و لذا در برخى از اين روايات انحراف از مستحبات را مىبينيم همچون ترك صدقه مستحبه ، و آراستن و زيور كردن قرآنها ، و طلاكارى مساجد ، و بلند ساختن مناره‌ها ، و امثال اين گونه كارها كه ترك مستحب است .\r\n( 3 ) امر پنجم : تعدادى از رويدادهايى كه در اين روايات آمده بود ، مطالبى را در برداشت كه داراى دو جنبه است : هم امكان دارد به صورت صحيح و درستى انجام گيرد ، و هم ممكن است به صورت انحرافى باشد ، و از اينكه در رديف انحرافات ذكر شده و رسول خدا و ائمه - عليهم السلام - آنها را به عنوان نكات\r\n\r\n","description":"","footnote":"","page_name":" 333 ","page_number":333},
  {"content":"\r\n\r\nانحرافى ذكر كرده‌اند ، مىفهميم كه مقصود ، صورت انحرافى آن است . مانند محكم ساختن ساختمانها و بناها كه اين عمل اگر از كسى سر بزند كه تمام وجوهات شرعيه خود را پرداخته و از راه حلال مالى را جمع كرده و به صورت شرعى به ساختن بنايى محكم پرداخته است ، اشكالى از نظر شرعى براى او نخواهد داشت ، بلكه چه بسا مصالحى عمومى در برداشته باشد . لكن همين عمل اگر بدون در نظر گرفتن مسائل شرعى و از راه حرام و با برنامه‌اى خلاف شرع باشد ، مسلما باطل خواهد بود و از انحرافات محسوب مىشود .\r\nمثال ديگر : همكارى زن با مردش در كار تجارت ، كه اگر به صورت شرعى باشد اشكالى نخواهد داشت ، گرچه در جوامع انحرافى جز با خودآرايى و انحراف از تعاليم اسلامى همراه نيست .\r\n( 1 ) امر ششم : اين روايات ، گوياى مطالبى است كه از نظر شرع صحيح است و پسنديده ، لكن همين كارها اگر با رفتارى ناپسند و اهدافى پليد همراه باشد ، خواه ناخواه به صورت انحرافى درآمده و معنايى انحرافى و زشت پيدا خواهد كرد ، بدان معنى كه ديگر نمىتوان مجموع افعال و رفتار يك شخص را نيك و پسنديده دانست .\r\nنمونه اين مطلب اين جمله است : « هرگاه كه صفها فشرده و دلها از يكديگر جدا بودند » . صفهاى فشرده نماز جماعت و يا جمعيّت فراوان در مساجد براى شنيدن وعظ ، و يا انبوه جمعيّت در تشييع جنازه و امثال اين گونه امور از نظر اسلام بسيار خوب و پسنديده است ، لكن همين كارها اگر با جدايى دلها از يكديگر و پيروى از هوى و هوسها همراه باشد ، ديگر نمىتواند دليل بر نيروى ايمان و قدرت بينش و فرهنگ اسلامى باشد ، لذاست كه ناپسند و انحرافى به شمار مىآيد .\r\n( 2 ) نمونه ديگر اين جمله است : « انسان به پدر و مادرش ستم روا داشته ولى به دوستش نيكى مىكند » . نيكى كردن به دوست ، به خودى خود كارى پسنديده و نيكو است ، ولى وقتى همراه با جفا و ستم به پدر و مادر است ، دلالت بر ناخالصى نيّت و انحراف ديد شخص مىكند ، و در اين صورت او انسانى منحرف خواهد\r\n\r\n","description":"","footnote":"","page_name":" 334 ","page_number":334},
  {"content":"\r\n\r\nبود ؛ و معلوم مىشود كه دوستى و رفاقت او بر اساس اسلام نيست ، بلكه بر مبناى مصالح مادى و خواهشهاى نفسانى است ؛ زيرا اگر زير بنايى اسلامى داشت ، اين شخص با پدر و مادرش آنچنان رفتارى نمىداشت . ( موارد ديگرى از اين گونه مطالب در آن روايات وجود دارد . )\r\n( 1 ) امر هفتم : برخى از تعبيرات كه در اين روايات آمده است ، معنايى رمزى و كنايى دارد و نمىتوان گفت كه معناى حقيقى آنها اراده شده است ، و نيازى نيست كه بگوييم آن معانى به صورت اعجازى اتفاق خواهد افتاد ، بلكه به صورت عادى و معمولى نيز ممكن است اتفاق افتد .\r\n( 2 ) از آن جمله است اين عبارات : « پوست ميش را بر دلهاى گرگها پوشيده‌اند » . مقصود از اين تعبير آن است كه ظاهر اشخاص بسيار آرام ، ولى باطنى گرگ صفت و درنده‌خوى دارند . ( اين مطلب روشن است . )\r\n( 3 ) نمونه ديگر : « دل مؤمن در درونش آب مىشود همان‌گونه كه نمك در آب حل شود ، از بس كه منكرات را مىبيند و نمىتواند جلو آنها را بگيرد . » مقصود از اين جمله ، شدّت تأسّف و ناراحتى اوست كه نافرمانى خدا و انحرافات مردم را مىبيند و كارى از او ساخته نيست .\r\n( 4 ) و از آن نمونه‌ها اين جمله است : « در اين هنگام اشيايى از مشرق و مغرب آورده مىشود كه امّت مرا محكوم خود مىسازند و بر آنها ولايت مىيابند . »\r\nبهترين تفسيرى كه مىتوان براى اين عبارت آورد ، همين افكار مادى است كه گاهى از غرب و گاهى از شرق به كشورهاى اسلامى آورده شده و حكومتهاى منحرف ، از آنها در قلمرو حكومت خود ترويج مىكنند و آنها را پياده مىنمايند .\r\n( 5 ) آنچه كه از ظاهر عبارت روايت فهميده مىشود ، آن است كه هر دو چيز كه از غرب و شرق مىآيد ، در اداره و سرپرستى امّت اسلامى شريك مىباشند ؛ و اين مطلب در طول تاريخ جز در همين سالهاى اخير دوران زندگى ما اتفاق نيفتاده است ، كه مىبينيم حكومتهاى كشورهاى اسلامى ، برنامه‌هاى خود را از كشورهاى شرقى بىدين ، و بلوك غرب مشرك مىگيرند و آنها را بهترين برنامه\r\n\r\n","description":"","footnote":"","page_name":" 335 ","page_number":335},
  {"content":"\r\n\r\nو عاليترين الگو براى زندگى به شمار مىآورند ، و در نظر كوتاه و انديشه غلط آنها ، از تعاليم اسلامى پيشرفته و مترقىتر به حساب مىآيد .\r\n( 1 ) نمونه ديگر : « رويبضه سخن مىگويد » . مقصود از اين جمله همان‌گونه كه رسول خدا - صلوات اللّه عليه و آله - خود تفسير فرموده است ، آن كسى است كه دربارهء امور مردم لب به سخن بگشايد بدون اينكه اين كار از او سابقه داشته باشد .\r\n( 2 ) بهترين معنايى كه مىشود براى اين عبارت كرد ، آن است كه بگوييم : در جامعه اسلامى تا گذشت قرنها كسانى كه از سوى مردم سخن مىگفتند و ادارهء امور جامعه را بر عهده داشتند ، در هر حال به گونه‌اى داراى عنوانى دينى - مانند خليفه ، قاضى و فقيه - مىبودند . تا آنكه تمدن جديد به جهان اسلام وارد شد ، و به دنبال آن گروهى از اشخاصى فاسد و منحرف براى خويش جايز شمردند كه از طرف عامّه مردم و به نام ملّت سخن رانند و در امور جامعه ابراز نظر كرده و ادارهء شئون اجتماعى را بر عهده گيرند ، و بدون اينكه حقيقتا شايستگى و حق اين كارها را داشته باشند ، با توسّل به قواى نظامى بر جوامع اسلامى چيرگى يافتند .\r\nدر پى اين اوضاع سخن گفتن به نام ملّت و از سوى مردم شعارى شد كه در جامعه ريشه دوانيد و بسيارى آن را پذيرفتند ، در حالى كه اين كار نمايشگر يك انحراف حقيقى از اسلام است ؛ زيرا در اسلام سخن گفتن حاكم و فرمانروا بايد به نام خدا و از سوى حق باشد ، نه به نام ملّت .\r\n( 3 ) و شايد تعبير به كلمه رويبضه اشاره به وجود جريانى پنهانى و سر پوشيده باشد كه مدّت زمانى در بين مسلمانها وجود داشته و سرانجام اين وضعيّت را نتيجه داده است .\r\n( 4 ) اين مطلب با آنچه كه از تاريخ شناخته و مىشناسيم ، درست از كار در مىآيد ؛ زيرا استعمار در آغاز سلطهء فرهنگى و عقيدتى خود را بر مغزهاى بسيارى از افراد اين كشورها گسترش داده ، و نتيجتا در طول زمان حكومت نيز در تحت سلطهء اين گونه افراد در آمده است و سپس اين گونه حكومتها برنامه‌هاى كفرآميز آنان را در كشورهاى خود پياده كرده‌اند . بنابراين ، اين سلطه و چيرگى فكرى سالها به صورت پنهانى در جامعه فعاليّت مىكرده تا توانسته پيدايش اين حكومتها را در نهايت امر ، زمينه‌سازى نمايد .\r\n\r\n","description":"","footnote":"","page_name":" 336 ","page_number":336},
  {"content":"\r\n\r\nاين مطلب علاوه بر نكته فوق ، دليلى واضح بر درستى ، روايات گذشته مىباشد كه در آنها از وجود فرمانروايانى كافر ، و وزيرانى ستمكار و انديشمندانى تبهكار و فاسق خبر داده بود .\r\n( 1 ) امر هشتم : در مبحث روش فهم دلالت روايات ، به اين نكته اشاره كرديم كه گاهى در روايات تعبيراتى را مىبينيم كه در طول مرور زمان مصداق آنها تغيير كرده ، و مصاديق جديدى براى آنها به وجود مىآيد ، گرچه به هنگام صدور روايت افرادى كه در آن زمان مىزيسته‌اند مصداق معينى را مىفهميده‌اند ، و يا در خود روايت به خاطر فهم آنها ، به همان مصداق معين تصريح شده است ، و ما گفتيم كه مىبايست مصداق را توسعه داد و آن مفهوم را كه در روايت آمده است با مصاديق جديد منطبق كرد ، به ويژه وقتى كه مىدانيم رسول خدا و يا ائمه - عليهم السلام - مقصودشان همان مصداقى است كه در زمان وقوع آن حادثه وجود خارجى دارد ، نه آن مصداقى كه به هنگام گفتن روايت وجود داشته است . و بديهى است كه ممكن است در دو زمان ، دو مصداق با يكديگر تفاوت زيادى داشته باشند .\r\nوقتى به اين نكته توجه پيدا كرديم ، مىتوانيم اين مطلب را بر بسيارى از تعبيرات اين روايات منطبق سازيم .\r\n( 2 ) از آن جمله است اين عبارت : « و زنان بر روى زينها سوار مىشدند » . زين ، گرچه مصداقش همان چيزى است كه روى اسب گذاشته مىشود و در زمانهاى گذشته گاهى هم زنها بر آن سوار مىشده‌اند ، و اين پيشگويى در برخى از زمانها اتفاق افتاده و اين روايت درست از كار در آمده است ؛ لكن در عين حال ما مىتوانيم مصاديق ديگرى براى زين پيدا كنيم ، وقتى كه از كلمه زين ، هرگونه وسيله سوارى مخصوص به مردها را بفهميم . بدان معنى كه اگر زنها بخواهند از آن استفاده كنند ، لازمه‌اش تبرج و خودنمايى و بيرون شدن از وضع اسلامى و آداب دينى است ، چنان كه در اسب سوارى در آن زمانها اين حالت به وجود مىآمده است . همچنين است دوچرخه سوارى ، و يا موتورسوارى ، يا رانندگى ماشين ، و يا خلبانى ، و يا كشتىرانى و امثال اينها .\r\n\r\n","description":"","footnote":"","page_name":" 337 ","page_number":337},
  {"content":"\r\n\r\n( 1 ) و از آن جمله است عبارت « وسائل و ابزار موسيقى و زنان خواننده آشكار مىشوند » و يا « زنان خواننده آورده مىشوند » ، با اين كه اين امور از دوران خلافت بنى اميّه و تا چندين قرن بعد از آنان نيز وجود يافته و اتفاق افتاده است ، در عين حال مىتوانيم معنايى عمومىتر و گسترده‌تر از آن بفهميم تا شامل مجلسهاى لهو و آوازه‌خوانى كه وسائل جديد تبليغاتى پخش مىكنند ، نيز بشود ؛ و نيز مواردى از رفتارهاى خلافت عفّت و غير اخلاقى را كه در پرده‌هاى سينما و تلوزيون و يا با امواج راديو عرضه مىدارند ، دربرگيرد ؛ زيرا تنها تفاوت مجالسى كه امروزه در سينماها و يا در كنار راديو و تلويزيونها و . . . تشكيل مىشود ، با محافل لهو و لعب قديمى در آن است كه شنونده و يا بيننده با اجرا كنندگان در يك جا جمع نمىشوند ، و از پشت دستگاه ، بيننده و يا شنوندهء آن مىباشند ، چنان كه از جهت ميزان انحراف از اسلام و مخالفت با تعاليم آن نيز اختلافى ندارند .\r\n( 2 ) امر نهم : در روايتى كه ابن عباس از حضرت رسول روايت كرده بود ، مطالبى در ضمن سخنان رسول خدا وجود داشت كه اشخاصى كه در آن زمان زندگى مىكردند معنايى مشكل و پيچيده از آن مىفهميدند ، و فقط به اندازه معناى لغوى ، چيزى از آن درك مىكردند ؛ لكن زمانهاى اخير بر اثر تجربه‌ها و آزمايشات پيشرفته ، اهميّت آنها و مطالب ارزندهء آن را بهتر فهميده و اثر شگفت‌آور آن را در جوامع بشرى درك كرده‌اند .\r\n( 3 ) از آن جمله است اين عبارت : « اگر سخن گويند آنها را مىكشند ، و اگر ساكت نشينند ، مال و جان آنها را مباح مىشمرند » ، كه رسول خدا در اين جمله ، رفتار حكام و فرمانروايان اسلامى را با افراد تحت حكومت خود تشريح فرموده است ، كه چگونه مسلمانها را به ضعف و سستى كشانيده و به زور و ستم بر آنها حكمرانى مىكنند ؛ كه در اين گونه رفتارهاى ظالمانه ، فرقى بين دستورات استبدادى يك ديكتاتور با قوانين ساختگى بشرى كه زير بنايى مادى و بشرى دارد و از قوانين الهى به دور است نمىباشد .\r\n( 4 ) در اين شرايط نخستين چيزى كه امّت اسلامى با آن برخورد مىكنند همان\r\n\r\n","description":"","footnote":"","page_name":" 338 ","page_number":338},
  {"content":"\r\n\r\nاست كه آزاديهاى فكرى و سياسى و آزادى بيان و سخن گفتن را از آنها گرفته اگر سخن گويند آنها را مىكشند ، و يا به شكنجه و زندان تهديدشان مىنمايند ، و اگر هم تسليم شوند و لب فرو بندند مال و جانشان را مباح دانسته ، سرمايه‌ها و همه چيز آنها را به يغما مىبرند و چپاول مىكنند .\r\n( 1 ) و نيز از آن جمله ، اكراهى است كه رسول خدا - صلوات اللّه عليه و آله - از فزونى طلاق در بين مردم ابراز مىدارند ، با اينكه در زمان آن حضرت طلاق اندك و كم اتفاق مىافتاد ، زيرا در آن زمان زن و مرد ملتزم بودند كه بر طبق دستورات اسلامى با يكديگر زندگى كنند و خودخواهيها را كنار بگذارند ، لكن وقتى مردم تعاليم اسلامى را پشت سر افكنده و راه انحراف را در پيش گرفتند ، خواه‌ناخواه اساس خانواده‌ها از هم پاشيده شده ، و حتى بعد از آنكه فرزندانى از يكديگر دارند اقدام به طلاق مىكنند .\r\n( 2 ) جامعه‌شناسى جديد اثبات كرده است كه كثرت طلاق به خاطر انگيزه‌هاى تازه‌اى است كه در زندگى اجتماعى امروز پديد آمده ، و اين تمدن جديد آثار شوم بيشترى در آينده خواهد داشت ، و از اين به بعد دولتها بايست مبالغى را براى ايجاد پناهگاههايى براى سرپرستى اطفال بىسرپرست در نظر گيرند تا از اين گونه فرزندان نگهدارى كنند .\r\nو نيز از آن جمله اين عبارت است : « فقر و فاقه گسترش پيدا مىكند » .\r\nگسترش يافتن فقر به خاطر يكى از دو سبب است كه هر دو از برنامه‌ريزيهاى غلط اقتصادى پديد مىآيد :\r\n( 3 ) سبب اوّل : سرمايه‌دارى و يا پول محورى نزد برخى از مردم كه ديگران را به حالت فقر و ناتوانى نگهداشته و آنان را در تمامى مسائل زندگى چه از نظر سياسى ، و يا اقتصادى ، و يا اجتماعى محكوم خويش ساخته‌اند ، بلكه بسيارى اوقات ، اخلاق و عقايد آنها را نيز تحت تأثير خود قرار داده‌اند ؛ زيرا هميشه پولداران علاوه بر نفوذ سياسى و اقتصادى خود ، زمام امور تربيت و فرهنگ يك ملّت را نيز به دست مىگيرند .\r\n( 4 ) سبب دوّم : پايين بودن سطح اقتصاد در تمام اجتماع به سبب كمبود درآمد\r\n\r\n","description":"","footnote":"","page_name":" 339 ","page_number":339},
  {"content":"\r\n\r\nعمومى و خصوصى ، رويارويى جامعه با اين ضعف اقتصادى گاهى در اثر برخى قحطىها [ يا پاره‌اى كمبودهاى منابع و سرمايه‌هاى طبيعى كشور 
  ] و يا شيوهء غلط حكومت در ادارهء امور است .\r\n( 1 ) آنچه كه در بيشتر جوامع عامل عمده به شمار مىآيد ، همان سبب اوّل است ، مخصوصا كه اگر سرمايه‌دارى را به زمين‌داران و دارندگان كارخانجات بزرگ تعميم دهيم و در كشورهاى اسلامى بعد از آنكه عدالت اسلامى را از ياد برده ، و نخواستند بر طبق دستورات الهى رفتار كنند ، اين وضع پديد آمده كه نتيجه‌اش همين گسترش فقر و بيچارگى است كه اكنون شاهد آن مىباشيم .\r\n( 2 ) امر دهم : از آنچه كه در اين روايات آمده است ، چيزى نمانده كه تاكنون اتفاق نيفتاده باشد ؛ و مىتوان گفت كه همگى آنها به صورتهاى گوناگون واقع شده‌اند ، و هنوز هم امكان وقوع آنها مىباشد كه تا ظهور حضرت بقيّة اللّه - عجل اللّه تعالى فرجه الشريف - برخى از آنها ادامه خواهد داشت ، و ممكن است به صورتى واقع شود . و ما فعلا نمىتوانيم بيش از آنچه گفتيم ، در اين باره سخن گوييم ، و هر كس مىخواهد مىبايست به نصوص و روايات وارده در اين باب مراجعه كند . در اينجا سخن ما در جهت دوم از ناحيه دوم اين فصل پايان مىپذيرد .\r\n( 3 )\r\n\r\nبررسى روايات بر اساس روش سندى\r\n: هرگاه اين روايات را با روشى كه براى پذيرفتن يك خبر از نظر سند بدان ملتزم شديم عرضه كنيم و با آن معيارها بسنجيم - كه عبارت بود از نپذيرفتن خبر واحد در صورت نبود قرينه‌اى ويژه كه دال بر صحت آن باشد ، و يا رسيدن خبر به حد استفاضه و تواتر - در اين صورت مىگوييم كه بسيارى از اين روايات ، گرچه به تنهايى خبر واحد و گاهى ضعيف مىباشند ، لكن چون از نظر محتوى متعدد مىباشند و به حد تواتر و يا استفاضه مىرسند ، لذا مورد قبول خواهند بود .\r\nدر برخى ديگر از اين روايات قرائنى قطعيه بر صدور وجود دارد كه مىتوان آنها را در عناوين ذيل مورد بررسى قرار داد :\r\n( 4 ) قرينه اوّل : تحقق و انجام يافتن حوادثى كه در روايت ذكر شده كه اين خود\r\n\r\n","description":"","footnote":"","page_name":" 340 ","page_number":340},
  {"content":"\r\n\r\nقرينه‌اى است بر صحّت آن .\r\n( 1 ) قرينه دوم : بعضى از اين روايات در زمانى كه صادر و يا ثبت شده با نظام موجود حاكم در معارضه بوده است ، همچون فرمايش رسول خدا - صلوات اللّه عليه و آله - كه مىفرمايند : « گروهى از امّت من خواهند آمد كه شراب مىنوشند ولى اسم ديگرى بر آن مىگذارند . » اين عمل روش عدّه‌اى از خلفاى اموى و عباسى بود كه شراب را به نام « طلى » يا « بختج » ، يا « فقاع » مىنوشيدند ، و شراب را تا اندازه‌اى كه سكرآور نباشد تجويز مىكردند .\r\n( 2 ) قرينه سوم : تعدادى از اين روايات پيش از آنكه اتفاق افتاده باشد در كتابها ثبت شده است ، و در زمانهاى بعد امّت اسلامى بر اثر دورى از تعليم اسلام مرتكب آن كارها شده‌اند ، اين گونه روايات را هر كس كه تعدادى از حوادث منقوله در آنها را استقراء نمايد ، تصديق خواهد كرد ، و ما برخى از آنها را متذكر شديم .\r\n( 3 ) علاوه بر قرائن موجود ، مضمون برخى از اين روايات به صورت مكرر در احاديث ديگر نيز آمده بود كه خود قرينه‌اى بر صحت خواهد بود ، و روايات را از خبر واحد بودن خارج ساخته است و اين خود از مرجحات سندى است .\r\nو شما نيز ملاحظه كرديد كه برخى از اين حوادث در روايات متعددى ذكر شده و مقصود ما نيز همان حوادث مكرره است .\r\n( 4 ) برخى ديگر از اين روايات از نظر لفظ هم به حد تواتر و يا استفاضه رسيده‌اند ، همچون روايت « يملأ الأرض قسطا و عدلا كما ملئت ظلما و جورا » . اين روايت را با اسناد مختلف شيعه و سنى نقل كرده‌اند ، كه برخى از آنها را ما متذكر شده و برخى را نياورديم . آية اللّه شيخ لطف اللّه صافى در كتاب منتخب الاثر ، بيش از صد و بيست طريق براى اين روايت ذكر كرده است . « 90 »\r\nو امّا مضامينى از اين روايات كه داراى اين قرائن و خصوصيات نيستند ، مقتضاى اصل سختگيرى سندى اين است كه آنها را كنار گذاشته و علمش را\r\n\r\n\r\n","description":"","footnote":"\r\n( 90 ) منتخب الاثر / 247 .\r\n","page_name":" 341 ","page_number":341},
  {"content":"\r\n\r\nبه اهلش بسپاريم . همچون روايتى كه نعمانى در كتاب غيبت ذكر كرده است كه :\r\n« دوازده پرچم شبهه‌انگيز پديد مىآيد » و يا آنچه كه ابن ماجه روايت كرده است كه : « پيش از قيام قيامت ، حدود سى نفر دجال دروغگو خروج مىكنند كه هر يك خود را پيامبر مىخواند . » ( اگر نبوّت را به معناى اصطلاحى بگيريم كه آوردن وحى از سوى خدا باشد . ) و در كتاب صحيح بخارى مىگويد « 91 » : « همه آنها بدروغ ادّعا مىكنند كه پيامبر خدايند . » اين ارقام و شماره‌ها ثابت نشده گرچه تاريخ چندين نفر را نشان مىدهد كه به دروغ ادعاى پيامبرى و امامت كرده‌اند .\r\n( 1 )\r\n\r\nجهت سوم : اخبارى كه بر خوبى اوضاع و احوال دلالت دارند\r\nو به طور كلّى گوياى بهتر شدن وضع مردم در دوران غيبت كبرى مىباشند .\r\nما در مبحث روش بررسى روايات از نظر دلالت ، گفتيم كه در اين گونه روايات ، چگونه بايد مطلقات را بر مقيّدات حمل كنيم .\r\nدر اين موضوع رواياتى را نقل مىكنيم و مقصود صحيح از آنها را خواهيم گفت .\r\n( 2 ) در اخبار و رواياتى كه شيعيان از ائمه نقل كرده‌اند ، روايتى كه بر خوبى اوضاع دلالت كند نقل نشده است ، بلكه عموما از بدى اوضاع و فساد زمانه صحبت كرده‌اند . و فقط روايات بسيار اندكى در كتب عامه آمده است :\r\n( 3 ) 1 ) از آن جمله روايتى است كه بخارى از رسول خدا - صلّى اللّه عليه و آله - روايت كرده كه آن حضرت فرموده است :\r\n« صدقه بدهيد ، كه به زودى زمانى بر مردم خواهد رسيد كه انسان بر روى زمين راه مىرود و صدقه‌اش را در دست مىگيرد و كسى نيست كه آن را از او بپذيرد . » « 92 »\r\n\r\n\r\n","description":"","footnote":"\r\n( 91 ) صحيح بخارى 9 / 74 .\r\n( 92 ) صحيح بخارى 9 / 73 - 74 .\r\n","page_name":" 342 ","page_number":342},
  {"content":"\r\n\r\n( 1 ) 2 ) در حديث ديگرى كه شرايط و علائم قيامت را برمىشمرد ، چنين مىفرمايد :\r\n« تا آنجا كه مال و ثروت در بين شما فزونى مىيابد و زياد مىشود و مىجوشد به حدى كه پولداران دنبال كسى مىگردند كه به او صدقه بدهند و پيدا نمىشود ، وقتى هم كسى را پيدا مىكنند او نمىپذيرد و مىگويد : نيازى ندارم . » « 93 »\r\n( 2 ) 3 ) مسلم از رسول خدا - صلوات اللّه عليه و آله - روايت كرده است :\r\n« صدقه دهيد . نزديك است زمانى برسد كه مردى صدقه‌اش را در دست بگيرد و اين طرف و آن طرف دنبال نيازمند بگردد ، و وقتى به كسى بگويد بگير ، او پاسخ بدهد كه اگر ديروز آمده بودى مىپذيرفتم ، ولى امروز نيازى ندارم . » « 94 »\r\n( 3 ) و نيز مسلم روايت كرده است :\r\n« قيامت برپا نمىشود مگر اينكه ثروت در بين شما زياد شود و فزونى يابد ، تا آنجا كه پولدار به دنبال كسى بگردد كه به او صدقه بدهد ، و شخصى را صدا بزند كه : اين صدقه را بگير ، و او پاسخ دهد كه نيازى ندارم . » « 95 »\r\nبر اين روايات اعتراضاتى وارد شده است ، گرچه ممكن است توجيهاتى براى آنها قائل شد ، كه بر فرض قبول توجيهات ، مىتوان روايات را قبول كرد و الا قابل قبول نيست .\r\n( 4 )\r\n\r\nتوجيهاتى پيرامون روايات جهت سوم\r\n: امّا توجيهات و محملها عبارت است از چندين قيد و تقييداتى كه ممكن است بر آنها وارد آيد :\r\n( 5 ) تقييد اوّل : اين اخبار را به بعد از ظهور حضرت مربوط بدانيم ، كه در اين صورت مفهومى درست و طبيعى خواهد داشت و با بسيارى از اخبار و روايات\r\n\r\n\r\n","description":"","footnote":"\r\n( 93 ) صحيح بخارى 9 / 74 .\r\n( 94 ) صحيح مسلم 3 / 84 .\r\n( 95 ) صحيح مسلم 3 / 84 .\r\n","page_name":" 343 ","page_number":343},
  {"content":"\r\n\r\nوارده در اين موضوع مطابقت دارد ، به طورى كه در بخش آينده اين كتاب - سومين كتاب از اين مجموع به نام تاريخ ما بعد الظهور - بحث خواهيم كرد .\r\n( 1 ) و ممكن است جمله‌اى كه در آن روايت آمده بود كه « اگر ديروز آمده بودى مىپذيرفتم » بدين معنى باشد كه اگر پيش از ظهور آمده بودى قبول مىكردم و بدان نيازمند بودم ، ولى اكنون كه بعد از ظهور است نيازى بدان ندارم .\r\nبا اين توجيه ، بايد از ظهور كلمه « يوشك » : « نزديك است » كه دلالت بر قرب زمان دارد دست برداشت ، و آن سه روايت ديگر را قرينه بر آن قرار داد .\r\nاين تقييد ، اگر چه توجيهى است كه امكان دارد كه سه روايت را بر آن حمل كنيم ، لكن بايد دانست كه ظاهر روايت دومى كه از كتاب صحيح بخارى نقل كرديم با آن نمىسازد ؛ زيرا در آن روايت خبر دادن از كثرت مال را با حوادثى ديگر همراه آورده است كه آنها - فتنه‌ها و هرج و مرجها - مربوط است به پيش از ظهور حضرت و دوران غيبت كبرى ؛ لكن اين ايراد و اشكال بر اصل روايت وارد است نه بر توجيهى كه شده است .\r\n( 2 ) تقييد دوم : اين روايت را مربوط بدانيم به حالت سرمايه‌دارى دجّال و يا ديگران كه پول در نزديك شخص و يا چند نفر فراوان است .\r\nاين توجيه را با ظاهر هيچ‌يك از روايات فوق نمىتوان تطبيق كرد ، زيرا تمام آن روايات گوياى آن بود كه كسى يافت نمىشود تا صدقه را بگيرد ، و اين دليل بر آن است كه مال ، نزد عموم مردم فراوان است .\r\n( 3 ) تقييد سوم : اينكه بگوييم آخرين چيزى كه اين روايات دلالت بر آن دارند آن است كه مردم صدقه را قبول نمىكنند . و امّا اينكه منشأ اين نپذيرفت فقط زيادتى اموال است دليلى بر آن نيست ، شايد انگيزه‌هاى ديگرى همچون مناعت نفس و بزرگ منشى اشخاص ، و يا تنفر از گرفتن صدقه اسلامى به خاطر انحراف در عقيده‌شان و امثال اينها باشد .\r\n( 4 ) اين تقييد را ، گرچه ممكن است با روايت اوّلى منطبق كرد ، لكن با ديگر روايات نمىشود تطبيق كرد ؛ زيرا در آن روايات صراحتا مىگويد : « من نيازى ندارم » كه معلوم است نگرفتن صدقه به خاطر اين است كه نيازى ندارد و خود ،\r\n\r\n","description":"","footnote":"","page_name":" 344 ","page_number":344},
  {"content":"\r\n\r\nپولدار است مخصوصا در آن جمله كه مىگويد : « اگر ديروز آمده بودى مىپذيرفتم » كه معلوم مىشود روز قبل نيازمند بوده و امروز نيازى ندارد .\r\nاگر فرض شود كه اين توجيهات درست نيست ، به ناچار مفهوم اين روايات آن است كه در دوران غيبت كبرى پول و ثروت در نزد مسلمانها زياد خواهد بود ، و در اين صورت اشكالات و اعتراضات ذيل بر اين روايات وارد مىشود .\r\n( 1 )\r\n\r\nاعتراضاتى بر روايات فوق\r\n: اعتراض اوّل : اين اخبار با رواياتى كه دلالت بر بردى اوضاع و آشفتگى مردم و فزونى شرور و بديها داشت ، معارش و مخالف است .\r\nاز آن جمله روايتى است كه بخارى « 96 » از حضرت رسول - صلّى اللّه عليه و آله - روايت كرده است كه آن حضرت فرموده است :\r\n« صبر پيشه سازيد ؛ زيرا زمانى بر شما نخواهد گذشت ، مگر اينكه زمان بعديش بدتر از آن خواهد بود ، تا وقتى كه به لقاى پروردگارتان برسيد . »\r\n( 2 ) مقصود از لقاى پروردگار ، مردان افراد است ، نه برپايى قيامت ، تا اينكه شامل دوران ظهور و بعد از ظهور حضرت نشود . و بر فرض هم كه اطلاق روايت شامل آن زمان بشود ، ادله قطعيه‌اى كه دلالت بر خوبى اوضاع و رفاه حال مردم در زمان ظهور حضرت دارد ، آن اطلاقات را مفيد مىسازد .\r\nبه هر حالت در هم پيچيدگى و آشفتگى اوضاع كه در طول دوران غيبت كبرى جريان دارد ، با اين گونه روايات كثرت مال منافات دارد .\r\n( 3 ) اعتراض دوم : اين اخبار به طور كلّى با طبيعت اشياء و اينكه براى هر كارى علت و سببى است و كارها مىبايست از طريق اسباب صورت گيرد مباين و معارض است ؛ زيرا بعد از آنكه واضح شد كه در دوران غيبت كبرى ، مفاسد و انحرافات روبه فزونى است و فرمانروايان كافر و وزراى فاسق بر جامعه حكومت خواهند كرد ، در اين صورت چگونه ممكن است وضع اقتصادى مردم خوب باشد\r\n\r\n\r\n","description":"","footnote":"\r\n( 96 ) صحيح بخارى 9 / 61 - 62 .\r\n","page_name":" 345 ","page_number":345},
  {"content":"\r\n\r\nبه طورى كه اصلا فقيرى در جامعه پيدا نشود ، و گيرندهء صدقات از بين برود ؛ زيرا انحرافات اخلاقى و ظلم و جور هميشه با اختلاف طبقاتى و تهى دست شدن عدّه زيادى همراه است و تاكنون چنين بوده است و در آينده نيز چنين خواهد بود ، و تا وقتى كه قانون عدالت‌گستر اسلامى در جامعه پياده نشود وضع به همين صورت خواهد بود .\r\n( 1 ) و از مطالب شگفت‌آورى كه دليل و وجهى برايش نيافتيم ، آن است كه در روايتى كه بخارى نقل كرده بود كثرت مال را با انحراف و ظلم و پيشامد زشت و فاسدى كه در جامعه هست مقارن ساخته و اينها را با هم آورده است ، كه در آن روايت چنين آمده است :\r\n« تا آنجا كه علم و دانش جمع گردد ، زلزله‌ها زياد شود ، زمانه نزديك گردد ، فتنه‌ها پديد آيد ، هرج كه همان قتل و كشتار است افزون شود ، و تا آنجا كه مال زياد شود . . . تا آنكه مردم ساختمانهاى بلند بنا كنند و فردى بر سر قبر ديگرى برسد و تمناى مرگ كند و بگويد : اى كاش من جاى او بودم . » « 97 »\r\n( 2 ) و احتمال اينكه حوادث به اعتبار زمانهاى متعدد باشد ، نه به اعتبار يك زمان ، با ظاهر خبر منافى و مغاير است ، زيرا ظاهر خبر آن است كه اين حوادث مقارن يكديگر مىباشند . و همين طور با ظاهر رواياتى كه مىگفت در طول دوران غيبت كبرى فساد و انحراف جريان دارد ، منافى و مباين است .\r\n( 3 ) اعتراض سوم : اين اخبار با رواياتى كه دلالت بر شيوع فقر و تنگدستى دارد مباين است ، چنان كه در حديث ابن عبّاس ديديم ، و آن حديث با طبيعت قضيه و دگرگونى حوادث مناسبتر است .\r\nبه هر حال اگر اين اعتراضات را در نظر گيريم ، اين روايات از درجه اعتبار ساقط است و نمىشود به آنها معتقد بود ؛ مخصوصا اگر ضوابط و شرايط لازمه در سند را نيز در نظر بياوريم ، چون قرائن دلالت مىكند بر بىاعتبارى اين روايات و تاكنون مدلول و محتواى آنها واقع نشده است . بنابراين نمىشود گفت كه\r\n\r\n\r\n","description":"","footnote":"\r\n( 97 ) صحيح بخارى 9 / 74 .\r\n","page_name":" 346 ","page_number":346},
  {"content":"\r\n\r\nدر طول دوران غيبت كبرى امكان اينكه اوضاع بهتر شود وجود دارد ، و مىبايست مدلول ديگر روايات را پذيرفت ، كه دلالت بر وقوع انحراف و فزونى مفاسد در اين دوره مىكرد و آنچه را هم كه بالعيان مىبينيم همين است .\r\nآرى ، امكان اينكه اين روايات را حمل بر ما بعد الظهور بكنيم وجود دارد ، و در آن صورت از مورد استدلال خارج مىشود .\r\nدر اينجا سخن ما در ناحيه دوم از فصل دوم از بخش دوم اين تاريخ پايان مىپذيرد و اين فصل نيز در همين جا تمام مىشود .\r\n\r\n","description":"","footnote":"","page_name":" 347 ","page_number":347},
  {"content":"\r\n\r\n( 1 )\r\n\r\nفصل سوم وظيفهء راستين اسلامى در دوران غيبت كبرى\r\n1 ) رفتار فردى و اجتماعى ما چگونه بايد باشد ؟\r\n2 ) چه آمادگى روحى و فرهنگى بايد داشته باشيم ؟\r\n3 ) آن كس كه به اين وظيفه خطير عمل كند چه فضيلتى دارد ؟\r\n4 ) آن كس كه شانه از زير بار اين تكليف بيرون نمايد چه گناهى كرده است ؟\r\n5 ) از اصول و قواعد كلى اسلامى در اين زمينه چه مىفهميم ؟\r\n6 ) از روايات و اخبار مربوط چه چيز به دست مىآيد ؟\r\nموضوعات فوق را در ضمن چند جهت ، به آن مقدار كه اين تكاليف در اسلام خواسته شده است و نتائجى را كه بر آنها مترتب است ، بررسى مىكنيم .\r\n\r\n","description":"","footnote":"","page_name":" 348 ","page_number":348},
  {"content":"\r\n\r\n( 1 )\r\n\r\nجهت اوّل : پذيرش وجود و امامت حضرت بقيّة اللّه ( عج )\r\nاز مهمترين تكاليف اسلامى دوران غيبت ، اعتراف به وجود حضرت بقيّة اللّه - عجل اللّه تعالى فرجه الشريف - است كه مىبايست او را پيشوايى واجب الاطاعه بدانيم . و با اينكه وجود شريفش از ديده‌ها ناپيدا است و ظاهرا كسى او را نمىشناسد ، در عين حال لازم است مقام رهبرى و پيشوايى را از آن ايشان دانست .\r\n( 2 ) اين مطلب از ضروريّات مذهب شيعه و از بديهيّات عقائد اماميه است ، كه ما در اين كتاب آن را به عنوان يك اصل پذيرفته و به نوشتن تاريخ دوران غيبت آن حضرت پرداخته و استدلال و برهان آن را در كتابهاى آينده خواهيم آورد .\r\nآن حضرت براى پيروان خود ، دوازدهمين رهبر و پيشوا محسوب مىشود ، او امامى مفترض الطاعه ، و از آغاز تولّد تا هنگام ظهور زنده است .\r\n( 3 ) ما در كتاب تاريخ غيبت صغرى و غيبت كبرى ، روايات بسيارى را كه بر اين مطلب دلالت داشت متذكر شديم ، و ميزان دخالت اين اعتقاد را در برنامه كلّى خدايى و اندازهء تأثير آن حضرت را در ايجاد شايستگى در مردم به ويژه پيروان و شيعيان خود بازگو كرديم ؛ همانطور كه ميزان تأثير آن حضرت را در بالا بردن سطح درجه معنويّت شيعيان ، و پاكسازى اخلاقى آنان و بهبود كارها و اعمالشان نيز گفتيم .\r\n( 4 ) براى انسان مسلمان همين بس است كه مىداند امام و پيشواى او از كارهايش آگاه ، و از گفته‌هايش با خبر است ، از كارهاى نيك و شايسته‌اش شادان ، و از رفتار زشتش غمگين مىشود ، و در ناراحتيها به كمك او مىشتابد\r\n\r\n","description":"","footnote":"","page_name":" 349 ","page_number":349},
  {"content":"\r\n\r\nو . . . و همين عقيده براى درك موقعيّت خويش و كنترل اعمال و رفتار خود در محضر امامش او را كافى است . زيرا مىداند كه آن حضرت نمايانگر عدالت محض است ، خشنودى او ، خشنودى خدا و رسول است ؛ و خشم و غضب او ، موجب خشم خداوند و پيامبر مىباشد .\r\n( 1 ) چنان كه باز اين مطلب براى او كافى است كه بداند كارهاى نيك و شايستهء او ، بالا رفتن درجه معنويّت و اخلاص او ، ژرفائى احساس مسئوليّت او در مقابل اسلام و مسلمين ، در ايجاد شرايط ظهور و نزديك سازى روز موعود سهيم است .\r\n( 2 ) بنابراين بزرگترين جهاد براى هر انسانى همين است كه خود را در مقابل جهان و جهانيان و پر كردن زمين مملوّ از ظلم و ستم با عدل و داد ، مسئول ببيند .\r\nو با احساس چنين مسئوليّت بزرگ ، چگونه ممكن است كه از قيد و بند ماديّات خود را رها نسازد و به فداكارى و ايثار در راه خودسازى و خشنودى خداوند نپردازد ! ؟ و لذاست كه مىبينيم حضرت رسول - صلوات اللّه عليه و آله - شالوده اين احساس مسئوليّت را در يك فرد مسلمان ايجاد كرده و پيروى از آن حضرت را با پيروى از خويشتن همراه نموده ، و شناخت آن حضرت را - به معنى واقعى كه در عمل بروز كند - با شناخت خود يكى دانسته است ؛ زيرا شناختن حضرت رسول با ويژگيهاى رسالت خود كه چراغى است فرا راه عدالت جهانى ؛ فقط با اعتراف به وجود تاريخى آن حضرت و وجود شريعت و ديانتش ، تحقق پيدا نمىكند ، بلكه مىبايست ملتزم به تعاليم و دستورات آن حضرت شد و راهنماييهايش را به كار بست ، و گرنه در واقع كسى كه به دستورات اسلام عمل نكند ، هر چند به وجود آن حضرت از نظر تاريخى اعتراف داشته باشد ، مىتوان گفت كه : منكر رسالت حضرت رسول - صلّى اللّه عليه و آله - مىباشد .\r\n( 3 ) و از آنجا كه بهترين و عادلانه‌ترين رفتار اسلامى ، در صورتى تحقق مىيابد كه تحت رهبرى بزرگوارانه حضرت مهدى باشد ؛ لذا بهترين نحوه پيروى از پيامبر اسلام و هماهنگى با دستورات آن بزرگوار ، وقتى انجام مىگيرد كه تحت رهبرى حضرت بقيّة اللّه و در حضور و مقابل چشم و گوش حضرت باشد .\r\nلذا درست است كه بگوييم شناختن حضرت بقيّة اللّه - در حد تجلّى در مقام عمل و رفتار - همان شناختن رسول خدا است ، و انكار آن حضرت در همان\r\n\r\n","description":"","footnote":"","page_name":" 350 ","page_number":350},
  {"content":"\r\n\r\nزمينه عبارت است از انكار پيامبر اسلام - صلوات اللّه عليه و آله . و بدين جهت است كه مىشنويم حضرت رسول فرموده است :\r\n« هر كس كه قائم از فرزندان مرا انكار كند ، مرا انكار كرده است . » « 1 »\r\n( 1 ) و باز مىبينيم كه مىفرمايد :\r\n« قائم از فرزندان من است ، اسمش اسم من ، و كنيه‌اش كنيه من است ، شمائلش شمائل من ، و كردار و رفتارش همچون سنت و رفتار من است .\r\nمردم را بر روش و شريعت و قانون من برپاى مىدارد ، و به كتاب پروردگار من فرا مىخواند ، هر كس او را اطاعت كند مرا اطاعت كرده است ، و هر كس نافرمانى دستورات او را بنمايد از دستورات من سرپيچى نموده است . هر كه او را در غيبتش انكار كند مرا انكار كرده است و آن كس كه او را تكذيب كند مرا تكذيب نموده ، و هر كس تصديق امر او را بكند مرا تصديق كرده است . » « 2 »\r\nاخبار و رواياتى ديگر بدين مضمون از ائمه - عليهم السلام - وارد شده است .\r\n( 2 ) اين فرمايش حضرت رسول ، گرچه با معتقدات شيعيان درباره حضرت مهدى تطبيق مىكند ، لكن به خودى خود مىتواند با عقائد اهل سنت و عامه نيز منطبق باشد ، اگر بتوانيم از فرمايش حضرت مسأله غيبت را ناديده بگيريم ؛ زيرا در اين صورت در مضمون حديث مجملا و تفصيلا با شيعيان اتفاق نظر دارند ، زيرا آنچه كه مسلم است و همه مسلمانها بر آن اتفاق نظر دارند ، آن است كه حضرت مهدى ، رهبرى بزرگ است كه در دوران خود ، اسلام را كاملا پياده مىكند ؛ اوست كه مردم را بر ملت و آيين رسول خدا برپاى داشته و آنان را به سوى كتاب فرا مىخواند . و از نظر اصل فرضيه و نظريّه ، طبيعى همان است كه اطاعت و پيروى از حضرت مهدى ، با اطاعت و فرمانبردارى از حضرت رسول يكى باشد ؛ و نافرمانى از آن حضرت ، نافرمانى نسبت به رسول خدا محسوب گردد ؛ تكذيب حضرت مهدى ، تكذيب رسول اللّه ؛ و تصديق آن جناب ، تصديق\r\n\r\n\r\n","description":"","footnote":"\r\n( 1 ) كمال الدين / 412 ؛ منتخب الاثر / 492 .\r\n( 2 ) كمال الدين / 411 .\r\n","page_name":" 351 ","page_number":351},
  {"content":"\r\n\r\nپيامبر اسلام به حساب آيد . چنان كه مسلم و حتمى است كه انكار ظهور و قيام مسلحانه حضرت مهدى براى بهسازى جهان ، همچون انكار رسالت پيامبر اسلام و پشت پا زدن به تمام تلاشهاى آن حضرت براى پايه‌ريزى اسلام به حساب مىآيد .\r\n( 1 ) چگونه ممكن است چنين نباشد ، و حال آنكه ظهور حضرتش ، بزرگ آرمان و آرزوى رسول خدا بوده و پيوسته در آرزوى گسترش آيين خود بوده ، و پيروزى نهايى را از خدا مىخواسته است ؛ چون مىديده كه در زمان او تحقق اين نويد خدايى امكان‌پذير نبوده و شرايط براى فراگيرى جهانى آيين پاكش فراهم نيست .\r\n( 2 ) بلكه مىتوان گفت انكار حضرت بقيّة اللّه در واقع انكار انگيزه و هدف اساسى آفرينش انسان است ، كه خود موجب تعطيل و بيهوده انگاشتن خلقت خداوندى است . و اين سخن ، سخنى باطل و ياوه و با عقايد اسلامى ، ناسازگار است ، زيرا بعد از آنكه ثابت كرديم كه هدف نهايى از خلقت انسان ، ايجاد جامعه‌اى خداپرست در تمام جهان است ، و اين جامعه فقط تحت رهبرى حضرتش تشكيل خواهد شد ، در اين صورت انكار وجود آن حضرت ، مستلزم انكار و ناديده گرفتن مطالبى بسيار است و پىآمدهايى ناروا خواهد داشت .\r\nو امّا آن پىآمدها :\r\n( 3 ) 1 ) بيهودگى و بىهدفى آفرينش انسان ؛ اين سخن به صريح آيه قرآن باطل است ؛ زيرا خداوند مىفرمايد :  « وَ ما خَلَقْتُ الْجِنَّ وَ الْإِنْسَ إِلَّا لِيَعْبُدُونِ »  « 3 » يعنى جن و انس را نيافريدم ، مگر براى اينكه مرا پرستش كنند . و همچنين از نظر فلسفه و دلائل عقلى كه براى هر فعل اختيارى علتى غائى و هدفى را لازم مىداند نيز باطل است ، مخصوصا در صورتى كه فاعل داراى حكمتى بىنهايت باشد .\r\n2 ) براى آفرينش هدفى وجود دارد لكن آن هدف ايجاد جامعه‌اى عادلانه و خداپرست نيست ، و از آن هدف ما آگاه نيستيم .\r\n\r\n\r\n","description":"","footnote":"\r\n( 3 ) ذاريات / 52 .\r\n","page_name":" 352 ","page_number":352},
  {"content":"\r\n\r\nاين مطلب نيز ، هم با آيه قرآن مخالف است ، و هم با آنچه كه در اديان الهى ، مورد پذيرش عموم قرار گرفته است منافات دارد ؛ زيرا تمامى اديان اين مطلب را قبول دارند كه سرانجام زندگى جوامع بشرى ، جامعه‌اى دادگستر و حكومتى عادلانه و يكتاپرست خواهد بود .\r\n( 1 ) 3 ) گرچه اين هدف الهى ثابت و محقق است ، لكن ضرورى و حتمى نيست و چندان لزومى ندارد كه حتما واقع شود ، و ممكن است در حد يك فرضيه باقى بماند .\r\nاين سخن نيز از عجايب و غرايب است ؛ زيرا نتيجه آن عبارت است از آنكه خداوند متعال بر طبق مقتضاى حكمت خود عمل نكند و خود نقض غرض خود را بنمايد ، و از نظر فلسفه محال است كه اين عمل از خداوند سربزند ، و معناى تنفيذ و تحقق بخشيدن اين هدف همان است كه آن را ايجاد فرمايد .\r\n( 2 ) 4 ) اين هدف الهى ايجاد مىشود ، ولى لزومى ندارد كه حتما تحت رهبرى شخصى معين باشد ، و ممكن است خداوند خود دست به كار شود و ديگر نيازى به وجود حضرت مهدى - عليه السلام - نيست .\r\nاين سخن نيز بىمعنى است ، زيرا متضمن انكار چيزى است كه تمامى اديان الهى آن را پذيرفته و همگى قبول كرده‌اند ، كه در روز موعود ، رهبرى الهى ، زمام امر را به دست خواهد گرفت . به علاوه كه متضمن انكار مسير طبيعى جهان است ؛ زيرا امّت بدون رهبر ، جز جامعه‌اى گسسته و از هم پاشيده نيست ، و خود به خود نمىتوانند هيچ‌گونه مصلحتى را براى خود ايجاد كنند ؛ و تا وقتى كه پيرامون يك نقطه مركزى جمع نشوند و دور يك رهبر را نگيرند ، هيچ كارى را در سطح جامعه از پيش نخواهند برد ، مگر اينكه به صورت معجزه باشد ، و اين را هم كه قبلا گفتيم امكان ندارد ، و معجزه بايد طبق يك سلسله قوانين انجام گيرد .\r\n( 3 ) 5 ) بر فرض پذيرش وجود رهبر ، لزومى ندارد كه حتما رهبرى را مخصوص حضرت بقيّة اللّه بدانيم ، بلكه اشخاص ديگر هم مىتوانند زمام امر را به دست گيرند .\r\nاين سخن نيز پندارى شگفت‌آور است ، زيرا مقصود ما از حضرت مهدى\r\n\r\n","description":"","footnote":"","page_name":" 353 ","page_number":353},
  {"content":"\r\n\r\nهمان كسى است كه برآورنده هدف خداوندى است - البته اگر از عقيده شيعه اثنا عشرى صرف نظر كنيم - پس در اين صورت انكار وجود حضرت مهدى ، انكار هدف اصلى آفرينش است .\r\n( 1 ) و اما از جهت شايستگى رهبرى ، كه آيا فقط اين شايستگى در يك نفر مخصوص است ، يا اينكه ممكن است افراد متعددى داراى اين لياقت باشند ، اين بحثى است كه در كتاب آيندهء خود ، به طور گسترده در اين باره صحبت خواهيم كرد .\r\nبنابراين چاره‌اى نيست جز اينكه به وجود حضرت مهدى به عنوان تحقق‌بخش هدف الهى اعتراف كنيم . و نتيجه اين استدلال ، مخصوص به مسلمانها نخواهد بود ، تا چه رسد به اينكه آن را مخصوص اماميه بدانيم ، بلكه در سطح تمامى اديان الهى مفيد خواهد بود .\r\n\r\n","description":"","footnote":"","page_name":" 354 ","page_number":354},
  {"content":"\r\n\r\n( 1 )\r\n\r\nجهت دوم : انتظار فرج\r\nاز جمله تكاليف و وظائف دوران غيبت ، انتظار فرج آن حضرت است ، و در اين باره در ضمن چندين نكته به بررسى مىپردازيم :\r\n( 2 )\r\n\r\nنكتهء نخستين : مفهوم انتظار\r\nمفهوم اسلامى گسترده و درست انتظار ، عبارت است از اينكه انسان پيوسته چشم به راه روزى باشد كه هدف و مقصود نهايى خدايى برآورده شود ، و روزى فرا رسد كه انسانيّت از يك زندگانى عادلانه كامل ، تحت رهبرى و زعامت حضرت مهدى - عليه السلام - برخوردار باشد .\r\n( 3 ) در اين مفهوم گسترده تمامى مذاهب اسلامى شريكند ؛ زيرا بعد از آنكه دانستيم كه غرض و هدف خداوند از آفرينش انسان چيست و روايات متواتر يقين‌آور را از رسول خدا درباره حضرت مهدى - عجل اللّه تعالى فرجه الشريف - دانستيم و ديگر براى انكار وجود مقدس آن حضرت عذرى و بهانه‌اى در پيشگاه خداوند متعال نداشتيم ؛ و بعد از آنكه دانستيم كه برآورده شدن اين هدف فقط وابسته به اراده و خواست خداوند است و جز خداوند ديگران رأى و خواسته‌اى نمىتوانند داشته باشند ؛ بنابراين هر روز احتمال قيام شكوهمند حضرت مهدى - عليه السلام - و برپايى و تحقق بخشيدن به هدف بزرگ خدايى ، مطرح مىباشد ، زيرا در هر لحظه احتمال آن مىرود كه خداوند اراده فرمايد و دستور ظهور و قيام به آن حضرت بدهد .\r\n\r\n","description":"","footnote":"","page_name":" 355 ","page_number":355},
  {"content":"\r\n\r\n( 1 ) در اين مسأله ، اماميه با ديگران اختلافى ندارند ؛ زيرا بنا به عقيده آنان ، خداوند متعال دستور ظهور به آن حضرت را بعد از اختفاء مىدهد ، و بر طبق نظر ديگران كه گفته بودند حضرت در آينده متولّد خواهد شد و با شمشير قيام خواهد كرد ، احتمال آن هست كه حضرت متولّد شده باشد و خداوند به او دستور خروج و ظهور بدهد و اين احتمال در هر لحظه و ساعتى وجود دارد . بلكه مىتوان گفت انتظار ، مفهومى كلىتر و قديمىتر از مفهوم اسلامى دارد .\r\nامّا قدمت آن ، بدين جهت كه قبلا گفتيم پيامبران پيشين همگى نويد و بشارت ظهور آن حضرت را به پيروان خود داده‌اند ، و انسانيّت ، پيوسته در انتظار او به سر مىبرده - گرچه شخصيّت و عنوان او بنابر آنچه ذكر كرديم مورد تحريف واقع شده است - و در آينده نيز تا وقتى كه ستم و بيدادگرى وجود داشته باشد ، در حال انتظار به سر خواهد برد .\r\nو امّا اينكه گفتيم مفهوم انتظار ، اعم و كلّىتر از مفهوم اسلامى است ؛ از اين رواست كه پيروان ديگر اديان آسمانى نيز با صرف‌نظر از نام و عنوان ، به پيشوايى جهانى كه برپا دارندهء عدل و داد است معتقدند ، و ملتزم به انتظار ظهور او مىباشند .\r\nاين عقيده به خودى خود ، بهترين انگيزه براى تربيت و تهذيب نفوس تمامى پيروان و معتقدان به اين اديان است ، كه باعث رشد و تربيت و تهذيب اخلاق آنان و تكميل درجهء اخلاص و نيروى اراده و ايمان اشخاص مىشود تا مقدّمات ظهور را در خود و ديگر برادران دينى و انسانى خود فراهم آورند .\r\n( 2 )\r\n\r\nنكته دوم : ويژگيهاى منتظر\r\nهيچ فردى به حد مطلوب از انتظار نمىرسد ، مگر اينكه داراى سه ويژگى همراه با هم باشد ، كه عبارتند از : عناصر عقيدتى و روحى و رفتارى ، كه اگر اين سه نباشند براى انتظار مفهومى راستين نمىتوان يافت و از آن فقط يك انحراف روحى و نفسانى باقى مىماند كه مبتنى بر همان منطق كسانى است كه به حضرت موسى خطاب كرده و گفتند : « تو همراه با خداى خودت برويد و بجنگيد ، ما\r\n\r\n","description":"","footnote":"","page_name":" 356 ","page_number":356},
  {"content":"\r\n\r\nاينجا نشسته‌ايم . » « 1 »\r\nاين همان عقيده نادرستى است كه براى انسانيّت درخواست و آرزوى نيكى و خير شود ، بدون اينكه كارى و تلاشى در راه استقرار آن انجام گيرد .\r\n( 1 )\r\n\r\nنخستين عنصر : جنبه عقيدتى\r\nاين مسأله در نتيجهء سه امر مبرهن مىشود :\r\n( 2 ) امر اوّل : اعتقاد داشتن به اينكه هدف خداوند ، اصلاح همگى بشريّت است ، و در آينده عدل مطلق سراسر زندگى بشر را فرا خواهد گرفت ، و اينكه وعده خداوند در قرآن مجيد و آنچه كه هدف خدايى به آن تعلق گرفته ، تخلف‌ناپذير است . برهان و دليل اين مطلب را در گذشته آورديم .\r\n( 3 ) امر دوم : اعتقاد به اينكه آن رهبر پيروز در آن روز موعود ، حضرت مهدى - ارواحنا فداه - مىباشد ، چنان كه اخبار و روايات شيعه و سنى در اين مورد به حد تواتر رسيده ، بلكه بيش از حد تواتر است . و دانستيم كه ثبوت مفهوم روايت متواتر بديهى و ضرورى است .\r\n( 4 ) امر سوم : اعتقاد به اينكه آن رهبر پيروز ، حضرت محمّد بن الحسن العسكرى - عجل اللّه تعالى فرجه الشريف - است كه اعتقاد به او از ضروريات مذهب اماميه است ، و اخبار و روايات فراوانى در مجموعه‌هاى خبرى و روائى شيعه در اين باره نقل شده است ، وعده زيادى از متفكران و انديشمندان بزرگ اهل سنت ، همچون ابن عربى در فتوحات مكيّه و قندوزى در ينابيع الموده ، و حموينى در فرائد السمطين ، و گنجى در كتاب بيان ، با آنها هم عقيده مىباشند .\r\nكسانى كه به اين امور سه‌گانه معتقدند ، گرچه مختصر اختلافى در بعضى از جزئيّات با يكديگر دارند ، لكن ما در بخش برنامه‌ريزى الهى متذكر اين نكته شديم كه دو امر اوّل به امر سوم برمىگردند ، و نتيجه و حاصل آن دو نيز همان امر سوم خواهد شد . بنابراين مىشود بدون هيچ‌گونه اختلاف و تضادى به هر سه امر\r\n\r\n\r\n","description":"","footnote":"\r\n( 1 ) مائده / 24 .\r\n","page_name":" 357 ","page_number":357},
  {"content":"\r\n\r\nمعتقد شد و آنها را باور داشت .\r\n( 1 )\r\n\r\nعنصر دوم : جنبه روحى و نفسانى انتظار\r\nاين مطلب از دو امر اصلى و اساسى تشكيل مىشود :\r\n( 2 ) امر اوّل : استعداد و آمادگى كامل براى تحقيق يافتن و پياده شدن عدالت كامل ، به طورى كه اگر هم جزء دعوت كنندگان و ايثارگران در راه آن حضرت نيست ، ولى حد اقل فردى شايسته براى پذيرش دعوت آن حضرت باشد .\r\n( 3 ) امر دوم : آغاز و شروع تحقق عدالت كامل جهانى و دميدن سپيده فجر ظهور را در هر لحظه و ساعتى منتظر باشد ؛ زيرا گفتيم كه ظهور حضرت به دست خدا و تحت اراده الهى است ، و هيچ كس نمىتواند براى آن وقت و ساعتى تعيين كند ، و هر لحظه احتمال آن هست كه خداوند اراده ظهور آن حضرت را بفرمايد ، به علاوه رواياتى در اين باره آمده است كه ظهور آن حضرت ناگهانى و بدون مقدمه خواهد بود . ( در آينده بخشى از آن روايات را نقل خواهيم كرد . )\r\n( 4 ) اين احساس و آگاهى ، ممكن است بر طبق هر يك از امور سه‌گانه‌اى كه در عنصر اوّل ذكر كرديم ايجاد شود ، چنان كه در صورت اجتماع هر سه امر در يك شخص نيز ممكن است اين آگاهى به وجود آيد و تحقق پذيرد .\r\nاين احساس و آگاهى ، براى روان و جان او موجب پاكى و خوشى است ؛ زيرا در اين صورت خود را در مقابل خويشتن خود و جامعه و امّت خود مسئول مىبيند و به زودى در روز رستاخيز جهانى حضرت ، از لابلاى مشكلات و سختيها و ستمها و بيدادها بيرون آمده و جلوه‌گرى مىكند .\r\nوقتى احساس و آگاهى به اين دو امر در روان كسى به حد كمال برسد ، و به عبارت ديگر عنصر دوم در او تحقق يابد ، به آسانى و سادگى مىتواند وارد مرحله سوم شود و عنصر سوم را تحقق بخشد .\r\n( 5 )\r\n\r\nعنصر سوم : جنبه رفتارى و عملى انتظار\r\nاگر كسى بخواهد نمونه يك منتظر راستين باشد ، بايد پيوسته خود را پايبند احكام الهى نموده و دستورات خداوند را بر ديگر علاقه‌هاى فردى و كارها و\r\n\r\n","description":"","footnote":"","page_name":" 358 ","page_number":358},
  {"content":"\r\n\r\nگفتارهاى شخصى ترجيح دهد ، و پيروى راستين براى حق و هدايت الهى باشد .\r\nدر اين صورت دستاورد او اراده‌اى قوى و نيرومند و اخلاصى راستين خواهد شد كه او را آماده تشرف به حضور حضرت و پذيرش پاره‌اى از مسئوليّتهاى روز موعود مىنمايد .\r\n( 1 ) اين رفتار براى هر كسى كه ايمان به آن روز شكوهمند دارد ، لازم و ضرورى است ، به هر اندازه كه ايمان و اعتقاد داشته باشد ، و اگر به تمام آن خصوصيّات معتقد باشد ، چنين رفتارى لازمتر است ؛ به ويژه براى آن گروه از مسلمانانى كه با دليل و برهان برايشان ثابت شده است كه حضرت مهدى نقشه عدالت جهانى و كامل خود را بر اساس دستورات ديانت مقدّسه اسلام پايه‌ريزى خواهد كرد .\r\nو امّا آن مسلمان شيعه‌اى كه مىداند امام و پيشوايش همزمان با اوست ، و اعمال و رفتارش در معرض ديد حضرت است و هر لحظه ممكن است به او بنگرد و كارهاى زشت او باعث ناراحتى و تأسّف حضرت مىشود ، او علاوه بر آنكه خود را آماده روز ظهور مىكند ، خود را در محضر آن حضرت ديده و در حضور او مسئوليّت دارد و در تمام دوران زندگى مواظب است يك لحظه هم از فرمان آن حضرت سرپيچى نكند . اين احساس خود موجب مىشود كه انسان زودتر به آن حد و درجه مطلوب برسد ، كه پيروزى در امتحان و آزمايش الهى و آمادگى براى روز موعود است .\r\n\r\nنتايج تحقق عناصر سه‌گانه انتظار\r\nوقتى كه يك شخص به اين درجه رسيد ، مىتواند خيرات و نيكيها را در چهار زمينه به شرح ذيل به دست آورد :\r\n( 2 ) زمينه اوّل : دستيابى به خير دنيا و آخرت خويش . امّا در آخرت ، به اعتبار خشنودى خداوند متعال ؛ و امّا در دنيا ، به دو جهت : اوّل : رفتارى عادلانه كه فرد در رابطه با خود و ديگران خواهد داشت . و دوم : ايجاد آمادگى روحى براى پذيرش مسئوليّت در مقابل رهبرى براى روز ظهور .\r\n( 3 ) زمينه دوم : به دست آوردن خير و نيكى براى هم‌كيشان و هم‌دينان خود .\r\n\r\n","description":"","footnote":"","page_name":" 359 ","page_number":359},
  {"content":"\r\n\r\nزيرا وقتى يك فرد خويشتن را به طور شايسته آماده سازد ، براى ايجاد شرايط ظهور و فرا رسيدن روز موعود به اندازه توان و امكانات خود كمك كرده ، و از اين راه ، باب خيرات و نيكيها را به روى امّت گشوده است .\r\n( 1 ) زمينه سوم : دستيابى به خيرات ، نه تنها براى خود و امّت خود ، بلكه براى عموم انسانها ؛ زيرا بهره و سودى كه از ايجاد شرايط ظهور حاصل مىشود به تمامى انسانها مىرسد ، و همكارى در ايجاد آن شرايط ، همكارى در ايجاد عدالت و دادگسترى همه جانبه و فراگير است ، و اختصاص به يك گروه و طايفه ندارد .\r\nاين سه زمينه را تمامى مذاهب اسلامى قبول دارند ، و بلكه مىتوان گفت اين امور مقتضاى عقيده به روز موعود است در هر دينى كه باشد .\r\n( 2 ) زمينه چهارم : سهيم بودن در ايجاد شرايط ظهور است كه موجب جلب خشنودى و رضايت خاطر شريف حضرت بقيّة اللّه - عجل اللّه تعالى فرجه الشريف - مىباشد ؛ زيرا هر چه از تعداد گنهكاران كم ، و بر جمعيّت مؤمنين افزوده گردد ، باعث خشنودى آن حضرت گشته و در حقيقت يك نحوهء همكارى در راه ايجاد اهداف عاليه آن بزرگوار مىباشد .\r\nاين مطلب ، فقط ويژه كسانى است كه امامت آن حضرت را قبول دارند و مخصوص شيعيان دوازده امامى است .\r\nاينها بود آن جهات اساسى و اصلى كه مىبايست هر انسانى داراى آنها باشد تا نمونه كامل يك فرد منتظر شود و مصداقى راستين براى مفهوم درست و اسلامى انتظار باشد .\r\n( 3 )\r\n\r\nنكته سوم : انديشه مهدويّت ، انگيزه‌اى براى تلاش هر چه بيشتر\r\nاز آنچه در دو نكته پيش گفته شد ، پاسخ صحيح به شبهه مشهورى كه مىگفت : « انتظار حضرت مهدى ، موجب سستى و تنبلى در اصلاحات اجتماعى شده و انسان را از مبارزه و پيكار با ستم و ستمكاران بازمىدارد و پيوسته اصلاح امور را به ظهور حضرت حواله مىدهد » داده شد .\r\n\r\n","description":"","footnote":"","page_name":" 360 ","page_number":360},
  {"content":"\r\n\r\nو نيز ممكن است اين شبهه به اين صورت نيز مطرح شود كه بر طبق اين اعتقاد كه حضرت مهدى ظاهر نمىشود مگر بعد از آنكه زمين از ظلم و جور پر شده باشد بنابراين مىبايست در افزودن ظلم و جور كمك كرد و دست از كار كشيد تا حضرت هر چه زودتر آشكار گردد .\r\n\r\nاشاعه‌دهندگان شبهه\r\n: ( 1 ) براى پاسخگويى به اين شبهه ، مىتوان در سه زمينه صحبت كرد ؛ زيرا كسانى كه اين انديشه را به دوش خود كشيده و اين سوى و آن سوى مىبرند ، به سه گروه مهم تقسيم مىشوند كه هر يك داراى عقيده و روحيات ويژه خود هستند و نتيجتا با ديگران متفاوت مىباشند :\r\n( 2 ) گروه اوّل : كسانى كه اعتقاد به وجود حضرت مهدى نداشته و داراى انديشه‌اى مادى مىباشند ، اينان براى سخن خود دليلى نداشته و فقط موضوع را بعيد دانسته و در آن شك و ترديد كرده‌اند . آنان خود را فقط به ادعائى كه مىكنند قانع ساخته ، و شايد بتوانند مهدويّت و مسائل گوناگون آن را در خيال و انديشه خود پرورانده و در آن شك و ترديد كنند و به همان خيالات خود دل خوش داشته باشند .\r\nالبته كسانى كه اصل دين را افيون ملتها دانسته و موجب تخدير مىدانند ، مسلما اعتقاد به مهدويّت را كه از فروع و شاخه‌هاى مذهب است در همان مسير قرار مىدهند .\r\n( 3 ) خداپرستان در مقابل آنها چنين مىگويند - و گفتار درستى هم دارند - كه دين هميشه و پيوسته ، مبدأ نهضتها و تحولات و درگيريها و پيكارها بوده ، و هميشه مىخواسته است كه عدالت را پاىبرجا سازد و ظلم و ستم را ريشه كن كند . در طول تاريخ ، هميشه دين و مذهب بوده است كه توانسته عواطف و احساسات توده را در مقابل ستمگران تحريك نمايد . با يك نگاه گذرا به تاريخ ، مىتوان به حقيقت اين موضوع پى برد ؛ و ما مسألهء مهدويّت را در همين مسير دانسته و همين نظر را در مورد اين اعتقاد نيز باور داريم و ابلاغ مىكنيم .\r\n( 4 ) گروه دوم : كسانى كه اساس مهدويّت را پذيرفته و داراى دو خصوصيّت\r\n\r\n","description":"","footnote":"","page_name":" 361 ","page_number":361},
  {"content":"\r\n\r\nمهم و اصلى مىباشند :\r\nاوّل : كسانى كه دست از كار و تلاش كشيده ، و مصالح فردى را بر مصالح عمومى ترجيح مىدهند .\r\nدوم : كسانى كه مفاهيم اسلامى را به صورتى ناقص فهميده ، و برداشتى نادرست از عقايد اسلامى دارند ، كه در واقع انديشه‌اى نادرست و فاسد در مغز آنها است .\r\n( 1 ) شبهه بيشتر در بين اين اشخاص وجود دارد ، كه مىگويند حضرت مهدى ظهور نخواهد كرد ، مگر بعد از آنكه زمين را جور و ظلم فرا گرفته باشد ، چنان كه در حديث متواتر از رسول خدا نقل شده است . از آن حديث چنين فهميده‌اند كه مىبايست بر ظلم و ستم افزود ، و هيچ‌گاه در مقابل آن كارى انجام نداد تا ظهور حضرت زودتر فرا رسد .\r\n( 2 ) گروه سوم : كسانى كه معتقدند اصولا تلاش و فعاليّت براى اصلاح جامعه و پيكار با ستم و ستمكاران به جايى نمىرسد و فايده‌اى ندارد . اينان مردمانى مأيوس و نااميدند كه شكوه و هيمنهء ستمگران و جنايتكاران بر سر آنها سايه افكنده و به اين نتيجه رسيده‌اند كه هيچ‌گونه قدم اصلاح‌گرانه به جايى نمىرسد و فايده‌اى ندارد ، و بايد در گوشه‌اى نشست و دست از هر گونه اصلاح و امر به معروفى كشيد و در انتظار حضرت به سر برد تا او بيايد و كارها را اصلاح كند .\r\nاين مهمترين شبهه‌اى است كه در ذهن پاره‌اى از طبقات مردم وجود دارد ، و ما مىتوانيم با توجه و تكيه بر مباحث گذشته به پاسخ اين شبهات بپردازيم و با در نظر گرفتن سه نكته ، ايراد و اشكال را بر طرف سازيم :\r\n( 3 )\r\n\r\nسه نكته در پاسخگويى به شبهه\r\n: اوّل : مشاركت فرد و جامعه در ايجاد شرايط ظهور جز با كوشش جدّى و پىگيرى كه ميزان اخلاص و احساس مسئوليّت را بالا ببرد ، امكان‌پذير نيست . و در اين صورت است كه افراد با اخلاص مىتوانند به هنگام ظهور حضرت ، در كار بزرگ هدايت عالم سهيم گردند . و قبلا نيز در اين باره به تفصيل سخن گفته و دانستيم كه اين مسأله ، اساس و پايه برنامه‌ريزى خدايى براى روز موعود است و\r\n\r\n","description":"","footnote":"","page_name":" 362 ","page_number":362},
  {"content":"\r\n\r\nمهمترين عنصر براى پيدايش آن ، موفقيّت در آزمايشى است كه در زمينه‌هاى ظلم و ستم براى اشخاص پيش مىآيد .\r\n( 1 ) دوم : دانستيم كه بر هر فردى لازم است خود را در مسير جلب رضايت و خشنودى حضرت قرار دهد ، و بتواند به هنگام ظهور و پيش از آن مورد رضايت حضرت قرار گيرد ؛ و در صورتى موفق به آن خواهد شد كه با دقت هر چه تمامتر به دستورات اسلامى در تمامى زمينه‌هاى فردى و اجتماعى عمل كند . و بايد بداند كه رضايت خاطر حضرت ، فقط در عمل به احكام شخصى و فردى حاصل نخواهد شد ، بلكه بايد به وظايف اجتماعى خود نيز عامل باشد و نسبت به آنها كوتاهى نكند ؛ كه كوتاهى و سستى در آنها را خدا و پيامبر و حضرت مهدى نمىپسندند .\r\nبنابراين ، اعتقاد به وجود حضرت بقيّة اللّه ، خود مهمترين انگيزه براى تلاشهاى اجتماعى و سازندگى جامعه بوده ، و اين انگيزه بدون آن اعتقاد رنگى نداشته و كار زيادى از آن ساخته نيست ؛ و جز اين نيست كه رو گردانى عموم مردم از تلاش و عمل ، حاصل عدم توجّه آنان به رهبر خود و غفلت از مسئوليتهايى است كه در پيشگاه او دارند .\r\n( 2 ) سوم : صرف‌نظر از دو نكته پيش ، و بر فرض كه براى اعتقاد به وجود حضرت بقيّة اللّه - عجل اللّه تعالى فرجه الشريف - هيچ‌گونه اثر و انگيزه‌اى اجتماعى قائل نباشيم ، ديگر اين را نمىتوان گفت كه اعتقاد به آن حضرت مانع و بازدارنده از تلاشها و جنبشهاى اجتماعى است و از آنها جلوگيرى مىكند ؛ و لذا اگر عامل ديگرى براى تلاش وجود داشته باشد مىتواند به طور آشكار تأثير خود را بنمايد و در عقلها و دلهاى مخلصين اثر گذارد .\r\n( 3 ) سرّ اين مطلب در زمينه عقائد اسلامى بسيار روشن است زيرا آن دسته احكام اسلامى كه در كتاب و سنت وارد شده ، براى عموم مردم روشن و شناخته شده است و مورد عمل مردم مىباشد و هميشه مردم خود را در قبال آنها مسئول دانسته و مىدانند . و اين چنين نيست كه اعتقاد به وجود حضرت بقيّه اللّه - عجل اللّه تعالى فرجه الشريف - مانع از عمل به آنها باشد ، و يا آنها را مخصوص به\r\n\r\n","description":"","footnote":"","page_name":" 363 ","page_number":363},
  {"content":"\r\n\r\nزمانهاى ديگر بگرداند ، زيرا اينها از ضروريّات دين و مورد اجماع مسلمين است .\r\n( 1 ) وظيفه هر فرد مسلمان ، آن است كه احكام دينى خود را شناخته و در عمل به آنها بكوشد و زندگى فردى و اجتماعى خود را با آنها هماهنگ سازد ، و اين احكام را در زندگى خود پياده كند ، و وظيفه امر به معروف و نهى از منكر و جهاد و مبارزه با ظلم و ستم را در زمينهء تكاليف اجتماعى خود فراموش نكند . و اين تكاليف با وظايف ديگرى كه يك فرد به هنگام ظهور حضرت خواهد داشت ، منافات ندارد و اين چنين نيست كه اگر حضرت در زمان او ظاهر شد ، تكاليف ديگرى كه به او مىدهد با آنها منافات داشته باشد .\r\n( 2 ) و امّا نسبت به اشخاص منحرف و بىدين كه دنباله‌رو شهوات و خواسته‌هاى مادّى خود هستند و دينشان را به دنيايشان فروخته‌اند ، براى آنها هم اعتقاد به حضرت مهدى ، مانع از عمل كردن به دستورات اسلامى نيست ؛ همان گونه كه اصل اعتقاد به اسلام ، آنها را وادار به انجام احكام نكرده است ، و اين تقصير خود آنها است ، نه اين كه در اصل احكام و عقايد اشكالى وجود داشته باشد .\r\n( 3 ) در اينجا دوست دارم براى روشنگرى بيشتر ، به سه ديدگاه اساسى در زمينه اهميّت عمل به دستورات اسلامى در دوران پيش از ظهور اشاره كنم .\r\nديدگاه اوّل :\r\nما در ضمن بررسى برنامه‌ريزى كلّى الهى ، بر اين مطلب استدلال كرديم كه مبارزه در مقابل ظلم و ستم تا چه اندازه در بالا بردن درجه اخلاص و ايجاد شرايط ظهور مؤثّر است . و با در نظر گرفتن اهميّت آن ، مىبايست زمينه‌هايى از ظلم و ستم در جامعه باشد تا انسان در مبارزه با آن بتواند خود را بسازد و به سطح مطلوب و درجه كامل اخلاص برسد .\r\nو لذا مىدانيم كه انسانى كه از ظلم مىگريزد و وحشت دارد و به رفاه و\r\n\r\n","description":"","footnote":"","page_name":" 364 ","page_number":364},
  {"content":"\r\n\r\nتن‌آسايى عادت كرده ، هيچ‌گاه نخواهد توانست خود را به آن حد مطلوب از اخلاص و فداكارى برساند . و بر فرض هم كه به جايى برسد ، بسيار كند خواهد بود ، و لنگ‌لنگان قدم بر خواهد داشت .\r\n( 1 ) چنان كه هرگاه مردمى به ظلم و ستم عادت كنند و پذيراى آن باشند ، هيچ‌گاه به فكر مبارزه با آن نيفتاده و هيچ كارى نخواهند كرد ، و خواه ناخواه مردمى خائن و پست بوده و نتيجتا در سطحى پايين از اخلاص و احساس مسئوليّت خواهند بود و پيدايش آن حالت ايثار و فداكارى در چنين مردمى به زمانى بيشتر نياز دارد . و خداوند فرموده است :\r\n إِنَّ اللَّهَ لا يُغَيِّرُ ما بِقَوْمٍ حَتَّى يُغَيِّرُوا ما بِأَنْفُسِهِمْ  « 2 » .\r\nو اى كاش مىتوانستم بفهمم مردمى كه از اصلاح جامعه كوچك خود ناتوانند ، چگونه خواهند توانست كه در روز ظهور حضرت ، جهان و جهانيان را اصلاح كنند و چهرهء گيتى را تغيير دهند .\r\n( 2 ) بنابراين مىتوان گفت اساس و پايه اصلى بالا بردن درجه اخلاص ، احساس مسئوليّت ، و گذار از شرايط سخت زندگى ، و ايثار و فداكارى و انديشه‌اى راستين ، توأم با تلاش ، مىباشد كه شرط اساسى براى به دست گرفتن زمام امور در روز موعود همين است .\r\n( 3 ) بنابراين مىتوان گفت آنان كه عقيده به وجود حضرت مهدى را موجب\r\n\r\n\r\n","description":"","footnote":"\r\n( 2 ) رعد / 11 : همانا خدا آنچه را قومى دارند دگرگون نمىسازد ، مگر آنكه آنان آنچه را خود دارند دگرگون كنند .\r\nناگفته نماند : عبارات بعدى همين آيهء شريفه و روايات وارده در ذيل آن و نيز ملاحظهء آيهء 53 از سورهء انفال روشن مىسازد كه در اينجا مقصود از ايجاد تغيير و دگرگونى ، گرفتن نعمتها و نزول بلايا بر اقوام ناسپاس است . از نظر قواعد كلّى و اصول بينش اسلامى - چنان كه در برخى از روايات مورد اشاره نيز آمده است - جز اين نيست كه خداى متعال جز در مواردى كه مردمى خود بد كنند ، براى آنان بد نمىخواهد ؛ ولى در مورد اعطاى نعمتها فضل و عنايت الهى مقدّم است - يا مبتدئا بالنعم قبل استحقاقها - و اعطاى نعمتها منحصرا موكول به افعال نيك اختيارى نيست ، بلكه مبدأ خيرات و نعمات توفيق و يارى خداى سبحان است و البتّه پس از تحقق عمل نيك نيز فضل الهى يقينا شامل بندگان شده و بازهم بابهاى ديگرى از خيرات به روى آنها گشوده مىشود . ( مترجم )\r\n","page_name":" 365 ","page_number":365},
  {"content":"\r\n\r\nتخدير و ذلّت و سستى و تنبلى دانسته‌اند ، سخنى بيهوده گفته و ياوه‌سرايى نموده‌اند .\r\n( 1 ) ديدگاه دوم :\r\nبالا رفتن سطح درجه اخلاص ، گاهى به صورت اضطرار و ناچارى ، و گاهى اختيارى است .\r\nاما حالت اضطرارى « 3 » همان چيزى است كه به طور عمومى و همگانى ، آزمايش الهى آن را پديد مىآورد ؛ زيرا نوعا انسانها به خاطر خود خواهى و خويشتن دوستى و راحت طلبى به كارهاى اجتماعى تن در نمىدهند و از تلاش و احساس مسئوليّت اجتماعى گريزان هستند ، مگر اينكه اضطرار و احتياجى در كار باشد و از ناچارى دست به كارى بزنند . و لذا اگر بخواهيم آنها را وادار به كارى اجتماعى بكنيم ، بايد آنان را در شرايط نياز و احتياج قرار دهيم .\r\nبرنامه‌ريزى كلّى الهى از اين حالت استفاده كرده و لذا گهگاه شرايط زندگى را دشوار نموده سختيها و دشواريهايى پيش مىآورد تا آنها را وادار به تلاش و كوششى بيشتر كند .\r\n( 2 ) و امّا اخلاص و درك و بينشى كه با اختيار پديد مىآيد ، در هنگامى است كه يك شخص بيش از اندازه اضطرار و ناچارى دست به كار مىشود ؛ و همين كه وظيفهء اسلامى خود را فهميده دنبال آن مىرود ، چه آنكه آن كار بر او واجب باشد يا مستحب باشد . او پيوسته در حال مبارزه با ظلم و ستم است و مردم را به سوى خداوند ، با حكمت و موعظه نيكو فرا مىخواند .\r\n( 3 ) درست است كه رسيدن به اين حد ، مىبايست با وجود بينشى گسترده و عميق و اخلاص و اراده‌اى در سطح بالا باشد و جز اندكى از مردم در اين حد\r\n\r\n\r\n","description":"","footnote":"\r\n( 3 ) نبايد دو واژهء « اضطرار » و « كراه » با هم درآميزند . زيرا واژهء اضطرار نمايانگر حاجت و درخواست شديد با حفظ ارادهء فردى است ، بسان كسى كه خانهء خود را به خاطر وام زيادى كه بر عهده دارد ، بفروشد ، امّا در اكراه ، ديگر اراده مطرح نيست ، بسان كسى كه خانهء خويش را به خاطر فشار ديگرى ( چون تهديد به قتل ، ضرب و كتك و يا . . . ) بفروشد . براى هر كدام از اين دو حالت اختيارى خاص ، مطرح خواهد بود .\r\n","page_name":" 366 ","page_number":366},
  {"content":"\r\n\r\nنيستند ، لكن بايد بدانيم كه اين اندازه قليل و اندك ، براى رهبرى و زمامدارى در روز ظهور حضرت كافى نيست ، و مىبايست از مجموع اين تلاشهاى اختيارى ، و به عبارت ديگر اين آزمايشهاى اختيارى و اضطرارى ، درجه‌اى از اخلاص و احساس مسئوليّت پديد آيد كه بتواند جهانى را اداره كند و بر سراسر گيتى حكمفرما باشد .\r\n( 1 ) و روشن است كه آن اندازه اندك آزمايشات اختيارى ، كه احيانا چند نفر معدود در خود ايجاد كرده‌اند ، نمىتواند آن اثر سريع و آن تحرك عظيم را در دنيا ايجاد كند ، بلكه بايد يك آزمايش عمومىتر به صورت اضطرار پديد آيد تا در آن حالت آزمايش خدايى افرادى را بسازد ؛ از تنبلى و سستى به درآورد ، و شرايط ظهور را آماده سازد ؛ البته در كنار ديگر زمينه‌هاى فرهنگى و فلسفى كه در هر زمانى جامعه اسلامى واجد آن مىباشد .\r\nبا در نظر گرفتن اين مطلب ، ديگر آن سخن كه گفته بود : « اعتقاد به حضرت مهدى ، انسان را از كارهاى اصلاحى و اجتماعى بازمىدارد و مانع مىشود » ارزشى ندارد و سخنى بيهوده است .\r\n( 2 ) ديدگاه سوم :\r\nبعد از آنكه از برنامه‌ريزى كلّى خداوندى درباره روز موعود آگاه گشتيم ، معنى و مفهوم حديث رسول خدا را به راحتى مىتوانيم بفهميم كه فرمود :\r\n« يملأ الأرض قسطا و عدلا كما ملئت ظلما و جورا » :\r\nزمين را از قسط و عدل پر مىكند همان‌گونه كه از ظلم و جور پر شده است .\r\n( 3 ) وجود ظلم و جور پيش از ظهور حضرت ، خود يكى از اجزاء اين برنامه‌ريزى است ، زيرا دومين شرط ظهور را فراهم مىآورد و باعث مىشود كه نيروى اخلاص و اراده محكم افراد به صورتى همگانى ايجاد شود . البته وجود چنين اراده و اخلاصى محكم و پاىبرجا ، در افراد بسيار اندك خواهد بود و ديگر مردم در همان مسير انحراف و كژى خود گام مىنهند .\r\n( 4 ) بنابراين سراسر گيتى را ستم و بيداد فرا مىگيرد ، لكن نه آنكه خداوند آن را ايجاد كند و به جبر و زور پديد آورد ، بلكه از آنجا كه اكثر افراد مردم دنبال\r\n\r\n","description":"","footnote":"","page_name":" 367 ","page_number":367},
  {"content":"\r\n\r\nمنافع خود رفته و به فكر رفاه و راحتى خويشند ، و در مقابل ظلم و ستم هيچ‌گونه پايمردى و استوارى از خود نشان نمىدهند ، خواه ناخواه ظلم و بيداد فزونى مىيابد . و اين حالت منافات با پيدايش شرايط ظهور و آمادگى ظهور حضرت ندارد ، زيرا اين آمادگى در وجود تعداد اندكى از مردم كه به خودسازى پرداخته و بر ايمان و ارادهء خود مىافزايند ، تحقق مىيابد .\r\n( 1 ) يك فرد ، به حالت فردى ، نمىتواند زمين را از ظلم و جور پر كند ، و توان و اختيار چنين كارى را ندارد ، بلكه انسانها به صورت جمعى و به صورت كلّى جهان را پر از ظلم و ستم مىنمايند ، البته در صورتى كه از مسائل اخلاقى و مذهبى به دور باشند ، و جامعه‌اى ناقص و عقب افتاده داشته باشند . در چنين جامعه‌اى ، يك فرد مسلمان بايد سعى كند كه از راه مبارزه با ظلم و ستم و كوشش در ريشه‌كن‌سازى و جلوگيرى از رشد آن ، بر اراده و اخلاص خود بيفزايد تا به تدريج شرايط ظهور را مهيا سازد .\r\n( 2 ) و اى كاش اين نكته براى همگان روشن مىشد كه آنچه شرط ظهور است ، همين رسيدن افراد است به اين درجه و سطح از ايمان و اخلاص ؛ نه آنكه فزونى بيداد و ستم و پر شدن زمين از ظلم و جور شرط ظهور باشد . ( چنان كه بعضى چنين پنداشته‌اند . )\r\n( 3 ) زيرا واضح و مسلّم است كه اگر سراسر گيتى را ظلم و جور بگيرد و اصولا عنصر ايمان از بين برود ، و ريشهء تقوى و پارسايى بخشكد ، ديگر امكان ندارد كه يك رهبر به صورت عادى و معمولى كارى انجام دهد و اصلاحاتى را به وجود آورد ، بلكه راه اصلاح ، منحصر به معجزه‌اى خواهد بود ، كه ما قبلا ثابت كرديم كه چنين اعجازى به وقوع نخواهد پيوست ، و يا مىبايست پيامبرى تازه بيايد كه آمدن آن هم بر خلاف ضروريّات است ؛ زيرا اين مطلب ، ضرورى ديانت مقدّسهء اسلام است كه بعد از حضرت رسول - صلّى اللّه عليه و آله - پيامبرى ديگر نخواهد آمد .\r\n( 4 ) انديشه مهدويّت ، متضمن اين مفهوم است كه در آينده ، ايمان بر كفر چيره خواهد شد ، به همان‌گونه كه مدتها كفر بر ايمان سلطه داشته است . و در هر دو حالت وجود كفر و ايمان هر دو مطرح است . چنان كه خداوند نسبت به مؤمنين\r\n\r\n","description":"","footnote":"","page_name":" 368 ","page_number":368},
  {"content":"\r\n\r\nمىفرمايد :  لَيَسْتَخْلِفَنَّهُمْ فِي الْأَرْضِ   وَ لَيُبَدِّلَنَّهُمْ مِنْ بَعْدِ خَوْفِهِمْ أَمْناً  و رسول اكرم مىفرمايد : « يملأ الأرض قسطا و عدلا كما ملئت ظلما و جورا » .\r\n( 1 )\r\n\r\nنكته چهارم : مفهوم انتظار نسبت به ادوار مختلف دعوتهاى الهى\r\nقبلا با دليل و برهان ثابت كرديم كه هدف و انگيزه اساسى از آفرينش انسان ، پيدايش روز موعود است كه خداوند متعال از طلوع فجر خلقت ، براى آن برنامه‌ريزى دقيقى كرده و تا وقتى كه آن شرايط و آن روز روشن موعود پديد نيايد ، آن برنامه‌ريزى پيگيرى مىشود ، تا آنكه آن روز شكوهمند فرا برسد .\r\nاز آن هنگام كه پيامبران الهى ، بشريت را از وجود چنين آيندهء درخشانى آگاه ساختند و نويد آن روز را دادند ، انسانها چشم به راه چنين روزى بودند ؛ ولى به شكلهاى گوناگون و نسبت به زمانهاى مختلف ، هر يك براى خود ترسيمى از آن داشتند كه مىتوان آنها را به چهار دوره و يا چهار مرحله تقسيم كرد :\r\n( 2 )\r\n\r\nدورهء اوّل : دورهء پيش از اسلام\r\nدر اين دوره ، مردم از سخنان پيامبران پيرامون روز موعود ، دو چيز وابسته به يكديگر مىفهميدند . اوّل اينكه زمان تحقق اين روز مشخص نيست و فقط موكول به ارادهء خداى متعال است . و دوم اينكه اين پيامبرى كه خود سخن از آن روز مىگويد ، پيشواى آن روز نيست و خداوند او را براى چنان روزى ذخيره نكرده است ؛ بلكه شخص ديگرى را در آينده‌اى بسيار دور ، براى آن كار برگزيده ، و اين مأموريّت را به او واگذار خواهد كرد .\r\n( 3 ) در اين صورت ، انتظار بدان معنى كه در دوران غيبت كبرى ممكن است تفسير شود نخواهد بود ، و همان‌گونه كه در اين دوره به معناى پديدار شدن هر لحظه و فرا رسيدن در هر آن مىباشد ، در آن زمانها بدان معنى بوده كه هنوز وقت آن نرسيده و قرار نيست به اين زوديها فرا رسد ، و فقط همين اندازه كافى است كه به آن آينده روشن معتقد باشند و آن را باور داشته باشند .\r\nدر اين دوره ، اگر چه مردم سرّ آن را نمىدانستند و توجهى به آن نداشتند ، ولى با در نظر گرفتن برنامه‌ريزى كلى الهى ، و اينكه دانستيم در آن زمانها\r\n\r\n","description":"","footnote":"","page_name":" 369 ","page_number":369},
  {"content":"\r\n\r\nهيچ يك از دو شرط ظهور موجود نبوده است ، مىتوانيم بگوييم كه اصولا انسانيّت ، نه در آن درجه بوده كه طرح كلّى عدالت را بفهمد ، و نه در آن سطح از اخلاص و اراده محكم و استوار بوده ، كه بتواند رهبرى روز موعود را به دست گيرد .\r\n( 1 )\r\n\r\nدوره دوم : دوران بعد از اسلام تا آغاز غيبت صغرى\r\nدر اين دوره ، انسانها نقشه و برنامه كلّى عدالت الهى را از سوى خداى تعالى دريافت داشتند ، و مىتوان گفت كه يكى از دو شرط ايجاد شده است .\r\nولى در عين حال ، مفهوم انتظار با معنايى كه در دوره قبل داشت تفاوتى نكرده ، و آن چنان نبود كه مردم آرزوى فرا رسيدن ناگهانى آن روز را داشته باشند ، بلكه افراد مؤمن ، اين مسأله را باور داشتند كه در آينده دورى اين مطلب تحقق مىيابد و آن روز شكوهمند فرا مىرسد . تنها تفاوتى كه اين دوره با دوره قبل داشت ، آن بود كه مسلمانها مىدانستند كه اين طرح و نقشه الهى مطابق دين و آيين آنها خواهد بود ، و حكومت عادلانه جهانى زير سايهء اسلام تشكيل خواهد شد ، و در آيندهء ، اسلام بر سراسر جهان حكمفرمايى خواهد كرد .\r\n( 2 ) اگر به كيفيت و راههاى تبليغ و نحوه‌هاى ابلاغ اين روز از سوى رسول خدا و پيشوايان گرامى اسلام بنگريم ، اين مطلب را به وضوح و روشنى مىبينيم .\r\n( 3 ) و امّا نسبت به رسول خدا ؛ همين اندازه ما را بس است كه مىبينيم آن حضرت از وجود حضرت مهدى خبر داده و فرموده است كه او از فرزندان و خاندان وى ، و از ذرارى و فرزندان حضرت فاطمه - عليها السلام - است . و تذكر داده است كه او به وجود خواهد آمد و زمين را پر از عدل و داد خواهد كرد ، و او از فرزندان حسين - عليه السلام - است ، و داراى اين چنين ويژگيهايى است .\r\nبنابراين پيشوا و زمامدار روز موعود ، شخص حضرت رسول نخواهد بود ، و در دوران زندگيش ، آن كار مهم و عمده را در سطح جهانى انجام نخواهد داد ، چنان كه حكمت آن را در گذشته دانستيم .\r\n( 4 ) بنابراين ، كلمه انتظار در دوران رسول خدا ، با يقين به اينكه در آن زمان\r\n\r\n","description":"","footnote":"","page_name":" 370 ","page_number":370},
  {"content":"\r\n\r\nايجاد نخواهد شد ، همراه بوده است .\r\n( 1 ) و امّا انتظار در دوران ائمه - عليهم السلام - در آن زمانها هم مىتوانيم بگوييم كه به همان معنى و مفهوم زمان رسول خدا بوده است ، كه مىتوان اين برداشت را از مجموعه فرمايشات ائمه اظهار كه در آن روايات ، ائمه مىخواسته‌اند درباره انديشه مهدويت صحبت كنند ، به دست آورد . مانند اين جمله :\r\n« مهدى هفتمين نفر از فرزندان پنجمين نفر آنها است . » « 4 »\r\nو يا فرمايش حضرت باقر - عليه السلام - : به خدا سوگند من صاحب شما ( آن صاحب الامرى كه شما در انتظار اوييد ) نيستم . راوى مىپرسد : پس صاحب ما كيست ؟ حضرت مىفرمايند :\r\n« بنگر به كسى كه تولدش از مردم پنهان است ، اوست صاحب شما . » « 5 »\r\n( 2 ) وقتى حضرت باقر ، مهدى بودن خود را انكار مىكند ، مىفهميم كه لااقل تا وقتى حضرت زنده است ، آن روز موعود نخواهد رسيد .\r\nو يا همچون اين جمله كه فرموده‌اند :\r\n« چگونه خواهد بود وضع شما ، وقتى كه بدون پيشواى رهنما و رهبر قرار گيريد ، برخى از شما از برخى ديگر تبرى جويد . . . » « 6 »\r\n( 3 ) بنابراين تا زمانى كه ائمه - عليهم السلام - در بين مردم شناخته شده و در ارتباط با آنها بودند ، هيچ يك مهدى - عليه السلام - نبوده ؛ و لذا براى تحقق بخشيدن به آن روز ، دست به شمشير و قيام مسلحانه نبرده‌اند .\r\nو نيز اگر اخبار و روايات مربوط به آزمايش و امتحان را در نظر گيريم ، كه ظهور حضرت را پيش از آزمايش عمومى مردم نفى مىكند ، مىتوانيم بگوييم كه تا وقتى آزمايش مردم به انجام نرسيده ، روز موعود فرا نخواهد رسيد .\r\nآن روايات از اين قرار است :\r\n\r\n\r\n","description":"","footnote":"\r\n( 4 ) منتخب الاثر / 212 .\r\n( 5 ) كمال الدين / 325 .\r\n( 6 ) كمال الدين / 348 .\r\n","page_name":" 371 ","page_number":371},
  {"content":"\r\n\r\n« اين امر واقع نخواهد شد مگر بعد از نوميدى ؛ نه به خدا سوگند تا اينكه از يكديگر جدا و شناخته شويد ؛ نه به خدا سوگند تا وقتى كه آزمايش گرديد ، نه به خدا سوگند شما را فرا نخواهد رسيد تا وقتى كه شقى و بدبخت شود آن كس كه شقى و بدبخت مىشود و سعادتمند و خوشبخت شود آن كس كه سعيد خواهد شد . » « 7 »\r\nو همچنين وقتى اخبار مربوط به پديد آمدن نشانه‌هاى ظهور را مطالعه كنيم ، نشانه‌هايى مىبينيم ، كه در دوران ائمه اطهار ، هيچ يك از آنها وجود نداشته است ، همچون « صيحهء آسمانى » و « خسف » كه در آينده خواهد آمد ، و تا وقتى اين نشانه‌ها آشكار نشود حضرت ظهور نخواهد كرد . به طورى كه در بخش سوم اين كتاب توضيح خواهيم داد .\r\nبنابراين در زمان حضرت رسول و ديگر امامان ، مسلمانها ظهور حضرت را منتظر نبودند ، گرچه به صورتى حتمى و مسلم ظهورش را در آينده معتقد بودند و باور داشتند .\r\n( 1 ) مىگوييم : اين مطلب از جنبه تئورى و نظرى مىبايست به همين گونه باشد و صحيح است ، لكن واقعيت غير از اين بوده ، و اگر چه در زمان رسول خدا مطلب از همين قرار بوده ، لكن در زمان ائمه - عليهم السلام - اين نظريّه بىاشكال نيست ؛ زيرا ما در آن زمانها انتظار ظهور حضرت را در بين مردم به فراوانى مىبينيم ؛ هم در بين شيعيان و پيروان ائمه ، و هم در ديگر طبقات مردم .\r\nو امّا در ديگر طبقات كه روشن است ، زيرا آنان تولّد و قيام حضرت مهدى را بعد از رحلت حضرت رسول ، ممكن دانسته و بر طبق عقيده آنها ، اشكالى در آن نبوده است .\r\n( 2 ) و امّا در بين شيعيان نيز تاريخ بر اين انتظار آنان گواهى مىدهد ، زيرا اخبار تمحيص و آزمايش ، گوياى همين مطلب است كه شما از اين انتظارى كه داريد ، مأيوس مىشويد و حضرت بعد از يأس شما ظاهر خواهد شد . آنجا كه حضرت مىفرمايد :\r\n\r\n\r\n","description":"","footnote":"\r\n( 7 ) كمال الدين / 346 ؛ كافى 1 / 370 .\r\n","page_name":" 372 ","page_number":372},
  {"content":"\r\n\r\n« اين امر به شما نخواهد رسيد مگر بعد از نوميدى . »\r\n( 1 ) و يا مىفرمايند :\r\n« هيهات ، هيهات ، آنچه به سوى آن گردن مىكشيد و در انتظار آن هستيد واقع نخواهد شد مگر بعد از آنكه امتحان شويد . » « 8 »\r\nابو بصير از حضرت صادق نقل مىكند كه حضرت فرمود :\r\n« چه عجله‌اى براى ظهور و خروج حضرت قائم - عليه السلام - داريد ؟ ! به خدا سوگند لباسى جز لباس خشن و درشت نمىپوشد و غذايى جز غذاى سخت و ناگوارتر نمىخورد . » « 9 »\r\n( 2 ) از ابراهيم بن هليل روايت شده است كه گويد : به حضرت ابو الحسن رضا - سلام اللّه عليه - عرض كردم : پدرم با اين اعتقاد از دنيا رفت و من نيز به اين سن و سال كه مىبينيد رسيده‌ام . من خواهم مرد و شما چيزى به من نمىگوييد ؟ ! حضرت فرمود : اى ابو اسحاق ، تو عجله مىكنى ؟ ! گفتم : آرى ، به خدا سوگند شتاب مىكنم و چرا عجله نداشته باشم ، در حالى كه به سنى رسيده‌ام كه مشاهده مىفرماييد ! حضرت فرمود :\r\n« اى ابو اسحاق ، اين امر واقع نخواهد شد مگر اينكه از يكديگر جدا و شناخته شويد و آزمايش گرديد و تا آنجا كه در بين شما جز افراد اندكى باقى نمانند . . . » « 10 »\r\n( 3 ) اين اخبار به وضوح و روشنى ، گوياى انتظار و چشم به راه داشتن براى فرا رسيدن روز موعود در همان زمان آنها مىباشد ، تا آنجا كه ابو اسحاق فكر نمىكرده كه به پيرى برسد و سنش زياد شود و هنوز حضرت مهدى ظاهر نشده باشد .\r\n( 4 ) و همچنين است اگر به رواياتى رجوع كنيم كه گوياى توقع مردم از امامان است كه به پا خيزند و كار حضرت مهدى را انجام دهند ، همچون روايت قبلى كه حضرت باقر - عليه السلام - مىفرمايد : من صاحب شما نيستم . . . و روايت\r\n\r\n\r\n","description":"","footnote":"\r\n( 8 ) غيبت نعمانى / 209 .\r\n( 9 ) غيبت نعمانى / 233 .\r\n( 10 ) غيبت نعمانى / 208 .\r\n","page_name":" 373 ","page_number":373},
  {"content":"\r\n\r\nحمران بن اعين كه مىگويد : از حضرت امام باقر - عليه السلام - سؤال كرده و به او گفتم : « آيا تو قائم هستى ؟ . . . » « 11 »\r\n( 1 ) و در حديث ديگرى از او كه به حضرت باقر مىگويد : فداى تو شوم ، من به مدينه وارد شدم و در خرجين من كيسه‌اى بود كه هزار دينار داشت و با خداوند پيمان بستم كه دينار به دينار در آستانه خانه شما خرج كنم ، تا اينكه شما پاسخ سؤالى كه دارم بدهيد .\r\nحضرت فرمود : اى حمران سؤال كن جواب بشنو و پولهايت را خرج نكن .\r\nگفتم : تو را به حق خويشاونديت با رسول خدا ، از تو مىپرسم كه آيا صاحب الامر تو هستى و تويى به پا دارندهء اين امر ؟\r\nحضرت پاسخ داد : نه .\r\nگفتم : پدر و مادرم فدايت ، پس او چه كسى است ؟\r\nپاسخ داد : او كسى است كه رنگ رخسارش آميخته به سرخى است و . . . « 12 »\r\n( 2 ) و در حديث ديگرى از ريان بن صلت چنين آمده است : به حضرت رضا - عليه السلام - گفتم : تو صاحب اين امر مىباشى ؟ پاسخ داد :\r\n« من صاحب اين امر مىباشم ، لكن من آن كسى نيستم كه زمين را پر از عدل و داد مىكند به همان‌گونه كه پر از ظلم و جور شده باشد . و چگونه ممكن است كه من باشم با اين ضعفى كه در بدن من مىبينى . و قائم كسى است كه به هنگام خروج و ظهورش ، در سن پير مردان و قيافه جوانان است . » « 13 »\r\n( 3 ) و ديگر احاديثى كه به همين مضمون مىباشد .\r\nو نيز اگر به اين روايت بنگريم كه مىگويد : از حضرت صادق پرسيده شد :\r\nآيا قائم متولد شده است ؟ فرمود :\r\n\r\n\r\n","description":"","footnote":"\r\n( 11 ) غيبت نعمانى / 216 .\r\n( 12 ) غيبت نعمانى / 215 .\r\n( 13 ) اعلام الورى / 407 .\r\n","page_name":" 374 ","page_number":374},
  {"content":"\r\n\r\n« نه ، و اگر من او را درك مىكردم ، تمام دوران زندگيم را به او خدمت مىكردم . » « 14 »\r\n( 1 ) ما وقتى به اين روايات مىنگريم ، مفهوم انتظار را مىيابيم ، و همت گماردن هر چه بيشتر را به ظهور حضرت مهدى ، كه از يك انگيزه اساسى ناشى مىشده است ، و آن عبارت است از ابهام انديشه مهدويّت در اذهان مردم ، كه به طور اجمال اصل اعتقاد به وجود حضرت را مىدانستند ، ولى از جزئيّات آن خبر نداشتند ؛ حتى اشخاص بزرگوارى همچون حمران بن اعين و ريان بن صلت ، با اينكه از بزرگان صحابه و ياوران ائمه بودند ، در عين حال شخص حضرت مهدى را نمىشناختند ، با اينكه از صدر اسلام بيش از يك صد سال گذشته بود .\r\n( 2 ) و اين گونه احاديثى كه گوياى توضيحات بيشترى پيرامون مسأله مهدويت بود ، اثرى بس بزرگ در روشنگرى اذهان شيعيان داشت ، و كاملا برنامه‌ريزى كلى الهى را كه امكان قيام مهدى در آن زمانها نبوده روشن مىكرد ؛ زيرا شرايط لازمه وجود نداشت ، و حضرت هم هنوز متولّد نشده بود ، و هيچ يك از امامان پيشين نيز آن مهدى كه برپاكننده حكومت باشد نبودند .\r\n( 3 ) البته اين ابهام و اجمال ، در ديگر افراد ، گاهى آثار ناگوارى داشت ، زيرا ميدان را براى افراد بسيارى باز كرده بود كه از آن بشارات پيامبر و ائمّه سوء استفاده كرده و به دروغ ادعاى مهدويّت كنند . و اين خاطره را از ياد نمىبريم كه به همين منظور ، خليفه عباسى ، منصور دوانيقى « 15 » فرزند خود را مهدى ناميد تا شايد مردم او را مهدى منتظر بدانند .\r\n( 4 ) و در كتاب اوّل اين مجموعه - تاريخ الغيبة الصغرى « 16 » - ديديم كه چگونه قرامطه ( اسماعيليان ) در خاور نزديك و تعداد بسيارى در شمال آفريقا به مهدويت « محمّد بن عبد اللّه علوى » جدّ فاطميون ، همانها كه بعدها در مصر به حكومت رسيدند ، ايمان آوردند .\r\n\r\n\r\n","description":"","footnote":"\r\n( 14 ) اعلام الورى / 129 .\r\n( 15 ) در متن كتاب سهوا هارون الرشيد ذكر شده است . ( مترجم )\r\n( 16 ) تاريخ الغيبة الصغرى / 353 به بعد .\r\n","page_name":" 375 ","page_number":375},
  {"content":"\r\n\r\n( 1 )\r\n\r\nدورهء سوم : دوران غيبت صغرى ( براى شيعيان اماميّه )\r\nدر اين دوره - چنان كه در تاريخ غيبت صغرى دانستيم - حضرت به صورت پنهانى مىزيست ، و شيعيان خود را رهبرى مىفرمود ، و بديهى است كه در اين دوره ، شيعيان هر لحظه انتظار ظهور حضرت را داشتند ؛ زيرا مرتب از سوى حكومتهاى وقت بر آنها ستم و بيداد وارد شده ، و از طرف ديگر ، آنها يقين به وجود حضرت داشتند ، و مىدانستند كه آن حضرت از تمام اوضاع و احوال آشفته و پريشان جامعه آگاه است . و اين را نيز مىدانستند كه خداوند او را براى برافكندن ريشه ظلم و فساد از روى زمين و از پهنه گيتى ذخيره كرده است ؛ ولى از اينكه خداوند براى اين كار در آن برنامه‌ريزى خود ، زمان ويژه‌اى معين كرده غافل بودند ، و نمىدانستند كه هنوز شرايط ظهور آماده نشده است .\r\n( 2 ) و اگر در اين مسأله عميقتر بينديشيم ، مىبينيم كه خود اين جو فكرى ، داراى مصلحتى بوده و آن حضرت صلاح نمىدانسته‌اند كه اين حالت انتظار مردم را تبديل به يأس و نوميدى كنند ، بلكه مصلحت در همين بوده كه هر لحظه در انديشه انتظار آن حضرت به سر برند ، و اين خود در ايجاد پيوند و علاقه بيشتر و عاطفه و محبت افزونترى نسبت به آن حضرت از سوى پيروان و شيعيانش مؤثر بوده است . و لذا حضرت ، اين انتظار سريع آنها را تصحيح نكرده ، و آن حالت را تكذيب نفرمودند ؛ زيرا هر چه اميد در اشخاص ، قويتر و نيرومندتر باشد ، ارتباط و پيوند با آن حضرت بيشتر و محكمتر خواهد بود .\r\n( 3 ) بلكه اخبار و رواياتى وارد شده است كه حضرت ، خود به اين حالت انتظار ، شدت بخشيده و نزديكى زمان ظهور خود را تأكيد فرموده‌اند ، كه اين روايات را در كتاب تاريخ غيبت صغرى نقل كرده و اشكالات و مناقشات آنها را متذكر شديم . « 17 »\r\n( 4 ) گاهى چنين به ذهن مىرسد كه در اين دوره مردم مىتوانستند از اخبارى كه ظهور حضرت را متوقف بر امتحان و آزمايش مىدانست ، و يا رواياتى كه گوياى\r\n\r\n\r\n","description":"","footnote":"\r\n( 17 ) تاريخ الغيبة الصغرى / 584 و صفحات بعد .\r\n","page_name":" 376 ","page_number":376},
  {"content":"\r\n\r\nپيدايش علائم ظهور بود آگاه شوند ، تا بدانند كه در زمان آنها ظهورى واقع نخواهد شد ، چون هنوز امتحان برگزار نشده و ديگر نشانه‌هاى ظهور پديدار نگشته است .\r\n( 1 ) اين مطلب را مىتوان از چندين جهت ضعيف و بىدليل دانست ، كه روشنترين جواب اين است كه ممكن است يك انسان معمولى فكر كند كه احتمال دارد در همان دوره عمر او آن امتحان انجام گيرد و آن نشانه‌هاى ظهور ظاهر گردد ، و احتمال بدهد كه تا زمان ظهور چندان وقتى هم نمانده است ، و ممكن است كه حضرت در همان دوره عمر او قيام كند . و همين احتمال كافى است كه او را در حال انتظار و چشم به راهى نگاه دارد ، و او خود را آماده ظهور حضرت كند ، و فكر و انديشهء خود را براى ظهور حضرت آماده و روبه‌راه گرداند ، و به خودسازى بپردازد .\r\n( 2 )\r\n\r\nدورهء چهارم : دوران غيبت كبرى ( دوره‌اى كه ما در آن به سر مىبريم )\r\nقبلا گفتيم كه در اين دوره ، انتظار به معناى چشم به راه بودن و در انتظار ظهور و برپايى روز موعود در هر زمان و هر روز بودن است ؛ زيرا ظهور ، فقط وابسته به اراده خداوند است و هيچ شرط ديگرى ندارد ، چنان كه در آخرين پيام حضرت به آخرين نايب خاص - كه در آن پيام ، پايان دوره غيبت صغرى و آغاز غيبت كبرى را اعلام مىفرمايند - آمده است كه حضرت فرموده‌اند :\r\n« ظهورى نخواهد بود ، مگر بعد از اجازه خداوند متعال » « 18 » .\r\n( 3 ) و يا رواياتى كه فرا رسيدن روز ظهور حضرت را به صورت ناگهانى و بدون مقدمه مطرح مىكند ، چنان كه در نامه حضرت به شيخ مفيد ، اين مضمون آمده بود ، و ديگر رواياتى كه به زودى متذكر آنها خواهيم شد .\r\n( 4 ) آرى ، ممكن است كه بگوييم در آغاز غيبت كبرى ، دلايل و نشانه‌هايى بر عدم فوريت ظهور وجود داشت ، چنان كه در همان آخرين پيام حضرت مىخوانيم كه حضرت مىفرمايد : « غيبت كلى واقع شد و ظهورى نخواهد بود مگر بعد از\r\n\r\n\r\n","description":"","footnote":"\r\n( 18 ) تاريخ الغيبة الصغرى / 634 ؛ غيبت شيخ طوسى / 243 .\r\n","page_name":" 377 ","page_number":377},
  {"content":"\r\n\r\nاجازه خداوند متعال ، و اين ظهور بعد از زمانى طولانى و تيرگى دلها خواهد بود . . . » ، زمان طولانى ، معنايش گذشتن چندين سال است ، بلكه ده‌ها سال بايد طول بكشد تا آن دوره به سر آيد ، نه آنكه انتظار ظهورى فورى را داشته باشيم .\r\n( 1 ) البته مفهوم طول زمان ، نسبت به تصور اشخاص و افراد ، و سطح بينش فرهنگى و عقلانى آنها فرق مىكند . وقتى يك شخص معمولى اين كلمه را مىشنود ، در ذهن او طول زمان فقط شامل چندين سال مىشود ، مخصوصا وقتى مىشنود كه ظهور وابسته به اجازه خداوند است ، و خود شاهد گرفتگى دلها و گسترش ظلم و فساد در روى زمين مىباشد ، بنابراين خيلى ساده و معمولى است كه در آن زمان و با آن جوّ حاكم بر افكار ، اشخاص عادى مقصود از طول زمان را همان چند سال بگيرند و نيازى نيست كه آن مردم بدانند مقصود از طول زمان ، زمانى بيش از هزار است ، چنان كه ما از اين كلمه امروزه درك مىكنيم و مىفهميم .\r\nكيفيّت تطابق انتظار ظهورى ناگهانى با علائم و شرايط ظهور ( 2 ) اگر كسى بگويد : انتظار ظهور فورى ، با ديگر علائم ظهور و شرايطى كه براى روز موعود گفته شده است ، سازگار نيست ؛ زيرا وقتى ظهور وابسته به پديد آمدن آن شرايط است ، انتظار ظهور پيش از پيدايش آن شرايط ، انتظارى بىجا و بىمورد است ، و بايد مفهوم انتظار به همان مفهومى كه در صدر اسلام در بين مسلمانها رايج بوده برگردد ، با يقين بر اينكه ظهور در آن زمان واقع نخواهد شد .\r\n( 3 ) اين اشكال ، مشابه همان ايرادى است كه در مرحله سوم ( عصر غيبت صغرى ) وارد شده بود ، و جواب هم همان پاسخ آنجا است . و خلاصه آن اين است كه علائم و نشانه‌ها در هر زمانى ، احتمال وقوع آنها مىباشد ، و امكان دارد كه بعد از پيدايش آنها حضرت بلافاصله ظاهر شود . شرايط ظهور نيز ممكن است كه در هر زمانى و هر ساعتى ايجاد گردد ، و ما گفتيم كه هر كس اين احتمال را در ذهن خود بياورد ، انتظار براى ظهور فورى نيز برايش مفهوم خواهد داشت .\r\n( 4 ) اگر كسى بگويد : ما دانستيم كه شرط اساسى و اصلى ظهور ، كه به اين زوديها هم محقّق نمىشود ، همان تمحيص و آزمايش افراد است ، و ما به چشم\r\n\r\n","description":"","footnote":"","page_name":" 378 ","page_number":378},
  {"content":"\r\n\r\nخود مىبينيم كه بسيارى از افراد مردم - اگر نگوييم اكثريت و يا همه مردم - هنوز امتحان نشده‌اند ، و امتحان آنها به پايان نرسيده است ، ( 1 ) مىگوييم : مىتوان به اين اشكال دو پاسخ داد :\r\nاوّل : اين سخن حاكى از اين است كه معناى امتحان و آزمايش درست فهميده نشده است ، زيرا مقصود از امتحان آن نيست كه يك فرد در دوران كوتاه عمرش امتحان داده و در امتحان هم قبول شده باشد ، تا منتظر آن باشيم كه هر فردى به آخرين حدّ امتحان نهايى خود رسيده باشد ، بلكه مقصود ، تمحيص و آزمايش تمام امت و عموم افراد است به صورت جمعى در طول امتداد زمان ، به صورتى كه نتيجه‌اش قبولى و سرفراز بيرون آمدن از امتحان است در آخر امتحان .\r\n( 2 ) و اين مطلب ، با در نظر گرفتن مطلبى كه ما از آن به عنوان قانون « پيوند و پيوستگى بين نسلها » نام مىبريم ، كامل مىشود ، زيرا هر نسلى نتيجه جزئيات و پيشرفتهاى نسلهاى پيش از خود را به نسلهاى بعدى منتقل مىكند ، و نسل بعدى نيز موظّف است كه آنها را تكميل كرده و به نسلهاى آينده تحويل دهد ، و آن نسل نيز به نسلهاى پس از خود . همچنين است نسبت به نتايج تمحيص و آزمايش ، كه هر نسلى نتيجه آزمايش نسل قبل را گرفته و با رشد و تكميل آن به نسلهاى بعدى تحويل مىدهد ، و ممكن است در دوران خود به تجربيات و نتايج جديد دست يابد كه درجات او را بالا برده و بر اثر برخورد با ظلم و ستمهايى كه در جامعه او وجود دارد و مقابله با آنها ، از يك تمحيص و آزمايش قوى بهره‌مند شود ، و سپس آنها را به نسلهاى بعدى خود منتقل كند .\r\n( 3 ) بر طبق قانون « به هم پيوستگى نسلها » در آينده ، امّت و توده‌هاى مردم در شرايطى قرار خواهند گرفت كه تمحيص الهى و آزمايش خداوندى به حد مطلوب رسيده و شرايط ظهور فراهم خواهد آمد ؛ در زمانى كه مردم به دو گروه تقسيم مىشوند : عدّه‌اى از اين بوتهء آزمايش نتوانسته‌اند پيروزمندانه بيرون آيند و در آن وامانده‌اند . اينان همان كسانى هستند كه بيراهه را پيموده و همان اكثريتى هستند كه زمين را پر از ظلم و جور كرده‌اند . و گروهى ديگر پيروز گشته و توفيق\r\n\r\n","description":"","footnote":"","page_name":" 379 ","page_number":379},
  {"content":"\r\n\r\nيافته است ، و راه هدايت را برگزيده و در صراط مستقيم و اخلاص محض قدم مىگذارند . با وجود اين مجموعه ، شرايط ظهور محقق مىشود .\r\n( 1 ) بنابراين چگونه مىتوانيم ادعا كنيم كه اكثريت مردم ، هنوز آزمايش نشده و تمحيص الهى صورت نگرفته است - چنان كه در سؤال آمده بود - با اينكه مقصود مورد نظر از آزمايش در بسيارى از افراد حاصل شده است .\r\nاين مطلب در مورد كافران و تبهكاران ، به خوبى صدق كرده و مىبينيم كه چگونه امتحان خدايى موجب گرايش شديد آنها به ضلالت گشته است و همچنين در نقطهء مقابل آنها ، عده‌اى را مىبينيم كه با اخلاص هر چه تمامتر ، در راه هدايت و صراط مستقيم قدم برمىدارند ، و اين حالت ، همان نتيجه امتحان و تمحيص است .\r\nآرى ، گاهى اراده خداوند چنين تعلق مىگيرد كه شرايط امتحان را سخت‌تر نمايد تا بر عمق اخلاص مخلصين بيفزايد ، و تا به راستى شايسته رهبرى جهان در روز موعود بشوند و به آن درجه مطلوب برسند .\r\nبهر حال امكان وجود شرط ظهور در هر وقتى و زمانى مىباشد ، و با انتظار فورى براى ظهور حضرت منافات ندارد .\r\n( 2 ) دوم : آزمايش دقيقى كه در برنامه‌ريزى الهى وارد شده بود ، لزومى ندارد كه حتما در همين زمان نتيجه مطلوب را نسبت به هر شخصى به دست دهد ، بلكه آنچه لازم است ، آن است كه به هدف خود كه ايجاد شرط ظهور است ، برسد .\r\nتوضيح اين مطلب از اين قرار است كه تمحيص در دو زمينه انجام مىگيرد :\r\n( 3 ) زمينه اول : موقعيت هر فردى در مقابل مصالح و خواسته‌هايش ؛ اين تمحيص با وجود انسانيت و مفاهيمى همچون بشريت و حق و عدالت كه در بين مردم روشن و واضح است ، موجود مىشود ، و تا پايان عمر انسان در روى زمين ، با او همراه است ، و در اين مورد ، دوران غيبت با دوره ظهور تفاوتى ندارد ، زيرا در عصر ظهور ، حق روشن مىشود و بر تمامى صحنه جهان چيره و پيروز مىگردد ، لكن غرائز و خواسته‌هاى اشخاص را دگرگون نمىسازد .\r\n( 4 ) زمينه دوم : موضع و موقعيت هر فردى در مقابل ستم و ستمكاران ؛ اين\r\n\r\n","description":"","footnote":"","page_name":" 380 ","page_number":380},
  {"content":"\r\n\r\nآزمايشى است كه ويژه دوران پيش از ظهور است ؛ زيرا بعد از ظهور حضرت ، ديگر ظلم و ظالمى وجود نخواهد داشت . و اين همان ركن اصلى و پديده مهمى است كه براى ايجاد شرايط ظهور ، خداوند متعال آن را برنامه‌ريزى كرده و منظم ساخته است . و اگر قرار بود كه پيش از ظهور ، اين شرط در هر فردى حاصل شود و هر انسانى از اين امتحان خدايى سرافراز بيرون آيد ، ديگر نيازى به ظهور حضرت نبود - چنان كه سؤال‌كننده گفته بود - لكن بايد بدانيم كه شرط ظهور به اين گستردگى نيست ، بلكه همين اندازه كه عده‌اى با اخلاص و با اراده محكم ، به اندازه‌اى كه حضرت لازم دارد تا با همراهى آنها بر جهان و جهانيان چيره و پيروز گردد ، اگر وجود پيدا كند ، كافى است و شرط ظهور محقق شده است ، و به همين مقدار اگر حاصل شود ، نتيجه تمحيص نسبت به آنها حاصل شده ؛ چنان كه متقابلا نسبت به گروه ديگر نيز تمحيص كامل شده و آنان در جبههء انحراف و فساد قرار مىگيرند .\r\n( 1 ) و امّا ديگر افراد ، مانعى ندارد كه آنها به يك اندازه و درجه از تمحيص و آزمايش برسند و در همان سطح باقى بمانند و نتوانند به درجات بالاترى دست يابند ، و اين حالت همان‌گونه كه نسبت به خيلى از افراد پيش از ظهور و در هنگام پايان دوره غيبت امكان دارد ، همچنين ممكن است كه بعد از ظهور حضرت هم باز عده‌اى در يك حد و يك درجه كه رسيدند ، توقف كنند و ديگر پيش نروند .\r\n( 2 ) و ما مىبايست در اينجا درجات سه‌گانهء اخلاص را كه قبلا يادآور شديم ، بار ديگر در نظر بياوريم ، و بدانيم كه ممكن است نتيجهء تمحيص و آزمايش خداوندى نسبت به افراد در يك سطح نباشد ، و آن درجه كامل را فقط عده معدودى داشته باشند ، و درجه دوم و سوم در افراد بيشترى حاصل شده باشد ، و ظهور حضرت ، خود زمينه مساعدى باشد براى رشد درجات اخلاص اشخاص كه عده‌اى بعد از ظهور به نتيجهء مطلوب برسند .\r\n( 3 ) و به هر حال در هر آن و لحظه‌اى ، اين احتمال وجود دارد كه آن تعداد كافى براى تشكيل حكومت وجود پيدا كرده و شرايط ظهور آماده گردد و در نتيجه ظهور واقع شود ، و احتمال تحقق شرط براى انتظار ظهور فورى ، كافى\r\n\r\n","description":"","footnote":"","page_name":" 381 ","page_number":381},
  {"content":"\r\n\r\nاست ؛ و بنابراين در دوران غيبت كبرى انتظار فورى براى ظهور مفهوم داشته و عملى درست و صحيح است .\r\n\r\n","description":"","footnote":"","page_name":" 382 ","page_number":382},
  {"content":"\r\n\r\n( 1 )\r\n\r\nجهت سوم : پايبندى نسبت به تعاليم راستين اسلامى كه مىبايست پيش از ظهور انجام گيرد\r\nاين مسأله از مسلميات آيين اسلام است ، زيرا لازمه شمول و فراگيرى تعاليم اسلامى نسبت به همه جا و همه وقت در تمام قرون و اعصار همين است كه مىبايست همه مردم نسبت به آنها در تمامى زمينه‌هاى عقايد و احكام فرمانبردار و عامل باشند .\r\nدر مقابل اين مطلب دو احتمال عمده وجود دارد :\r\n( 2 ) احتمال اول :\r\nاشخاص با دگرگونيها و خطوط انحرافى از اسلام هماهنگ شده ، از انديشه‌ها و افكار و دستورات و برنامه‌هاى آنان پيروى نموده ، دستورات اسلامى را پشت سر انداخته و عقايد صحيح خود را در مقابل آن افكار انحرافى از دست بدهند .\r\nاين گونه رفتار و عكس العمل ، مسلم است كه باطل و نادرست مىباشد ، و بهترين دليل همان است كه اين گونه كارها گناه و عصيان پروردگار محسوب شده و موجب رد شدن در آزمايش الهى است .\r\n( 3 ) و معناى فساد اين حالت ، اين است كه تنها عقيده درست و تنها احكام و قوانينى كه مىبايست در تمام زمانها اجرا شود ، همان عقايد و دستورات اسلامى است ، و ديگر عقايد و انديشه‌هاى بيگانه باطل بوده ، و قوانين و برنامه‌هاى موضوعه ، بىاعتبار ، و اطاعت آنها واجب نيست .\r\n\r\n","description":"","footnote":"","page_name":" 383 ","page_number":383},
  {"content":"\r\n\r\n( 1 ) احتمال دوم :\r\nحضرت مهدى - ارواحنا فداه - ( به طورى كه در تاريخ آينده گفته خواهد شد ) قوانين جديدى صادر نموده و مسائل و ابعاد جديدى از اسلام را مطرح خواهد نمود . بنابراين احتمال دارد عمل به آن احكام و قوانين در دورهء غيبت كبرى نيز لازم باشد و بدين ترتيب نمىتوان به عمل به احكام موجود در دوران قبل از ظهور اكتفا نمود .\r\n( 2 ) اين احتمال نيز درست نمىباشد ؛ زيرا ما به دو امر يقين داريم :\r\nامر اوّل : احكامى كه بعد از ظهور اجرا خواهد شد ، قابل بازگشت به زمان پيش از ظهور نيست و نمىشود از حالا به آنها عمل كرد ؛ زيرا حضرت ، آن قوانين را براى دوران ظهور خود ، بر طبق مصالحى كه در آن زمان موجود است ، وضع خواهد كرد ، و در دوران غيبت اثر و نشانه‌اى از آنها نيست .\r\nامر دوم : ما به هر حال ، خبرى از آن احكام و قوانين نداريم ، و ندانستن آنها در معذور بودن از امتثال آنها براى ما كافى است ، و عذر ما در پيشگاه خداوند متعال و رسول بزرگوار اسلام موجه است .\r\n( 3 ) بنابراين همان قوانين و دستورات اسلامى كه از صدر اسلام وضع شده ، با تمام خصوصيات و ويژگيهايش ، براى دوران غيبت لازم‌الاجرا است ، و هيچ چيزى نمىتواند آنها را نسخ كند و با آنها معارضه نمايد . و هر فردى بايد به آنها عمل كند و آن او امر را امتثال نمايد ، و اين مسأله از ديدگاه اسلامى واضح و روشن است . و مقصود از رواياتى كه به مسلمانها دستور پايدارى نسبت به عقايد و قوانين اسلامى مىدهد همين مطلب است ، كه نكند خداى ناكرده شبهات و افكار انحرافى موجب انحراف مسلمانان شود .\r\nابن ماجه « 1 » از رسول خدا - صلّى اللّه عليه و آله - روايت كرده است كه آن حضرت تكاليف دوران فتنه‌ها را چنين بيان كرده است كه :\r\n« آنچه را شناخته‌ايد بگيريد ، و آنچه را كه نمىشناسيد رها كنيد . به\r\n\r\n\r\n","description":"","footnote":"\r\n( 1 ) سنن ابن ماجه 2 / 1308 .\r\n","page_name":" 384 ","page_number":384},
  {"content":"\r\n\r\nخواصّ خودتان روى آوريد و امر ( كار يا فرمان ) عوامتان را وانهيد » .\r\n( 1 ) مقصود از اين فرمايشات در اين حديث شريف - البته با در نظر گرفتن قواعدى كه بايد در فهم روايات به كار برد - آن است كه مىبايست هر چيز را كه دليلى بر آن اقامه شده است گرفت و بدان پايبند بود ؛ بدان معنى كه هرگاه دليل صحيح اقامه شد بر اينكه فلان كار معين ، حكم اسلامى ، و يا عقيده‌اى مربوط به اسلام است ، واجب است كه آن را پذيرفت و بر طبق آن ، اگر قانون و دستور است عمل كرد ، و اگر عقيده و انديشه است بدان معتقد بود . و امّا آنچه بر خلاف دليل صحيح است ، بايد رها كرد و آن را بدعت و انحراف دانست .\r\n( 2 ) اشخاصى كه اين گونه مطالب را مىفهمند و تشخيص مىدهند كه حكم اسلامى چيست و عقيده اسلامى و بر حق كدام است ، اينان ديگر آن توده عوام الناسى نيستند كه به دنبال هر صدايى به حركت در آمده و با هر بادى به سويى بجنبند ؛ زيرا اينان خواه‌ناخواه تحت تأثير افكار انحرافى قرار گرفته ، هوى و هوسها آنها را به انحراف مىكشاند ؛ و آن گروه خاص مىبايست كه از اين توده‌هاى منحرف دورى گزيده و خود داراى رأى و انديشه‌اى مستقل باشند . اين حكم فقط مربوط به كسانى است كه در احكام و ادله اسلامى صاحب نظر بوده و توانسته‌اند احكام و دستورات خدا را خود به دست آورند . اينان خود را به زحمت انداخته عقايد و مفاهيم اسلامى را بررسى نموده و با ديدى ژرف پذيرفته‌اند .\r\n( 3 ) و بدين وسيله رسول خدا - صلوات اللّه عليه و آله - خواسته‌اند كه نظر يك فرد مسلمان را به سوى اينان جلب كرده ، و بر او واجب نمايند كه پيرامون اين دانشمندان و كاوشگران را بگيرد تا او را به سرچشمه حقيقت رسانده و از باطلها به دور نگاه داشته ، و از گرداب فتنه‌ها و آشوبها نجات دهند ، و او را در آزمايش بزرگ الهى پيروز و موفق گردانند « 2 » .\r\n\r\n\r\n","description":"","footnote":"\r\n( 2 ) ممكن است كه حديث را طورى ديگر نيز معنى كنيم ، و آن اينكه بگوييم : حديث مربوط به تعيين وظيفه در دوران غيبت نيست ، بلكه رسول خدا - صلّى اللّه عليه و آله - از حال عمومى مردم خبر مىدهند ، به عنوان اخبار از يك واقعيّت نامطلوب از حال مردم ، كه شماها فقط به همان اندازه كه مىشناسيد عمل مىكنيد و ديگر احكام و دستوراتى را كه از آن آگاه نيستيد رها مىنمائيد و\r\n","page_name":" 385 ","page_number":385},
  {"content":"\r\n\r\n( 1 ) اخبار ديگرى به همين مضمون نيز شيخ صدوق در كتاب كمال الدين از حضرت صادق - عليه السلام - روايت كرده است كه در يكى از آن اخبار چنين آمده است ، كه حضرت مىفرمايد :\r\n« هرگاه صبح كردى و شب نمودى و امامى را نديدى تا به او اقتدا كنى ( يعنى در دوران غيبت كبرى ) هر كه را قبلا دوست داشتى ، دوست داشته باش ، و با هر كه قبلا دشمن بودى ، دشمن باش ، تا اينكه خداوند او را ظاهر و آشكار گرداند . » « 3 »\r\n( 2 ) در حديث ديگرى گفته شده است :\r\n« به همان امر اول و فرمان پيشين خود چنگ زنيد تا براى شما آشكار شود . » « 4 »\r\n( 3 ) در سومين حديث چنين آمده است :\r\n« به آنچه كه در دست داريد چنگ زنيد ، تا اينكه حقيقت امر براى شما روشن شود . » « 5 »\r\n( 4 ) در چهارمين حديث آمده است :\r\n« بر همان حالتى كه هستيد پايدار باشيد ، تا ستاره شما بر شما طالع شود . » « 6 » ( اشاره به ظهور حضرت است . )\r\nمقصود از امر اول كه در دست مردم است ، همان احكام و عقايد اسلامى است كه در دوران غيبت ، رايج و مرسوم بوده است . و معناى چنگ زدن به آنها آن است كه مىبايست همانها را بر زندگى خود تطبيق كرده ، و از نظر عقيده و رفتار و نظام زندگى بر طبق آنها عمل كنند .\r\n( 5 ) تمام اين روايات ، عقيده و احكام را فرا مىگيرد ، به جز روايت اوّل كه مخصوص به عقيده است ؛ زيرا در آن روايت دستور مىدهد كه هر آنچه را كه\r\n\r\n\r\n","description":"","footnote":"\r\nدنبال يادگيرى نمىرويد ، هر چه را كه فقط به نفع خود شما باشد مىپذيريد ، و ديگر به فكر مردم و توده‌هاى انسانها نيستيد . و به اصطلاح فقط گليم خود را از آب مىكشند . ( مترجم )\r\n( 3 ) كمال الدين / 348 .\r\n( 4 ) كمال الدين / 348 .\r\n( 5 ) كمال الدين / 349 .\r\n( 6 ) كمال الدين / 349 .\r\n","page_name":" 386 ","page_number":386},
  {"content":"\r\n\r\nدوست داشته ، دوست بدارد ، و هر كه را دشمن داشته ، دشمن بدارد . دوستى و دشمنى در معناى دقيق و گسترده اسلامى دو نكته مهم را شامل مىشود :\r\n( 1 ) نكتهء اوّل : انسان ، كسى را كه مىخواهد دوست داشته باشد و از او پيروى كند ، مىبايست شامل تمام صفات و ويژگيهاى آراسته اسلامى باشد ، تا يك فرد بكوشد از او پيروى كند و قدم جاى قدم او بگذارد ، به طورى كه بدون پيروى از او به حد كمال نرسد .\r\nو در مقابل او ، كسى را كه مىخواهد دشمن داشته باشد ، مىبايست از منافقين و منحرفين باشد ؛ زيرا اينان نمونه كامل زشتى و ستم مىباشند كه مىبايست از آنها دورى گزيد و با رفتار آنها مخالفت كرد ، تا يك فرد بتواند به كمال مطلوب و رفتار صحيح و مناسب دست يابد .\r\n( 2 ) نكته دوم : يك فرد مسلمان ، وقتى كسى را دوست مىدارد ، فرمانبردارى از او را لازم و امتثال اوامر او را بر خود واجب مىشمرد ، زيرا دستورات او را دستورات خداوند ، و گفته‌هاى او را مطابق فرمايشات الهى مىداند . بنابراين چگونه ممكن است كه بدون اين حالت بتواند يك زندگى شايسته داشته باشد ؟\r\n( 3 ) از نظر عقيده نيز ، براى او امكان ندارد كه بدون داشتن عقايد صحيح ، بتواند زندگى درستى داشته باشد ؛ و اگر در اخبار صحبتى از عقايد شده است ، نه بدان جهت بوده كه در زمان آن حضرت عقايد اسلامى تغيير مىكند زيرا مسلم است كه حضرت ، عقايد و احكام اصلى اسلام را تغيير نمىدهند ، بلكه اگر تغييرى بخواهند بدهند در مسائل جزئى و غير اصلى مىباشد .\r\n( 4 ) به هر حال ، ما در اين زمان ، نسبت به دستورات و احكام حضرت مسئوليّتى نداريم ، و همان اندازه كه از اسلام شناخته‌ايم ، ما را كفايت مىكند ، و آنچه قرار است بعد از ظهور پديد آيد ، به همان زمان خودش واگذار مىكنيم .\r\nو از اينجا است كه مىفهميم چرا در برخى از روايات ، از احكام امروزه ، به كلمهء « امر اوّل » يا « آنچه در دست داريم » تعبير مىشود ، زيرا اينها را با آنچه كه بعد از ظهور واقع مىشود مقايسه مىكنيم . و همچنين آن عبارت كه فرموده بودند :\r\n« به آن كس كه دوست مىدارى ، و آن كس كه دشمن مىدارى » ، كه در مقايسه با\r\n\r\n","description":"","footnote":"","page_name":" 387 ","page_number":387},
  {"content":"\r\n\r\nفرمانروايان بعد از ظهور است .\r\n( 1 ) كلينى در كافى ، و صدوق در كمال الدين ، و نعمانى در كتاب غيبت ، از مفضل بن عمر از حضرت صادق - عليه السلام - روايت كرده‌اند كه وقتى از آن حضرت پرسيد كه تكليفش در زمان غيبت ، هنگامى كه فتنه‌ها و دعوت به گمراهىها و انتشار شبهات زياد گشته - چيست ، حضرت به نور آفتابى كه داخل اتاق شده بود نگاه كرد و فرمود : اى ابا عبد اللّه ، آيا اين آفتاب را مىبينى ؟\r\nگفتم : آرى . فرمود : به خدا سوگند امر ما از اين آفتاب روشنتر و آشكارتر است . « 7 »\r\n( 2 ) پس آنچه اسلام از ما مىخواهد ، آن است كه از خط و راه امامان ، كه بهترين نمونه‌ها و الگوى نبوت و اسلام مىباشند پيروى كنيم ، زيرا درستى راه آنان همچون آفتاب تابان روشن است ، و حجت و دليل در اين مورد بر عموم مردم قائم گشته . به ناچار يك فرد مسلمان بايد دست به دامان آنان زده و در طول دوران غيبت كبرى ، راه آنان را پيش بگيرد ، تا از فتنه‌ها و آشوبها در امان بوده ، و از لغزشگاههاى انحراف به دور ماند . اگر چنانچه اين حديث را فقط براى شيعيان معتبر بدانيم ، براى ديگران احاديث قبلى وجود دارد و شامل حال همه مسلمانها مىشود .\r\n\r\n\r\n","description":"","footnote":"\r\n( 7 ) كافى 1 / 336 ؛ كمال الدين / 347 ؛ غيبت نعمانى / 152 - 153 .\r\n","page_name":" 388 ","page_number":388},
  {"content":"\r\n\r\n( 1 )\r\n\r\nجهت چهارم : آيا در دوران غيبت كبرى بايد كناره‌گيرى را پيش گرفت و مبارزه منفى كرد\r\n، يا اينكه بايد دست به جهاد و پيكار زد ؟\r\nاين مطلب در ضمن چند نكته قابل بررسى است :\r\n( 2 )\r\n\r\nنكته اوّل : بررسى و فهميدن عنوان مطلب\r\nآنچه در دوران غيبت كبرى واقع شده و ملاحظه كرده‌ايم ، و اخبار و روايات خاصه و قواعد عمومى - چنان كه ديديم - گوياى اين مطلب است كه در اين دوران ظلم و فساد و انحراف همه جا را فرا مىگيرد . حال وظيفه يك فرد مسلمان در مقابل اين حالت چيست ؟ آيا از جامعه كناره‌گيرى كند و دست به كارى نزند و هيچ‌گونه وظيفه‌اى براى برپايى عدالت و از بين بردن كژيها و انحرافات ندارد ؟\r\nيا اينكه وظيفه‌اش تلاش و كوشش اجتماعى و جهاد و پيكار قطعى در راه خدا در مقابل ظلم و طغيان است ؟\r\n( 3 ) آيات كريمه قرآن ، با مفهوم عام و گسترده‌اى كه دارد ، دليل بر آن است كه جهاد واجب است ؛ همچون اين دو آيه شريفه :\r\n وَ أَعِدُّوا لَهُمْ مَا اسْتَطَعْتُمْ مِنْ قُوَّةٍ  « 1 »  ذلِكَ بِأَنَّهُمْ لا يُصِيبُهُمْ ظَمَأٌ وَ لا نَصَبٌ وَ لا مَخْمَصَةٌ فِي سَبِيلِ اللَّهِ وَ لا يَطَؤُنَ مَوْطِئاً يَغِيظُ الْكُفَّارَ وَ لا يَنالُونَ مِنْ عَدُوٍّ نَيْلًا إِلَّا كُتِبَ لَهُمْ بِهِ عَمَلٌ صالِحٌ إِنَّ اللَّهَ لا يُضِيعُ أَجْرَ الْمُحْسِنِينَ  « 2 »\r\n\r\n\r\n","description":"","footnote":"\r\n( 1 ) انفال / 60 : تا آن اندازه كه توان داريد نيرو مهيّا كنيد .\r\n( 2 ) توبه / 120 : اين مطلب بدان جهت است كه آنان را تشنگى و رنج و تعب در راه خدا\r\n","page_name":" 389 ","page_number":389},
  {"content":"\r\n\r\n( 1 ) در مقابل ، بسيارى از روايات مربوط به اخبار آينده دلالت مىكند بر وجوب كناره‌گيرى و خانه‌نشينى ، به طورى كه مىتوان گفت تمام اخبار عامه و اهل تسنن و اغلب اخبار خاصه و شيعيان گوياى اين مطلب مىباشند ، و كمتر روايتى را مىتوان يافت كه دستور به جهاد داده باشد و در دست گرفتن زمام امر را لازم دانسته باشد ، كه در آينده به آنها خواهيم پرداخت .\r\nحال بايد ببينيم كه قواعد عمومى اسلامى ، مقتضى كدام يك از دو وظيفه است ؟ آيا يكى از آن دو را بايد انجام داد ، يا اينكه در حالات مختلف ، انجام هر دو لازم است ؛ و در پرتو اين قواعد از آن روايات چه مىفهميم ؟ در اينجا بايد ابتدا از آن قواعد سخن گفت و در آخر روايات را بررسى كرد .\r\n( 2 )\r\n\r\nنكته دوم : عزلت و جهاد در دورهء غيبت از ديدگاه قواعد عمومى\r\nدر اين باره مىتوان از دو سوى نگريست ( 3 )\r\n\r\nجانب اوّل : احكام و دستورات اسلامى از نظر فقهى ، در زمينه كوشش و تلاش اجتماعى\r\n، و يا كناره‌گيرى و خانه نشستن .\r\nكار و تلاش اجتماعى اسلامى به منظور هدايت و اصلاح مردم ، به دو بخش عمده تقسيم مىشود :\r\nاوّل : امر به معروف و نهى از منكر دوم : جهاد و دعوت به سوى اسلام هر يك از اين دو ، قلمرو ويژه و شرايط مخصوصى دارند .\r\nجهاد در مفهوم گسترده‌اش شامل استقرار و تثبيت عقايد اسلامى ، يا به صورت انتشار و تبليغ از آن ، و يا به صورت دفاع از حريم آن مىشود ،\r\n\r\n\r\n","description":"","footnote":"\r\nنرسيده است و قدم در جائى كه كفار را به خشم آورد نگذاشته‌اند و از دشمن چيزى به آنان نرسيده است مگر اينكه خداوند بخاطر آن كار شايسته‌اى به حسابشان منظور داشته . خداوند پاداش نيكوكاران را تباه نمىكند .\r\n","page_name":" 390 ","page_number":390},
  {"content":"\r\n\r\nبه هر شكلى كه براى يك فرد و يا يك جامعه امكان داشته باشد ، چه به صورت صلح و سازش ، و يا به جنگ و پيكار . گرچه روشنترين و بارزترين نمونه‌اش همان برخورد مسلحانه مسلمين با كفّار مىباشد .\r\n( 1 ) و امّا امر به معروف و نهى از منكر ؛ زمينه و قلمرو آن اقدامات اصلاحى در جامعه اسلامى با حفظ و نگهدارى اصل عقيده اسلامى است ، كه مىبايست اسلام را از دستبردهاى انحراف و بدعت ، و جامعه اسلامى را از انحراف و تفرقه و شيوع فحشا و منكرات حفظ كرد .\r\n( 2 ) شرايط امر به معروف و نهى از منكر بسيار است ، كه مىشود همه را در دو بخش مهم خلاصه كرد :\r\nاوّل : دانستن و شناختن معروف و منكر ؛ كه اگر كسى حكم شرعى را ندانست ، و يا اينكه احراز نكرد كه كار و عمل يك شخص گناه و معصيت است ، بر او لازم نيست كه امر به معروف و نهى از منكر بكند .\r\nدوم : احتمال تأثير در فرد ديگر را بدهد ؛ كه اگر چنين احتمالى را نداد ، لازم نيست كه امر به معروف و نهى از منكر بكند ، تا چه رسد به جايى كه احتمال درگيرى و زيان ديدن را بدهد .\r\n( 3 ) در اين مورد روايتى از حضرت صادق - عليه السّلام - وارد شده است كه از آن حضرت درباره امر به معروف و نهى از منكر سؤال شده كه : آيا بر عموم مردم واجب است ؟ حضرت فرمودند : نه . گفته شد : چرا ؟ فرمودند :\r\n« اين وظيفه ، بر عهدهء آن انسان نيرومند و مطاعى است ، كه از معروف و منكر آگاهى داشته باشد ، نه بر آن شخص ناتوانى كه نمىداند از كجا به كجا مىرود و ممكن است از حق به باطل راه پيدا كند . و دليل بر اين مطلب فرمايش خداوند است در قرآن مجيد كه مىفرمايد :\r\n وَ لْتَكُنْ مِنْكُمْ أُمَّةٌ يَدْعُونَ إِلَى الْخَيْرِ وَ يَأْمُرُونَ بِالْمَعْرُوفِ وَ يَنْهَوْنَ عَنِ الْمُنْكَرِ  : « و بايد از شما گروهى باشد كه به خير و نيكى دعوت كرده و بخوانند و به معروف و شايسته فرمان دهند و از منكر و ناشايسته بازدارند . »\r\nپس اين وظيفه ، يك وظيفه مخصوص به بعضى افراد است ، نه براى\r\n\r\n","description":"","footnote":"","page_name":" 391 ","page_number":391},
  {"content":"\r\n\r\nعموم مردم . » « 3 »\r\n( 1 ) و همچنين فرمايش حضرت در اين روايت :\r\n« همانا امر به معروف و نهى از منكر مىشود شخص با ايمانى كه پند گيرد ، و يا نادانى كه چيزى بياموزد ؛ لكن آن كس كه تازيانه در دست دارد و يا صاحب شمشير است ، امر و نهى نمىشود . » « 4 »\r\n( 2 ) لكن جهاد چنين شرايطى را ندارد . چگونه اين چنين مشروط باشد ، و حال آنكه فرض چنين است كه در راه جهاد بايد از جان‌گذشتگى نمود و بهترين چيزها را در راه خدا و به خاطر مصالح والاى اسلامى بخشيد .\r\n( 3 ) قرآن مجيد در چندين مورد بر اين مسأله تأكيد نموده است همچون اين آيه شريفه :\r\n  إِنَّ اللَّهَ اشْتَرى مِنَ الْمُؤْمِنِينَ أَنْفُسَهُمْ وَ أَمْوالَهُمْ بِأَنَّ لَهُمُ الْجَنَّةَ يُقاتِلُونَ فِي سَبِيلِ اللَّهِ فَيَقْتُلُونَ وَ يُقْتَلُونَ وَعْداً عَلَيْهِ حَقًّا فِي التَّوْراةِ وَ الْإِنْجِيلِ وَ الْقُرْآنِ وَ مَنْ أَوْفى بِعَهْدِهِ مِنَ اللَّهِ فَاسْتَبْشِرُوا بِبَيْعِكُمُ الَّذِي بايَعْتُمْ بِهِ وَ ذلِكَ هُوَ الْفَوْزُ الْعَظِيمُ . التَّائِبُونَ الْعابِدُونَ الْحامِدُونَ السَّائِحُونَ الرَّاكِعُونَ السَّاجِدُونَ الْآمِرُونَ بِالْمَعْرُوفِ وَ النَّاهُونَ عَنِ الْمُنْكَرِ وَ الْحافِظُونَ لِحُدُودِ اللَّهِ وَ بَشِّرِ الْمُؤْمِنِينَ   « 5 » ( 4 ) بنابراين براى گسترش پيام خداوندى ، جهاد بهترين وسيله بوده ، و براى هدايت مردم در برنامه‌ريزى كلى خدايى مطرح مىباشد ، هم پيش از اسلام ، و هم پس از اسلام ؛ هم در تورات و انجيل ، و هم در قرآن مجيد .\r\n\r\n\r\n","description":"","footnote":"\r\n( 3 ) وسائل الشيعة ( طبع سنگى ) 2 / 533 ؛ طبع حروفى 11 / 400 .\r\n( 4 ) وسائل الشيعة ( طبع سنگى ) 2 / 534 ؛ طبع حروفى 11 / 401 .\r\n( 5 ) توبه / 111 - 112 : بدرستى كه خدا از مؤمنين و گروندگان جانها و دارائيهايشان را خريد كه ( بجاى آن ) بهشت براى ايشان باشد . آنان هم در راه خدا كارزار مىكنند ، پس مىكشند و كشته مىشوند . وعده‌اى است كه وفا به آن بر خدا حقّ و درست است و آن را در تورات و انجيل و قرآن بيان نموده ، و كيست كه به عهد و پيمان خود وفاكننده‌تر از خدا باشد ؟ ! پس شاد باشيد به دادوستد خودتان ، آنچنان دادوستدى كه به آن معامله و دادوستد نموديد . و آن معامله و دادوستد همان فيروزى و رستگارى بزرگ است . آن توبه‌كنندگان و عبادت كنندگان و حمد كنندگان و . . . و بشارت ده مؤمنان را .\r\n","page_name":" 392 ","page_number":392},
  {"content":"\r\n\r\n( 1 ) به اين فريضه الهى در امتداد تاريخ ، همان برگزيدگان با اخلاصى دست به كار مىشوند كه از آزمايش الهى سرفراز بيرون آمده ، و داراى ايمانى و الا و بلند پايه مىباشند ؛ « همان توبه‌كنندگان پرستشگر و ستايشگران راكع و ساجد . »\r\nو اين سخن از رسول خدا - صلوات اللّه عليه و آله - رسيده است كه فرموده است :\r\n« هر كس جهاد را كنار بگذارد ، خداوند لباس خوارى و بيچارگى را بر اندام او مىپوشاند ، و در زندگى به تنگدستى و در دين به نابودى كشانده مىشود . خداوند امت مرا به سم اسبها و آوردگاه نيزه‌ها بىنياز مىسازد . » « 6 »\r\n( 2 ) و از امير المؤمنين على - عليه السلام - نقل شده است كه آن حضرت فرموده است :\r\n« همانا جهاد درى از درهاى بهشت است كه خداوند براى دوستان ويژه‌اش گشوده است - تا آنجا كه فرمايد : جهاد ، لباس تقوى و زره پولادين خدايى و سپر نفوذناپذير خداوند است . هر كس آن را كنار بگذارد ، خداوند جامه ذلت بر او پوشانيده و لباس بدبختى و بيچارگى بر اندام او مىآويزد و دچار انسانهاى فرومايه و بىارزش خواهد شد ، و بر دل و قلب او ، پرده و موانعى زده خواهد شد ؛ و با از بين بردن و ناديده گرفتن جهاد ، حق او پايمال شده ، و گرفتار ذلّت و مشقّت شده ، و از عدل و انصاف بازداشته مىشود . » « 7 »\r\n( 3 ) حضرت صادق - عليه السلام - فرموده است :\r\n« خداوند رسولش را به مدت ده سال در بين مردم مأموريت داد ، مردم نپذيرفتند ، تا اينكه به او فرمان جنگ و كشتار داد . پس تمامى خوبيها در شمشير و زير سايه شمشير است ، و كار همان‌گونه كه آغاز شد ، به همان‌گونه برخواهد گشت ( به هنگام ظهور حضرت مهدى - عجل اللّه تعالى فرجه الشريف - ) . » « 8 »\r\n\r\n\r\n","description":"","footnote":"\r\n( 6 ) وسائل الشيعة ( طبع سنگى ) 2 / 469 ؛ طبع حروفى 11 / 5 .\r\n( 7 ) وسائل الشيعة ( طبع سنگى ) 2 / 469 ؛ طبع حروفى 11 / 8 .\r\n( 8 ) وسائل الشيعة ( طبع سنگى ) 2 / 469 ؛ طبع حروفى 11 / 9 .\r\n","page_name":" 393 ","page_number":393},
  {"content":"\r\n\r\n( 1 ) امّا جهاد با تمام اهميتى كه در اسلام دارد ، مشروط است به دو شرط :\r\nشرط اوّل : مخصوص است به جهادى كه به منظور گسترش پيام و دعوت اسلامى در بين ملتهاى غير اسلامى انجام مىگيرد ، و آن شرط عبارت است از آنكه ولىّ امر و امام معصوم بدان امر كند ، مثل اينكه رسول خدا - صلوات اللّه عليه و آله - و يا يكى از امامان ، همچون حضرت مهدى ، صاحب الزمان - عليه السلام - فرمان جهاد را بدين منظور صادر فرمايند ؛ بر خلاف جهاد دفاعى كه چنين شرطى را ندارد ، بلكه هر وقت لازم شد بايد انجام گيرد .\r\nدر اين حكم فرق نمىكند كه پاى خون و خونريزى در بين باشد يا نباشد ، و شامل جهاد فرهنگى اسلامى نيز مىشود .\r\n( 2 ) شرط دوم : احتمال تأثير و دستيابى به نتيجه مطلوب ، گرچه در درازمدت باشد ؛ كه اگر فرد و يا جامعه‌اى چنين احتمالى را نداد و امكان وصول به نتيجه نبود ، در اين صورت واجب نخواهد بود .\r\nاين شرط ، در جهاد جنگى و نظامى معلوم است ، كه اگر به اندازهء كافى ، امكانات و نفرات نبود واجب نخواهد بود ، چنان كه خداوند مىفرمايد :\r\n الْآنَ خَفَّفَ اللَّهُ عَنْكُمْ وَ عَلِمَ أَنَّ فِيكُمْ ضَعْفاً فَإِنْ يَكُنْ مِنْكُمْ مِائَةٌ صابِرَةٌ يَغْلِبُوا مِائَتَيْنِ وَ إِنْ يَكُنْ مِنْكُمْ أَلْفٌ يَغْلِبُوا أَلْفَيْنِ بِإِذْنِ اللَّهِ وَ اللَّهُ مَعَ الصَّابِرِينَ  « 9 » .\r\nامّا در صورتى كه دشمن متجاوز ، از امكانات بيشترى برخوردار بود و نفرات بيشترى داشت ، در اين صورت جهاد واجب نيست ؛ زيرا احتمال پيروزى كم است ، و جهاد موجب از دست دادن تمام نفرات مىشود .\r\n( 3 ) لكن جهاد فرهنگى و عقيدتى ، آن نيز گرچه مشروط است به احتمال تأثير ، كه اگر اين احتمال وجود نداشته باشد واجب نخواهد بود ؛ لكن اين فقط در مورد يك فرد ممكن است وجود داشته باشد ، لكن در تبليغ دسته جمعى و\r\n\r\n\r\n","description":"","footnote":"\r\n( 9 ) انفال / 66 : اكنون خدا تكليف شما را سبك گردانيد و دانست كه در شما ضعف و ناتوانى است ؛ پس اگر صد تن از شما ( بر سختيهاى جنگ ) شكيبا باشند بر دويست تن ( از كفار ) غالب و چيره گردند . و اگر هزار تن از شما باشند به اذن و فرمان خدا بر دو هزار تن غالب شوند . و خدا با صبركنندگان است .\r\n","page_name":" 394 ","page_number":394},
  {"content":"\r\n\r\nعمومى ، تأثيرش از مسلميات است ؛ زيرا اقلا در تعدادى از مردم تأثير خواهد داشت و بىاثر نخواهد بود ، و اگر شرط اول وجود داشت ، واجب خواهد بود .\r\n( 1 )\r\n\r\nفوائد مترتب بر اجراى وظايف اجتماعى در دوران غيبت كبرى\r\nبا توجه به آنچه گفته شد ، مىتوانيم به فوائد و نتايج بزرگى دست يابيم كه در چند امر بيان مىشود :\r\n( 2 ) امر اوّل :\r\nدر تاريخ زندگى انسانها هميشه مسأله جهاد در منطق پيام و دعوت خدايى ، همراه با مردمانى با اخلاص و آزمايش شده بوده است ، زيرا جهاد درى بود ويژهء اولياى خدا . نه بدان معنى كه فقط بر آنها واجب بوده است ، بلكه خداوند شرايط وجوب و وجود آن را وقتى فراهم مىآورده كه چنين اشخاصى وجود داشته باشند ؛ زيرا در افتادن و اعلام جنگ با تمام مردم جهان و گسترش عدل جهانى ، كار مهمى است كه جز از عهدهء آن انسانهاى فرزانه ، از كسى ديگر ساخته نيست ، و الا با خطر نابودى و واماندگى روبرو خواهد بود .\r\n( 3 ) و بدين جهت است كه مىبينيم رسول خدا به پيكار با دشمنان خويش پرداخت و پيروز شد ، و توانست كه در مدت كوتاهى به فتوحات و پيروزيهايى دست پيدا كند ، و هنگامى هم كه مسلمين اين خصوصيات را از دست دادند ، ديگر روى پيروزى را نديدند .\r\nو با همين ويژگيها است كه وجود مقدس حضرت بقيّة اللّه - عجل الله تعالى فرجه الشريف - بر دشمنان خود پيروز مىشود و بر سراسر گيتى سلطه مىيابد .\r\n( 4 ) البته بايد تفاوتهايى را كه بين اصحاب رسول خدا - صلى اللّه عليه و آله و سلّم - و ياران حضرت مهدى - عليه السلام - وجود دارد ناديده نگيريم ، كه عبارت بود از بعثت رسول خدا در بين مردمى سست عنصر و آزمايش ناشده ، كه تجربه و سابقه‌اى در اخلاص و فداكارى نداشتند ، و هيچ‌گونه آمادگى براى گسترش دادن عدالت و مفاهيم الهى در پهنه گيتى در ميان آنها نبود ، و كارى جز دزدى و قتل و غارت نداشتند . و لذا انگيزه بيشتر آنها براى جهاد ، همان\r\n\r\n","description":"","footnote":"","page_name":" 395 ","page_number":395},
  {"content":"\r\n\r\nمسائل عاطفى و تشويقاتى بود كه از رسول خدا مىديدند ، و بيشتر نحوهء رهبرى رسول خدا و مسائل شخصى آن حضرت بود كه آنان را وادار به دفاع و جنگ مىكرد ، نه اينكه همه آنها به تمام مسائل اسلامى آگاهى پيدا كرده و به خاطر خدا و حفظ مصالح فرهنگ اسلامى بجنگند . و لذا بيشتر آنها از يك حالت اخلاص و بينش عميق و گسترده‌اى برخوردار نبودند و نمىتوانستند حاملان رسالت و برپايدارندگان عدالت جهانى باشند ؛ كه اگر مىتوانستند ، از آن زمان تاكنون دنيا زير چكمه‌هاى استعمار در ذلت بندگى به سر نمىبرد ، و حضرت رسول - صلوات اللّه عليه و آله - خود ، كار حضرت مهدى را انجام مىداد و وظيفه و رسالت جهانى حضرت بقيّة اللّه را بر عهده مىگرفت ، و خود ، مهدى اين امّت مىشد ( به طورى كه در برنامه‌ريزى الهى بدان اشاره شد ) .\r\n( 1 ) و لذا ديديم همين كه شكوه و ابّهت رهبرى حضرت رسول از بالاى سر امّت برداشته شد ، آن هيجانها و گرميهاى عاطفى رو به خمودى و خاموشى گذاشت . و گرچه كم و بيش تا دويست سال بعد ، با آن شور و حرارت كارهائى انجام مىدادند و به همان جهت توانستند بر منطقه‌اى پهناور از جهان دست يابند و آن را تحت سلطهء فرماندهى خود درآورند ، لكن اين فتوحات به تدريج به صورت يك معامله و دادوستد مادى در آمد و چهره اسلامى خود را از دست داد ، « 10 » و در آخر كار از پيشروى ناتوان شد . و اگر اين مردم با همان شور و حرارت دوران حضرت رسول باقى مىماندند ، به چنين وضع اسفبار و تأسّف‌آورى نمىافتادند .\r\n( 2 ) علّت و رمز اين مسأله ، در همان است كه قبلا هم متذكّر شديم كه به هنگام پيدايش اسلام و نزول قرآن كريم ، نخستين شرط كه آمادگى مردم براى گسترش عدالت جهانى باشد ، آماده بود ؛ ولى شرط دوم كه وجود افرادى شايسته و آماده به اندازهء كافى باشد وجود نداشت .\r\nلكن در زمان حضرت مهدى ، خداوند اين شرط را در اصحاب و يارانش ايجاد كرده ، و در عين حال ساليان دراز بر عمر بشر گذشته است ، كه در\r\n\r\n\r\n","description":"","footnote":"\r\n( 10 ) تفصيل اين مطلب در تاريخ الغيبة الصغرى / 94 و صفحات بعد از آن آمده است .\r\n","page_name":" 396 ","page_number":396},
  {"content":"\r\n\r\nشرايط دشوارى به سر برده‌اند كه شرط اول را دارا بوده‌اند ؛ و لذا امكان پياده شدن چنان نقشه عدالت جهانى در آن شرايط بيشتر خواهد بود .\r\n( 1 ) اگر كسى بگويد : لازمهء اين سخن ، آن است كه بگوئيم ياران حضرت مهدى ، از اصحاب حضرت رسول برتر و افضل مىباشند ! در پاسخ گوئيم : آرى ، بيشتر ياران حضرت چنين خواهند بود ، و اشكالى هم ندارد ؛ زيرا ياران حضرت مهدى - عليه السلام - در حقيقت ، همان اصحاب و ياران پيامبر - صلوات اللّه عليه و آله - و پيكارگران در راه دين آن حضرت و استقرار نظام عادلانه آن بزرگوار مىباشند ، و كوتاهى در آن مردمى است كه آماده براى پياده شدن و استقرار نظام الهى و برنامه‌هاى خدائى نبوده‌اند ، و اين همان شرط دوم از شرائط ظهور مىباشد .\r\n( 2 ) امر دوم :\r\nجهاد اسلامى ، وابسته به وجود رهبرى است كه شايستگى پيكار و مبارزهء جهانى و گسترش عدل و داد را در سراسر گيتى داشته باشد ، و تا وقتى چنين رهبرى وجود نداشته باشد ، اين جهاد واجب نيست ؛ مگر جهاد دفاعى كه در هر شرايطى واجب و لازم است ، چه اينكه افراد از آزمايش بيرون آمده ، و يا داراى رهبرى شايسته باشند ، يا امتحان ناشده ، و از رهبرى و پيشواى لايق برخوردار نباشند . و اين گونه جهاد به خاطر حفظ و نگهدارى اساس اسلام از آن قواعد كلّى استثنا شده است .\r\n( 3 ) و البتّه در موارد بسيارى ، همين دفاع هم ، به خاطر نبود رهبرى شايسته دچار سستى و شكست شده است . و لذا هم اكنون ما در شرايطى اين چنين ناگوار به سر مىبريم ، كه شاهد سلطه دشمنان هستيم ، به طورى كه در آستانه خانهء خود با دشمن درگير شده و حتى آب و نان ما نيز از ما ربوده شده ، آرامش و ثبات و امنيّت ما به خطر افتاده است .\r\n( 4 ) در ديگر موارد جهاد ، مىبايست آن شرط اساسى - وجود رهبرى شايسته و با صلاحيّت كه بتواند زمام عدالت جهانى را در دست گيرد و در سطح جهانى با جنايتكاران به مبارزه برخيزد - در نظر گرفته شود . و بدين جهت بود كه در دوران\r\n\r\n","description":"","footnote":"","page_name":" 397 ","page_number":397},
  {"content":"\r\n\r\nرسول خدا ، اين جهاد حتمى و لازم بود ، و بعد از رحلت آن حضرت به كلّى از بين رفت ؛ و زمامداران مسلمين نيز ، از همان انگيزه‌هاى عاطفى كه رسول خدا ايجاد كرده بود ، استفاده كرده و در جنگها و حملات خود از آن بهره بردند . و لذا چندان هم آن روحيّه و شور و حرارت دوام نياورد ، و فقط براى چند سالى فتوحات و پيروزىهايى را نصيب جامعهء اسلامى نمود ، با اينكه نه مردم چندان از امتحان به سلامت بيرون آمده بودند ، و نه رهبرى شايسته داشتند .\r\nاين رهبرى بزرگ و شايسته ، به زودى در شخص شخيص حضرت بقيّة اللّه - ارواحنا فداه - شكل يافته ، از راه جهادى همه جانبه ، عدل و داد را در سراسر گيتى بر پاى خواهد ساخت ، تا آنكه زمين را به همان‌گونه كه از ظلم و ستم پر شده است ، از عدل و داد آكنده سازد .\r\n( 1 ) امر سوم :\r\nامر به معروف و نهى از منكر ، آن دو شرط ( آزمايش مردم و رهبرى شايسته ) را لازم ندارد ، بلكه در شكلهاى مختلف و گونه‌هاى ديگر نيز قابل عمل مىباشد .\r\nچون مىدانيم كه انجام اين تكليف مهمّ اسلامى ، جز به شناخت معروف و احتمال تأثير و اطاعت از آن كس كه مورد امر و نهى قرار مىگيرد ، به چيز ديگرى وابسته و مشروط نمىباشد ، و نيازى به فداكارى و از خودگذشتگى فراوان و بينشى عميق و ژرف و اخلاصى در سطح عالى ندارد . و از شرايطى كه حضرت صادق برايش بر شمردند ، كه عبارت بود از عدم ترس و احتمال ضرر ( چون عبارت حضرت چنين بود كه : امّا صاحب تازيانه و شمشير ، پس نه ) مىتوانيم بفهميم كه وابسته بودن به اين شرايط مخصوص ، به همين عبارات نسبى است تا شامل حال همه افراد بشود ، و حتّى انسانهاى معمولى كه چندان هم از بينش عالى و آزمايش كامل برخوردار نيستند ، در اين راه قرار گيرند و تا جايى كه خطر جان در بين نيست و مىتوانند جلو بروند ، به اين امر مهمّ اقدام كنند .\r\nتا اينجا ، ما مىتوانيم از اين بحث و اين وظيفه ، دو نتيجه معتبر و با ارزش به دست آوريم :\r\n\r\n","description":"","footnote":"","page_name":" 398 ","page_number":398},
  {"content":"\r\n\r\n( 1 ) نتيجهء نخست : بسيارى از مردم ، در دوران امتحان و آزمايش الهى ، مىبايست به اين وظيفهء مهمّ الهى ( امر به معروف و نهى از منكر ) اقدام كنند ؛ چه آنكه آزمايشى كه خداوند از آنها به عمل آورده نتيجه‌اى عالى داده باشد ، و يا اينكه از آزمايش سرفراز و موفّق بيرون نيامده باشند . و با اين عمل ديانت مقدّس اسلام ( در حدّ قانون‌گذارى ) توانسته است جامعهء خود را از سقوط به پرتگاه گمراهى و پستىهاى اخلاقى نجات دهد .\r\n( 2 ) نتيجهء دوم : اين افراد از امّت اسلامى در زمينهء عمل به وظيفهء امر به معروف و نهى از منكر ، در بوتهء آزمايش الهى قرار مىگيرند . بنابراين اگر بدان عمل نكرده و به خوبى آن را انجام ندهند در امتحان شكست خورده‌اند . و اگر بدان عمل كردند ، موجب تكامل آگاهى و پرورش و كارآمدى آنان گشته ، باعث مىشود كه بتوانند وظايف سنگينتر و مسئوليّتهاى بزرگترى را به دوش گيرند ، كه در پايان كار ، اشخاصى امتحان شده با بينشى عالى و دانشى گسترده و اخلاصى آماده و برتر ( و مهيّاى ظهور مولايشان حضرت بقيّة اللّه - عليه السلام - ) خواهند بود .\r\n( 3 ) امر چهارم :\r\nپىآمدهاى ترك جهاد از نتايج و پىآمدهاى ترك امر به معروف و نهى از منكر بيشتر و مهمتر است .\r\nاين مسأله را مىتواند در دو زمينه مطرح كنيم :\r\n( 4 ) زمينهء اوّل : از آنجا كه جهاد ، اين وظيفهء بزرگ اسلامى محدود به داخل جامعهء اسلامى نيست ، بلكه وظيفه‌اى در سطح جهانى است و بيشتر ، درگيرى با ديگر جوامع غير اسلامى و براى بازگرداندن زمينهاى تحت سلطهء كفّار به دست مسلمين مىباشد ؛ از اين جهت دامنه‌اى گسترده‌تر و وسيعتر از امر به معروف و نهى از منكر دارد ، كه مخصوص داخل جامعهء اسلامى و در زمينهء عصيان و انحراف از دستورات مىباشد . و لذا اگر جهاد ترك شود ، پىآمدهاى دشوارترى از نتايج مترتّبه بر ترك امر به معروف و نهى از منكر دارد .\r\n\r\n","description":"","footnote":"","page_name":" 399 ","page_number":399},
  {"content":"\r\n\r\n( 1 ) زمينهء دوم : امر به معروف همچون شاخه و فرعى از جهاد است ، و از سوى ديگر ترك آن موجب و انگيزه وجوب جهاد مىباشد .\r\nتوضيح مطلب آنكه : امر به معروف ، وقتى واجب مىشود كه يك منطقه ، داخل در منطقه و حدود اسلامى باشد . و غالبا وقتى يك سرزمين جزء كشورهاى اسلامى مىشود كه جهادى موفّق و پيروز صورت گرفته شود . پس جهاد ، مقدّمهء امر به معروف و نهى از منكر ، و آن دو ، نتيجهء جهاد خواهند بود ، كه اوّلى بر گسترش كشورهاى اسلامى مىافزايد ، و دومى در نگهدارى آنها نقش دارد و گسترش عدالت را در آن سرزمينها به عهده مىگيرد .\r\n( 2 ) و امّا در صورتى كه امر به معروف در بلاد اسلامى ترك شود ، اخلاص و فداكارى در اعمال اسلامى رو به سستى و ضعف مىگذارد ، تا آنجا كه به وضع موجود ما مىرسند كه در آستانهء خانهء خود بايد با دشمن بجنگيم ، و لقمهء چربى براى هر خورنده‌اى باشيم . همچنان كه امام هشتم حضرت على بن موسى الرضا - عليه السلام - فرموده است :\r\n« امر به معروف و نهى از منكر بنمائيد ، و الّا بدترين شما بر شما حاكم و كارگزار خواهند شد ، و در آن هنگام نيكان شما دعا مىكنند و دعايشان مستجاب نمىشود . » « 11 »\r\n( 3 ) اين سستى و ضعف ، موجب مىشود كه نيروى كفر استعمارگران بر كشورهاى اسلامى چيره شود ، همان‌گونه كه در اندلس و فلسطين به چشم ديده‌ايم . و در آن صورت است كه براى بازگرداندن آن سرزمينها ، جهاد واجب مىگردد . و بدين گونه است كه مىبينيم چگونه ترك امر به معروف و نهى از منكر موجب و انگيزه وجوب جهاد مىشود .\r\n( 4 ) امر پنجم :\r\nاز مباحث گذشته دانستيم كه در چه هنگامى كناره‌گيرى و خانه‌نشينى واجب مىشود ، در چه وقت جايز ، و در چه جايى حرام است .\r\n\r\n\r\n","description":"","footnote":"\r\n( 11 ) وسائل الشيعة ( طبع سنگى ) 2 / 532 ؛ طبع حروفى 11 / 394 . و شبيه اين روايت در سنن ترمذى 3 / 317 از پيامبر - صلّى اللّه عليه و آله - نقل شده است .\r\n","page_name":" 400 ","page_number":400},
  {"content":"\r\n\r\nعزلت و خانه‌نشينى به معناى ترك وظايف اجتماعى و انجام ندادن وظيفه امر به معروف و نهى از منكر و جهاد است . از اين رو ، به هنگامى كه اين وظايف واجب و لازم باشد ، عزلت حرام خواهد بود ؛ و به هنگامى كه انجام اين تكاليف حرام باشد ، عزلت و كناره‌گيرى واجب خواهد بود . و در جايى كه انگيزه‌هاى وجوب يا حرمت امر به معروف و نهى از منكر و جهاد وجود نداشته باشد جايز و مباح مىباشد .\r\n( 1 )\r\n\r\nحرمت گوشه‌گيرى از جامعه\r\n: حرمت بركنارى در جايى است ، كه رفتن و شركت در ميدانهاى كار و كوشش اجتماعى واجب و لازم باشد ، در آن صورت كنار نشستن و ساكت ماندن حرام است ، و مىبايست با اقدام به جهاد ، به دو شكل مسلّحانه و غير مسلّحانه‌اش ، و يا به صورت امر به معروف و نهى از منكر و اقدامات اصلاحى در سطح جامعه انجام وظيفه نمايد ، خواه اينكه ، مسلّحانه باشد ، و يا فرهنگى ؛ به شرط اينكه شرايط لازمه‌اش ، مخصوصا در جهاد غير مسلّحانه و فرهنگى ، كه حالتى عمومىتر و همگانىتر دارد فراهم باشد .\r\n( 2 ) بهر حال ، هرگاه كه تلاش و كوشش در زمينهء مسائل اجتماعى لازم و واجب شد ، در آن صورت ، عزلت و كناره‌گيرى ، حرام و معصيت و انحراف از مسير اسلام محسوب مىشود ؛ و به هر اندازه كه تلاش و كوشش از اهميّت اسلامى برخوردار باشد ، عزلت و كناره‌گيرى مخالفت و دشمنى با اسلام محسوب مىگردد .\r\n( 3 ) از همين جا است كه به هنگام وجوب جهاد ، اگر كسى آن را ترك گويد و از ميدان جنگ بگريزد ، مرتكب يكى از بزرگترين گناهان كبيره شده است .\r\nچنان كه خداوند متعال فرمايد :\r\n وَ مَنْ يُوَلِّهِمْ يَوْمَئِذٍ دُبُرَهُ إِلَّا مُتَحَرِّفاً لِقِتالٍ أَوْ مُتَحَيِّزاً إِلى فِئَةٍ فَقَدْ باءَ بِغَضَبٍ مِنَ اللَّهِ وَ مَأْواهُ جَهَنَّمُ وَ بِئْسَ الْمَصِيرُ  « 12 »\r\n\r\n\r\n","description":"","footnote":"\r\n( 12 ) انفال / 16 : و هر كه در آن روز به ايشان ( كفار ) پشت كند مگر آنكه براى جنگ كردن و زد و خورد بازگردد ، يا به سوى گروهى پناه برد ؛ پس به خشمى از جانب خدا بازگشته و جاى او\r\n","page_name":" 401 ","page_number":401},
  {"content":"\r\n\r\nچنان كه ترك امر به معروف و نهى از منكر نيز ، در آنجا كه واجب باشد ، از نظر اسلام حرام است و مستوجب كيفر مىباشد ، ( 1 ) چنان كه از رسول خدا نقل شده است :\r\n« هرگاه امّت من ، امر به معروف و نهى از منكر را واگذار كنند و رها نمايند ، در اين صورت اعلام جنگ با خدا بدهند . »\r\n( 2 ) و نيز از آن حضرت روايت شده است :\r\n« امّت من پيوسته در خير و خوبى خواهند بود تا وقتى كه امر به معروف و نهى از منكر بنمايند ، و بر خوبيها و نيكيها همكارى و هميارى داشته باشند . وقتى اين وظيفه را ترك كردند ، بركتها از آنها گرفته شده و برخى بر برخى ديگر چيره خواهند شد و در زمين و آسمان ياورى نخواهند داشت . »\r\nمعناى اينكه در آسمان ياورى ندارند ، آن است كه خداوند از كار آنها راضى نيست ، و اعمالشان را امضا و تثبيت نخواهد كرد .\r\n( 3 )\r\n\r\nوجوب بركنارى\r\n: در جايى كه كارهاى اجتماعى و شركت در مسائل جمعى حرام باشد ، بر كنار بودن و عزلت واجب است . و اين در چندين حالت امكان دارد :\r\n( 4 ) حالت اوّل : قيام به جهاد اسلامى ، بدون اجازهء امام و يا رهبر اسلامى و يا رئيس دولت اسلامى . اين قيام خودسرانه در اسلام حرام و غير مشروع مىباشد ، چه اينكه مقام رهبرى از آن بىخبر باشد ، و يا توجّه داشته باشد و اجازه ندهد ؛ تا چه رسد به قيامى كه عليه امام و در مقابل دولت اسلامى باشد ، چه به صورت جنگ منظّم و با لشكر و سپاه باشد ، و يا به صورتى نامنظّم و شورشى ( كه در اين صورت گناهى كبيره و در مواردى كفر است ) .\r\n( 5 ) ما به روشنى ، مصلحت و اسرار اين مسأله را مىفهميم ، زيرا هميشه آن كس كه در مسند رهبرى اسلامى نشسته ، مصالح امور را بهتر تشخيص مىدهد و بهتر مىتواند هنگام لزوم جهاد را تعيين كند ؛ و لذا تصميم‌گيرى و كارهاى او در\r\n\r\n\r\n","description":"","footnote":"\r\nدوزخ است . و دوزخ بد مرجع و بازگشتنى است .\r\n","page_name":" 402 ","page_number":402},
  {"content":"\r\n\r\nآن برنامه‌ريزى كلّى الهى ، در هدايت مردم ، بهتر از ديگران مىتواند دخالت داشته باشد ، و چه بسا كارهاى ديگران موجب تباهى و تخريب آن برنامه‌هاى خدايى باشد ( چنان كه در جانب دوم از نكته دوم خواهد آمد ) .\r\n( 1 ) حالت دوم : انجام امر به معروف و نهى از منكر ، در آنجا كه احتمال تأثير ندارد و مستلزم زيان و ضرر زيادى باشد ، و يا موجب به هلاكت افتادن و از دست دادن جان باشد ، حرام خواهد بود ، و حرمت آن با قواعد عمومى مطابق است ؛ زيرا معناى اينكه وجوب چيزى مشروط به عدم ضرر است ، آن است كه اگر ضررى در بين باشد واجب نخواهد بود ، و اين وظيفه لزومى ندارد ؛ و اگر ضرر مهمّى باشد از موارد به هلاكت افكندن خويش و خودكشى مىباشد و حرام خواهد بود . و وقتى امر به معروف و نهى از منكر حرام باشد ، در اين صورت بركنارى و عزلت واجب خواهد شد .\r\n( 2 ) مصلحت تشريع اين حكم براى همگان - اعمّ از افراد آزمايش شده و ديگران - روشن و واضح است ، زيرا در مورد انسانهاى امتحان شده و اولياى خدا ، فداكارى و تحمّل ضرر در موردى كه اثرى ندارد و كارى انجام نمىگيرد ، به هدر دادن نيروى ارزشمند آنها است و مىبايست آن نيرو را در كارى مهمتر در راه اسلام و خدا صرف كنند ؛ و نسبت به ديگران نيز به همين جهت ، و به خاطر اينكه در اين گونه موارد بىفايده و بىاثر ، باعث مىشود نيروى ايمان آنها سست شود و درجهء ايمانشان پايين آيد .\r\n( 3 ) حالت سوم : در آنجا كه كناره‌گيرى ، خود يك نوع مبارزه منفى به حساب مىآيد ، كه همچون جهاد واجب مىباشد . و اين ، خود يك عمل اجتماعى در سطح كاملتر و بالاترى شمرده مىشود ، لكن براى درازمدت ، بايد با برنامه‌ريزى دقيق و حساب‌شده‌اى باشد ، و شرايط زمان و مكان و اهداف و آرمانهايى را كه مترتّب بر آن است ، نيز بايد در نظر گرفت .\r\nاين نحوه كناره‌گيرى ، على رغم مفهوم منفى كه دارد ، خود مرحلهء بزرگ و با اهميّتى از جهاد است . خداوند متعال فرموده است :\r\n ذلِكَ بِأَنَّهُمْ لا يُصِيبُهُمْ ظَمَأٌ وَ لا نَصَبٌ وَ لا مَخْمَصَةٌ فِي سَبِيلِ اللَّهِ وَ لا يَطَؤُنَ \r\n\r\n","description":"","footnote":"","page_name":" 403 ","page_number":403},
  {"content":"\r\n\r\n مَوْطِئاً يَغِيظُ الْكُفَّارَ وَ لا يَنالُونَ مِنْ عَدُوٍّ نَيْلًا إِلَّا كُتِبَ لَهُمْ بِهِ عَمَلٌ صالِحٌ إِنَّ اللَّهَ لا يُضِيعُ أَجْرَ الْمُحْسِنِينَ  « 13 » ( 1 ) بنابراين در صدق مفهوم جهاد و عمل صالح ، كافى است كه به دشمن آسيبى برسد و كفار از كارى به خشم آيند ، چه اينكه اين عمل از راه يك حركت مثبت و متحرك ، و يا يك كار منفى و ساكت باشد .\r\nچنان كه در صدق مفهوم امر به معروف و نهى از منكر نيز ، گاهى اصلاح امور جامعه و جلوگيرى از يك منكر ، مترتّب بر كناره‌گيرى و يك حركت منفى است ، كه در اين صورت كناره‌گيرى و سكون واجب خواهد بود . و شايد از مهمترين نمونه‌هاى اين مطلب اين آيهء شريفه باشد :  وَ اللَّاتِي تَخافُونَ نُشُوزَهُنَّ فَعِظُوهُنَّ وَ اهْجُرُوهُنَّ فِي الْمَضاجِعِ  « 14 » كه اين دورى گزيدن و كناره‌گيرى ، خود نوعى بازدارى از نافرمانى زن سركش و متمرّدى است كه از دستورات شوهر خود سرپيچى كرده است .\r\nما ، در تاريخ ، شاهد آثار و ره‌آوردهاى مهمّى از نوع مبارزه منفى مىباشيم ، كه از مبارزات مثبت دست‌كمى نداشته ، بلكه در مواردى آثار بيشترى در برداشته است .\r\n( 2 ) حالت چهارم : آنجا كه انسان ، از خود اطمينان نداشته و بترسد كه پايش بلغزد و تحت تأثير انگيزه‌هاى شخصى و يا تهديد ستمكاران ، و يا روياروئى با افكار و انديشه‌هاى غير اسلامى قرار گيرد و از راه منحرف شود .\r\n( 3 ) در چنين مواردى ، مىبايست از عوامل واداركننده به انحراف و كژى دورى جست ، و به خاطر حفظ عقيده و رفتار بر طبق دستورات اسلامى از شركت در جامعه و كارهاى اجتماعى خوددارى كرد . در جائى كه انسان نيروى كافى براى ايستادگى در مقابل فشارهاى وارد از محيط و اجتماع ندارد ، خود كناره‌گيرى وظيفه‌اى است الهى .\r\n\r\n\r\n","description":"","footnote":"\r\n( 13 ) توبه / 120 . ترجمهء آيه در ابتداى همين مبحث در پاورقى ذكر شد .\r\n( 14 ) نساء / 34 : و آن زنانى كه از سركشى آنان مىترسيد ، پس آنان را اندرز دهيد و از آنان در خوابگاهها كناره‌گيرى كنيد .\r\n","page_name":" 404 ","page_number":404},
  {"content":"\r\n\r\nالبتّه بايد بداند كه اين وظيفه‌اى كلّى و هميشگى نيست ، و به آن اندازه بايد كناره‌گيرى كند كه بتواند دين و ايمان خود را حفظ نمايد ، نه آنكه به طور كلّى از جامعه كناره بگيرد ؛ كه در اين صورت تا آن اندازه ، نه لازم است ، و نه از نظر اسلامى جايز مىباشد ؛ مخصوصا اگر از جهات ديگر امكان كار و تلاش در مسائل اجتماعى را داشته باشد .\r\n( 1 )\r\n\r\nكناره‌گيرى جايز\r\n: و امّا جاهايى كه كناره‌گيرى واجب ، و يا حرام نيست ، بلكه جايز و مباح است ، در هر موردى است كه شركت و عدم شركت در كارهاى اجتماعى جايز باشد ، كه در اين صورت مكلّف مختار است كه شركت كند يا نكند .\r\nلكن ما كمتر موردى داريم كه شركت در كارهاى اجتماعى جايز باشد ، و هيچ جهت رجحان و مزيّتى نداشته باشد ، بلكه نوعا اگر واجب نباشد ، مستحب خواهد بود ، و خواه ناخواه كناره‌گيرى ، مكروه و مرجوح و مخالف با آداب اسلامى است ، و اين خود يك نحوه خروج از عدالت اسلامى است .\r\nبه هر حال شايد توانسته باشيم در اين چند سطر ، مختصرى بينش اسلامى در مورد شركت و عدم شركت در كارهاى اجتماعى و موارد حرمت و وجوب و جواز آن را بررسى كرده باشيم .\r\nو در اينجا بحث در مورد جانب اوّل پايان مىپذيرد .\r\n( 2 )\r\n\r\nجانب دوم : گفتار در باب جهاد و عزلت\r\nاين احكام و دستورات اسلامى چگونه با برنامه‌ريزى كلّى الهى و با قانون آزمايش خدائى ارتباط پيدا مىكند ؟\r\nدر گذشته آثار و پىآمدهاى عجيب ظلم و ستم و انحراف و كژى را در آزمايش و غربال شدن مردان خدا و انسانهاى ايثارگر ، و دور شدن هر چه بيشتر آنها از مسير باطل دانستيم .\r\n( 3 ) در اينجا ، به بررسى اين نكته مىپردازيم كه اين پىآمد بسيار زيبا ، آثار مستقيم آن انگيزه‌هاى نازيبا نيست ، و اين چنين نيست كه مستقيما ظلم و انحراف ، خلوص و ايثار و محبّت خدا ايجاد كند ، بلكه آنچه كه به طور مستقيم از\r\n\r\n","description":"","footnote":"","page_name":" 405 ","page_number":405},
  {"content":"\r\n\r\nآن بدست مىآيد ، نابودى حق و حقيقت و از بين رفتن مردان خدا است ، بلكه اين اثر از آنجا به دست مىآيد كه يك انسان مسلمان وقتى شاهد ظلم و ستم مىباشد و كژى و انحراف را به چشم خود مىبيند ، و خود را رو در روى آنها مشاهده مىكند ، نتايج و تجربيّات مختلفى براى او ايجاد مىشود :\r\n( 1 ) نتيجهء اوّل : از ظلم و انحراف عبرت مىگيرد ، و آن را يك نمونهء زشت مىبيند كه بايد از آن دورى گزيده از سنخيّت با آن پرهيز كند . زيرا ظلم با هر انگيزه و فلسفه و ويژگيهاى اخلاقى و سلوكى كه داشته باشد ، در عين حال هرگز نخواهد توانست خود را بپوشاند و معايب و نقايص خود را مستور دارد . بلكه به زودى در نتيجهء آزمونها و تمحيصها يكى پس از ديگرى اسلوبها و ظروف آن ، و نيرنگها و نقاط ضعفى كه بر آنها پايه‌گذارى شده ، آشكار مىگردد .\r\nدر زمان ما ، كافى است كه به دست‌اندركاران اين ظلم و ستمها بنگريم .\r\nمىبينيم كه چگونه پيوسته در فكر تغيير و دگرگون كردن چهره‌هاى نازيباى ظلم خود افتاده و هر لحظه آن را به شكلى اشتباه‌انداز درمىآورند ، و سعى مىكنند كه رسوائيهايش آشكار نشود . بنابراين ، هرگونه فكر انحرافى ، اگر ترميم و اصلاح نشود ، خود رشد فرهنگى و تمدّن انسانها در رو كردن چهرهء نازيبا و اعلام رسوائى آن كافى است .\r\n( 2 ) نتيجهء دوم : نقشه‌ها و طرحهائى كه بشر مدّعى بوده كه اگر اجرا شود مىتواند صلاح و سعادت به بار آورد ، يكى بعد از ديگرى ، وقتى اجرا شد و كارى را از پيش نبرد ، براى همه معلوم و آشكار مىشود كه اين گونه طرحها و پيشنهادها و نظريّه‌ها ، نمىتواند سعادت‌آفرين باشد .\r\nخداوند متعال ، با نشان دادن عجز و ناتوانى تمامى مكاتب و نظريّات انسانى ، پيوسته انسانها را تحت تربيت خود به پيش مىبرد ؛ و وقتى كه از اجراى تمامى اين برنامه‌ها مأيوس شد ، راه حلّ نهائى براى گشودن تمام مشكلات و دستيابى بر تمامى دشواريها را به او مىنماياند .\r\nدر اخبار و روايات ، با كمال وضوح و روشنى به اين مطلب اشاره شده است :\r\n\r\n","description":"","footnote":"","page_name":" 406 ","page_number":406},
  {"content":"\r\n\r\n( 1 ) 1 ) نعمانى در كتاب غيبت با سندش از هشام بن سالم ، از حضرت صادق - عليه السلام - روايت كرده است كه حضرت فرموده است :\r\n« اين امر ( يعنى دولت حضرت مهدى ) وجود پيدا نخواهد كرد تا هيچ گروهى باقى نمانند مگر اينكه بر مردم حكومت كرده باشند ؛ تا كسى نگويد : اگر ما حكومت مىكرديم ، به عدالت رفتار مىنموديم . و آنگاه قائم ما قيام به حقّ و عدالت خواهد كرد . » « 15 »\r\n( 2 ) 2 ) در روايت ديگرى چنين آمده است :\r\n« دولت ما آخرين دولتها است . و خاندان اهل حكومتى باقى نخواهند ماند ، مگر اينكه پيش از ما به حكومت مىرسند ، تا وقتى كه سيره و رفتار ما را ديدند ، نگويند اگر حكومت به دست ما مىافتاد ، همچون اينان كار مىكرديم . و اين است فرمايش خداوند :  وَ الْعاقِب‌َةُ لِلْمُتَّقِينَ . *  « 16 »\r\nدر اين باره بحث مفصّلى در كتاب سوم از اين مجموعه خواهيم كرد .\r\n( 3 ) نتيجهء سوم : آثار و نتايجى كه از اين نوميدى عمومى به دست مىآيد به طورى كه انسانها به راستى مىيابند كه نيازمند راه تازه‌اى براى حلّ مشكلات و ايجاد يك جامعهء عادلانه مىباشند .\r\nاين احساسى است كه هم اكنون در بيشتر جوامع بشرى پيدا شده است ، و همهء گروهها و اديان و مذاهب ، در هر ملّت و طائفه و زبان و نژادى كه هستند ، به اين نتيجه رسيده‌اند كه راههائى كه تاكنون پيموده‌اند ، راه حلّ مشكلات نبوده است ؛ و اين حالت ، مولود همان برنامه‌ريزى الهى است كه آگاهانه و يا ناخودآگاه بشريّت را به اين مرحله رسانده است .\r\n( 4 ) نتيجهء چهارم : درك ويژگيهاى عدالت اسلامى و كار و برنامه‌ها و رهبرى اسلامى ، به هنگام برخورد با ديگر ايدئولوژيها و مكاتب ؛ كه مىبينيم چگونه برنامه‌هاى اسلامى از ديگر مكاتب جدا شده و خالص گشته است . و هر چه اين مقايسه و تطبيق بيشتر باشد ، بر عمق اين درك و بينش افزوده مىشود ،\r\n\r\n\r\n","description":"","footnote":"\r\n( 15 ) غيبت نعمانى / 146 .\r\n( 16 ) اعلام الورى / 432 .\r\n","page_name":" 407 ","page_number":407},
  {"content":"\r\n\r\nو انسان به وضوح و روشنى مىيابد كه تنها برنامه و نقشه براى ايجاد عدالت جهانى ، برنامه‌هاى اسلامى است ، ( بحث در اين موضوع را به جاى مناسب خود واگذار مىكنيم . )\r\n( 1 ) نتيجهء پنجم : تجربه و تمرينى براى فداكاريها و از خودگذشتگيها ؛ كه اين نتيجه از راه آزمايشات مكرّر و گوناگون ، چه به صورت اختيار يا به صورت اضطرار به دست مىآيد ، و از راه قانون دريافت و انتقال نسلها از يكديگر ، به آيندگان منتقل مىشود .\r\nبا در نظر گرفتن اين نتايج و بهره‌ها به خوبى مىبينيم كه دستورات مختلف جهاد و امر به معروف و نهى از منكر ؛ و در بعضى جاها كناره‌گيرى ، چه اثر و نقش به سزائى در برنامه‌ريزى الهى دارد ، اگر به آن دستورات عمل شود ، و يا نافرمانى آنها گردد ؛ كه در هر حالت ، اشكال مختلفى به شرح ذيل به خود مىگيرد :\r\n( 2 ) و امّا يك انسان مسلمان با اخلاص ، كه ايمان و عقايدش او را وادار به پيروى از احكام اسلامى مىكند ، هر جا كه بايد دست به كار شود وارد مسائل اجتماعى مىگردد ، و در هر جا كه وظيفه‌اش سكوت و كناره‌گيرى باشد ، دست از كارهاى اجتماعى مىكشد و كناره‌گيرى را برمىگزيند .\r\nچنين شخصى ، از آزمايش الهى سرفراز بيرون آمده و به موفقيّت دست يافته است ، و در ايجاد شرائط ظهور ، به تنهايى يا با كمك ديگران ، شريك است . او اگر در متن جامعه باشد ، در پى اصلاح حال مردم بوده و امر به معروف ، و از منكرات نهى مىنمايد . او از نزديك ، جنايات و سنگينىهاى ظلم و ستمى را كه بر امّت اسلامى و يا عموم افراد بشر وارد مىشود احساس مىكند ، احساسش را به ديگران نيز منتقل مىنمايد ، و به آنها مىفهماند كه تنها راه حلّ اين مشكلات ، برنامه‌هاى عدالت‌بخش اسلامى است .\r\n( 3 ) و اگر به هنگام وجوب جهاد ، دست به جهاد زند ، از آنجا كه اين وظيفهء مهمّ اسلامى به دو گونه انجام مىگيرد ؛ جهاد فرهنگى و جهاد نظامى ، او در هر دو مرحله اقدام مىكند :\r\n\r\n","description":"","footnote":"","page_name":" 408 ","page_number":408},
  {"content":"\r\n\r\n( 1 ) امّا جهاد فرهنگى : از آنجا كه دانستيم جهاد فرهنگى ، تنها آن نيست كه شخصى را وادار كنيم كه شهادتين را بر زبان جارى كند ، بلكه مىبايست كه به تمام دستورات و برنامه‌هاى اسلام كه فقها براى او تعيين مىكنند ، عمل نمايد ، و نظام اسلامى را در تمام زمينه‌هاى سياسى و اقتصادى و فرهنگى عادلانه‌تر و برتر از هرگونه نظامى بداند ، و اين مطلب را در قول و عمل براى ديگران نيز اثبات كند ؛ با توجّه به اين مطلب ، مىيابيم كه چگونه يك فرد مسلمان در مرحلهء جهاد فرهنگى و پيكار در ميدان انديشه و بينش ، پياده كنندهء برنامه‌هاى خدائى و نزديك كنندهء شرائط ظهور حضرت بقيّة اللّه - عجّل اللّه فرجه - مىباشد ؛ چه خود بداند و توجّه به اين نكته داشته باشد ، و يا نداشته باشد .\r\n( 2 ) انديشمندان اسلامى ، ابتدا خود را به سوى كمال برده ، و ثانيا ديگر مسلمين را به سوى رشد هدايت و رهبرى مىنمايند ، و ثالثا ديگر انسانها را از حقيقت عدل اسلامى آگاه مىكنند ؛ و از سوى ديگر شبهات و اشكالات را از دامن اسلام مىزدايند ، و تمام اينها همكارى و شركت در ايجاد شرائط ظهور است ؛ زيرا همين فضاى فرهنگى و علمى كه آنها ايجاد كرده‌اند ، براى آگاهى مسلمانها نسبت به انديشه و نظريّهء حكومت عادلانهء جهانى اثرى بسزا دارد ، و آنان را مهيّاى دفاع از آن مىكند ، و ضامن پيروزى و غلبه آنان ، در مقابل مكتبهاى الحادى و انحرافى بوده ، و موجب مىشود تا به اخلاصى كه لازم است دست يابند ، و بالاخره در پايان كار ، افراد آزمايش شده و موفّق در امتحانات خدائى باشند .\r\n( 3 ) و امّا جهاد رزمى و نظامى : اين گونه جهاد كه به منظور دعوت به اسلام است ، در صورت نبود رهبر و امام ، و در ايّام تمحيص و امتحان ( دوران غيبت ) مشروع نيست ؛ زيرا چنان كه دانستيم ، با نبود افراد مناسب و آزمايش شده و فقدان رهبرى معصوم ، چنين وظيفه‌اى تشريع نشده است ، بلكه مىبايست آن مقدّمات انجام گيرد ، تا اين وظيفه مقرّر شود . چنين جهادى كه خود مترتّب بر تمحيص و آزمايش است ، نمىشود كه موجب و انگيزهء آن باشد و مقدّمه‌اى براى آن به حساب آيد .\r\n\r\n","description":"","footnote":"","page_name":" 409 ","page_number":409},
  {"content":"\r\n\r\n( 1 ) امّا جهاد دفاعى : وجوب چنين جهادى بر عموم مردم - چه اينكه در مرتبهء عالى اخلاص باشند يا نباشند - خود آموزندهء درس فداكارى و اخلاص و تحمّل ضرر به خاطر اسلام مىباشد ، و انسانها را آمادهء فداكارى در راه خدا مىكند . و تربيت و رشد شايسته‌اى به افراد مىدهد ؛ زيرا اصل تفكّر وجوب حفظ و پاسدارى از حريم اسلام ، در اذهان همهء مردم وجود دارد و آن را وظيفه‌اى بزرگ و الهى مىدانند ، چنان كه اين حالت ، خود محك آزمايشى است براى ديگر افرادى كه دست از جنگ و دفاع شسته و تن به ذلّت و خوارى و تحمّل هرگونه ظلم و ستم از سوى استعمارگران داده ؛ و يا اينكه اگر هم جنگ و پيكارى دارند ، نه به خاطر اسلام و مصالح مسلمين است ، كه اين گونه افراد به گونه‌اى بسيار نازيبا از امتحان خدائى مردود شده و از قافله انسانهاى وارسته عقب افتاده‌اند .\r\n( 2 ) حال ، اگر اين دفاع از حريم اسلام مفيد واقع شد و دست كفّار و متجاوزين از حريم اسلام قطع شد ، فداكارى در راه خدا پيروز شده و تلاش اسلامى يك گروه اسلامى به نتيجه رسيده است ، و اگر شكست خورد و بار ديگر به دست كفّار و اجانب افتاد و سلطهء بيگانه بر او چيره شد ، مرحلهء ديگرى از امتحان و آزمايش خدائى شروع شده كه به صورت زندگى در زير سايهء كفر و استعمار و در مقابل هجوم افكار غير اسلامى و نظامات غير الهى در مىآيد ، كه وظيفه‌اى ديگر و به گونه‌اى مناسب بر او بار مىشود ، كه در مقابل آنها صف‌آرائى كند و مقابله‌اى مناسب داشته باشد ، كه در اين صورت نيز گروهى موفّق شده و گروهى ديگر ناتوان و مردود مىشوند .\r\n( 3 ) و به هر حال : كارها و برنامه‌هاى اجتماعى اسلامى ، به هر دو گونه اصليش ( جهاد ، امر به معروف و نهى از منكر ) سهم به سزائى در برنامه‌ريزى الهى دارد ، و خود محكى هستند براى عدم قبول بسيارى از مسلمين در اين امتحان ؛ آنان كه از زير بار اين تكليف شانه خالى كرده و به اين دو وظيفهء مهم عمل نكردند ، كه از غربال امتحان خارج شده و دچار ذلّت و خوارى و خسران مىگردند . و امّا در آن صورت كه كناره‌گيرى از نظر تعاليم اسلامى واجب و يا جايز باشد ، آن هم نيز در برنامه‌ريزى كلّى الهى دخيل بوده ، بدان معنى كه داخل بودن آن حالت در متن\r\n\r\n","description":"","footnote":"","page_name":" 410 ","page_number":410},
  {"content":"\r\n\r\nتشريع و قانون‌گذارى الهى ، خود ، دليل بر آن است كه در اصل برنامه نيز دخالت دارند ، كه عمل كردن به آن نيز داراى نتائج و پىآمدهائى به شرح ذيل مىباشد :\r\n( 1 ) نتيجهء اوّل : عمل و كارى كه يك فرد مسلمان در اين زمينه انجام مىدهد ، با برنامه‌ريزى كلّى هماهنگ بوده و در همان مسير قرار مىگيرد ؛ زيرا عزلت و كناره‌گيرى به خاطر مصالح خاصّى تشريع شده است كه در آن برنامه‌ريزيها نقشى داشته‌اند ، و وقتى مكلّف به آنها عمل مىكند ، در واقع مشاركتى حقيقى با آن برنامه‌ريزى كرده و نتائج و مصالحش به ايجاد شرائط ظهور برمىگردد .\r\nبر خلاف وقتى كه كناره‌گيرى و عزلت انتخاب نكند ، مثل اينكه بدون اجازه امام به جهاد برخيزد ، و يا با احتمال هلاكت امر به معروف و نهى از منكر بكند ، كه در اين صورت از امتحان عقب مانده و نامش از رديف اولياى با اخلاص خدا حذف مىشود .\r\n( 2 ) نتيجهء دوم : موفقيّت در امتحان ؛ آن كسى كه به خاطر وظيفه‌اش ، گوشه‌گيرى را انتخاب نموده و از شركت در مسائل اجتماعى خوددارى كرده است ، از آنجا كه در مقابل مشكلات پايدارى كرده و رنج و زحمت زيادى را متحمّل شده ، از امتحان خدائى سرفراز بيرون آمده و مورد قبول واقع شده است .\r\nلكن در اين مورد ، ما بايد دو نكتهء اساسى را در نظر داشته باشيم :\r\n( 3 ) نكتهء اوّل : كناره‌گيرى ، گرچه در مواردى مخصوص مطابق برنامه‌ريزى كلّى الهى است ، لكن آن چنان نيست كه تأثير به سزائى در رشد اخلاص و بينش گستردهء افراد داشته باشد ؛ زيرا به هر صورت ، عزلت و كناره‌گيرى ، يك نوع عمل منفى است ، و اين گونه اعمال غالبا توأم با استراحت و آرامش است . و اين مطلب روشن است كه اخلاص و بينش اشخاص ، در شرائط راحتى و استراحت ، رشدى نكرده و بيشتر به هنگام تلاش و فداكارى و از جان‌گذشتگى و روياروئى با شرائط سخت و دشوار ، تكامل مىيابد ؛ و لااقل اينكه رشد در شرائط راحتى و استراحت ، كمتر از شرائط سختى و دشوارى است .\r\n( 4 ) و لذا در تعاليم اسلامى ، گاهى بين عزلت و كوشش تركيب شده تا به تدريج وجود چنين حالتى در انسان مقيّد به تكاليف الهى ، موجب خالص شدن و قبولى\r\n\r\n","description":"","footnote":"","page_name":" 411 ","page_number":411},
  {"content":"\r\n\r\nدر امتحان باشد ؛ زيرا كناره‌گيرى توأم با اطاعت خدا به صورتى كه فرد به عنوان انجام يك تكليف از جامعه كناره گرفته ، ولى در هر حال آمادهء فداكارى و از خودگذشتگى باشد ، سهم به سزائى در ساختن انسان و حركت او به سوى رشد و كمال دارد .\r\n( 1 ) نكتهء دوم : عزلت ، در آنجا كه مطلوب است و وظيفهء يك فرد ، فقط در مورد همان شخص كناره‌گير اثر و نتيجه دارد ، بر خلاف كار و تلاش اجتماعى كه هم براى فرد كوشا مؤثّر است و هم براى ديگران .\r\nاز خود مفهوم اين دو كلمه ، مىتوان فرق بين آن دو را از اين جهت فهميد ، زيرا عمل هميشه متّصل به غير است ، و لذا هر دو طرف را وارد معركه امتحان و آزمايش مىكند ؛ آن كس كه خوب كار كند ، رستگار شده و طرف مقابل او مردود و نامطلوب مىگردد ؛ لكن عزلت ، كارى يك طرفه ، و مقتضى دورى از ديگران است ، و لذا جز تمحيص و خالص شدن خود فرد كناره‌گير ، براى ديگران فايده‌اى ندارد .\r\n( 2 ) نتيجهء سوم : خويشتن‌دارى و حفظ جان خود و بيهوده از بين نرفتن ؛ مثل اينكه كسى در موردى كه اجازهء شرعى ندارد ، بخواهد دست به جهاد و پيكار بزند ، و يا در مورد وجود ضرر حتمى و زيان بسيار امر به معروف بكند ، و يا از منحرفين پىگيرى كند و انحراف او موجب قتل او بشود ، و امثال اينها . و معلوم است كه حفظ جان چه اندازه اهميّت دارد ، البتّه نه به اعتبار اصل تشريع و وجوبش ، گرچه آن هم به نوبهء خود بسيار مهم است ، بلكه از آن جهت كه در برنامه‌ريزى كلّى الهى دخالت دارد ؛ زيرا قوانين تمحيص و ساختن افراد با اخلاص ، وقتى قابل اجرا است كه افرادى داراى اين شرايط ، وجود داشته باشند و در اين مسير قرار گيرند و به تربيت و تكامل خود بپردازند ، لكن اگر اين افراد در راه ديگرى بيهوده جان خود را از دست بدهند ، علاوه بر آنكه خود از امتحان سرفراز بيرون نيامده‌اند ، موجب شده‌اند تعداد افراد لازم براى شركت در برنامه‌ريزى كلّى الهى براى روز موعود كم شود .\r\n( 3 ) بنابراين بايد سعى كرد كه بيهوده نيروهاى مفيد و كار آمد و شايسته از بين نروند ، تا در معرض امتحان قرار گرفته و با رستگارى و موفّقيّت در آن ، در ايجاد\r\n\r\n","description":"","footnote":"","page_name":" 412 ","page_number":412},
  {"content":"\r\n\r\nشرائط ظهور حضرت شركت داشته باشند .\r\nو مقصود و غرض اصلى از تشريع تقيّه ، كه در قرآن و روايات معصومين - عليهم السلام - وارد شده است ، همين نگهدارى افراد و حفظ نيروهاى مفيد مىباشد . ( تفصيل بيشتر اين بحث را در نكتهء سوم آينده خواهيم گفت . )\r\n( 1 ) تا اينجا ما توانستيم به مفهوم عزلت و نتائج آن اشاره كنيم ، و دانستيم كه مقصود از عزلت ، بركنارى كامل از مسائل اجتماعى و ترك عمل به وظيفهء اسلامى و گوشه‌گيرى نيست ؛ زيرا شركت در مسائل اجتماعى بسيارى از اوقات واجب شرعى و كناره‌گيرى يكى از گناهان است . بلكه مقصود از آن ، بركنارى از كارهائى است كه واجب نيست و احيانا حرام مىباشد . و نيز دانستيم كه عزلت در مواردى كه مطلوبيّت دارد ، خود در برنامه‌ريزيهاى الهى سهمى بسزا داشته و در ايجاد شرائط ظهور شريك است .\r\n( 2 ) و به هر حال ، در هر يك از دو راه عزلت و عمل ، اگر كسى بخواهد فقط يك طرف را بگيرد نادرست است ، بلكه بايد وظيفه و دستور دين ، و اسلام را در مورد هر يك بشناسد ؛ اگر عمل و تلاش اجتماعى واجب و لازم بود ، اقدام كند ؛ و اگر در موردى عزلت و كناره‌گيرى لازم بود ، از كارها بر كنار ماند ، تا با اين رفتار در امتحان خدائى موفّق شده و در حدّ خود شرائط ظهور را آماده سازد .\r\nتا اينجا سخن ما در مورد نكتهء دوم در مقتضاى قواعد عمومى نسبت به جهاد يا عزلت پايان پذيرفت .\r\n( 3 )\r\n\r\nنكتهء سوم : عزلت و جهاد در دورهء غيبت از ديدگاه روايات\r\nبيشتر اخبار و روايات - چنان كه قبلا گفتيم - بر لزوم عزلت و وجوب كناره‌گيرى از مردم ، و رها كردن كارها و گفتگوهاى اجتماعى ، دلالت مىكنند . و در آيندهء ، دربارهء اينكه اين روايات تا چه اندازه با قواعد عموى تطبيق مىكنند بحث خواهيم كرد . اگر توانستيم جهت درستى بيابيم كه بتوان آنها را با آن قواعد تطبيق داد ، در اين صورت به آنها عمل كرده و روايات را مىپذيريم ، و الّا بايد آن روايات مخالف با قواعد را كنار گذاشت . و مخصوصا اگر از نظر سند\r\n\r\n","description":"","footnote":"","page_name":" 413 ","page_number":413},
  {"content":"\r\n\r\nهم قدرى سختگيرى كنيم ، بسيارى از آنها را قبول نخواهيم كرد .\r\nاين اخبار ، دارى مضامين و مفاهيم گوناگونى هستند ، كه از اين نظر به چندين قسم تقسيم مىشوند :\r\n( 1 )\r\n\r\nقسم اوّل : فتنه‌اى كه در آن نشسته بهتر از ايستاده است\r\n1 ) مسلم و بخارى « 17 » در كتاب صحيح خود اين روايت را از رسول خدا - صلّى اللّه عليه و آله - نقل كرده‌اند كه آن حضرت فرموده است :\r\n« به زودى فتنه‌هائى خواهد بود . آن كس از شما كه در آن فتنه‌ها نشسته باشد بهتر است از آن كس كه به پا خيزد ؛ و ايستاده ، بهتر از كسى است كه راه رود ؛ و راه رونده بهتر است از كسى كه تلاش كند و بدود .\r\nآن كس كه خود را با آن فتنه درآويزد ، آن هم او را دربرگيرد ، و اگر كسى پناهگاهى جست به آن پناهگاه برود . »\r\nهم مسلم ، و هم بخارى ، براى اين روايت اسناد زيادى را نقل كرده‌اند .\r\n( 2 ) 2 ) مسلم از آن حضرت روايت كرده است كه :\r\n« به زودى فتنه‌هائى خواهد بود ، و سپس فتنه‌اى ديگر . در آن فتنه‌ها نشسته بهتر از رونده ، و رونده بهتر از دونده به سوى آن است . آگاه باشيد هرگاه آن فتنه فرود آمد و واقع شد ، هر كس شترى دارد به شتر خود بپيوندد ، و آن كس كه گوسفندى دارد به گوسفند خود ، و آن كس كه زمينى دارد به زمين خود مشغول شود . . . » « 18 »\r\nوى براى اين حديث دو سند ذكر كرده است .\r\nديگر صاحبان كتب صحاح نيز اين مضمون را روايت كرده‌اند ، لكن ما چنان كه يادآور شديم ، در مواردى كه روايتى در اين دو صحيح باشد ، به نقل آن از همين دو بسنده مىنمائيم . و البتّه اين مضمون فقط در كتب اهل سنّت وارد شده است ، و در كتب و مصادر شيعهء اماميّه بدين مضمون روايتى را نيافتيم .\r\n( 3 ) دو نظريّه براى فهم و برداشت از اين اخبار وجود دارد ؛ بعد از اينكه مىدانيم گاهى مقصود از فتنه‌ها ، آزمايشات و امتحانات است ، و گاهى نتيجه ناروائى\r\n\r\n\r\n","description":"","footnote":"\r\n( 17 ) صحيح بخارى 9 / 64 ؛ صحيح مسلم 8 / 167 .\r\n( 18 ) صحيح مسلم 8 / 169 .\r\n","page_name":" 414 ","page_number":414},
  {"content":"\r\n\r\nاست كه بر يك امتحان مترتّب مىشود ، همچون كفر و انحراف ، و هر دو از معانى لغوى كلمهء « فتنه » مىباشند كه به معناى اوّل ، اين آيهء قرآنى آمده است :  وَ فَتَنَّاكَ فُتُوناً  « 19 » : يعنى تو را آزمايش كرديم ، آزمايش‌كردنى ؛ و يا اين آيه :  وَ ظَنَّ داوُدُ أَنَّما فَتَنَّاهُ  « 20 » : يعنى داود گمان كرد كه او را آزمايش كرديم .\r\nو بر طبق معناى دوم اين آيه آمده است :  وَ احْذَرْهُمْ أَنْ يَفْتِنُوكَ عَنْ بَعْضِ ما أَنْزَلَ اللَّهُ إِلَيْكَ  « 21 » : يعنى : بپرهيز از آنان كه تو را از آنچه كه بر تو نازل كرديم بازدارند و منحرف بسازند ؛ و يا اين آيهء شريفه :  إِنَّ الَّذِينَ فَتَنُوا الْمُؤْمِنِينَ وَ الْمُؤْمِناتِ ثُمَّ لَمْ يَتُوبُوا فَلَهُمْ عَذابُ جَهَنَّمَ  « 22 » : يعنى : همانا كسانى كه مؤمنين و مؤمنات را منحرف مىكنند و از كار نيك بازمىدارند و سپس توبه نمىكنند ، عذاب جهنّم براى آنها است .\r\n( 1 ) مقصود از اين روايات ، معناى اوّل نيست ، زيرا خلاصى و بركنارى از امتحان خدائى معنائى ندارد ؛ براى اينكه اين تمحيص و امتحان يكى از قوانين كلّى در برنامه‌ريزيهاى خدائى است ، پس خواه ناخواه مقصود از فتنه‌ها همان معناى دوم است كه كفر و انحراف باشد . و بر طبق اين معنى مىتوان براى فهم و معناى اين روايات دو نظريّه و پيشنهاد داد :\r\n( 2 ) نظريّهء اوّل : رسول خدا ، آينده زمان خود را مىنگرد كه فتنه‌ها پديد آمده و انحرافاتى پيش مىآيد ؛ در اين مورد امّت خود را نصيحت مىكند كه از آن فتنه‌ها به دور باشند و گرد آنها نروند ، در مقابل آنها به مخالفت و دشمنى نپردازند ، بلكه به گوشه‌اى پناهنده شده به صحراها بروند ، و از اينكه در آن فتنه داخل شوند بپرهيزند .\r\nاگر اين نظر را درست بدانيم ، خواه ناخواه مطابقت اين معنى با قواعد عمومى ، در مواردى است كه جاى عزلت و كناره‌گيرى باشد و بايد كناره‌گيرى\r\n\r\n\r\n","description":"","footnote":"\r\n( 19 ) طه / 40 .\r\n( 20 ) ص / 24 .\r\n( 21 ) مائده / 49 .\r\n( 22 ) بروج / 10 .\r\n","page_name":" 415 ","page_number":415},
  {"content":"\r\n\r\nكرد ؛ ولى در مواردى كه عمل و تلاش واجب است ، اين روايات مخالف با قواعد است ، زيرا اين روايات اطلاق دارد و دستورى عام و هميشگى مىدهد .\r\n( 1 ) نظريّه دوم : رسول خدا - صلّى اللّه عليه و آله - به خود فتنه‌ها اشاره مىفرمايند با اين عبارت : « ستكون فتنة » ، نه اينكه به زمان وقوع فتنه اشاره كرده باشند - چنان كه نظريّهء اوّل مىگفت - بلكه مىبينيم در اين روايات اسمى از زمان برده نشده است . پس مقصود آن است كه آن كس كه در هنگام برافروختن آتش فتنه نشسته و كار نمىكند ، بهتر است از آن شخصى كه ايستاده و در آن شركت دارد ؛ و آن كس كه ايستاده ، بهتر است از آن كس كه به سوى آن مىرود ، و آن كس كه راه مىرود بهتر است از كسى كه به سوى آن مىدود ؛ زيرا هر چه شركت در فتنه كمتر باشد ، از فضيلت بيشترى برخوردار است .\r\n( 2 ) قواعد عمومى با اين نظريّهء مطابقت بيشترى دارد ، زيرا همكارى و مشاركت در فتنه مستلزم انحراف و تباهى است ، و رسول خدا آن را براى امّت خويش نمىپسندد و امّت را نصيحت مىكند كه از آن به دور باشند ، ( و اين مطلب بسيار روشن است ) .\r\nبا اين معنى و برداشت ، اين روايات از رديف رواياتى كه دستور به عزلت و خانه‌نشينى مىدهند خارج مىشوند ، بلكه دستور به بركنارى از فتنه و انحراف را مىدهند ، نه اينكه دستور بركنارى از اقدام عليه فتنه و انحراف را بدهند . و بلكه ممكن است گفته شود كه اين روايات دليل بر جواز ، بلكه وجوب مخالفت با فتنه مىباشد ؛ زيرا گاهى تنها راه رهائى از فتنه همان قيام عليه آن است ، و طبق دستور رسول خدا ، هر كس هرگونه پناهگاهى براى فرار از فتنه ديد ، بايد به آن پناهنده شود .\r\n( 3 ) براى اين نظريّه ، چندين قرينه در عبارات اين حديث وجود دارد :\r\nقرينهء اوّل : عبارت « من تشرف لها تستشرفه » . مقصود از اين كلمه ، آن است كه هر كس خود را در معرض فتنه قرار دهد ، فتنه‌ها بر او اثر گذاشته و او را به درون خود مىكشانند .\r\nمىگوئى : « تشرفت للشيء » وقتى مشرف بر آن شوى ؛ و نيز « استشرف » :\r\n\r\n","description":"","footnote":"","page_name":" 416 ","page_number":416},
  {"content":"\r\n\r\nيعنى به پا خاست و در مقابل او قرار گرفت . و معلوم است كه بسيارى از مردم داراى بينش و تيزنگرى عميقى نيستند و همين كه مكتب و يا ايده‌اى نو بر آنها عرضه شد ، اذهانشان متوجّه آن شده و درگيرى ذهنى پيدا مىكنند و شكوه و عظمتى براى آن مىبينند ، و در راهى قرار مىگيرند كه آن را تصديق نمايند . و اين حالت انگيزه‌اى براى انحراف آنها مىشود . و امّا آن عملى كه خود شخص و ديگران را از فتنه‌ها حفظ مىكند آن كار و كوشش از مهمترين كارهاى اسلامى است . و بر طبق اين نظريّه ، روايات هيچ‌گاه آن را نفى نكرده‌اند .\r\n( 1 ) قرينهء دوم : كلمهء « السّاعى إليها » ( آن كس كه به سوى آن بشتابد ) . شتاب به سوى فتنه ، متضمّن آن است كه خود را در معرض آن و در مسير آن قرار دهد . و از اين عبارت مىفهميم كه مقصود از قيام و مشى در مسير آن همين است كه خود را در معرض آن قرار دهد . و با اين عبارت ، هيچ منعى و اعتراضى به اينكه كسى بخواهد در مقابل آن جهت‌گيرى كند وجود ندارد .\r\n( 2 ) قرينهء سوم : عبارت « من وجد فيها ملجأ فليعذبه » در اين عبارت ، كلمهء « فى » به معناى « من » است كه گويا چنين فرموده‌اند . آن كس كه از آن فتنه پناهگاهى جست . و به هر حال ، مقصود از اين عبارت ، همين است كه هر كس براى فرار از آن فتنه پناهگاهى جست و توانست آن را از بين ببرد ، انجام دهد ؛ زيرا لازم نيست كه حتما پناهگاه ، پناهگاه مكانى و جايگاهى مخفى به دور باشد ؛ بلكه هرگونه عاملى كه انسان را از فتنه و انحراف نجات دهد و او را دور سازد ، ملجأ و پناهگاه محسوب مىشود . و معلوم است كه ارتباط و پيوند با طرفداران حق و حقيقت و عمل بر طبق دستورات اسلامى ، خود بهترين پناه در مقابل امواج فتنه‌ها و انحرافات مىباشد .\r\n( 3 ) آرى ، اگر راه منحصر به فرد براى نجات از فتنه ، فرار و دورى از آن ، و رفتن به جاى امنى بود ، در اين صورت فرار لازم است ، به اينكه در جايگاه گوسفندان و شتران خود مخفى شود و به آنها بپيوندد ، چنان كه در تعبير روايت بود .\r\nو شايد علّت اينكه اين گونه پناهندگى را مثل زده‌اند ، بدان جهت بوده كه بسيارى از مردم در دوران غيبت كبرى از تعاليم اسلامى بىخبر هستند ، و عمق\r\n\r\n","description":"","footnote":"","page_name":" 417 ","page_number":417},
  {"content":"\r\n\r\nكافى كه بتوانند با الهام از آنها خود را از انحراف نگهدارند در آنها نمىباشد ، لذا آن كس كه بيش از همه ، حفظ و نگهدارى ايمان خود را لازم مىداند ، مىبايست از جامعه كناره‌گيرى كند و گرانبهاترين چيز را در اين راه فدا نمايد ، گرچه لازمهء كناره‌گيرى ، زندگى كردن در كنار آغل گوسفندان باشد . و اين حكمى صحيح و به جا است ، چنان كه در چهارمين صورت از اشكال عزلت متذكر آن شديم .\r\n( 1 ) و اين عبارت ، چنين نمىرساند كه شخصى كه در خود ، توان مقابله با انحرافات را مىبيند ، و مىتواند رو در روى انحرافات بايستد ، بر او هم لازم باشد كه كناره‌گيرى كند . نه ، چنين نيست ، بلكه بر چنين شخصى واجب و لازم است كه دست به كار شود و براى اعلاى كلمهء خدا و استوارى و استقرار مفاهيم اسلامى در جامعهء خود و در جان ديگران برنامه‌ريزى نمايد و بكوشد .\r\n( 2 )\r\n\r\nقسم دوم : عدم مشاركت در قتل\r\nرواياتى كه دلالت بر عدم مشاركت در قتل دارد ، بلكه تحمّل قتل را - گرچه قاتل ظالمى باشد - واجب مىكند :\r\n( 3 ) 1 ) ابن ماجه « 23 » و ابو داوود « 24 » تقريبا با يك لفظ روايت مىكنند ، با اين عبارت كه از ابن ماجه نقل مىكنيم كه ابو ذر مىگويد : به رسول خدا - صلّى اللّه عليه و آله - عرض كردم : آيا دست به شمشير نبرم و گردن آن كس را كه چنين كارى را كرد ، نزنم ؟ حضرت فرمود : تو با اين كارت با مردم شريك گشته‌اى ، و لكن داخل خانه‌ات بشو . گفتم : اى رسول خدا ، اگر دشمن داخل خانه‌ام شد ؟\r\nفرمود : اگر مىترسى برق شمشير چشم تو را خيره كند ، گوشهء عبايت را بر روى صورت خود بينداز و روى خود را بپوشان . او گناه تو و گناه خويش را در بر مىگيرد و از دوزخيان خواهد شد .\r\n( 4 ) 2 ) همين دو نفر « 25 » نيز با لفظى نزديك به هم روايت كرده‌اند - با\r\n\r\n\r\n","description":"","footnote":"\r\n( 23 ) سنن ابن ماجه 2 / 1308 .\r\n( 24 ) سنن ابو داوود 2 / 417 .\r\n( 25 ) سنن ابن ماجه 2 / 1310 ؛ سنن ابو داوود 2 / 416 .\r\n","page_name":" 418 ","page_number":418},
  {"content":"\r\n\r\nاين عبارت كه از ابن ماجه نقل مىكنيم - از رسول خدا - صلّى اللّه عليه و آله - كه دربارهء فتنه‌ها صحبت مىفرمايند :\r\n« كمانهاى خود را بشكنيد ، و زه كمان خود را پاره كنيد ، و شمشيرهاى خود را به سنگ بزنيد . و اگر كسى به خانهء يكى از شما وارد شد ، بايد همچون فرزند بهتر در ميان دو فرزند آدم ( يعنى هابيل ) باشد . »\r\n( 1 ) 3 ) ترمذى « 26 » نيز حديث ديگرى را به همين مضمون نقل كرده است كه مىگويد :\r\n« آيا مىفرمائيد كه اگر به خانه‌ام وارد شد و خواست مرا بكشد چيزى نگويم ؟ حضرت فرمودند : همچون فرزند آدم - عليه السلام - باش . »\r\n( 2 ) در اين احاديث ، اشاراتى روشن به فرمايش خداوند متعال در قرآن مجيد شده است ، آنجا كه فرمايد :\r\n   وَ اتْلُ عَلَيْهِمْ نَبَأَ ابْنَيْ آدَمَ بِالْحَقِّ إِذْ قَرَّبا قُرْباناً فَتُقُبِّلَ مِنْ أَحَدِهِما وَ لَمْ يُتَقَبَّلْ مِنَ الْآخَرِ قالَ لَأَقْتُلَنَّكَ قالَ إِنَّما يَتَقَبَّلُ اللَّهُ مِنَ الْمُتَّقِينَ . لَئِنْ بَسَطْتَ إِلَيَّ يَدَكَ لِتَقْتُلَنِي ما أَنَا بِباسِطٍ يَدِيَ إِلَيْكَ لِأَقْتُلَكَ إِنِّي أَخافُ اللَّهَ رَبَّ الْعالَمِينَ . إِنِّي أُرِيدُ أَنْ تَبُوءَ بِإِثْمِي وَ إِثْمِكَ فَتَكُونَ مِنْ أَصْحابِ النَّارِ وَ ذلِكَ جَزاءُ الظَّالِمِينَ    « 27 » .\r\nما اين مضمون را نه در صحيحين ( مسلم و بخارى ) و نه در روايات اماميّه نديديم .\r\n\r\n\r\n","description":"","footnote":"\r\n( 26 ) صحيح ترمذى 3 / 329 .\r\n( 27 ) مائده / 27 - 29 : و حكايت دو پسر آدم را بحقّ و راستى بر ايشان ( يهود ) بخوان . هنگامى كه قربانى كردند و هر يك كارى را كه به وسيلهء آن به ( رحمت ) خدا نزديك مىشوند ، انجام دادند .\r\nپس قربانى يكى از ايشان قبول و پذيرفته شد و از ديگرى پذيرفته نگرديد . آنكه قربانيش پذيرفته نشد گفت : هرآينه من تو را مىكشم ؛ آنكه قربانيش پذيرفته شد گفت : جز اين نيست كه خدا از پرهيزكاران مىپذيرد . اگر دستت را دراز كنى مرا بكشى ، من به سوى تو دست دراز نمىكنم تا تو را بكشم ؛ زيرا من از خداى پروردگار جهانيان مىترسم . من مىخواهم تو به ( عذاب ) گناه ( كشتن ) من و گناه خودت ( كه به سبب آن قربانيت قبول و پذيرفته نشده ) بازگردى . پس از ياران و همدمان آتش خواهى بود و آن آتش جزاء و سزاى ستمكاران است .\r\n","page_name":" 419 ","page_number":419},
  {"content":"\r\n\r\n( 1 ) آنچه كه به طور عموم مدلول اين روايات است ، آن است كه بعد از رحلت رسول خدا بر اثر انحرافات و فتنه‌ها ، جنگها و خونريزيهائى در داخل جامعهء اسلامى بوقوع مىپيوندد . در چنين موقعيّتى ، وظيفهء يك انسان مسلمان آن است كه در اين درگيريهاى خونين شركت نكرده و به هيچ طرف نرود ، بلكه از آن معركه كناره‌گيرى كند و خانه‌نشينى را برگزيند ؛ حتّى اگر پيكارگران وارد خانهء او شدند ، تسليم شده و مقاومتى از خود نشان ندهد ، و همچون هابيل - كه در مقابل قابيل ايستاد و تسليم شد و دستش را به برادركشى دراز نكرد و خداوند هم او را به سبب اين عملش ستود - او هم تسليم شود .\r\n( 2 ) حال ما از آنجائى كه اين مضامين با ضروريّات اسلامى سازگار نيست ، مىبايست اين گونه برداشتها را كنار بگذاريم و نپذيريم ؛ زيرا وقتى در يك جامعهء اسلامى بين دو گروه جنگى پيش مىآيد ، وضعيّت يك فرد مسلمان در مقابل اين پديده اجتماعى ، از نظر عمل به دستورات دينى از يكى از دو حالت بيرون نيست :\r\n( 3 ) اوّل : مىداند كه يكى از اين دو گروه بر حقّ ، و ديگرى بر باطل است ؛ مثل جائى كه سرپرست شرعى و اسلامى جامعه ، با گروهى محارب و سركش كه بر او طغيان كرده‌اند ، مىجنگد . در اين موقع ، بر هر مكلّفى واجب است كه جانب حق را بگيرد و به كمك او بشتابد و با باطل مبارزه كند ؛ بر طبق فرمايش خداوند در قرآن مجيد كه مىفرمايد :\r\n وَ إِنْ طائِفَتانِ مِنَ الْمُؤْمِنِينَ اقْتَتَلُوا فَأَصْلِحُوا بَيْنَهُما فَإِنْ بَغَتْ إِحْداهُما عَلَى الْأُخْرى فَقاتِلُوا الَّتِي تَبْغِي حَتَّى تَفِيءَ إِلى أَمْرِ اللَّهِ  « 28 » .\r\nو « بغى » در صورتى صادق است كه يكى از دو طرف جنگجو ، هدفى باطل داشته باشد ، و از ضروريّات شرع و عقل آن است كه با باطل جنگيده شود و حق يارى گردد .\r\n( 4 ) دوم : آنكه فرد مىداند كه حق با هيچ يك نيست ، و هر دو به سوى باطل\r\n\r\n\r\n","description":"","footnote":"\r\n( 28 ) حجرات / 10 : و اگر دو گروه از مؤمنين با يكديگر مقاتله نموده و جنگيدند ، پس ميان ايشان صلح و آشتى دهيد . پس اگر يكى از آن دو گروه بر گروه ديگر سركشى نمايند ، پس با آن گروهى كه تعدى و سركشى مىكنند پيكار نمائيد تا به سوى امر و فرمان خدا بازگردند .\r\n","page_name":" 420 ","page_number":420},
  {"content":"\r\n\r\nمىروند و اهدافى غير اسلامى دارند ، و يا اينكه در اين مورد يقين ندارد و احتمال آن را مىدهد . در اين صورت يارى هيچ‌يك بر او جايز نيست ؛ زيرا اگر به يارى هر كدام برود ، يا يقين به خلاف دارد ، و يا احتمال خلاف و عمل حرام را مىدهد .\r\n( 1 ) اگر اين روايات بر وجوب كناره‌گيرى از هر دو گروه درگير در چنين مواردى دلالت كند ، سخنى درست و كارى صحيح است ، و شايد هم مقصود رسول خدا - صلّى اللّه عليه و آله - همين بوده است كه فرموده است : « در اين صورت تو هم با مردم شريك شده‌اى » يعنى در باطل و انحراف آنها شريك گشته‌اى ، لكن عموميّت مفهوم روايات ، شامل گروه اوّل هم مىشود كه در اين صورت قابل قبول نخواهد بود .\r\n( 2 ) همانطور كه دستور به تحمّل قتل را ، در صورتى كه وارد خانه‌اش بشوند ، نيز نمىشود پذيرفت ، زيرا با ضرورت عقل و شرع - كه دستور دفاع از جان را مىدهند و مىگويند اگر كسى تسليم قتل شود در حقيقت خود قاتل خويشتن است - مخالف است ، كه در اين صورت آن شخص در گناه قاتل نيز شريك است ، نه اينكه قاتل ، دو گناه را متحمّل شود ، بلكه هر دو مشمول فرمايش خداوند متعال در قرآن مجيد مىشوند كه مىفرمايد :  وَ مَنْ يَقْتُلْ مُؤْمِناً مُتَعَمِّداً فَجَزاؤُهُ جَهَنَّمُ خالِداً فِيها وَ غَضِبَ اللَّهُ عَلَيْهِ وَ لَعَنَهُ وَ أَعَدَّ لَهُ عَذاباً عَظِيماً  « 29 » زيرا كه قاتل مباشر قتل است ، و مقتول هم ، خود وسيلهء قتل خود شده است .\r\n( 3 ) ممكن است چنين به ذهن برسد كه وقتى يك فرد كاملا بدون سلاح باشد ، دفاع براى او امكان ندارد ؛ و در آن صورت تحمّل قتل براى او كارى منطقى و درست است ؛ زيرا چاره‌اى جز آن ندارد .\r\nپاسخ آن است كه اين سخن نسبت به كسى كه بدون سلاح باشد درست است ؛ لكن روايات ، تنها او را نمىگويد ، زيرا افراد ديگرى را نيز شامل مىشود ، چون دستور مىدهد : كمانهاى خود را بشكنيد ، و زه‌هاى كمان خود را\r\n\r\n\r\n","description":"","footnote":"\r\n( 29 ) نساء / 93 : و كسى كه مؤمنى را عمدا و از روى قصد بكشد ، سزاى او دوزخ است كه هميشه در آن ماندگار است . و خدا بر او خشم و لعن و نفرين كرده و براى او عذاب و شكنجه بزرگ آماده ساخته است .\r\n","page_name":" 421 ","page_number":421},
  {"content":"\r\n\r\nپاره كنيد ، و شمشيرها را بر سنگ بزنيد . خواه ناخواه وقتى اسلحه‌هايشان را از بين بردند ، بايد تن به مرگ دهند . و اين مطلبى است كه در شرع و هم از نظر عقل ناپسند است ، و يقين داريم كه رسول خدا چنين دستورى نمىدهند .\r\n( 1 ) و امّا رواياتى كه هم در كتب شيعه و هم در كتب اهل سنّت وارد شده است كه هرگاه دو گروه از مسلمين به روى يكديگر شمشير بكشند ، قاتل و مقتول هر دو در آتش مىباشند ؛ اين روايات مخصوص جائى است كه يك گروه در حال دفاع از خود نباشد ، زيرا در اين صورت هر كس حق دارد از جان و مال خود دفاع كند ، و جنگ دفاعى به ضرورت عقل و شرع جنگى عادلانه است ، و از همين جا درستى كار هابيل را مىفهميم ؛ زيرا آيهء قرآن دلالتى بر اين ندارد كه او از خود دفاع نكرده است ، اگر چه نيّت كشتن برادر را نداشته است ، لكن از خود دفاع كرده و برادرش با نيرومندى بيشتر از او ، او را كشت ؛ بر خلاف مضمونى كه از ظاهر اين روايات به دست مىآيد كه اصلا بايد تسليم شد و هيچ كارى را نكرد .\r\nبنابراين راهى براى پذيرش اين گروه از روايات وجود ندارد ؛ بويژه با توجه به اصل سختگيرى سندى .\r\n( 2 ) و ما را همين اندازه كافى است كه بدانيم بسيارى از روايات و اخبار به سود طبقهء حاكمه جعل شده و به نفع آنهائى بوده كه مىخواسته‌اند تمام كارهاى خود را شرعى قلمداد كنند ، و به هر صورت شده از قيام و دفاع مردم جلوگيرى نمايند تا اوضاع بر وفق مرادشان گردد و خاطرشان از همه جا جمع باشد ؛ و لذا اين گونه اخبار و روايات در آن زمانها بسيار جعل و نقل مىشده است .\r\n( 3 )\r\n\r\nقسم سوم : دستور خانه‌نشينى\r\n1 ) بدين مضمون روايتى را در دو كتاب صحيح نيافتيم ، لكن ابو داوود « 30 » در ضمن حديثى كه دربارهء فتنه‌ها از رسول خدا نقل كرده است اين جمله را آورده است كه گفتند : پس چه دستورى به ما مىدهيد ؟ حضرت پاسخ دادند :\r\n« پلاسهاى ( زيرفرشيهاى ) خانهء خود باشيد . ( يعنى خانه‌نشين گرديد . ) »\r\n\r\n\r\n","description":"","footnote":"\r\n( 30 ) سنن ابو داوود 2 / 417 .\r\n","page_name":" 422 ","page_number":422},
  {"content":"\r\n\r\n( 1 ) 2 ) ابن ماجه « 31 » از رسول خدا روايت كرده است كه فرمود :\r\n« به زودى فتنه‌اى و جدائى و اختلافى خواهد بود . هرگاه چنين شد شمشيرت را به كوه احد ببر و بر كوه بزن تا تكّه‌تكّه شود ، و سپس در خانه‌ات بنشين ؛ تا اينكه يا دستى خطا كار بيايدت ، و يا مرگى برسد كه كارت را به پايان رساند . »\r\nسند اين حديث را ابن ماجه صحيح دانسته است .\r\n( 2 ) 3 ) صدوق در كتاب كمال الدين « 32 » از حضرت باقر - عليه السلام - روايت كرده است كه راوى از آن حضرت مىپرسد : بهترين كارى كه يك مؤمن در اين زمان ( زمان غيبت ) مىتواند انجام دهد ، چه كارى است ؟ حضرت مىفرمايند :\r\nنگهدارى زبان و خانه‌نشينى .\r\n( 3 ) 4 ) نعمانى در كتاب غيبت « 33 » از حضرت باقر - عليه السلام - روايت كرده است :\r\n« و هرگاه چنين بود ، پس زير فرشهاى خانهء خود باشيد . ( يعنى خانه‌نشين گرديد . ) »\r\n( 4 ) 5 ) شيخ طوسى در كتاب غيبت « 34 » از حضرت صادق - عليه السلام - روايت كرده است كه آن حضرت فرمود :\r\n« هرگاه چنين بود ، پس ملازم زيرفرشيهاى خانهء خود باشيد ( يعنى خانه‌نشينى اختيار كنيد ) تا آن پاكيزهء فرزند پاكيزه ، صاحب غيبت ، آشكار شود . »\r\nمقصود از اين روايت ، همچون روايات پيشين ، خانه‌نشينى است . گفته مىشود : « حلس و تحلّس بالمكان » يعنى چسبيد به آن . و گفته مىشود : « فلان حلس بيته » يعنى چسبيده به خانهء خود و جدا نمىشود .\r\n( 5 ) احد ( در روايت ابن ماجه ) همان كوه معروف نزديك مدينهء منوّره است ،\r\n\r\n\r\n","description":"","footnote":"\r\n( 31 ) سنن ابن ماجه 2 / 1310 .\r\n( 32 ) كمال الدين / 330 .\r\n( 33 ) غيبت نعمانى / 263 .\r\n( 34 ) غيبت شيخ طوسى / 103 .\r\n","page_name":" 423 ","page_number":423},
  {"content":"\r\n\r\nو مقصود از زدن به كوه ، آن است كه شمشيرت را بشكن و از بين ببر .\r\n( 1 ) پس مقصود از اين روايات ، آن است كه از جامعه‌اى كه فتنه و آشوب سراسر آن را گرفته است ، بايد كناره‌گيرى كرد . عموميّتى كه در اين روايات مىباشد ، شامل جائى مىشود كه يك فرد بتواند وارد آن جامعه شود و آن را اصلاح كند ، و حال آنكه كناره‌گيرى براى چنين فردى بر خلاف حكم شرعى و اصول كليّهء اسلامى است ، مگر اينكه از مواردى باشد كه عزلت و كناره‌گيرى براى او هم جايز باشد ، مثل اينكه بترسد كه اگر وارد اين معركه شود ، انحراف و لغزش در دينش مىافتد كه در اين صورت براى او اشكالى ندارد .\r\n( 2 )\r\n\r\nقسم چهارم : فرار از فتنه‌ها\r\nبخارى در دو جا از كتاب صحيح « 35 » ، از ابو سعيد خدرى از حضرت رسول - صلّى اللّه عليه و آله - روايت كرده است :\r\n« زمانى براى مردم پيش خواهد آمد كه بهترين مال هر كس گوسفند باشد كه براى چرانيدن آنها به بالاى قلّه‌هاى كوه و مراتع سرسبز و جاهاى بارانى مىرود و دينش را از فتنه‌ها سالم نگاه مىدارد . »\r\nاين روايت را ابو داوود « 36 » و ابن ماجه « 37 » نيز به همين عبارت نقل كرده‌اند .\r\n( 3 ) ابن ماجه روايتى ديگر را با اين عبارت نقل كرده است « 38 » :\r\n« فتنه‌هائى خواهد بود و بر درهاى آن خوانندگان و دعوت كنندگان به سوى آتش ، اگر بميرى در حالى كه ريشهء درختان را به دندان گرفته‌اى ، بهتر است از اينكه دنباله‌رو اينان باشى . »\r\nاين روايات ، گرچه با مفهوم گسترده‌اى كه دارند با قواعد عمومى مخالف مىباشند ، ولى به هر حال مىتوان آنها را مربوط به مواردى دانست كه قبلا هم گفته بوديم ، كه همان موارد وجوب عزلت و كناره‌گيرى از جامعه باشد . لكن\r\n\r\n\r\n","description":"","footnote":"\r\n( 35 ) صحيح بخارى 8 / 129 ، و 9 / 66 .\r\n( 36 ) سنن ابو داوود 2 / 418 .\r\n( 37 ) سنن ابن ماجه 2 / 1317 .\r\n( 38 ) سنن ابن ماجه 2 / 1318 ؛ صحيح مسلم 6 / 20 .\r\n","page_name":" 424 ","page_number":424},
  {"content":"\r\n\r\nدر مواردى كه عزلت و كناره‌گيرى حرام است ؛ بايد در متن جامعه زندگى كرد و به كارهاى اجتماعى پرداخت .\r\n( 1 ) در همين گونه روايات ، جملات و عباراتى ديگر نيز آمده است كه جهاد را در همين شرايط لازم دانسته ، و در عين حال كه نصيحت به فرار از فتنه‌ها مىكند ، وادار به جهاد نيز مىنمايد ، و وجوب فرار را مربوط به كسانى مىداند كه نتوانند جهاد كنند و از آن عاجز باشند ، و جهاد در مرتبهء جلوتر قرار دارد ، چنان كه از نظر قواعد عمومى نيز صحيح همين است .\r\n( 2 ) ابن ماجه « 39 » روايت كرده است كه حضرت رسول فرموده است :\r\n« بهترين طرز زندگى مردم ، آن است كه يك شخص افسار اسبش را در راه خدا به دست گيرد و بر پشت او بجهد و شتابان بتازد ؛ از هر جا فريادى شنيد و در هر گوشه‌اى اضطرابى مشاهده كرد ، به سوى آنجا بشتابد و در پى مرگ يا كشته شدن ( در راه خدا ) باشد . و يا شخصى در بالاى كوه و يا درّه‌اى از همين كوه و درّه‌ها به دنبال گوسفندانش باشد و به نماز بايستد و زكاتش را بدهد و خدايش را بپرستد تا آن لحظه كه مرگش برسد . اين دو گروه از مردم ، هميشه در حال خير و خوبى هستند . »\r\n( 3 ) و همو نيز « 40 » از ابو سعيد خدرى روايت كرده است كه مردى به حضور رسول خدا آمد و گفت : كدام يك از مردم برتر و بهترند ؟ حضرت فرمود : مردى كه در راه خدا با جان و مالش پيكار كند و بكوشد . پرسيد : بعد چه كسى ؟ فرمود :\r\nمردى كه در درون درّه‌ها به عبادت خدا بپردازد و مردم را از شرّ و آفت خود حفظ كند و آسيبش به كسى نرسد .\r\nترمذى « 41 » نيز حديث ديگرى را به همين مضمون نقل كرده است .\r\n( 4 ) بنابراين در دورهء فتنه و آشوب ، تكليف و وظيفهء دينى به دو دستور تقسيم مىشود كه ديگر شقّ سومى ندارد ؛ آن كس كه از دينش آگاهى دارد و وظائفش را\r\n\r\n\r\n","description":"","footnote":"\r\n( 39 ) سنن ابن ماجه 2 / 1316 .\r\n( 40 ) سنن ابن ماجه 2 / 1317 .\r\n( 41 ) صحيح ترمذى 3 / 320 .\r\n","page_name":" 425 ","page_number":425},
  {"content":"\r\n\r\nمىشناسد ، يا توانائى پيكار و مبارزه و جهاد را دارد و مىتواند كژيها را راست و از انحرافات و مفاسد جلوگيرى كند ، و يا اينكه قادر بر اين كار نيست .\r\n( 1 ) اگر توانائى داشت و توانست كه جهاد كند ، بر او واجب و لازم است ؛ ولى اگر نتوانست ، در اين صورت بهتر است كه از جامعه دورى گزيند ، و گوسفندان خود را بردارد و در كوهستانها زندگى كند و از فتنه‌ها و آشوبها به دور باشد . و امّا اگر بخواهد با همان انسانهاى منحرف همنشين باشد ، و خود از اراده و ايمانى محكم برخوردار نباشد ، خواه ناخواه آينده‌اى روشن نخواهد داشت و كارش به جايى مىرسد كه نه در دنيا خوشبخت و نه در آخرت سعادتمند است ، چنان كه زندگى امروز اكثر مردم را مىبينيم .\r\n( 2 )\r\n\r\nقسم پنجم : فرمان به صبر و پايدارى\r\nدر اين روايات به صبر و استقامت دستور داده شده و دشوارى آن براى مؤمن خالص در ميان جامعه منحرف بيان شده است :\r\n( 3 ) 1 ) مسلم و بخارى « 42 » از ابن عبّاس نقل كرده‌اند كه رسول خدا - صلّى اللّه عليه و آله - فرموده است :\r\n« هر كس از فرمانرواى خود چيزى ناپسند ببيند ، بر آن صبر و پايدارى كند . زيرا هر كس از جامعه خود كنار بكشد و به اندازهء يك وجب جدا شود و در اين حال بميرد ، نمرده است مگر همچون مردگان جاهليّت . »\r\nدر عبارتى كه مسلم نقل كرده است چنين آمده است : « پس مرده‌اى از جاهليّت است . »\r\n( 4 ) 2 ) همين دو نفر « 43 » از رسول خدا - صلّى اللّه عليه و آله - روايت كرده‌اند كه :\r\n« شما بعد از من خودكامگىاى را خواهيد ديد . صبر كنيد و پايدار باشيد تا وقتى مرا ملاقات كنيد . »\r\n( در نسخهء كتاب مسلم آمده است : تا اينكه مرا بر لب حوض ملاقات كنيد . )\r\n\r\n\r\n","description":"","footnote":"\r\n( 42 ) صحيح بخارى 9 / 59 ؛ صحيح مسلم 6 / 21 .\r\n( 43 ) صحيح بخارى 9 / 60 ؛ صحيح مسلم 6 / 19 .\r\n","page_name":" 426 ","page_number":426},
  {"content":"\r\n\r\n( 1 ) 3 ) مسلم « 44 » از حذيفه يمانى ، در ضمن گفتگوئى كه با رسول خدا - صلوات اللّه عليه و آله - داشته است ، نقل مىكند كه رسول خدا فرمود : بعد از من پيشوايانى خواهند بود كه به راه و روش من رفتار نخواهند كرد . و به زودى در بين آنها مردانى به به پا خواهند خاست كه دلهايشان دل شيطان در اندام انسانى است . حذيفه گويد : عرض كردم : اى رسول خدا ، اگر چنين زمانه‌اى را درك كردم ، چه كنم ؟ فرمود : به فرمان فرمانروا گوش فرا مىدهى و اطاعت مىكنى ، و اگر به پشتت زد و مالت را گرفت ، گوش بده و اطاعت كن .\r\n( 2 ) ديگر كتب صحاح نيز همين مضمون را نقل كرده‌اند ، ولى ما به همان مقدار كه دو كتاب صحيح مسلم و بخارى روايت كرده‌اند بسنده كرديم .\r\nاينها بود اخبارى كه دلالت بر صبر و پايدارى مىكردند ، و امّا اخبار و رواياتى كه گوياى مشكلات صبر و دشوارى آن مىباشند عبارتند از :\r\n( 3 ) 1 ) ابو داوود از مقداد بن اسود « 45 » روايت كرده است كه وى مىگويد : به خدا سوگند از رسول خدا - صلّى اللّه عليه و آله - شنيدم كه مىفرمود :\r\n« خوشبخت كسى است كه از فتنه‌ها دورى گزيند . خوشبخت كسى است كه از فتنه‌ها دورى گزيند . خوشبخت كسى است كه از فتنه‌ها دورى گزيند . و كسى كه مبتلا گردد و صبر كند و پايدارى نمايد ؛ واى به حال او ، ( يعنى چه قدر سخت و دشوار است . ) »\r\n( 4 ) 2 ) نعمانى در كتاب غيبت « 46 » از حضرت باقر - عليه السلام - روايت كرده است كه حضرت فرمود :\r\n« نه به خدا سوگند ، آنچه كه به سويش گردن دراز كرده و چشم به راه آن هستيد ، نخواهد آمد مگر بعد از نوميدى . »\r\n( 5 ) 3 ) در حديث ديگرى از آن حضرت « 47 » دربارهء شرور و بديهائى كه پيش از ظهور حضرت بقيّة اللّه به مردم مىرسد ، روايت كرده است كه :\r\n\r\n\r\n","description":"","footnote":"\r\n( 44 ) صحيح مسلم 6 / 20 .\r\n( 45 ) سنن ابو داوود 2 / 417 .\r\n( 46 ) غيبت نعمانى / 209 .\r\n( 47 ) غيبت نعمانى / 235 .\r\n","page_name":" 427 ","page_number":427},
  {"content":"\r\n\r\n« خروج و ظهور حضرت به هنگام نوميدى و يأس است . »\r\n( 1 ) 4 ) صدوق در كمال الدين « 48 » از منصور ، و او از حضرت صادق - عليه السلام - روايت كرده كه حضرت به او فرمود :\r\n« اى منصور ، اين كار انجام نخواهد شد و نخواهد آمد ، مگر بعد از نوميدى . »\r\n( 2 ) 5 ) ابن ماجه « 49 » از حضرت رسول - صلّى اللّه عليه و آله - روايت كرده است :\r\n« تا آنجا كه بخل و كينه‌توزى را مطاع ، و هوى و هوس را پيروى شده ، و دنيا را ترجيح داده شده و غرور و شگفتى هر كسى را از آرا و انديشه‌هاى خود ديدى ، و مشاهده كردى كه مردم دنبال چيزى هستند كه با ديانت تو سازگار نيست ، در اين صورت به آنچه كه مخصوص تو است ، پاى بر جا و ملتزم باش ، كه در وراء شما روزگارى است كه صبر و پايدارى در آن همچون نگهدارى آتش در دست است . »\r\n( 3 ) 6 ) ترمذى « 50 » از انس بن مالك روايت كرده است ، كه رسول خدا فرمود :\r\n« بر مردم زمانى خواهد آمد ، كه آن كس كه بر دينش پايدار است ، همچون كسى است كه آتش در دست گرفته است . »\r\n( 4 ) دربارهء اين گونه اخبار ، در ضمن دو امر به بررسى مىپردازيم :\r\nامر اوّل : امر به صبر در مقابل فرمانرواى جابر و منحرف و تحمّل مظالم و ناروائيهاى او با قواعد كلّى اسلامى سازگار نيست ، و چنين و اخبارى را نمىتوان پذيرفت ، زيرا هم از جهت صدور ، و هم از جهت دلالت و محتوى ، مخدوش مىباشند .\r\nامّا از جهت صدور ، بدان جهت كه بيشتر اين گونه روايات در مسير منافع طبقهء حاكم بر جامعهء اسلامى - كه خون و مال مسلمين را بر خود روا كرده بودند -\r\n\r\n\r\n","description":"","footnote":"\r\n( 48 ) كمال الدين / 346 .\r\n( 49 ) سنن ابن ماجه 2 / 1331 .\r\n( 50 ) صحيح ترمذى 3 / 359 .\r\n","page_name":" 428 ","page_number":428},
  {"content":"\r\n\r\nصادر شده است ، چون به طور واضح و روشن ، اين روايات دستور مىدهد كه هيچ‌گونه عكس العملى در مقابل ستمكاران نبايد از خود نشان داد و فقط بايد صبر كرد و هيچ نگفت ، و اين دستورات را هم به رسول خدا - صلّى اللّه عليه و آله - نسبت مىدهند .\r\n( 1 ) اگر كسى بگويد : چطور مىشود اين روايات ساختگى باشد ، با اينكه در ضمن همين روايات ، حكومتها را جابر و فاسد برشمرده‌اند و به آنها هم نيز طعنه‌اى زده شده است ؟\r\nمىگويم : از سه ديدگاه ، بين اين دو منافاتى نيست :\r\n( 2 ) ديدگاه اوّل : اينكه توصيف حكومتها به جور و ستم ، از رسول خدا - صلّى اللّه عليه و آله - صادر شده ، و چون نمىتوانستند صدور اين فرمايشات را از رسول خدا منكر شوند ، در دنبالهء آن روايات ، اين مطلب را فرمودند كه مىبايست از همين فرمانروايان ظالم و جابر اطاعت شود . بنابراين قسمتى از روايت درست ، و قسمت ديگر ساختگى مىباشند . ( آنچه بيشتر به آن گمان برده مىشود همين است ) .\r\n( 3 ) ديدگاه دوم : در اين روايات ، حكومتها توانستند روشن‌ترين چهرهء ظلم را مجسم سازند : « اگر به پشت تو تازيانه زد و مالت را گرفت » ، و در عين حال اطاعت و حرف شنوائى از آنان در همين صورت واجب و لازم است ، تا چه رسد به جائى كه ظلم و ستم كمتر و سبك‌تر باشد ، كه در آن صورت اطاعت و فرمانبردارى لازم‌تر و واجب‌تر است . بنابراين ظلم به هر شكلى و كيفيتى باشد ، اطاعت از آن حاكم ظالم ، واجب و لازم است .\r\n( 4 ) ديدگاه سوم : در قرون بعد از صدر اسلام ظلم و ستم كاملا روشن و واضح بود ، به طورى كه امكان ترديد و مناقشه در آن وجود نداشت . و لذا مطرح شدن اين روايات در مورد ظلم حكومتها مطلب پنهانى را آشكار نمىكرد ، و غرض آنان از نشر اين روايات اين بود كه فرمان اطاعت از خود را به پيامبر خدا - صلّى اللّه عليه و آله - منسوب سازند .\r\n( 5 ) و امّا اشكال و خدشه در دلالت اين روايات ، از اين جهت است كه اين\r\n\r\n","description":"","footnote":"","page_name":" 429 ","page_number":429},
  {"content":"\r\n\r\nروايات ، با روايات ديگرى كه در صحيح مسلم و بخارى نقل شده - و با مضامين اين روايات مخالف است - تعارض دارد . و از آنجا كه آن روايات ، با قواعد اسلامى ، بيشتر موافق و مطابق است ، مىبايست آنها را مورد عمل قرار دهيم :\r\n( 1 ) 1 ) مسلم و بخارى « 51 » حديثى را با لفظى نزديك به هم نقل كرده‌اند كه ما عبارتى را كه بخارى نقل كرده است مىآوريم :\r\nعبد اللّه بن عمر از حضرت رسول - صلّى اللّه عليه و آله - روايت مىكند كه آن حضرت فرمود :\r\n« بر انسان مسلمان ، اطاعت و فرمانبردارى در آنچه دوست و يا ناخوش دارد ، تا جايى لازم است ، كه مأمور انجام معصيت نشود . و هرگاه دستور معصيت به او دادند ، در آن صورت ديگر نبايد اطاعت كند و فرمان ببرد . »\r\n( 2 ) 2 ) مسلم « 52 » از حضرت رسول روايت كرده است كه :\r\n« اطاعت و پيروى ، در مورد كار معروف و نيك است . »\r\n( 3 ) 3 ) و نيز روايت كرده است « 53 » از عبد اللّه بن عمرو بن العاص در ضمن حديثى كه از معاويه نقل مىكند كه او گويد : حضرت ساعتى درنگ كرد و سپس فرمود :\r\n« در اطاعت خدا از او اطاعت ، و در معصيت خدا با او نافرمانى نما . »\r\nو ديگر احاديثى كه در اين مورد آمده است .\r\nبا وجود اين روايات ، مىتوانيم آن روايات صبر و پايدارى را مربوط به جائى بدانيم كه حاكم دستور به معصيت خدا ندهد ، و يا قانونى انحرافى وضع ننمايد ، و يا عقيده و انديشه‌اى باطل را رواج ندهد ؛ كه اگر اين كارها را كرد ، ديگر اطاعت او بر انسان لازم نيست .\r\n( 4 ) در قواعد علم اصول ، بديهى است كه عام را بر خاص ، و مطلق را بايد بر مقيد حمل كنيم ، و بدين صورت بين دو روايت جمع نمائيم ، لكن اين تقييد\r\n\r\n\r\n","description":"","footnote":"\r\n( 51 ) صحيح بخارى 9 / 78 ؛ صحيح مسلم 6 / 15 .\r\n( 52 ) صحيح مسلم 6 / 16 .\r\n( 53 ) صحيح مسلم 6 / 18 .\r\n","page_name":" 430 ","page_number":430},
  {"content":"\r\n\r\nفرمانبردارى از حكومت باطله را در صورتى كه دستور به اطاعت خدا بدهد واجب مىداند ، و حال اينكه از نظر اسلامى درست نيست ؛ زيرا وجوب طاعت ، مخصوص حاكم شرعى عادل است و لذا بايد بعضى از اخبار گذشته را بر اين مطلب حمل نمود ، و آن رواياتى را كه با قواعد كلّى ناسازگار است ، كنار نهاد .\r\n( 1 ) و امّا اخبار و رواياتى كه گوياى دشوارى صبر و پايدارى در محيط فتنه و آشوب بود ، آنها مطلبى صحيح و درست را مىگفتند ؛ زيرا چه تصورى مىشود دربارهء انسانى راستگو در ميان جمعى دروغگو ، و فردى امين و درستكار در بين جمعى خائن و متجاوز داشت . حال مؤمن در بين انسانهاى منحرف آنچنان است ، و اين خود يكى از موارد تمحيص و آزمايش الهى در دوران غيبت كبرى مىباشد .\r\n( 2 ) امر دوم : اخبارى كه دلالت بر وجود يأس و نوميدى مىكرد ، مضمونى درست و مطابق با قاعده داشت ، زيرا طولانى شدن دوران غيبت ، خود يكى از حلقه‌هاى زنجير آزمايش الهى است ؛ چون در آن دوره ظلم و ستم فزونى مىيابد و شكوه ستمكاران ، بيچارگان ، و مظلومان را در خود فرو مىبرد ، و فكر مىكنند كه اين زندگى نكبت‌بار ، سرنوشتى حتمى و جاويدان براى آنها خواهد بود ، و از اين جهت دچار يأس و نوميدى مىشوند . همان‌گونه كه ادامه غيبت حضرت نيز از روى شكّ و انكار اشخاص مادّى ، پرده بر خواهد داشت و ترديدهاى درونى را آشكار خواهد ساخت .\r\nوقتى مىبينيم اكثريّت مردم ، دچار ضعف اراده هستند و جامعهء انسانى از همين اشخاص تشكيل مىشود و همينها هستند كه نتوانسته‌اند از امتحان خدا موفّق و پيروز بيرون آيند ، خواه ناخواه چهرهء حاكم بر اين جامعه يأس و نوميدى خواهد بود ، به همان‌گونه كه اين روايات گوياى آن بودند .\r\n( 3 )\r\n\r\nقسم ششم : دستور نگهدارى زبان در فتنه‌ها\r\n1 ) در روايتى كه صدوق در كمال الدين از امام باقر - عليه السلام - روايت كرده بود ، ديديم كه حضرت بهترين روشى را كه ممكن است يك مؤمن در زمان غيبت در پيش گيرد ، حفظ زبان و خانه‌نشينى دانستند .\r\n\r\n","description":"","footnote":"","page_name":" 431 ","page_number":431},
  {"content":"\r\n\r\n( 1 ) 2 ) ابو داوود « 54 » از حضرت رسول - صلوات اللّه عليه و آله - روايت كرده است كه فرمود :\r\n« به زودى فتنه‌اى كر و گنگ و كور به وجود خواهد آمد . هر كس خود را در معرض آن قرار دهد ، گرفتارش مىشود . و دخالت در آن از طريق زبان ، همچون وارد شدن با شمشير است . »\r\n( 2 ) 3 ) ترمذى « 55 » روايت كرده است كه :\r\n« فتنه‌اى پيش خواهد آمد كه در آن ، زبان از شمشير برّانتر و سخت‌تر است . »\r\n( 3 ) 4 ) ابن ماجه « 56 » نيز اين حديث و حديث قبلى را از عبد اللّه بن عمر ، از رسول خدا - صلّى اللّه عليه و آله - نقل كرده است .\r\n( 4 ) 5 ) روايت ديگرى را ابن ماجه « 57 » از حضرت رسول - صلّى اللّه عليه و آله - نقل كرده است كه :\r\n« حذر كنيد از فتنه‌ها ؛ كه زبان در آنها همچون شمشير كار مىكند . »\r\n( 5 ) در بررسى و فهم معنا و مقصود از اين روايات ، دو نظريّه است :\r\nنظريّهء اوّل : مقصود ، خوددارى از صحبت كردن در دوران فتنه مىباشد ؛ چه در توجيه و تعريف از فتنه ، و چه در مخالفت و تضادّ با آن ، كه بخواهد از نفوذ و پيشرفت آن جلوگيرى كند و نگذارد آسيبش به كسى برسد . اطلاق و عموميّت مفاهيم اين روايات گوياى همين مطلب است ؛ مخصوصا در روايت اوّل .\r\nاين مفهوم عام را بايد با مقتضاى قواعد سنجيد و آنها را قيدى براى اين اطلاقات دانست ؛ چون مقتضاى قواعد عمومى آن بود كه عزلت و كناره‌گيرى در همه جا خوب نيست ، گاهى جايز ، و گاهى حرام است .\r\nبنابراين ، وجوب سكوت در مواردى است كه در مسير دامن زدن به فتنه\r\n\r\n\r\n","description":"","footnote":"\r\n( 54 ) سنن ابو داوود 2 / 417 .\r\n( 55 ) صحيح ترمذى 3 / 320 .\r\n( 56 ) سنن ابن ماجه 2 / 1312 .\r\n( 57 ) سنن ابن ماجه 2 / 1312 .\r\n","page_name":" 432 ","page_number":432},
  {"content":"\r\n\r\nباشد ، ولى در مواردى كه در مخالفت با فتنه و براى از بين بردن آن باشد ، اين روايات نسبت به آنها ساكت است و بايد حكم آن را از ادلّهء اسلامى ديگر به دست آورد .\r\n( 1 ) نظريّهء دوم : وجوب نگهدارى زبان از اينكه در فتنه شركت جويد . زيرا اگر انسان بخواهد با زبان خود مشاركت در فتنه و آشوب كند ، بدترين شكل انحراف را مرتكب شده است و به ناچار در امتحان و آزمايش خدائى مردود شناخته مىشود . و با اين وظيفه ، ديگر وظائف اجتماعى كه شركت قولى و عملى در از بين بردن فتنه‌ها و كم كردن آثار و پىآمدهاى زيانبار آنها و درگيرى رو در رو با آنها باشد ، به جاى خود باقى است و طبق قواعد عمومى اسلامى ، واجب و لازم مىباشد ، و اين روايات آنها را نفى نمىكند ، ( 2 ) دو قرينه ، اين نظريّه را تأييد مىكند :\r\nقرينهء اوّل : تشبيه زبان به شمشير در متن روايات ، زيرا معلوم است كه دست به شمشير بردن به شكل ناروا و حرام در دوران فتنه ، در جائى است كه موجب تأييد و پابرجا كردن فتنه باشد ، نه در جائى كه با اجتماع شرايط لازمه‌اش موجب از بين رفتن آن بشود . و در اين صورت به كار بردن زبان به صورت حرام ، مخصوص جائى است كه موجب تأييد و تشديد فتنه باشد . و شايد مقصود از اين تشبيه ، آن باشد كه وقتى زبان در مسير تأييد و توجيه فتنه‌ها به كار رود ، چه بسا هلاكت و نابودى افراد بسيارى را از نظر مادّى و معنوى در برداشته باشد . پس كار زبان از اين جهت شباهت به شمشير دارد .\r\n( 3 ) و از نظر اسلام ، اين مطلب ، معلوم واضح است كه سخن و گفتارى انگيزهء هلاكت و نابودى مىشود كه در مسير فتنه و در جهت تحريك آن باشد ؛ ولى سخنى كه به منظور فرونشاندن آتش فتنه و پاسخگويى به افكار و انديشه‌هاى انحرافى باشد ، موجب خوشبختى و عزّت دنيا و آخرت مىشود و عدالت راستين اسلامى را در بر دارد ، و نمىشود دربارهء آن گفت كه هلاكت‌آور است .\r\nبنابراين ، از قرينهء تشبيه به شمشير ، چنين مىفهميم كه مقصود از سكوت ، خاموش بودن از گفتارى است كه در كنارش فتنه و آشفتگى ايجاد گردد .\r\n\r\n","description":"","footnote":"","page_name":" 433 ","page_number":433},
  {"content":"\r\n\r\n( 1 ) قرينهء دوم : اخبار و روايات ديگرى كه در اين مورد وارد شده است ، دلالت بر اين دارند كه مقصود از حفظ زبان ، رها كردن سخن زشتى است كه موجب نافرمانى و خشم خداوند است ؛ و اين است معناى آنچه كه گفتيم كه سخن ، موجب مشاركت در تأييد فتنه و انحراف مىشود ، و در اين صورت سخنى كه ضدّ فتنه باشد ، جايز ، بلكه از نظر اسلام واجب است .\r\n( 2 ) ابن ماجه « 58 » از حضرت رسول نقل كرده است كه آن حضرت فرموده است :\r\n« آن كس كه به خدا و روز رستاخيز ايمان آورده است ، بايد گفتارى نيكو داشته باشد ، و يا دم فرو بندد و ساكت باشد . »\r\n( 3 ) و از آن حضرت نيز نقل كرده است :\r\n« همانا مردى به گفتارى لب مىگشايد كه موجب خشم خداوند مىگردد و باكى از آن ندارد ، و به خاطر اين گفتارش هفتاد سال در جهنّم فرو مىافتد . »\r\n( 4 ) و در حديث ديگرى آمده است كه :\r\n« همانا يكى از شماها سخنى مىگويد كه موجب خشم خداوند مىشود ، و گمان نمىكند كه اين گفتارش به آنجا كه بايد برسد مىرسد ، پس خداوند خشم خود را بر او تا روزى كه خدا را ملاقات كند حتمى مىگرداند . »\r\n( 5 )\r\n\r\nقسم هفتم : امر به تقيّه در دوران غيبت كبرى\r\nاين مضمون ، فقط در اخبار اماميّه و كتب شيعه ديده مىشود ، و ديگران در اين باره چيزى نقل نكرده‌اند . و به عبارت ديگر ، اين مطلب از ويژگيهاى شيعه است :\r\n( 6 ) 1 ) صدوق در كتاب كمال الدين « 59 » ، و شيخ حرّ عاملى در كتاب وسائل الشيعة « 60 » ، و طبرسى در اعلام الورى « 61 » از حضرت رضا - عليه السلام - روايت\r\n\r\n\r\n","description":"","footnote":"\r\n( 58 ) سنن ابن ماجه 2 / 1313 .\r\n( 59 ) كمال الدين / 371 .\r\n( 60 ) وسائل الشيعة ( طبع سنگى ) 2 / 545 ؛ طبع حروفى 11 / 466 .\r\n( 61 ) اعلام الورى / 408 .\r\n","page_name":" 434 ","page_number":434},
  {"content":"\r\n\r\nكرده‌اند كه فرمود : « كسى كه ورع ندارد دين ندارد ، و ايمانى نيست براى كسى كه تقيّه نمىكند . گراميترين شما نزد خداوند عمل‌كننده‌ترين شما است به تقيّه . »\r\nگفته شد : اى فرزند رسول خدا ، تا كى ؟ فرمود : « تا هنگام قيام قائم . پس هر كس تقيّه را پيش از قيام قائم ترك كند ، از ما نيست . »\r\n( 1 ) 2 ) در كتاب وسائل « 62 » از معمر بن خلاد روايت كرده است كه مىگويد : از حضرت رضا - سلام اللّه عليه - دربارهء كار كردن براى فرمانروايان پرسيدم .\r\nحضرت پاسخ دادند كه حضرت باقر - عليه السلام - فرموده است :\r\n« تقيه ، دين من و آئين پدران من مىباشد ، و كسى كه تقيه ندارد ايمان ندارد . »\r\n( 2 ) 3 ) از ابو عمر اعجمى روايت شده است « 63 » كه گويد : حضرت صادق - عليه السلام - فرمود :\r\n« اى ابو عمر ، نه دهم دين در تقيّه است ، و كسى كه تقيّه ندارد دين ندارد . »\r\n( 3 ) 4 ) از حضرت صادق - سلام اللّه عليه - نقل شده كه حضرت فرموده است « 64 » :\r\n« پدرم مىگفت : چه چيز ، بيشتر از تقيّه ، موجب نور چشم من مىباشد ؟ ! تقيّه ، سپر مؤمن است . »\r\n( 4 ) 5 ) از نكات ظريف و دقيقى كه در تفسير وارد شده است ، « 65 » روايتى است كه جابر از حضرت صادق - عليه السلام - نقل مىكند كه حضرت در ذيل آيهء شريفهء  تَجْعَلَ بَيْنَنا وَ بَيْنَهُمْ سَدًّا  . . .  فَمَا اسْطاعُوا أَنْ يَظْهَرُوهُ وَ مَا اسْتَطاعُوا لَهُ نَقْباً  « 66 » فرمود كه : مقصود از اين سدّ غير قابل نفوذ ، تقيّه است .\r\n( 5 ) 6 ) مفضّل گويد : از حضرت صادق - سلام اللّه عليه - پرسيدم كه مقصود از\r\n\r\n\r\n","description":"","footnote":"\r\n( 62 ) وسائل الشيعة ( طبع سنگى ) 2 / 544 ؛ طبع حروفى 11 / 460 .\r\n( 63 ) وسائل الشيعة ( طبع سنگى ) 2 / 544 ؛ طبع حروفى 11 / 460 .\r\n( 64 ) وسائل الشيعة ( طبع سنگى ) 2 / 544 ؛ طبع حروفى 11 / 460 و شبيه آن ص 465 ح 24 .\r\n( 65 ) وسائل الشيعة ( طبع سنگى ) 2 / 545 ؛ طبع حروفى 11 / 467 .\r\n( 66 ) كهف / 94 و 97 با اختلافى جزئى .\r\n","page_name":" 435 ","page_number":435},
  {"content":"\r\n\r\nاين آيهء شريفه چيست :  أَجْعَلْ بَيْنَكُمْ وَ بَيْنَهُمْ رَدْماً  ( يعنى قرار مىدهم بين شما و بين آنها سدّى را ) ، فرمود : تقيّه است .\r\n فَمَا اسْطاعُوا أَنْ يَظْهَرُوهُ وَ مَا اسْتَطاعُوا لَهُ نَقْباً  فرمود : هرگاه به تقيّه عمل كنى ، نمىتوانند بر تو دست يابند و چيره شوند و آن ، دژى محكم و بين شما و دشمنان سدّى نفوذناپذير است .\r\n( 1 ) مفضّل گويد : پرسيدم معناى اين آيه چيست :  فَإِذا جاءَ وَعْدُ رَبِّي جَعَلَهُ دَكَّاءَ  ؟ ( يعنى : وقتى وعده پروردگارم سر رسيد ، آن را درهم كوبيده قرار مىدهد . ) فرمود : برداشتن حكم تقيّه به هنگام كشف است كه در آن هنگام از دشمنان خدا انتقام مىگيرد . « 67 »\r\nمىگويم : مقصود از كلمهء كشف كه در آن لحظه تقيّه برداشته مىشود ، ظهور حضرت بقيّة اللّه - ارواحنا فداه - مىباشد .\r\nو روايات ديگرى ، كه به حدّ و فور و شايد به حدّ تواتر در اين مورد رسيده باشد .\r\n( 2 ) معنى و مدلول صحيح اسلامى اين روايات ، دو چيز است :\r\nاوّل : نگهدارى و حفظ جان ، در موردى كه وجهى شرعى براى تحمّل ضرر در بين نباشد ، كه در مرحلهء اوّل كشته شدن است و بعد به ديگر زيانهاى جانى مىرسد ، نه اينكه انسان حريص بر زندگى باشد ، بلكه جان خود را از آن جهت حفظ كند كه يكى از دين‌باوران راستين در جامعه زنده باشد و از تعداد آنان كسى كم نشود ، و ستمكاران در كار و هدف خود توفيق نيابند ؛ و اين در صورتى است كه اگر بخواهد عليه آنان رسما اقدامى كند ، آنها به منظور خود زودتر مىرسند .\r\nدر اين گونه موارد و به خاطر اين هدف مهمتر ، تقيه مىكند .\r\n( 3 ) دوم : پنهان كردن كارهاى مفيد اجتماعى ، كه اگر آشكار شود بهره و استفاده آنها كمتر شده ، و احيانا ممكن است ريشه كن كه گردد .\r\nپيشوايان گرامى اسلام ، با اين برنامه تقيّه توانستند نهضتهاى پديد آمده در\r\n\r\n\r\n","description":"","footnote":"\r\n( 67 ) وسائل الشيعة ( طبع سنگى ) 2 / 545 ؛ طبع حروفى 11 / 467 .\r\n","page_name":" 436 ","page_number":436},
  {"content":"\r\n\r\nعصر خود را كه به « شخص مورد رضا از آل محمّد » دعوت مىنمودند ، پايه‌گذارى نمايند ، بدون اينكه هيچ‌گونه راهى براى مشخّص شدن نقش خود براى ديگران بجا گذارند . چنان كه در كتاب تاريخ غيبت صغرى به اين مسأله اشاره كرديم .\r\nهر دو توجيه و هدفى كه براى تقيّه نموديم ، با موازين عقلى سازگار ، و بر طبق قواعد عقلى مىباشد ، و براى هر كس كه دست‌اندركار فعاليتهاى سياسى و فرهنگى باشد ، اين خطّمشى روشن و واضح است .\r\n( 1 ) امّا نسبت به امر اوّل ، بدان جهت اين مسأله بديهى و روشن است كه هر فردى با هر عقيده و كارى كه باشد ، هيچ‌گاه بدون جهت جان خود را به خطر نمىاندازد ، و به خاطر كارهاى كوچك و انگيزه‌هاى ناچيز ، خون خود را نمىريزد .\r\n( 2 ) و نسبت به امر دوم نيز بدان جهت كه امروز شاهد برترى و پيروزى ايدئولوژيهاى حزبى و تشكيلاتى مىباشيم كه طبيعتا امورى پنهانى و سرّى مىباشند ، زيرا چه بسا اگر اسرار بر ملا شود و رازها آشكار گردد و از نقشه‌ها و برنامه‌ها ، همه مردم آگاه شوند ، مشكلاتى براى آن حزب و گروه پيش آيد ؛ و لذا اگر تقيّه را پيشه خود نسازند ، افراد كمترى با آنها همراه مىشوند .\r\nو در مورد ظهور حضرت بقيّة اللّه - ارواحنا فداه - از آنجا كه وجود افراد با اخلاص و آزمايش شده ، خود يكى از شرائط ظهور مىباشد ، در صورت عدم تقيه ، تعداد اين افراد كم شده و هر يك به عناوين مختلف از بين خواهند رفت ؛ و حال آنكه وجود آن افراد براى در دست گرفتن زمام امور و برپائى عدل و قسط در صحنهء جهانى به هنگام ظهور حضرت ، از شرائط و عوامل مهم مىباشد ؛ زيرا نوعا در هر زمانى كسانى كه دست به جهاد مىزنند افرادى با اخلاص و از خود گذشته مىباشند و مىتوان به آنها اميد بست كه تا آخرين درجه اخلاص راه تقوى را بپيمايند .\r\n( 3 ) حال اگر دستور تقيّه نبود ، در هر زمانى رفتن به جهاد بر آنها واجب مىشد ؛ و خواه ناخواه هم اينان بودند كه در صف اوّل قرار مىگرفتند و به ناچار نيروهاى آنان تحليل رفته ، همگى و يا اكثريّت آنها از بين مىرفتند . و با از بين رفتن آنان ، شرائط ظهور به كندى انجام مىگرفت ، و هدف بزرگ الهى در\r\n\r\n","description":"","footnote":"","page_name":" 437 ","page_number":437},
  {"content":"\r\n\r\nهدايت تمامى جهان و جهانيان تحقّق نمىيافت و جامهء عمل نمىپوشيد . و حال اينكه انگيزهء مهمى براى شتاب داشتن در جهاد نيست ، زيرا علاوه بر آنكه نتيجه‌اى فورى ندارد ، باعث به تعويق انداختن ظهور حضرت و تأخير در اصلاح جهان مىشود .\r\n( 1 ) و اگر امر دائر باشد بين جهادى عجولانه در گوشه‌اى از جهان ، و بين جهاد در زمان خود حضرت و در سطح جهانى ، خواه ناخواه دومى با برنامه‌ريزى كلّى الهى مطابق‌تر خواهد بود ؛ زيرا هدف نهائى از خلقت انسان مترتّب بر آن مىباشد ، و با انجام يافتن آن ، بشريّت به آخرين هدف خود مىرسد .\r\n( 2 ) اگر كسى بگويد كه : اگر بعضى از اين افراد با اخلاص جهاد كنند ، و گروهى ديگر تقيّه نمايند و آنان ذخيرهء روز موعود باشند ، چه اشكالى دارد ؟\r\nمىگوئيم : اگر دستور تقيّه نباشد و امر به جهاد واجب العمل باشد ، در اين صورت ، جهاد بر همهء مسلمين واجب خواهد بود و ترك آن عصيان و گناه است ، و با اخلاص و تقوى منافات دارد ، و تمامى افراد با اخلاص در تمام گوشه و كنار جهان مىبايست قيام كنند و به آن عمل نمايند . و اين عمل ، به تدريج باعث ناتوان شدن و كمبود نفرات و امكانات افراد با اخلاص و باتقوا مىشود ؛ زيرا دانستيم كه اصولا اين افراد نسبت به ديگر افراد منحرف و تبهكار ، در اقليّت مىباشند ، و با از بين رفتن آنان ، يكى از شرايط مهمّ ظهور از بين مىرود و ديگر به وجود نمىآيد .\r\n( 3 ) بنابراين مفهوم درست و عميق تقيه ، همان چيزى مىشود كه نتيجه بحث ما در مورد عزلت و كناره‌گيرى شد ، و اخبار وجوب عزلت و نگاهداشتن زبان گوياى آن بودند ، و نسبت به آنها دستورى جديد و سخن تازه‌اى نيست تا از سوى اهل سنّت مورد تاخت‌وتاز قرار گيرد ، و اين اعتقاد را بر شيعيان خرده بگيرند و سرزنش كنند ؛ زيرا امر به عزلت و نگهدارى زبان ، علاوه بر آنكه بر طبق قواعد كلّى اسلامى مىباشد ، همان نتيجه را مىدهد كه از تقيّه به دست مىآيد ، كه عبارت باشد از نگهدارى جان و خون و عقايد افراد با اخلاص و مؤمن از آزمايش بدر آمده ، براى همكارى و پذيرش مسئوليّتهاى بزرگ در روز ظهور حضرت .\r\n( 4 ) اگر گفته شود : اهل سنّت ، غيبت حضرت مهدى - عليه السلام - را قبول\r\n\r\n","description":"","footnote":"","page_name":" 438 ","page_number":438},
  {"content":"\r\n\r\nندارند ، چگونه ممكن است شرايط ظهور را قبول داشته باشند ؟\r\n( 1 ) مىگوئيم : شرط ظهور ، از جمله چيزهائى است كه خداوند براى گسترش عدل و داد در سراسر گيتى برنامه‌ريزى كرده است ، چه اينكه حضرت مهدى - عليه السلام - پيش از ظهورش غايب باشد يا نباشد ؛ و از ديدگاه كسى كه اصل مهدويّت حجّة بن الحسن را قبول ندارد ، شرايط ظهور از جمله چيزهائى است كه پيش از تولّد مهدى اسلام ، حتمى و ضرورى است ، كه هرگاه آن شرايط ايجاد شد ، خداوند حضرت را به دنيا مىآورد . بنابراين نگهدارى و حفظ جان افراد با اخلاص براى روز موعود ، از هر دو ديدگاه شيعه و سنّى مورد قبول و صحيح مىباشد .\r\n( 2 ) بلكه اگر اندك تأمّلى در اين مسأله بكنيم ، مىبينيم كه نشستن و نگهدارى زبان و كناره‌گيرى از جامعه ، خود يك نوع تقيّه عملى است ؛ زيرا تقيّه معنائى جز حفظ جان از شرّ اشرار و به دور ماندن از تحريكات آنها كه گاهى باعث قيام و نهضت ما مىشود ، ندارد . بنابراين ، تقيه وقتى تحقّق پيدا مىكند كه اصلا رو در رو نشود ، و زبان خود را از درگيرى با منحرف نگهدارد ، چنان كه نشستن و چيزى نگفتن ، خود تقيه كردن است . بنابراين اخبار و روايات شيعه و سنّى ، گوياى يك مطلب مىباشند .\r\n( 3 ) از اين برداشتى كه ما از روايات و اخبار داشتيم ، چندين مطلب فهميده مىشود :\r\nاوّل : كارها و كوششهاى اجتماعى اسلامى ، اگر بخواهد مطابق با برنامه‌ريزى الهى باشد ، بايد در محدودهء احكام و تعاليم اسلامى قرار گيرد ، و چيزى زيادتر و كمتر از آنها نباشد ، كه هرگونه كم‌وكاستى و يا فزونى ، نوعى انحراف از اسلام و دين به حساب مىآيد .\r\nامّا زياده و بيشتر از وظيفه انجام دادن ؛ بدان معنى كه بخواهد كارى را كه بر او واجب نيست ، و يا احيانا از آن نهى شده است انجام دهد ، كه اين عمل موجب بيهوده از دست دادن نيروى افراد با اخلاص و به تعويق انداختن شرايط ظهور مىباشد .\r\n\r\n","description":"","footnote":"","page_name":" 439 ","page_number":439},
  {"content":"\r\n\r\n( 1 ) و امّا كم كردن وظيفه ؛ به معناى عمل نكردن به وظيفه - در موردى كه انجام يك كارى واجب باشد - خود عصيان و انحراف مىباشد .\r\nو از اينجا دانسته مىشود كه استدلال و تمسّك به اخبار و روايات تقيه در مورد كارها و فعاليّتهاى سياسى و اجتماعى اسلامى ، در جائى كه واجب است ، استدلالى باطل و بيهوده است ؛ زيرا دانستيم كه اين روايات ، اگر چه مدلول و معنائى وسيع و گسترده دارد ، لكن به ناچار بايد مقيّد شود به جائى كه شرايط وجوب عمل و فعاليّت نباشد ؛ زيرا در صورتى كه تلاش و فعاليّتهاى سياسى و اجتماعى واجب باشد ، در آن صورت تقيه و خانه‌نشينى و زبان در كام نهادن ، گناه و انحراف محسوب مىشود .\r\n( 2 ) دوم : امر به تقيه و انجام دادن كار و تلاشهاى اجتماعى به آن صورت كه فهميده شد ، مخصوص دوران غيبت و يا دورهء پيش از ظهور مىباشد ؛ زيرا دانستيم كه در شرايط ظهور ، دخيل مىباشد ؛ و در روايتى كه سابقا از حضرت رضا - عليه السّلام - نقل كرديم ، در اين باره گفته شده بود كه :\r\n« هر كس تا پيش از ظهور قائم ما ، تقيه را ترك كند از ما نيست » « 68 » و امّا بعد از ظهور حضرت ، معلوم است كه گسترش عدل و داد در سطح جهانى جز با به كار بردن اسلحه و جهاد و مدارا نكردن با كفّار و منحرفين امكان‌پذير نيست ، و در آن صورت حكم تقيه و نگهدارى زبان از بين مىرود ؛ ( 3 ) و لذا از خود حضرت مهدى در دوران غيبت صغرى اين روايت نقل شده است كه :\r\n« و خدا مولاى شما تقيّه را اظهار نموده و آن را به من واگذار كرده است . پس من تا روزى كه خداوند اجازهء خروج بدهد در حال تقيّه مىباشم » « 69 » ( 4 ) و به همين جهت نيز از دوران پيش از ظهور ، در برخى از روايات ، به زمان « صلح و سازش » تعبير شده است ؛ مانند روايتى كه از مسعدة بن صدقه از حضرت صادق - عليه السّلام - نقل شده است كه فرمود : از آن حضرت شنيدم كه در پاسخ\r\n\r\n\r\n","description":"","footnote":"\r\n( 68 ) وسائل الشيعة ( طبع سنگى ) 2 / 545 ؛ طبع حروفى 11 / 466 .\r\n( 69 ) تاريخ الغيبة الصغرى / 583 ؛ غيبت طوسى / 161 .\r\n","page_name":" 440 ","page_number":440},
  {"content":"\r\n\r\nسؤال از امر به معروف و نهى از منكر ، كه آيا بر عموم مردم واجب است يا نه ، مىفرمود : نه . گفت : چرا ؟ فرمود :\r\n« همانا امر به معروف و نهى از منكر ، بر شخص تواناى مطاعى كه بتواند معروف را از منكر تشخيص دهد ، واجب است - تا آنجا كه مىفرمايد : - و بر كسى كه آن را مىداند و در زمان صلح و سازش به سر مىبرد وجوبى ندارد ، البتّه در صورتى كه نيرو و نفرات نداشته باشد ، و كسى نباشد كه از او اطاعت كند . » « 70 »\r\n( 1 ) و در روايت ديگرى از حبيب بن بشير از آن حضرت نقل شده است كه مىفرمايد : از پدرم شنيدم كه مىفرمود :\r\n« نه به خدا سوگند ، هيچ چيز در روى زمين بيشتر از تقيّه محبوبيّت ندارد - تا آنجا كه گويد : - اى حبيب ، همانا مردم در دوران صلح و سازش به سر مىبرند . . . » « 71 »\r\nاين دوران با طلوع سپيده صبح ظهور بر طرف شده ، و شمشير و اسلحه ، حاكم خواهد شد ، و جنگ و خونريزى بين مؤمنين و كفّار رخ خواهد داد تا كار يكسره شود ؛ يا ايمان بياورند ، و يا از بين بروند .\r\nتفصيل بيشتر اين بحث را در كتاب تاريخ ما بعد الظّهور خواهيم آورد . « 72 »\r\n( 2 ) سوم : آنچه كه بسيارى از مردم ، چه شيعه و چه غير شيعه فكر كرده‌اند كه حكم تقيّه فقط مخصوص نگهدارى افراد است در مقابل ديگر مذاهب اسلامى ، سخنى نادرست و باطل است ، بلكه حكم تقيّه عموميّت داشته ، هم شامل حفظ جان در مقابل مسلمانان ديگر است ، و هم در مقابل كفّار و مشركين ؛ البتّه در جائى كه نقطهء مقابل آن ، يعنى كار و تلاش و جهاد واجب نباشد ؛ زيرا حفظ جان افراد با اخلاص و آزموده شده ، به آن است كه از هرگونه درگيرى با هر كس صرف‌نظر كنند ، بلكه چه بسا قتال و جنگ با مسلمانها خطرش بيشتر و\r\n\r\n\r\n","description":"","footnote":"\r\n( 70 ) وسائل الشيعة ( طبع سنگى ) 2 / 534 ؛ طبع حروفى 11 / 400 .\r\n( 71 ) وسائل الشيعة ( طبع سنگى ) 2 / 544 ؛ طبع حروفى 11 / 461 .\r\n( 72 ) وعده‌اى كه نويسندهء محترم داده‌اند به مرحلهء تحقّق رسيده و توفيق نگارش و انتشار آن را خداوند به ايشان داده است و اين كتاب نيز چاپ شده است . ( مترجم )\r\n","page_name":" 441 ","page_number":441},
  {"content":"\r\n\r\nفسادش افزونتر باشد . و همين اندازه كافى است كه بدانيم كه همين درگيريها و جنگها بوده است كه جمع مسلمين را پراكنده و وحدت‌كلمه‌شان را به تفرقه و جدائى مبدّل ساخته ، و موجب شده است كه دشمنان چشم طمع به آنها دوخته و راه نفوذ استعمار را در كشورهاى اسلامى باز كرده است ، چنان كه در قرون اخير شاهد آن بوده‌ايم .\r\n( 1 ) اگر گفته شود : پس چرا اخبار تقيه فقط در كتب شيعه آمده است و در كتب ديگر فرق اسلامى ، بحثى از آن نشده است ؟\r\nدر پاسخ مىگوئيم : مضمون گسترده و جامع تقيه ، چيزى است كه از محتواى بسيارى از احاديث و روايات هر دو فرقه به دست مىآيد ، و فقط از لحاظ لفظ و اصطلاح با يكديگر اختلاف دارند ، و هر يك اصطلاحى براى آن وضع كرده‌اند . در اخبار اماميّه به نام « تقيّه » ناميده شده ، و در كتب اهل سنّت به نام « عزلت » بنابراين تنها شيعيان نيستند كه اين مضمون و محتوى را در كتب خود نقل كرده باشند .\r\n( 2 ) اگر گوينده‌اى بگويد : در برخى از اخبار ، وجوب تقيّه را فقط در مورد حفظ جان در مقابل اهل سنّت مطرح كرده‌اند ، و اين گوياى آن است كه اين حكم فقط مربوط به همين موارد است ، و قرينه‌اى است بر اينكه مقصود از تمام اخبار تقيّه همين مقابله با اهل سنّت است .\r\nدر پاسخ مىگوئيم : درست است ، آرى ، چنين رواياتى وارد شده و از ائمّهء معصومين - عليهم السلام - نقل شده است ، لكن از باب تطبيق يك حكم عام است بر بعضى از مواردش ؛ بدان جهت كه در دوران ائمّه مصداق بارزش ، همان خويشتن‌دارى از زيانى است كه از سوى اكثريّت اهل سنّت مخصوصا حكومتهاى وقت به آنها مىرسيده است ، و ائمّه - عليهم السلام - به خاطر حفظ جان شيعيان خود به آنها تذكّر مىداده‌اند ، كه خيلى در مقابله با آنها تندروى نكنند و درگيرى ايجاد ننمايند ، كه چه بسا پىآمدهاى ناگوارى را در برخواهد داشت . و از اين جهت ، به آنها دستور تقيّه در همين موارد را مىدادند و مصداق را نيز تعيين مىكردند ، نه اينكه تعيين مصداق ، موجب اختصاص حكم به همين مورد باشد .\r\n\r\n","description":"","footnote":"","page_name":" 442 ","page_number":442},
  {"content":"\r\n\r\n( 1 ) و واضح‌ترين دليل بر اينكه حكم تقيّه در تمامى گروههاى اسلامى بود ، و مخصوص به تقيّه از يكديگر نبوده و شامل تقيّه از كفّار هم مىشده است ، اين آيهء شريفه است كه خداوند مىفرمايد :\r\n لا يَتَّخِذِ الْمُؤْمِنُونَ الْكافِرِينَ أَوْلِياءَ مِنْ دُونِ الْمُؤْمِنِينَ وَ مَنْ يَفْعَلْ ذلِكَ فَلَيْسَ مِنَ اللَّهِ فِي شَيْءٍ إِلَّا أَنْ تَتَّقُوا مِنْهُمْ تُقاةً  « 73 » اين آيه دلالت مىكند بر جواز تقيّهء مسلمين از كفّار . و داستان عمّار بن ياسر - رضوان اللّه عليه - با مشركين معروف است كه او را وادار كرده بودند كه از اسلام ( نه از مذهب معيّن و مخصوصى ) برائت جويد و دست بردارد .\r\nو شمول و عموميّت احكام قرآن بر تمامى مسلمين ، از ضروريّات دين مىباشد .\r\n( 2 ) چهارم : فهم و بررسى جملات و كلمات اخبار تقيّه در پرتو برداشتهاى گذشته ؛ كه اين بررسيها در ضمن چند شماره انجام مىگيرد :\r\nاوّل : جملهء « التقية جنّة المؤمن » : تقيّه سپر مؤمن است ، بدان معنى كه او را حفظ مىكند و مىپوشاند ؛ و كلمهء « مجن » كه از همان ريشه گرفته شده است به معناى سپرى است كه يك جنگجو از آن استفاده مىكند كه تيرى و يا شمشيرى بر او اصابت نكند .\r\nخداوند متعال فرموده است :  اتَّخَذُوا أَيْمانَهُمْ جُنَّةً *  « 74 » يعنى : سوگند خوردنهاى خود را سپر خويش قرار داده‌اند . و در حديث است كه « الصوم جنة » « 75 » ، يعنى : روزه سپرى است .\r\n( 3 ) در تمامى اين كلمات ، حالت حفاظت و در امن بودن از شرّ و آفت به صورت پناهندگى و پوشش در زير يك وسيلهء نگهدارنده و پوشاننده كه سپر يا سوگند و يا روزه باشد ، آمده است .\r\nآثار و فوائد تقيّه در موارد جواز و يا وجوب آن ، معلوم و روشن است كه\r\n\r\n\r\n","description":"","footnote":"\r\n( 73 ) آل عمران / 28 .\r\n( 74 ) منافقون / 2 .\r\n( 75 ) مفردات راغب اصفهانى / 98 .\r\n","page_name":" 443 ","page_number":443},
  {"content":"\r\n\r\nچه اثر مهمّى در زندگى افراد دارد و چگونه مىتوان بدان وسيله از كيد و مكر دشمنان در امن بود و زندگى و عقيده و تلاش و كار خود را از خطرات حفظ كرد ؛ و تا انسان نتواند بر خود مسلّط باشد كه در جائى كه نبايد حرف بزند و يا كارى را انجام دهد ، حرف نزند و عمل نكند ، به اين فوائد دسترسى پيدا نخواهد كرد ؛ و لذا حضرت صادق در آن روايت ، تقيّه را به « سدّ ذو القرنين » تشبيه كرد ، و فرمود : « اگر به تقيّه عمل كردى ، هيچ كارى عليه تو انجام نخواهند داد و مكر و حيله‌اى بر تو وارد نخواهند كرد ، و آن دژ محكمى است و سدّى نفوذناپذير ، كه دشمنان رخنه‌اى در آن نمىتوانند وارد كنند » زيرا وقتى كه يك فرد ، خودش از خود مواظبت كرد و تقيّه را پيشهء خود ساخت و بهانه‌اى به دست آنها نداد ، آنها راهى براى ضرر رساندن به او ندارند .\r\n( 1 ) دوم : جملهء « إنّ من لا تقيّة له لا دين له » ، يا « لا ايمان له » ؛ و يا « تسعة أعشار الدّين فى التقيّة » « 76 » .\r\nمقصود از اين جملات ، واضح و روشن است ؛ زيرا در صورتى كه ترك شود ، باعث ريشه‌كن شدن افراد با اخلاص مىشود و ديگر دينى باقى نمىماند .\r\nزيرا ما از كلمهء تقيّه ، جز آن را نفهميديم كه در مواردى ، به اندازهء معيّن كه مشروع باشد ، بايد جهاد و امر به معروف و نهى از منكر را ترك كرد ، و آن موارد ، جاهائى بود كه خطرى بزرگ ، افراد با ايمان و مخلص را تهديد كند ، و ادلّهء تقيّه بيشتر از اين معنى را نمىرسانيد . بنابراين ترك تقيّه يعنى انجام دادن عمل نامشروع ، زيرا وقتى كه كارى موجب شود كه جان عدّه‌اى از افراد با اخلاص به خطر بيفتد ، نامشروع و حرام خواهد شد ، بلكه گناهى بزرگ است كه انجام دهندهء آن از دين و ايمان كاملا دور مىشود ، چنان كه روايات گوياى آن بود .\r\nاين مطلب ، هم از روايات شيعه و هم از روايات اهل سنّت فهميده مىشود ، با در نظر گرفتن نكات و تذكّراتى كه قبلا در اين باره داديم .\r\n( 2 ) سوم : فرمايش حضرت رضا - عليه السلام - كه فرمود : « انّ اكرمكم عند\r\n\r\n\r\n","description":"","footnote":"\r\n( 76 ) ترجمه : كسى كه تقيه ندارد دين ندارد . و يا : ايمانى براى او نيست . و يا : نه دهم دين در تقيه است .\r\n","page_name":" 444 ","page_number":444},
  {"content":"\r\n\r\nاللّه اعملكم بالتقيّة » ، يعنى گراميترين شما در نزد خداوند ، عمل‌كننده‌ترين شما است به تقيّه ؛ كه حضرت ، كلمهء « أتقاكم » را به معناى عمل‌كننده‌ترين شما به تقيّه گرفته‌اند .\r\n( 1 ) اين مطلب نيز با در نظر گرفتن مطالب قبل ، اشكالى را پيش نمىآورد و قابل پذيرش مىباشد ، و با معناى لغوى نيز سازگار است ؛ زيرا كلمهء « اتقى » يعنى حذركننده‌تر و پرهيزكارتر ، و آن كس كه از عذاب خداوند خود را بر حذر مىدارد ، انسانى متّقى و پرهيزكار است . و عملى كه موجب نجات او مىشود ، تقوى ناميده مىشود . و همين‌طور كسى كه خود را از شرّ اشرار ، و كيد و وسوسهء منحرفين حفظ مىكند ، نام او متّقى است . و كارى را كه باعث آن مىشود ، تقيّه مىناميم .\r\n( 2 ) و لذا مىتوانيم از آيهء قرآن ، هر دو معنى را بفهميم ، با در نظر گرفتن اين مطلب كه لغت هم شامل هر دو معنى مىشود . پس مقصود آيهء شريفه ، آن مىشود كه : گراميترين شما نزد خداوند ، پرهيزكارترين شما است از خداوند و از مردم . و تفسير حضرت يك قسمت از آن را شامل مىشود ، نه آنكه مخصوص همان يك معنى باشد تا سخنى عجيب و غريب به نظر آيد ؛ و حضرت به خاطر مصلحتى كه در بين بوده فقط همان يك معنى را گفته‌اند ؛ مثل اينكه خواسته‌اند اين معناى مخفى را توضيح دهند ، چون آن معناى ديگر براى همه واضح و روشن بوده است ، لكن اين را بايد بدانيم كه تقيه‌كننده ، در صورتى در پيشگاه خداوند ارزش دارد ، كه تقيّه كردن او در مواردى باشد كه تقيّه واجب و يا جايز است . زيرا در اين گونه موارد تقيّه كردن او به خاطر تقواى اوست نسبت به خداوند ، ولى اگر در جائى كه تقيّه حرام است بخواهد تقيّه كند ، كار او ارزشى و كرامتى نزد خداوند نخواهد داشت ، بلكه معصيت انجام داده و از خداوند متعال دور شده است و باتقوا منافات دارد .\r\n( 3 )\r\n\r\nقسم هشتم : وجوب انتظار ظهور در تمامى لحظات\r\nاز اخبارى كه تعيين كنندهء وظيفهء مردم در دوران غيبت كبرى مىباشند ، رواياتى است كه دلالت مىكنند بر وجوب انتظار فورى و انتظار ظهور در هر\r\n\r\n","description":"","footnote":"","page_name":" 445 ","page_number":445},
  {"content":"\r\n\r\nلحظه و زمانى ، به معنائى كه آن را بررسى نموديم .\r\n( 1 ) 1 ) شيخ طبرسى در كتاب اعلام الورى ، و كلينى در كافى ، و صدوق در كمال الدين « 77 » ، از حضرت صادق - عليه السلام - روايت كرده‌اند كه حضرت در ضمن گفتارى كه دربارهء غيبت داشته‌اند فرموده‌اند :\r\n« در آن هنگام ، صبح و شام متوقّع فرج باشيد » .\r\n( 2 ) 2 ) قبلا نيز اين روايت را آورديم ، كه خود حضرت بقيّة اللّه - ارواحنا فداه - در نامه‌اى كه به شيخ مفيد نوشته بودند ( بر طبق روايت طبرسى در احتجاج « 78 » .\r\nفرموده بودند :\r\n« هر يك از شما بايد كارى انجام دهد كه او را به ما نزديك و مورد محبت و دوستى ما قرار دهد ، و از كارى كه ناخوشايند ما است و خشم ما را برمىانگيزد دورى كند ، زيرا امر ما به صورت ناگهانى خواهد رسيد . . . »\r\n( 3 ) 3 ) از حضرت صادق - عليه السلام - روايت شده است كه آن حضرت ابعاد دين حقّ و آئين صحيح را چنين برمىشمارد :\r\n« پرهيزكارى ، و عفّت ، و شايستگى . . . و انتظار فرج با پايدارى و صبر . » « 79 »\r\n( 4 ) 4 ) امير المؤمنين - عليه السلام - فرموده است :\r\n« در انتظار فرج باشيد و از رحمت خداوند نوميد نباشيد ، زيرا محبوبترين كارها نزد خداوند انتظار فرج است . » « 80 »\r\n( 5 ) 5 ) در كتاب كمال الدين از حضرت رسول - صلّى اللّه عليه و آله و سلّم - نقل شده است كه به آن حضرت گفته شد : اى رسول خدا ، قائم از فرزندان تو در چه وقت ظهور خواهد كرد ؟ فرمود :\r\n« مثل او همچون قيامت است ( كه جز خداوند از هنگام و زمان آن كسى آگاه نيست ) و اين خداوند است كه بايد در سر وقتش آن را\r\n\r\n\r\n","description":"","footnote":"\r\n( 77 ) اعلام الورى / 404 ؛ اصول كافى 1 / 333 ؛ كمال الدين / 337 .\r\n( 78 ) احتجاج 2 / 324 .\r\n( 79 ) منتخب الاثر / 498 .\r\n( 80 ) منتخب الأثر / 498 .\r\n","page_name":" 446 ","page_number":446},
  {"content":"\r\n\r\nآشكار كند ، حادثهء ظهور را و واقع نمىشود مگر به صورت ناگهانى . » « 81 »\r\n( 1 ) 6 ) در كتاب منتخب الاثر از كمال الدين صدوق نقل شده است ، كه حضرت رضا - عليه السلام - فرموده است « 82 » :\r\n« صبر و انتظار فرج چقدر زيبا و نيكو است . آيا سخن خداوند را در قرآن نشنيده‌ايد كه مىفرمايد :\r\n وَ ارْتَقِبُوا إِنِّي مَعَكُمْ رَقِيبٌ  « 83 »  فَانْتَظِرُوا إِنِّي مَعَكُمْ مِنَ الْمُنْتَظِرِينَ *  « 84 » پس بر شما باد به صبر ، كه فرج و گشايش به هنگام يأس و نوميدى خواهد رسيد . »\r\n( 2 ) 7 ) ترمذى از ابو الأحوص از عبد اللّه روايت كرده ، كه حضرت رسول خدا - صلّى اللّه عليه و آله - فرمود :\r\n« از خداوند از فضلش بخواهيد . خداوند دوست دارد كه از او سؤال و .\r\nدرخواست شود . و بهترين عبادتها ، انتظار فرج است . » « 85 »\r\n( 3 ) 8 ) در كافى از ابو الجارود نقل مىكند كه گويد : به حضرت باقر - سلام اللّه عليه - عرض كردم : اى فرزند رسول خدا ، آيا از دوستى من با خود و از ديگران بريدن و پيوستن با شما ، و از پذيرفتن من ولايت و سرپرستى شما را ، آگاه مىباشيد ؟ حضرت فرمودند : « 86 » « آرى - تا آنجا كه مىفرمايند - به خدا سوگند دين و آئينى را كه پدرانم پايبند بدان بوده‌اند به تو مىگويم : شهادت بر وحدانيّت خداوند ، و رسالت حضرت محمّد . . . و انتظار قائم ما ، و كوشش در راه خدا ، و پرهيزكارى از گناهان . »\r\n( 4 ) 9 ) در همين كتاب كافى از حضرت باقر - عليه السلام - دربارهء دين و آئينى كه مىبايست پايبند بدان بود و به آن عمل كرد ، نقل شده كه حضرت مىفرمايد : « 87 »\r\n\r\n\r\n","description":"","footnote":"\r\n( 81 ) كمال الدين / 373 .\r\n( 82 ) منتخب الأثر / 496 .\r\n( 83 ) هود / 93 .\r\n( 84 ) اعراف / 71 .\r\n( 85 ) صحيح ترمذى 5 / 225 .\r\n( 86 ) كافى 2 / 21 و 22 .\r\n( 87 ) كافى 2 / 22 و 23 .\r\n","page_name":" 447 ","page_number":447},
  {"content":"\r\n\r\n« شهادت دادن بر اينكه جز اللّه خدائى نيست ، يكتا است و شريكى براى او نمىباشد . . . ، پرهيزكارى و فروتنى و انتظار قائم ما ؛ زيرا براى ما دولتى است كه هرگاه خداوند بخواهد آن را ظاهر مىسازد . »\r\n( 1 ) و ديگر رواياتى كه در اين باره وارد شده است . و در آينده نيز روايات ديگرى را در فضيلت انتظار و منتظرين در دوران غيبت كبرى نقل خواهيم كرد .\r\nدر گذشته ، دربارهء مفهوم انتظار توضيح داديم و اخبار و رواياتى را كه دليل بر آن بود ، متذكّر شديم .\r\nو امّا دربارهء اين مطلب ، كه آيا مفهوم انتظار با علامات ظهور منافاتى دارد يا ندارد ، بطور مختصر اشاره‌اى به آن شد ، و در بخش سوم اين كتاب مفصّلا بحث خواهيم كرد .\r\n( 2 ) ممكن است گفته شود كه : در بيشتر اين روايات ، به طور صريح و روشن ، بحثى از انتظار ظهور حضرت مهدى نشده بود ، و اين احتمال داده مىشود كه مقصود انتظار فرج و گشايش در كارها باشد ، كه بعد از هر سختى فرجى هست .\r\nدر پاسخ مىگوئيم : از دو ديدگاه مىتوان اين اخبار را مربوط به ظهور ( 3 ) حضرت مهدى - عليه السلام - بدانيم :\r\nديدگاه اوّل : با استفاده از اخبار و رواياتى كه در اين باره صراحت دارد كه آنها را قرينه براى ديگر روايات قرار دهيم .\r\nدر اين مطلب چيزى كه با دو نظريّه موجود دربارهء حضرت مهدى - سلام اللّه عليه - منافات داشته باشد وجود ندارد ، نه با عقيدهء اماميّه كه معتقد به وجود حضرت مهدى مىباشند ، و نه با عقيدهء ديگر فرق اسلامى در مسألهء مهدويّت ، و در هر دو صورت انتظار ظهور مهدى يكى از بهترين عبادات مىباشند ، چه اينكه بگوئيم او موجود و غايب است ، يا اينكه معتقد باشيم كه هنوز به دنيا نيامده است .\r\n( 4 ) ديدگاه دوم : انتظار فرج ، كه تا اين اندازه اهميّت دارد و در سخنان پيشوايان معصوم آن قدر به آن اهميّت داده شده است ، تا آنجا كه مىشنويم كه محبوبترين كارها و برترين عبادتها است ، و اساس و پايهء دين بشمار مىآيد ، هيچ‌گاه نمىتواند انتظار گشايش يك مشكل شخصى و يا يك گرفتارى اجتماعى باشد ؛\r\n\r\n","description":"","footnote":"","page_name":" 448 ","page_number":448},
  {"content":"\r\n\r\nزيرا آخرين چيزى كه ممكن است اسلام از يك شخص بخواهد آن است كه به او بگويد : « در مشكلات صابر باش ، و بردبارى را پيشهء خودساز ، و بر خداوند اعتراض نكن » ؛ ولى انتظار بر طرف شدن مشكل و رسيدن به رفاه و آسايش بر حسب آنچه از قواعد و اصول كلّى اسلام فهميده مىشود ، براى شخص مزيّت افزونترى محسوب نمىشود .\r\n( 1 ) بنابراين ، اين انتظار بزرگ با آن همه فضائل و برتريها ، جز انتظار روز موعود چيزى نخواهد بود كه احساس مسئوليّت و رستگارى در آزمايش الهى را در بردارد و در ايجاد شرايط ظهور شريك مىباشد البتّه تمام اين فضائل ، براى كسى است كه احساس مسئوليّت نموده باشد و در آن سطح از آگاهى باشد ، بر خلاف كسى كه اصلا هيچ‌گونه آگاهى در او نيست و فقط به فكر مصالح و منافع شخصى خود مىباشد ، كه او از اين عبادت و پرستش برترين و عالى ، چيزى به دست نخواهد آورد و طرفى نخواهد بست .\r\nو از همين‌جا است كه مىتوانيم به اهميّت آن پى ببريم و بدانيم كه به چه جهت يكى از پايه‌هاى دين محسوب مىشود ؛ براى اينكه در تحقّق بخشيدن به اهداف اساسى الهى ، و غرض اصلى خداوند از آفرينش مؤثّر مىباشد ، و در همگامى با انبيا و رسولان و شهيدان و شايسته‌كاران - كه همراهانى بسيار ارزنده مىباشند - نقشى بسزا دارد .\r\nبنابراين براى اين روايات و اخبار ، معنائى جز همين مشاركت و همگامى در راه تحقّق بخشيدن به آن هدف بزرگ الهى نخواهد بود .\r\n\r\n","description":"","footnote":"","page_name":" 449 ","page_number":449},
  {"content":"\r\n\r\n( 1 )\r\n\r\nجهت پنجم : فضيلت انتظار و منتظران و شكيبايان بر سختيها و تنگدستيها در عصر فتنه و انحراف\r\nدر اين باره ، از دو ناحيه وارد بحث و بررسى مىشويم :\r\n( 2 )\r\n\r\nناحيهء اوّل : قواعد عمومى اسلامى مقتضى چه چيز مىباشند\r\n؟ يك فرد مسلمان با اخلاص ، در دوران غيبت كبرى ، كارهاى مهمّى را ممكن است انجام دهد كه برخى از آنها ، از نظر اهميّت و ميزان تأثيرش در تربيت و رشد جامعهء انسانى و در نزديك ساختن او به خداوند ، حتّى ممكن است از دوران نبوّت رسول اكرم - صلّى اللّه عليه و آله - و يا دوران ظهور مهدى - عليه السلام - هم مهمتر باشد ، كه ما مىتوانيم آن كارهاى ارزنده را در چندين كار خلاصه كنيم :\r\n( 3 )\r\n\r\nامر اوّل : ايمان به غيب\r\nيك فرد مسلمان در دوران غيبت ، با يك فرد مسلمان در دوران رسول خدا ، از اين جهت متفاوت است كه مسائل اعتقادى خود را از راه حس به دست نياورده است ، و به چيزهائى معتقد است كه نه با چشم ديده و نه با گوش شنيده است ؛ و نوعا انسان به چيزهاى محسوس زودتر پايبند مىشود و گرايش پيدا مىكند . اين حالت ، در زمان رسول خدا - صلّى اللّه عليه و آله و سلّم - وجود داشته و مردم از آن بزرگوار چيزهائى مىديدند و مشاهده مىكردند كه در هيچ زمان ديگر وجود نداشته است ، و آنها را مىتوان در چندين مزيّت خلاصه كرد :\r\n( 4 ) مزيّت اوّل : نيروى قانع كردن ، كه از بينش والاى الهى آن حضرت\r\n\r\n","description":"","footnote":"","page_name":" 450 ","page_number":450},
  {"content":"\r\n\r\nسرچشمه گرفته و در نفوس و ارواح مردم تأثيرى بسزا داشت .\r\n( 1 ) مزيّت دوم : دريافت مستقيم وحى از خداوند ، به صورت قرآن و يا غير قرآن ، به طورى كه يك فرد معمولى مىتوانست آثار و پىآمدهاى تعاليم وحى را در زندگى عملى خود و نيز پياده شدن آنها را در جامعه‌اى كه در آن مىزيست احساس كند ، و آثار و نتايج آن را به چشم خود ببيند و نويدها و بشارتها يا تهديدات و انذارات قرآن را مشاهده كند .\r\n( 2 ) مزيّت سوم : عدالت گسترده‌اى كه بر دولت اسلامى در زمان آن حضرت - صلّى اللّه عليه و آله - حاكم بود . اين همان عدالت و دادگرى است كه محكمترين دليل تاريخى را در تمامى دورانها ، و تا زمان ظهور موعود ، بر موفقيّت طرح اسلامى در مرحلهء اجرا و پياده شدن ، ارائه مىكند .\r\n( 3 ) مزيّت چهارم : يارى و تأييدات الهى كه پيوسته شامل لشكريان تحت فرماندهى حضرت رسول مىشد ، كه به فكر و انديشهء هيچ‌كس ، چنان خطور نمىكرد و به ذهن كسى نمىرسيد ؛ و حضرت با برنامه‌ريزيها و فرماندهيهاى ويژهء خود موجب مىشد كه لشكريان اندك و قليل او در مقابل لشكريان چندين برابر مخالفين خود به پيروزى دست يابند و آنان را شكست دهند .\r\nاين پيروزيها مولود تأييدات الهى بود كه در تمام غزوات و جنگهاى حضرت رسول - صلّى اللّه عليه و آله - او را همراهى و كمك مىكرد ، چنان كه قرآن مجيد بر آن تأييدات گواهى داده و تاريخ بر آن شاهد است .\r\n( 4 ) مزيّت پنجم : شخصيّت والاى حضرت رسول - صلّى اللّه عليه و آله - كه خود الگوى مجسّم اخلاق اسلامى بود ، كه تمامى تعاليم و برنامه‌هاى اسلامى را در خود پياده كرده و براى عموم پيروان خود اسوه‌اى گويا و نمونهء انسان كامل بود ، تا آنجا كه خلق والاى او شگفتى به بار آورده و قرآن مجيد از اين شگفتى ياد مىكند ، آنجا كه فرمايد :  وَ إِنَّكَ لَعَلى خُلُقٍ عَظِيمٍ  « 1 » .\r\n\r\n\r\n","description":"","footnote":"\r\n( 1 ) قلم / 4 .\r\n","page_name":" 451 ","page_number":451},
  {"content":"\r\n\r\nو ديگر امتيازاتى كه بدون ترديد ، اثرى بسزا و تأثيرى عميق و ژرف در وادار كردن مردم به ايمان آوردن ، و جايگزين كردن ايمان در اعماق دل و روح مردم داشته است ، به طورى كه مجموعهء عقايد و مفاهيم اسلامى و مژده‌ها و نويدهاى رسول خدا - صلّى اللّه عليه و آله - را به وضوح و روشنى احساس مىكردند و هيچ جاى ابهام و اجمال نداشت ، و با اينكه مسائل اعتقادى ، مطالبى فكرى و ما بعد الطبيعى است ، در عين حال براى آنها ملموس و محسوس مىنمود .\r\n( 1 ) در عين حال ، خداوند متعال ، كسانى را كه ايمان به غيب آورده ، ستوده و فرموده است :  الَّذِينَ يُؤْمِنُونَ بِالْغَيْبِ  « 2 » و  الَّذِينَ يَخْشَوْنَ رَبَّهُمْ بِالْغَيْبِ *  « 3 » و در چندين جا از قرآن مجيد ، آنان را مورد ستايش و تمجيد قرار داده است .\r\nهنگامى كه اين امتيازات - به جز امتياز وحى - بار ديگر در پيشواى جهانى اسلام ظاهر شود ؛ يعنى وجود مقدّس حضرت بقيّة اللّه - ارواحنا فداه - زمام امر جهان را به دست گيرند ، اين امتيازات روشنتر و واضح‌تر جلوه‌گرى خواهد كرد .\r\n( 2 ) لكن اين ويژگيها ، در دوران غيبت حضرت كه دوران فتنه‌ها و انحرافات مىباشد وجود نخواهد داشت ، و لذا اعتقادات و مفاهيم اسلامى از احساس و مشاهدات مردم به دور خواهد بود ، و نيازمند دلى بازتر و وجدانى دست نخورده‌تر و تلاشى بيشتر و انديشيدنى ژرفتر مىباشد . به ويژه كه دستور اسلامى و تأكيد قرآنى بر آن است كه در مسائل اعتقادى نبايد از كسى تقليد كرد ؛ و پيروى كوركورانه از پدران و آموزگاران بدون دليل و برهان ، نكوهش شده ، و هر كس مىبايست عقايد خود را روى دليل و برهان به دست آورد و ايمانى مبتنى بر استدلال و ژرف‌نگرى داشته باشد .\r\n( 3 ) اين نكته بديهى است كه اگر كسى در راه به دست آوردن عقيده ، بيشتر تلاش و كوشش كند ، و در راه ايمان ، فداكارى و از خودگذشتگى نشان بدهد و به نتايج و ره‌آوردهاى بهتر و شايسته‌اى دست يابد ، اينها خود عواملى بزرگتر براى\r\n\r\n\r\n","description":"","footnote":"\r\n( 2 ) بقره / 3 .\r\n( 3 ) انبياء / 49 ؛ ملك / 12 ؛ فاطر / 18 .\r\n","page_name":" 452 ","page_number":452},
  {"content":"\r\n\r\nرسيدن به قلّه‌هاى كمال انسانى و رسيدن به قرب الهى مىباشد .\r\nو اين معنى ، به خودى خود از جمله اجزاى برنامه‌ريزيهاى الهى براى تربيت افراد با اخلاص و آزمايش شده در دوران فتنه و انحراف مىباشد . و به زودى در اين باره توضيحاتى خواهيم داد .\r\n( 1 )\r\n\r\nامر دوم : تحمّل مشكلات و دشواريها\r\nاز جمله چيزهائى كه يك انسان با اخلاص در دوران غيبت با آن مواجه است ، تحمّل مشكلات و دشواريهائى است كه مىبايست در راه ايمانش متحمّل شود و به دامن اسلام چنگ زند . مشقّتها و دشواريهائى كه در زمان حضرت رسول وجود نداشت و در دوران ظهور نيز هرگز پديد نخواهد آمد ، زيرا دشواريها و مشقّاتى كه معمولا در راه عقيده به ميان مىآيد ، به دو گروه تقسيم مىشوند :\r\n( 2 ) اوّل : مشقّات و دشواريهائى كه يك فرد ، با اختيار خود متحمّل مىشود و در راه حفظ عقيده و ايمان خود زحماتى مىكشد و رنجها مىبرد ، و اين همان تمحيص و آزمايش اختيارى است و اثر بزرگ و تأثيرات ژرف آن را در تكامل فرد ، بر طبق قانون كلّى تمحيص شناختيم .\r\n( 3 ) دوم : رنجها و آزارهائى است كه از سوى ديگران بر او وارد مىشود و به خاطر ضديّت ، با ايمان و عقايد و اعمال او ، انواع قهر و طرد و سرزنش را بر او وارد مىسازند .\r\nاين دو نوع اذيّت و آزار و رنج و زحمت ، در سه زمينهء مهم با يكديگر تفاوت دارند :\r\n( 4 ) زمينهء اوّل : گروه اوّل ، بين دوران نبوّت و عصر غيبت و دوران ظهور مشترك است و هر يك از اين سه دوره دشواريهاى ويژهء خود را دارد كه افراد با اخلاص و با ايمان مىبايست براى حلّ آنها زحماتى متحمّل شوند . و همين اندازه ما را بس است كه بدانيم در دوران رسالت حضرت رسول - صلّى اللّه عليه و آله - افرادى بودند كه به خاطر حق و انجام وظيفه ، با ميل و رغبت خود ، خواهان شهادت در راه خدا مىشدند و به ميدانهاى جنگ مىرفتند .\r\n\r\n","description":"","footnote":"","page_name":" 453 ","page_number":453},
  {"content":"\r\n\r\nلكن گروه دوم ، در يك جامعهء اسلامى وجود نخواهد داشت ، چه در دوران حضرت رسول - صلّى اللّه عليه و آله - و چه در زمان ظهور حضرت بقيّة اللّه - عليه السلام - بلكه مخصوص دورهء فتنه و انحراف ، يعنى همين دوره‌هاى زندگى ما ، مىباشد ، كه مىبينيم معروف ، منكر ؛ و منكر ، معروف گشته است ، و افراد با اخلاص با وجود پاكى و اخلاص و كارآمديشان از متن زندگى اجتماعى و دخالت در امور طرد گشته‌اند . « 4 »\r\n( 1 ) زمينهء دوم : گروه اوّل فداكارى و از خودگذشتگيها منسجم و هماهنگ با عقيدهء شخص است و فرد در آن هيچ‌گونه رويارويى با عقيده و يا منافاتى با مقتضيات آن نمىيابد . زيرا كه اقدام به اين فداكاريها مطابق تعاليم عقيدهء او و به صلاح دعوت به آن است .\r\nامّا گروه دوم ، به طور مستقيم ، يك جبهه‌گيرى و رو در روئى با عقيدهء او را در بر دارد و تحمّل آنها ، به خاطر آن است كه فرد داراى ايمان است و مىخواهد بر عقيده و ايمانش استوار باشد ، و در راه حق و حقيقت ، تلاش نمايد .\r\n( 2 ) زمينهء سوم : گروه دوم از دشواريها ، بيشتر موجب آزردگى خاطر است و تحمّلش براى فرد مشكلتر مىباشد ؛ زيرا گروه اوّل از مشكلات هر اندازه هم كه سخت و دشوار باشد ، لكن از آنجا كه انسان آنها را با اختيار و از روى ميل انجام مىدهد برايش قابل تحمّل و در مواردى شيرين و گوارا مىباشد ، زيرا حلاوت ايمان و نورانيّت عمل صالح را در آن مىبيند ؛ لكن گروه دوم ، با ناچارى و درماندگى و تلخى همراه است ، و اگر اتّكاى انسان به خداوند و رهبرش حضرت بقيّة اللّه - ارواحنا فداه - نباشد ، از بين مىرود و هلاك مىشود .\r\n( 3 ) به هر حال ، روشن است كه تحمّل هر دو نوع فداكارى با هم - چنان كه در دورهء غيبت لازمهء حالت كلّى انجام وظيفه است - سختتر و پيچيده‌تر از تحمّل تنها\r\n\r\n\r\n","description":"","footnote":"\r\n( 4 ) در اينجا بايد توجه داشت كه مقصود از اين زمانه ، اولا زمان غيبت كبرى بطور كلّى است ، و ثانيا ناظر به تمام جهان اسلام و عموم كشورهاى جهانى است و يك گوشه از دنيا مقصود نيست . ( مترجم )\r\n","page_name":" 454 ","page_number":454},
  {"content":"\r\n\r\nيك نوع از آنها است . و اين خود يكى از عناصر آزمايش خداوندى است كه انسان مؤمن را به آنها مىآزمايد .\r\n( 1 )\r\n\r\nامر سوم : پايدارى در برابر فريبها و نيرنگها\r\nدر دوران غيبت ، پايدارى و سرسختى انسان در مقابل فريبها و نيرنگها ، به شكلى است كه در دوران حضرت رسول - صلّى اللّه عليه و آله - و يا زمان ظهور وجود ندارد .\r\nفريبكاريهائى كه رو در روى انسان قرار مىگيرد ، دو نوع است :\r\n( 2 ) اوّل : فريبكارى ناشى از مصالح شخصى و هوى و هوسهاى فردى ، بدان جهت كه شهوات غريزى انسانى ، او را وادار به اشباع آنها مىكند ، بدون اينكه كارى به راه و روش صحيح داشته باشد ، و اين سخن درست است كه گفته است :\r\n« غرائز ، عقل و انديشه نمىشناسد » .\r\n( 3 ) دوم : فريبكارى و وادار كردن از سوى ديگران ، در آن هنگام كه ويژگيهاى فريبندهء دوران فتنه و انحراف را در زرق و برق تمدّن جديد ، و راحتيها و خوشيهائى و مال و شهرت حكّام و پيروان آن را مىبيند ، كه هر يك به نوبهء خود عاملى فريبنده براى انحراف انسان از مسير حق و حقيقت مىباشند ، و او را وادار به دستيابى به آنها مىكنند .\r\n( 4 ) قسم اوّل از اين عوامل فريب دهنده و واداركننده ، از آغاز خلقت انسان همراه او بوده و اختصاص به دوره و زمان خاصّى نداشته‌اند ، و آنها خود اساسيترين محك براى آزمايش انسان بوده‌اند ؛ ولى قسم دوم مخصوص دوران غيبت كبرى مىباشند ، كه متّصف به فتنه و انحراف مىباشد ، زيرا سود خواهيهاى شخصى و انگيزه‌هاى فردى كه موجب تحريك به سوى دستيابى به قدرت هر چه بيشتر و مال هر چه فراوانتر مىباشد ، در دوران نبوّت و عصر ظهور حضرت ، همگى در مسير حكومت حق و دولت عدل كار مىكنند ، بر خلاف دوران غيبت كه همهء آنها بر ظواهر فريبندهء دنيا مىافزايند و تمدّن مادّى و حكمرانان\r\n\r\n","description":"","footnote":"","page_name":" 455 ","page_number":455},
  {"content":"\r\n\r\nمنحرف را تقويت مىكنند . « 5 »\r\n( 1 )\r\n\r\nامر چهارم : ايمان به حضرت مهدى عليه السلام و نتايج آن\r\nايمان داشتن يك فرد به حضرت مهدى - ارواحنا فداه - و نتايج و پىآمدهاى آن از نظر فداكاريها و از خودگذشتگيها .\r\nاين مطلب را ، در سه زمينه مورد بحث و بررسى قرار مىدهيم .\r\n( 2 ) زمينهء اوّل : اين خود يك نحوهء ايمان داشتن به غيبت است ، و نتايجى را كه در امر اوّل گفتيم در برخواهد داشت ، چه از آن جهت كه اين خود ايمان به روز موعود است ، كه خداوند آن را به عنوان هدف نهائى آفرينش در نظر گرفته است ، و يا به اعتبار ايمان داشتن به شخص حضرت و رهبرى نهضت جهانى آن حضرت در آن روز موعود ؛ و يا به جهت ايمان داشتن به وجود و غيبت حضرتش ( بنابر اختلافى كه مردم در اين جهت با يكديگر دارند ) كه به هرگونه از اين سه جهت كه ايمان داشته باشد ، ايمان به غيب مىباشد ، تا چه رسد كه به هر سه جهت ايمان بياورد ، چنان كه عقيدهء يك فرد امامى مذهب چنين است ؛ زيرا هر سه موضوع از دايرهء حس و شهود معمولى بيرون است ، مگر براى كسانى كه موفّق به ديدار شخص حضرت شده باشند كه آنان بسيار اندك مىباشند .\r\n( 3 ) زمينهء دوم : طولانى شدن دوران غيبت حضرت ، بيشتر از حدّ معمولى كه در ذهن يك فرد مىباشد ، مستلزم آن است كه وجود حضرت را منكر شده و آن را بعيد بدانند ، و معتقد شوند كه يا حضرت اصلا وجود نداشته ، و يا اگر هم به وجود آمده ، از دنيا رفته است .\r\n\r\n\r\n","description":"","footnote":"\r\n( 5 ) در اينجا مىتوان گفت كه مقصود از عصر غيبت ، يعنى دوران سلطهء بىدينان بر جامعهء اسلامى و نبود قدرت جهانى در دست رهبران راستين الهى و انسانهاى شايسته و باتقوا ، و الّا دوران رسالت پيامبر در سيزده سالهء اوّل و 250 سال به ظاهر ظهور ائمه هم چندان تعريفى نداشتند .\r\nفريبكاريهاى دست‌اندركاران حكومتهاى به ظاهر اسلامى و رياكاريهاى دستگاه خلافت ، زرق و برق مساجد و كاخهاى خلفا و سفره‌هاى چربين آنان ، اگر بالاتر از زرق و برقهاى تمدّن جديد و بساطهاى رنگين مستكبران فعلى نبوده ، دست‌كمى هم از آنها نداشته ، بنابراين نمىتوان گفت كه قسم دوم از رياكاريها و تزويرات مخصوص دوران غيبت است . ( مترجم )\r\n","page_name":" 456 ","page_number":456},
  {"content":"\r\n\r\nو با توجّه به اينكه حضرت ذخيرهء خداوندى براى روز موعود مىباشند و قرار است كه به هنگام ظهور ، ظلم و ستم را ريشه كن فرمايند ، در اين صورت اين سؤال به ذهن مىرسد كه اگر چنين است ، پس چرا با مشاهدهء اين همه ظلم و ستم ، ظهور نمىفرمايند ، كه پاسخ اين شبهه را هم در جاى خود داده‌ايم و تكرار نمىكنيم .\r\n( 1 ) زمينهء سوم : نتايجى كه ايمان به وجود حضرت و آگاهى آن بزرگوار از اعمال و كردار مردم و ناظر بودن آن حضرت به اوضاع و احوال مردم از پس پردهء غيبت در بردارد ، كه عبارت باشد از ايجاد حسّ مسئوليّت در فرد ، كه سعى كند شايستگيهاى خود را فزونى بخشد تا مورد توجّه و اطمينان پيشوا و رهبر خود بشود .\r\nو اين مطلب روشن است كه در دوران رسالت حضرت رسول ، و يا در زمان ظهور خود حضرت ، اين نتايج كه بر ايمان به غيبت حضرت مهدى - عليه السلام - مترتّب بود ، وجود نخواهد داشت .\r\n( 2 ) بر طبق اين چهار امر گفته شده ، وظيفه و مسئوليّت هر كس در دوران غيبت كبرى مشخّص مىشود ، و معلوم مىشود كه چگونه بايد آمادهء فداكارى و ايثار و از خودگذشتگى بود ، و با در نظر گرفتن آن مىتوان ميزان دشوارى و سختى اين دوره را نسبت به ديگر ادوار تاريخ بشريّت فهميد ، كه چقدر امتحان خدائى دشوارتر و عميقتر و گسترده‌تر است ، و ميزان موفّقيّت و رستگارى در اين آزمايش تا چه اندازه پائين و اندك است ، و تا چه اندازه نيازمند امتداد زمان و تربيت پىگير ، چه در سطح فرد و چه در سطح جامعه مىباشد .\r\n( 3 ) تمام اين ويژگيها است كه متضمّن پيدايش گروهى فداكار و ايثارگر مىباشد كه در مقابل تمام اين مشكلات ايستادگى كرده جان خود را در كف دست گرفته و در راه خدا و ايمان خود فدا كنند ، و هيچ عاملى بازدارنده‌اى آنان را از راه خدا بازنمىدارد ، و مىكوشند تا از ياران و انصار حضرت بقيّة اللّه - ارواحنا فداه - براى گسترش عدل و داد در روز ظهورش باشند ، و تا به اين پايه از اخلاص نرسند ، حكومت جهانى عادلانهء حضرت ، به هيچ وجه استقرار نخواهد يافت .\r\n\r\n","description":"","footnote":"","page_name":" 457 ","page_number":457},
  {"content":"\r\n\r\nاين بود خلاصهء گفتار ما در ناحيهء اوّل از آنچه كه قواعد اسلامى و ضوابط كلّى امتحان و اخلاص ، در خلال دوران فتنه و انحراف عصر غيبت كبرى ايجاب مىكرد ، به طورى كه امتياز و ويژگى اين دوران را نشان مىداد .\r\n( 1 )\r\n\r\nناحيهء دوم : ويژگيهاى مؤمنان منتظر در روايات\r\nاخبار و روايات ، فضيلت مؤمنين با اخلاص فداكار در راه خدا را ، در دورهء فتنه‌ها و انحرافات ، چگونه بيان مىكند و چهرهء منتظران راستين آن حضرت را چگونه ترسيم مىنمايد ؟\r\nروايت اوّل :\r\n( 2 ) مسلم « 6 » ، و ترمذى « 7 » ، و ابن ماجه « 8 » ، از رسول خدا - صلّى اللّه عليه و آله - روايت كرده‌اند كه آن حضرت فرمود :\r\n« عبادت در هرج ( دوران آشفتگى ) همچون هجرت به سوى من است . »\r\nبراى فهم بهتر و عميقتر اين روايت شريفه و اين فرمايش گرانقدر رسول خدا ، چهار مقدّمه را متذكّر مىشويم :\r\n( 3 ) مقدّمهء اوّل : مقصود از « هرج » ، فتنه و انحرافى است كه در دوران غيبت كبرى پديد مىآيد ، بر طبق آنچه كه روايات شيعه و سنّى گوياى آن مىباشد ، كه در اين دوره اقسام هرج و مرج و كشت و كشتار واقع خواهد شد ، و اينها خود دليل بر آن است كه اين اخبار ، قرينه‌اى است بر اينكه مقصود از كلمهء « هرج » در اين روايت ، همان دورهء هرج و فتنه است ، نه خود هرج كه به معنى قتل است .\r\n( 4 ) مقدّمهء دوم : مقصود از هجرت به سوى پيامبر ، هجرت از سرزمين كفر به سرزمين اسلام است ، كه در واقع پايهء تمام كارهاى اسلامى است ، كه از آنجا\r\n\r\n\r\n","description":"","footnote":"\r\n( 6 ) صحيح مسلم 8 / 208 .\r\n( 7 ) صحيح ترمذى 3 / 332 .\r\n( 8 ) سنن ابن ماجه 2 / 1319 .\r\n","page_name":" 458 ","page_number":458},
  {"content":"\r\n\r\nتمام كارها شروع مىشود ، و نشان پذيرش راستين اسلام است .\r\n( 1 ) مقدّمهء سوم : قبلا دانستيم كه مقتضاى قواعد ، عبارت است از آنكه هر چه ايمان و عمل صالح با مشكلات و دشواريهاى بيشترى همراه باشد و نياز به فداكارى و از خودگذشتگى بيشترى داشته باشد ، به طور گسترده‌تر و عميقتر موجب نزديكى به خدا بوده و تكامل و رشد يك فرد را بيشتر در بردارد .\r\n( 2 ) مقدّمهء چهارم : مقصود از « عبادت » در اين روايات ، همان معناى عام و كلّى آن است ، نه آنكه فقط نماز و روزه باشد - گرچه اينها از مقدّسترين شكلهاى عبادت مىباشند - بلكه هرگونه عمل مطلوبى كه يك فرد به منظور امتثال فرمان خداوند انجام دهد و مطابق دستورات اسلامى باشد ، عبادت به حساب مىآيد ، چه به صورت فردى باشد يا به شكل اجتماعى ، چنان كه قبلا به طور گسترده اين بحث را متذكّر شديم و مفهوم عام عبادت را بررسى كرديم .\r\n( 3 ) از اين مقدّمات چهارگانه ، چنين نتيجه مىگيريم كه مقصود رسول خدا از آن حديث ، آن است كه هرگونه كار اسلامى در سطوح گوناگون ، كه در دوران هرج و مرج و فتنه و انحراف انجام گيرد ، در پيشگاه خداوند ، فضيلتى و ارزشى همچون اصل پذيرش اسلام را دارا مىباشد .\r\n( 4 ) و در اين برداشت ، جاى شگفتى و تعجّبى نيست ، زيرا ديديم كه اخبار و احاديث چگونه اوضاع دوران فتنه و هرج و مرج را ترسيم مىكند ، و رودرروئى آنها را با اصل عقيده و نيز خود افراد پايبند ، به دين و ايمان ديديم و مبارزه و اجبار آنها را براى ترك دين و كنار گذاشتن ايمان ، و بيرون رفتن از دايرهء اطاعت خداوند با انگيزه‌ها و ابزار گوناگون مشاهده كرديم . در يك چنين شرايطى حفظ عقيده و باقى ماندن در خطّ دين و تقوى از اهميّتى بس بزرگ همچون اصل دخول در دين برخوردار خواهد بود ؛ و چه بسا در مواردى ، باقى ماندن در راه تقوى و كارهاى شايسته ، زحمات و فداكاريهاى بيشتر از اصل پذيرش دين را در برداشته باشد .\r\n\r\n","description":"","footnote":"","page_name":" 459 ","page_number":459},
  {"content":"\r\n\r\nروايت دوم :\r\n( 1 ) ابن ماجه « 9 » ، و ترمذى « 10 » ، در حديثى كه قبلا نيز قسمتى از آن را نقل كرديم ، از رسول خدا - صلّى اللّه عليه و آله - روايت كرده‌اند كه آن حضرت فرمود :\r\n« پيش روى شما ، دوران صبر و پايدارى است . صبر در اين زمانه ، همچون گرفتن پاره‌هاى آتش در مشت است . آن كس كه در اين زمانه عمل كند و بكوشد ، پاداش پنجاه نفر دارد كه در زمانهء ديگر ، اين گونه كارى انجام دهند . »\r\n( 2 ) يك عمل واحد ، فضيلت و پاداشش به نسبت فداكارى و زحمتى است كه در راه آن كشيده مىشود ، كه اگر از خودگذشتگى و فداكارى به اوج خود رسيد ، تا آنجا كه نگهدارى دين همچون نگهدارى آتش در مشت شد ، فضيلت و اجرش بدين پايه مىرسد كه رسول خدا - صلّى اللّه عليه و آله - فرمود . و اجر يك عمل از يك نفر در چنين شرايطى ، همچون انجام دادن همين عمل است از پنجاه نفر در حالتى آسانتر و راحت‌تر .\r\nعدد پنجاه در اين روايت ، طبيعتا بيانگر عدد خاصّ و محدود نيست ، بلكه مقصود ، كثرت و زيادتى مىباشد ؛ همچون فرمايش خداوند در قرآن مجيد كه مىفرمايد :  إِنْ تَسْتَغْفِرْ لَهُمْ سَبْعِينَ مَرَّةً  « 11 » يعنى : اگر هفتاد بار براى آنان استغفار كنى .\r\nبنابراين منافاتى نخواهد داشت كه بگوئيم فضيلت عمل يك انسان پايدار و صابر در برخى شرايط ، و به تناسب زحمت و رنج و كوشش او ، گاهى به چندين برابر اين مقدار ( عمل پنجاه نفر ) نيز مىرسد .\r\nروايت سوم :\r\n( 3 ) كلينى در كافى « 12 » از عمّار ساباطى روايت كرده است كه گويد :\r\n\r\n\r\n","description":"","footnote":"\r\n( 9 ) سنن ابن ماجه 2 / 1331 .\r\n( 10 ) صحيح ترمذي 2 / 437 .\r\n( 11 ) توبه / 80 .\r\n( 12 ) كافى 1 / 333 - 334 ، ح 2 .\r\n","page_name":" 460 ","page_number":460},
  {"content":"\r\n\r\n« به حضرت صادق - عليه السلام - عرض كردم : كدام يك از دو نحوهء بندگى خداوند افضل و برتر است ؛ آيا عبادت در پنهانى با امامى از خاندان شما در حال پنهانى در دوران دولت باطل « 13 » يا عبادت در زمان ظهور دولت حق و با امامى از شما كه ظاهر و آشكار باشد .\r\nفرمود : اى عمّار ، صدقه در پنهانى ، برتر است از صدقه دادن آشكارا . و به خدا سوگند همين طور عبادت شما در پنهانى با پيشواى پنهانتان در دوران دولت باطل و در حال سازش ( و عدم قيام ) ، برتر است از كسى كه خداوند را در دوران ظهور دولت حق با پيشواى بر حق ظاهر عبادت مىكند ؛ و عبادت در حال ترس ، در دوران دولت باطل ، همچون عبادت در حال آسايش و امنيّت در زمان دولت حق نمىباشد . . .\r\nتا آنجا كه عمّار مىگويد : عرض كردم : به خدا سوگند كه مرا به عمل ( عبادت و كارهاى خير ) ترغيب فرموديد و بر آن تشويق كرديد و لكن دوست دارم كه بدانم چگونه ما امروز عملى برتر از ياران امام آشكار در زمان دولت او داريم و حال اينكه همه داراى يك دين مىباشيم .\r\n( 1 ) فرمود : شما در دخول در اسلام و پذيرش اسلام ، پيشتر از آنان مىباشيد ، و قبل از آنها به نماز و روزه و حجّ و هرگونه كارهاى خير و فهميدن معارف دينى روى آورده و مخفيانه از دشمن به عبادت پروردگار همراه امام غايب و پيشواى پنهانتان پرداخته‌ايد ، از او پيروى كرده و در راهش پايدار بوده و در انتظار دولت حق به سر برده‌ايد ، از دست فرمانروايان ستمگر بر خود و جان امام خويش ترسان بوده ، دين و ايمان خود را حفظ كرده و در راه پرستش خدا و پيروى از امامتان در حال ترس از دشمنان پايدارى كرده‌ايد ، و بدين جهت است كه خداوند ، پاداش كارهاى شما را دو چندان كرده است ، پس گوارا باد شما را .\r\nعرض كردم : فدايتان شوم ، پس با اين حساب ، چه لزومى دارد كه ما از اصحاب قائم - عليه السلام - باشيم و در دولت حقّهء او به سر بريم ، در حالى كه امروز تحت نظر امامت شما و پيرو شمائيم و اعمال ما افضل و برتر از افرادى است كه در زمان دولت حق به سر مىبرند ! ؟\r\n( 2 ) فرمود : سبحان اللّه ! آيا دوست نداريد كه خداوند حق و عدالت را در روى زمين آشكار گرداند ، سخنها را يكى گرداند و دلهاى پراكنده را\r\n\r\n\r\n","description":"","footnote":"\r\n( 13 ) مفهوم « امام مستتر و پنهان » در اين روايت در توضيحات مؤلّف خواهد آمد .\r\n","page_name":" 461 ","page_number":461},
  {"content":"\r\n\r\nبه يكديگر پيوند زند ، و كسى در روى زمين گناه و نافرمانى خداوند را نكند ، و حدود الهى در بين مردم اجرا گردد و برپا شود ، و خداوند حق را به صاحب حق برگرداند و ديگر هيچ حقّى مخفى نماند و به خاطر ترس از مردم حقيقتى پوشانده نباشد ! ؟ آگاه باش ، به خدا سوگند اى عمّار ، كسى از شما در چنين حالتى كه تو هم اكنون مىباشى ( و در انتظار آن دولت حقّه به سر مىبرى ) نمىميرد ، مگر اينكه در پيشگاه خداوند از بسيارى از شهداى بدر و احد برتر است . پس بشارت باد شما را . »\r\n( 1 ) جاى هيچ‌گونه ترديد و شبهه‌اى نيست كه اين روايت ، گوياى برترى عبادت و پرستش و صبر و پايدارى در دوران ظلم و انحراف ، بر عبادت در دورهء راحت و آسايش است ، گرچه راحتى و آسايش از سوى حكومت حق و دولت حضرت مهدى - عليه السلام - باشد .\r\nبا اينكه دلالت اين روايت بر اين مطلب بسيار روشن و واضح است ، در عين حال ، اشاره كردن به دو نكته بىفايده نيست :\r\n( 2 ) نكتهء اوّل :\r\nحضرت صادق - عليه السلام - ، فضيلت صابرين را محدود كرد به اين كه حتما با امام پنهان باشند ، و در اينجا مقصود از امام مستتر و پنهان به قرينهء ساير مطالب روايت ، امامى است كه امر امامت او در استتار است و مستقيما در مقام حكومت و رهبرى علنى امّت قرار ندارد .\r\n( 3 ) ممكن است كسى بگويد : ما هم اكنون در دوران غيبت كبرى ، نه با امام ظاهر و آشكار هستيم ، و نه با امام پنهان و مستور ( بدين معنى كه در روايت بود ) ، بنابراين فضائلى كه در روايت گفته شده بود ، شامل حال ما نمىشود .\r\n( 4 ) به اين شبهه در دو مرحله مىتوان پاسخ داد :\r\n1 ) ما در اين دوره نيز عملا طبق عقيدهء اماميّه با امام مستور و پنهان مىباشيم ، و لذا فضائلى كه در اين روايت آمده است شامل حال ما هم مىشود ؛ زيرا آنچه كه مهم است همراهى و معيّت با امام از حيث ايمان و عقيده است ، نه معيّت جسمى و ظاهرى . و علاوه بر اين مىتوان معاصر بودن با آن حضرت را نيز براى تحقّق مفهوم « با امام بودن » بر مطلب گذشته افزود . و هر كس كه معتقد به\r\n\r\n","description":"","footnote":"","page_name":" 462 ","page_number":462},
  {"content":"\r\n\r\nغيبت حضرت مهدى - ارواحنا - فداه - باشد ، اين دو جهت را دارا است ؛ زيرا معتقد است كه در زمان آن حضرت به سر مىبرد و در عقيده و ايمان با آن حضرت همراه است . و امّا اينكه شخص هيئت و شمايل امام خود را بشناسد و تشخيص دهد ، هيچ‌گونه دخالتى در صدق مفهوم همراهى با حضرت و با وى بودن ، ندارد .\r\n( 1 ) و به تعبير دقيقتر ، آنچه كه روايت بر آن تأكيد دارد ، آن است كه امر امامت و حكومت امام - عليه السلام - از ترس ستمگران پوشيده و پنهان باشد ، و فردى كه معتقد به او است ، در عقيده و رفتار خود ، از او تبعيّت كند . و اين حالت در دوران غيبت براى يك فرد با اخلاص كاملا صدق مىكند ؛ چنان كه در دوران زندگى ديگر امامان نيز به همين صورت بوده است ، زيرا هر دو دوره داراى فتنه‌ها و انحرافات و سركوبى حق و پنهانى امام مىباشد ، و مشخّص بودن امام و آشكارى ظاهر وى در اين جهت چندان دخالتى ندارد .\r\n( 2 ) 2 ) بر فرض بپذيريم كه غيبت امام ، مانع از اين است كه بودن با او صدق كند و يا فراتر از آن بر فرض عدم اعتقاد به غيبت حضرت مهدى مىگوييم بازهم مىتوان فضيلتى را كه در اين روايت ذكر شده شامل افراد با اخلاصى دانست كه در دوران فتنه و انحراف به سر مىبرند . زيرا آنچه كه موجب فضيلت و برترى مىشود و در آزمايش الهى ، پايه و اصل به حساب مىآيد ، همان ترس از ظلم و جهت‌گيرى هميشگى در مقابل حيله و نيرنگ دشمنان و روياروئى با منحرفين است ؛ و كوشش و پرستش در شرايط خوف ، برتر و والاتر است از عبادت و هرگونه كارى در دورهء راحتى و آسايش . و اين حالت در اين دوره‌هاى اخير ، به همان‌گونه كه در دوران زندگى ائمّه - سلام اللّه عليهم - وجود داشته ، موجود است ، و تفاوتى با يكديگر ندارند ؛ زيرا هر دو دوره از دوره‌هاى فتنه و انحراف مىباشد ، بلكه مىتوان گفت در اين ساليان اخير ، ترس و مشكلات از چندين جهت از زمان ائمّه - سلام اللّه عليهم - بيشتر بوده است :\r\n( 3 ) 1 ) در دوران ائمّه - عليهم السلام - حكومتهاى موجود ، چه مصلح و چه منحرف هر چه بودند ، بازهم به نام اسلام حكومت مىكردند و مدّعى بودند كه اسلام را در جامعه پياده مىكنند ( و اسم اسلام و عنوان آن در جامعه رسميّت و\r\n\r\n","description":"","footnote":"","page_name":" 463 ","page_number":463},
  {"content":"\r\n\r\nاهميّتى داشت ) . در حالى كه امروز در سراسر روى زمين جائى را كه با نام اسلام ، حكومتى رسمى داشته باشد نمىبينيم « 14 » و تمام حكومتها به ماديّت و بىدينى روى آورده‌اند .\r\n( 1 ) 2 ) نظام حكومت و برنامه‌ريزيهاى دولتها در آن زمان ، از جهات گوناگون ، ساده‌تر از نظامات حكومتها در اين زمان بوده است ؛ از جهت ارتش ، پليس ، نوع سلاح جنگى ، شكل حكومت ، اطّلاعات و تشكيلات امنيّتى ، سازمانهاى ادارى ، احزاب و گروه‌ها و ديگر برنامه‌هاى دولتها .\r\n( 2 ) 3 ) در آن زمان ، اگر هم افكار و انديشه‌هاى الحادى و تخريبى به جنگ جامعهء اسلامى مىآمد ، هم از سوى عامهء مردم رد مىشد ، و هم از نظر حكومتها مطرود بود و خود آن افكار هم چندان نيرو و توانى نداشتند ؛ لكن امروزه افكار مادّى از سوى هزاران دانشمند و نويسندهء تأييد و تقويت مىشود و وسائل ارتباط جمعى دنيا در اختيار آن افراد بىدين و خدانشناس است ، و بسيارى از دولتها نيز پشتيبان همان افكار و انديشه‌هاى الحادى بوده و امكانات خود را در راه نشر و گسترش آنها به كار مىبرند و با مخالفين خود با تمام قدرت مىجنگند ، و هر كس را كه بخواهد در مقابل آنها ايستاده و مردم را به حق و حقيقت و اسلام و تعاليم الهى دعوت كند ، از بين خواهند برد .\r\n( 3 ) بنابراين مىبينيم كه ظلم و ستم بعد از دوران زندگى ظاهرى امامان بيشتر شده ، و همراه آنها آزمايش و امتحان خدائى سخت‌تر گشته است ؛ بنابراين اگر براى ياران و اصحاب ائمّه - عليهم السلام - آن همه فضيلت و پاداش تعيين شده باشد ، دربارهء افراد با اخلاص اين دوره بايد بيشتر باشد ، و هر چه امتحان دشوارتر و سخت‌تر باشد ، فضيلت و پاداش در نزد خدا بيشتر ، و كمالات به دست آمده در راه ايمان و اخلاص ، بزرگتر خواهد بود .\r\n( 4 ) نكتهء دوم :\r\nفرمايش حضرت صادق عليه السلام - كه فرمود : بر اين حالت كه شما\r\n\r\n\r\n","description":"","footnote":"\r\n( 14 ) بايد توجه داشت كه اين كتاب قبل از برپا شدن نظام جمهورى اسلامى در ايران ، نوشته شده است . ( مترجم )\r\n","page_name":" 464 ","page_number":464},
  {"content":"\r\n\r\nهستيد ، اگر يكى از شما بميرد ، در نزد خداوند ، از شهداى بدر و احد برتر است ، پس بشارت باد شما را .\r\n( 1 ) با در نظر گرفتن دو مطلب كه قبلا گفته‌ايم ، اين مطلب نيز به روشنى واضح است . خلاصهء آن دو مطلب چنين است :\r\nاوّل : برترى و افضليّت اصحاب آزمايش‌شدهء حضرت مهدى - سلام اللّه عليه - و شايستگى آنان براى اداره و رهبرى جهان زير نظر و پيشوائى حضرت بقيّة اللّه ، كه اينان از اغلب اصحاب رسول خدا - صلّى اللّه عليه و آله - افضل و برتر مىباشند ، چنان كه دليل آن را گفتيم .\r\nدوم : آنچه اندكى پيشتر گفته شد ؛ يعنى برترى كسانى كه در عصر غيبت زندگى مىكنند از كسانى كه در ساير دورانها زندگى مىكردند ، در صورتى كه فرد شايستگى و سرسختى و ايستادگى خود را در برابر ظلم و انحراف ثابت كند .\r\n( 2 ) اگر كسى بگويد : اصحاب رسول خدا - صلّى اللّه عليه و آله - در راه خدا به درجه شهادت رسيدند ، و لذا بايد از ما برتر و افضل باشند .\r\nمىگوئيم : نه ، چنين نيست ، زيرا شهادت آنان در جنگهاى بدر و احد ، به خاطر دفاع و جلوگيرى از دشمن و يا به خاطر آن احساسات عاطفى و هيجانهاى روحى آنان بود كه رسول خدا در آنها ايجاد كرده بود ، و شهادت بدين گونه گرچه پيروزى بزرگى را در امتحان خدائى در بردارد ، لكن عاملى براى تربيت و تكامل يك فرد نمىشود ، زيرا تكامل و رسيدن به مرحلهء نهائى امتحان الهى ، نيازمند به زمانى طولانى و طى كردن مراتب و درجات مختلف است كه مىبايست به تدريج و به هم پيوسته انجام گيرد ، و يك فرد نمىتواند به يك بار به قلّهء كمال بجهد و پرواز كند ، هر چند شرايط زندگى او دشوار و سخت باشد .\r\n( 3 ) ولى اين گونه رشد بطىء و كند را در طول تاريخ غيبت كبرى ، افراد مؤمن و معتقد به وجود حضرت بقيّة اللّه مىگذرانند و روز به روز كاملتر مىشوند و به درجاتى بالاتر از درجات اصحاب رسول خدا مىرسند ، و دست آوردهائى ارزنده‌تر از آنچه ياران پيامبر - صلوات اللّه عليه و آله - به آن رسيدند خواهند داشت ؛ چنان كه بحثهاى مفصّل اين موضوع را در گذشته آورديم .\r\n\r\n","description":"","footnote":"","page_name":" 465 ","page_number":465},
  {"content":"\r\n\r\n( 1 ) ادامهء روايات پيرامون مؤمنان منتظر :\r\nبا در نظر گرفتن اين نكته ، مىتوانيم ديگر رواياتى را كه دربارهء فضيلت پابرجايان در راه حق و چشم‌براهان روز موعود وارد شده ، بفهميم :\r\n( 2 ) 1 ) از آن جمله ، روايتى است در كتاب كمال الدين « 15 » از حضرت حسين بن على - عليه السلام - كه دربارهء حضرت مهدى صحبت مىفرمايند :\r\n« براى آن حضرت غيبتى است كه در آن غيبت ، گروهى از دين خدا برمىگردند و گروهى ثابت قدم خواهند بود كه آنها اذيّت مىشوند و به آنها گفته مىشود : « اين وعده چه وقت سر مىرسد ، اگر شما راست مىگوئيد ؟ » آگاه باشيد كه صابر و پايدار بر اذيّت و آزار و تكذيب و افترا ، همچون كسى است كه شمشير به دست گرفته و در پيشگاه رسول خدا پيكار مىكند . »\r\n( 3 ) 2 ) برقى در كتاب المحاسن « 16 » از حضرت صادق - عليه السلام - روايت مىكند كه فرمود :\r\n« هر يك از شماها كه بميرد در حالى كه با اعتقاد به ما و ولايت ما باشد ، او همچون كسى است كه خيمه‌اش را در رواق حضرت مهدى زده است ، بلكه به منزلهء كسى است كه در كنار او با شمشير پيكار كرده است ، بلكه به منزلهء كسى است كه با او شهيد شده است ، بلكه به منزلهء كسى است كه با رسول خدا شهيد گشته است . »\r\n( 4 ) 3 ) و نيز روايت كرده است « 17 » :\r\n« هر كس از شما بر اين امر بميرد در حالى كه در انتظار باشد ، همچون كسى است كه در خيمه و چادر حضرت به سر مىبرد . »\r\n( 5 ) 4 ) از حضرت باقر - عليه السلام - در ضمن حديثى چنين آمده است :\r\n« آن كس از شما كه مىگويد اگر حضرت قائم ظهور كند و من زمان او را درك كنم ياريش خواهم كرد ، چنين كسى همچون شخصى خواهد بود كه با شمشير در خدمت او مىجنگد و پيكار مىكند » .\r\n\r\n\r\n","description":"","footnote":"\r\n( 15 ) كمال الدين / 317 .\r\n( 16 ) محاسن / 172 .\r\n( 17 ) محاسن / 172 .\r\n","page_name":" 466 ","page_number":466},
  {"content":"\r\n\r\nبلكه مىتوان گفت افراد آزمايش شده و كامل ، حتّى از اين درجه هم بالاتر مىباشند ، چنان كه روايات ديگرى بر اين مطلب دلالت مىكند .\r\n( 1 ) از آن جمله اين روايت كه صدوق در كتاب كمال الدين از حضرت زين العابدين ، امام سجّاد - عليه السلام - نقل مىكند كه آن حضرت دربارهء حضرت مهدى چنين فرموده است :\r\n« همانا مردم زمان غيبت آن حضرت ، كه به امامت او معتقد و منتظر ظهور او مىباشند ، از مردم تمام زمانها برتر مىباشند ؛ زيرا خداوند متعال عقل و انديشه‌اى به آنان داده است ، كه غيبت در نظر آنها ، همچون مشاهده و ظهور مىباشد و آنان را در چنين شرايطى ، همچون مجاهدان پيكارگر در حضور رسول خدا قرار داده است . آنان مخلصانى راستينند و همانها هستند كه در پنهانى و آشكار ، مردم را به دين خدا دعوت مىكنند » « 18 » .\r\n( 2 ) شيخ طوسى در كتاب الغيبه « 19 » از حضرت رسول - صلّى اللّه عليه و آله - روايت كرده است كه فرمود :\r\n« به زودى مردمى بعد از شما خواهند آمد ، يك مرد آنان پاداش پنجاه نفر از شما را خواهد داشت . گفتند : اى رسول خدا ، ما با تو در بدر و احد و حنين بوده‌ايم و قرآن در بين ما نازل شده است ! فرمود : اگر شما آنچه را كه آنان متحمّل مىشوند ، بخواهيد تحمّل كنيد ، نمىتوانيد همچون آنان پايدار و بردبار باشيد » .\r\n( 3 ) بنابراين مىتوان گفت كه اين افراد صابر و پايدار ، از عموم مردم زمان رسول خدا برترند . و سرّ اين مطلب در همان است كه گفتيم كه اينان از نظر امتحان و آزمايش عميقتر و امتحاناتشان دشوارتر است ولى امتحان آنان سطحىتر مىباشد و خواه‌ناخواه آن كس كه عمقش بيشتر است ، از آن كس كه سطحىتر است ارزنده‌تر خواهد بود . و معناى فرمايش رسول خدا همين است كه فرمود : « شما اگر آنچه را كه آنان متحمّل مىشوند ، بخواهيد تحمّل كنيد ، نمىتوانيد همچون آنان پايدارى و مقاومت كنيد » .\r\n\r\n\r\n","description":"","footnote":"\r\n( 18 ) كمال الدين / 320\r\n( 19 ) كتاب الغيبه ص 275 . در كتاب الخرائج همين روايت در ص 195 آمده است .\r\n","page_name":" 467 ","page_number":467},
  {"content":"\r\n\r\n( 1 ) در اينجا بىمناسبت نيست كه در تشريح اين روايات ، دو نكته را بياوريم :\r\nاوّل : تعبير به خيمه و شمشير كه در اين روايات آمده است ، به خاطر آن است كه در آن زمان مردم با همينها سر و كار داشته‌اند ، و ما در آغاز بخش دوم اين كتاب دربارهء اين مصاديق بحث كرده‌ايم ، كه مىبايد در هر زمانى مصاديق شمشير و خيمه را در تناسب با همان زمان ذكر كنيم . پس مقصود از شمشير ، اسلحهء امام زمان است ؛ و مقصود از خيمه ، مقرّ فرماندهى و پايتخت حكومت حضرت است . و احتمال دارد كه مقصود از خيمه ، مكتب فكرى و اعتقادى باشد ، بر طبق آنچه كه اصطلاح امروزهء ما است ؛ و يا مقصود آن مبادى و اصولى باشد كه مستلزم يك جهت‌گيرى خاصّ فكرى و عملى در زندگى است .\r\nقرينه بر اين مطلب ، روايتى است كه ابو داوود « 20 » از حضرت رسول نقل كرده است كه در ضمن گفتارى كه دربارهء فتنه و آشفتگى اوضاع داشته‌اند ، چنين فرموده‌اند :\r\n« انسانى به هنگام صبح مؤمن و شامگاه ، كافر مىشود ، تا آنكه مردم به زير دو خيمه مىروند : خيمهء ايمان كه نفاقى در آن نيست ، و خيمه‌اى از نفاق كه ايمانى در آن نيست . . . »\r\nمقصود از اين دو خيمه ، بدون ترديد ، دو مكتب فكرى و يا دو مبدأ اعتقادى است كه به دو خيمه براى دو لشكر - كه با يكديگر سر جنگ دارند - تعبير شده است ، چنان كه در جنگهاى آن زمان متداول بوده است .\r\n( 2 ) نكتهء دوم : در آنجا كه دربارهء انتظار و منتظران سخن گفتيم ، همانچه را كه اين روايات گوياى آن بود ، ملاحظه كرديم ، و فضيلت و برترى انسانهاى آزمايش شده و به كمال رسيدهء دورهء غيبت كبرى را ، حتّى بر كسانى كه در پيش روى رسول خدا به شهادت رسيده‌اند ، دانستيم ؛ چنان كه نيز دانستيم كه اين افراد همچون كسانى هستند كه با حضرت بقيّة اللّه - ارواحنا فداه - بوده و در خدمت آن حضرت او را يارى نموده و در راه اهداف او مىكوشند .\r\n\r\n\r\n","description":"","footnote":"\r\n( 20 ) سنن ابو داوود 2 / 411 .\r\n","page_name":" 468 ","page_number":468},
  {"content":"\r\n\r\nهمزمانى و هم مكانى با حضرت ، چندان اهميّتى از نظر اعتقاد و يا عمل ندارد ؛ و آنچه كه داراى اهميّت و ارزش است ، همان ميزان اخلاص و ايمان و مقدار مجاهدت و كوشش است . و دانستيم كه ويژگى خاصّ ياران حضرت مهدى - عليه السلام - در همان درجهء عالى اخلاص و نيروى ايمان آنها است .\r\n( 1 ) بنابراين اگر كسى در دوران غيبت به همان درجه از اخلاص رسيده باشد ، همچون ياران آن حضرت خواهد بود . لكن مضمون بعضى از اين روايات كه مىگفت : افراد با اخلاص و آزمايش شده در دوران غيبت ، همچون شهيدان در ركاب حضرت مهدى - عليه السلام - مىباشند ، اين مضمون با قواعد و اصولى كه داريم تطبيق نمىكند ؛ زيرا در صورتى كه هر دو از نظر اخلاص در يك پايه هستند ، ولى يكى از آنها در خدمت حضرت به شهادت رسيده ، چگونه مقام او با آن كس كه به فيض شهادت نرسيده است يكسان مىباشد ! ؟ مگر اينكه اين فرد هم در زمان غيبت به فيض شهادت در راه خدا نائل گردد .\r\n\r\n","description":"","footnote":"","page_name":" 469 ","page_number":469},
  {"content":"\r\n\r\n( 1 )\r\n\r\nجهت ششم : بىارزشى و انحطاط مقام دشمنان حضرت مهدى ( ع ) در دوران غيبت كبرى و پيش از آن\r\n( 2 ) نعمانى در كتاب الغيبه و شيخ صدوق در كمال الدين و شيخ طبرسى در اعلام الورى « 1 » از حضرت صادق - عليه السلام - روايت كرده‌اند كه فرمود :\r\n« زمانى مردم در مقرّبترين و نزديكترين موقعيّت نسبت به خدا هستند ، و هنگامى خدا از آنان راضىتر است كه حجّت خدا را از دست بدهند و بر ايشان آشكار نگردد و جاى او را ندانند ولى با وجود اين مىدانند كه حجّت الهى از بين نرفته و نشانه‌هاى پروردگار ، باطل نگشته است . در اين هنگام ، شب و روز در انتظار فرج بسر بريد و چشم به راه باشيد .\r\nو شديدترين هنگام خشم خداوند بر دشمنانش نيز ، همين زمانه است ، كه حجّت خدا را نيابند و بر ايشان آشكار نگردد . و خدا مىداند كه دوستانش شك و شبهه به دل راه نمىدهند ، و اگر مىدانست كه آنها به شك و ترديد مىافتند ، يك لحظه نيز حجّت خود را از آنان مخفى نمىداشت و آن ( يعنى ظهور ، يا احتمالا غضب خدا ) جز بر سر مردمان شرور ستمكار نخواهد بود . »\r\nتوضيح و تفسير اين روايت را در ضمن چند نكته متذكّر مىشويم :\r\n( 3 )\r\n\r\nنكتهء اوّل : حدود مسئوليّت يك فرد [ در دوران غيبت 
  ]\r\nاز نظر نافرمانى نسبت به احكام خداوند در دوران\r\n\r\n\r\n","description":"","footnote":"\r\n( 1 ) غيبت نعمانى / 162 ؛ كمال الدين / 333 ؛ اعلام الورى / 404 ؛ كافى 1 / 333 .\r\n","page_name":" 470 ","page_number":470},
  {"content":"\r\n\r\nغيبت كبرى ، از نظر قاعده و اصل تا چه اندازه است ؟\r\nدرست آن است كه اگر كسى در دوران فتنه و انحراف و فريب معصيت كند ، مقدار مسئوليّت او از مسئوليّت ارتكاب همان معصيت در زمان حضرت رسول - صلّى اللّه عليه و آله - كه دوران تشريع قوانين اسلامى است پائينتر است امّا نه تا آن حدّ كه اختيار از دست برود و تكليف به كلّى ساقط گردد .\r\nدليل و برهان بر اين مطلب را در ضمن چند مقدّمه مىآوريم .\r\n( 1 ) مقدّمهء اوّل :\r\nميزان اراده و اختيار يك فرد ، نسبت به تمام كارها يكسان نيست ، بلكه مراتب گوناگونى دارد . در بعضى از كارها ، آن قدر ناچيز است كه از بين مىرود ، و در بعضى كارها واضح و روشن است ، چنان كه در مراتب ذيل توضيح داده مىشود :\r\n( 2 ) مرتبهء اوّل : جبر فلسفى ؛ بدان معنى كه انسان اعمالش را انجام مىدهد ، همانطور كه نور از خورشيد و رايحه از گل صادر مىشود و يا همچون قلم در دست نويسنده ، و عصا در دست زننده است . اين بالاترين مرتبهء جبر و از بين رفتن اراده و فقدان اختيار است . اين جبر ، بر روى يكى از اين دو پايه استوار است :\r\n( 3 ) پايهء اوّل : پايهء مادّى ؛ مانند نظريّهء ماديّت تاريخ ، و يا ماترياليسم تاريخى كه تمامى تحوّلات و دگرگونيهاى تاريخى را به رشد ابزار توليد ، مرتبط و وابسته مىدانند ، كه در واقع آنچه كه مؤثّر است و عامل اصلى به حساب مىآيد ، همان ابزار توليد است و انسان هيچ‌گونه اختيارى در تغيير كارهاى خويش ندارد .\r\nاز نظر ماترياليسم تاريخى ، اين مسأله روشن و واضح است ؛ و اگر افراد در نظر آنان اختيارى داشتند ، سازندگان تاريخ را افراد مىدانستند نه ابزار توليد ، ولى آنها اصرار و پافشارى زيادى دارند كه محرّك تاريخ و سازندهء تاريخ را ابزار توليد بدانند .\r\n( 4 ) ظاهرا تمامى مكاتب مادّى ، قائل به جبر فلسفى مىباشند ، زيرا اگر اقرار كنند كه انسان داراى اختيار است ، خواه ناخواه اقرار به عالم غيب كرده‌اند كه نمىتوانند به آن ايمان داشته باشند . به علاوه كه اثبات اختيار براى انسان ، با اين\r\n\r\n","description":"","footnote":"","page_name":" 471 ","page_number":471},
  {"content":"\r\n\r\nسخن كه علل مادى در انسان تأثير ضرورى دارند منافات دارد .\r\n( 1 ) پايهء دوم : اساس الهى ؛ بدان معنى كه خداوند متعال ، فقط فاعل مؤثّر است و تمامى كارهاى انسانى به خداوند نسبت داده مىشود .\r\nمشهورترين گروه طرفدار اين نظريّه در بين مسلمين ، فرقهء اشاعره و همچنين يهوديان مىباشند .\r\nاز نظر اسلام ، هر دو پايه و اساس جبر ، چه مادّى ، و چه الهى ، باطل است .\r\nامّا اساس مادّى ، بدان جهت كه اصولا نظر اسلام با ماديگرى در اصل پيدايش جهان و زندگى مخالف است ، چنان كه در كتابهاى اعتقادى مفصّلا در اين باره بحث شده است .\r\nو امّا جبر الهى ، بدان جهت كه اگر خداوند ما را مجبور كرده باشد ، ديگر ثواب و عقاب و پاداش و كيفرى نخواهد بود ، و هيچ‌كس سزاوار چيزى نيست ، بلكه همهء كارها به خدا نسبت داده مىشود ، و بطلان اين نظريّه نيز در كتب عقايد اثبات شده است .\r\n( 2 ) مرتبهء دوم : وادار كردن بر كارى مخصوص ، بعد از آنكه اصل جبر را باطل بدانيم ، مثل اينكه دست كسى را ببندند و در دهان او آب يا غذا بريزند ، و يا از جائى به جاى ديگر منتقل كنند . اين مورد را در اصطلاح « اضطرار » نمىنامند ، گرچه ممكن است كه اضطرار هم ناميده شود .\r\n( 3 ) مرتبهء سوم : اكراه . با فرض اختيار در دو مرتبهء پيش ، سوّمين مرتبه ، اكراه است . روشنترين شكل آن ، صورتى است كه كسى را تهديد به قتل يا كار زشتى بكنند تا كارى را انجام دهد ، كه مثلا اگر نكند او را مىكشند ، و يا ضرر جانى بر او وارد مىكنند . اين اكراه ، شكلهاى ديگرى نيز دارد ، مثل اينكه تهديد متوجّه شخصى باشد و امر و دستور متوجّه شخصى ديگر ، مثلا كسى را تهديد كنند كه اگر اين كار را انجام ندهى پسرت را مىكشيم ، يا اينكه چندين كار مورد تهديد باشد ، مثلا بگويد اين كارها را انجام بده ، و الّا تو را مىكشيم .\r\n( 4 ) مرتبهء چهارم : اضطرار ؛ و آن عبارت است از روى آوردن به كارى به خاطر دورى جستن از كارى ديگر ، كه اگر اين كار را انجام ندهد ، آن ضرر و زيان به او\r\n\r\n","description":"","footnote":"","page_name":" 472 ","page_number":472},
  {"content":"\r\n\r\nمىرسد ، مثل اينكه خانه‌اش را براى پرداخت قرضهايش ، و يا براى درمان بيماريش و امثال اينها بفروشد .\r\n( 1 ) اين دو مرتبه ( سوم و چهارم ) با اختيار منافات ندارد ، زيرا فعل با اراده انجام مىگيرد ، گرچه مطابق خواسته و ميل و يا عقيدهء انسان نيست . ولى دو مرتبهء اوّل و دوّم با اختيار منافات داشت ، و در آن موارد سلب اختيار شده بود .\r\n( 2 ) مرتبهء پنجم : موردى كه مىتوانيم آن را اضطرار غير مستقيم بناميم ، كه عبارت باشد از انجام كارى بر اثر انگيزه‌هاى عمومى و يا خصوصى ، كه انسان كارى را با اراده و اختيار خود انجام مىدهد ، لكن به گونه‌اى است كه چاره‌اى هم جز انجام ندارد ، گرچه از نظر عقلى راه چاره‌اى هست ، لكن فعلا بهترين راه براى او همين است .\r\n( 3 ) بسيارى از كارهاى مردم ، از اين قبيل است ، مثل اينكه تاجرى كالاى خود را گاهى ارزانتر از قيمت معمولى مىفروشد ، و يا كسى كه به چيزى عادت كرده براى بهبود حال خويش آن اعتياد را انجام مىدهد - مثلا دائم الخمر و يا معتاد به موادّ مخدّره - و يا ادامهء كار در يك گروه و طبقهء مخصوص ، كه به ناچار در همان رشتهء تخصص خود عمر خود را مىگذراند ، همچون طبيبى كه اصلا كارى به مسائل فيزيكى و يا مهندسى ندارد و به ناچار همان رشتهء پزشكى خود را ادامه مىدهد ، و يا همچون كسى كه از آداب و رسوم اجتماعى و سنّتهاى قومى و قبيلگى خود تبعيّت مىكند ، و يا همچون اضطرار انسان گرسنه و احتياج او به غذا در موعد مقرّر ، تا جائى كه به سر حدّ ترس از مردن نرسد ، كه در اين صورت وارد مرتبهء چهارم مىشود و مصداق اضطرار خواهد بود .\r\n( 4 ) در اين حالت و مرتبه ، دو زمينه از حيث حفظ اختيار وجود دارد :\r\nزمينهء اوّل : فرد در شرايطى است كه جز انجام آن كار چاره‌اى ندارد و نمىتواند آنها را ترك كند و عرفا چاره‌اى جز آن كار براى او نيست .\r\nزمينهء دوم : انگيزه‌ها ، به آن درجه از حتميّت و تعيّن نرسيده ، بلكه فرصتى براى انسان وجود دارد كه در آن فرصت كارى را كه مىخواهد ، انجام دهد ، و آنچه را كه خود اراده مىكند برگزيند ، گرچه عوامل واداركننده براى او بسيار باشد .\r\n\r\n","description":"","footnote":"","page_name":" 473 ","page_number":473},
  {"content":"\r\n\r\n( 1 ) مثالهائى كه براى اين دو زمينه مىتوان آورد ، به طورى است كه نسبت به اشخاص مختلف فرق مىكند ، و هر يك از شرايط روانى و عقلى و فرهنگى و اجتماعى و اقتصادى كه هر فردى در آن شرايط زندگى مىكند ، در ميزان اختيار انسان مؤثر است ، گاهى مىشود كه كارى براى يك فرد حتمى است ، و براى فرد ديگر چندان اضطرارى به آن نيست . گاهى يك فرد كارى را مىتواند انجام دهد ، و همان كار را شخصى ديگر نمىتواند بكند . ممكن است يك پزشك ، علاوه بر رشتهء پزشكى در فيزيك نيز داراى تخصّص باشد ، و طبيبى ديگر اصلا برايش چنين امكانى نباشد .\r\n( 2 ) مرتبهء ششم : اختيار مطلق ؛ بدان صورت كه انجام و عدم انجام يك كار براى او يكسان بوده و نسبتش پنجاه درصد باشد .\r\nاين نيز امرى نسبى است . زيرا گاهى تمام اطرافى كه قابل اختيار هستند ممكن مىباشند و در مورد هيچ‌يك از آنها نسبت به ديگرى انگيزهء بيشترى وجود ندارد ، و گاهى در يكى انگيزهء بيشترى وجود دارد . گاهى در مورد بعضى از آنها عوامل نگهدارنده يا دور كننده‌اى مىباشد . و گاهى بعضى از آنها حالت ناچارى به انجام آن در مرتبهء دوم و سوم را دارد ، و اختيار به اعتبار اطراف ديگر مطرح مىباشد ، و . . .\r\n( 3 ) مقدّمهء دوم :\r\nبعد از آنكه مراتب ششگانهء افعال را دانستيم ، حال مىتوانيم اختلاف آنها را از نظر اختيار و نيز ميزان مسئوليّت قانونى ارتكاب آنها بشناسيم . زيرا هر عملى حكمى و قانونى دارد كه مقدار مسئوليّت شخص در اطاعت يا عصيان آن قانون ، وابستگى كلّى به مقدار اختيار وى در انجام عمل دارد .\r\n( 4 ) تشريع و قانون‌گذارى بر محور اختيار و آزادى دور مىزند ، چه قوانين عقلى و چه قوانين شرعى ، و يا ديگر قراردادهاى اجتماعى ؛ بلكه هر قانون‌گذارى كه دست به وضع قوانينى مىزند ، ابتدا اختيار افراد و آزادى آنان را در مقابل خود در نظر مىگيرد ، و آنگاه شروع به قانون‌گذارى مىكند ، و الّا امر و نهى ، نصيحت و پند و اندرز معنائى ندارد . اگر كيفر كند ، ظلم كرده ، و اگر پاداش دهد ، كار\r\n\r\n","description":"","footnote":"","page_name":" 474 ","page_number":474},
  {"content":"\r\n\r\nبيهوده انجام داده است ؛ زيرا هرگاه اختيار از بين رفت ، مسئوليّت هم از بين مىرود ، و گناهكارى كه بالاجبار و بدون اختيار ، كار زشتى از او سر زده است و مجبور بر گناه بوده ، اگر كيفر ببيند ، بر او ستم شده است .\r\n( 1 ) اگر كسى بگويد : عدهء زيادى هستند كه به وجود قانون و احكام تشريعى ، ايمان داشته و بر طبق آن عمل مىكنند ، با اينكه معتقد به جبر بوده و منكر آزادى انسان مىباشند ، همچون مادّيون و اشاعره ، اينها را چگونه توجيه مىكنيد ؟\r\nدر پاسخ مىگوئيم : احترام و عمل به قانون از سوى اين افراد به خاطر اين است كه آزاديشان در افعال بر وجدانشان روشن است ، چنان كه زندگى عملى و كارى آنها گواه ايمان آنها به آزاديشان مىباشد ؛ زيرا قبول بار مسئوليّت در مقابل گناهان ، يك امر عقلى است و همگى آن را قبول دارند . آنان ، گرچه از نظر فلسفه و تفكّر و استدلال قائل به جبر مىباشند ، ولى عملا طرفدار آزادى انسان و اختيار او هستند ، و از تناقض بين ثبوت مسئوليّت و نبود اختيار ، غافل مىباشند .\r\n( 2 ) به هر حال ، مسئوليّت قانونى انسان با زيادتى اختيار ، زيادتر ، و با كمى آن كمتر مىشود ؛ با وجود اختيار ، مسئوليّت به وجود آمده ، و با از بين رفتنش از بين مىرود . و اين اختيار در مرتبهء سوم و ما بعد آن وجود دارد . آرى ، گاه مىشود كه يك فرد معمولى در بعضى از مراتب اكراه و اضطرار شديد - با اينكه اگر دقيقا به آن بنگريم او را گناهكار مىدانيم - معذور شمرده مىشود ، چنان كه همين فرد اگر از علم و آگاهى بيشترى برخوردار باشد ، حتّى در همين مراتب هم او را مسئول دانسته و عذرش را پذيرفته ندانسته ، بلكه تحمّل شدائد و سختيها را بر او لازم مىدانيم .\r\n( 3 ) مثلا يك فرد عادى ، اگر ناچار شد كه دست به دزدى بزند ، و يا او را وادار به اين كار بكنند ، چه بسا او را معذور بدانيم ؛ لكن اگر همين كار را شخص اوّل مملكت و يا رئيس دولت و يا يكى از علماى اسلام انجام بدهد ؛ عذرش پذيرفته نيست ، و مورد ملامت قرار مىگيرد ؛ زيرا با مختصر دزدى ، آبروى دولت و يا دين خود را برده است ، بلكه لازم است كه صبر پيشه كند و خويشتن‌دارى را هيچ‌گاه\r\n\r\n","description":"","footnote":"","page_name":" 475 ","page_number":475},
  {"content":"\r\n\r\nاز ياد نبرد ، حتّى اگر در مقابل خطر مرگ قرار گيرد ، مخصوصا در جائى كه هدفى عالى و آرمانى بزرگ داشته باشد ، به طورى كه مىبايست جانش را در راه آن فدا كند .\r\n( 1 ) هر چه اختيار انسان كمتر باشد ، مسئوليّت او هم كمتر خواهد بود ، تا جائى كه در مواردى ممكن است اصلا مسئوليّت از بين برود ، لكن در موارد اضطرارهاى غير مستقيم ، مسئوليّت به صورت ناقصى وجود دارد ، چون ممكن است انسان آن كار را به صورتى ديگر انجام دهد و كارى را كه گناه و عصيان محسوب مىشود ، انجام ندهد و براى خود راه چاره‌اى پيدا كند ، و در هر جا كه آزادى و اختيار بيشتر باشد ، خواه ناخواه مسئوليّت هم سنگينتر و زيادتر خواهد بود .\r\n( 2 ) تفاوت درجات مسئوليّت ، سخن تازه‌اى نيست ، بلكه نمونه‌هاى بسيارى را مىتوان در قانون براى آن ذكر كرد :\r\nمثلا قتل را به قتل عمد و شبه عمد و خطا تقسيم كرده‌اند . و كيفر عمد را اگر به شبه عمد يا خطا جارى كنند ظلم مىدانند ، چنان كه همان قتل را به قتل سابقه‌دار ، كه اصرارى بر آن شده و يا نشده باشد نيز تقسيم كرده‌اند ، و گفته‌اند كه اگر آنچه را كه كيفر اوّلى است ، بر دومى جارى سازند ، ظلم و ستم خواهد بود . و همين‌طور است در مورد دزد ، كه اگر كيفر دزدى معمولى را در مورد دزدى كه در شرايط گرسنگى و اضطرار دزدى كرده است ، جارى سازند ، ظلم و ستم خواهد بود .\r\n( 3 ) در قوانين اسلامى ، مىبينيم كه كيفر زناى غير محصنه « 1 » شديدتر است . تمامى اين موارد به خاطر آن است كه درجهء اختيار در آنها كمتر شده و به همان نسبت مسئوليّت سبكتر مىشود ، و به دنبالش درجهء استحقاق عقاب و كيفر كمتر خواهد شد .\r\n\r\n\r\n","description":"","footnote":"\r\n( 1 ) كلمهء محصنه از حصن مىآيد . مردى كه زن دارد و زنى كه شوهر دارد ، در واقع در حصار و دژ عفاف به سر مىبرند و اگر پا را از اين حصار فراتر بنهند و كارى نامشروع انجام دهند ، كيفرشان سخت‌تر و شديدتر است . ( مترجم )\r\n","page_name":" 476 ","page_number":476},
  {"content":"\r\n\r\n( 1 ) در اين دو مثال ، بهتر روشن و واضح مىشود كه ميزان اختيار دزد معمولى در اينكه دزدى نكند ، بيشتر است از وقتى كه در گرسنگى و قحطى بسر مىبرد ، گرچه در حالت دوم هم گناهكار است ؛ همانطور كه درجهء اختيار كسى كه در حصار و حصن زندارى و يا شوهردارى بسر مىبرد ، بيشتر است از كسى كه ازدواج نكرده است ، گرچه او هم گناهكار است .\r\nو اى كاش مىدانستم كه مادّيون و كسانى كه قائل به جبر مىباشند ، در اين گونه موارد چه توجيهى دارند و چه پاسخى مىدهند ؛ زيرا بنا به نظر آنها فرقى بين افراد نيست ، زيرا هر گناهكارى به نظر آنها مجبور است كه گناه بكند ، و درجهء جبر تفاوتى ندارد ، بلكه چه بسا خود قائلين به جبر ، مجبور بوده‌اند كه اين سخن را بگويند و دنبال اين نظريّه بروند ! ( 2 ) مقدّمه سوّم :\r\nهر چه كه اسباب و زمينه‌هاى ايمان به اسلام در يك فرد زياد گردد ، بر ميزان گزينش اسلام و عمل كردن او به تعاليم آن مىافزايد ، تا جائى كه همچون ششمين مرتبه از مراتب اختيار ، ميزان اختيارش نسبت به آن به صورت پنجاه پنجاه درمىآيد . و بلكه براى پذيرش اسلام انگيزه و محرّكى نيرومند در او پديد مىآيد كه در جانب ترك آن همانند آن وجود ندارد . چنان كه در دوران رسول خدا - صلّى اللّه عليه و آله - بعد از فتح مكّه ، اين حالت در اكثر افراد وجود داشت . حتّى چنان كه گفتيم ، در برخى از افراد در آن زمان ، ايمان داشتن به غيب همچون يك امر حسّى بود ، به طورى كه بعد از ظهور نيز ، همين حالت وجود خواهد داشت ، و در آن صورت است كه معصيت و گناه ، و مسئوليّت بزرگ و كيفرى بس زياد را در بر خواهد داشت .\r\n( 3 ) هرچه راه ايمان دشوارتر و كيفرها و لغزشهايش بيشتر باشد ، و فداكاريهائى كه لازم دارد و پايداريهائى كه مىبايست در روبرو شدن با انواع ستم از خود نشان داد و همچنين عوامل محرّك و واداركننده به سوى انحرافات بيشتر باشد ، در اين صورت درجهء اختيار و مسئوليت فرد كمتر خواهد بود ، تا اينكه از مرتبهء اضطرار غير مستقيم به يكى از دو حالت قبل از آن درمىآيد ، بلكه در بعضى\r\n\r\n","description":"","footnote":"","page_name":" 477 ","page_number":477},
  {"content":"\r\n\r\nاوقات از آن هم پائينتر مىرود .\r\n( 1 ) و ممكن است گفته شود : از آنجا كه در دوران فتنه و انحراف مصالح شخصى افراد قوى و ريشه‌دار مىگردد ، و موانع دينى و اخلاقى كاهش مىيابد ، و شخص چنين مىپندارد كه بسيارى از اعمال انحرافى از ضروريّات زندگى به حساب آمده و امنيّت و آسايش وى متوقّف بر آنها است ، در اين صورت مىتوان گفت كه اكثر اين موارد لااقل از قبيل اضطرارهاى غير مستقيم در زمينهء دوم محسوب مىشود .\r\n( 2 ) و امّا در آن موارد كه واقعا قصور است و عدم دسترسى ، آن را مىتوان كمترين جزء براى انحراف افراد دانست ، بدان جهت كه مسائل اوليّهء دينى روشن و واضح است ، و اين فرد خود بايد دنبال آنها برود ، همچون سؤال از مبدأ جهان و هدف آفرينش ، كه وقتى يك فرد مىتواند با كمترين حركت و كوشش به پاسخ اين سؤالات دست يابد ، خواه‌ناخواه دسترسى به حق و حقيقت براى او آسان خواهد بود ؛ و لذا است كه قرآن مجيد ، تقليد و پيروى از پدران را نكوهش كرده ؛ زيرا با اين احكام اوليّهء واضح و روشن ، صريحا منافات دارد .\r\n( 3 ) و اگر كوتاهى و عدم دسترسى به مسائل اسلامى ، به عنوان كمترين جزء از عوامل انحراف در بين افراد را معذور دانستيم ، هم از نظر عقلى و هم از نظر شرعى ، اضطرار غير مستقيم را نمىتوانيم موجب عذر بدانيم ؛ زيرا در آن صورت اختيار و مسئوليّت به اندازهء كافى موجود است ، مخصوصا بعد از آنكه نشانه‌هاى حق آشكار بوده و حجّت و دليل براى اثبات حق و امكان فداكارى فرد در راه آن به اندازهء معقول وجود دارد .\r\n( 4 ) از مقدّمات سه‌گانهء فوق ، چنين نتيجه گرفته مىشود كه مسئوليّت در مقابل قانون ، گرچه براى منحرفين در دوران غيبت كبرى وجود دارد ، و انسان در عقايد و رفتار و كردار باطلش معذور نيست ، لكن بايد اين مطلب را هم بدانيم كه شرايط زندگى موجود آنها خود يكى از عوامل مهمّى است كه باعث مىشود به سوى حق نروند و گرايشى به سوى آن نداشته باشند ، و اين شرايط از ميزان مسئوليّت و عمق آن مىكاهد ، به همان درجه كه از ميزان اختيار انسان مىكاهد ، و\r\n\r\n","description":"","footnote":"","page_name":" 478 ","page_number":478},
  {"content":"\r\n\r\nجاذبه‌هاى انحراف را قويتر مىسازد .\r\n( 1 ) روايتى كه شيخ طوسى ، در كتاب غيبت ، با سندى صحيح از زراره از حضرت صادق - عليه السلام - روايت كرده است ، به همين مطلب اشاره مىكند ، آنجا كه فرمود : سزاوار است كه خداوند گمراهان را به بهشت ببرد . زراره پرسيد : چگونه مىشود فدايت شوم ؟ پاسخ فرمود : گوينده مىميرد ، و ساكت لب نمىگشايد و يك انسان در اين بين مىميرد و خداوند او را به بهشت داخل مىسازد . « 3 »\r\n( 2 ) نخستين مطلبى كه در شرح اين روايت بايد گفت ، آن است كه مقصود از كلمهء « ضلال » با تشديد در اين روايت ، منحرفين از مسلمين مىباشند ، و علّت آنكه خداوند آنان را داخل بهشت مىكند ، آن است كه مسئوليّت آنها كمتر است ، تا جائى كه ممكن است اصلا مسئوليّتى نداشته باشند ، كه در اين صورت كيفر و عقاب بكلّى از بين مىرود ، و اين حالت در شرايطى است كه اصلا تبليغى در بين نباشد ؛ در وقتى كه گويندگان حقايق مىميرند ، و كسانى كه زنده‌اند ساكت مىنشينند و تبليغ نمىكنند .\r\n( 3 ) و ممكن است كه مقصود از ناطق و صامت را ائمّه اطهار - سلام اللّه عليهم - بگيريم كه مقصود از صامت ، حضرت مهدى - عليه السلام - و از ناطق ، ديگر امامان - عليهم السلام - باشند ؛ و دوران فترتى كه به آن اشاره شده است ، دوران غيبت كبرى - همين زمانى كه تاريخش را مىنگاريم - باشد .\r\nو ممكن است كه مراد از ناطق و صامت ، هر انديشمند و مبلّغ اسلام دعوت‌كننده به سوى حق باشد ، معصوم باشد و يا غير معصوم . در آن صورت مقصود از فترت ، دورانهاى دشوارى است كه در بين زمان غيبت كبرى پيش مىآمده كه در غير آن زمان و آن حالت ، دعوت و تبليغ و ارشاد مردم واجب بوده است .\r\n( 4 ) آنچه گفتيم ، برداشتى سطحى و ابتدائى از اين روايت بود ، و امّا معناى دقيق و بررسى كامل اين روايت را به جاى ديگر و مناسبت ديگر واگذار مىكنيم .\r\n\r\n\r\n","description":"","footnote":"\r\n( 3 ) غيبت شيخ طوسى / 277 .\r\n","page_name":" 479 ","page_number":479},
  {"content":"\r\n\r\nدر اين مرحله همين اندازه كفايت مىكند كه بگوئيم تفاوت سخن ما و آنچه كه اين روايت مىگويد ، در اين است كه كمى مسئوليّت به نظر ما ، وابسته به شرايط ظلم و ستم جامعه است ، ولى در روايت ، كمى مسئوليّت را مربوط به ضعف تبليغ اسلامى ، و به دنبال آن جهل و نادانى و بىخبرى نسبت به عقايد دينى دانسته است .\r\n( 1 ) و هر دو مطلب نيز درست است ، زيرا هر دو باعث مىشود كه مسئوليّت فرد كمتر گردد ، تا چه رسد به اينكه هر دو در يك جا جمع شود ، چنان كه در چندين سال و چندين دوره از زمان غيبت كبرى ، اين حالت بوجود آمده است . و مقصود از اينكه به اين روايت استشهاد كرديم ، آن بود كه از تقليل و كم بودن مسئوليّت در بعضى از شرايط ، كسى تعجّب نكند و نمونه‌اى از آن را ببينيم .\r\n( 2 )\r\n\r\nنكتهء دوم : [ رابطه كاهش مسئوليت و قانون آزمايش و تمحيص 
  ]\r\nبا وجود اينكه مسئوليتها ، در دورهء فتنه‌ها و انحرافات كمتر مىشود ، ولى بايد بدانيم كه منافاتى با قانون آزمايش و تمحيص ندارد ، و با روايتى كه قبلا آورديم كه در هنگام غيبت حجّت خدا ، خشم و غضب پروردگار بر دشمنانش بيشتر مىشود ، مخالف نيست .\r\nاين مطلب را از دو جهت مىتوانيم مورد بررسى قرار دهيم :\r\n( 3 ) جهت اوّل :\r\nقلّت مسئوليّت با تمحيص و آزمايش منافاتى ندارد ؛ زيرا ما نگفتيم كه اصلا مسئوليّت از بين مىرود . چگونه چنين شود ، در حالى كه نافرمانى خدا مسئوليّتى بزرگ و كيفرى بس زياد را در بر دارد ! ؟ ما گفتيم كه به هنگام اضطرار غير مستقيم ، در مقايسه با حالت اختيار مطلق ، مسئوليّت كمتر مىشود .\r\n( 4 ) و به عبارت ديگر ، در دورهء فتنه و آشوب ، مسئوليّت يك فرد از زمان حضور رسول خدا - صلّى اللّه عليه و آله - و دورهء تشريع دين و زندگى در كنار رهبران مذهبى كمتر خواهد بود ، چه در زمان ائمّه و رسول خدا ، و چه در زمان ظهور حضرت مهدى ؛ كه در آن هنگام مسئوليّت انسان از مسئوليّت دوران\r\n\r\n","description":"","footnote":"","page_name":" 480 ","page_number":480},
  {"content":"\r\n\r\nغيبت بيشتر است ، و آن كس كه از امتحان خدائى در زمان حضور و ظهور امام نتواند سرفراز بيرون آيد ، جرمش از آن كسى كه در زمان غيبت نتواند به خوبى امتحان بدهد ، بيشتر است ؛ و آن كس كه در زمان غيبت از اين امتحان خدائى سرفراز بيرون آيد و خوب امتحان بدهد ، مقام و منزلتش بيشتر است از كسى كه با حضور امام و پيامبر - صلوات اللّه عليهم - توانسته است از امتحان خوب بيرون آيد « 4 » ؛ زيرا هرچه امتحان ، دشوارتر و مشكلتر باشد ، قبولى در آن ، ارزش و مقام بيشترى دارد .\r\n( 1 ) با در نظر گرفتن اين مطلب ، تمحيص و امتحان به جاى خود خواهد بود ، هم از جهت روشهاى امتحان ، و هم از جهت نتايجش .\r\nامّا از جهت روشها ، بدان جهت كه قلّت مسئوليّت ، واقع را تغيير نمىدهد ، و شرايطى كه يك انسان از نظر ظلم و انحراف و فساد در آن زندگى مىكند به جاى خود هست ، و اين شرايط نه اسلوب و روش امتحان را تغيير مىدهد ، و نه موجب از بين رفتن اصل مسئوليّت انسان مىشود .\r\n( 2 ) و امّا پىآمدها و نتايج امتحان ، بدان جهت كه تمحيص باعث مىشود آنچه خداوند برنامه‌ريزى كرده ، حاصل شود ، كه عبارت است از وجود افراد مخلص و با ايمان به اندازه‌اى كه بتوانند حضرت را يارى كنند ، و مسئوليّت فتح جهان را به عهده گيرند . بلكه مىتوان گفت نتيجهء تمحيص ، به نسبت كسانى كه در امتحان موفّق شده‌اند بيشتر و بهتر است ، اگر چه به نسبت مردودين در امتحان ، نتيجه ، كم است .\r\n( 3 ) جهت دوم :\r\nقلّت مسئوليّت با صدق روايت منافات ندارد ، زيرا ما ايمان به غيبت حضرت مهدى و روش زندگى پدران بزرگوارش - كه اين روايت از جانب آنها صادر شده است - داريم . و لذا روايت را از هر جهت صحيح مىدانيم ، براى اينكه در قلّت مسئوليّت ، دورى از زمان تشريع و سختى دسترسى به جزئيّات دستورات\r\n\r\n\r\n","description":"","footnote":"\r\n( 4 ) لكن بايد بدانيم كه بعد از ظهور ، امتحانات اضافى بيشترى پيش خواهد آمد كه بنابر آن ، ديگر نمىشود به كليّت اين مطلب را پذيرفت ، و اين بحث در كتاب تاريخ ما بعد الظهور خواهد آمد .\r\n","page_name":" 481 ","page_number":481},
  {"content":"\r\n\r\nاسلامى تا حدّ زيادى مؤثّر است ، مگر براى افراد بسيار كمى از اشخاص متخصّص و انديشمندان اسلامى ؛ لكن در زمان تشريع و دوران زندگى حضرت رسول و يا ائمّهء اطهار - عليهم السلام - اين مسأله چندان دشوارى نداشته است ، زيرا براى افراد اين امكان بوده است كه خدمت حضرت رسول و يا يكى از امامان بروند و مسائل خود را از آن حضرت سؤال كنند ، و اين رجوع بر آنها واجب بوده است .\r\n( 1 ) ما در كتاب تاريخ غيبت صغرى « 5 » ، دلايل و قرائن بسيارى را آورديم كه ثابت مىكرد بسيارى از خلفا ، حقّانيّت أئمّة را مىدانستند ، و در عين حال آنها را تحت تعقيب و شكنجه و حبس قرار مىدادند .\r\nبا در نظر گرفتن اين حالت به خوبى معناى روايت روشن مىشود كه فرمود :\r\n« شديدترين حالت خشم پروردگار بر دشمنانش ، آن زمانى است كه حجّت خدا را از دست بدهند و بر ايشان ظاهر نگردد » . البتّه بايد دو مقدّمه را در نظر داشت :\r\n( 2 ) مقدّمهء اوّل : آنچه هم اكنون دانستيم ، كه مسئوليّت و جرم گناهان در زمان حضور ائمّه از دوران غيبت بيشتر است ، تا چه رسد به آزار و اذيّت به خود امامان و يا پيروان و شيعيانشان با اينكه حكومتها به حقّانيّت آنان آگاه بودند .\r\n( 3 ) مقدّمهء دوم : مقصود از كلمهء « آنگاه كه حجّت خدا را از دست بدهند » روزهاى اوّل غيبت است ؛ زيرا از دست دادن حضرت و غيبت او در دورهء اوّل غيبت معنى دارد ، و پس از گذشت آن ديگر استمرار آن همان از دست دادن اوليّه به حساب مىآيد ، نه از دست دادنى مجدّد .\r\nاز اين دو مقدّمه ، چنين نتيجه گرفته مىشود كه مقصود ، شدّت يافتن خشم پروردگار بر حكومتها و خلفا در آغاز غيبت صغرى است ؛ زيرا آنها بودند كه با علم به حقّانيّت ائمّه ، مىكوشيدند كه به هر قيمت كه شده آنان را از بين ببرند ، و همانان بودند كه به اين گناه بزرگ دست زدند .\r\n( 4 ) و اگر در مقدّمهء دوم مناقشه كرده و بگوئيم كه فقدان و از دست دادن ، فقط مربوط به اوّل غيبت نيست ، بلكه شامل تمام اوقات مىشود ؛ زيرا در روايت داشت\r\n\r\n\r\n","description":"","footnote":"\r\n( 5 ) تاريخ الغيبة الصغرى / 447 و صفحات بعد .\r\n","page_name":" 482 ","page_number":482},
  {"content":"\r\n\r\nكه نزديكترين حالت بندگان به خداوند ، هنگامى است كه حجّت خدا را از دست دادند ، و شديدترين هنگام خشم خداوند وقتى است كه حجّت خدا را از دست داده و نيابند و با در نظر گرفتن اينكه خشنودى خداوند از بندگان ، شامل تمام دوران غيبت است ، پس حالت خشم هم بايد شامل تمام دوران غيبت باشد .\r\n( 1 ) در اين صورت ، اين اشكال وارد است و با برنامه‌ريزى كلّى الهى تطبيق مىكند ، زيرا دانستيم هنگامى كه در پايان عصر غيبت كبرى تمحيص نتايج نهائى خود را پديد مىآورد ، مردم در دو طرف قرار مىگيرند : گروه اندكى با ايمانى محكم ، و اراده‌اى استوار ؛ و اكثريّتى منحرف و گناهكار . و اين است همانچه روايت به آن اشاره مىكند ، كه خشنودى خداوند و قرب و نزديكى به او شامل حال آن اقليّت با ايمان شده ، و خشم پروردگار شامل حال آن اكثريّت منحرف مىشود .\r\nو امّا در فاصلهء زمانى اين دوره ، واضح است كه تمحيص و امتحان هر چه شديدتر و درجات بيشترى داشته باشد ، ايمان مؤمنين و انحراف منحرفين بيشتر مىشود ، و به دنبال آن خشنودى و خشم خدا هم بيشتر مىگردد ، چنان كه در اين روايت آمده بود .\r\n( 2 )\r\n\r\nنكتهء سوم [ شرح آخرين فقره روايت مربوطه 
  ]\r\n: فرمايش حضرت در آن روايت كه فرموده بود : « و خداوند مىدانست كه اوليائش شك و ترديد به خود راه نمىدهند ، و اگر مىدانست كه آنها شك مىكنند ، حجّت خود را يك لحظه هم از آنان غايب نمىساخت » اين تعبير در روايات بسيارى آمده است . « 6 »\r\n( 3 ) از اين روايات چنان فهميده مىشود كه شك و ترديد در وجود حضرت مهدى در اثناى غيبت ، در حقيقت از انحراف و فساد موجود سرچشمه مىگيرد ، و الّا اگر انسان را به حال خود واگذارند و محيط در او القاى شبهه نكند ، هيچ‌گاه\r\n\r\n\r\n","description":"","footnote":"\r\n( 6 ) كتاب كمال الدين / 338 ؛ غيبت نعمانى / 161 - 162 .\r\n","page_name":" 483 ","page_number":483},
  {"content":"\r\n\r\nشك و ترديدى به خود راه نمىدهد .\r\n( 1 ) ما اگر چه گفتيم كه طول غيبت خود به خود باعث شك و ترديد مىشود ، زيرا در زندگى معمولى مردم چنين چيزى سابقه نداشته است ، لكن انسانى كه مىتواند كارها را به منشأ اصلى آن مرتبط و وابسته كند و خدا را در رأس همهء كارها ببيند و قدرت گسترده و حكمت بىنهايت او را در نظر آورد ، هيچ‌گاه طول عمر ولىّ خدا را بعيد ندانسته و مسأله براى او خيلى عادى جلوه مىكند ؛ بلكه بعد از آنكه با دليل و برهان به وجود حجّت خدا يقين كرد ، نگهدارى حجّت خداوند را براى گسترش عدل و داد در روز معلوم لازم مىداند . و حتّى اگر هم هيچ روايتى بر وجود حضرت مهدى - عليه السلام - دلالت نكند ، بازهم او بر طبق شناختى كه از هدف آفرينش دارد و برنامه‌ريزى كلّى خدائى را مىداند ، وجود چنين شخصى را در كلّ جهان لازم مىداند .\r\n( 2 ) و آنچه كه انسان را از پذيرش اين حقيقت بازمىدارد و مشكلات و دشواريها را بر سر راه او جلوه‌گر مىسازد و ايجاد شك و شبهه مىكند ، همان انحراف فكرى است ، مخصوصا براى توده‌هاى مردم و افرادى كه پايه مذهب را بر اين گذاشته‌اند كه حتما بايد امام در جامعه باشد و فايده‌اى برايشان داشته باشد تا تسليم به امامت او بشوند . براى چنين مردمى ، شبهات كارگر است و ترديد و شك ، راهى به سوى آنان دارد .\r\n( 3 ) و لذا مىبينيم كه اولياى آزمودهء خداوند ، هيچ‌گاه در معرض اين شك و ترديدها قرار نگرفته و نيروى اراده و ايمان آنها را هيچ تندباد شك و ترديدى نمىتواند بلرزاند ؛ زيرا انگيزهء انحراف و جاذبه‌هاى شك و شبهه اصلا در آنها وجود ندارد ، بلكه بر فطرت توحيدى خداوند ، كه عموم انسانها را بر آن فطرت آفريده است باقى مانده ، به قدرت و حكمت پروردگار ايمان داشته ، و با دليل او برهان قطعى ، يقين به وجود حضرت بقيّة اللّه - ارواحنا فداه - دارند .\r\n( 4 ) از اين ديدگاه ، مىتوانيم بفهميم كه وقتى فكر انسان اين مسأله را به خوبى درك نكرد ، و امكان داشت كه شك و ترديد در جامعه راه پيدا كند ، در اين صورت خداوند متعال ، حجّت خود را از مردم مخفى نمىكرد ؛ زيرا مستلزم آن است كه حجّت ناقص شده و نسبت به مردم حجّت تمام نشده و باطل گردد ، و\r\n\r\n","description":"","footnote":"","page_name":" 484 ","page_number":484},
  {"content":"\r\n\r\nچنين كارى از خداوند متعال سر نمىزند ، زيرا مستلزم يكى از دو نتيجه‌اى است كه هر دو باطل و ناممكن است : يا بايد امامت را ملغى كند ، و يا تكليف امام‌شناسى را از مردم بگيرد ، كه هيچ يك از اين دو كار شدنى نيست . پس لازم است كه تا آنجا كه اتمام حجّت بر مردم شود ، حضرت را ظاهر و آشكارا نگهدارد .\r\n( 1 ) اگر گفته شود : اگر بنا باشد خداوند حضرت را غايب نكند ، غرض و هدف نهائى از آفرينش برآورده نخواهد شد ؛ زيرا بنابر آن لازم مىآيد كه روز موعود تحقّق نيابد ، و آن جامعهء نمونه تشكيل نگردد ، و با در نظر گرفتن اين مطلب كه مصلحت و حكمت الهيّه ايجاب كرده چنان روزى باشد ، ديگر تخلّف از آن جايز نيست .\r\nدر پاسخ مىگوئيم : اين مطلب صحيح است ، لكن غيبت آن حضرت ، در حقيقت به دنبال همان چيزى آمده است كه در روايت گفته است كه اولياى خداوند شك نمىكنند ؛ و اين مطلب را خداوند از اوّل مىدانسته و بر آن اساس از آغاز آفرينش برنامه‌ريزى كرده است .\r\n( 2 ) و امّا اين سخن ، كه غيبت حضرت خود انگيزه‌اى براى ايجاد شبهه و ترديد است و باعث نقصان در حجّت خدا در مورد اثبات وجود حضرت مهدى ؛ اين سخن باطل است ؛ زيرا اثبات حضرت ، پيش از مسألهء غيبت است .\r\nو اگر اين سخن بخواهد درست باشد ، لازمه‌اش آن است كه در برنامه‌ريزى كلّى خدائى نسبت به انجام هدف كلّى از آفرينش تغييراتى اساسى انجام گيرد ، و ما مجبور شويم كه فرضهاى خيالى و غير واقعى را در نظر آوريم كه لزومى براى آنها نيست ؛ زيرا دليل قطعى و برهان علمى بر خلاف آن داريم .\r\n( 3 ) در اينجا سخن در جهت ششم كه آخرين مبحث از فصل سوم از بخش دوم اين كتاب بود پايان پذيرفت ، و نيز بخش دوم را در همين جا ختم كرده ، و ان شاء اللّه به بخش سوم كتاب كه دربارهء شرايط ظهور و علائم ظهور است خواهيم پرداخت .\r\nو الحمد للّه ربّ العالمين\r\n\r\n","description":"","footnote":"","page_name":" 485 ","page_number":485},
  {"content":"\r\n . \r\n","description":"","footnote":"","page_name":" 486 ","page_number":486},
  {"content":"\r\n\r\n( 1 )\r\n\r\nبخش سوم شرايط و نشانه‌هاى ظهور\r\n\r\n","description":"","footnote":"","page_name":" 487 ","page_number":487},
  {"content":"\r\n . \r\n","description":"","footnote":"","page_name":" 488 ","page_number":488},
  {"content":"\r\n\r\n( 1 )\r\n\r\nفصل اوّل شرايط ظهور\r\nمفهوم فوق از چندين جهت مورد بررسى قرار مىگيرد :\r\n( 2 )\r\n\r\nجهت اوّل : فرق شرايط با علائم\r\nاز جمله چيزهائى كه به عنوان شرايط ظهور دانسته شد ، وجود تعداد كافى از اشخاص با اخلاص و مؤمن و آزمايش شده ، در ركاب حضرت مهدى - عليه السلام - براى نبرد و پيكار جهانى حضرت در راه حقّ و هدايت مىباشد ؛ و در آينده خواهيم ديد كه از جمله علائم ظهور وجود دجّال و فرو رفتن در زمين و مطالبى ديگر ذكر شده است .\r\n( 3 ) مفهوم شرايط و علائم در اين جهت با يكديگر شريكند ، كه هر دو پيش از ظهور حضرت تحقّق خواهند يافت ، و تا آنها انجام نگيرد ، حضرت ظاهر نخواهد شد ، زيرا اگر پيش از تحقّق شرايط و نشانه‌ها ظهور انجام گيرد ؛ لازم مىآيد كه مشروط پيش از آنكه شرطش وجود يابد تحقّق پذيرد ، و پيش از رسيدن مقدّمه و وسيله غايت و نتيجه محقّق شود ، و همچنين علاماتى كه درستى آن محرز شده است ، دروغ از كار درآيد . « 1 »\r\n\r\n\r\n","description":"","footnote":"\r\n( 1 ) علائم ظهور در روايات از نظر وقوع به دو دسته حتمى و غير حتمى تقسيم شده‌اند . و لذا مسلّم است علائمى كه در مورد محتوم بودن آنها نصّى نداشته باشيم ، احتمال رخ ندادن آنها وجود دارد . گذشته از اين ، طبق روايتى كه در كتاب الغيبه نعمانى / 303 آمده است حتّى امور محتوم نيز بداء پذيرند ؛ و لذا امكان عدم وقوع علائم حتمى نيز در جاى خود مطرح مىباشد . مرحوم نورى\r\n","page_name":" 489 ","page_number":489},
  {"content":"\r\n\r\n( 1 ) بنابراين مىبايست كه حتما شرايط و نشانه‌ها پيش از ظهور جامهء عمل به خود بپوشد ، و در همان دورهء غيبت كبرى يا پيش از آن محقّق شود ؛ و به تدريج و هماهنگ به وجود آيد تا تكميل شده و ظهور محقّق شود ؛ و هر وقت تمامى شرايط و نشانه‌ها كامل شد ، ديگر امكان تأخير ظهور نيست ، زيرا اگر شرايط محقّق شود و ظهور واقع نگردد ، لازمه‌اش تخلّف معلول از علّت تامّه است ؛ و به عبارت دقيقتر لازمه‌اش آن است كه وجود مقدّس حضرت مهدى - عليه السلام - در انجام وظيفه‌اش كوتاهى كند كه هيچ‌گاه چنين خطائى از حضرت سر نخواهد زد ، و يا به طورى كه به زودى توضيح خواهيم داد لازم مىآيد كه برنامه‌ريزى الهى عقيم مانده و انجام نشود ، و اگر بنا باشد كه ظهور حضرت بعد از تحقّق نشانه‌ها انجام نگيرد لازمه‌اش آن است كه تمامى روايات وارده دربارهء علائم و نشانه‌ها را دروغ بپنداريم و حال اينكه صحّت اجمالى آنها احراز شده است .\r\nبا اينكه نشانه‌ها و شرايط در مطالب كلّى مذكور با يكديگر شريكند ، در عين حال از جهات متعدّد ديگر با هم تفاوتها و فرقهائى دارند كه مىبايست به بررسى آن تفاوتها بپردازيم .\r\n( 2 ) تفاوت اوّل :\r\nوابستگى ظهور به شرايط يك نحوه وابستگى واقعى است لكن وابستگى به نشانه‌ها وابستگى از جهت كشف و اعلام است نه به عنوان يك امر واقعى و ارتباط حقيقى .\r\nو تفاوت عمدهء بين اين دو مفهوم همين است . زيرا معناى شرط در فلسفه آن است كه رابطهء آن با مشروط ، رابطهء علّت با معلول باشد به طورى كه مشروط بدون وجود شرط ، هيچ‌گاه موجود نشود .\r\n( 3 ) و اين همان چيزى است كه به طور حتم مىتوانيم دربارهء شرايط ظهور\r\n\r\n\r\n","description":"","footnote":"\r\nبه همين جهت ، و نيز پاره‌اى جهات ديگر ، از تفصيل بحث علائم ظهور ، در كتاب خود نجم ثاقب / 325 عذر آورده است . بنابراين ، واقع نشدن بعضى از امورى كه در پيشگوييهاى معصومين - عليهم السلام - آمده است ، به معنى دروغ از كار در آمدن آنها نيست . در مورد مسأله بداء در پاورقى فصل دوم از بخش دوم توضيح كوتاهى ذكر شد . ( مترجم )\r\n","page_name":" 490 ","page_number":490},
  {"content":"\r\n\r\nبگوئيم كه نبود بعضى از شرايط موجب عدم ظهور است تا جائى كه اگر آنها موجود نشود ، اصلا ظهور معقول نخواهد بود ، و نبود آنها اصلا كار ظهور و تحقّق اهداف آن را كه گسترش عدالت جهانى باشد مختل مىسازد و خواه ناخواه برنامه‌ريزى كامل الهى براى تحقّق اين منظور ناتمام مىماند . بنابراين مىبايست تمام شرايط ظهور موجود باشد تا تحقّق ظهور و پيروزى و موفّقيّت آن امكان يابد .\r\n( 1 ) امّا نشانه ، هيچ‌گونه دخالتى در اصل ظهور ندارد ، و فقط دلالتى بر ظهور كرده و موجب آگاهى و اطّلاع مردم از ظهور مىشود ، همچون پرواز و هيجان پرنده‌ها است كه بر بارش باران و يا رعد و برق دلالت مىكند بدون اينكه هيچ‌گونه رابطه‌اى با ريزش باران و يا وجود صاعقه داشته باشد . باران طبق عوامل و علل خود مىبارد ، پرنده‌اى باشد يا نباشد پرواز و هيجانى از خود نشان بدهد يا ندهد ، گرچه هميشه با هم همراه و هم زمان هستند .\r\n( 2 ) آنچه در علائم ظهور مىيابيم همين ويژگى است كه مىتوانيم بدون وجود آن نشانه‌ها ، ظهور حضرت را تصوّر كنيم ؛ و با تخلّف از آن نشانه‌ها ، رابطه و پيوستگى بين علّت و معلول و يا سبب و مسبّب از بين نمىرود . فقط اشكالى كه ممكن است پيش آيد آن است كه روايات گوياى علامات ، دروغ از كار درمىآيد و دروغ را نمىتوان به ساحت مقدّس پيامبر - صلّى اللّه عليه و آله - يا ائمّهء معصومين - عليهم السلام - نسبت داد . و اگر دليل و روايت معتبرى بود خواه ناخواه مىبايست به طور حتم آن نشانه‌ها تحقّق يابد ، و ظهور پيش از وقوع آن نشانه‌ها امكان‌پذير نيست گرچه بين نشانه و ظهور - همچون شرايط - ارتباط و وابستگى واقعى نباشد .\r\n( 3 ) آرى نكته‌اى كه بايد در نظر داشت آن است كه بعضى از اين نشانه‌ها خود جزئى از شرايط هستند ، مثلا وجود دجّال و يا قتل نفس زكيّه ؛ از پىآمدها و نتايج دوران فتنه‌ها و انحرافاتى است كه وسيله‌اى براى آزمايش مردم و يكى از شرايط ظهور است .\r\nبنابراين بين اين گونه نشانه‌ها و بعضى شرايط ارتباطى محكم و رابطه‌اى لازم همچون ارتباط سبب با مسبّب وجود خواهد داشت ، و نهايتا همان\r\n\r\n","description":"","footnote":"","page_name":" 491 ","page_number":491},
  {"content":"\r\n\r\nخصوصيّت شرايط در اين گونه نشانه‌ها نيز مىبينيم .\r\n( 1 ) در عين حال با در نظر گرفتن دو مطلب هماهنگ زير درمىيابيم كه وجود اين علامات نيز با آنچه در تفاوت ميان شرط و نشانه گفتيم منافات ندارد :\r\nاوّل : اين گونه علامات نيز در سلسله علل ظهور قرار ندارد ، بلكه يكى از معلولات و پىآمدهاى برخى از علل ظهور است و لذا جزء علّتها نمىباشد ، گرچه وجود آن پيش از ظهور لازم و ضرورى باشد .\r\nدوم : اين گونه موارد در روايات همچون نشانه‌اى براى جلب نظر مردم به تحقّق ظهور مطرح شده ، و از اين ديدگاه خاصّ ، چيزى جز كاشف بودن از ظهور و دلالت بر آن مورد نظر نبوده است ، خواه در شمار علل ظهور نيز باشد يا نه . امّا شرايط ظهور اين گونه نيستند ، زيرا نتايج و آثار آنها از نظر مردم شناخته شده نيست و به طور كلّى - چنان كه يادآور خواهيم شد - جلب كنندهء نظر مردم به امر ديگرى نمىباشند .\r\n( 2 ) بنابراين آنچه كه از تسلسل علائم و ظهور در انديشه ايجاد مىشود آن است كه اين نشانه‌ها مىبايست پيش از ظهور تحقّق يابد ، و اين مطلب درستى است كه بين نشانه و شرط مشترك است . امّا اينكه لزوم تحقّق نشانه‌ها پيش از ظهور موجب آن شود كه تفاوتى بين شرط و نشانه نباشد و همهء نشانه‌ها علّت و سبب ظهور باشند اين مطلب به دست نمىآيد .\r\n( 3 ) تفاوت دوم :\r\nعلائم ظهور ، عبارت است از چندين رويداد و حادثه كه گاهى نيز به طور پراكنده پديد آمده و تنها ارتباط واقعى كه بين آنها و ظهور وجود دارد ، اين است كه همهء آنها پيش از ظهور تحقّق مىيابند ، و به همين جهت در روايات به عنوان علامت مطرح شده‌اند . امّا شرايط ظهور به اعتبار برنامه‌ريزى طولانى الهى ، با ظهور رابطهء واقعى داشته و سبب پيدايش آن مىباشند ؛ چه ظرف وجود آنها پيش از ظهور را در نظر گيريم ، و چه ظرف نتيجه دادن آنها را پس از ظهور .\r\n( 4 ) تفاوت سوم :\r\nنشانه‌ها لزومى ندارد كه حتما در يك زمان با يكديگر واقع شوند بلكه يك\r\n\r\n","description":"","footnote":"","page_name":" 492 ","page_number":492},
  {"content":"\r\n\r\nنشانه در يك زمان پديد مىآيد و پايان مىپذيرد و نشانه‌اى ديگر در زمانى ديگر .\r\nالبتّه گاهى هم به طور تصادف در يك زمان چندين نشانه با هم پديد مىآيند . بنابراين نشانه‌ها همچنانكه ارتباط واقعى با يكديگر ندارند از نظر زمانى هم پراكنده مىباشند .\r\n( 1 ) امّا شرايط اين گونه نبوده و مىبايست با يكديگر مرتبط باشند و در آخر كار موجب ظهور شوند ، و به تدريج ايجاد شده و آنچه كه وجود مىيابد استمرار داشته و از بين نرود . و اين گونه شرايط كه جزئى از برنامهء كلّى الهى هستند بعد از آنكه موجود شوند ديگر امكان ندارد كه از بين بروند . و هرگاه پديد آيد همراه و هماهنگ شرط اوّل است ، و به همين‌گونه شرايط يكى بعد از ديگرى با يكديگر جمع شده تا آخرين لحظه از دورهء غيبت كبرى آخرين شرط به عنوان جزء اخير از علّت تامّه حاصل مىشود و در پى بىآن ظهور تحقّق مىيابد .\r\nتفاوت بعدى را از همين جا مىتوانيم بهتر بفهميم .\r\n( 2 ) تفاوت چهارم :\r\nعلامت ظهور ، رويدادى عارضى است كه طبيعتا ادامه و گسترش ندارد و هر اندازه كه به طول انجامد در نهايت دوامى نخواهد داشت ؛ بر خلاف شرايط كه به طبيعت حال خود مستلزم بقا و تداوم است ، و بر طبق برنامه‌ريزى الهى تا هنگام ظهور حضرت آن شرايط پديد آمده مىبايست باقى باشد تا نتيجهء خود را بدهد و ظهور تحقّق يابد .\r\n( 3 ) تفاوت پنجم :\r\nتمامى علامات پيش از ظهور پديد آمده و از بين مىرود ؛ لكن شرايط به طور كامل به وجود نمىآيند مگر نزديك ظهور و يا به هنگام وقوع آن و ممكن نيست كه از بين بروند ؛ و الّا لازم مىآيد كه شرط از مشروط جدا شده و نتايج با مقدّمات ارتباط و پيوستگى نداشته باشند و وقوع چنين چيزى محال است .\r\nسرّ اين مطلب در نتايج و آثارى كه بر اين دو مفهوم مترتّب مىباشد ، نهفته است زيرا علائم با همان خصوصيّاتى كه دارند نشانه‌هايى هستند كه بر وقوع ظهور دلالت مىكنند ، و كاشف از تحقّق آن مىباشند ، و وظيفه‌اى كه بر آن\r\n\r\n","description":"","footnote":"","page_name":" 493 ","page_number":493},
  {"content":"\r\n\r\nعلائم مترتّب است ، ممكن است به هنگام ظهور ، پايان پذيرد و در اين هنگام بعد از ظهور ديگر بىمعنى خواهند شد ، لكن شرايط از آنجا كه در ايجاد ظهور مؤثّر مىباشند بايد در همان زمان ظهور وجود داشته باشند ، تا در مجموع شرط كامل پيروزى باشند ؛ زيرا با نبود برخى از شرايط ، اصل ظهور منتفى مىشود .\r\n( 1 ) تفاوت ششم :\r\nشرايط ظهور در برنامه‌ريزى الهى دخيل مىباشند و مىبايست مورد توجّه قرار گيرند ؛ زيرا فرا رسيدن روز موعود متوقّف بر آنها است . بلكه قبلا دانستيم ( و اين مطلب ثابت شد ) كه انسانيّت از نخستين روز پيدايش تا روز ظهور در يك مسير واحد و در خطّ برنامه‌ريزىشدهء الهى براى موفّقيّت ظهور آماده مىشده است ، لكن نشانه‌ها هيچ‌گونه دخالتى در اين مسير ندارند بلكه فايدهء مهمّ آنها اين است كه مسلمانها را از وجود آن روز آگاه ساخته و ذهن آنها را براى استقبال از آن روز آماده مىسازند .\r\n( 2 ) تفاوت هفتم :\r\nنشانه‌هاى ظهور را مىتوان شناسائى كرد و مىتوانيم بفهميم كه كدام يك از آنها تاكنون موجود شده و كدام يك هنوز موجود نگشته ، و از آن راه پىبرد كه آيا ظهور نزديك است يا هنوز خيلى دور است .\r\nامّا شرايط ، به طور اجمال قبلا گفتيم كه نمىتوان به تمام شرايط در يك زمان پيش از ظهور دست يافت ، و يا آنها را حاصل كرد . زيرا برخى از آن شرايط ، وجود تعداد كافى از افراد آزموده و با اخلاص در سطح جهانى بوده ، و بررسى درست و شناسائى آنها براى اشخاص عادى امكان‌پذير نيست ، و نمىتوانيم بفهميم كه آيا اين اشخاص به آن درجه از اخلاص لازم رسيده‌اند يا نه ، و در پيدايش تعداد كافى از اين اشخاص هميشه شك و ترديد داريم . بنابراين حصول اين شرط براى جهانيان همواره نامعلوم است تا وقتى كه حضرت ظاهر شود ؛ در آن هنگام معلوم مىشود كه تمامى شرايط حاصل شده است ، و ظهور كاشف از تكميل شرايط است .\r\n( 3 ) آنچه گذشت مجموعهء تفاوتها بين علامات ظهور و شرايط آن بود كه\r\n\r\n","description":"","footnote":"","page_name":" 494 ","page_number":494},
  {"content":"\r\n\r\nمىتوان تفاوت اوّل را تفاوت در مفهوم و معنى و ديگر تفاوتها را تفاوت در ويژگيها و صفات دانست .\r\n( 1 )\r\n\r\nجهت دوم : معنى و تعداد شرايط ظهور\r\nمقصود ما از شرايط ظهور همان شرايطى است كه تحقّق روز موعود متوقّف بر آنها است ، و گسترش عدالت جهانى به آنها وابستگى دارد . همان روز موعودى كه ركن اساسى تحقّق آن ظهور حضرت بقيّة اللّه - ارواحنا فداه - مىباشد . و لذا ظهور حضرتش متوقّف بر وجود همين شرايط است . البتّه مسألهء غيبت و ظهور را اگر بخواهيم به طور مجرّد بنگريم به طور مستقيم جز به ارادهء خدا منوط و وابسته نمىباشد ، لكن خداوند اراده كرده است كه ظهور وابسته به همين شرايط باشد تا روز موعود تحقّق يابد ، زيرا كه حضرت مهدى - عليه السلام - براى همين مسأله ذخيره گشته است و بنابراين رابطه و پيوستگى كاملى بين ظهور آن حضرت و پيدايش شرايط روز موعود وجود دارد .\r\nبا در نظر گرفتن اين سطح گسترده مىتوان تعداد شرايط را سه چيز دانست :\r\n( 2 )\r\n\r\nشرط اوّل : وجود طرح و برنامهء عادلانهء [ كامل 
  ]\r\nكاملى كه عدالت خالص واقعى را در برداشته باشد ، و بتوان آن را در هر زمان و مكانى پياده كرده و براى انسانيّت سعادت و خوشى ببار آورد ، و تضمين كنندهء سعادت دنيوى و اخروى انسان باشد .\r\nروشن است كه بدون وجود چنين برنامه و نقشهء جامعى ، عدالت كامل متحقّق نخواهد شد ، و وجود عدالت ناقص و جزئى در سعادت بشريّت نقش چندانى نمىتواند داشته باشد ، زيرا به همان اندازه كه عدالت ، ناقص است ؛ سعادت و خوشبختى انسان نيز ناقص خواهد بود ، علاوه بر آنكه همان جنبه‌هاى نقص ممكن است زيادتر گشته و خودنمائى كند ، و نهايتا سبب گردد كه همان عدالت جزئى نيز نتواند مفيد فايده قرار گيرد .\r\n( 3 ) چنان كه نمىتوان گفت كه هدف خداوند وجود عدالت ناقص است و براى\r\n\r\n","description":"","footnote":"","page_name":" 495 ","page_number":495},
  {"content":"\r\n\r\nآن برنامه‌ريزى كرده است ، زيرا برنامه‌ريزى الهى عبارت است از پرستش و عبادت كاملى كه جز با تحقّق عدالت كامل موجود نخواهد شد . بويژه بعد از آنكه دانستيم كه از آغاز پيدايش انسان در روى زمين مسير حركت او رسيدن به اين هدف بوده ، و در آن صورت نمىتوان گفت كه خداوند هدف اين حركت كلّى را يك عدالت ناقص تعيين كرده است . و اگر چنين باشد ستمى ناروا است كه بر بشريّت وارد مىشود ، و خداوند بالاتر از آن است كه نسبت ظلم و ستم به او بدهيم .\r\n( 1 ) بنابراين از اين شرط سه مطلب به دست مىآيد :\r\nامر اوّل : در حقيقت هدف نهائى ، پياده شدن نقشهء كامل عدل جهانى است كه در آن هيچ ظلم و ستمى وجود ندارد .\r\nامر دوم : اين نقشه فقط به هنگام ظهور حضرت عملى مىشود . و اگر بخواهد در آن روز هم قابل پياده شدن نباشد ديگر در هيچ زمانى پياده نخواهد شد ، و گسترش عدالت در روز موعود محال و ممتنع مىشود .\r\nامر سوم : پيش از آنكه بخواهند اين نقشه را عملى كنند ، اصول و كليّات آن بايد براى مردم روشن باشد و از آن اطّلاع داشته باشند . زيرا قبلا گفتيم كه تطبيق و پياده كردن نقشهء خدائى وابسته به آن است كه انسانها در طول زمان تجربيّاتى به دست آورند و آزمايشاتى بدهند ، تا در پذيرش عدالت واقعى قبلا تمرين كرده و بر ايشان بىسابقه نباشد ، و از آن وحشت نكنند ، و عمل بدان بر ايشان دشوار و سخت نباشد و موفقيّت و پيروزى آن ناممكن نشود .\r\n( 2 ) شرط دوم : وجود رهبر و پيشوائى شايسته و بزرگ كه شايستگى رهبرى همه‌جانبهء آن روز را داشته باشد . در اين باره در ضمن دو نكته به بحث مىپردازيم :\r\nنكتهء اوّل : اين شرط به هنگام تحليل به دو شرط زير تقسيم مىشود :\r\nاوّل ؛ وجود رهبر براى اين نهضت جهانى كه بدون او چنين نهضتى راه نمىافتد .\r\nدوم ؛ اين رهبر بايد شايستگى رهبرى در سطح جهانى را داشته باشد .\r\n\r\n","description":"","footnote":"","page_name":" 496 ","page_number":496},
  {"content":"\r\n\r\n( 1 ) شرط اوّل را در گذشته به هنگام بحث دربارهء اهميّت رهبرى اثبات كرديم و آنچه كه در اينجا اضافه مىكنيم ، بحث رهبرى جمعى است ؛ يعنى آنچه كه جاى رهبرى فردى را مىگيرد . اگر بتوانيم رهبرى جمعى را مورد مناقشه قرار دهيم و بطلان آن را ثابت كنيم نتيجه اين مىشود كه فقط رهبرى فردى و ايمان به آن تحقّق روز موعود را ممكن مىسازد .\r\nيك جامعه را در يكى از سه حالت ذيل مىتوانيم در نظر گيريم :\r\nاوّل : هر فردى به تنهائى شايستهء رهبرى باشد ، تا چه رسد به صورت جمعى .\r\nدوم : فرد به تنهائى نتواند وظائف رهبرى را انجام دهد ، بلكه رأى و نظريّهء متّفق عليه عموم را اتّخاذ كند .\r\nسوم : هم فرد و هم جامعه ناقص بوده و شايستگى رهبرى نداشته باشند .\r\n( 2 ) صورت اوّل از درجهء اعتبار ساقط است . زيرا هيچ‌گاه و در هيچ زمانى نه در گذشته و نه در آينده اين وضعيّت قابل تحقّق نيست و هيچ قانونگذار و فيلسوف و جامعه‌شناسى مدّعى آن نمىتواند بشود كه چنين وضعى پيش آيد كه تمام افراد ، شايستهء رهبرى باشند و هر كس به تنهائى رهبر باشد . و اگر بخواهد روز موعود متوقّف بر چنين حالتى باشد ، هيچ‌گاه فرا نخواهد رسيد و اين انتظار بيهوده خواهد بود و هيچ‌يك از اديان آسمانى كه نويد چنان روزى را داده‌اند ، چنين مطلبى را نگفته‌اند .\r\n( 3 ) علاوه بر آن چنين تلازمى بين اين دو مسأله نيست كه اگر فردى در صورت انفرادى شايستگى رهبرى را داشته باشد ، در صورت اجتماعى هم شايستگى خواهد داشت . زيرا در صورت انفرادى برخورد تضادّ آراء و انديشه‌ها چندان نيست و لذا رهبرى آسانتر انجام مىگيرد ، ولى در صورت رهبرى جمعى به جهت برخورد و تضادّ انديشه‌ها ، رهبرى دشوار مىگردد . بنابراين هرگونه شايستگى رهبرى فردى همراه شايستگى رهبرى جمعى نخواهد بود ، و اگر گفته شود كه بر طبق موازين دموكراسى جديد ، برخى از اشخاص و يا گروه اقليّت نظريّهء خود را پس گرفته و يا به نظر آنها اعتنا نشده و ملاك رأى اكثريّت است ، در اين صورت زيان جبران‌ناپذير و ظلمى ناروا انجام گرفته است .\r\n\r\n","description":"","footnote":"","page_name":" 497 ","page_number":497},
  {"content":"\r\n\r\n( 1 ) و امّا صورت سوم ؛ بديهى است كه اين حالت نيز بىاعتبار است . زيرا اجتماع ناقصها هيچ‌گاه كمال آفرين نخواهد بود . اگر انديشهء جمع‌شدهء آنها ناقص باشد ، خواه ناخواه رهبرى آنان نيز ناقص بوده و از پياده كردن نقشهء عدالت جهانى ناتوان خواهند بود .\r\nاگر كسى بگويد : نقصان نسبى است و حدّ و اندازهء خاصّى ندارد و شايد از اين مقدار اندك نقص بتوان چشم‌پوشى كرد .\r\nدر پاسخ مىگوئيم : نه ! در اين موضوع مورد بحث ، مقدار اندك نقص هم ، كم اهميّت نيست . زيرا كمبود نسبت به هر چيزى با اهداف و خواسته‌هاى مطلوب از آن در نظر گرفته مىشود ، و نقص در اين مورد بايد با آن هدف نقشهء كامل سنجيده شود . در اين صورت اگر هدف پياده شدن كامل نقشهء عدالت جهانى است ، هرگونه نقصى هر چند اندك باشد ؛ دليل بر آن است كه نقشه بطور كامل انجام نگرفته و هدف نهائى محقّق نشده است .\r\n( 2 ) امّا صورت دوم ؛ از نظر تصوّر و انديشه ممكن است درست باشد . بدين صورت كه بگوئيم رأى و نظريّهء يك فرد ناقص و غير قابل قبول ، لكن رأى عموم و متّفق عليه ، مورد قبول باشد . در عين حال بايد در نظر داشته باشيم كه يك چنين رهبرى گسترده‌اى از زمامدارى هرگونه كشورى از دولتهاى امروز دقيقتر و مهمتر است ، و لذا مىبايست آن رأى همگانى از افرادى تشكيل شود كه هر يك از بينشى عميق و فرهنگى گسترده و انديشه‌اى و الا برخوردار باشند تا بتوان بر رأى برخاسته از آنان تكيه كرد و زمام رهبرى را به دست آنان سپرد ، يك چنين حالتى در طول تاريخ زندگى انسانيّت به وجود نيامده و در هيچ ملّت و هيچ كشور و دولتى ديده نشده ، تا چه رسد كه بخواهيم در سطح جهانى يك چنين حالتى داشته باشيم و اين مطلبى است كه هر كس با كمترين توجّه به نگرانى و آشفتگيهاى ملّتها و دولتها آن را يافته و وجدان مىكند . نظامات حاكم بر جهان و حكومتهاى دموكراتيك امروز دنيا را مىبينيم كه چه لغزشها و اشتباهات ، و در مواردى از روى عمد چه حق‌كشيها و جناياتى را مرتكب شده‌اند .\r\n( 3 ) آرى ، فقط در يك مورد كه مهمترين و بزرگترين موارد است مىتوان بدان\r\n\r\n","description":"","footnote":"","page_name":" 498 ","page_number":498},
  {"content":"\r\n\r\nقائل شد و آن وقتى هست كه آن افراد آزمايش شده و با اخلاص كه ويژگيهايشان را برشمرديم ، پس از آنكه زمام امور دنيا را در هنگام ظهور بدست گرفتند و تمرينات و تجربيّات فراوان و اطّلاعات و معلومات وسيع و گسترده‌اى كسب كرده و بر تمام جزئيّات و دقائق جهان آگاهى يافتند ، در اين صورت آن نظرى كه آنان در آن متّفق باشند ، رأيى كامل و پخته بوده قابل آن است كه در رهبرى عالم سهمى داشته باشد و با استمرار و تداوم تربيت تحت نظر حضرت مهدى - عليه السلام - اين رأى عمومى بدون شك از خطا معصوم است .\r\n( 1 ) اين گونه شورى همان است كه در قرآن مجيد بدان اشارت رفته است كه مىفرمايد :  وَ أَمْرُهُمْ شُورى بَيْنَهُمْ  و همين شورى و نظرخواهى است كه حضرت بدان اعتماد كرده است و در برنامه‌ريزى الهى براى ادارهء جهان و رهبرى گيتى بعد از وفات و رحلت حضرت بقيّة اللّه در نظر گرفته شده است . « 2 »\r\n\r\n\r\n","description":"","footnote":"\r\n( 2 ) بايد در نظر داشته باشيم كه بسيارى از امور مربوط به دوران پس از ظهور و تحقّق حكومت حضرت مهدى - عليه السلام - و نحوهء ادارهء جهان در آن زمان و يا پس از رحلت حضرتش ، از مسائلى است كه نه از واجبات عقايد است و نه بطور صريح و مسلّم مىتوان دربارهء آنها از مدارك اسلامى و مجموعه‌هاى روائى يك امر واضح و حتمى و لازم الاعتقادى را فهميد . و لذا در عين حال كه مؤلّف محترم و نويسندهء بزرگوار در اينجا اشاره‌اى به نحوهء حكومت مبتنى بر شورا و رأى عام در دوران بعد از ظهور كرده‌اند ، نمىتوان خواننده را ملزم به پذيرفتن آن كرد و به فكر نحوهء رأىگيرى و تشكيل مجالس شوراى بعد از آن انداخت . بنابراين بهتر همانست كه همان فرمايش حضرت امير المؤمنين على - عليه السلام - را در نظر داشته باشيم كه در جواب سؤال كننده‌اى كه از خصوصيّات بعد از امام زمان - عليه السلام - پرسيده بود ، حضرت به او جواب دادند كه : « ذلك امر موكول اليه » و اين را هم واگذار كنيم تا هر وقت حضرت ظاهر شدند به هرگونه كه خواستند و صلاح دانستند حكومت بعد از خود را ادارهء كنند ، و اوصياء و جانشينان بعد از خود را تعيين نمايند .\r\nالبتّه اين نحوه توجيه براى بعد از حكومت حضرت كه امور به شوراى مؤمنين بعد از حضرت واگذار مىشود ممكن است در ذهن بعضى از خوانندگان آن مطلبى را كه برخى از نويسندگان به اصطلاح روشنفكر مملكت خودمان در موضوع خاتميّت رسول اكرم - صلّى اللّه عليه و آله - گفته‌اند و خاتميّت را چنان معنى كرده‌اند كه مردم رشد يافته بر اثر تعاليم پيامبران بعد از پيامبر اسلام ديگر نيازى به آمدن وحى و پيامبر و خداوند ندارند و خودشان بر اساس همان تعاليم اسلامى و با توجه به پيشرفت علم مىتوانند مشكلات خود را حل كرده و براى خود به جعل و تدوين قوانين تازه بر اساس\r\n","page_name":" 499 ","page_number":499},
  {"content":"\r\n\r\n( 1 ) اين شورا در اسلام مربوط به جامعهء ناقص و يا منحرف و كافر نيست بلكه مربوط به افرادى با ايمان و كامل است ، خداوند متعال از آنان بدين گونه ( در سوره شورى آيات 37 - 38 ) ياد مىفرمايد :\r\n« كسانى كه از گناهان بزرگ و زشتيها اجتناب كرده و هنگامى كه به خشم مىآيند ببخشايند و كسانى كه پروردگارشان را اجابت كرده و نماز بپادارند و كارهايشان در بين خودشان با شورى و مشورت خواهى از يكديگر مىگذرد و از آنچه كه به آنها روزى كرده‌ايم انفاق كنند . »\r\n( 2 ) بنابراين در صورتى كه يك امّت تحت اشراف حكيمانه با يك تربيت و رشد كامل و گسترده و به هم پيوسته بتواند به مرحله‌اى برسد كه تمام افراد و يا اكثريّت افرادش به اين درجه از اكمال برسند ، در آن صورت رأى عمومى كه مورد اتّفاق همگان باشد ، به ناچار معصوم از اشتباه و خطا خواهد بود و پيدايش اتّفاق نظر و اجماع در چنين شرايطى تا اندازهء زيادى به سهولت انجام مىشود و رأى اجماعى امّت به تنهايى قابليّت رهبرى عالم را خواهد داشت و از آن نظريّهء مىتوان پيروى كرد و در آن روز و روزگار دموكراسى استوار بر پايه‌هاى عدالت خالص را ، اگر نيازى بدان باشد ، مىتوان پذيرفت . زيرا از حكومت فردى در آن صورت بىنياز مىباشيم .\r\n( 3 ) اين همان اجماعى است كه فرمايش رسول خدا بدان اشارت دارد كه فرمود : « لا تجمع أمّتي على خطأ أو على ضلالة » يعنى امّت من بر اشتباه و يا گمراهى اجماع نخواهد كرد . در صورتى مىتوان اين جمله را گفت كه رأى عمومى مردم معصوم از اشتباه باشد ، نه در آن حالت كه در زير فشار جوّ آشوب و انحراف و تجزيهء امّت اسلامى به چندين گروه و دسته و مذهب نظرى عمومى پديد آيد .\r\n\r\n\r\n","description":"","footnote":"\r\nكتاب و سنّت و شوراى افرادى كه فكرشان را رسالت روحى بارور ساخته است بپردازند ، و به اصطلاح روزگار دين سپرى شده و روزگار علم و پيشرفت افكار رسيده . ولى مسلّم است چنين چيزى در نظر مؤلّف محترم نبوده است . و خوانندگان گرامى نيز در نظر داشته باشند كه : « حلال محمّد حلال الى يوم القيامة و حرام محمّد حرام الى يوم القيامة » و اينكه بشر هيچ‌گاه بىنياز از دين و وحى و دستورات آسمانى الهى نخواهد شد . ( مترجم )\r\n","page_name":" 500 ","page_number":500},
  {"content":"\r\n\r\n( 1 ) چنان كه آيهء شريفهء قرآنى نيز به همين مطلب اشاره كرده است كه مىفرمايد :  كُنْتُمْ خَيْرَ أُمَّةٍ أُخْرِجَتْ لِلنَّاسِ  » .\r\nاين خطاب به اين اعتبار است كه قوانين و دستوراتى كه به اين امّت داده شده است توانائى تربيت كردن آنان را تا شايستگى برخوردارى از عنوان بهترين امّتها را داشته باشند دارد . و به اين درجه نخواهند رسيد مگر با پيروى همه جانبه و رسيدن به مقام عصمت در آراء و انديشه‌هاى عمومى خود . لكن در دوران آشفتگى و انحراف نمىشود گفت بهترين امّتها مىباشند ، و لذا خداوند متعال فرمود :  كُنْتُمْ خَيْرَ أُمَّةٍ أُخْرِجَتْ لِلنَّاسِ تَأْمُرُونَ بِالْمَعْرُوفِ وَ تَنْهَوْنَ عَنِ الْمُنْكَرِ وَ تُؤْمِنُونَ بِاللَّهِ  « 3 » و امّت اسلامى فقط در آن دورهء شكوهمند آمر به معروف و ناهى از منكر و مؤمن خواهد بود .\r\n( 2 ) و به هر حال روزگار فتنه‌ها و انحرافات نخواهد توانست نظريّه‌اى همگانى و مورد اتّفاق و عادلانه و واقع‌بينانه كه بتوان رهبرى جهان را به دست آن داد ، داشته باشد . و در اين صورت شكلهاى سه‌گانهء رهبرى دسته جمعى از ارزش افتاده و فقط شكل رهبرى فردى براى ادارهء جهان و زمامدارى تمام پهنهء گيتى به صورت عادلانه باقى خواهد ماند و مقصود ما از رهبرى واحد همين حالت مىباشد .\r\n( 3 )\r\n\r\nشرط سوم : وجود ياران همكار و همفكر و پايدار در كنار آن رهبر واحد .\r\nدليل و برهان بر لزوم اين مطلب را بعد از ابطال دو فرض مىتوان اقامه كرد :\r\n\r\n\r\n","description":"","footnote":"\r\n( 3 ) آل عمران / 110 : شما بهترين امّتهائى هستيد كه براى عموم مردم بيرون آورده شده‌ايد ؛ به معروف امر كرده و از منكر نهى مىكنيد و به خداوند ايمان داريد .\r\nنكته‌اى كه با عرض پوزش از نويسندهء محترم لازم است تذكّر داده شود ، آن است كه خلاصهء مطلب اگر در جامعهء اسلامى نظر امام معصوم باشد و مردم با تربيت و رشد كاملى كه دارند با آگاهى كامل و ايمان راستين پذيراى آن نظر باشند و وحدت كلمه و اتّفاق نظر بر آن عقيده و دستور پيدا كردند ، در آن صورت اجماعى حقيقى و وحدتى واقعى شكل يافته ؛ و اگر نظر امام نباشد و يا مخالف نظريّهء عموم باشد ، هيچ‌گونه ارزشى براى اجماع بدون نظر امام نخواهد بود . ( مترجم )\r\n","page_name":" 501 ","page_number":501},
  {"content":"\r\n\r\n( 1 ) فرض اوّل : اينكه بگوئيم آن رهبر واحد به تنهائى با دنيا بجنگد و به مقابله برخيزد . بطلان اين نظريّه واضح است ، زيرا آن شخص هر چند توانائى جسمى و روحى داشته باشد ، باز به تنهائى نخواهد توانست با تمامى دشمنان بستيزد و همه را از بين ببرد ؛ البته با ابطال نظريّهء دوم كه اظهار معجزه باشد ، و الّا به صورت اعجاز امكان آن پيروزى وجود دارد .\r\nاگر كسى بگويد كه اين رهبر واحد ابتدا به تنهائى كارش را شروع مىكند و به تدريج ياران و همكارانى تربيت كرده و كارش را پيش مىبرد ، چنان كه رسول خدا اين چنين عمل كرد ؛ مىگوئيم : معناى اين مطلب آن است كه اين شخص به تمام عالم نمىپردازد مگر بعد از آنكه به تعداد كافى يار و ياور داشته باشد ، نه اينكه خود به تنهائى با تمامى نيروهاى دنيا بجنگد .\r\n( 2 ) فرض دوم : اين رهبر از طريق معجزه با جهانيان بجنگد .\r\nدر گذشته به اختصار اين مسأله را مورد مناقشه قرار داديم و حاصل آن در دو جواب خلاصه مىشود :\r\nپاسخ اوّل : اگر دعوت الهى در طول تاريخ بر اساس ايجاد معجزات براى يارى و پيروزى آن ، پايه‌گذارى شده بود ، از آغاز آفرينش بر روى كرهء زمين هيچ‌گونه انحراف و ضلالتى پديدار نمىگشت و ديگر نيازى به پيكار و جهاد انبياء و يارانشان نبود ، و بدين ترتيب روز موعود نيز نيازمند برنامه‌ريزى براى تحقّق آن نبوده به تأخير نمىافتاد . زيرا از همان آغاز تولّد بشريّت تا پايان عمر بشر مىتوانست موجود باشد .\r\nپاسخ دوم : دعوت الهى همواره بر پايهء تربيت اختيارى فرد و امّت قرار داشته است . چرا كه خداى متعال به انسان عقل و اختيار عطا فرموده و راه حق و باطل را به او نشان داده و مسئوليّت اعمالش را بر دوش خود وى گذارده است . و در چنين شرايطى است كه تمحيص و امتحان الهى آغاز گشته و معنى مىيابد . و روشن است ايمان آزموده شده ، و لو در شكل بسيط و ابتدائى ، گرانبهاتر و ريشه‌دارتر از ايمان قهرى و اضطرارى است . و با فرض به كار برده شدن معجزات مورد بحث ، آنچه مىتواند به دست آيد ، همين ايمان قهرى است .\r\n\r\n","description":"","footnote":"","page_name":" 502 ","page_number":502},
  {"content":"\r\n\r\n( 1 ) با در نظر گرفتن بطلان اين دو فرض ، آنچه كه ما گفتيم اثبات مىشود كه براى پياده كردن عدالت جهانى نياز به يار و ياور و پشتيبان مىباشد تا با همكارى آنان بتوان به صورتى طبيعى و عادى به گسترش عدل و داد پرداخت . ويژگيهائى را كه اين افراد مىبايست واجد باشند ، در همين شرط نهفته است . زيرا اين افراد مىبايست داراى خصوصيّات معيّنى باشند تا بتوانند آن كار مهم را انجام دهند و الّا هرگونه پشتيبانى كفايت نمىكند .\r\nبنابراين نمىتوان گفت كه فقط روح فداكارى و از خودگذشتگى اگر در افراد باشد ، براى يارى كردن و همكارى با آن رهبر واحد كافى است . بلكه شرايط ديگر نيز لازم دارند كه مهمترين آنها دو شرطى است كه هر دو يكديگر را تكميل كرده و پا به پاى هم بايد وجود داشته باشند ، و ديگر ويژگيها را مىتوان به آن دو شرط اساسى برگرداند . و آن دو عبارتند از :\r\nاوّل : درك و فهم راستين از اهميّت آن هدف و نتيجه‌اى كه به خاطر آن تلاش و كوشش مىكنند و مىخواهند آن را پياده كنند .\r\nدوم : آمادگى همه جانبه براى فداكارى و از خودگذشتگى در راه هدف .\r\n( 2 ) هر اندازه كه از اين دو حالت در يك فرد ايجاد شود ، او را شايستهء كار اجتماعى و دسته جمعى و جهاد در راه حق مىنمايد . و آنچه كه از آزمايش الهى به دست مىآيد ، تكامل در درجات اين دو شرط است . و آنچه كه شرط ظهور است ، همان است كه اين دو ويژگى در تعدادى كافى از افراد مردم به وجود آيد . و اين همان نتيجه‌اى است كه از برنامه‌ريزى الهى براى تحقّق روز موعود به دست مىآيد . و به هر اندازه كه از اين دو ويژگى كم شود ، و افراد نسبت به آن كمبود داشته باشند ، به همان مقدار از كار و تلاش و جهاد عاجز و ناتوان مىباشند ؛ هر چند نسبت به حالات روحى گوشه‌گيرى و به خود فرو رفتن خيلى با اخلاص و در درجات بالا باشند . و به همين نسبت يك امّت هر چند نسبت به وجود اين افراد كمبود داشته باشد ، به همان اندازه از پياده كردن عدالت در جامعهء خود ناتوان است . حتّى اگر تمام مردم جهان براى نجات او بپاخيزند ، تا وقتى خود افراد يك ملّت به راستى نخواهند اصلاح شوند و درك و شعور كامل نداشته باشند و از\r\n\r\n","description":"","footnote":"","page_name":" 503 ","page_number":503},
  {"content":"\r\n\r\nآزمايش به خوبى بيرون نيايند ، روى صلاح و خوشبختى را نخواهند ديد .\r\n( 1 ) از اينجا مىفهميم كه هدف برنامه‌ريزى الهى آن است كه مىخواهد آزمايشى برگزار كند كه به تدريج امّت اسلامى را بسوى ايجاد اين دو شرط بالا ببرد و روحيّات آنان را كامل گرداند ، به طورى كه بتوانند زمام رهبرى جهان را به دست گيرند ، و اين شرط سوم را تحقّق بخشند . در گذشته در اين باره به تفصيل سخن گفته‌ايم .\r\n( 2 ) بعد از بررسى سه شرط اساسى ظهور دو نكتهء ديگر را بايد در نظر داشته باشيم :\r\nنكتهء اوّل : گاهى گفته مىشود كه علاوه بر شرايط سه‌گانهء فوق ، شرط ديگرى نيز لازم است تا در روز موعود بتوان عدالت كامل جهانى را پياده كرد . و آن شرط عبارت است از وجود توده‌هاى مردمى كه در سطحى كافى از فرهنگ و شعور اجتماعى و روحيّهء فداكارى باشند ، تا در نخستين مرحلهء روز موعود گروه‌هاى اوليّهء پيروان حضرت را تشكيل دهند . زيرا آن افراد با اخلاص درجه يك كه شرط سوم با وجود آنها محقّق مىشد ، گروه پيشرو جبههء جنگ جهانى هستند ؛ لكن اگر بخواهند آن نقشه عدالت جهانى را پياده كنند ، مىبايست جمعيّت بيشترى را داشته باشند تا در آغاز زمينه‌اى براى پذيرش آن برنامه باشند و از جامعهء آنان شروع شود .\r\n( 3 ) اين مطلب را مىتوانيم صحيح بدانيم زيرا خداوند در برنامه‌ريزى خود دو سطح از شعور و آگاهى را به عنوان نتيجهء آزمايش مشخّص ساخته است :\r\nاوّل : اخلاص در خواسته‌ها كه همان آمادگى مردم براى پذيرفتن و پاسخ‌گوئى به نداى امام عصر باشد . و قبلا گفتيم كه اين آمادگى در بسيارى از مردم وجود دارد ، گرچه پيش از ظهور دست به انجام گناهان و معصيتهائى مىزنند و احيانا انحرافاتى دارند .\r\nدوم : احساس نااميدى از تمامى تجربيّات گذشته‌اى كه مدّعى حلّ\r\n\r\n","description":"","footnote":"","page_name":" 504 ","page_number":504},
  {"content":"\r\n\r\nمشكلات جهانى بوده‌اند و بعد رسوائى و ناتوانى برنامه‌هايشان رو شده و با تجربه معلوم شده كه كارى از پيش نبرده‌اند .\r\n( 1 ) عكس العمل اين ناتوانى و تجربه آن است كه به طور پيچيده و مبهم اين حالت در روح مردم ايجاد مىشود كه در انتظار پياده شدن برنامهء راستين عدالت جهانى و راه حلّ حقيقى براى مشكلات و گرفتاريها و تجاوزات بشرى به سر مىبرند ، و به مجرّد اينكه با اولين برنامهء فراگير عدالت جهانى آشنا شوند با آن رابطه برقرار كرده آن را اجابت مىكنند .\r\n( 2 ) اين دو زمينه بهترين موقعيّت براى پذيرائى روز ظهور مىباشند - به طورى كه در تاريخ گذشته شرح داديم - لكن وجود گروههاى گستردهء پيرو حضرت در جهان كه شعور و احساسى در سطح بالا داشته باشند كه روز موعود را به راحتى پذيرفته و در انتظار آن باشند ، آن مطلبى است كه نبايست منتظرش بود . زيرا بعد از آنكه آن حديث متواتر را از رسول خدا شنيده‌ايم كه طبق آن گريزى از پر شدن زمين از ظلم و جور نيست ، و برنامه‌ريزى كلّى الهى را ديده‌ايم كه تا هنگام ظهور چه نقشه‌اى در پيش است ، ديگر انتظار پيدا شدن چنين جوامعى بىمورد است . « 4 »\r\n( 3 ) همچنين با وجود اين دو زمينه در مردم ديگر نيازى به آن نيست . و نيز با در نظر گرفتن اين نكته كه حضرت در نهايت نيرو و سختى پيكار جهانى خود را آغاز مىكند ( به طورى كه در تاريخ آينده خود خواهيم ديد ) و نيز وجود شرايط مثبتى كه پيروزى آن حضرت را تضمين مىكند ، ديگر وجود اين گونه گروهها چندان اهميّتى براى پيشرفت كار آن حضرت ندارد .\r\n( 4 ) نكتهء دوم : شرايط چهارگانهء فوق مربوط به پياده كردن عدالت خالص در روز موعود است . ولى اگر نسبت به شرايط ظهور بسنجيم ، يكى از آنها كه وجود رهبر باشد كم مىشود و سه شرط ديگر باقى مىماند . زيرا معنى ظهور آن است كه فرد آمادهء قيام و به عهده گرفتن مسئوليّت انجام برنامهء الهى در آن روز ، وجود\r\n\r\n\r\n","description":"","footnote":"\r\n( 4 ) ما در بخش اوّل ترجمهء اين كتاب در آن هنگام كه نويسندهء محترم در اين باره بحث مىفرمودند ، حاشيه‌اى بر اين مطلب زديم و آن روايات را نه به صورتى كه گوياى شرطيّت ظلم و جور براى ظهور باشد ، معنى كرديم . ( مترجم )\r\n","page_name":" 505 ","page_number":505},
  {"content":"\r\n\r\nدارد كه مىخواهد ظاهر شود . و با گفتن اين كلمه شرط دوم را در ضمن پذيرفته‌ايم و خواه‌ناخواه سه شرط بيشتر باقى نمىماند .\r\n( 1 ) و اگر عبارت را تغيير داده و گفتيم : « شرايط ظهور در اسلام » شرط اوّل را محقّق گرفته و دو شرط ديگر باقى مىماند . و اگر از راه ديگر قدم برداشته و گفتيم :\r\nشرط چهارم در مقابل شرط سوم چندان اهميّتى ندارد ، بطورى كه شرط چهارم را اصلا حذف كرديم ، و آن را از صفات و ويژگيها دانستيم ، نه از شرايط ، و يا آن را ضمن شرط سوم جا داديم و گفتيم : شرط سه و چهار به يك نتيجه و يك مطلب مىرسند و آن نتيجهء امتحان الهى است ؛ لكن در شرط سوم به طور پيچيده و ضمنى و در شرط چهارم به طور گسترده و مفصّل . در اين صورت فقط يك شرط خواهيم داشت كه همان شرط سوم باشد ، كه عبارت بود از : وجود تعداد كافى براى پيكار جهانى . و اين همان شرط اساسى است كه در اصل برنامه‌ريزى الهى بعد از اصل اسلام ، وجود دارد و هدف‌گيرى شده است . لكن بايد در نظر داشته باشيم كه بىتوجّهى به دو شرط اوّل ، به معناى اسقاط و از بين بردن آن دو نيست ، بلكه تمركز دادن و اهميّت دادن به شرط سوم است .\r\n( 2 ) در پايان بحث مىبايست تفاوت اساسى دو شرط اوّل و دوّم را با دو شرط اخير در نظر داشته باشيم . دو شرط اوّل به عنوان پايه و اساس براى تحقّق روز موعود مىباشند ؛ زيرا بدون وجود برنامهء عدالت جهانى و رهبر بر پاى دارندهء آن ، اصلا وجودش بىمعنى است . ولى دو شرط ديگر پيروزى آن روز متوقّف بر آن دو است . مخصوصا شرط سوم كه وجود تعداد كافى از افراد با اخلاص و آزموده ، كه بتوانند به پيكار جهانى دست بزنند ، مىباشد ؛ زيرا اگر آنها نباشند ، جز از راه معجزه پيروزى در آن روز امكان ندارد . و دانستيم كه قرار بر انجام كارها به صورت معجزه نيست .\r\n( 3 )\r\n\r\nجهت سوم : ارتباط شرايط ظهور با برنامه‌ريزى الهى\r\nوابستگى شرايط ظهور را با برنامه‌ريزى الهى ؛ تاكنون در ضمن بحثها متذكّر شده‌ايم . لكن در اين فصل مىخواهيم به طور اساسى و اصلى به اين بحث\r\n\r\n","description":"","footnote":"","page_name":" 506 ","page_number":506},
  {"content":"\r\n\r\nپرداخته ، و آن را محور كلام و بررسى قرار دهيم . البتّه تا جائى كه ممكن باشد از تكرار خوددارى خواهيم كرد . اين بحث را در ضمن دو نكته مىآوريم :\r\n( 1 )\r\n\r\nنكتهء اوّل [ وجود برنامه‌ريزى الهى براى تحقّق روز موعود 
  ]\r\n: در فصلى كه صحبت از برنامه‌ريزى الهى براى تحقّق روز موعود كرده بوديم ، دانستيم كه اين نقشه و برنامه بدان جهت اين چنين تنظيم شده است كه روز موعود حتما فرا رسد و پيروزى قطعى باشد و عدالت و دادگرى تحقّق يابد . و اگر مشروط به شرايطى نبود در هر وقت ايجاد آن ممكن ، و ديگر نيازى به برنامه‌ريزى نبود . وجود اين برنامه‌ريزى از آن جهت برهانى و مستدلّ شد ، كه از يك طرف دليل بر وجود اين شرايط داشتيم ، و از طرف ديگرى مىدانستيم كه قرار نيست كارها در آنجا كه راه غير اعجازى دارد ، به صورت اعجازى تحقّق يابد .\r\nبرنامه‌ريزى الهى ، بشريّت را با روشى ويژه و مخصوص تربيت مىكند تا به تدريج اين شرايط را در ضمن عمر طولانى انسان آماده سازد .\r\n( 2 ) اوّلين شرطى كه حاصل شده و جامهء هستى به خود پوشيده ، وجود اصل برنامه و نقشهء عدالت كاملهء جهانى است كه با آمدن ديانت اسلام موجود گشته است . بدان اعتبار كه پيش از آمدن ديانت اسلام ، بشريّت به تدريج آمادهء فهم و درك مبانى اسلام مىشد ( چنان كه قبلا توضيح داده شد ) ؛ و در آن وقت اين استعداد در انسانها نبود كه بتوانند نقشهء عدالت جهانى را درك كرده و بيشتر از همان اندازه كه آنها را فرا مىگرفت ، نمىتوانستند بفهمند . به علاوه كه هنوز از آزمايشات كامل بيرون نيامده و مىبايست امتحانات بيشترى را پشت سر بگذارند .\r\n( 3 ) و لذا اين شرط به طور منطقى ، تقدّمى طبيعى بر ديگر شرايط دارد . زيرا پيش از آنكه قانونى قابل پياده شدن مطرح شود ، لزومى براى وجود رهبر نيست .\r\nهمانگونه كه بدون وجود برنامهء كامل عدالت ، آزمايشى كه نتيجه‌اش تحقّق دو شرط آخر باشد معنى ندارد .\r\nاگر گفته شود : به چه دليل وجود رهبر پيش از وجود برنامه و يا همراه آن بىمعنى است ؟\r\n\r\n","description":"","footnote":"","page_name":" 507 ","page_number":507},
  {"content":"\r\n\r\nدر پاسخ گوئيم : اگر مقصود شما از وجود او رهبرى و انجام كارهاى رهبرى است ، در صورتى كه اصل برنامه تنظيم نشده و نقشه به دست او داده نشده است ؛ با چه برنامه‌اى رهبرى خود را انجام دهد ؟\r\n( 1 ) و اگر مقصود شما صرف وجود او است ، اگر چه در حال غيبت و بدون انجام كارى باشد كه حتّى پيش از اسلام وجود داشته باشد و تا هنگام اذن خداوند براى ظهور در همان حالت باقى بماند ؛ در اين صورت اين احتمال به گونه‌اى تغيير فكر و انديشه و پائين آوردن سطح فكر را در بر دارد . زيرا در اين صورت اصلا لزومى ندارد كه وجود داشته باشد . زيرا با وجودش خالى از حكمت و بىفايده است . خداوند كار بيهوده انجام نمىدهد ، و نمىبايست او را در آن شرايط ايجاد كند .\r\n( 2 ) ولى وجود او بعد از آمدن اسلام و در حال غيبت نگه‌داشتن وى ، از چندين جهت داراى فايده و حكمت مىباشد ، كه اگر پيش از اسلام وجود مىداشت و سالهاى سال مىخواست غايب باشد ، شك و ترديد در ذهن ، و شبهات در گفتار مردم بيشتر شده و كمتر از ادلّه و براهين كافى كه پايه‌هاى محكمى براى استدلال باشند ، در دست داشتيم . بنابراين اگر پيش از اسلام موجود مىشد ، در نظر مردم ، كم ارزش بود و دليلى بر وجودش نداشتيم . و خداوند از اوّل برنامه را طورى ترتيب داده كه اين محذورات پيش نيايد . و ديگر انگيزه‌هائى كه خداوند خود به آنها داناست . و بدين ترتيب مشخّص مىشود كه مىبايست وجود و تولّد رهبر بعد از آمدن اصل برنامه باشد .\r\nو شرط دوم از نظر تحقّق خارجى در اين زمان ، وجود پيشوا و رهبرى است كه براى روز موعود ذخيره شده است ، البتّه با توجّه به اعتقاد به غيبت .\r\n( 3 ) فوائد و آثار مهمّى كه در رابطه با ايجاد آمادگى و آزمايش بر وجود آن حضرت مترتّب است ، قبلا دانسته شد . مانند تربيت يافتن در خطّ پيروى از او و احترام گذاردن به نظريّه و رأى آن حضرت و امتثال دستورات و اوامرش ؛ كه اگر حضرت در غيبت به سر نمىبرد اين مراتب حاصل نمىشد . به اضافهء ديگر مصالحى كه ان شاء اللّه در جاى خود در آن باره بحث خواهيم كرد .\r\n\r\n","description":"","footnote":"","page_name":" 508 ","page_number":508},
  {"content":"\r\n\r\n( 1 ) با در نظر گرفتن اين ويژگى ، تقدّم اين شرط بر دو شرط آخر تقدّمى منطقى و طبيعى خواهد بود . زيرا آن دو شرط از تمحيص و آزمايش پديد مىآيد و تا رهبر و غيبت او نباشد ، بخش مهمّى از تمحيص و آزمايش حاصل نمىشود . و اگر تمحيص و آزمايش نباشد و يا ناقص باشد ، روز موعود محقّق نخواهد شد ( به طورى كه در تاريخ آينده « تاريخ ما بعد الظهور جلد سوم اين كتاب » خواهد آمد ) .\r\nو امّا دو شرط ديگر يعنى وجود ياران آزمايش شده به اندازهء كافى براى مبارزهء جهانى ، و وجود توده‌هاى مردمى كه پذيراى آن عدالت باشند ؛ اين دو شرط از نظر تحقّق بعد از دو شرط اوّل خواهند بود و هر دو با هم بر اثر تمحيصها و آزمايشات طولانى در دوران غيبت كبرى و در ضمن فتنه‌ها و انحرافات پديد مىآيند ( چنان كه قبلا اين مسأله را روشن كرده‌ايم ) .\r\n( 2 )\r\n\r\nنكتهء دوم [ شرايط روز موعود 
  ]\r\n: شرايطى كه براى روز موعود برشمرديم ، با در نظر گفتن روح شرايط و گسترش دادن به مفاهيم و مدلولاتشان ، مىتوانيم آنها را در هر زمانى شرايط دعوت الهى بدانيم كه دعوت پيامبران هر مقدار داراى اين شرايط بوده توانسته گسترش يابد و پيش رود ؛ و هر اندازه كه فاقد اين شرايط بوده ، به همان اندازه با مشكلات و تنگناها روبرو بوده و بناچار به انزوا كشيده شده و يا مجبور به تقيّه گشته است . حتّى مىتوانيم بگوئيم كه اين شرايط در مفهوم گسترده‌اش ، همان شرايط اساسى براى پيشرفت هرگونه مكتب و دعوتى مىباشند كه خواهان پيشرفت و گسترش بوده كه به اندازهء برخوردارى از اين شرايط توسعه و ترقّى داشته ، و در صورت كمبود آنها به همان مقدار ضعيف و عقب مانده شده است و به سازشكارى و ركود دچار گرديده است .\r\n( 3 ) البتّه اگر بخواهيم كاملا اين مسأله را در ذهن خود مجسّم كنيم ، مىبايست با نگرشى وسيعتر به معنى شرايط بنگريم و تا جائى كه ممكن است مفاهيم آنها را وسيعتر در نظر گيريم . كه در اين صورت شرط اوّل عبارت مىشود از وجود برنامه و قانونى اساسى براى بهبود بخشيدن به اوضاع جهان ، كه در اصطلاح عقيده‌شناسان از آن به سر آغاز و يا مبدأ تعبير مىشود ، و كارى به هدف و جهت\r\n\r\n","description":"","footnote":"","page_name":" 509 ","page_number":509},
  {"content":"\r\n\r\nآن نداريم . حال اگر اين مبدأ و اين برنامه داراى رهبرى مصمّم و توانا و با اراده بود ، و در اطراف او به اندازهء كافى افرادى با اخلاص و فداكار وجود داشتند ، و توده‌هاى مردم نيز با آنها همراهى كردند ، خواه‌ناخواه دعوت و برنامهء او پيروز و موفّق خواهد بود . و مهمترين وجههء همّت عموم دعوتهاى جهانى همين بود كه اين دو شرط اخير را براى دعوت خود بوجود آورند ، البتّه بعد از آنكه دو شرط اوّل را موجود كرده‌اند .\r\n( 1 ) برنامه‌ريزى خدائى نيز روى همين مطلب اصرار و پافشارى كرده است .\r\nمخصوصا بعد از آنكه آن برنامه با ميلاد حضرت بقيّة اللّه - عليه السلام - كه رهبر اين نهضت و پيشواى اين برنامه است ، كامل گشت . هر دعوى كه برخوردار از اين شرايط نباشد ، مخصوصا اگر اين دو شرط آخر را نداشته باشد ، دچار عقب گرد و ركود شده ، و در مقابل مخالفين و دشمنانش پيروز مىشوند ، و خود آن دعوت يا تا سر حدّ نابودى به پيكار و مبارزه ادامه مىدهد و يا اينكه به گوشه‌اى خزيده و انزوا را پيش مىگيرد و سازشكارانه به زندگى خود ادامه مىدهد تا بتواند مبادى و عقايد خود را حفظ كند ، كه اساس معناى تقيّه همين است ، چنان كه در گذشته آن را توضيح داديم .\r\n( 2 ) بنابراين مسألهء تقيّه هميشه و در هر زمانى ، هنگامى كه شرايط نام برده ، در حدّى فراهم نيايد كه ضامن پيروزى باشد ؛ خود راهى است كه تمامى گروه‌هاى پايدار و اصيل ، و مخصوصا در اين دورانهاى اخير ، آن راه را برگزيده‌اند ، و حتّى الامكان دستور به اختفا و كتمان و نگهدارى اسرار را داده‌اند . همانگونه كه ديانت اسلام براى زمانى كه شرايط مذكوره نسبت به طرح عدالت كامله ، تحقّق نيافته بود ، دستور تقيّه را داده است . چنان كه دوران پيش از ظهور داراى اين ويژگى است و زمان تقيّه است .\r\n( 3 ) به هر حال آئين و دعوت خدائى در طول تاريخ ، وامدار وجود و عدم اين شرايط بوده است . و اين مطلب در تاريخ اسلام و زندگى پيشوايان اسلامى به روشنى ديده مىشود . چنان كه در آغاز بعثت رسول خدا مىبينيم كه حضرت دعوت خود را در ابتدا به صورت مخفى و سرّى شروع مىكند . و چون دو شرط آخر كه وجود ياران و توده‌هاى همراه مردمى باشد وجود نداشت ، تقيّه را در پيش\r\n\r\n","description":"","footnote":"","page_name":" 510 ","page_number":510},
  {"content":"\r\n\r\nگرفته و در حال تقيّه به دعوت اسلام پرداخت . و بعد از آنكه به اندازهء كافى از وجود دو شرط برخوردار شد ، دعوت خود را آشكار كرد . و همچنين در هنگامى به پيكار و نبرد با دشمنان در جنگ بدر دست زد ، كه به اندازهء كافى يارانى فداكار و با حرارت و جوش و خروش لازم را داشت كه همان ايمان و عشق و حسّاسيّت سرشارشان جاى آگاهى و اخلاص آزموده شده و كامل را گرفته بود و الّا آنها هم هنوز به اندازهء كافى در بوتهء آزمايش قرار نگرفته بودند .\r\nفتوحات و پيروزيهاى صدر اسلام بر همين اساس انجام مىگرفت . و دورهء انحطاط و عقب‌افتادگى از آن زمان شروع شد كه از اخلاص افراد مخلص كاسته شد و افرادى كه از حريم اسلام دفاع كنند ، وجود نداشتند .\r\n( 1 ) امير المؤمنين على - عليه السلام - را مىبينيم كه هنگامى خلافت اسلامى را پذيرفت و زمام امر خلافت را به دست گرفت كه ياوران و تأييدكنندگانى را در اطراف خود ديد ، و با وجود آنها به نبرد و پيكار با ناكثين و قاسطين و مارقين پرداخت . و اگر آن همكاران و ياران نبودند ، بر آن حضرت جهاد كردن لازم نبود . چنان كه اين مطلب را از فرمايش خود آن حضرت مىفهميم . آنجا كه فرمايد :\r\n« أما و الذي فلق الحبّة و برأ النسمة ، لو لا حضور الحاضر و قيام الحجّة بوجود الناصر و ما أخذ اللّه على العلماء ان لا يقارّوا على كظّة ظالم و لا سغب مظلوم لألقيت حبلها على غاربها و لسقيت آخرها بكأس أوّلها و لألفيتم دنياكم هذه أزهد عندي من عفطة عنز » « 5 » :\r\nآگاه باشيد ! سوگند به خداوندى كه دانه را شكافته و مخلوقات را آفريده است ، اگر نبود حضور افرادى كه حاضر شدند ، و با وجود ياور حجّت بر من تمام شد ، و اگر نبود پيمانى كه خداوند از دانشمندان گرفته كه بر پرخورى ستمگر و گرسنگى ستمديده ساكت نشينند ؛ زمام خلافت را بر كوهانش انداخته و آخر آن را به كاسهء اوّلش آب مىدادم ( همچون ابتداى امر بازهم كناره‌گيرى مىكردم ) و شما مىديديد كه دنياى شما در نزد من از عطسهء يك بز ماده بىارزشتر است .\r\n( 2 ) اين پيمان را خداوند از دانشمندان در صورتى گرفته كه يار و ياورى داشته\r\n\r\n\r\n","description":"","footnote":"\r\n( 5 ) نهج البلاغه ، شرح محمّد عبده چاپ مصر ، ص 31 ، خطبهء شقشقيه .\r\n","page_name":" 511 ","page_number":511},
  {"content":"\r\n\r\nباشند و از اين جهت حجّت بر آنها تمام شده باشد . و اين همان شرط سومى است كه اگر وجود نداشته باشد ، لزومى ندارد كه زمام رهبرى مردم را در دست گيرند . و حضرت على - عليه السلام - هم اين موقعيّت مهم را نمىپذيرفت و شهرت و منصب و اسم و رسم آن ، او را فريب نمىداد . و علّت آنكه بر روى اين شرط تأكيد بيشترى نموده است ، به خاطر آن بوده كه ديگر شرايط دربارهء آن حضرت موجود بوده است و آفاتى كه امكان داشت موجود شود به همين شرط برمىگشت . چرا كه دعوت او پايدار و از رهبرى صحيحى برخوردار بود ؛ زيرا رهبرى در دست خود آن حضرت بود ، و حضرت مىخواست كه شرط سوم را ايجاد كند . و لذا مىبينيم كه در اواخر دوران حكومتش ياران خود را مخاطب قرار داده و به آنها مىگويد : « شما سينه‌ام را پر از خون كرديد و . . . » و آرزو مىكند كه يارانى بهتر از آنان مىداشت . و اين مطلب در حقيقت به همان شرط سوم برمىگردد كه اشخاص آماده و آزمايش شده به نحو مطلوب وجود نداشته است و اين به سبب شرايط و اوضاع اجتماعى آن زمان بوده كه مجال بررسى آن نيست .\r\n( 1 ) و فرزند بزرگوارش امام مجتبى نيز هنگامى كه زمام رهبرى را بعد از آن حضرت بدست مىگيرد و به قصد پيكار و مبارزه با كج‌روان و منحرفين بيرون مىرود ، سپاهيانش از دور او پراكنده شده و معاويه مىتواند دلهاى فرماندهان سپاه حضرت را يكى بعد از ديگرى به سوى خود جلب كند . تا آنجا كه ديگر از آن سپاه يار و ياورى براى حضرت باقى نمىماند ، و بناچار تن به صلح در مىدهد كه در حقيقت برمىگردد به اصل نگهدارى از اساس و پايهء دين ، بعد از آنكه شرط سوم از بين رفته باشد . و يا خود نوعى تقيّه است به همان معنى كه به هنگام نبود يار و همكار مىبايست به آن پناه برد . ( بررسى گسترده‌تر پيرامون آن امام ممتحن و پايدار را به وقتى ديگر واگذار مىكنيم . )\r\n( 2 ) بعد از دوران حضرت مجتبى زمان حضرت امام حسين فرا مىرسد . صدها نامه از سوى مردم عراق به آن حضرت مىرسد كه گوياى وجود افرادى هوادار و ياور بر عليه حكومت منحرف بنى اميّه بود . بر آن حضرت حجّت تمام مىشود كه افرادى را يار و ياور دارد . به عبارت ديگر شرط سوم محقّق مىشود ، ديگر شرايط هم كه وجود داشت . در اين صورت قيام به دعوت الهى و نهضت به منظور اصلاح\r\n\r\n","description":"","footnote":"","page_name":" 512 ","page_number":512},
  {"content":"\r\n\r\nدر امّت جدّ بزرگوارش ، بر آن حضرت واجب مىشود و مىبايست به سوى عراق حركت كند ، چنان كه خود فرموده بود . « 6 »\r\n( 1 ) و در آن هنگام كه اين مدّعيان ياورى حضرت را تنها گذاشتند و به عبارت ديگر شرط سوم از بين رفت مىبينيم كه چه فاجعهء خونين بزرگى در كربلا برپا شد .\r\n- درود خدا بر آن حضرت و بر خاندان و يارانش باد - كه در ضمن آن فاجعه درسى جاودان از فداكارى و ايثار و جهاد در راه خدا و در راه به ثمر رسيدن نقشهء كاملهء عدالت جهانى را به همگان دادند و خود الگو و اسوه‌اى شدند براى هر كس كه مىخواهد از اين آزمايش بزرگ الهى رو سفيد و پيروز بيرون آيد .\r\nبعد از شهادت آن حضرت دوران ديگر امامان فرا مىرسد و دورهء سستى و سازش آغاز مىگردد . چنان كه خود آن ائمّه اين دوران را به همين اسم ناميده‌اند .\r\nزيرا شرط سوم محقّق نبوده و افراد با اخلاص كه يارى و همكارى كنند وجود نداشتند ، و يا اگر بودند به اندازهء كافى نبودند .\r\n( 2 ) اين مطلب را از موضع‌گيرى ويژه‌اى كه حضرت صادق در مقابل نمايندهء مردم خراسان داشتند به روشنى مىفهميم كه آن شخص به حضرت گفت كه رزمندگان سلحشور خراسانى همگى يار و ياور حضرتند و گوش به فرمان اويند ، چرا حضرت قيام نمىكنند و حقّشان را از ستمگران نمىستانند . وى با اين كلمات حضرت را مخاطب ساخته و مىگفت : اى فرزند رسول خدا ! مهربانى و دلسوزى از آن شما است و شما شايستهء امامت و رهبرى هستيد . چرا نشسته‌ايد و حقّ خود را نمىستانيد ؟ صد هزار شيعه و پيرو داريد كه همگى در پيش روى شما شمشير خواهند زد ! حضرت به او پاسخ داد كه : بنشين اى خراسانى ! خداوند حقّ تو را نگهدارد\r\n\r\n\r\n","description":"","footnote":"\r\n( 6 ) مقتل الحسين / 139 .\r\nالبتّه اين وجوب هنگامى بود كه حضرت به مكه آمده بود ، و الّا در اصل حركت حضرت از مدينه و كيفيّت حركت دادن اهل و خانوادهء خود ، هدفى بالاتر از تشكيل حكومت داشتند كه روح آن هدف اصلى كه تجديد دعوت رسول خدا و جداسازى خلافت باطل از ديانت حق باشد ، حاكم بر تمام حركات آن حضرت بود . بحث مفصّل را موكول به جاى ديگر مىكنم . ( مترجم )\r\n","page_name":" 513 ","page_number":513},
  {"content":"\r\n\r\nو حفظ كند . و سپس به كنيزش دستور داد كه تنور را آتش كند ، كنيز تنور را آتش انداخت تا داغ شد و قسمت بالاى آن از داغى سفيد گشت . و سپس فرمود : اى خراسانى بلند شو و در تنور بنشين .\r\nخراسانى گفت : اى آقاى من ! اى فرزند رسول خدا ! مرا به آتش نسوزان و عذاب نكن ، مرا ببخش خداوند تو را ببخشايد .\r\nحضرت فرمود : از تو گذشتم و بخشيدم .\r\n( 1 ) راوى كه در آن مجلس حاضر بوده است ، گويد : در همين موقع هارون مكّى از در وارد شد در حالى كه نعلينش را به انگشتانش گرفته بود ، به حضرت سلام داد . حضرت به او فرمود : كفشت را از دستت بينداز و در تنور بنشين .\r\nراوى گويد كه آن شخص كفشهايش را انداخته وارد تنور شد .\r\nبعد از چند لحظه حضرت روى به آن شخص خراسانى كرده و فرمود : در خراسان چند نفر مثل چنين شخصى پيدا مىشوند ! ؟\r\nپاسخ داد : به خدا سوگند يك نفر هم پيدا نمىشود .\r\nسپس حضرت فرمود : ما در زمانى كه پنج نفر كه ياريمان كنند نيابيم قيام نخواهيم كرد ، و ما به وقت قيام داناتر مىباشيم . « 7 »\r\n( 2 ) از اين روايت دو مطلب نزديك به هم بدست مىآيد :\r\nاوّل : ويژگى و صفاتى كه مىبايست ياران دعوت الهى بدان ويژگى آراسته باشند ، كه بر اثر اخلاص آزمايش شده كه بارها آن را تجربه كرده و بر آن معيارها زيسته و ميوه‌اش را چيده‌اند ، عبارت است از ايمان همه جانبه به مقام رهبرى ، به طورى كه هيچ عامل بازدارنده‌اى او را از امتثال دستورات رهبرى بازندارد و سرزنش هيچ‌كس در او اثر نكند ، گرچه به زحمت و ناراحتى بيفتد و به هيچ وجه مصلحت و حكمت آن دستور را نداند و نفهمد ، زيرا ايمان مطلق به دستورات و تعاليم او دارد .\r\n( 3 ) دوم : اين ويژگى در دوران صلح و سازش ائمّه - عليهم السلام - و در آن\r\n\r\n\r\n","description":"","footnote":"\r\n( 7 ) بحار ( كمپانى ) 11 / 139 ؛ طبع جديد 47 / 123 ؛ سفينة البحار 2 / 714 ذيل هارون مكّى ؛ مناقب ابن شهر آشوب 3 / 362 .\r\n","page_name":" 514 ","page_number":514},
  {"content":"\r\n\r\nدورهء تمحيص و آزمايش در كمتر افرادى وجود داشته و آن افراد تعدادشان به اندازهء كافى كه براى قيام و برپا دارى دعوت الهى كفايت كنند نمىرسيده است . و از همين‌جاست كه مىبينيم سومين شرط تحقّق نمىيابد و لذا قيام به اين دعوت از وجوب مىافتد ، و بر فرض كه قيام كند هيچ چيزى ضامن پيروزى نخواهد بود .\r\nچنان كه در نهضتهاى دوران بنى اميّه و بنى عباس اين عدم موفّقيّتها را ديده‌ايم و هيچ‌كدام به پيروزى نرسيده‌اند ، و اگر هم براى اندك مدّتى پيشروى مختصرى كرده‌اند ، به زودى دچار شكست و نابودى شده‌اند .\r\n( 1 ) از همين جا مىتوانيم اهميّت شرط سوم را بفهميم كه چرا خداوند براى ايجاد آن برنامه‌ريزى مفصّلى كرده و خواسته است كه آن شرط ، در ضمن تمحيص و ابتلائات و آزمايشات ، ايجاد شود . و نيز متوجّه اهميّت آن دست آورد عظيم و نتيجهء مهمى كه فرد با اخلاص آزمايش شده بدان آراسته مىگردد ، و مىتواند با داشتن آن در پايدارى و برپائى عدالت جهانى در پيشگاه حضرت مهدى - عليه السلام - شركت جويد ، مىشويم .\r\n( 2 ) بنابراين ، شرايط مذكور را در واقع مىتوانيم شرايط دعوت الهى در هر زمانى بدانيم . و در هر دوره و زمانى كه اين شرايط حاصل نشود ، اين دعوت نمىتواند راه خود را به سوى آن هدف نهائى الهى بپيمايد با اينكه خداوند دينش را به هدف پيروزى بر تمامى اديان فرستاده و فرموده است :  لِيُظْهِرَهُ عَلَى الدِّينِ كُلِّهِ وَ لَوْ كَرِهَ الْمُشْرِكُونَ *  « 8 » .\r\nالبته اين دعوت راه خود را بازخواهدكرد و مدلول اين آيهء كريمه تحقّق خواهد يافت . و آن در اوّلين فرصتى است كه اين شرايط حاصل شود ، كه حاصل نخواهد شد مگر به هنگام ظهور حضرت بقيّة اللّه - ارواحنا فداه . و اگر خداوند خود براى ايجاد اين شرايط برنامه‌ريزى نكرده بود ، تا با تحقّق آنها آن روز موعود فرا رسد ، امكان داشت كه هيچ‌يك از آنها در هيچ وقتى پديد نيايد . لكن خداوند نسبت به بندگانش داراى لطف است و از همه چيز آگاه . چنين خواسته است كه\r\n\r\n\r\n","description":"","footnote":"\r\n( 8 ) توبه / 33 .\r\n","page_name":" 515 ","page_number":515},
  {"content":"\r\n\r\nبر بندگان خود تفضّل فرموده و روز موعود را بر ايشان عطا كند . و خواسته است كه انسان را تربيت كرده و بذر مسئوليّت در مقابل چنان روزى را در دلش بكارد و شرايطى را ايجاد كند كه بتواند در مقابل آن روز مسئوليّتى را به عهده بگيرد .\r\n( 1 )\r\n\r\nجهت چهارم : برنامه‌ريزى ويژهء الهى براى ايجاد و پيدايش رهبر\r\nكه به عنوان شرط دوم سهمى در اصل برنامه‌ريزى روز موعود داشت ، كه عبارت باشد از رهبرى بزرگ كه با دانش و تعاليم خود بتواند آن عدالت خالص فراگير را در تمامى پهنهء گيتى گسترش دهد .\r\nاين مطلب را در دو زمينه مىتوانيم بررسى كنيم :\r\nاوّل : از نظر ايجاد قابليّت و شايستگى اين رهبرى در شخص رهبر .\r\nدوم : اين قابليّت در او رشد يافته و به سر حدّ كمال برسد . با در نظر گرفتن طرحى احتمالى كه به زودى به بررسى و برداشت آن از ادلّهء اسلامى خواهيم پرداخت .\r\n( 2 )\r\n\r\nزمينهء اوّل : ايجاد شخص رهبر ؛\r\nانسانى كه بتواند اين رهبرى جهانى را به دست گيرد .\r\nوجود چنين شخصى بعد از داشتن قابليّت ذاتى ، از نظر مسائل روحى و عقلانى ، وابسته به آن است كه شخصى آگاه از روشها و قوانين اين رهبرى ، به او كه شايستگى ذاتيش را دارد ، تعليم دهد و كاملا به او بياموزد . و اگر اين شخص تعليم دهنده كه خود داراى خصوصيّات رهبرى باشد و بتواند فرد بعد از خود را آموزش دهد ، در روى زمين وجود نداشت ، و مصلحت خداوند بر اين تعلّق گرفت كه با ايجاد اين رهبر حجّت را بر انسانها تمام كند ( بر طبق قانون معجزاتى كه قبلا بحث كرده‌ايم ) ؛ در اين صورت از راه معجزهء وحى ، شخصى را به پيامبرى برمىگزيند .\r\nبنابراين آموزگار و مربّى پيامبران كه آنها را شايستهء مقام رهبرى جهانى بنمايد ، فقط خداوند است كه در اين صورت پيامبر را به وجود آورده و برنامه و قانون\r\n\r\n","description":"","footnote":"","page_name":" 516 ","page_number":516},
  {"content":"\r\n\r\nاساسى را به او مىدهد . و به هر اندازه كه به او ايمان بياورند و از او پيروى كنند ، خداوند شايستگى رهبرى بر آنها را به او مىدهد . اگر دعوتش جهانى بود شايستگى رهبرى جهانى ، و اگر قومى و قبيله‌اى بود ، در سطح قوم و قبيله‌اش مىتواند رهبرى داشته باشد . چنان كه پيامبر اسلام - صلّى اللّه عليه و آله - اين چنين بود . دليل اين مطلب را قبلا آورده‌ايم .\r\n( 1 ) امّا اگر اين رهبر در روى زمين وجود داشت و دعوت الهى نيازمند رهبرى ديگر بود ، ديگر در اين صورت نيازى به آوردن معجزهء وحى در تربيت اين شخص جديد نيست . زيرا همين رهبر موجود به تعليم و تربيت رهبر بعد از خود مىپردازد .\r\nو بعد از آنكه آن فرد جديد كه قابليّت ذاتى براى فراگيرى دستورات الهى و قواعد رهبرى را داشت ، از سوى خداوند اختيار و انتخاب شد ، به آموزش و تربيت او مشغول مىشود .\r\n( 2 ) ممكن است اين مطلب به ذهن خطور كند كه : چه نيازى به اين آموزش وجود دارد ، درحالىكه مىبينيم بسيارى از رهبران بزرگ دنيا ، همچون ناپلئون زمام رهبرى ملّت خود را در دست گرفته‌اند ، بدون اينكه قبلا آموزشى در اين باره ديده باشند ؟\r\n( 3 ) پاسخ اين سؤال آن است كه آموزش و فراگيرى رسوم رهبرى به يكى از سه نحوه ممكن است تحقّق يابد :\r\nاوّل : از فرهنگ عمومى موجود در انديشه‌هاى انسانها در يك رشته يا چندين رشته استفاده كند . آموزش در اين سطح دربارهء تمام رهبران صادق است ؛ چه رهبران بشرى و چه پيشوايان الهى . و بلكه ممكن است بگوئيم كه رهبرى اصلا متوقّف بر اين آموزش نيست . بطورى كه بر فرض فردى از اين قواعد و فنون آگاهى نداشته باشد ، بازهم ممكن است در كار رهبرى خود موفّق باشد . چنان كه در رهبريهاى قديم در تاريخ نمونه‌هائى از اينها اتّفاق افتاده و رخ داده است . آرى اگر رهبر از اين آگاهى برخوردار باشد و فنون رهبرى ديگران را دانسته باشد ، بدون ترديد برتر و مهمتر خواهد بود .\r\nدوم : از رهبرى نظامى و ايجاد حركت در گروههاى نظامى و واحدهاى\r\n\r\n","description":"","footnote":"","page_name":" 517 ","page_number":517},
  {"content":"\r\n\r\nارتشى آگاه باشد . اين آگاهى گرچه براى رهبر ضرورى و لازم است ، ولى نمىشود كه قواعد عمومى نظامى را كسى بدون آموزش بداند . بلكه حتما مىبايست فرا بگيرد ، كه اگر نداند رهبريش به شكست خواهد انجاميد و چنان نيست كه كسى بدون آموختن بتواند اين كار را انجام دهد ؛ چنان كه اين سؤال‌كننده چنين پنداشته بود . امّا تطبيق و پياده كردن آن قواعد در جنگها وابستگى به زيركى و هوشيارى آن رهبر دارد و به آموختن و فرا گرفتن وابسته نيست .\r\n( 1 ) سوم : آگاهى از عقيده و ايدئولوژى عمومى كه مىخواهد آن را به ثمر برساند و پياده كند و اين مهمترين پايه و اساس است كه به رهبرى جهت مىبخشد و به پيكارها و مبارزه‌ها معنى مىدهد . و در اين محك رهبرى الهى از غير الهى جدا مىگردد و مشخّص مىشود ؛ زيرا رهبران معمولى مردم ، ايدئولوژى عمومى را از برخوردهاى با مردم و مصالح شخصى و يا خواسته‌هاى مردمى ، خواه اينكه جامعه منحرف و يا كافر باشد ، به دست مىآورند . در اين صورت همان انديشه غلبه و سلطه و يا ملّىگرائى و ديگر انگيزه‌ها ، براى سرپوش گذاشتن روى اين نياز كافى است و ديگر نيازى به آموزش ندارد .\r\nامّا رهبرى استوار بر پايهء تعاليم الهى ، از ديدگاههاى گوناگون بايد مورد توجّه باشد ؛ كه هر يك اولا ، به آموختن ، و ثانيا ، به تمرين و آزمايش ، و ثالثا ، به عمق يافتن و رشد و تكامل نيازمند مىباشد :\r\n( 2 ) ديدگاه اوّل : فراگيرى و همگانى بودن هدفى كه به خاطر آن ، بشريّت ايجاد شده و هدايت آنان در نظر گرفته شده است ، و به خاطر آن پيامبران برگزيده شده و جهاد واجب گشته است و دولت اسلامى تشكيل مىيابد .\r\n( 3 ) ديدگاه دوم : فراگيرى و همگانى بودن قوانين الهى كه مىبايست در جامعهء بشرى ، چه در سطح دولت داشتن و يا پيش از تشكيل دولت پياده شود .\r\n( 4 ) ديدگاه سوم : راههاى ارتباط با مردم و پىگيرى در هدايت و راهنمائى آنان و امر به معروف و نهى از منكر نمودن به آنان و قواعد عمومى كه با اينها وابسته و در ارتباط مىباشد .\r\n( 5 ) ديدگاه چهارم : بيگانگى همه جانبه از غير خدا و كنار گذاشتن انانيّت و خودخواهيها به طورى كه در هر آنى امكان داشته باشد كه يك فرد خود را در راه\r\n\r\n","description":"","footnote":"","page_name":" 518 ","page_number":518},
  {"content":"\r\n\r\nهدفش قربانى كند .\r\n( 1 ) و ديگر ديدگاههائى كه مىتوان به آسانى به اختصار از آنها اسم برد ، لكن پياده كردن و عمق بخشيدن به آنها كارى است بس دشوار ، به اضافهء دو زمينهء اوّل و دوم كه شامل هر رهبرى مىشود و لذا رهبرى الهى نيازمند به آموزش است .\r\nاين بود نتيجه‌اى كه از برنامه‌ريزى الهى در ايجاد دو عامل در شخص رهبر ؛ - قابليّت ذاتى و شايستگى تربيتى - به دست آمده . علاوه بر آن ، چندين نتيجهء مهمّ ديگر مىتوان بدست آورد ، به شرح ذيل :\r\n( 2 ) نتيجهء اوّل : بعد از آنكه فهميديم كه مهمترين عامل در تربيت رهبران الهى عبارت است از تربيت شدن رهبر ، مستقيما بوسيلهء خداوند ؛ و يا با وساطت واسطهء الهى ؛ در اين صورت وجود شخصى كه بتواند رهبرى جهان را بدون اين گونه تربيت الهى و به صورت معمولى در دست گيرد ، محال و ممتنع است . و تاكنون در هيچ برهه‌اى از تاريخ اتّفاق نيفتاده است . زيرا رهبرى جهانى جز از راه آموزش خدائى امكان ندارد . همان تعليماتى كه با اساس تفكّر مادّى منافات دارد ، و هيچ‌يك از رهبران دنيائى و يا مادّى ، چنين دانشى را ندارند ؛ گرچه توانسته باشند دولتهاى بزرگى را رهبرى كنند و سرپرستى نمايند .\r\n( 3 ) نتيجهء دوم : اگر اين مطلب را پذيرفتيم كه تنها عامل براى وجود رهبر همان تعليم و تربيت الهى است ، مىتوانيم هرگونه زمامدارى و خلافتى را كه پيش از ظهور حضرت مهدى - عليه السلام - از راه شمشير و زور به دست آيد ، در تمام دوران خلافت اسلامى باطل بدانيم و محكوم كنيم . همچون خلافت عبّاسى و عثمانى و تمام حكومتهائى كه همچون آنها پديد آمده و به يقين مىدانيم كه اين عامل خدائى به همراه آنها نبوده است .\r\n( 4 ) نتيجهء سوم : همين مطلب را دربارهء آن مهدى كه بخواهد در آخر الزّمان متولّد شود ، نيز خواهيم گفت . زيرا بعد از آنكه به طور مسلّم مىدانيم كه وحى الهى قطع شده ، در صورتى كه اين شخص از تربيت پيوسته و متّصل خداوند به دور مانده است ، و پيش از او امام و رهبرى نيست كه تربيت او را به عهده گيرد ، چگونه مىتواند از تربيت الهى برخوردار شود و شايستگى رهبرى جهانى در او\r\n\r\n","description":"","footnote":"","page_name":" 519 ","page_number":519},
  {"content":"\r\n\r\nبوجود آيد ! ؟\r\n( 1 ) اگر كسى بگويد : آن آزمايش همگانى كه در دوران غيبت كبرى در جامعهء اسلامى حاكم است ، چنين شخصى را تربيت مىكند و شايستگى لازم را در او بوجود مىآورد .\r\nدر پاسخ مىگوئيم : نه ! هرگز چنين شايستگى بوجود نخواهد آمد . زيرا آخرين چيزى كه از تمحيص و آزمايش بدست مىآيد ، وجود يك عدّه افراد با اخلاص و درجه عالى است ، بطورى كه بتوانند در رهبرى جهانى سهمى داشته باشند و شركت جويند ، در صورتى كه زير نظر آن رهبر بزرگ باشند . لكن تمحيص و آزمايش چندين‌ساله نمىتواند شخصيّتى واجد شرايط رهبرى بسازد .\r\n( 2 ) اگر كسى بگويد : ممكن است فرض كنيم كه نتيجهء تمحيص و آزمايش نسبت به يك شخص بيشتر باشد ، تا حدّى كه قابليّت رهبرى را در او بوجود آورد و از او رهبرى جهانى بسازد .\r\nدر پاسخ مىگوئيم : اصولا تحميص ، توان سازندگى چنين شخصى را ندارد . زيرا آزمايش چيزى است و رهبرى چيزى ديگر . اگر آن آموزشهائى كه حضرت بقيّة اللّه بعد از ظهورش به اين افراد آزمايش شده مىدهد ، وجود نداشته باشد ؛ آنها هم نمىتوانند سهمى در اداره و رهبرى جهان داشته باشند . زيرا تمحيص و آزمايشات الهى ، نيروى ايمان و ارادهء افراد را تقويت مىكند . و تنها ايمان كامل و اراده محكم براى اداره و رهبرى كافى نيست . گرچه چنين افرادى براى شركت در جبهه‌هاى جنگ و دفاع از عقيده و دين به درد مىخورند ، و در جنگ جهانى حضرت هم آن افراد با اخلاص نقشى بيشتر از شركت در جبهه‌هاى جنگ ندارند . و ما اگر چه منكر آثار برجستهء تمحيص در رشد اخلاقى و دينى افراد نيستيم و اين مطلب را قبول داريم كه حتّى مىتواند افراد را در مقابل امواج خروشان انحرافات نگهدارى كند ، لكن در عين حال نمىتواند عاملى اساسى براى رهبرى جهانى باشد . بنابراين تمحيص عامل پيدايش شخص مهدى نمىباشد و هر شخصى كه با فاصلهء زمانى دور تر از زمان ائمّه بوجود آيد ، به خاطر آن كه از تربيت الهى به دور مانده است ، نخواهد توانست وظيفهء مهمّ مهدويّت را\r\n\r\n","description":"","footnote":"","page_name":" 520 ","page_number":520},
  {"content":"\r\n\r\nانجام دهد .\r\n( 1 ) اگر كسى بگويد : مهدى از طريق الهام با خداوند متّصل است و با آن وسيله مورد تربيت خداوند قرار مىگيرد ؛ چنان كه محيى الدين ابن عربى در كتاب فتوحات مكيّه « 9 » و عدّه‌اى ديگر از عرفا گفته‌اند ؛ و بنابراين مىتوانيم الهام خداوندى را عامل سازندگى و تربيت شخص مهدى بگيريم و ديگر نيازى به آموزش و فراگيرى از وسائط الهيّه نيست .\r\nمىگوئيم : اين مطلب نسبت به دوران زمامدارى و بر عهده گرفتن رهبرى جهانى درست است ، لكن سخن در اين است كه پيش از رسيدن به مقام رهبرى به او الهام شود و اين الهام بتواند او را شايستهء رهبرى نمايد . و ابن عربى در اين باره و در دورهء پيش از به عهده‌گيرى رهبرى صحبت نكرده است ، و همچنين تمام كسانى كه بدون آشنائى با منطق شيعهء اماميّه خواسته‌اند دربارهء مهدى صحبت كنند .\r\n( 2 ) بنابراين اعتقاد به وجود و ولايت حضرت مهدى در آخر الزمان ، سخنى ناروا است ، و پيدايش رهبرى جهانى در آن زمان ممكن نخواهد بود . زيرا هر كس كه در دورهء بعد از زمان تشريع بوجود آيد ، از آن جهت كه از زمان وحى به دور مانده و حتّى با واسطه هم نتوانسته مورد تربيت خداوند قرار گيرد ، شايستهء رهبرى جهانى نخواهد بود . و هيچ‌كس از اين قاعده مستثنى نيست . و بدين ترتيب اعتقاد به تولّد رهبر جهانى در آخر الزمان لازمه‌اش بهم خوردن اصل برنامه‌ريزى الهى خواهد شد و روز موعود فرا نخواهد رسيد .\r\n( 3 ) لذا بايد بر اساس برنامه‌ريزى الهى به غيبت امام غائب معتقد بود و ايمان داشت و براى خود غيبت سهمى فراوان در آن برنامه‌ريزى قائل بود . زيرا تنها روش و راهى كه مىتوان حضرت را با تربيت الهى و آموزشهاى خداوندى مرتبط دانست ، همان است كه : حضرت مهدى را پسر حضرت عسكرى - عليهما السلام - بدانيم ، تا بتواند حقايق وحى الهى را از طريق آن حضرت\r\n\r\n\r\n","description":"","footnote":"\r\n( 9 ) باب 366 از جلد سوم ، ص 327 .\r\n","page_name":" 521 ","page_number":521},
  {"content":"\r\n\r\nاز پدران بزرگوارش و از رسول خدا - صلّى اللّه عليه و آله - دريافت نمايد .\r\n( 1 ) اگر اين مطلب تمام و درست باشد ( چنان كه حق و صحيح همين است ) مسلّم مىگردد كه ايشان در زمان پدرش متولّد شده و تاكنون زنده است و با عنايت خداوندى محفوظ مانده است ، تا اينكه در روز موعود زمام امر جهان را بدست گيرد . بنابراين غيبت كبرى يكى از عوامل ضرورى و اسباب حتمى پيروزى و موفّقيّت دعوت الهى در آن روز خواهد بود .\r\nآرى ؛ مىتوان بدون غيبت نيز به صورتهاى گوناگون ديگرى ، راه ارتباط آن حضرت را با وحى فرض كنيم ؛ مثل اينكه بگوئيم ، به صورت وراثت ، يكى بعد از ديگرى اين شايستگى از پدران به فرزندان در طول دوران پيش از روز موعود ، تا هنگام تكميل شرايط لازمه به ارث رسيده باشد ، تا به آن شخص رهبر در آن زمان برسد . و يا اينكه فرض كنيم كه تولّد آن حضرت به صورت معجزه پس از وفات پدرش مدّتها طول كشيده است و معجزه‌آسا از آن حضرت تعليم يافته است و يا فرضيّات ديگر . لكن هيچ‌يك از اين فرضيّه‌ها قائلى ندارد و هيچ مسلمانى چنين احتمالى را نداده و چنين سخنى را نگفته است . لذا با ضرورت دين و اجماع مسلمين اين سخن بىاعتبار است . پس تنها مىماند اعتقاد به غيبت آن حضرت ، از زمان زندگى پدرش در طول دوران پيش از ظهور تا هنگامهء ظهور .\r\n( 2 ) نتيجهء چهارم : بعد از آنكه عامل سازندگى و ايجاد مهدى و مقام مهدويّت را شناختيم ، مىتوانيم بر روى تمام مدّعيان مهدويّت كه در گذشتهء تاريخ ادّعا كرده‌اند و يا در آينده بيايند ، خطّ بطلان بكشيم . زيرا شخصى كه داراى اين ويژگى نباشد ، نخواهد توانست كه رهبرى جهان را به دست گيرد و عهده‌دار اين مسئوليّت سنگين باشد . لذا هيچ‌يك از مدّعيان مهدويّت را نديده‌ايم كه توانسته باشند بر تمامى پهنهء گيتى چيره شوند و تمام جهان را اداره كنند . علاوه بر آنكه اين مدّعيان غافل از آن بوده‌اند كه به اندازهء كافى اشخاص با اخلاص و آزمايش شده وجود ندارند . و اين خود بهترين دليل و برهان بر ابطال ادّعاى مهدويّت است و از دليلى كه قبلا در كتاب تاريخ غيبت صغرى ص 355 بر بطلان ادّعاى مهدويّت\r\n\r\n","description":"","footnote":"","page_name":" 522 ","page_number":522},
  {"content":"\r\n\r\nآورديم ، مقدّم است . زيرا از عدم موفّقيّت برنامه مدّعى مهدويّت ، پى مىبريم به بطلان ادّعاى او . و مىفهميم كه اين شخص آن مهدى منتظر و آن قائم حقيقى اسلام نيست . زيرا مهدى در نظر ما جز همان پيشواى جهانى كه برنامهء عدالت راستين و فراگير جهانى را پياده مىكند شخص ديگرى نيست .\r\n( 1 )\r\n\r\nزمينهء دوم : رشد و حركت تكاملى شايستگى رهبر\r\nاز مرحلهء كامل بودن به مرتبهء اكمل شدن ، از نظر برنامه‌اى كه طرح كرده و دليل آن را مىآوريم .\r\nدر اين باره از سه جهت بحث مىكنيم :\r\n( 2 ) جهت اوّل :\r\nتعريف و تبيين برنامهء مورد نظر ، و مفهومى كه مقصود ما است ، و معناى تكامل را نسبت به آن شخصيّت بزرگوارى كه شايستگى رهبرى جهان را دارا است توضيح داده و عوامل آن را بررسى مىكنيم .\r\n( 3 ) درجاتى كه عقل مىتواند براى تكامل تصوّر كند ، بىنهايت است . هرگاه فردى به يكى از درجات كمال رسيد ، مستحقّ رسيدن به درجهء بعدى نيز هست .\r\nدرجات ايمان از اوّلين مرحلهء كمال شروع شده و به وجود بينهايت ، كه جامع تمام صفات كماليّه است كه خداوند باشد ، منتهى مىشود . و هيچ‌گاه ممكن نيست كه انسان به درجهء كمال بينهايت برسد بلكه هميشه از درجهء كامل به مقام كاملتر و از آن مقام به مقام برترى رسيده و به هر درجه برسد ، بازهم محدود است و به بينهايت نخواهد رسيد ( چنان كه در فلسفهء الهى اين مطلب ثابت شده است ) .\r\n( 4 ) مؤمنان كه درجات ايمان را از اندك شروع كرده رو به فزونى رفته‌اند ، بر همين اساس بوده و لذا است كه مىتوانيم بگوئيم ، بالاتر از مقام عصمت نيز مقامى هست . و معصوم با اينكه بهترين انسانها است باز قابل تربيت و ارتقاء به درجات بالاتر مىباشد . زيرا هر چند پائين‌ترين درجهء او بالاترين درجهء تكامل نسبت به بقيّهء افراد به حساب مىآيد ، در عين حال براى او امكان بالا رفتن به درجات بالاتر هست ، و هيچ‌گاه عاليترين درجه ، آخرين درجه نخواهد بود .\r\nوقتى امكان اين تكامل ثابت شد ، ضرورت و حتميّت آن نيز اثبات\r\n\r\n","description":"","footnote":"","page_name":" 523 ","page_number":523},
  {"content":"\r\n\r\nمىگردد ، زيرا قبلا گفتيم كه هرگاه فردى به يك درجه از كمال رسيد ، شايسته و مستحقّ رسيدن به مقام بالاتر مىشود . و در اين قاعده فرقى بين معصوم و غير معصوم نيست ( بر طبق دليلى كه در فلسفهء الهى اثبات كنندهء اين مطلب است ) .\r\n( 1 ) رهبر جهانى كه در آغاز در سطح اوّليه از شايستگى و قابليّت است ، و فردى همچون حضرت بقيّة اللّه - عليه السلام - مىباشد ، مىتواند از طريق عوامل ويژه‌اى خود را كاملتر گرداند . و مىتوانيم آن عوامل را به سه چيز ارجاع دهيم :\r\nعامل اوّل : الهام براى مقام رهبرى جهانى كه نخستين مرحلهء كمال را پيموده است . الهام شدن از سوى خداوند به او ثابت و مسلّم است . و مىتوانيم با چندين دليل آن را ثابت كنيم كه در اينجا به ذكر دو دليل اكتفا مىكنيم :\r\n( 2 ) دليل اوّل : مطلبى است كه در اخبار و احاديث آمده است كه هرگاه امام بخواهد چيزى را بداند ، خداوند به او مىفهماند . مرحوم كلينى باب ويژه‌اى را اختصاص به نقل اين روايات داده و آنها را نقل كرده است . امام كه با تعبير جديد ما همان رهبر جهانى است ، هرگاه با مشكلى برخورد كند كه نتواند آن را حل نمايد و پاسخ آن را نداشته باشد ، خداوند به ذهن او الهام كرده و جواب درست را به او مىفهماند .\r\n( 3 ) دليل دوم : از آنجا كه رهبرى جهانى داراى مشكلات و دشواريهائى است ؛ تا الهام از سوى خداوند نباشد ، امكان انجام آن براى هيچ‌كسى نيست . زيرا بايد از راه الهام بسيارى از رويدادها را با خبر شود و دستورات لازمه را از خداوند بگيرد . وقتى انجام آن وظيفه مبتنى بر الهام شد ، بر خداوند لازم است كه اين معجزه را پديد آورد ( بر طبق قانون معجزات ) تا نيازهاى دولت و حكومت اسلامى كه هدف اساسى از آفرينش انسان بود ، برآورده شود . ( در تاريخ ما بعد الظهور در اين باره مفصّلا بحث خواهيم كرد . )\r\n( 4 ) عامل دوم : دشواريها و آزمايشاتى كه شخص رهبر گرفتار آنها خواهد بود .\r\nدرگير شدن با مشكلات ، خود عاملى مهم براى ارتقاء درجات كمال خواهد بود . به همان تفسير و توضيحى كه براى تكامل حاصل شده از تمحيص گفتيم . البتّه با در نظر گفتن تفاوتى كه در درجات اشخاص وجود دارد . زيرا\r\n\r\n","description":"","footnote":"","page_name":" 524 ","page_number":524},
  {"content":"\r\n\r\nتفاوتى كه بين كمالات حضرت با كمالات بقيّه مردم هست ، قابل سنجش نيست .\r\nزيرا اصولا كمالات پيشين امام با افراد معمولى و عادى فرق دارد .\r\n( 1 ) اين تكامل را نمىتوانيم به نام تكامل تمحيص بناميم ؛ با اينكه از همان قاعده و قانون پيروى مىكند و داراى همان بار و همان نتيجه است . زيرا معناى اوّليّهء تمحيص ، گزينش خوب از بد ( و ناسره از سره ) است . و معنائى كه ما براى آن اصطلاح كرديم ، عبارت بود از عاملى كه فرد را از قصور و كمبود ، به كمال و برترى مىرساند . و هيچ‌يك از اين دو معنى دربارهء امام و رهبر جهانى ، مناسب نيست و مصداق ندارد . زيرا آن حضرت در اوّلين درجهء مقام رهبرى ، در عاليترين درجهء كمالات بودند . بطورى كه با هيچ‌يك از افراد بشر قابل مقايسه و سنجش نبودند .\r\n( 2 ) عامل سوم : تلاشها و كوششها و فداكاريهائى كه شخص رهبر در راه انجام وظيفه رهبريش انجام مىدهد كه با انجام آنها بر درجات كمال خود مىافزايد و به شخصيّت و ارزندگى خود فزونى مىبخشد .\r\n( 3 ) از نمونه‌هاى تاريخى مىتوان پذيرش حضرت ابراهيم خليل ، دستور كشتن فرزندش را ، كه با شرح صدر كامل و رضايت خاطر پذيرفت ؛ مثال زد . و همچنين قيام حضرت امام حسين و دست زدن به آن نهضت خونين را نمونه آورد . و لذا است كه حضرت رسول - صلّى اللّه عليه و آله - به آن حضرت فرمود كه براى تو مقامهائى در نظر گرفته شده است كه جز با شهادت به آن مقامات نخواهى رسيد .\r\nو اين همان معنائى را در بر دارد كه ما براى تمحيص اختيارى و نسبت به افراد معمولى آزمايش شده گفتيم . البتّه با اختلاف در مرتبه كه به زحمت مىتوانيم نام تمحيص را روى آن بگذاريم . بلكه عبارت است از تكامل اختيارى از درجات بالاتر .\r\n( 4 ) شخص رهبر هر چه از طريق اين عوامل سه‌گانه بر تكامل خود بيفزايد ، و يا از هر راه ديگر كمالات خود را فزونى بخشد ، بر خوبى و كمال رهبرى خود مىافزايد ، و پياده كردن نقشهء عدالت جهانى براى او آسانتر مىگردد ، و مىتواند با شايستگيهاى برين و انديشهء ژرف الهام يافته‌اش ، دشواريهاى جهانى را در سر\r\n\r\n","description":"","footnote":"","page_name":" 525 ","page_number":525},
  {"content":"\r\n\r\nراه دعوت خود بر طرف كرده و همهء ناهمواريها را هموار و نرم كند .\r\n( 1 ) اگر گفته شود : اين مقدار قابليّت و شايستگى را ، رهبر در نخستين مرحلهء رهبرى داراى است ، چه نيازى دارد كه بر آن بيفزايد و به درجهء كاملتر برسد ؟\r\nگوئيم : شكّى نيست كه شايستگى رهبرى جهانى در همان مرحلهء اوّل وجود دارد . لكن اين شايستگى قابل كم و زياد شدن است و بديهى است كه هر چه ريشه نيكوتر باشد ، ميوه‌اش نيكوتر و زيباتر خواهد بود ، و پىآمدها با عميقتر شدن ريشه‌ها عميقتر و ژرفتر مىگردد . اين رهبر نيز اين قاعده مستثنى نيست كه اگر بعد از مقام عصمت به مقام بالاترى دست پيدا كند ، كارها و برنامه‌هايش با موفّقيّت و سهولت بيشترى انجام مىشود و نتايج بيشترى خواهد گرفت . ( در جهت سوم همين مبحث تفصيل و شرح بيشترى در اين باره خواهيم داد . )\r\n( 2 ) جهت دوم :\r\nكيفيّت به دست آوردن اين نظريّه از روى ادلّهء اسلامى : « قرآن مجيد و سنّت شريف » .\r\nمحكمترين اين ادلّه ، روايت صريحى است كه مرحوم كلينى در كتاب كافى ، با سندى صحيح از حضرت امام جعفر صادق - عليه السلام - روايت كرده است كه حضرت فرمود : اگر ما فزونى نيابيم كاسته مىشويم و پايان خواهيم پذيرفت . « 10 »\r\nروايات ديگر نيز به همين مضمون از حضرت صادق و حضرت هادى - عليهما السلام - با دو سند ديگر نقل شده است .\r\n( 3 ) در روايت ديگرى از حضرت باقر - عليه السلام - نقل كرده است كه حضرت همين جملهء فوق را فرمودند و بعد راوى سؤال مىكند : آيا شما بر خود چيزى مىافزائيد كه رسول خدا آن را نمىدانست ؟\r\nحضرت فرمود : آگاه باش كه هرگاه چيزى بخواهد بر ما افزوده شود ، اوّل بر رسول خدا عرضه مىگردد و سپس بر ائمّه - عليهم السلام - و آنگاه به\r\n\r\n\r\n","description":"","footnote":"\r\n( 10 ) كافى 1 / 255 .\r\n","page_name":" 526 ","page_number":526},
  {"content":"\r\n\r\nما مىرسد . « 11 »\r\n( 1 ) كلينى در كتاب كافى بابى را به همين مضمون اختصاص داده است كه ائمّه - عليهم السلام - در هر شب جمعه بر مقامشان افزوده مىشود ، و سه حديث در اين باب آورده است كه بر اين مطلب دلالت مىكند ، و در آنها به اين نكته تصريح شده است كه ائمّه از طريق الهام به علوم و معلومات تازه‌اى مىرسند ، و همين الهام اوّلين عاملى بود كه براى تكامل ذكر كرديم ، كه از آن به اين جمله تعبير شده است كه : اگر نباشد آن ، ما تمام مىشويم و پايان مىپذيريم . و يا اينكه فرمودند : اگر آن نباشد ، آنچه كه نزد من است پايان مىپذيرد .\r\n( 2 ) براى بهتر فهميدن اين پايان پذيرفتن كه در اين روايات بود دو نظريّه وجود دارد :\r\nنظريّه اوّل : اين پايان‌پذيرى و تمام شدن از كارهاى بزرگ و فداكاريهاى دشوارى پديد مىآيد كه امام - عليه السلام - بر طبق مسئوليّت خود آنها را انجام مىدهد ، زيرا اگر توفيق الهى همراهى نكند انجام اين كارهاى بزرگ توان انسان را روبه فرسايش برده و از بين مىبرد .\r\n( 3 ) نظريّهء دوم : نفاد و از بين رفتن نيروهاى موجود امام - عليه السلام - به خاطر مواجه شدن نيروهاى اوّليّهء ايشان است با مشكلات و دشواريهائى كه بيش از حدّ توان و طاقت است ، و در برخورد با آنها به تحليل مىروند ، و اگر دريافت الهام از خداوند نباشد و بر امكانات و نيروهاى حضرتش افزوده نگردد قابليّت رهبرى از ايشان گرفته مىشود و شايستگى خود را از دست مىدهند .\r\n( 4 ) البتّه مىتوانيم هر دو نظريّه را به يك مسأله برگردانيم و تفسيرى واحد برايش بياوريم و جزئيّاتش را كنار بگذاريم . بهر حال اين اخبار و روايات گوياى آنند كه بر مراتب كمالات امام افزوده شده و دائما نيروهاى ايشان رو به كمال رفته و از مرتبهء عصمت هم بالاتر مىروند ؛ زيرا اين مسأله واضح و روشن است كه مراتب پيش از درجهء عصمت ، عصمت را پديد آورده و حضرت را شايستهء مقام\r\n\r\n\r\n","description":"","footnote":"\r\n( 11 ) كافى 1 / 255 .\r\n","page_name":" 527 ","page_number":527},
  {"content":"\r\n\r\nامامت كرده‌اند خواه‌ناخواه مىبايست درجاتى از عصمت بالاتر نيز تصوّر شود ، كه امام - عليه السلام - با استكمال خود به آن درجات برسند ؛ زيرا شيعهء اماميّه از امامت برداشتى جز اين مطلب را ندارد . اين اخبار هم گوياى همين مطلب مىباشند .\r\n( 1 ) اين مطلب را مىتوانيم از چندين آيهء قرآن نيز استفاده كنيم :\r\nاز آن جمله است فرمايش خداوند به حضرت رسول - صلّى اللّه عليه و آله - :  وَ قُلْ رَبِّ زِدْنِي عِلْماً  « 12 » كه اين دستور در آنچه مورد بحث ما است صراحت دارد ، زيرا با اينكه حضرت رسول بهترين انسانها و داناترين آنان است ، در عين حال مىشود كه بر علم و دانشش افزوده گردد ( و لذا خداوند به او دستور مىدهد كه درخواست فزونى علم از پروردگار بكن ) .\r\n( 2 ) و نيز اين آيهء شريفه كه مىگويد :\r\n« و آن هنگام كه ابراهيم گفت : پروردگارا به من نشان بده چگونه مرده‌ها را زنده مىگردانى ، خداوند فرمود : آيا ايمان نياورده‌اى ؟\r\nگفت : آرى و لكن براى اينكه قلبم مطمئن گردد . گفت : پس چهار پرنده را بگير و گوشت آنها را نزد خود بهم بياميز آنگاه بر روى هر كوهى پاره‌اى از آنها را بگذار آنگاه با شتاب به سوى تو خواهند آمد .\r\nو بدان كه خداوند با عزّت و با حكمت است » « 13 » ( 3 ) ابراهيم - عليه السلام - بعد از انجام اين كار به اطمينان و يقين بيشترى رسيد و مراتب كمالاتش بيشتر شد ، زيرا جز حصول اطمينان هدفى نداشت و بعد از انجام آن كار بر اطمينانش افزوده گشت .\r\n( 4 ) آيهء ديگر دربارهء حضرت يونس است كه خداوند مىفرمايد :\r\n« و همانا يونس از مرسلين است آن هنگام كه به سوى كشتى پرجمعيتى گريخت ، قرعه به نام او اصابت كرد و از غرق‌شدگان گشت ماهى او را بلعيد و او سرزنش كنندهء خود بود . پس اگر نبود كه او از تسبيح كنندگان و ثناگويان بود در شكم آن ماهى تا روزى كه مردم برانگيخته\r\n\r\n\r\n","description":"","footnote":"\r\n( 12 ) طه / 115 .\r\n( 13 ) بقره / 260 .\r\n","page_name":" 528 ","page_number":528},
  {"content":"\r\n\r\nمىشوند مىماند . » « 14 »\r\nحال مىبينيم تسبيح و ذكر ثناى خداوند از حضرت يونس در شكم ماهى ، كمالى را در او پديد آورد كه نجات و رهائى او را باعث شد ؛ در صورتى كه قبلا مقدّر شده بود كه تا روز قيامت در آن زندان باقى بماند و اگر گريه و زارى در پيشگاه خدا نكرده بود و تسبيح نگفته بود و مقرّب پيشگاه خدا نشده بود ، آن مقدّر عملى مىشد .\r\n( 1 ) آيهء ديگر : فرمايش خداوند دربارهء حضرت نوح :\r\n« و نوح پروردگارش را صدا زده و گفت : پروردگارا همانا پسرم از خاندان من است و وعدهء تو حقّ است و تو استوارترين حكم‌كنندگانى .\r\nخداوند فرمود : اى نوح او از خاندان تو نيست او كارى ناشايسته است .\r\nاز آنچه كه به آن آگاهى ندارى از من مپرس . من به تو پند مىدهم كه از نادانان نباشى . گفت : پروردگارا به تو پناه مىبرم از اينكه چيزى را كه نمىدانم و دانشى برايم نيست از تو بخواهم . و اگر مرا نيامرزى و رحمت نكنى از زيانكاران خواهم بود . » « 15 »\r\n( 2 ) شكّى نيست كه نوح بعد از آنكه خداوند موعظه و پندش داد ، بر كمالاتش افزود و از حالت پيشين كاملتر گشت ، و با اين كمال و درجهء جديدى كه بر او افزوده گشت ، راه تلاش و فعاليّت خود را در راه دعوت الهى ادامه داده و ديگر نيازى به فرزندش نداشت ، زيرا فرزندش فردى ناشايست و كارى ناپسند شده و در برنامه‌ريزى كلّى الهى عضوى فاسد و تباه گشته بود . و لذا ديديم كه حضرت نوح از اين پرسش و درخواست خود كه از روى ناآگاهى بوده است به خدا پناه مىبرد و طلب عفو و بخشش مىكند .\r\n( 3 ) آيهء ديگر دربارهء حضرت رسول - صلّى اللّه عليه و آله - است كه خداوند مىفرمايد :\r\n« گرچه نزديك بود كه تو را از برخى از آنچه كه به تو وحى كرده بوديم بازدارند ، تا بر ما افترا ببندى و سخنى ديگر را به ما نسبت بدهى و در اين هنگام تو را دوست خود بگيرند . و اگر نبود كه ما تو را پابرجا و استوار\r\n\r\n\r\n","description":"","footnote":"\r\n( 14 ) صافّات / 139 - 144 .\r\n( 15 ) هود / 47 .\r\n","page_name":" 529 ","page_number":529},
  {"content":"\r\n\r\nساخته بوديم چه بسا نزديك بود كه اندكى به آنها اعتماد كرده و بر آنان تكيه كنى . » « 16 »\r\n( 1 ) اين آيه گرچه دلالت بر آن دارد كه رسول خدا - صلّى اللّه عليه و آله - هيچ‌گاه به كفار ركون و اعتماد نكرده ، زيرا در متن آيه كلمهء « تركن » در جواب كلمهء « لو لا » آمده است ( كه اين كلمه در تركيبات جملات عربى دلالت بر امتناع دارد و از كلمات شرطيّه‌اى است كه براى عدم وقوع مىآيد ) ولى در عين حال گوياى آن است كه اين عدم ركون از تثبيت و پاىبرجا كردن خداوند ناشى مىشود ؛ همان تثبيتى كه بر كمالات پيامبر مىافزايد و به درجاتى بالاتر او را مىبرد ، و اگر اين تثبيت نبود ، كمالات قبل از آن مانع از ركون و اعتماد به كفّار نمىشد . و مصلحت خداوندى چنين اقتضا كرده است كه اين تثبيت را دربارهء رسول اعظمش انجام داده و او را مورد اين لطف قرار دهد .\r\nآيات و موارد ديگرى نيز در قرآن كريم در اين موضوع وارد شده است .\r\n( 2 ) با اين توجيه مىتوانيم دربارهء عصمت پيامبران و نقاط ضعف و گناهانى كه به آنها نسبت داده مىشود و مورد استناد اشخاص منحرف قرار ؟ ؟ ؟\r\nبررسى پردازيم ، كه گناه از ساحت مقدّس آنان به دور است بلكه ؟ ؟ ؟\r\nمربوط به بالا رفتن از يك درجه به درجهء بالاتر بعد از عصمت است ؟ ؟ ؟\r\nهمان درجهء قبلى شايستگى رهبرى بزرگ الهى را داشته‌اند . ( بحث و بررسى بيشتر دربارهء كمال و تكامل انبيا جاى وسيع و گسترده‌اى در عقايد اسلامى دارد كه مىبايست در همان مباحث مورد بررسى قرار گيرد . )\r\nبهر حال وجود تكامل نسبت به تمام كسانى كه رهبرى الهى به صورتهاى مختلف نبوت و رسالت و امامت به آنان واگذار شده ، از مسلميّات كتاب و سنّت است و مىتوان با آنها اثباتش نمود .\r\n( 3 ) جهت سوم :\r\nبعد از آنكه قاعدهء فوق با ادلّهء روشن ثابت شد ، حال اين قاعده را بر\r\n\r\n\r\n","description":"","footnote":"\r\n( 16 ) اسراء / 73 - 74 .\r\n","page_name":" 530 ","page_number":530},
  {"content":"\r\n\r\nوجود مقدّس حضرت بقيّة اللّه تطبيق كرده ، دخالت غيبت را در برنامه‌ريزى الهى معلوم مىكنيم و مىبينيم كه رسيدن به مرحلهء كمال لازم در روز موعود ، بدون غيبت امكان نداشته است . خلاصه آنچه از گذشته به دست آمد اين است كه حضرت بقيّة اللّه در دوران غيبت بعد از مرحلهء مقام عصمت رو به كمال مىروند و از چندين وسيله استفاده كرده و مراتب كاملترى را مىپيمايند :\r\n( 1 ) سبب اوّل : الهام ، به همان معنى كه به صحت آن قائل شديم ، و اخبار وجود آن را اثبات مىكرد كه اگر قبول كرديم پدران آن حضرت در طول مدّت كوتاه عمر شريف خود در هر شب جمعه كاملتر مىشدند ، مىبايست بپذيريم كه آن حضرت در اين مدّت طولانى عمر خود كه از صدها سال گذشته - و چه كسى مىداند ، شايد به هزاران سال نيز برسد - درجاتى بس و الا را پيموده و به نتايجى بيش از آنچه كه ديگر ائمّه - عليهم السلام - دست يافته‌اند برسد .\r\n( 2 ) اگر گفته شود : لازمهء اين سخن آن است كه مقام حضرت بقيّة اللّه از مقام پدرانش بالاتر باشد و اين بر خلاف رواياتى است كه مىگويد ائمّه همگى از نور واحدند و در فضيلت با يكديگر مساوى مىباشند ، و فقط حضرت امير المؤمنين افضل از همهء ائمّه مىباشد زيرا وصى بلافصل رسول خدا - صلّى اللّه عليه و آله - است . گوئيم : ممكن است از دو طريق اين سؤال را جواب گفت :\r\nجواب اوّل : چه اشكالى دارد ، كه معتقد باشيم كه حضرت بقيّة اللّه از پدرانش افضل است ؛ از آن جهت كه برنامه‌ريزى الهى رهبرى روز موعود را به او سپرده نه به ديگر امامان ، و بر اين مطلب روايات نيز دلالت مىكند ، و شايد واضحترين عبارات همان روايتى است كه قبلا از كتاب غيبت نعمانى از حضرت صادق نقل كرديم از حضرت سؤال مىشود : آيا قائم متولّد شده است ؟ حضرت مىفرمايد : نه و اگر من او را درك كنم تمام عمرم را خدمتگزار او خواهم بود . « 17 »\r\n( 3 ) در حديث ديگر ريان بن صلت به حضرت رضا مىگويد : آيا تو صاحب الامرى ؟ حضرت پاسخ مىدهد : من صاحب الامر هستم لكن من آن كسى نيستم\r\n\r\n\r\n","description":"","footnote":"\r\n( 17 ) غيبت نعمانى / 245 .\r\n","page_name":" 531 ","page_number":531},
  {"content":"\r\n\r\nكه زمين را از عدل به همان‌گونه كه از جور پر شده است پر مىكند . چگونه من آن كس باشم با اينكه مىبينى ضعف بدنم را ! و لكن قائم آن كسى است كه هرگاه بيرون آيد در سن پيرمردان و منظره و قيافهء جوانان است . « 18 »\r\n( 1 ) و امّا احاديثى كه دلالت بر يكسان بودن ائمّه مىكند ، ممكن است مقصود تساوى در مقام امامت و يا در قابليّت و شايستگى رهبرى جهانى با صرف نظر از مقامات بعد از مقام عصمت باشد كه مىتوان حضرت مهدى - عليه السلام - را با در نظر گرفتن اين ادلّه از آنها استثنا كرد .\r\n( 2 ) جواب دوم : از آنچه كه گفتيم برترى و افضليّت حضرت بقيّة اللّه نسبت به ساير امامان ثابت نمىشود ، به خلاف آنچه كه اين سؤال‌كننده پنداشته و يا آنچه كه در پاسخ اوّل گفتيم . زيرا اين روايات دلالت مىكند بر آنكه هر كمالى را كه امام بعدى به دست مىآورد خداوند آن را به امامان پيشين و رسول خدا نيز داده است ، و قبلا اين فرمايش را از امام باقر - عليه السلام - شنيديم كه فرمود : آگاه باش كه وقتى اينچنين مىشود ، بر رسول خدا - صلّى اللّه عليه و آله - عرضه مىشود و سپس بر ائمّه ، و بعد از آنها به ما مىرسد . « 19 »\r\n( 3 ) در روايت ديگرى كلينى در كافى نقل مىكند از حضرت صادق كه فرمود :\r\nچيزى نيست كه از سوى خداوند متعال صادر شود ، مگر اينكه در ابتدا به رسول خدا - صلوات اللّه عليه و آله - مىرسد و سپس به امير المؤمنين - صلوات اللّه عليه - و سپس به يكايك ائمّه ؛ تا اينكه آخرين نفر ما اعلم از اوّلين نفر ما نباشد . « 20 »\r\n( 4 ) سبب دوم : انحرافات و آشوبهائى كه در دوران غيبت پيش مىآيد خود از دو جهت عاملى براى تكامل حضرت بقيّة اللّه مىباشد .\r\nجهت اوّل : ظلمها و ستمهائى كه بر شخص آن حضرت - عليه السلام -\r\n\r\n\r\n","description":"","footnote":"\r\n( 18 ) كمال الدين / 376 .\r\n( 19 ) كافى 1 / 255 .\r\n( 20 ) كافى 1 / 255 .\r\n","page_name":" 532 ","page_number":532},
  {"content":"\r\n\r\nوارد مىشود ، با در نظر گرفتن نظريّهء دومى كه در بخش اوّل اين كتاب آورديم كه عبارت باشد از نظريّهء خفاء عنوان كه مىگفت : حضرت در دوران غيبتش مانند بقيّهء افراد اجتماع زندگى مىكند ، و در تحمّل ستمهائى كه بر ديگر افراد اجتماع وارد مىشود نيز شريك است . و بلكه از دو نظر عوامل تكامل آن حضرت از اين جهت بيش از افراد آزمايش شده است :\r\n( 1 ) اوّل : آگاهى و اشراف و نظارت همه جانبه‌اى كه حضرت بر كارها دارند و انجام عمل درست و بجا در مقابل آنها ، در حينى كه افراد معمولى هر چند بر كمالاتشان افزوده شود ، هيچ‌گاه به آن درجه نخواهند رسيد . وقتى اين مراقبت و آگاهى از ابتداى امر موجود باشد ، خواه ناخواه تكامل حاصل از آن سريعتر و نتيجه‌اش عميقتر است بطورى كه قابل قياس با ديگران نيست .\r\nدوم : طول زمان و شكلهاى گوناگون ستمهائى كه بر حضرت در طول دوران عمر وارد شده ، كه اگر يك فرد معمولى بتواند در ضمن چندين دههء اندك از عمرش آزمايش شده و غربال گرديده شود ، حتما فردى كه صدها سال از عمرش را در حال تكامل گذرانيده ، داراى كمالات بيشترى خواهد شد .\r\n( 2 ) ممكن است چنين به ذهن بيايد كه قبلا گفتيم آزمايشات يك نسل در نسلهاى بعدى نيز اثر گذارده ، و هميشه آيندگان از تجربيّات گذشتگان استفاده مىكنند ، و نيازى به آن نيست كه يك فرد خودش عمرى طولانى داشته باشد تا واجد تمام كمالات پيشينيان باشد .\r\n( 3 ) در پاسخ اين مطلب مىگوئيم كه ما در كنار آن بحث اين نكته را هم گفتيم كه قانون پيوستگى نسلها هيچ‌گاه مقتضى انتقال تمام تجارب گذشتگان بطور صددرصد به آيندگان نيست ، گرچه سهمى بسزا و مشاركتى فعّال دارد ، و اين با تجارب و تكاملى كه يك شخص خودش در طول چندين سال كسب مىكند قابل قياس و سنجش نيست . به علاوه اين نكته كه هرگاه شخصى قدم بر مرحلهء تمحيص مىگذارد ، ابتدا از تجارب ديگران استفاده مىكند و بعد خود بر آن تجارب مىافزايد ، ولى كسى كه كمالات را به خودى خود از گذشتگان گرفته و به حقيقت راستين زندگى رسيده ، ديگر لازم نيست شخصا آن دشواريها را تحمّل كند و مدّتى طولانى در تجربه بگذراند ، بلكه بقيّهء وقت خود را در بالا رفتن و\r\n\r\n","description":"","footnote":"","page_name":" 533 ","page_number":533},
  {"content":"\r\n\r\nتصاعد در درجات كمال صرف مىكند و بر كمالات خود مىافزايد .\r\n( 1 ) جهت دوم : ممكن است به صورت يك نظريّهء احتمالى چنين بگوئيم كه :\r\nهمدوره بودن حضرت بقيّة اللّه در اين طول تاريخ با نسلهاى مختلف موجب مىشود تا اطّلاع و آگاهى بيشترى بر تطوّر تاريخ و پيوستگى رويدادها به يكديگر و آنچه كه در جوامع بشرى تأثير دارد پيدا كند ، و بر ميزان تأثيرات مثبت و منفى و نقش سازندهء مردم از نزديك آگاه مىشود ، و اين گونه آگاهى را از راه نقل و گفتهء ديگران و مراجعه به تاريخ و كسانى كه مدّتى كوتاه را با يك حادثه گذرانيده‌اند نمىتوان بدست آورد ؛ زيرا تاريخ كوتاهتر از آن است كه بتواند جزئيّات گستردهء رويدادها را به طور دقيق و عميق بازگو كند ، و ما نمىتوانيم از لابلاى آن حقيقت حوادث را بطور خالصانه و واقع‌بينانه بنگريم . ( قبلا اين مبحث را در مقدّمهء تاريخ غيبت صغرى با استدلال گفته‌ايم . )\r\n( 2 ) دوران زندگى يك فرد معمولى تنگتر و ناتوانتر از آن است كه بتواند فردى را بر تمام رويدادهاى تاريخ بشريّت آگاه كند ، بلكه هر فردى به اندازهء استعداد و سطح فكر و محدودهء زمان و مكانى كه در آنها زندگى مىكند مىتواند از حوادث و اتّفاقات با خبر شود ، و خواه‌ناخواه چنين شخصى با كسى كه همراه تاريخ بوده و با تمام دگرگونيها و درگيريها پا به‌پا حركت كرده و توانسته است كه ارتباط بين انگيزه‌ها و انگيخته‌هاى اجتماعى را بفهمد هيچ‌گاه مقايسه نبايد بشود ، زيرا چنين كسى مىتواند با ديد و نگاهى گسترده و ژرفتر تا آينده‌اى بسيار دوردست را بنگرد و هرگونه جنبش و حركتى را با ميزان تأثيرات اجتماعى آن به حساب آورد و پيش‌بينى كند ، هم بعد از ظهور شريفش و حتّى در دوران غيبت ؛ با توجّه به آن نظريّهء كه قبلا دربارهء آن بحث كرديم كه نظريّهء خفاء عنوان باشد و مىگفت كه امكان دارد حضرت بقيّة اللّه - عليه السلام - در طول دوران غيبتش برخى از كارها را كه به نفع اسلام و مصلحت مسلمين است انجام دهد .\r\n( 3 ) در مقابل اين نظريّه ديگر جاى هيچ سؤالى باقى نمىماند مگر آن گونه رواياتى كه دلالت داشت بر اينكه حضرت بقيّة اللّه - عليه السلام - هرگاه كه اراده كنند چيزى را بدانند خداوند آن چيز را به حضرت\r\n\r\n","description":"","footnote":"","page_name":" 534 ","page_number":534},
  {"content":"\r\n\r\nمىفهماند « 21 » كه در اين صورت گفته مىشود ديگر نيازى ندارد كه بگوئيم چون حضرت همراه حوادث بوده است از رويدادها آگاهى دارد ، زيرا در امكان حضرت هست كه از تمام قوانين تاريخ به طور تفصيل به مجرّد اراده كردن آگاهى پيدا كند .\r\n( 1 ) به اين اشكال چندين پاسخ مىتوان داد كه فقط به ذكر دو پاسخ اكتفا مىكنيم :\r\nاوّل : در اخبار وارد شده است كه خداوند متعال گاهى كه مىخواهد الهام را از امام مىگيرد و مانع از رسيدن الهام مىشود . از جمله آن اخبار ، روايتى است كه كلينى در كافى از حضرت امام محمّد باقر - عليه السلام - نقل كرده است كه حضرت فرمود : « علم براى ما پهن مىشود و گسترش مىيابد و ما مىدانيم و از نزد ما جمع مىشود پس نمىدانيم . » « 22 »\r\nبا در نظر گرفتن مطلب فوق اين احتمال وجود دارد كه برخى از قوانين كلّىتر تاريخ باشد كه از الهام شدنش به امام جلوگيرى به عمل آمده باشد تا از راه زندگى معمولى به دست آورد و از راه تجربه‌هاى حسّى كه با دگرگونيهاى تاريخ و تغييرات و تطوّرات و رويدادها همراه است نتيجه‌گيرى كند .\r\n( 2 ) و از آنجا كه آگاهى حاصل از تماس مستقيم دقيقتر و نقش‌پذيرتر در دوران انسانى از علم نظرى و دانش مبتنى بر فكر و انديشه است ، خواه‌ناخواه مصلحت الهى بدان تعلّق مىگيرد و حضرت مهدى - عليه السلام - را از راه تماس مستقيم با حوادث آشنا مىسازد و الهام را از او مانع مىشود كه نتواند از آن طريق آگاهى پيدا كند تا كمال بيشترى را پديد آورد و راه براى تحقّق بخشيدن به روز موعود هموارتر گردد .\r\n( 3 ) دوم : قاعدهء مذكور كه گفته بود : « هرگاه امام اراده كند خداوند به او آگاهى مىدهد » اين مضمون در عين حال كه از عمق و گستردگى بسيارى برخوردار است ، در عين حال نبايد در نتايجش مبالغه و پافشارى كرد زيرا نكتهء\r\n\r\n\r\n","description":"","footnote":"\r\n( 21 ) كافى 1 / 258 .\r\n( 22 ) كافى 1 / 256 .\r\n","page_name":" 535 ","page_number":535},
  {"content":"\r\n\r\nمهمّى كه در آن وجود دارد آن است كه علم امام را مبتنى بر اراده و خواست او مىكند و نتيجه‌اش آن است كه هرگاه امام اراده كند كه بداند مىداند و آگاه كردن خدا هم مبتنى و وابسته به ارادهء امام مىشود و اگر بتوانيم دو مطلب ديگر را به اين قاعده ضميمه كنيم بهتر به اين حقيقت پى مىبريم كه مبالغه كردن در نتايج اين قاعده نادرست است :\r\n( 1 ) مطلب اوّل : على رغم آن چه كه در علم عقايد مستدل گشته است كه بر امام محال است غفلت عارض شود ، در عين حال نمىتوانيم ملتزم اين مطلب بشويم كه امام در هر لحظه به تمام امور و جزئيّات هستى توجّه دارند ؛ زيرا اين از اختصاصات و ويژگيهاى خداوند است ، و دربارهء ديگران دليلى بر اثباتش نداريم . بنابراين غفلت به اين معنى براى امام هست و اشكالى در آن نيست و با وجود غفلت ممكن نيست كه اراده كند و بداند زيرا اراده و دانستن متوقّف است بر التفات و توجّه داشتن ، و بدون توجّه اراده كردن معنى ندارد ، و هرگاه امام ارادهء دانستن نكند ، اين قاعده پياده نمىشود و آگاه ساختن خدا وى را تحقّق نمىيابد .\r\n( 2 ) مطلب دوم : آنچه كه بيشتر و به طور جدّى مىشود مورد ظنّ و گمان قرار گيرد آن است كه اين قاعده مربوط است به موارد جزئيّه و رويدادهاى روزمرهء نوظهور كه در هر حادثه‌اى هرگاه امام راه حلّ مشكل را نمىيابند و اراده مىكنند كه بدانند خداوند آن مطلب را به امام مىفهماند ، و امّا اينكه اين قاعده شامل مسائل كلّى و تمام حوادث جهان هستى و يا تمام تاريخ بشريّت بخواهد بشود ، پس خيلى بعيد است كه يكى از ائمّه از خداوند بخواهد كه به يك بار او را از تمامى حوادث جهان آگاه سازد . و آنچه كه سياق روايت به طور عموم بر آن دلالت مىكند آن است كه از شامل شدن به اين حالت امتناع دارد و شامل اين كلّيات نمىشود .\r\n( 3 ) با در نظر گرفتن اين دو مقدّمه مىتوان گفت كه بطور يقين و حتم اگر حضرت بخواهد بر قوانين عمومى تاريخ آگاهى پيدا كند ، مىبايست با اين تاريخ همراه باشد و با آن زندگى كند و به جزئيّات آن بنگرد و تمام تفصيلات رويدادها را مورد دقّت قرار دهد ، ارتباط و پيوستگيهاى آنان را ببيند تا با انديشهء ژرف و الهامات پياپى كه در هر رويدادى به او مىشود ، از روى قوانينى كه در دست دارد\r\n\r\n","description":"","footnote":"","page_name":" 536 ","page_number":536},
  {"content":"\r\n\r\nپىآمدهاى آنها را بدست آورد . « 23 »\r\n( 1 ) سبب سوم : از جمله اسباب تكامل حضرت ( تكامل بعد از مقام عصمت در دوران غيبت ) كارهائى است كه حضرت در اين دوره در راه اسلام و مسلمين انجام مىدهد و فداكاريها و از خودگذشتگيهائى است كه مىكند .\r\nبراى اطّلاع بيشتر بر آن كارها مىبايست دو مقدّمه‌اى را كه قبلا دربارهء آنها بحث كرده‌ايم در نظر داشته باشيم :\r\n( 2 ) مقدّمهء نخست : فعل اختيارى هر فرد به حركت تكامل هر انسان از مرحله‌اى به مرحله‌اى ديگر شتاب مىدهد و سرعت حركت را زيادتر مىگرداند . و چنان كه گذشت در تكامل پيش از عصمت آن را تمحيص اختيارى ناميديم . پس اگر رهبرى جهانى و معصوم باشد كمالاتى را كه از فداكارى گسترده‌اش به دنبال مسئوليت سنگينش بدست مىآورد بزرگ و عظيم خواهد بود .\r\n( 3 ) مقدّمهء دوم : همان‌گونه كه در نظريّه خفاء عنوان گفتيم حضرت بقيّة اللّه در دوران غيبت در زمينهء مصالح اسلام و مسلمين دست به انجام كارهائى طبق شرايطى مىزنند .\r\n\r\n\r\n","description":"","footnote":"\r\n( 23 ) جمله‌ايست مشهور كه « ثبّت العرش ثمّ انقش » : اوّل سقف را بزن و استوار كن و بعد به نقش در و ديوار بپرداز . و يا اينكه مىگويند : اوّل برادريت را اثبات كن بعد ادّعاى ارث كن . مسألهء قانونمندى تاريخ و قانون داشتن آن را نويسندهء محترم ، از مسلميّات گرفته‌اند و مرتّب روى آن تأكيد و براى آگاهى حضرت از آن دنبال فرمولى مىگردند . فكر نمىكنم كه قضيه به آن حتميّتى كه ايشان فرض كرده‌اند باشد كه اگر هم چيزى در محافل علمى از آن بحث مىشود اصل علم جامعه‌شناسى است .\r\nكه به عنوان ششمين مرحلهء تحقّق علوم از آن ياد مىكنند ، و هنوز جزئيّاتش كه يكى علم تاريخ باشد بعيد است كه به مرحلهء تحقّق اصطلاحى علمى رسيده و حتما ثابت شده باشد كه تاريخ داراى حركتى جبرى و قانونمندانه است و ارادهء مستقيم الهى و يا انسانها را در آن هيچ دخالتى نيست تا قوانينش را كشف كرده و به صورت علّت و معلول پيش‌بينى كنيم . بهر حال شايد راه كشف قوانين ثابت ناشده تاريخ تنها تماس مستقيم نباشد و راههاى ديگرى حتّى غير از الهام نيز وجود داشته باشد . پس جاى چنين احتمال را براى حضرت اگر باز بگذاريم شايد بهتر باشد . و همچنين اگر تعبير غفلت را براى امام معصوم نياوريم شايد جلو سوء استفاده را بهتر بگيريم و بجاى آن كلمهء علم محدود و يا مقام عجز و فقر را در پيشگاه خداوند و امثال اين گونه تعبيرات را اگر بياوريم شايد بهتر باشد . ( مترجم )\r\n","page_name":" 537 ","page_number":537},
  {"content":"\r\n\r\nاز اين دو مقدّمه نتيجه مىگيريم كه كارهائى كه آن حضرت در راه خدا و اسلام انجام مىدهند باعث تكامل پيوستهء حضرت از مرحله‌اى به مرحلهء ديگر مىشود ، و به ويژه در اعمالى كه خود آنها مربوط به قرب و نزديكى به خدا و ارتقاء معنوى آن حضرت است .\r\n( 1 ) اگر كسى بگويد : كارهائى را كه حضرت انجام مىدهند نسبت به مقام شامخ امامت حضرت كارهائى خيلى مهم نيست بلكه يك سلسله كارهاى جزئى و آسان و موردى است كه نمىشود اثرى چندان مهم در تكامل حضرت براى آنها قائل شد .\r\nدر پاسخ گوئيم : بر فرض بىمقدارى و كم اهميّتى اين كارها را نسبت به حضرت بپذيريم ، ولى نمىتوانيم تأثيرات آنها را در تكامل حضرتش فراموش كرده و ناديده بگيريم و يا اينكه نفى كنيم ؛ گرچه مقدار اندكى موجب تصاعد و ارتقاء درجات حضرت بشود ، زيرا دانستيم كه هرگونه فداكارى اختيارى انگيزه‌اى براى تكامل مىشود .\r\n( 2 ) ثانيا : كارهائى كه حضرت انجام مىدهد ، نه اندك است و نه كم ارزش .\r\nچگونه مىتوانيم آنها را كم ببينيم و حال آنكه حفظ جامعهء اسلامى متوقّف بر آنها است و بلا را از مسلمانها بر طرف مىكنند . قبلا در پيامى كه حضرت براى شيخ مفيد فرستاده بودند خوانديم ( به روايت شيخ طبرسى در كتاب احتجاج ) :\r\n« ما مراعات و توجّه به شما را ناديده نگرفته و ياد شما را از خاطر نبرده‌ايم ، و اگر نبود اين توجّه ما به شما گرفتارى بر شما نازل شده و دشمنان شما را پايمال مىكردند . » « 24 »\r\n( 3 ) اين كارهاى حضرت گرچه نسبت به برنامه‌هاى بعد از ظهورش چندان كار مهمّى نيست ، لكن در زمان خوددارى اثرى بس بزرگ در ايجاد تكامل بوده است و كمالى كه به حضرت مىرسد تابع نتايجى است كه از آن كارها مىگيرد ، نه روشى كه در كارها عملى كرده ؛ چنان كه هر كس در راه حق و حقيقت كار مىكند بلكه در هر كارى كه هر كس انجام مىدهد ، كار او با نتايجش\r\n\r\n\r\n","description":"","footnote":"\r\n( 24 ) احتجاج 2 / 323 .\r\n","page_name":" 538 ","page_number":538},
  {"content":"\r\n\r\nسنجيده مىشود نه با مقدّماتى كه در انجام كار عملى كرده است .\r\n( 1 ) اينها بود اسباب سه‌گانه‌اى كه موجب تصاعد و تكامل حضرت بقيّة اللّه در دوران غيبت كبرى مىشد ، البتّه تا آن اندازه كه ما شناخته‌ايم ، نه اينكه اسباب تكامل حضرت منحصر به همين‌ها باشد . و اگر آغاز تكامل را اصل شايستگى رهبرى حضرت دانستيم ، تكامل چندين برابرى را كه حضرت بدست مىآورند و تأثيرات مهمّى را كه در پياده كردن برنامه‌هاى الهى در روز موعود و هنگامهء ظهورش دارد ، خواهيم فهميد .\r\n( 2 )\r\n\r\nنكتهء قابل توجّه\r\n: اين اسباب سه‌گانهء تكامل فقط مربوط به نحوهء عقيده‌اى است كه شيعهء اماميّه نسبت به وجود و غيبت حضرت بقيّة اللّه - عليه السلام - دارد . و امّا نظريّهء ديگران كه ولادت مهدى را در آخر الزمان مىدانند همان‌گونه كه طبق آن رهبر نمىتوانست تمام شايستگى رهبرى جهانى را داشته باشد ، تكاملى نيز بيش از تكامل يك فرد معمولى نسبت به همان زمانى كه در آن زيسته است نمىتواند داشته باشد .\r\n( 3 ) بنابراين وقتى اين دو مطلب را كنار هم بگذاريم كه حضرت مهدى - عليه السلام - با وحى حتى با واسطه ارتباط ندارد ، و از اين راه نمىتواند شايستهء رهبرى شود و در طول مرور زمان هم ( چون وجود نداشته ) نتوانسته است كامل شود ، نتيجه مىشود كه :\r\nرهبرى كه در آخر الزمان متولد مىشود بيشتر از يك فرد با اخلاص آزمايش شده كه مقدارى از خصائص آنان را دانستيم شخصيتى ندارد . وقتى رهبر اين چنين باشد به ناچار سربازان و لشكريانش نيز چندان اهميتى نخواهند داشت ، و در اين صورت محال است چنين رهبرى با چنان پيروانى مسئوليّت و وظيفه‌اى چنان مهم را به عهده گيرند و به خوبى انجام دهند و هدف بزرگ الهى را جامهء عمل بپوشانند .\r\n( 4 ) بنابراين ، اين گونه اعتقاد به مهدى با انكار عملى روز موعود يكسان است ، و لذا به ناچار مىبايست براى تنفيذ و اجراء برنامهء الهى غيبتى طولانى داشته باشد\r\n\r\n","description":"","footnote":"","page_name":" 539 ","page_number":539},
  {"content":"\r\n\r\nو از همين جا است كه مىبينيم غيبت طولانى حضرت در اصل برنامه‌ريزى الهى داخل شده و نقش مهمى در آن دارد .\r\nاين بود تمام سخن در جانب سوم ، و در اينجا بحث ما دربارهء دوّمين زمينه در تكامل استعداد و قابليّت رهبرى جهانى پايان مىپذيرد و همچنين بحث دربارهء جهت چهارم در برنامه‌ريزى مخصوص الهى در ايجاد رهبر و نيز فصل اوّل در شرايط ظهور تمام مىشود .\r\n\r\n","description":"","footnote":"","page_name":" 540 ","page_number":540},
  {"content":"\r\n\r\n( 1 )\r\n\r\nفصل دوم نشانه‌هاى ظهور\r\nدر اين فصل از چندين جهت مطلب را مورد بررسى قرار مىدهيم :\r\n( 2 )\r\n\r\nجهت اوّل : روش برخورد با روايات علائم و برداشت از آنها\r\nدر اين جهت ، روش خود را در برخورد با روايات علائم ظهور توضيح داده و خطّمشى خود را در برداشت از اين روايات در ضمن چندين نكته توضيح مىدهيم .\r\n( 3 ) نكتهء اوّل :\r\nدر بخش دوم همين كتاب روش عمومى خود را در مقابل رواياتى كه خطوط آينده را ترسيم مىكرد و نسبت به حوادث آينده پيشگوئى داشت مشخّص ساختيم ، چه رواياتى كه بر علائم ظهور دلالت داشت و چه اخبارى كه مقدّمات و نشانه‌هاى قيامت را مىگفت ، و چه احاديثى كه از انحرافات زمانه بحث مىكرد .\r\nهمان روشى كه در مقابل آن روايات داشتيم در اينجا نيز قابل عمل است و نيازى به تكرار آن نيست .\r\nو در اينجا دو مطلب ديگر بر آن مىافزائيم كه در دو نكتهء بعد آنها را خواهيم آورد .\r\n\r\n","description":"","footnote":"","page_name":" 541 ","page_number":541},
  {"content":"\r\n\r\n( 1 ) نكتهء دوم :\r\nرواياتى كه دلالت بر وقوع رويدادهاى مشخّصى در آينده مىكند سه‌گانه است :\r\nاوّل : رواياتى كه با صراحت مربوط به ظهور حضرت بقيّة اللّه است چنان كه اين صراحت را در بسيارى از روايات شيعهء اماميّه مىبينيم كه همگى به همين منظور و براى اثبات اين هدف گردآورى شده‌اند و از نشانه‌ها و علائم قيامت كه بعد از ظهور بوجود مىآيد كمتر صحبت به ميان آمده است .\r\nدوم : رواياتى كه مربوط به قيامت و معاد است . اين روايات بيشتر در كتب و منابع روائى اهل سنّت به چشم مىخورد كه فقط اندكى از آنها مربوط به حضرت مهدى - عليه السلام - مىشود .\r\nسوم : رواياتى كه نسبت به اين دو موضوع بحثى ندارد ؛ بدان معنى كه حوادثى را نسبت به آيندهء پيشگوئى كرده بدون اينكه مشخص كند كه آيا مربوط به ظهور حضرت مهدى است و يا مربوط به مقدّمات قيامت است .\r\n( 2 ) در هر دو مورد اوّل و دوم دو قسم روايات متشابه و نظير يكديگر وجود دارد :\r\nاوّل : آن‌گونه رواياتى كه دلالت مىكند بر وقوع حادثه پيش از ظهور و پيش از قيام قيامت و چسبيده به آنها كه فاصلهء بين آن حوادث و ظهور حضرت و يا قيام قيامت مدّتى كوتاه و فقط چند روز است ، مانند رواياتى كه مربوط به كشته شدن نفس زكيّه است كه مىگويد فاصلهء بين آن و ظهور حضرت بقيّة اللّه فقط پانزده روز است ، و يا روايتى كه مىگويد : « قيامت به پا نخواهد شد مگر بر وجود بدترين مردم . » پس فاصلهء ميان وجود مردم شرور و بد با قيامت مدّتى اندك است .\r\n( 3 ) دوم : رواياتى كه دلالت بر وقوع حوادثى پيش از ظهور حضرت و يا قبل از قيام قيامت دارد ، بطورى كه امكان دارد فاصلهء آن حادثه با آن دو موضوع مدّتى بسيار باشد ، و در روايت گفته نشده كه فاصله اندك است و نزديك به هم مىباشند چنان كه در برخى از روايات آمده است كه حضرت مىفرمايند : « ساعت برپا نخواهد شد مگر اينكه اين حوادث رخ دهد » و يا اين جمله كه مىفرمايند :\r\n\r\n","description":"","footnote":"","page_name":" 542 ","page_number":542},
  {"content":"\r\n\r\n« آنچه را كه به سوى آن گردن مىكشيد ( يعنى ظهور ) نخواهد بود مگر اينكه اين كارها اتّفاق افتد » و سخنانى ديگر به همين عبارات .\r\n( 1 ) نسبت به آن گونه رواياتى كه وقت آن معيّن و مشخّص است - مثل اينكه دلالت بر وقوع حادثه پيش از ظهور و يا پيش از قيام قيامت بلافاصله دارد - بحثى نداريم ؛ زيرا مىشود به آنها عمل كرد و با در نظر گرفتن ضوابط لازم سندى ، مىشود به عنوان اينكه يك پديدهء تاريخى را اثبات مىكنند آنها را پذيرفت .\r\nو امّا رواياتى كه مانند اينها نيستند و وقت مشخّص را ندارند ، ظاهر آنها آن است كه اين حادثه با آن وقت معيّن ظهور و يا قيامت فاصلهء بسيارى داشته باشد كه گاهى به صدها و يا هزاران سال مىرسد ، حتّى بسيارى از آن حوادثى را كه روايات پيشگوئى كرده‌اند در زمان خود مىبينيم و يا پيش از زمان ما اتّفاق افتاده است ؛ و در عين حال هنوز ظهور حضرت اتّفاق نيفتاده تا چه رسد به قيام قيامت .\r\n( 2 ) بنابراين كلّيهء رواياتى كه مربوط به حضرت مهدى - عليه السلام - مىباشد ، چه علائم متّصل به ظهور و چه غير متّصل ، چه آنها كه تاكنون اتّفاق افتاده و چه آنها كه تاكنون واقع نشده است ، در حقيقت همگى از نشانه‌هاى قيامت مىباشند به همان تعبيرى كه كرديم ، كه مقصود از علامت آن است كه مردم را از وقوع قيامت آگاه كند و آنها را نسبت به حوادث بعدى متوجّه سازد و اين مسلّم است كه هرگونه حادثه‌اى كه پيش از ظهور و آگاه‌كننده نسبت به آن باشد ، اين حالت را نسبت به قيامت هم خواهد داشت و نشانه و علامت قيامت خواهد بود ، چنان كه بسيارى از روايات به همين گونه آمده است .\r\n( 3 ) رواياتى كه مربوط به قيامت است و به صورت غير متّصل و دور از زمان قيامت مطرح شده است احتمال دارد كه آنها را به عنوان نشانهء ظهور هم بدانيم ، به همان اعتبار متقابلى كه بين ظهور و قيامت قائل شديم ، كه هر چه نشان قيامت باشد نشان ظهور هم باشد مگر آنچه كه فقط نزديك و چسبيده به قيامت باشد و بعد از ظهور اتّفاق افتد .\r\nو همچنين رواياتى كه نسبت به ظهور و يا قيامت بيانى مخصوص ندارد و متن روايت به طور مجمل و بدون قيد آمده است آنها را نيز به عنوان علائم ظهور\r\n\r\n","description":"","footnote":"","page_name":" 543 ","page_number":543},
  {"content":"\r\n\r\nمىتوانيم بپذيريم . بنابراين علائم مخصوص قيامت در روايات همانهائى است كه پيش از قيام قيامت واقع مىشود و در متن روايت نزديكى و چسبيدگى آن به وقوع قيامت مشخّص شده است و در اين گونه روايات آن علائم بعد از ظهور واقع خواهد شد .\r\n( 1 ) اگر كسى بگويد : حوادثى كه به عنوان علائم ظهور گفتيد متيقن و مشخّص دربارهء ظهور نيست ؛ زيرا به همان‌گونه كه ممكن است پيش از ظهور اتّفاق افتد احتمال دارد كه بعد از ظهور واقع شود ، و وقتى بعد از ظهور واقع شد ، ديگر علامت و نشانه‌اى براى ظهور نيست .\r\nگوئيم : قرائنى در دست داريم كه به ما مىگويد بيشتر حوادثى كه در اين روايات وارد شده پيش از ظهور خواهد بود و مىشود آنها را نشانهء ظهور گرفت و متناسب با ظهور مىباشند ، گرچه در روايات به عنوان علائم قيامت ذكر شده‌اند و يا ذكرى از قيامت و يا ظهور نشده است .\r\n( 2 ) قرينهء اوّل :\r\nوجود دلائل تاريخى بر وقوع حادثه‌اى كه روايات پيشگوئى كرده‌اند و معنايش آن است كه اين حوادث پيش از زمان ما اتّفاق افتاده‌اند . و اين خود بهترين دليل است بر اينكه اين علائم مربوط به ظهور حضرت بوده و بر ظهور مقدّمند ؛ مانند رواياتى كه نابودى و سقوط حكومت بنى عبّاس را پيشگوئى كرده و يا از جنگهاى صليبى خبر داده است ( به طورى كه به زودى متذكّر آن روايات خواهيم شد ) .\r\n( 3 ) قرينهء دوم :\r\nارتباط حادثه‌اى كه روايات از آنها خبر داده است به دوران فتنه‌ها و انحرافات ؛ مانند وجود مدّعيان دروغين و يا دجّال و جنگهاى انحرافى . و ما قبلا دانستيم كه دوران فتنه و انحراف پيش از ظهور حضرت مىباشد ، بنابراين هر روايتى كه گوياى حوادث و مسائل دوران فتنه باشد ، جزء علائم ظهور و مقدّم بر آن خواهد بود .\r\n\r\n","description":"","footnote":"","page_name":" 544 ","page_number":544},
  {"content":"\r\n\r\n( 1 ) اگر كسى بگويد : به چه دليل دوران فتنه‌ها بر دوران ظهور مقدّم است با اينكه بسيارى از رواياتى كه قبلا آورده شد و مربوط به دوران فتنه و انحراف بود ، ارتباطى از نظر دلالت ظاهريّهء لفظ به زمان ظهور حضرت نداشت و بسيارى از رواياتى كه اهل سنّت در اين زمينه آورده بودند از اين گونه بود . بنابراين چگونه دوران فتنه‌ها را مطلقا بر ظهور مقدّم بدانيم ؟\r\nگوئيم : ممكن است از اين سؤال در دو سطح پاسخ داد :\r\nاوّل : مقدّم بودن زمان ظلم و ستم و دوران فتنه و آشوب بر ظهور حضرت بقيّة اللّه از مسلّميّات و بديهيات اسلام و بلكه تمامى اديان است كه به روز موعود معتقدند و ريشه‌كن شدن ظلم را در آينده باور دارند . بنابراين هرگونه روايتى كه دليل بر وجود انحراف باشد ، مربوط مىشود به زمان پيش از ظهور حضرت .\r\nدوم : روايات بسيارى داريم كه صريحا اين دوره را مربوط به پيش از ظهور مىداند و اينها خود قرينه‌اى مىشوند براى آن دسته از رواياتى كه نسبت به اين مطلب ساكت است و تقدّم و تأخّر زمان فتنه‌ها را بازگو نمىكند . و ما در بخش دوم از همين كتاب هر دو گروه اين روايات را متذكّر شديم .\r\n( 2 ) اگر كسى بگويد : از كجا بدانيم كه اين حوادث از آن ظلم و انحرافات پديد مىآيد ؟ چه بسا اين رويدادها مربوط به حوادث پيش از قيام قيامت باشد ؛ چنان كه در روايات وارد شده است كه : « قيامت برپا نخواهد شد مگر بر بدترين مردم . » « 1 »\r\nدر پاسخ گوئيم : اين احتمال اهميّت چندانى ندارد زيرا مىتوانيم از چندين راه آن را مردود بدانيم :\r\nاوّل : اين گونه روايات كه دليل بر قيام قيامت بر شرار خلق است چندان سند محكمى ندارد و قابل اثبات نيست و نمىتواند مثبت رويدادى تاريخى باشد .\r\n( بطورى كه در كتاب آيندهء خود در اين زمينه بحث خواهيم كرد و اثبات خواهيم نمود . « 2 » )\r\n\r\n\r\n","description":"","footnote":"\r\n( 1 ) صواعق المحرقه / 98 ؛ غيبت شيخ طوسى / 218 .\r\n( 2 ) سومين كتاب از اين مجموعه به نام « تاريخ ما بعد الظهور » .\r\n","page_name":" 545 ","page_number":545},
  {"content":"\r\n\r\n( 1 ) دوم : اين همه اخبار فراوان كه دربارهء فتنه‌ها و آشوبها و انحرافات صحبت مىكند اصلا احتمال ندارد كه مربوط به قيام قيامت باشد و سياق و سبك مطالب طورى است كه نمىشود آنها را مربوط به قيامت بدانيم و اين مطلب براى هر كس كه به متن آنها مراجعه كند واضح و روشن است . به اضافه اين مطلب كه روايات پيشگوئىكننده را تا جائى كه مىشود بايد نزديك به زمان رسول خدا - صلّى اللّه عليه و آله - بدانيم و كمتر آنها را بايد به قيامت وابسته كنيم . و معلوم است كه عصر و دوران پيش از ظهور نزديكتر به زمان صدور اين روايات از هنگامهء برپا شدن قيامت است ، و لذا جائى براى اين احتمال كه آنها را مربوط به زمانى بس دور و دراز بدانيم نمىماند ، و جز مربوط دانستن آنها به دوران پيش از ظهور راهى ديگر نداريم و مطلوب ما همين است ، و براى دوران پيش از قيامت بيشتر از يك يا دو روايت همچون روايت « لا تقوم الساعة إلّا على شرار الخلق » لازم نيست .\r\nسوم : روايات بسيارى وجود دارد كه صراحتا حوادث دوران فتنه و انحراف را به دوران پيش از ظهور مربوط مىداند و اين روايات قرينه‌اى مىشود بر اينكه مقصود از آن روايات نيز همين دوره است .\r\n( 2 ) قرينهء سوم :\r\nگاهى يك حادثه همچون « فرو رفتن در صحراى بيداء » مثلا چندين مرتبه در روايات متعدّد تكرار شده است كه بعضى از اين حوادث مربوط به قيامت ، و بعضى مربوط به ظهور مىباشند و بعضى هم هيچ‌گونه ارتباطى را اثبات نمىكنند و نسبت به آنها به اهمال برگزار شده است . و رواياتى كه دلالت بر تقدّم آن حوادث بر ظهور حضرت دارد دليل بر آن مىشود كه ديگر روايات مربوط به دوران پيش از ظهور است .\r\n( 3 ) امّا رواياتى كه به طور اهمال واگذار كرده و نسبت به زمان ظهور و قيامت ساكت است حمل كردن و مربوط به دانستن آنها بر دوران پيش از ظهور واضح است ، زيرا از باب حمل مطلق است بر مقيّد . « 3 »\r\n\r\n\r\n","description":"","footnote":"\r\n( 3 ) دو كلمه مطلق و مقيد و يا اطلاق و تقييد از اصطلاحات علم اصول است . هر جمله‌اى كه قيدى نداشته باشد آن را مطلق و اگر قيدى داشته باشد آن را مقيّد مىگوئيم . مثلا اگر گفته شود :\r\n","page_name":" 546 ","page_number":546},
  {"content":"\r\n\r\n( 1 ) و امّا رواياتى كه حادثه را مربوط به قيامت مىداند و به عنوان نشانه‌هاى آن ذكر مىكند ، از آن جهت كه اين ارتباط و وابستگى با دور بودن زمان نيز مناسبت دارد و مىشود كه يك حادثه را و لو از زمانى بس دور نشانى از قيامت بدانيم ، از اين جهت مىشود كه پيش از ظهور حضرت واقع شود . لذا وقوع آن حادثه با هر دو زمان پيش از ظهور و پيش از قيامت ارتباط دارد و با دلالت رواياتى كه مخصوص به پيش از ظهور بود مىبايست آن روايات مطلق را بر اين روايات پيش از ظهور حمل كنيم و احتمال وقوع بعد از زمان ظهور منتفى مىشود .\r\n( 2 ) و اگر بخواهيم شكلى استدلالى و برهانى به آن بدهيم با اين عبارات صورت استدلال را بيان مىكنيم : ما اگر بگوئيم اين حوادث بعد از ظهور واقع مىشود لازمه‌اش تكذيب رواياتى است كه آنها را پيش ظهور مىداند ؛ ولى اگر آنها را مربوط به پيش از ظهور بدانيم ، همهء روايات را پذيرفته و به مضمون آنها عمل كرده‌ايم ؛ زيرا هر حادثه‌اى كه پيش از ظهور باشد پيش از قيامت هم خواهد بود و عمل كردن به يك گروه از روايات بهتر است از آنكه آنها را تكذيب كنيم . پس متيقن است كه بگوئيم حادثه بر دوران ظهور مقدّم است و بايد ملتزم به آن شويم كه اين حوادث در دوران غيبت كبرى واقع خواهد شد .\r\n( 3 ) قرينهء چهارم :\r\nدر بسيارى از مواقع دلائلى وجود دارد كه اين حوادث بر بعضى از حوادث مقدّم بر ظهور ، مقدّم و يا با آنها معاصر مىباشد ، و اين امر براى اثبات وقوع اين حوادث پيش از ظهور كافى است .\r\nبه عنوان مثال تقدّم وجود دجّال بر نزول مسيح در روايات ثابت شده است\r\n\r\n\r\n","description":"","footnote":"\r\n« نماز بخوان » اين جمله نسبت به زمان و مكان نماز اطلاق دارد . و اگر گفته شود : « نماز را در مسجد بخوان » نسبت به مكان نماز مقيّد مىشود در عين حال نسبت به تعيين مسجد باز مطلق است . حال اگر در روايت داشتيم : « نماز بخوان » و روايت ديگرى گفت : « نماز را در مسجد بخوان » ما آن روايت مطلق را بر مقيّد حمل كرده و حكم مىكنيم كه نماز را مىبايست در مسجد بخوانيم . و اين عمل را مىگويند حمل مطلق بر مقيّد . در اينجا ما روايات مطلق را نسبت به زمان ظهور و زمان پيش از قيام قيامت حمل مىكنيم بر دوران پيش از ظهور از باب حمل مطلق بر مقيّد . ( مترجم )\r\n","page_name":" 547 ","page_number":547},
  {"content":"\r\n\r\nو لذا چون نزول حضرت مسيح - عليه السلام - همزمان با ظهور حضرت مهدى - عليه السلام - خواهد بود ؛ پس مسلّم است كه دجّال پيش از حضرت بقيّة اللّه خواهد بود .\r\n( 1 ) با در نظر گرفتن اين قرائن ثابت مىشود كه بسيارى از رواياتى كه اهل سنّت به عنوان علائم و نشانه‌هاى قيامت آورده‌اند ، در حقيقت مربوط به پيش از ظهور و علائم ظهور مىباشد .\r\nآرى ؛ نمىشود يك قاعدهء عمومى و كلّى به دست داد كه تمام حوادث و روايات را مربوط به پيش از ظهور دانست بلكه بايد در مورد هر يك از آنها قرائن موجود را در نظر گرفت و در آنجا كه قرينه‌اى ويژه وجود نداشته باشد دوران وقوع آن رويداد را مجهول بدانيم و مجبور نيستيم كه حتما آن را بر دوران پيش از ظهور حمل كنيم .\r\n( 2 ) نكتهء سوم :\r\nقرائنى كه ذكر كرديم فقط مربوط به تعيين زمان اين حوادث نيست بلكه شامل ديگر خصوصيّاتى كه در روايات آمده است مىشود ؛ زيرا عموما مىشود كه رواياتى را قرينه بر روايات ديگر بگيريم و مطالبى را از آن راه اثبات و يا نفى كنيم ، مخصوصا با توجّه به اينكه خود را ملتزم به اصل استحكام و سختگيرى در سند احاديث نموديم .\r\n\r\n","description":"","footnote":"","page_name":" 548 ","page_number":548},
  {"content":"\r\n\r\n( 1 )\r\n\r\nجهت دوم : معنى و اقسام علائم\r\nعلامت متضمّن معناى كشف ، دلالت ، نشان دادن چيزى ، كه اين شىء علامت آن است مىباشد . و چون ما اكنون دربارهء ظهور حضرت بقيّة اللّه بحث مىكنيم ، دربارهء سبب وجود اين حالت در علائم ظهور صحبت خواهيم كرد .\r\nعلائم به اين مفهوم و معنى از دو ديدگاه تقسيم مىشود :\r\n( 2 )\r\n\r\nتقسيم اوّل\r\n: با در نظر گرفتن ارتباط اين علائم با برنامه‌ريزى الهى ، به دو قسم تقسيم مىشود :\r\nاوّل : رويدادهائى كه در برنامه‌ريزى الهى دخالت دارند ، همچون انحرافات كه نشانه‌اى از ظهور نيز هستند .\r\nدوم : حوادثى كه در اين برنامه‌ريزى دخالتى ندارند ، بلكه به خودى خود بدون ارتباط با وجود انسان وجودى مستقل دارند ، مانند گرفتن ماه در شبهاى آخر ماه ، و گرفتن خورشيد در وسط ماه ، و ديگر رويدادهائى نظير اينها كه به عنوان علائم ظهور ذكر شده‌اند .\r\n( 3 )\r\n\r\nتقسيم دوم\r\n: علائم از جهت نزديكى و دورى از زمان ظهور ، به دو قسم تقسيم مىشود :\r\nاوّل : رويدادهائى كه نزديك و چسبيده به زمان ظهور است ، بطورى كه از آخرين مقدّمات ظهور شمرده مىشود ؛ همچون قتل نفس زكيّه ، چنان كه در اخبار و روايات آمده است .\r\nدوم : رواياتى كه گوياى وقوع حادثه‌اى پيش از ظهور مىباشند و لو اينكه با\r\n\r\n","description":"","footnote":"","page_name":" 549 ","page_number":549},
  {"content":"\r\n\r\nفاصلهء زمانى دور باشد .\r\n( 1 ) بنابراين مجموعهء علائم را مىتوان به چهار گروه تقسيم كرد :\r\nاوّل : آنهائى كه در برنامه‌ريزى الهى داخل و نزديك زمان ظهور مىباشند ، مانند قتل نفس زكيّه ؛ اگر دليل نقلى آن ثابت شود .\r\nدوم : آنها كه در برنامه‌ريزى داخل و دور از زمان ظهورند ، همچون وجود دولت بنى عبّاس و جنگهاى صليبى .\r\nسوم : امور تكوينى نزديك به زمان ظهور ، همچون كسوف و خسوفى كه بدان اشاره شد .\r\nچهارم : امور تكوينى دور از زمان ظهور ، همچون پيدايش آبهاى جارى و سيلابها ، و هجوم گروههاى ملخ و قحطى و خشكسالى در دوران غيبت كبرى .\r\nبررسى دقيق دربارهء خود اين علائم از يك طرف و از طرف ديگر ارتباط و وابستگى اينها با ظهور و اينكه به چه جهت اينها را به عنوان علامت ذكر كرده‌اند در اينجا لازم و ضرورى است .\r\n( 2 ) امّا علائمى كه بطور عموم مربوط به برنامه‌ريزى الهى است ، از آنجا كه واضح است كه هدف اين برنامه‌ريزى آماده ساختن و زمينه‌سازى دوران ظهور است ، از اين جهت وقتى يك انسان اين مطلب را فهميد و روش اين برنامه‌ريزى را دانست ، مىتواند بفهمد كه كداميك از اين رويدادها مربوط به ظهور است و كداميك مربوط نيست ، و حوادثى كه بار مقدّماتى ظهور را دارا است و زمينه‌ساز ظهور حضرت بقيّة اللّه مىباشد از نظر انديشهء يك انسان متفكّر بناچار همگى جزو نشانه‌ها و كاشف از روز ظهور خواهد بود .\r\n( 3 ) و اين علامت با قواعد عمومى اوليّه مطابق بوده و مىبايست آن را پذيرفت ؛ چه اينكه در روايات آمده باشد يا نيامده باشد ، زيرا با دليل و برهان صحّت برنامه‌ريزى الهى را فهميديم و اين خود يك مزيّت و ويژگى است در اين گونه روايات نسبت به ديگر روايات . بعلاوه كه در احاديث هم عملا نقل شده و شامل اخبار و رواياتى است كه دالّ بر انحراف زمان و مردم آن بود ، چه آنها كه در رابطه با زمان ظهور است و چه آنها كه مربوط به قيامت است و يا اينكه بدون\r\n\r\n","description":"","footnote":"","page_name":" 550 ","page_number":550},
  {"content":"\r\n\r\nارتباط به هيچ‌يك ذكر شده است ( چنان كه در جهت اوّل دربارهء آن بحث كرديم ) .\r\n( 1 ) و امّا نسبت به رويدادهاى تكوينى كه بشارت وقوع آنها و لو در فاصلهء زمانى بسيار دور پيش از ظهور داده شده است ، سرّ اساسى و نكتهء اصلى در اينكه آنها را به عنوان علامت ذكر كرده‌اند ، آن است كه رسول خدا - صلوات اللّه عليه و آله - و ائمّه اطهار - عليهم السلام - برخى از حوادث بزرگى را كه در آينده اتّفاق خواهد افتاد و جلب نظر مىكرده است ، از طريق وحى و يا الهام فهميده و به مردم مىگفتند ، و آن را مرتبط به ظهور حضرت بقيّة اللّه مىكردند تا مردمى كه در زمان وقوع آن حوادث بسر مىبرند ، صداقت گفتار ائمّه را دربارهء آن حوادث ببينند و نسبت به اخبار مربوط به حضرت بقيّة اللّه نيز اعتقادشان محكمتر شود ، و آنها را نيز درست بدانند . پس از اين جهت اين حوادث نشانهء ظهورند كه دليل بر صدق اعتقاد و روايات مربوط به حضرت بقيّة اللّه مىباشند .\r\n( 2 ) و از اينجا مىفهميم كه اين حوادث را وقتى مىتوانيم علامت ظهور بدانيم كه در روايات اسمى از آنها برده شده باشد و آنها را به عنوان نشانه و علامت ذكر كرده باشند ؛ ولى اگر در روايات نيامده بود اين گونه رويدادهاى تكوينى را كه در دوران پيش از ظهور واقع مىشوند نمىتوان گفت ارتباطى با ظهور حضرت بقيّة الله - عجّل اللّه تعالى فرجه - دارند .\r\n( 3 ) و امّا نسبت به رويدادهاى تكوينى نزديك به زمان ظهور بر طبق دلالت اخبار و احاديث ، سرّ اساسى و نكتهء اصلى در اينكه اينها را علامت ظهور دانسته‌اند آن است كه انگيزهء ايجاد آنها در نظر خداوند متعال همان است كه اينها را نشانه‌اى براى ظهور قرار دهد ، و نظر مردم را نسبت به ظهور جلب كرده ، و مخصوصا افراد با اخلاص و آزمايش شده را كه هميشه در حال انتظار به سر مىبرده‌اند آمادهء ظهور گرداند .\r\nبنابراين ، اين گونه روايات نشانه بودن براى ظهور را در برنامه‌ريزى الهى از آن جهت دارا مىباشند كه نظر مردم را به ظهور حضرت مهدى - عليه السلام - جلب مىكنند .\r\n( 4 ) لكن بايد بدانيم كه رويدادهاى مذكور همچون رويدادهاى سابق ، در صورتى\r\n\r\n","description":"","footnote":"","page_name":" 551 ","page_number":551},
  {"content":"\r\n\r\nمىتوانند نشانى براى ظهور حضرت باشند كه روايات متذكّر آنها شده باشند ؛ زيرا اين مطلب واضح است كه هر حادثه‌اى را و لو نزديك به زمان ظهور و باعث جلب نظر مردم باشد ، نمىشود علامت ظهور بدانيم .\r\nاين بود بررسى مجموعهء گوناگون علائم ظهور كه از جهات مختلف علامت ظهور شده بودند كه رابطهء آنها را با ظهور بررسى كرديم .\r\n\r\n","description":"","footnote":"","page_name":" 552 ","page_number":552},
  {"content":"\r\n\r\n( 1 )\r\n\r\nجهت سوم : بررسى و حلّ اشكالات و اعتراضات وارد بر علائم ظهور\r\nاشكال اوّل :\r\nبرخى از اين علائم كه در روايات آمده است گوياى معجزات و خوارق عاداتى است كه پديد آمدن آنها امكان ندارد و بنابراين مىبايست ، فقط آنهائى را پذيرفت كه به صورت طبيعى و معمولى اتّفاق مىافتد .\r\nپاسخ : قانون معجزات بهترين داور براى اعتقاد به آنها است كه با منطبق ساختن آن قانون با اين موارد مىتوانيم آنها را بپذيريم و يا رد كنيم . با اين توضيح كه ، هر علامتى كه اقامهء دليل و حجّت بر وجود حضرت بقيّة اللّه منحصر به آوردن آن علامت باشد مىتوان گفت كه خداوند متعال آن را معجزه‌آسا و به صورت غير طبيعى انجام مىدهد و مىبايست هم انجام دهد تا حجّت را اقامه كند ، و اين مطلب مطابق با قواعد عمومى ثابت‌شدهء اسلامى است . و اگر آن علامت منقوله در اين راه قرار نگرفت ، مطابق قاعده نبوده و نمىبايست آن را قبول كرد و تا وقتى كه قطعى و مسلّم نشده نمىتوان آن را پذيرفت ، و در اسلام دليل قطعى بر لزوم پذيرفتن آن نداريم .\r\n( 2 ) ما وقتى علائم را جستجو مىكنيم در بين آنها چيزى نمىيابيم كه بر پايهء اعجاز استوار باشد ، بجز برخى از رويدادهاى تكوينى كه پيش از ظهور واقع مىشود مانند خسوف و كسوف در غير موقع خودش و يا صيحهء آسمانى ، كه دربارهء آنها به زودى بحث خواهيم كرد و تطابق آنها را با قانون معجزات بازگو خواهيم نمود .\r\n\r\n","description":"","footnote":"","page_name":" 553 ","page_number":553},
  {"content":"\r\n\r\n( 1 ) اشكال دوم :\r\nتمامى علامات ظهور متضمّن پيشگوئيهائيست . چگونه مىتوانيم آنها را صحيح بدانيم با اينكه آگاهى انسان از آينده ممكن نيست ؟\r\nپاسخ : خبر دادن از آينده ، جز از راه آگاهى از طرف خداوند علّام الغيوب امكان ندارد ؛ چه اينكه از طريق وحى باشد و يا به هر وسيله‌اى كه با يك واسطه يا چند واسطه به خدا برسد ، چنان كه رسول خدا - صلوات اللّه عليه و آله - و ائمّه - عليهم السلام - اين چنين بودند ؛ و اگر كسى بخواهد در اين زمينه اشكال كند ، مىبايست از نو دربارهء اصل اعتقاد به اسلام با او صحبت شود كه فعلا در اين كتاب جاى بحث آن نيست .\r\n( 2 ) بنابراين تا وقتى كه معصوم از حوادث آينده آگاهى دارد مىتواند از آنها خبر بدهد و گاهى مصالحى در بين هست كه مىبايست از آينده خبر داد ، مثل اينكه اين رويدادها كاشف از ظهور حضرت باشند كه قبلا هم گفتيم بسيارى از آن حوادث در صورتى علامت ظهورند كه در حديث و روايت آمده باشند و اين اخبار سهمى بسزا در برنامه‌ريزى الهى دارند .\r\nبنابراين مىبايست به متون احاديث نگريست . اگر پديده‌اى تاريخى را اثبات كردند كه براى علامت معيّنى كافى بودند ، بايد آن را پذيرفت و الّا مىبايست آن را كنار گذاشت زيرا توان اثبات را ندارد ، نه اينكه اساس آن را ناديده بگيريم و در آن مناقشه نمائيم .\r\n( 3 ) اشكال سوم :\r\nعلائم ظهور همانطور كه افراد با اخلاص و آزمايش شده و ياران حضرت بقيّة اللّه را آمادهء ظهور مىكند و باعث مىشود آنها خود را ساخته و بر آمادگى خود بيفزايند براى دشمنان حضرت نيز ممكن است اين مسأله را بوجود آورد كه خود را آمادهء مقابله كنند و بر نيروها و آمادگى خود براى مبارزه با حضرت بيفزايند ؛ و اين هشدار بر خلاف مصلحت است . چگونه مىشود اين كار بر خلاف مصلحت در برنامه‌ريزى الهى واقع شود ؟\r\nپاسخ اين اشكال را مىتوان در چندين زمينه داد :\r\n\r\n","description":"","footnote":"","page_name":" 554 ","page_number":554},
  {"content":"\r\n\r\n( 1 ) زمينهء اوّل :\r\nما اگر بشريت امروز ، بلكه تمام دوره‌هاى تاريخ را بنگريم مىبينيم اين اشكال دربارهء هيچ‌يك از آنها صدق نمىكند . و امّا نسبت به منكران وجود حضرت و كسانى كه روز موعود را به خاطر ديدگاههاى مادّى خود قبول ندارند ، اينان علائم ظهور را هم طبيعتا بكلّى قبول نخواهند داشت و هيچ حادثه‌اى را كاشف از ظهور و يا نشان ظهور نخواهند دانست ، و اصولا ظهورى را قبول ندارند تا علائم و نشانه‌هائى براى آن قائل باشند .\r\n( 2 ) و امّا نسبت به كسانى كه روز موعود را قبول دارند و تابع ديگر اديان و مكاتب هستند ، نزد آنها علامت و نشانه‌اى براى آن روز نيست و به هيچ مقدّمه و نشانه‌اى توجّه ندارند . و لذا آنان همچون منكران اصل مهدويّت و روز ظهور در انتظار چيزى نيستند و با منكران در اين مسأله يكسانند . عدّه‌اى از مسلمانهاى منحرف و بىعقيده‌اى كه بر مبناى تفكّر مادّى مىانديشند و يا در فكر مصالح و تأمين نيازمنديهاى شخصى خود هستند نيز مانند آنهايند .\r\nو بعد از حذف اينها جز عدّه‌اى از مسلمانهاى با اخلاص كه بوجود آن حضرت اعتقاد داشته و منتظر ظهور شريف اويند باقى نمىمانند ، كه اينان تمام علائم را شناخته و وقوع آن حوادث آنان را متوجّه قرب زمان ظهور كرده و با مشاهدهء آن بر آمادگى خود مىافزايند ، و خود را از نظر روحى و ايمانى و اجتماعى مهيّاى ظهور مىكنند بعد از آنكه تمحيص الهى نيز اثر عميق خود را در يكى از چهار سطحى كه سابقا ذكر شد در آنها گذارده و بارور شده است .\r\n( 3 ) زمينهء دوم :\r\nاين اشخاص منحرف و كافر كه از توجّه آنها به ظهور حضرت بيم داريم ، هيچ‌گاه ملتفت و متوجّه نخواهند شد ؛ گرچه بطور احتمال بفهمند كه اخبارى بر وقوع آن دلالت مىكند .\r\nانگيزهء غفلت آنها را چندين چيز ممكن است بدانيم ، كه مهمترين آنها عبارت از مسائل ذيل است :\r\nاوّل : انحراف از راه حق به خودى خود انسان را سرگرم منافع و\r\n\r\n","description":"","footnote":"","page_name":" 555 ","page_number":555},
  {"content":"\r\n\r\nمصالح مادّى و انحرافات كرده و از عوامل آگاهىزا به دور مىدارد و نمىگذارد كه انسان متوجّه راه حق و درست شود . و لذا بسيارى از علائم وجود يافته و از كنار او مىگذرند و او هيچ توجّهى به آنها ندارد ، و انحرافش از پيش رو و پشت سر برايش سدّى محكم ساخته و نمىتواند حقيقت را درك كند و با آن همراه شود .\r\n( 1 ) دوم : آنان از نظر فكرى و روحى به جستجوى اين اخبار در متون كتب و مآخذ قديمى نمىپردازند و از آنها دورند و هنگامى هم كه اين نشانه‌ها موجود مىشود در پى يافتن و شناختن آنها نيستند و زندگى آنها را غرق در گرفتاريها و تلاشهاى خود كرده است .\r\n( 2 ) سوم : بر فرض كه گاهى هم از اين اخبار اطلاعى بدست آورند و از زبان مردم چيزى بشنوند نتيجه‌اى واضح و روشن دستگيرشان نخواهد شد ، با توجّه با اينكه بسيارى از اين علائم به صورت رمزى و مناسب با فرهنگ مردم همزمان با صدور روايات گفته شده است . به اضافهء زحمتى كه مىبايست در تحقيق سند كشيد و تدبّرى كه بايد در فهم روايات داشت ، كه اين گونه آدمهاى منحرف توانائى آنها را ندارند . و وقتى يك فرد نتوانست مقصود اين روايات را بفهمد تطبيق كردن علائم و نشانه‌ها را هم با ظهور نخواهد توانست ، بلكه در حال ترديد و بلا تكليفى مانده و اين علائم در نظر او نشانه‌هائى متشابه خواهند بود .\r\n( 3 ) چهارم : اينان بر فرض كه بطور تصادف با يكى از علائم برخورد كنند و نشانه‌اى همچون خسوف و كسوف در غير وقت را ببينند ، برخوردى مادّى با آن كرده و برداشتى مادّى از آن خواهند داشت . و اگر هم نتوانند توجيه علمى مادّى برايش بيابند به فكر پيدا كردن آن راه حلّ افتاده و اگر هم نتوانستند در انتظار مىنشينند تا علم راه تازه‌اى را برايش بيابد ، و ما اكنون در مقابل خود مباحث و نظريّات مختلف آنان را دربارهء پيدايش حيات در روى زمين مىبينيم كه به نتيجه‌اى قطعى نرسيده‌اند و نمىخواهند كه آن را به مبدئى غير مادّى نسبت دهند ، با اينكه صراحت و روشنى متافيزيكى بودن حيات به درجاتى بيشتر از صراحت اين نشانه‌ها است .\r\n\r\n","description":"","footnote":"","page_name":" 556 ","page_number":556},
  {"content":"\r\n\r\n( 1 ) زمينهء سوم :\r\nبر فرض پذيرفتيم كه دشمنان حضرت بقيّة اللّه - عجّل اللّه تعالى فرجه الشريف - علائم ظهور را فهميده و شناخته و به هنگام تحقّق و وقوع آنها آن علائم را درك كردند و خود را مهيّا ساختند تا در مقابل حضرت بايستند و مبارزه كنند ، مگر ظهور يك امر خودكار و اتوماتيك است كه بلافاصله بعد از تحقّق علائم واقع شود و نتواند خود را حفظ كند ؟ نه ، چنين نيست ، بلكه يك امر اختيارى است كه از سوى خداوند برنامه‌ريزى شده ، و ممكن است حتّى بعد از تحقّق علائم تا چندين سال به تأخير افتد تا اين آمادگى مقابله و دشمنى از بين رود ، و حضرت ظهور نخواهد كرد مگر در حال غفلت دشمنانش تا آنها را غافلگير كند .\r\n( 2 ) اگر كسى بگويد : دربارهء علائمى كه نزديك و چسبيده به ظهور مىباشند چه مىگوئيد كه اگر از آنها تخلّف كند و تا مدّتى به تأخير افتد بر خلاف فرض مىشود ؟\r\nگوئيم : به دو صورت به اين سؤال پاسخ مىدهيم :\r\nاوّل : معناى نزديكى به زمان ظهور آن نيست كه فقط چند روزى با ظهور فاصله دارد و آنچه كه بر اين مطلب دلالت دارد مىتوانيم از نظر سند روايت آن را مردود بدانيم و كنار بگذاريم ( چنان كه دربارهء قتل نفس زكيّه خواهيم گفت ) .\r\nبلكه مقصود از قرب زمان نزديكى در مقابل قرنها و قرن است و ده سال و بيشتر از آن هم نزديك به زمان ظهور حساب مىشود ، و معلوم است كه آمادگى رزمى نمىتواند ده‌ها سال طول بكشد .\r\n( 3 ) دوم : ادلّه و مدارك بسيارى داريم كه مىگويد ظهور در هنگامى اتّفاق خواهد افتاد كه مقابله با سلاح براى دشمنان حضرت مهدى - عليه السلام - خيلى دشوار خواهد بود ، و بر فرض كه بخواهند با آن حضرت به مقابله برخيزند شرايط اجتماعى و اقتصادى و طبيعى موجب فرار و هزيمت آنها شده و پا به فرار خواهند گذاشت .\r\nبا توجّه به اين مطلب بايد چنين در نظر بگيريم كه اين علائم نزديك به زمان\r\n\r\n","description":"","footnote":"","page_name":" 557 ","page_number":557},
  {"content":"\r\n\r\nظهور خواهند بود و در صورتى واقع مىشوند كه دشمنان حضرت از مقابله و رودرروئى مسلّحانه عاجز و ناتوان شده‌اند ؛ و همين كه آن علائم واقع شدند ، بلافاصله حضرت ظاهر مىشوند و از دشمنان در آن صورت كارى ساخته نيست ، و اگر هم بخواهند كارى كنند شكست و رسوائى آنان حتمى است .\r\n( 1 ) مطلب مهمتر اينكه هر كس به خداوند متعال و روز موعود اعتقاد داشته باشد بناچار اين مطلب را هم باور دارد كه خداوند متعال خود ضامن ايجاد نيروئى همه جانبه براى پياده شدن هدف اساسى پيدايش انسان در آن روز مىباشد و وقتى كه خدا ضامن چيزى بود مىتواند با تمام مشكلات برنامهء خود را اجرا و تنفيذ نمايد و هيچ مانعى بر سر راه او نخواهد بود .\r\n\r\n","description":"","footnote":"","page_name":" 558 ","page_number":558},
  {"content":"\r\n\r\n( 1 )\r\n\r\nجهت چهارم : تقسيم‌بنديهايى كلّى براى روايات علائم ظهور\r\nروايات علائم ظهور را از جهات گوناگون تقسيم مىكنيم تا طريق استفاده و استدلال به آنها بهتر مشخّص شود ، و معلوم شود كه در چه مواردى مفيد و قابل استفاده است ، و در چه مواردى قابل استناد نيست .\r\nآنچه مىشود گفت آن است كه اين روايات را به دو بخش اصلى مىتوان تقسيم كرد :\r\nاوّل از جهت ترتيب زمانى ، و دوم از جهت اتّكا و استناد آنها به معجزات .\r\nبا در نظر گرفتن تقسيم فوق بناچار بايد از دو ناحيه صحبت كرد .\r\n( 2 )\r\n\r\nناحيهء اوّل : ترتيب زمانى حوادث\r\nاين مطلب را در ضمن چند نكته بحث مىكنيم :\r\n( 3 )\r\n\r\nنكتهء اوّل : حوادثى كه تاريخ گوياى وقوع آنها است\r\nو از رخ دادن آنها خبر داده است .\r\nرسول خدا و ائمّهء اطهار - صلوات اللّه عليهم اجمعين - پيش از وقوع بعضى از حوادث از آنها خبر داده‌اند ، چه آنها كه با حضرت بقيّة اللّه - عليه السلام - مربوط است ، و چه وقايعى كه ارتباطى ندارد و آن حوادث در زمانهاى پيش از ما اتّفاق افتاده است و تاريخ گوياى وقوع آنها است ، و بهترين و بزرگترين دليل بر صدق آن روايات همان وقوع آنها است ، گرچه در مواردى\r\n\r\n","description":"","footnote":"","page_name":" 559 ","page_number":559},
  {"content":"\r\n\r\nدليل بر صحّت آن روايات از خارج نباشد .\r\n( 1 ) و قابل توجّه آنكه با بعضى از اين پيشگوئيهاى رسول خدا كه اهل حديث پيش از وقوع حادثه آنها را در كتب خود ذكر كرده ، و بعد هم آن حادثه اتّفاق افتاده است ؛ و بطور قطع و مسلّم مىدانيم كه آنها را بعد از زمان وقوع در آن كتب حديث وارد نكرده‌اند ، و اين خود يكى از معجزاتى است كه دليل صدق آن عقيده است ، تا چه رسد به اثبات وجود حضرت بقيّة اللّه - عجّل اللّه تعالى فرجه الشريف - و روشنترين نمونه براى اينها پيشگوئيهاى مربوط به جنگهاى صليبى است ( بطورى كه در آينده ذكر خواهيم كرد ) .\r\nمواردى كه تاريخ گوياى وقوع آنها ، و در روايات از آنها پيشگوئى شده است چندين امر است :\r\n( 2 )\r\n\r\nامر اوّل : انحراف رهبرى اسلامى پس از رسول خدا ( ص )\r\nاز آن جملهء ، روايتى است كه مسلم « 1 » از رسول خدا روايت كرده كه آن حضرت فرمود : به زودى سستىها و ناتوانيها خواهد بود . و نيز فرمود : به زودى فرمانروايانى خواهند بود ، پس مىشناسيد و انكار مىكنيد . آن كس كه بشناسد بر كنار مىماند و آن كس كه انكار كند سالم مىماند . « 2 »\r\nو نيز فرمود : بر شما فرمانروايانى به كار گماشته خواهند شد پس شما مىشناسيد و انكار مىكنيد . « 3 »\r\n( 3 ) حذيفه يمانى در ضمن حديثى كه از او نقل شده است ، مىگويد : عرض كردم : آيا بعد از اين بدى خوبى وجود دارد ؟ فرمود : آرى و در آن تيرگى و فسادى است . عرض كردم : فسادش در چيست ؟\r\nفرمود : مردمى هستند كه به غير از سنّت و روش من رفتار خواهند كرد و به جز هدايت و راهنمائى من و راهى كه من نشان داده‌ام راهنمائى خواهند كرد ، كارهاى معروف و منكر از آنها سر مىزند ( كارهاى بدشان خوب و خوبشان بد\r\n\r\n\r\n","description":"","footnote":"\r\n( 1 ) صحيح مسلم 2 / 22 .\r\n( 2 ) صحيح مسلم 2 / 23 .\r\n( 3 ) صحيح مسلم 2 / 23 .\r\n","page_name":" 560 ","page_number":560},
  {"content":"\r\n\r\nاست ) .\r\nعرض كردم : آيا بعد از آن خير و خوبى شرّى خواهد بود ؟\r\nفرمود : آرى ، دعوت‌كنندگانى هستند بر درهاى جهنّم هر كس آنان را اجابت كند به جهنّم مىاندازندشان . « 4 »\r\n( 1 ) و نيز از آن حضرت روايت كرده است :\r\n« بعد از من پيشوايانى خواهند بود كه به راهنمائى من رهنمون نخواهند بود و به رفتار من عمل نخواهند كرد ، و به زودى در بين آنان مردانى به پا خواهند خاست كه دلهايشان دلهاى شيطان و ابدانشان پيكرهاى انسانى است . » « 5 »\r\nكتب صحاح ديگر ، همچون ترمذى و ابن ماجه و ديگر نويسندگان كتب حديث ، همچون احمد و حاكم رواياتى به همين مضمون را نقل كرده‌اند ، ولى ما هر آنچه را كه صحيحين ( صحيح مسلم و بخارى ) نقل كنند در اينجا مىآوريم گرچه ديگران هم همان مضمون را نقل كرده باشند .\r\n( 2 ) و اينها همان چيزهائى بود كه در جامعهء اسلامى بعد از رسول خدا بوقوع پيوست ، در آن هنگام كه حكومت بر محور سودجوئى و انتخاب و گزينش مردمى دور مىزد ، كه جزئيّاتش نيازى به گفتن ندارد و واضح و روشن است و دست بدست گشتن پياله‌ها و جامهاى مى در بساط و سفرهء خلفا از واضحات و مسلّميّات تاريخ است ، و در بسيارى از مدارك و مصادر حديثى و تاريخى از آنها اسم برده شده است « 6 » ( و نمونه‌هاى كافى از آنها را در كتاب تاريخ غيبت صغرى نگاشته‌ايم « 7 » ) .\r\n( 3 )\r\n\r\nامر دوم : اوضاع دولت بنى عبّاس\r\nخبر دادن رسول خدا - صلّى اللّه عليه و آله - يا يكى از ائمّه\r\n\r\n\r\n","description":"","footnote":"\r\n( 4 ) صحيح مسلم 2 / 20 .\r\n( 5 ) صحيح مسلم 2 / 20 .\r\n( 6 ) به كتاب تاريخ ابن خلّكان 2 / 434 ؛ ابو الفداء 1 / 354 ؛ ابن الوردى 1 / 232 ؛ مسعودى 4 / 11 ؛ كامل 6 / 241 و ديگر مدارك اهل سنّت مراجعه شود .\r\n( 7 ) به صفحات 124 و 347 مراجعه شود .\r\n","page_name":" 561 ","page_number":561},
  {"content":"\r\n\r\n- عليهم السلام - از اوضاع دولت بنى عبّاس در كتب حديثى ما به چندين عبارت و سبك بيان شده است :\r\n( 1 ) سبك و روش اوّل : رسواسازى بنى عبّاس و خرده‌گيرى از آنان از جهت انحراف و فسادشان و بيرون رفتن آنها از راه حق .\r\nتا آنجا كه مىدانيم كتب و مدارك شيعهء اماميّه اختصاص به نقل اين روايات دارد .\r\nاز آن جمله روايتى است كه نعمانى در كتاب غيبت خود آن را از حضرت رسول نقل كرده است كه حضرت روى به عبّاس نموده و فرمود : اى عمو آيا تو را از آن چه كه جبرئيل به من خبر داد با خبر كنم ؟\r\nعرض كرد : آرى اى رسول خدا .\r\nفرمود : جبرئيل به من گفت : واى به حال فرزندان و ذريهء تو از فرزندان عبّاس .\r\nعبّاس عرض كرد : يا رسول اللّه ؛ پس آيا از زنان دورى نگزينم ؟\r\nرسول خدا فرمود : خداوند از آن چه كه مىبايست بشود فارغ شده ( و كارها را تقدير كرده است ) . « 8 »\r\n( 2 ) و در حديث ديگر « 9 » از عبد اللّه بن عبّاس كه گويد : رسول خدا - صلوات اللّه عليه و آله - به پدرم عبّاس فرمود : اى عبّاس واى به حال فرزندانم از فرزندان تو ؛ و واى به حال فرزندان تو از فرزندانم .\r\nعبّاس عرض كرد : اى رسول خدا پس آيا از زنان اجتناب نكنم - و يا گفت :\r\nپس آيا من زنان را از بارورى نيندازم ؟ - فرمود : علم خدا بر اين كار گذشته و امور به دست خداوند است و امر به زودى در دست فرزندان من خواهد بود .\r\n( 3 ) وضع دولت بنى عبّاس و رفتارى كه با فرزندان على و فاطمه اولاد رسول خدا - عليهم السلام - نمودند ، واضح و روشن است و ظلمها و ستمهائى\r\n\r\n\r\n","description":"","footnote":"\r\n( 8 ) غيبت نعمانى / 248 .\r\n( 9 ) غيبت نعمانى / 248 .\r\n","page_name":" 562 ","page_number":562},
  {"content":"\r\n\r\nكه از دست آنها كشيدند و آوارگيها و دربه‌دريها و زندانيهائى كه از آنها ديدند پوشيده نيست ، و نيازى ندارد كه بازگو كنيم . همان‌طورى كه ناراحتيهائى كه بنى عبّاس از دست شورشگران علوى در طول تاريخ ديدند نيز لازم به تذكّر نيست و كافى است همين اندازه بدانيم كه بخش مهمّى از كتاب مقاتل الطّالبيّين ابو الفرج اصفهانى و بسيارى از فصول كتب تاريخ اسلام اختصاص به همين درگيريها دارد ، كه ما هم بخشى از آنها را در كتاب خود « تاريخ غيبت صغرى » ( صفحات 80 به بعد ) ، آنجا كه سخن از اين برههء زمان بود نگاشتيم .\r\n( 1 ) و امّا فرمايش رسول خدا كه فرمود : « خداوند از آنچه كه بوده و مقدّر شده است فارغ شده است » ! و يا اين جمله « علم خدا بر اين كار گذشته » روشنترين معنائى كه مىشود براى آن نمود همان است كه اين جملات را اشاره به همان برنامه‌ريزى الهى بدانيم ، زيرا آن برنامه‌ريزى مستلزم وجود انحراف در جامعه بود و مصلحت تمحيص ايجاب نمىكند كه خداوند آن را بردارد و تا پيش از ظهور حضرت آن را جابجا كند ؛ بنابراين ، اين رو در روئى و تضادّ بايد وجود داشته باشد تا با تمحيص و برنامه‌ريزى الهى شريك و سهيم باشد و علّت آنكه صريحا به آن اشاره نشده است عدم فهم و درك مردم آن زمان بوده كه امكان نداشته براى آنان از اين گونه قوانين عمومى اسم برده شود ، بلكه اين مفاهيم از لابلاى كتاب و سنّت به دست مىآيد . و روشنترين دليل بر اينكه مقصود همان است كه گفتيم ، اين است كه رسول خدا - صلّى اللّه عليه و آله - فرمود : « امر به زودى در دست فرزندان من خواهد بود » و آن در روز ظهور است ، زيرا نخستين كسى كه بطور همگانى و در سطح عموم مردم جهان از اولاد حضرت على و فاطمه - عليهما السلام - حكومت را بدست مىگيرد و حكمى نافذ در سطح جهانى دارد وجود مقدّس حضرت بقيّة اللّه - ارواحنا فداه - خواهد بود و با حكومت او اين تضادّ و درگيرى خاتمه مىيابد .\r\n( 2 ) سبك و روش دوم : اخبارى كه از هلاكت و سقوط دولت بنى عبّاس خبر مىدهد ، همچون روايتى كه از حضرت باقر - عليه السلام - وارد شده است كه حضرت فرمود :\r\n« سپس بنى عبّاس مالك قدرت مىشوند ، دوران جوانى قدرت و\r\n\r\n","description":"","footnote":"","page_name":" 563 ","page_number":563},
  {"content":"\r\n\r\nشادكامى را مىگذرانند و مدّتى به طول مىكشد ؛ تا اينكه در بينشان اختلاف افتاده و بعد از آن كه دچار اختلاف شدند حكومتشان از بين مىرود . » « 10 »\r\n( 1 ) دولت بنى عبّاس هجده سال بعد از رحلت حضرت باقر - عليه السلام - تشكيل شد ، و حضرت باقر - عليه السلام - در سال يك صد و چهارده شهيد شد « 11 » ، و ابو العباس سفّاح نخستين خليفهء عبّاسى در سال 132 « 12 » به خلافت رسيد . ستارهء بخت آنها به هنگام سلطهء تركان بر حكومت افول كرد و در دوران آل بويه و سلاجقه بكلّى زمام امر از دست آنها به در رفت و ديگر نقشى در ادارهء مملكت نداشتند ، تا اين كه در دورهء آل بويه و سلاجقه كاملا بىاثر بودند . و در اين دوره‌ها ، خلافت عبّاسى ، هيبت يا رهبرى نداشت . و جامعهء اسلامى ، لقمه‌اى آماده براى هجوم تاتارها - به زعامت هلاكوخان مغول - شد ، و آخرين خليفهء عبّاسى ، عبد اللّه - مشهور به المستعصم باللّه - در سال 656 سقوط كرد . « 13 »\r\n( 2 ) سبك و روش سوم : مدح بنى عبّاس و تمجيد از برخى خلفاى آنها .\r\nاين روايات را فقط راويان اهل سنّت آورده‌اند ، و در مصادر شيعهء اماميّه اثرى از اين اخبار ديده نمىشود .\r\nاز جملهء اين اخبار ، خبرى است كه ترمذى از اين عبّاس آورده است كه گفت : رسول خدا - صلّى اللّه عليه و آله - به عبّاس فرمود : وقتى صبح روز دوشنبه فرا رسيد ، خودت و فرزندانت به نزد ما بيائيد ، تا اينكه دعائى براى آنها بكنم كه خدا ترا و فرزندانت را به سبب آن دعا نفع دهد .\r\nصبح روز دوشنبه خدمت حضرتش رسيديم . پيامبر ، عبايى بر ما پوشانيد و گفت : خدايا عبّاس و فرزندانش را بيامرز ، آمرزشى ظاهر و باطن كه هيچ گناهى را باقى نگذارد . خدايا عبّاس را در فرزندانش ، حفظ كن .\r\n\r\n\r\n","description":"","footnote":"\r\n( 10 ) غيبت نعمانى / 262 .\r\n( 11 ) ارشاد مفيد / 245 .\r\n( 12 ) مروج الذهب 3 / 251 .\r\n( 13 ) دليل خارطه بغداد / 277 .\r\n","page_name":" 564 ","page_number":564},
  {"content":"\r\n\r\nترمذى گويد : اين حديثى حسن و غريب است ، كه آن را جز از اين طريق نمىشناسيم . « 14 »\r\n( 1 ) ابن حجر در كتاب الصواعق گويد : حاكم به روايت صحيح از ابن عبّاس - رضى اللّه عنه - نقل كرده است : از ما اهل البيت چهار نفر هستند ؛ سفّاح و منذر و منصور و مهدى از ما هستند . « 15 »\r\nوى بعد از نقل اين روايت گويد : اگر مقصودش از اهل البيت بنى هاشم باشد كه سه نفر اوّل يعنى سفّاح و منذر و منصور از اولاد عبّاس و مهدى از نسل حضرت فاطمه باشند در اين صورت اشكالى در آن نيست . و اگر مقصودش آن باشد كه هر چهار نفر از اولاد عبّاس مىباشند ، در اين صورت بايد ، مقصودش از مهدى سوّمين خليفهء عبّاسى باشد كه وى در بين بنى عبّاس همچون عمر بن عبد العزيز در بين بنى اميّه بود و از عدالت و خوشرفتارى مشهورى برخوردار بود .\r\nو نيز در روايات صحيح وارد شده است كه اسم مهدى اسم رسول خدا - صلوات اللّه عليه و آله - و اسم پدرش اسم پدر حضرت رسول است ؛ و مهدى عبّاسى اين چنين بود زيرا وى محمّد پسر عبد اللّه منصور بود .\r\n( 2 ) روايت ابن عدى نيز مؤيّد اين مطلب است كه نقل مىكند : مهدى از فرزندان عبّاس عمويم مىباشد . لكن ذهبى گويد : اين روايت را فقط محمّد بن وليد آزاد كردهء بنى هاشم نقل كرده است و او حديث جعل مىكرده است . « 16 »\r\n( 3 ) ما بر اين روايات سه حاشيه و تعليقه داريم :\r\nاوّل : حديث دوم از رسول خدا نقل نشده بلكه از ابن عبّاس روايت شده است ، و از پايه و اساس دليل و حجّت نيست و نمىتواند يك مسألهء اعتقادى و تاريخى را اثبات كند .\r\nدوم : به هنگام بررسى ، سند هيچ‌يك از اين اخبار قابل اثبات نيستند ، حتّى اگر راويانش افرادى مطمئن باشند ، زيرا قرائنى عمومى كه دليل بر ساختگى\r\n\r\n\r\n","description":"","footnote":"\r\n( 14 ) سنن ترمذى 5 / 1319 .\r\n( 15 ) صواعق المحرقه / 99 .\r\n( 16 ) صواعق المحرقه / 99 .\r\n","page_name":" 565 ","page_number":565},
  {"content":"\r\n\r\nبودن اين روايات است وجود دارد و آن عبارت است از ثناگوئى و چاپلوسى نسبت به دستگاه حاكمهء آن زمان كه براى خوشايند خليفهء وقت گفته شده است ؛ و هر روايتى كه از اين خصوصيّات برخوردار باشد از اعتبار ساقط مىشود . اين گونه روايات ساختگى براى خوشايند حكومتها و تحكيم پايه‌هاى پوشالى آنها بسيار نقل شده و هيچ‌يك اعتبار ندارند .\r\n( 1 ) سوم : سازندگان دو حديث آخر مىخواهند بگويند كه آن مهدى كه حضرت رسول بشارت وجود او را داده است ، مهدى پسر منصور عبّاسى است . و مىبينيم كه ابن حجر اين مطلب را پذيرفته و با آوردن ادلّه مىخواهد آن را اثبات كند .\r\n( 2 ) حقيقت امر آن است كه كثرت ورود روايات دربارهء حضرت مهدى - عليه السلام - و شهرت آنها در بين مردم و ايجاد انتظار در آنها نسبت به مصلح جهانى ، اين حالت را در بعضى از جاه‌طلبان و منحرفين ايجاد كرده بود كه خود و يا فرزندانشان داراى اين منصب و مقام بزرگ الهى باشند ، و تعريفات و بشارات رسول خدا بر آنها منطبق شود . و لذا بسيارى از اشخاص ادّعاى مهدويّت نموده و در تاريخ به مدّعيان مهدويّت ، بسيار برخورد مىكنيم . و منصور دوانيقى هم به همين منظور نام فرزند خود را مهدى گذاشت و مخصوصا كه اين احتمال را مىداد روزى به مقام خلافت برسد . و آنگاه كه هيچ‌يك از اينها نتوانستند كار مهمّى را كه مىبايست حضرت مهدى - عليه السلام - انجام دهد عملى كنند و اصلاح كار جهان و ايجاد عدالت جهانى را جامهء عمل بپوشند ، سرشان به سنگ خورده و بطلانشان آشكار شد . و ما قبلا گفته بوديم كه بهترين دليل بر دروغگو بودن اين افراد همان ناتوانى و ناكامى آنها است نسبت به انجام كار مهمّى كه از حضرت مهدى انتظار انجامش مىرود .\r\n( 3 ) و امّا دليلى كه ابن حجر آورده كه در روايت صحيحى نقل شده كه « اسم پدرش اسم پدر حضرت رسول است » اين روايت هم نه صحيح است و نه قابل اثبات . ( ما به زودى در كتاب آيندهء خود در اين مجموعه آن روايات را بررسى خواهيم كرد . )\r\nو شايد يكى از واضحترين دلائل عدم صحت اين روايت همان باشد كه اين\r\n\r\n","description":"","footnote":"","page_name":" 566 ","page_number":566},
  {"content":"\r\n\r\nخصوصيّت را ممكن است افراد بسيارى در خود ايجاد كنند ، و هر شخصى كه اسم خودش عبد اللّه باشد اسم فرزندش را محمّد بگذارد و بعد هم پسرش ادّعاى مهدويّت كند و خود را مصداق اين حديث بداند تا در بين مردم به اين منصب و مقام برسد .\r\n( 1 ) پس بايد دانست كه تنها اين ويژگى در اثبات مهدويّت كفايت نمىكند ، بلكه مىبايست تمامى خصوصيّات و ويژگيهاى مربوط به آن حضرت وجود داشته باشد ، و يكى از آنها آن است كه ، از اولاد حضرت فاطمه - عليها السلام - باشد ، و بعد هم بر تمامى پهنهء گيتى سلطه و غلبه بيابد ، و شكّى نيست كه هيچ‌يك از اين خصوصيّات تا كنون در مورد هيچ‌كس پيدا نشده و چنين كسى را با اين خصوصيّات در تاريخ نديده‌ايم .\r\n( 2 ) سبك و روش چهارم : خبر دادن رسول خدا از بيرون آمدن پرچمهاى سياه از خراسان ، كه اينها يكى از نشانه‌هاى ظهور است .\r\nدر اين مورد اخبار فراوانى از شيعه و سنّى وارد شده كه به زودى در بخش آينده به نقل و بررسى آنها خواهيم پرداخت .\r\n( 3 ) آنچه كه در اينجا براى ما اهميّت دارد آن است كه به بررسى اين احتمال بپردازيم ، كه مقصود اين روايات قيام ابو مسلم خراسانى و شورش او بر بنى اميّه باشد ؛ همان نهضت و قيامى كه راه را براى روى كار آمدن بنى عبّاس هموار كرد و آنها را بر كرسى خلافت نشاند . بنابراين ، اين نشانه تحقّق يافته ؛ گرچه بين وقوع آن و ظهور حضرت زمانى بس دراز فاصله شده است ، و اين فاصله منافات با نشان ظهور بودن اين حوادث ندارد . و از اينكه مىبينيم شعار اين انقلاب پوشش جامهء سياه بوده و اين شعار در بين بنى عبّاس بعدها رايج شده و باقى مانده است اين احتمال رجحان پيدا مىكند و قوى مىشود .\r\n( 4 ) روايتى هم كه در بحار الانوار از ركاز بن ابى ركاز واسطى نقل شده مرجّح اين احتمال است . وى گويد : مردى سر حضرت صادق - عليه السلام - را بوسيد و حضرت دست به جامه‌هاى او كشيدند و فرمودند من تا امروز از اين پارچه سفيدتر و نيكوتر نديده‌ام . وى گفت : فدايت شوم اين جامهء مردم شهر ما است و بهتر از\r\n\r\n","description":"","footnote":"","page_name":" 567 ","page_number":567},
  {"content":"\r\n\r\nاين را برايتان آورده‌ام .\r\n( 1 ) گويد : حضرت گفت : اى معتب آن پارچه را از اين شخص بگير ؛ و سپس آن شخص بيرون رفت . آنگاه حضرت صادق - عليه السلام - فرمودند : صفت و خصوصيّت درست است و وقت نزديك شده است ، اين شخص صاحب پرچمهاى سياه است كه از خراسان مىآيند . سپس فرمود : اى معتب خود را به او برسان و از او بپرس اسمش چيست . و بعد گفت كه اگر اسمش عبد الرحمن باشد به خدا سوگند كه او خودش است . گويد : معتب رفت و پرسيد . وقتى جواب داد كه اسمش عبد الرحمن است . هنگامى كه بنى عبّاس به حكومت رسيدند به او نگريست ديد كه وى عبد الرحمن ابو مسلم خراسانى است . « 17 »\r\n( 2 ) و از نظر تاريخ صحيح اسم ابو مسلم عبد الرحمن و امام صادق - عليه السلام - همزمان با او بوده است . و ظاهر فرمايش آن حضرت كه مىفرمايد :\r\n« اين شخص صاحب پرچمهاى سياه است » اشاره به همين فرمايش رسول خدا - صلوات اللّه عليه و آله - است ، مخصوصا در كنار اين جملهء حضرت : « وصف درست است و وقت نزديك شده است » كه مقصود نزديك شدن خروج پرچمهاى سياه و يا خروج ابو مسلم خراسانى است نه نزديك شدن ظهور حضرت بقيّة اللّه ؛ گرچه خبر دادن پيامبر از اين واقعه همراه با بشارت به وجود حضرت مهدى - عليه السلام - است .\r\n( 3 ) بنابراين اين احتمال كه مقصود قيام و تشكيل حكومت بنى عبّاس باشد رجحان دارد و فقط دو اشكال در آن هست :\r\nاشكال اوّل : صرف نظر از سختگيرى لازم در سند ، راويان اين حديث ناشناخته هستند و از اين جهت نمىشود به آن اعتماد كرد .\r\nاشكال دوم : اين معنى با روايات ديگرى « 18 » كه از حضرت رسول رسيده است معارضه و مخالفت دارد ؛ مانند اينكه حضرت فرمودند :\r\n« هرگاه ديديد پرچمهاى سياه از سوى خراسان بيرون آمده به سوى آن\r\n\r\n\r\n","description":"","footnote":"\r\n( 17 ) بحار الانوار ( كمپانى ) 11 / 142 ؛ طبع جديد 47 / 132 - 133 .\r\n( 18 ) صواعق المحرقه / 98 .\r\n","page_name":" 568 ","page_number":568},
  {"content":"\r\n\r\nبرويد گرچه بر روى برف حركت كنيد و بخزيد ، زيرا خليفهء خدا حضرت مهدى در بين آنها است . »\r\n( 1 ) و در حديث ديگر چنين نقل شده است كه حضرت مىفرمايد :\r\n« ما خاندانى هستيم كه خداوند براى ما آخرت را بر دنيا برگزيده است .\r\nبه زودى اهل بيت من بعد از من به گرفتارى شديدى دچار شده و از جامعه آواره مىشوند ؛ تا اينكه مردمى مىآيند كه با آنها پرچمهاى سياه است . . . تا اينكه آن پرچمها را به مردى از خاندان من خواهند داد . وى زمين را از قسط و عدل پر مىكند به همان گونه كه از ظلم و جور پر كرده‌اند . هر كس به آنها رسيد نزد آنان برود گرچه بر بالاى برف بخزد و حركت كند زيرا خليفهء خدا مهدى در بين آنها است . »\r\n( 2 ) ظهور اين دو روايت مربوط به حضرت مهدى است ، و مىگويد كه خروج پرچمهاى سياه با ظهور مهدى ارتباط دارد . حتّى در روايت اوّل مىگفت كه حضرت مهدى در بين همان دارندگان پرچمهاى سياه است . با اينكه بطور قطع و مسلّم مىدانيم كه بين نهضت ابو مسلم خراسانى و ظهور حضرت بقيّة اللّه بيش از هزار سال فاصله وجود دارد و شايد هم بيشتر از اين به طول انجامد .\r\n( 3 ) امّا اشكال اوّل ، وارد نيست زيرا سختگيريهاى سندى كه پايبند به آن بوديم ، مخصوص اخبار و رواياتى است كه از آينده خبر مىدهد و شامل تمام اخبار و روايات نمىشود ، و در اين صورت روايتى كه از بحار الانوار نقل كرديم مشمول لزوم آن سختگيريها و دقّت نظرها نمىشود ، زيرا از اخبار و روايات پيشگوئى نيست و تا حدودى قابل اثبات تاريخى مىباشد ، و ناشناخته بودن راويانش به جائى ضرر نمىرساند ( چنان كه در كتاب تاريخ غيبت صغرى اين مطلب را اثبات كرديم « 19 » ) .\r\n( 4 ) و امّا اشكال دوم ؛ نتيجهء معارضه بين دو خبر آن مىشود كه اين دو روايت منقوله در صواعق بىاعتبار بشود و روايت اوّل كه در بحار نقل شده بود مورد عمل و پذيرش قرار گيرد ، زيرا وقتى امر دائر شد بين اينكه اين دو روايت درست باشد يا\r\n\r\n\r\n","description":"","footnote":"\r\n( 19 ) تاريخ الغيبة الصغرى / 47 .\r\n","page_name":" 569 ","page_number":569},
  {"content":"\r\n\r\nآن يك روايت ، با در نظر گرفتن قرائن موجوده مىتوانيم اين دو خبر را نادرست بدانيم و آن روايت را صحيح .\r\n( 1 ) قرينه‌اى كه در اينجا وجود دارد و مىتوانيم به آن اعتبارى قائل شويم همان است كه در دورهء خلافت و حكومت بنى عبّاس چون ديده بودند كه بين خروج پرچمهاى سياه و بين ظهور حضرت مهدى در روايات رابطه‌اى وجود دارد ، و در اين زمينه روايات بسيارى از رسول خدا - صلّى اللّه عليه و آله - رسيده است ، تصميم گرفتند از اين ارتباط به نفع خود استفاده كنند و گفتند كه مقصود از كلمهء مهدى در اين اخبار همان مهدى عبّاسى است ، زيرا او مرتبط و نزديك به قيام ابو مسلم و پرچمهاى سياه او بوده و بلكه به انحايى در آن شركت داشته ؛ چنان كه حديث را دلالت‌كننده بر اين مطلب قرار داده بودند .\r\n( 2 ) دليل ديگر بر ساختگى بودن اين احاديث سخن خود صاحب صواعق است كه در ابتدا ، اين جمله را نقل مىكند : كه « ما اهل بيتى هستيم كه خداوند براى ما اختيار كرده است . . . » و سپس در حاشيهء آن مىنويسد : در سند اين حديث شخصى است كه حافظهء درستى نداشته است و در آخر عمرش مطالب را با يكديگر مخلوط مىكرده و درهم مىآميخته است ، و بعد از نوشتن اين جمله حديث ديگر را نقل مىكند كه « هرگاه ديديد پرچمهاى سياه را . . . » و بعد مىگويد : در سند اين حديث شخص ضعيفى است كه احاديثى منكر ( نوعى از احاديث ضعيف ) روايت نموده است ؛ و مسلم متابعتا اين حديث را آورده است . و در اين حديث و حديث جلوترش بر فرض صحت دليلى براى كسانى كه پنداشته‌اند مهدى سومين خليفهء عبّاسى است وجود ندارد . « 20 »\r\n( 3 ) ابن حجر اين دو روايت را از اين جهت كه دلالت بر وجود مهدى منتظر - عليه السلام - دارند مورد اشكال قرار نداده ، زيرا همو اخبار زيادى از اين دست را بدون ايراد كردن در آنها نقل نموده است ، و ايراد او در اين دو روايت فقط به جهت ضعيف بودن آنها مىباشد .\r\nو امّا بر طبق ضوابط لازم در سند و وجود قرائن بر نادرستى اين دو حديث\r\n\r\n\r\n","description":"","footnote":"\r\n( 20 ) صواعق المحرقه / 98 .\r\n","page_name":" 570 ","page_number":570},
  {"content":"\r\n\r\nاز آن جهت كه مشتمل بر تأييداتى از دستگاه حاكمهء آن روز بوده ؛ مىبايست به هر حال اين دو روايت را از درجهء اعتبار ساقط كرد .\r\n( 1 ) و بنابراين مطلب مورد نظر و مظنون ما آن است كه مقصود از پرچمهاى سياه همان پرچمهاى ابو مسلم خراسانى است ، كه نهضتش از خراسان بپاخاست و با پرچمهاى سياه به سوى بغداد حركت كرد ؛ و اين قيام و شورش از آن جهت كه در تاريخ از اهميّتى بس بزرگ برخوردار بوده و براى آيندگان جلب نظر مىكرده ، نشانى از علائم ظهور قرار داده شده است ، و فاصلهء بسيارى كه بين آنها واقع شده است زيانى نخواهد داشت ؛ زيرا بسيارى از علائم ديگر نيز همين فاصله را دارند .\r\n( 2 ) فقط احتمالى كه در مقابل اين ظنّ و گمان ممكن است وجود داشته باشد آن است كه مقصود پرچمهاى سياه ديگرى باشد كه در آينده از خراسان حركت خواهد كرد ، كه بين حركت آنها و ظهور حضرت فاصلهء چندانى نيست ( ولى دليلى براى اثبات اين احتمال وجود ندارد « 21 » ) .\r\nو به هر حال احاديث پرچمهاى سياه از اخبار علائم ظهور قرار داده شده و در عين حال در آنها اشاره‌اى به تشكيل دولت بنى عباس نيز هست ، گرچه فاصلهء زمانى خيلى زياد است ، و لذا ما اين اخبار را در روش چهارم از روشهاى پيشگوئى نسبت به تشكيل دولت بنى عبّاس قرار داديم .\r\n( 3 )\r\n\r\nامر سوم : سقوط حكومت بنى اميّه\r\nرواياتى سقوط حكومت بنى اميّه را پيشگوئى كرده‌اند ، همچون روايتى كه از حضرت باقر - عليه السلام - رسيده كه :\r\n« قائم در سالهاى طاق قيام خواهد كرد ؛ نه ، يك ، سه ، پنج . و فرمود :\r\nهرگاه بنى اميّه با هم اختلاف كردند و حكومتشان از بين رفت . » « 22 »\r\nو ما مىدانيم كه حضرت باقر - عليه السلام - هيجده سال پيش از سقوط\r\n\r\n\r\n","description":"","footnote":"\r\n( 21 ) براى اثبات احتمال ، صرف احتمال ، در صورتى كه لفظ احتمال آن را بدهد كافى است و نيازى به دليل ديگر نداريم . و ضررى هم ندارد كه اين احتمال را احتمال درست بدانيم ؛ كه خراسان خاصيّت اين قيامها و شورشها را دارد . ( مترجم )\r\n( 22 ) غيبت نعمانى / 262 .\r\n","page_name":" 571 ","page_number":571},
  {"content":"\r\n\r\nحكومت بنى اميّه و روى كار آمدن دولت بنى عبّاس رحلت فرمودند .\r\n( 1 )\r\n\r\nامر چهارم : اختلاف اهل مشرق و مغرب\r\nرواياتى از اختلاف اهل مشرق و مغرب صحبت مىكند ، همچون روايتى كه از حضرت امام محمّد باقر - عليه السلام - نيز روايت شده است ، كه در همان حديث حضرت مىفرمايند :\r\n« و اهل مشرق و مغرب با هم اختلاف پيدا كنند . » « 23 »\r\nاختلاف اهل مشرق و مغرب را مىتوان به دو گونه معنى كنيم :\r\n( 2 ) اوّل : اختلاف اهل مشرق و مغرب كشورهاى اسلامى و بر اساس اسلامى به شكل كلّى . اين همان چيزى است كه در طول تاريخ اتّفاق افتاده است كه در شرق بنى عبّاس حكومت مىكردند و در غرب كه اندلس باشد بنى اميّه حكومت داشتند ؛ چنان كه در كشور مغرب ( شمال آفريقا ) مهدى آفريقائى محمد بن عبد اللّه حكومت مىكرد و فرزندانش به مصر آمده و حكومت فاطميّون مصر را تأسيس كردند ، و اين دو حكومت غربى از حكومت شرقى بنى عبّاس جدا بوده و با آنها اختلاف و درگيرى داشتند .\r\n( 3 ) دوم : آنچه كه در زمان ما پديد آمده است و از جنگ جهانى دوم تاكنون با آن دست به گريبان هستيم كه دو دولت بزرگ در دنيا زمام امور جهان را بدست گرفته ، و جهان را به دو بلوك شرق و غرب تقسيم كرده‌اند . و اگر ما به اساس و پايهء تشكيل اين دو قدرت بزرگ بنگريم مىبينيم كه بر دو پايهء فكرى عميق و ريشه‌دار كه تا حدود دو قرن امتداد و كشش دارد استوار است : يكى فكر سرمايه‌دارى و ديگرى سوسياليستى . و به هر حال اين دو تفكّر زائيدهء تمدّن جديد اروپا است كه بر پايهء مادّى محض كه با اديان الهى تناقض و مخالفت همه جانبه دارد استوار است ( چنان كه در بحثهاى اعتقادى مطرح است ) ( 4 ) به هر حال اين اختلاف به هر يك از دو معنى كه باشد ، از نشانه‌هاى ظهور قرار داده شده ، از اين جهت كه پديده‌اى است مهم و جالب نظر و از جهت ديگر\r\n\r\n\r\n","description":"","footnote":"\r\n( 23 ) غيبت نعمانى / 262 .\r\n","page_name":" 572 ","page_number":572},
  {"content":"\r\n\r\nدر انحرافى كه نتيجه‌اش تمحيص و خودسازى است اثرى بسيار دارند .\r\n( 1 )\r\n\r\nامر پنجم : قيام صاحب زنج\r\nاز جملهء آن روايات حديثى است كه شيخ صدوق در كمال الدين از ابن عبّاس نقل كرده است ، كه از جمله مطالبى كه خداوند در شب معراج به عنوان نشانه‌هاى ظهور به حضرت رسول فرمود ، اين مطلب بود :\r\n« و خراب شدن بصره بدست مردى از فرزندان تو كه زنجىها از او پيروى مىكنند . » « 24 »\r\nو در ارشاد گويد « 25 » : آثار و رواياتى از تعداد زيادى از علائم زمان قيام حضرت مهدى - عليه السلام - خبر داده است . از آن جمله است - تا آنكه گويد : - و خروج بنده‌ها از اطاعت آقايان خود و كشتن آنها سروران خود را .\r\n( 2 ) تمام اينها بدست صاحب زنج اتّفاق افتاده است ( چنان كه در كتاب تاريخ غيبت صغرى آنها را ذكر كرديم و به بررسى نتايج فساد بار و تباهىآور آن قيام و زحماتى كه براى حكومت بنى عبّاس ايجاد كرده بودند پرداخته و گفتيم كه چگونه بصره و بسيارى از شهرها را قتل و كشتار و آوارگى و ويرانى فرا گرفت ) . « 26 »\r\n( 3 ) اسم اين شخص على بن محمّد بود و مىگفت كه از سادات علوى است در صورتى كه علوى نبود ؛ زيرا از خاندان عبد قيس و مادرش از قبيلهء بنى اسد بن خزيمه بود « 27 » . ولى روايت صدوق علوى بودن او را اثبات مىكند ، در صورتى كه مىبينيم كه حضرت عسكرى - عليه السلام - به روايت ابن شهر آشوب « 28 » اين مطلب را رد مىكند ، و مىگويد كه « صاحب زنج از ما نيست » . ( اين بحث را در كتاب تاريخ غيبت صغرى آورده‌ايم . « 29 » )\r\n\r\n\r\n","description":"","footnote":"\r\n( 24 ) كمال الدين / 251 .\r\n( 25 ) ارشاد / 337 .\r\n( 26 ) ارشاد / 71 به بعد .\r\n( 27 ) كامل 5 / 436 .\r\n( 28 ) مناقب 3 / 529 .\r\n( 29 ) تاريخ الغيبة الصغرى / 184 به بعد\r\n","page_name":" 573 ","page_number":573},
  {"content":"\r\n\r\nو به هر حال احتمال دارد كه مقصود حضرت عسكرى آن باشد كه صاحب زنج از نظر فكرى و اعتقادى از ما نيست همچون پسر نوح كه از خاندان نوح نبود چون كار ناشايست انجام داده بود گرچه از نظر نسبى ارتباط داشت . و اللّه العالم .\r\n( 1 )\r\n\r\nامر ششم : جنگهاى صليبى\r\nابو داوود و ابن ماجه در كتابهاى صحيح خود با لفظى نزديك به هم از رسول خدا نقل كرده‌اند - ما عبارت ابو داوود را مىآوريم « 30 » - كه فرمود :\r\n« به زودى با روم صلح و سازش خواهيد كرد ، و سازشى امنيّت‌آور ، و شما با آنها با دشمنانتان كه از پشت سر شما هستند خواهيد جنگيد و پيروز مىشويد و غنيمت بدست مىآوريد و به سلامت بيرون مىآييد و سپس برمىگرديد تا اينكه به مرتع ذى تلول مىرسيد ؛ مردى از مسيحيان صليب را بلند مىكند و مىگويد : « پيروز باد صليب ! » و مردى از مسلمين خشمگين مىشود و به سوى آن برخاسته ، آن را در هم مىكوبد . در اين هنگام روميها نيرنگ زده و براى انتقامگيرى با هم جمع مىشوند . »\r\n( 2 ) ابو داوود با سندى ديگر اين مطلب را بر آن افزوده است :\r\n« و مسلمانها دست به شمشيرهايشان برده و مىجنگند و خداوند آن گروه را به شهادت گرامى مىدارد . » « 31 »\r\n( 3 ) و امّا ابن ماجه به حديث اوّل با سند ديگرى اين جمله را افزوده است :\r\n« پس در زير هشتاد پرچم مىآيند ؛ زير هر پرچم دوازده هزار نفر مىباشند . » « 32 »\r\nاين حديث شريف با دوران شكست و سستى تاريخ اسلامى كاملا مطابق است ، و ما گفته‌ايم كه بهترين دليل بر صحت يك روايت همان است كه آنچه كه خبر داده‌اند واقع شده باشد و اين حديث از روشنترين مصاديق آن مىباشد ، زيرا بطور قطع و يقين مضمون آن اتّفاق افتاده و رخ داده است . و اگر ديگر رواياتى كه\r\n\r\n\r\n","description":"","footnote":"\r\n( 30 ) سنن ابو داوود 2 / 425 ؛ سنن ابن ماجه 2 / 1369 .\r\n( 31 ) سنن ابو داوود 2 / 425 .\r\n( 32 ) سنن ابن ماجه 2 / 1369 .\r\n","page_name":" 574 ","page_number":574},
  {"content":"\r\n\r\nدر اين فصل آورديم در مجموعه‌هاى روايات بعد از اتّفاق افتادنشان نگاشته شده باشد و جاى ترديد و شك براى بعضى از مادّيين باشد كه در استناد آنها به رسول خدا ترديد كنند ، و گمان نمايند كه بعد از وقوع نوشته شده است ، لكن در اين حديث شريف اصلا جاى چنين شك و شبهه‌اى نيست زيرا صدها سال پيش از وقوع جنگهاى صليبى از رسول خدا صادر شده و در كتب حديثى كه چندين سال قبل از وقوع جنگهاى صليبى نوشته شده وارد شده است زيرا ابو داوود در سال 257 و ابن ماجه در سال 273 « 33 » از دنيا رفته‌اند در صورتى كه قدس در سال 492 بدست فرنگيان مسيحى افتاد . « 34 »\r\n( 1 ) اين مصادر و منابع حديثى بطور متواتر از نويسندگانش نقل شده و هيچ‌گونه احتمال زياد كردن چيزى در آنها نيست ، و اهل سنّت هميشه در فقه و عقايد و تاريخ به آن اعتماد داشته‌اند .\r\nاز همين جا است كه مىتوان اين گونه احاديث را خود يكى ديگر از معجزات دانست كه چنان كه سابقا گفتيم صرف نظر از ارتباط آنها با انديشهء وجود مهدى - عليه السلام - صحت عقيدهء اسلامى و درستى گفتار رسول خدا را اثبات مىكند و گوياى اين حقيقت است كه آن حضرت هيچ‌گاه از روى هوى و هوس سخنى نگفته و هر چه كه فرموده وحى الهى بوده است ( 2 ) ما اگر صد سال يا بيشتر پيش از جنگهاى صليبى را بنگريم خواهيم ديد كه هيچ‌گونه جنگى و فتوحاتى پيش از آن سالها اتّفاق نيفتاده و از طرف رومىها مسلمين خاطر جمع بودند ، و با آنها در صلح و سازش زندگى مىكردند ؛ بجز حركت پيروزمندانه‌اى كه در مقابل هنديها داشتند « 35 » ، و يا برخى از مشاجره‌ها و اختلافات جزئى كه احيانا بين مسلمين و رومىها پيش مىآمد كه غالبا هم از طرف رومىها شروع مىشد ، مانند حوادثى كه در سالهاى 361 « 36 » و 421 « 37 »\r\n\r\n\r\n","description":"","footnote":"\r\n( 33 ) ابن خلكان 2 / 138 و 407 .\r\n( 34 ) كامل 8 / 89 .\r\n( 35 ) فتوحات الاسلاميه .\r\n( 36 ) كامل 7 / 44 ( چاپ بيروت ، سال 1386 ج 8 / 418 ) .\r\n( 37 ) كامل 7 / 241 ( چاپ بيروت ، ج 9 / 404 ) .\r\n","page_name":" 575 ","page_number":575},
  {"content":"\r\n\r\nاتّفاق افتاد ؛ و بجز اين موارد مىتوان بطور قطع و مسلّم گفت كه بين مسلمين و رومىها هميشه صلح و صفا برقرار بوده است ، و اين خود بهترين مصداق روشن براى فرمايش حضرت رسول است كه فرمود : « به زودى با رومىها صلح و سازشى امنيت‌آور خواهيد كرد » و ظاهرا مقصود صلح و سازش نظامى كه گاهى بين دو لشكر انجام مىگيرد نيست . زيرا در آن صورت اين صلح و يا سازش بر اساس دوستى و مودّت با كفّار و يا خضوع در مقابل آنان نيست تا در اسلام حرام باشد .\r\n( 1 ) و سرّ اين مطلب آن بود كه جرقّهء سوزان نهضت رسول خدا - صلّى اللّه عليه و آله - كه در جامعه اسلامى ايجاد كرده بود رو به افول و خاموشى و سردى گذاشته بود ، انحراف مسلمين و فراموش كردن آنها تعاليم اسلامى را و پيروى از هوى و هوسهاى زودگذر موجب شده بود كه از جهاد و مبارزه دست بردارند و از احكام اسلامى غفلت كنند ، و به همان وضع اسفبار و تلخى كه در آن دوره بر جامعهء اسلامى حكمفرما بود و گرفتاريها و تجزيه‌ها و درگيريهائى كه با آن روبرو بودند عادت نمايند و خلافت عبّاسى هم آخرين نفسهاى حيات خود را مىكشيد . اين سازش و همكارى با رومىها موجب آن شده بود كه مسلمين به كفّار اطمينان و اعتماد كرده و به آنها حسن ظنّ پيدا كنند ، و ديگر مانعى براى همكارى و يا اشتراك در يك كار نظامى و جنگى نمىديدند ؛ و اين همان حالتى است كه از يك قرن پيش از آغاز جنگهاى صليبى در بين آنها ايجاد شده بود و اين روشنترين مصداق براى فرمايش رسول خدا بود كه فرموده بودند : « شما همراه آنها با دشمنان خود مىجنگيد ، پيروز مىشويد و غنيمت بدست مىآوريد و سالم مىمانيد » .\r\n( 2 ) شايد بتوان رويداد سال 375 را بطورى كه تاريخ « 38 » براى ما بازگو مىكند مصداقى روشن براى اين فرمايش دانست ، كه اختلافى بين پادشاهان و زمامداران رومى افتاد و بعضى از آنها از فرمانروايان اسلامى كمك خواستند ، اين شخص بنام « ورد » رومى است كه از رؤساى بزرگ و فرماندهان لشكر و بزرگان روم بود كه هواى سلطنت در سرش افتاده ولى قدرتى براى شكست حريفان و رقيبان\r\n\r\n\r\n","description":"","footnote":"\r\n( 38 ) فتوحات الاسلاميّه 1 / 347 .\r\n","page_name":" 576 ","page_number":576},
  {"content":"\r\n\r\nنداشت و لذا به « ابو تغلب بن حمدان » فرمانرواى حلب و موصل كه از سوى خليفه نيابت داشت نامه نوشت و از او كمك خواست . ابن حمدان پاسخ مثبت به او داده لشكرى را از مرزهاى مسلمين گرد آورده و آهنگ جنگ با رومىها نمود .\r\nلشكريان روم يكى بعد از ديگرى به مقابله با او آمدند و همگى شكست خوردند .\r\nلذا وى قوّت قلب يافته در صدد فتح قسطنطنيه برآمد و « ورد » رومى كه مىخواست بر قسطنطنيّه مسلّط شود به همراه او بود .\r\n( 1 ) در اينجا مىبينيد كه چگونه اين حمدانى با يك رومى همراه شده و با بقيّهء رومىها به جنگ برمىخيزد و بر آنها پيروز مىشوند ؛ همان‌گونه كه رسول خدا فرموده بود ، گرچه اين پيروزى دوامى نمىيابد ؛ چون وقتى مىخواست قسطنطنيّه را فتح كند ، رومىها سپاهيان بسيارى را به مقابلهء با او آوردند و او نتوانست مقاومت كند و شكست خورده و فرار كرد . « 39 »\r\nحوادث ديگرى نشانگر وجود اطمينان و اعتماد بين دو گروه اسلامى و مسيحى است . از آن جمله : « ورد » رومى نام برده بعد از فرار از قسطنطنيّه به فكر افتاد كه به عضد الدوله در عراق پناهنده شود و از او كمك بخواهد . نامه‌اى به او نوشت و به او وعدهء همكارى و فرمانبردارى از او را داد . وى پاسخ نيكو و وعدهء كمك به او داد . اين خبر به پادشاهان روم رسيد . دو نفر از آنها كه با يكديگر برادر و بر قسطنطنيّه حكومت مىكردند نامه‌اى به عضد الدوله نوشته و هدايائى براى او فرستادند و از او دلجوئى كردند . وى چنين مصلحت ديد كه جانب آن دو را گرفته و « ورد » را يارى نكند . . . « 40 »\r\nحوادث ديگرى كه گوياى اين وثوق و اطمينان مىباشد نيز وجود دارد .\r\n( 2 ) اگر كسى بگويد : ظاهر اين حديث نبوى شريف آن است كه پيروزى بدست آمده از همكارى مسلمين و روم ، يك پيروزى پايدار و واقعى است ، در صورتى كه ديديم نتيجهء اين جنگها در آخر فرار و شكست بود .\r\n\r\n\r\n","description":"","footnote":"\r\n( 39 ) فتوحات الاسلاميّه 1 / 347 .\r\n( 40 ) فتوحات الاسلاميّه 1 / 347 .\r\n","page_name":" 577 ","page_number":577},
  {"content":"\r\n\r\n( 1 ) گوئيم : آنچه كه اين حديث گوياى آن است عبارت است از پيروزى و به دست آوردن غنيمت و به سلامت ماندن ؛ و تا اين اندازه در اين جنگها وجود داشته گرچه در نهايت موفّق به فتح قسطنطنيّه نشدند و فرار كردند .\r\nو امّا فرمايش رسول خدا كه فرمود : « سپس برمىگرديد و در چراگاه ذى تلول پائين مىآئيد و ساكن مىشويد » در اين عبارت دلالتى بر برگشت پيروزمندانه نيست ، و چراگاهى كه به آن اشاره شده گويا كنايه است از همان منطقه‌اى كه لشكر فرارى آنها به آنجا برگشت .\r\n( 2 ) با فاصلهء اندكى از اين درگيرى جنگهاى صليبى آغاز شد از سوى افرادى تازه ، نه آن اشخاص كه با مسلمين قرار داد بسته بودند ؛ و لذا مىبينيم كه حديث شريف رسول خدا مىگويد : « مردى از مسيحيان صليب را بلند مىكند » و نمىگويد : « مردى از بين آنان » زيرا گردانندگان جنگهاى صليبى غير از اين اشخاص بودند و يك قرن با آنها فاصله داشتند ، گرچه نسلهاى بعدى رومىهاى بيزانس با آنها در جنگ شريك بودند ، و بين بلند كردن صليب و پيروزيهاى مشترك هيچ‌گونه رابطه بجز ترتيب زمانى وجود نداشت .\r\n( 3 ) و معناى بلند كردن صليب از سوى نصرانيها كه اروپائيهاى فرنگى باشند آن است كه صليب را شعار خود قرار داده و آن را رمز پيروزى خود دانستند و ديانت حضرت مسيح را دستاويزى براى استعمار مسلمين و قتل و غارت آنان و به يغما بردن ثروتها و سرمايه‌هاشان نمودند ، و جملهء : « پيروز باد صليب ! » عبارتى رمزى از همين شعار است كه تفأل براى پيروزى است و براى تحريك احساسات مذهبى لشكريان مسيحى به كار برده مىشد . و اين درست همان عبارتى است كه در آغاز هجوم جنگهاى صليبى به هنگام شروع حمله مىگفتند : بحقّ انجيل اين كتاب براى ما و آنان خوب است ( يعنى اروپائيها و اسلاوها ) و سرزمينها مسيحى خواهند شد . « 41 »\r\n( 4 ) يكى از سرلشكران آنها گفته بود : « هرگاه تصميم گرفتيد با مسلمين بجنگيد از همه برتر فتح بيت المقدّس است ، آن را از دست آنها بيرون مىآوريد\r\n\r\n\r\n","description":"","footnote":"\r\n( 41 ) كامل 8 / 185 .\r\n","page_name":" 578 ","page_number":578},
  {"content":"\r\n\r\nو اين افتخارى براى شما باشد » . « 42 »\r\n( 1 ) اين جنگ در سال 491 اتّفاق افتاد و توانستند به اين هدف در آينده برسند و بيت المقدّس را بعد از كشت و كشتارهائى كه در آنجا و تمام شهرهاى سر راه خود نمودند اشغال كردند ، زيرا مقصودشان فقط فتح و گشودن شهر نبود بلكه مىخواستند از مسلمين انتقام پيروزيهاى سابق را بگيرند و آنان را نابود سازند .\r\nبطورى كه تاريخ به ما مىگويد « 43 » : در شهر بيت المقدّس دست به شمشير برده و فرنگيها يك هفته بطور مرتّب مردم را مىكشند ؛ . . . فرنگيها در مسجد اقصى بيش از هفتاد هزار نفر از دانشمندان و پيشوايان و عبّاد و زهّاد مسلمين را كه از شهرها و ديار خود كوچ كرده و در آن شهر اقامت گزيده بودند كشتند . از كنار صخره ( سنگ بزرگى كه معراج رسول خدا از آنجا شروع شده است ) چهل و چند قنديل نقره‌اى را كه وزن هر يك سه هزار و ششصد درهم بود ربودند . تنورى نقره‌اى كه وزنش چهل رطل شامى بود از آنجا بردند و از قنديلهاى كوچك يك صد و پنجاه قنديل نقره و بيست و چند قنديل طلائى برداشتند ، و اموال بىشمار ديگرى را نيز به غنيمت بردند .\r\n( 2 ) بيت المقدّس بيش از صد سال در اشغال مسيحيان بود كه از آنجا تا دمشق و بيروت و عكا و يافا و صيدا و صور و ديگر شهرهاى مسلمان‌نشين مىتاختند ، تا اينكه خداوند عدّه‌اى از بندگان شجاع و دلاور خود را به فرماندهى صلاح الدين ايوبى بر آنها مسلّط كرد و طعم فرار و شكست را به آنها چشانيد و دينش را يارى كرد و كلمهء حق خود را بعد از چندين سال آزمايش و گرفتارى برتر ساخت .\r\n( 3 ) صلاح الدين ابتدا اطراف شهر را در ضمن جنگهاى سخت از چنگ آنان بدر آورد تا اينكه در سال 583 توانست بيت المقدّس را با صلح از آنها بگيرد و فتح كند ، البتّه بعد از محاصرهء طولانى و درگيريهاى درازمدت كه هر يك از دو طرف نهايت پافشارى و فداكارى را نمودند « 44 » ، و اين همان مصداق راستين\r\n\r\n\r\n","description":"","footnote":"\r\n( 42 ) كامل 8 / 185 ( چاپ بيروت ج 10 / 273 ) ؛ فتوحات الاسلاميه 1 / 500 .\r\n( 43 ) كامل 8 / 189 ( چاپ بيروت ج 10 / 273 ) ؛ فتوحات الاسلاميه 1 / 504 .\r\n( 44 ) كامل 9 / 175 و 182 ( چاپ بيروت ج 11 / 549 ) ؛ فتوحات الاسلاميه 1 / 520 .\r\n","page_name":" 579 ","page_number":579},
  {"content":"\r\n\r\nفرمايش رسول خدا - صلوات اللّه عليه و آله - است كه فرمود : « مردى از مسلمانها به خشم مىآيد و به سوى آن بپامىخيزد و آن را سركوب مىسازد » . يعنى بر صليب فائق مىآيد و آن را سرنگون مىكند ، و اين مرد همان صلاح الدين ايوبى است ؛ و خشم او به خاطر آن بود كه مسيحيان كشورهاى اسلامى را اشغال كرده‌اند و مىخواست آنها را از لوث وجود آنان پاك كند ، و كلمهء اسلام را در آنجا بلند آوازه گرداند ؛ و اين تفكّر از بزرگترين و عاليترين افكار اسلامى است كه از نظر ارزش و مشروعيّت دينى و اخلاص در رتبه‌اى بس و الا و بلند است گرچه در پياده كردن احيانا با شيوه‌هاى انحرافى و تند عمل شود .\r\n( 1 ) و اينكه رسول خدا فرمود : « بپامىخيزد » يعنى درگيرى و مقابله با آن را به عهده مىگيرد .\r\nو جملهء « او را سركوب مىكند » يعنى صليب را مىشكند و نابود مىكند و از بين مىبرد و اين به معناى خارج كردن مسيحيان است از كشورهاى اسلامى و از بين بردن حكومت و اشغال آنها است سرزمينهاى اسلامى را .\r\nو ما در اين باره كه چگونه بعد از چندين قرن خمود و سكوت ، مسلمانها توانستند بار ديگر به اين حملات پيروزمندانه دست بزنند بحثها و برداشتهائى داريم كه فعلا مجال ذكر آنها نيست .\r\n( 2 ) فرمايش رسول خدا كه فرمود : « در اين هنگام رومىها نيرنگ مىزنند و براى انتقام‌گيرى گرد هم مىآيند » .\r\nاين جمله كنايه از آغاز نهضت جديد اروپا است ؛ نهضتى كه از لابلاى همان جنگهاى صليبى جرقّه زده و در همان زمان كه فرنگيها به مسلمين پناه آورده و با آنها معاهده مىبستند و در جنگهائى كه يك هدف داشتند با يكديگر شركت مىكردند بوجود آمده است . و معناى اين همكارى آن است كه در آن وقت اصلا اروپا به فكر استعمارگرى نبود ، بلكه به مسلمين به چشم حريف و نظير خود - لا اقل - مىنگريستند . لكن نهضت جنگهاى صليبى حساسيّت اروپائيها را زياد كرده و طعم پيروزى و سرورى بر ملّتهاى ضعيف را به آنها چشانيد ، و آنها را به فكر استعمارگرى انداخت ، و لذا تمام كارهائى كه اروپائيها\r\n\r\n","description":"","footnote":"","page_name":" 580 ","page_number":580},
  {"content":"\r\n\r\nبعد از جنگهاى صليبى نمودند انگيزهء مذهبى خود را از دست داده و مفهوم مادّى و بىدينى جانشين آن شده است ، و تفاوت اصلى بين نهضت جديد اروپا و نهضت صليبى در همين است .\r\n( 1 ) بعضى از مورّخين به اين مطلب اشاره كرده و مىگويند « 45 » : « گرچه در اين جنگها عدّهء بسيارى كشته شدند و اموال بسيارى از بين رفت و نتيجه‌اى هم نداشت ( زيرا فرنگيها ناتوان شده و در اين جنگها از بين رفتند ) لكن نتايج سودآورى براى ايشان داشت ، به شرح ذيل :\r\n( 2 ) از همين زمان اروپائيها شروع به تشكيل ارتشهاى منظّم نموده و در اثر ارتباط با مسلمين توانستند فنون كشاورزى و تجارت و بسيارى از علوم عقلى و ستاره‌شناسى را فرا بگيرند كتب تاريخ مفيدى تأليف كردند دانش ستاره‌شناسى را گسترش داده ، و كتابهاى بسيارى دربارهء آن تدوين نموده و آداب و رسوم شهرنشينى را آموختند و به سير و سياحت در خشكى و درياها پرداختند ، و جاهاى ناشناخته از جمله آمريكا را در سال 890 هجرى كشف كردند كه تا آن روز براى هيچ‌كس شناخته شده نبود . انواع اسب سوارى و تيراندازى و راه و رسم قانون‌گذارى بر مبناى شور و مشورت را از آنها ياد گرفتند . و به اين نتيجه رسيدند و فهميدند كه حكومتها بر اثر استبداد رأى و مشورت نكردن از بين مىرود ، و لذا براى نحوهء حكومت قوانين و احكامى تدوين كردند . كتابخانه‌هاى بزرگى از كتب اسلامى جمع كرده و به زبانهاى خود ترجمه نمودند و آنچه كه مفيد به حالشان بود از آنها گرفته و براى تعليم و تربيت و آموزش فنون مدارسى ايجاد كردند . و خلاصه فهميدند كه مملكتدارى بدون اينها امكان ندارد و استقرار نخواهد يافت » پايان كلام برخى از مورّخين .\r\n( 3 ) نتيجه‌اى كه از گفتهء اين تاريخ نويس بدست مىآيد آن است كه عامل اصلى بيدارى اروپائيها كه اين تمدّن عظيم را بوجود آوردند همان برخوردى بود كه در جنگهاى صليبى با مسلمين داشتند ، كه دريچه‌هاى دنياى جديد را به روى آنها گشود و فهميدند در مقابل پيشرفت و تمدّن و در مقابل آنچه فهميده و با آن\r\n\r\n\r\n","description":"","footnote":"\r\n( 45 ) فتوحات الاسلاميه 1 / 366 .\r\n","page_name":" 581 ","page_number":581},
  {"content":"\r\n\r\nمواجه شده‌اند مسئوليّت دارند .\r\n( 1 ) نسبت دادن فريب به رومىها در اين حديث از آن جهت بود كه پيمان دوران صلح را شكسته و انديشهء جنگهاى صليبى را استوار ساختند . و معناى اجتماع و اتّحاد آنها آن است كه در بين خود يك احساس مشترك بوجود آوردند كه براى رسيدن به اهداف علمى و اقتصادى و سياسى با يكديگر حركت كنند و پيش روند .\r\n( 2 ) شايد روشنترين عبارتى كه براى اين فريبكارى و استعمارگرى كه با برنامه‌هاى فرهنگى و اعتقادى و نظامى و اقتصادى اجرا كردند ، بتوان گفت همان جمله‌اى است كه رسول خدا - صلوات اللّه عليه و آله - فرمود ( به روايت ابن ماجه ) :\r\n« پس در زير هشتاد پرچم مىآيند و در زير هر پرچم دوازده هزار نفر . »\r\nاين ارقام و اعداد عدد خاصّى را معيّن نمىكند بلكه مىخواهد بگويد پرچمها و نفرات بسيارند و تعداد نفراتى كه در زير اين پرچمها به كار مشغولند از كلّ پرچمها خيلى بيشترند .\r\n( 3 ) و اين همان وضعى است كه هم اكنون در دنيا مىبينيم كه اروپا با ده‌ها بلكه صدها شعار و كلمات خيرخواهانه به سوى شرق دست دراز كرده و آن را تحت سلطهء خود قرار داده است ؛ و كسانى كه از اين شعارها گول خورده و به دنبال آنها در حركتند و سرود پيروزى و سرفرازى آن اهداف و پرچمها را مىخوانند تعدادشان از هزارها و ميليونها مىگذرد ، و رسول خدا در بيش از هزار سال قبل نمىتوانست با عبارتى بيش از بيست هزار از آن جمعيّتها ياد كند ؛ زيرا مىبايست اين قاعده را رعايت كند كه : « كلّم الناس على قدر عقولهم » « 46 » و جامعهء آن روز نمىتوانست آنچه كه بيشتر از اين تعداد واقع مىشود بفهمد زيرا به تصريح اين حديث جمعيّت اروپا در آن وقت بيش از نهصد و شصت هزار نفر نبودند .\r\n( 4 ) و امّا آنچه ابو داوود به حديث افزوده است ، كه : « مسلمين دست به اسلحه برده و به جنگ برمىخيزند و خداوند اين گروه را با شهادت گرامى مىدارد . »\r\n\r\n\r\n","description":"","footnote":"\r\n( 46 ) « با مردم به اندازهء عقل و فهمشان صحبت كن . »\r\n","page_name":" 582 ","page_number":582},
  {"content":"\r\n\r\nمقصود از اين جمله همان قيامها و نهضتهايى است كه مسلمانها در طول تاريخ در مقابل فاجعهء بزرگ استعمار انجام داده‌اند ، و تعبير به نهضت و جهش ( ثوره ) واضحترين قرينه بر اين مطلب است .\r\n( 1 ) و در جملهء « فيقتتلون » مقصود لشكريان مسلمين و رومىها يا استعمارگران است . زيرا استعمار به زودى نيرومندتر از آن خواهد شد كه مغلوب شود و شكست بخورد ، و مسلمانهاى انقلابى با تمام اخلاص و ايثارى كه از خود نشان مىدهند نيروى انسانى و نظاميشان كمتر از آن است كه بتوانند كاملا در مقابل استعمار بايستند و آن را از بين ببرند بلكه بناچار در ميدان شهادت يكى بعد از ديگرى به زمين افتاده و « خداوند اين گروه را به شهادت گرامى مىدارد » .\r\n( 2 ) و اگر تاريخ نهضتهاى مسلمين را بر ضد استعمار تا اوائل قرن بيستم بنگريم مىيابيم كه اين نهضتها بر پايهء اسلامى استوار بوده است ، مانند نهضت الجزائر كه در آغاز به رهبرى شيخ عبد القادر الجزائرى و انقلاب بيستم در عراق به رهبرى ميرزا محمّد تقى شيرازى بوده است .\r\nو در اين تقريبا دو دههء اخير بيشتر نهضتها و انقلاباتى كه در جهان رخ داده است بر اساس مادّى صرف و تحت تأثير اروپاى مادّى بوده است ، كه با ما در آستانهء خانه‌مان جنگيد و بر افكار و انديشه و زندگى ما در آن هنگام كه هيچ مقاومتى راستين و پاسخى دندان‌شكن از لشكريان مسلمين در مقابل جريان مادّى نابودكننده نديد ، چيره شد .\r\n( 3 )\r\n\r\nامر هفتم : جنگ با تركها\r\nاز نشانه‌هائى كه در تاريخ بوقوع پيوسته است جنگ با تركان است .\r\nبخارى در كتاب جهاد از كتاب صحيحش از رسول خدا - صلّى اللّه عليه و آله - روايت كرده است كه آن حضرت فرمود :\r\n« ساعت برپا نمىشود تا اينكه با تركها جنگ كنيد ؛ تركان چشم كوچك و سرخ‌رو و با بينى كوچك كه گويا صورتهايشان همچون سپرهاى كوبيده شده است . . . » « 47 »\r\n\r\n\r\n","description":"","footnote":"\r\n( 47 ) فتوحات الاسلاميه 1 / 152 .\r\n","page_name":" 583 ","page_number":583},
  {"content":"\r\n\r\nترمذى و ابو داوود و ابن ماجه در كتب صحاح خود ابوابى را به اين عنوان اختصاص داده‌اند .\r\n( 1 ) اين روايت از رسول خدا به احتمال قوى مربوط است به رسيدن فتوحات اسلامى به كشورها و شهرهاى تركها كه بعد از رحلت رسول اكرم ، در سال بيست و دو به فرماندهى عبد الرحمن بن ربيعه « 48 » اتّفاق افتاد .\r\n( در اينجا نويسندهء محترم به توضيح لغات روايت پرداخته كه با توجّه به آنكه ما روايت را ترجمه كرديم ديگر نيازى به توضيح مجدّد نيست . )\r\nو از ابن ماجه در جلد 8 صفحهء 175 از فتوحات اسلاميّه نقل شده است كه در آنجا اسمى از تركها برده نشده ، و فقط به كلمهء « چشمان كوچك و صورتهاى پهن » از آنها تعبير شده است .\r\nمسلم نيز احاديثى را به همين مضمون نقل كرده و اسم ترك را نياورده ، و مىتوانيم آنچه را كه بخارى نقل كرده كه اسم ترك در متن حديث آمده است قرينه‌اى بر اين روايات بگيريم . پس اين مورد از جمله رويدادهائى است كه در تاريخ اسلام اتّفاق افتاده است .\r\n( 2 )\r\n\r\nامر هشتم : فتح قسطنطنيّه\r\nمسلم از حضرت رسول - صلّى اللّه عليه و آله - روايت كرده است كه فرمود :\r\n« ساعت برپا نخواهد شد تا اينكه رومىها به اعماق و يا به دابق برسند . در اين هنگام لشكرى از مدينه از بهترين مردمان روى زمين آن روز به سويشان مىرود . . . پس قسطنطنيّه را فتح مىكنند . . . »\r\nو اين پيشگوئى همان است كه بعد از گذشت چندين قرن از نوشتن اين حديث در مجموعه‌هاى حديثى اتّفاق افتاده با اينكه چند قرن از زمان اين پيشگوئى از سوى حضرت رسول گذشته است ، و از اين جهت در رديف معجزات آن حضرت قرار مىگيرد .\r\n( 3 ) فاتح قسطنطنيّه سلطان محمّد دوم فرزند سلطان مراد از نخستين پادشاهان\r\n\r\n\r\n","description":"","footnote":"\r\n( 48 ) فتوحات الاسلاميه 8 / 175 .\r\n","page_name":" 584 ","page_number":584},
  {"content":"\r\n\r\nعثمانى است كه مدّت زمانى را به نام اسلام بر كشورهاى اسلامى حكومت كردند . فتح اين شهر در سال 857 هجرى به پايان رسيد « 49 » و از آن روز به نام اسلامبول ناميده شد ؛ زيرا بعد از مدّتى مسيحى بودن ، به اسلام گرائيد و پايتخت حكومت عثمانى شد .\r\n( 1 ) سخنى را كه در مورد صلاح الدين ايوبى گفتيم ، در اينجا بار ديگر تكرار مىكنيم كه اصلا انگيزهء فتوحات از نظر اسلام كارى بس بزرگ و با ارزش بود ؛ و لذا رسول خدا از لشكر فاتح به عنوان « از بهترين مردم روى زمين در آن روز » ياد مىكند ؛ و اين جمله با نقاط ضعفى كه در اعتقادات و يا رفتار و روش آنها بوده منافات ندارد .\r\n( 2 ) در اينجا فقط يك احتمال باقى مىماند و آن اينكه فاتح قسطنطنيّه حضرت مهدى - ارواحنا فداه - بعد از ظهورش باشد . چنان كه در برخى از اخبار « 50 » وارد شده است . و ممكن است به اين استدلال شود ، كه رسول خدا اين فاتحين را ستايش كرده است ، و لذا فرمايش حضرت رسول بر ياران حضرت بقيّة اللّه منطبق‌تر است تا بر لشكريان تركان عثمانى .\r\nالبتّه اين احتمال چندان درست نيست ، زيرا در متن حديث به اين مطلب صراحت دارد كه قسطنطنيّه از رومىها گرفته مىشود ، و اين قضيه در همان فتوحات عثمانيها بوده است . و امّا حضرت بقيّة اللّه - عليه السلام - بار ديگر آنجا را فتح مىكند ، ولى از مسلمانهاى منحرف خواهد گرفت ؛ همان‌گونه كه ديگر كشورهاى اسلامى را مىگيرد . و از آن جهت فتح اين شهر بالخصوص در اخبار و روايات مربوط به حضرت بقيّة اللّه آمده است كه از نظر جغرافيائى و استراتژيكى از اهميّت بيشترى برخوردار است .\r\n( 3 ) مؤيّد اين مطلب آن است كه در حديث حضرت رسول چنين آمده است كه دربارهء لشكر فاتح مىفرمايد :\r\n« پس با آنها مىجنگند . يك سوم آنها فرار مىكنند كه خداوند\r\n\r\n\r\n","description":"","footnote":"\r\n( 49 ) فتوحات الاسلاميه 2 / 124 .\r\n( 50 ) كشف الغمّه 3 / 264 .\r\n","page_name":" 585 ","page_number":585},
  {"content":"\r\n\r\nهيچ‌گاه توبهء آنها را نخواهد پذيرفت . و يك سوم ديگر كشته مىشوند كه بافضيلت‌ترين شهيدان مىباشند . و يك سوم ديگر فتح مىكنند . . . » « 51 » .\r\n( 1 ) و اين تقسيم شدن در لشكريان حضرت مهدى ممكن نيست واقع شود ، زيرا آنان تمام دنيا را فتح مىكنند و چنين تقسيمى بين آنان واقع نخواهد شد .\r\nو امّا اينكه آنان را « از بهترين مردم روى زمين معرّفى كرده‌اند » و اينكه « شهيدانشان افضل شهدا مىباشند » تفسير صحيحش را دانستيم .\r\nبه هر حال اين امور هشتگانه مهمترين مواردى است كه در اخبار از آنها خبر داده شده و از جمله علائمى است كه تاكنون واقع شده است .\r\n( 2 )\r\n\r\nنشانه‌هاى ديگرى كه تاكنون به وقوع پيوسته است\r\n: چندين نشانهء ديگر را شيخ مفيد - اعلى اللّه مقامه - در كتاب ارشاد بطور مختصر ذكر كرده و گفته است كه در روايات و احاديث وارد شده است .\r\nبرخى از آنها در تاريخ اتّفاق افتاده ، و يا ممكن است كه بر مصاديق راستينى كه اتّفاق افتاده‌اند حمل كنيم . اينها را از آن موارد هشتگانه جدا كرديم ، زيرا در اخبار و روايات نديديم و فقط مرحوم مفيد بدون اينكه سندى براى آنها ذكر كند بطور ارسال در خبر نقل كرده است .\r\nقاعدتا رعايت ضوابط خبر و روايت ايجاب مىكند كه آنها را تا وقتى قرينه‌اى كه بر صدقش دلالت كند نباشد نپذيريم و قبلا گفته‌ايم كه بهترين دليل بر صدق يك روايت همان است كه آن پيشگوئى اتّفاق افتاده باشد .\r\nاز مجموعهء آنچه كه مرحوم شيخ مفيد نقل كرده است تعدادى را كه قابل اثبات است در اينجا متذكّر مىشويم .\r\n( 3 )\r\n\r\nاوّل : كشته شدن سيّد حسنى\r\nشكّى نيست كه ده‌ها نفر از اولاد حضرت مجتبى - عليه السلام - در دوران حكومت بنى اميّه و بنى عبّاس قيام كرده و سرانجام يا كشته شده و يا آواره و\r\n\r\n\r\n","description":"","footnote":"\r\n( 51 ) فتوحات الاسلاميه 2 / 336 به بعد .\r\n","page_name":" 586 ","page_number":586},
  {"content":"\r\n\r\nدر به در گشتند ؛ چنان كه واضح و روشن است و نيازى به ذكر مفصّلات و جزئيّاتش نيست و مىتوان با مراجعه به كتاب « مقاتل الطالبيين » ابو الفرج اصفهانى آن وقايع تاريخى را مطالعه كرد .\r\n( 1 ) تشكيل دولت طبرستان بدست حسن بن زيد حسنى علوى در سال 250 كه توانست مدّتها مقاومت كند و در مقابل دشمنان ايستادگى از خود نشان دهد ، بهترين دليل بر پايدارى اين خاندان پاك در مقابل ظلم و ستم و تجاوزگرى است .\r\nآرى اين احتمال وجود دارد كه مقصود از سيّد حسنى همان نفس زكيّه باشد كه در اخبار آمده ، پانزده شب پيش از ظهور حضرت بقيّة اللّه - عليه السلام - به شهادت مىرسد .\r\nلكن اين احتمال درست نيست ، زيرا خبر مربوط به قتل نفس زكيّه در آن زمان طبق اصل سختگيرى سندى قابل قبول نيست . و همچنين اين مطلب كه نفس زكيّه‌اى كه در آن هنگام كشته مىشود از اولاد حضرت مجتبى - عليه السلام - باشد ، مطلبى بىدليل است و نمىشود آن را اثبات نمود .\r\n( 2 )\r\n\r\nدوم : اختلاف بنى عبّاس در حكومت دنيوى\r\nحقيقت تاريخى اين قضيّه روشنتر از آن است كه نيازى به توضيح داشته باشد و ما در همين مجموعه از كتاب خود مفصّلا در اين باره بحث كرده‌ايم .\r\n( 3 )\r\n\r\nسوم : روى آوردن پرچمهاى سياه از سوى خراسان\r\nقبلا دانستيم كه اين مطلب با قيام ابو مسلم خراسانى تطبيق مىكند ، و در همين باره روايات مستندى وجود دارد كه در آينده مورد بحث قرار خواهد گرفت .\r\n( 4 )\r\n\r\nچهارم : ظهور مغربى در مصر و سلطهء او بر شامات\r\nدر تاريخ اسلامى ، مصر بارها با شام جنگيده و چندين مرتبه آنجا را تحت سلطهء خود درآورده است ؛ مثل حمله ابن طولون و بعد المعزّ فاطمى و بعد ابراهيم پاشا ، و بعد همين درگيريهائى كه به نام جمهورى متّحد عربى در زمان ما ايجاد شده است . در بين اين فاتحان فقط المعز فاطمى اهل مغرب ( مراكش ) بوده است\r\n\r\n","description":"","footnote":"","page_name":" 587 ","page_number":587},
  {"content":"\r\n\r\nزيرا وى از فرزندان مهدى علوى آفريقائى بود كه دعوت خود را در سال 296 « 52 » در شمال آفريقا شروع كرد ، و دولتى كه تشكيل داد تا سال 358 « 53 » ادامه داشت تا اينكه در آن سال المعز معد بن اسماعيل از آن منتقل به مصر شد و كافور اخشيدى را از آنجا بيرون كرد . و در همين سال لشكريانش به طبريّه و از آنجا به دمشق رفتند و فرمانده سپاه او ابن فلاح در سال 359 بر دمشق مسلّط شد ، و به نام « العمز » خطبه خواند و حكومتش را در آنجا استوار ساخت . « 54 »\r\nپس ببينيد كه چگونه مغربى بر مصر مسلّط شد و شامات را همان‌گونه كه روايت گفته بود مالك شد .\r\n( 1 )\r\n\r\nپنجم : وارد شدن تركها به جزيره\r\nزمين جزيره ، همان سرزمين عراق است كه در ما بين دو نهر واقع شده ؛ و اين اصطلاح در قديم معروف بوده است .\r\nاين سرزمين مدّتها تحت سلطهء تركان عثمانى بود ، كه از سال 941 هجرى آغاز و تا قرن چهارده ادامه داشت ، و در سال 1335 هجرى در ضمن جنگ جهانى اوّل به اشغال انگلستان درآمد . « 55 »\r\nو اين از جمله پيشگوئيهائى است كه بعد از صدور و نوشته شدن در كتب حديث بعد از چندين قرن اتّفاق افتاده است ؛ زيرا شيخ مفيد صاحب كتاب ارشاد در سال 413 از دنيا رفته است « 56 » ، و اشغال تركها پانصد و بيست و هشت سال بعد از او انجام گرفته ، و لذا اين حديث از اين جهت يكى از معجزات بشمار مىآيد .\r\n( 2 )\r\n\r\nششم : وارد شدن رومىها به رمله\r\nكلمهء رومى در زبان دوران ائمّه - عليهم السلام - به اروپائيها عموما گفته مىشد ( چنان كه در كتاب تاريخ غيبت صغرى در ص 256 به بعد گفتيم )\r\n\r\n\r\n","description":"","footnote":"\r\n( 52 ) كامل 6 / 133 ( چاپ بيروت ، ج 8 / 24 ) .\r\n( 53 ) ابن الوردى 1 / 308 .\r\n( 54 ) ابن الوردى 1 / 409 .\r\n( 55 ) دليل خارطة بغداد / 286 - 295 .\r\n( 56 ) الكنى و الالقاب 3 / 171 ( طبع نجف ) .\r\n","page_name":" 588 ","page_number":588},
  {"content":"\r\n\r\nو رمله نام منطقه‌اى است در مصر و نيز در شام . و به هر دو صورت اين روايت يك پيشگوئى از استعمار فرنگى است . امّا نسبت به مصر به فرماندهى ناپلئون بناپارت در آن حملهء مشهورش كه به مصر نمود صدق مىكند . و امّا نسبت به سوريّه اشغال فرنگيها با اخراج با عثمانيها از آنجا بعد از جنگ جهانى اوّل شروع مىشود .\r\nهر كدام كه باشد پيشگوئى واقع شده و از نظر تاريخى صحيح است ، و از جمله معجزاتى بشمار مىآيد كه قبل از وقوع در مآخذ و كتب حديثى ثبت شده است .\r\n( 1 )\r\n\r\nهفتم : لجام گسيختن عرب و سلطه بر شهرهاى خود و خروج از سلطهء عجم\r\nاين همان خصوصيّتى است كه در اين دوره با آن سر و كار داريم دوران انقلابها و نهضتها در كشورهاى عربى به انگيزهء آزادى از قيد و بند استعمار خارجى ، و نفوذ حكومت اجانب و دخالت بيگانگان در سرنوشت آنان .\r\nگسيختن لجام تعبيرى مجازى يا از نهضت و انقلاب است ، و يا لجام گسيختگى از دين و كنار گذاشتن احكام دينى و گرداندن كارها بر محور شعارهاى ديگران كه هيچ ارتباطى با دين اسلام ندارد ، و به هر دو معنى اين واقعيّت را امروز مىبينيم . و تعبير به عرب چه بسا قرينه‌اى بر همين مطلب باشد . چون ممكن است دليل بر اين باشد كه اين نهضتها بر پايهء عربيّت و قوميّت عربى است نه بر اساس اسلام و دين .\r\n( 2 ) و تملّك آنها ، بلاد و شهرستانها را بدان معنى است كه مردمى از همين سرزمينها به حكومت مىرسند و زمام امور را به دست مىگيرند ، و خروج از تحت سلطهء عجم ، به معناى بيرون آمدن از تحت سلطهء استعمار بيگانه است . چون لفظ عجم مخصوص فارسها نيست چنان كه عموم چنين گمان كرده‌اند ، بلكه شامل هر شخص غير عرب مىشود به هر زبان كه باشد .\r\nاين پيشگوئى نيز يكى از معجزات است كه بيش از هزار سال قبل گفته و نوشته شده و در اين زمان واقع مىشود .\r\n( 3 )\r\n\r\nهشتم : طغيان آب فرات و ورود آن به مغازه‌هاى كوفه\r\nگفته مىشود : « ثبق النهر » وقتى كه آبش زياد شود و جريانش شتاب گيرد و\r\n\r\n","description":"","footnote":"","page_name":" 589 ","page_number":589},
  {"content":"\r\n\r\nاين عبارت ديگرى است براى جوشش آب . اين پيشگوئى چندين بار اتّفاق افتاده است و كوفه اين منظره را بارها به خود ديده است و ما در همين زمان خود شاهد آن بوده‌ايم .\r\n( 1 )\r\n\r\nنهم : بستن پلى كه كرخ را به شهر بغداد متّصل مىكند\r\nدر دوران خلافت بنى عبّاس مردم از يك يا دو پل براى عبور از دو طرف دجله استفاده مىكردند « 57 » ، لكن امروز چندين پل زده شده كه برخى روبروى كرخ و برخى روبروى رصافه است .\r\nما نتوانستيم بفهميم اوّلين پل به سمت كرخ در چه سال زده شده ، و از طرف چه كسى بوده است ، و چندان اهميّتى در بحث ما ندارد .\r\n( 2 )\r\n\r\nدهم : اختلاف دو گروه از عجم و ريختن خونهاى زيادى از دو طرف\r\nدر صورتى كه مقصود از كلمهء عجم هر غير عرب باشد هرگونه جنگى كه بين دو ارتش يا دو دولت غير عربى واقع شود ، مىتواند مصداق اين پيشگوئى باشد . و آن اندازه كه براى ما كفايت مىكند همان است كه بدانيم اين گونه جنگها در زمان رسول خدا - صلّى اللّه عليه و آله - و ائمهء اطهار - عليهم السلام - چندان اهميّتى نداشته و جلب نظر نمىكرده است ، و در اين سالهاى اخير مسألهء روز است و مورد بحث قرار مىگيرد .\r\n( 3 ) ما نيازى به پيدا كردن نمونه براى اين جنگها نداريم ؛ بعد از مشاهدهء جنگهائى كه بين آلمان و فرانسه ، يا بين انگليس و فرانسه و تركيه و يونان در اين ساليان اخير واقع شده است ؛ بلكه مشاهدهء همان جنگ جهانى اوّل و دوم كه در نيمهء اوّل همين قرن اتّفاق افتاده براى ما كفايت مىكند كه در هر يك از اين جنگها نزاعى خونين را بين دولتهاى غير عربى مىبينيم ، كه موجب ريختن خون ميليونها انسان شد و تأثير بيشترى از جنگهاى داخلى بين كشورهاى اروپائى كه در قرنهاى پيش اتّفاق مىافتاد بر كشورهاى اسلامى داشته است .\r\n( 4 ) به همين مقدار از پيشگوئيهاى تاريخى بسنده مىكنيم . اينها در مجموع\r\n\r\n\r\n","description":"","footnote":"\r\n( 57 ) دليل خارطة بغداد / 149 و 193 .\r\n","page_name":" 590 ","page_number":590},
  {"content":"\r\n\r\nدليلى قطعى و مسلّم بر صداقت گويندگان معصوم آنها است كه بر صداقت ديگر فرمايشات آنها نيز گواهى مىدهد و اثبات مىكند كه اخبار مربوط به ظهور امام عصر - عليه السلام - نيز صادق است و حقيقت دارد .\r\n( 1 ) گاهى اين سؤال به ذهن مىرسد كه : اگر اين نشانه‌هاى گفته شده را در نظر بگيريم ، چه آن علائمى كه واقع شده و چه آنها كه واقع نشده است ، مىبينيم كه بيشتر اين رويدادها در پيرامون همين منطقهء اسلامى دور مىزند و مربوط به جهان اسلام است ، و از رويدادهاى ديگر مناطق دنيا كمتر صحبت به ميان آمده است . اين ويژگى و اختصاص به كشورهاى اسلامى چه جهتى دارد ؟\r\nدر پاسخ گوئيم : اين ويژگى در برنامه‌ريزى الهى دخالت و سهم بسزائى دارد ؛ زيرا افراد با اخلاص آزمايش شده كه آمادگى آنها براى سرپرستى مسلمين و قبول مسئوليّت رهبرى جامعه و پذيرائى ظهور امام عصر - عليه السلام - لازم است ، اينها همگى از مسلمين مىباشند و نشانه‌ها مىبايست براى آنها باشد تا آنها را از تحقّق ظهور آگاه كند ، و نيز افراد با اخلاص را كه در مرتبهء دوم و سوم يعنى درجات بعدى اخلاص قرار دارند .\r\n( 2 ) و با در نظر گرفتن اين مطلب ، منطقى و صحيح همان است كه اين نشانه‌ها به همان صورت كه گفته شده است مربوط به جهان اسلام باشد ، و يا اگر در بيرون از آن منطقه است موجب جلب نظر آنان گردد ، و تمامى علامات و نشانه‌هائى كه رسول خدا - صلّى اللّه عليه و آله - و ائمّهء اطهار - عليهم السلام - فرموده‌اند براى تحقّق بخشيدن به اين هدف بوده است .\r\nدر اينجا سخن ما در نكتهء نخست از نخستين ناحيه بحث كه بررسى نشانه‌هائى بود كه تاريخ حدوث و تحقّق آنها را گواهى مىكرد پايان پذيرفت .\r\n( 3 )\r\n\r\nنكتهء دوم : نشانه‌هاى مشكوك الحدوث\r\nآنچه كه ممكن است به عنوان انگيزه‌هاى شك و ترديد به صورت يك قاعدهء عمومى دانست ، دو چيز است :\r\nاوّل : شك در مدلول روايات ، كه يقين داشته باشيم روايت به صورت رمزى\r\n\r\n","description":"","footnote":"","page_name":" 591 ","page_number":591},
  {"content":"\r\n\r\nبيان گشته و مقصود از آن ، مصداقهائيست كه از صراحت لفظ معلوم نيست و به روشنى انطباق و عدم انطباقش بر حوادث تاريخى كه بوقوع پيوسته است فهميده نمىشود .\r\n( 1 ) دوم : شك و ترديد در آنچه كه تاريخ مىگويد . به آن معنى كه احتمال دهيم آنچه را كه برخى از اين پيشگوئيها خبر داده است تاريخ بازگو نكرده باشد . و اين گونه اهمال‌كاريها در تاريخ بسيار ديده شده است .\r\nدر اين حالت بسيارى از رويدادها و جنگهائى كه در روايات ذكر شده ولى اثرى از آنها در تاريخ نمىبينيم داخل مىشود ( برداشتى كافى و بررسى همه جانبه‌اى در جهت آتيه - ان شاء اللّه - در اين باره خواهيم داشت ) .\r\nدر مقابل اين ترديد تنها چيزى كه مىتواند مانع باشد آن است كه دقّت بيشترى در فهم روايات انجام دهيم ، و از نظر منطقى دقيقتر آنها را با قواعد اسلامى بسنجيم ( چنان كه در جهت آتيه اين كار را خواهيم كرد ) با دقّت نظر در مصادر و مآخذ تاريخى و درست فهميدن بيشتر آنها . و اگر بعد از آن بازهم شك و ترديدى باقى ماند ، و با ضوابط سندى صحت روايت اثبات شد علم و دانائى آن را به خدا واگذار مىكنيم .\r\n( 2 )\r\n\r\nنكتهء سوم : نشانه‌هائى كه به خاطر دو علّت پيش تقدم و تأخّر آنها بر ظهور مورد شك و ترديد است .\r\nبراى از بين بردن اين شك و ترديد بايد با دقّت نظر بيشترى با روايات برخورد كرد و دربارهء آنها منظّمتر مسائل را بررسى كنيم .\r\n( 3 ) پيش از آنكه به مسائل مفصّل جهت آتيه بنگريم اگر بخواهيم قاعده و ضابطه‌اى را وضع كنيم كه با استفاده از آن در اين مورد بتوانيم قضاوت كنيم ؛ آن قاعده عبارت از اين است كه هر حادثه‌اى را كه بر انحراف و پىآمدهاى آن دلالت مىكند مربوط به پيش از ظهور بدانيم ؛ زيرا با دورهء فتنه‌ها و انحرافات تناسب دارد و با تمحيص الهى سازگار است ، و هر روايتى كه از خوبى زمانه و حصول رفاه و امنيّت و پياده شدن اسلام صحبت كرد ، بگوئيم مربوط به بعد از ظهور است . و ما قبلا اين بحث را كرده‌ايم كه احاديث دالّه بر انحراف كه به\r\n\r\n","description":"","footnote":"","page_name":" 592 ","page_number":592},
  {"content":"\r\n\r\nعنوان علائم قيامت مطرح شده همه مربوط به پيش از ظهور حضرت مىباشد .\r\nلكن آنچه كه داخل در اين ترديد و شك باشد از اين گونه احاديث ، بسيار اندك است و بسيارى از روايات مسأله قبل و بعد از ظهور را مشخّص كرده‌اند .\r\n( 1 )\r\n\r\nنكتهء چهارم : نشانه‌هائى كه يقين داريم مربوط به بعد از ظهور است\r\nو طبيعتا اينها از علائم ظهور نخواهند بود .\r\nدر اين دسته از روايات آن رويدادهائى كه بلافاصله بعد از ظهور واقع مىشود و يا نتيجهء آنها است داخل مىشود و در تمام اينها فرض ما بر اين است كه از نظر زمان در خود روايت مشخّص شده است ، چنان كه اغلب روايات اين چنين است و گاهى در آنها ترديد داريم و نمىتوانيم بر آن استدلال كنيم ؛ در اين صورت علم و دانائيش را به خدا واگذار مىكنيم . ( تفصيل اينها را در كتاب آيندهء خود كه تاريخ ما بعد الظهور باشد - ان شاء اللّه - بحث خواهيم كرد ) در اينجا ناحيهء نخست از جهت چهارم در ترتيب زمانى حوادث پايان پذيرفت .\r\n( 2 )\r\n\r\nناحيهء دوم : تقسيم علائم از حيث وقوع طبيعى يا غير طبيعى آنها\r\nعلائم ظهور را مىتوان از دو جهت طبيعى بودن و غير طبيعى بودن تقسيم كرد ، و سه صورت در آن تصوّر مىشود كه در ضمن سه نكته به بررسى آن مىپردازيم .\r\n( 3 )\r\n\r\nنكتهء اوّل : رويدادى طبيعى كه جنبهء اعجاز ندارد\r\nو فقط از آن جهت علامت و نشانهء ظهور شده است كه داراى اهميّت بوده و جلب نظر مىكرده است ، و رسول خدا - صلوات اللّه عليه و آله - و يا يكى از ائمّه - عليهم السلام - آن را نشانه‌اى از ظهور دانسته‌اند .\r\nحوادث تاريخى كه قبلا دربارهء آنها بحث شد كه به عنوان علائم ظهور در\r\n\r\n","description":"","footnote":"","page_name":" 593 ","page_number":593},
  {"content":"\r\n\r\nروايات آمده بود از اين گونه مىباشند ، و همچنين هر حادثه‌اى كه به نحوى در برنامه‌ريزى الهى دخالت داشته باشد و همچنين نشانه‌هائى همچون قتل نفس زكيّه ، و خروج دجّال ، و بسيارى از جنگهائى كه در روايات آمده است .\r\n( 1 ) اين نكته را بايد در نظر داشته باشيم كه مقصود از طبيعى بودن حادثه آن است كه از طريق اعجاز انجام نمىگيرد ، ولى البتّه ممكن است در متن روايت عباراتى به صورت رمزى و كنائى آمده باشد كه گوياى انجام يك معجزه باشد ، ولى خود حادثه از طريق اعجاز انجام نمىگيرد . مانند روايتى كه دربارهء دجّال نقل شده است كه بهشت و جهنّم با او است آتشش بهشت و بهشتش آتش است ، و روايتى كه دربارهء فرات آمده كه پر از طلا مىشود ( كه تفسير آنها را در جهت آتيه خواهيم گفت ) .\r\n( 2 )\r\n\r\nنكتهء دوم : آنهائى كه به منظور اقامهء حجّت و تكميل دليل بر معجزه استوار است\r\n( بر طبق قانون معجزاتى كه بحثش را كرده‌ايم ) .\r\nدر اين گونه موارد ، مىبايست با قانون معجزات تطبيق كنيم ، هر جا كه مطابق آن قانون بود بپذيريم و هر جا كه نبود رد كنيم . در اينجا به تفسير آنچه كه قبلا بدان اشاره كرده و بحثى نكرده‌ايم مىپردازيم :\r\nاز برخى روايات چنين بدست مىآيد كه بعضى از اين علائم بر پايهء اعجاز استوار است و مخصوص عدّه‌اى از افراد با اخلاص و آزمايش شده مىباشد ، تفسير و توضيح آنها چيست ؟\r\n( 3 ) شايد واضحترين آنها چيزى باشد كه در كتب اماميّه آمده ، كه اگر اختلاف در نسخهء نويسندگان نباشد شايد روايات آن از نظر سند يكسان باشند ، و آن روايتى است كه از حضرت باقر - عليه السلام - ( به روايت شيخ طوسى ) كه : دو نشانه پيش از قيام حضرت قائم وجود دارد كه از آغاز هبوط حضرت آدم به روى زمين تا آن وقت انجام نشده ، خورشيد در نيمهء ماه رمضان و ماه در آخرش مىگيرد . مردى گفت : يا بن رسول اللّه ، خورشيد در آخر ماه مىگيرد و ماه در نصف آن مىگيرد ! حضرت فرمود : من مىدانم تو چه مىگوئى ، لكن اينها دو\r\n\r\n","description":"","footnote":"","page_name":" 594 ","page_number":594},
  {"content":"\r\n\r\nآيت و نشانه‌اى هستند كه از آغاز هبوط حضرت آدم تا آن وقت وجود پيدا نكرده‌اند « 58 » .\r\n( 1 ) و همچنين نعمانى در كتاب غيبت از حضرت باقر - عليه السلام - روايت كرده است كه :\r\n« در پيش روى اين امر ، گرفتن ماه است ؛ پنج روز به آخر ماه مانده ، و گرفتن خورشيد است در پانزدهم ماه ، و اين اتّفاق در ماه رمضان واقع خواهد شد و در اين هنگام حساب ستاره‌شناسان به هم مىخورد » « 59 » .\r\nو به سند ديگر از حضرت صادق - عليه السلام - روايت كرده است كه حضرت فرمود :\r\n« نشانهء خروج مهدى - عليه السلام - گرفتن خورشيد در ماه رمضان در سيزده و چهارده آن ماه است . »\r\n( 2 ) شكّى نيست كه اين مسأله از نظر عقلى امكان دارد زيرا كسوف بر اثر واسطه شدن ماه بين خورشيد و زمين واقع مىشود و در نتيجه فرقى نمىكند كه ماه در آخر ماه و تاريك باشد يا اينكه بگوئيم در وسط ماه و روشن است . چنان كه گرفتن ماه بر اثر واسطه شدن زمين است بين آن و خورشيد و فرقى نمىكند بين اين كه به صورت هلال باشد در اوّل يا آخر ماه و بين اين كه بدر تمام باشد در وسط ماه ، با اين تفاوت كه سايهء زمين وقتى بر بخش تاريك ماه بيفتد در آن اثرى ندارد و نمىشود آن را ديد ، ولى اگر بر قسمت نورانى ماه كه هلال باشد بيفتد در آن اثر گذارده و بعضى يا همه‌اش را تاريك مىكند پس با قضاوت عقل محض اين قضيه ممكن است . از نظر قدرت خداوند هم كه امكان دارد ؛ زيرا او است كه هستى را آفريده و به هرگونه كه بخواهد مىتواند در آن تصرّف كند . آنچه مىبايست بدانيم آن است كه آيا با قانون معجزات تطبيق مىكند يا نمىكند ، البتّه با صرف نظر از اين نكته كه اين اخبار را براى اثبات يك رويداد تاريخى با ضوابط لازمه سندى كافى بدانيم .\r\n( 3 ) و امّا به حسب قانون معجزات شكى نيست كه پديد آمدن چنين چيزى\r\n\r\n\r\n","description":"","footnote":"\r\n( 58 ) كتاب الغيبه / 270 ؛ ارشاد / 339 ؛ غيبت نعمانى / 271 .\r\n( 59 ) غيبت نعمانى / 272 .\r\n","page_name":" 595 ","page_number":595},
  {"content":"\r\n\r\nموجب تأكيد و استقرار بيشتر انديشه و اعتقاد مهدويّت در اذهان مردم مىشود البتّه نه تنها براى افراد با اخلاص و آزمايش شده ، بلكه براى هر كسى كه شنيده باشد اين رويداد پيش از ظهور حضرت واقع مىشود كه بر اثر مشاهدهء آن بسيارى از افراد معمولى در رديف مؤمنان و مدافعان از حضرت مهدى - عليه السلام - قرار مىگيرند ؛ در صورتى كه پيش از مشاهدهء چنين نشانه‌اى در آن سطح از ايمان نبوده‌اند . و به عبارت ديگر موجب رشد و ارتقاء درجات خلوص در دلهاى مخلصين و مؤمنين مىشود و درجاتشان را بالا مىبرد .\r\n( 1 ) شايد از ظاهر اين روايات چنين فهميده شود كه اين علامت از نشانه‌هاى نزديك ظهور است ؛ در اين صورت ايجاد اين نشانه موجب آگاهى و آمادگى بيشتر افراد با ايمان و با اخلاص و آزمايش شده مىگردد و آنها را مهيّاى ظهور و زيارت حضرت نموده ، و آمادهء جهاد در پيش روى حضرتش مىگرداند ؛ زيرا ممكن است بعضى از آنها هنوز از تكميل شرايط ظهور خبردار نشده و از نشانه‌هائى كه به صورت طبيعى و عادى اتّفاق افتاده غافل بوده و يا ارتباط آنها را با ظهور حضرت ندانسته باشند ؛ لذا مىبايست هشدارى قويتر داده شود تا دلهاى افراد با اخلاص را به جنبش آورد و آنها را آماده كند .\r\n( 2 ) اين مسأله روشن است كه آگاه كردن تمامى افراد با اخلاص و آزمايش شده از نزديك شدن ظهور لازم و ضرورى است ، زيرا فرض آن است كه به تمام آنها احتياج است ، و تعدادشان چندان زياد نيست كه نيازى به آنها نباشد كه اگر چند نفرى از آنها بىخبر بمانند و در همكارى شركت نكنند ، پيروزى و موفقيّت روز موعود دچار نقصان و اختلال نشود ؛ و لذا لازم است كه اين دو آيت و نشانه آورده شود .\r\n( 3 ) و امّا اينكه آيا اين اخبار براى اثبات رويدادهاى تاريخى كفايت مىكند يا نمىكند ؟\r\nاين روايات از جهت تعداد زيادند و يكديگر را در اثبات مطلب مورد بحث كمك مىكنند و تا وقتى كه با قانون معجزات منافات نداشته باشند مىبايست مورد قبول قرار گيرند و الّا بايد كنار گذاشته شوند . بنابراين اگر گفتيم كه اقامهء\r\n\r\n","description":"","footnote":"","page_name":" 596 ","page_number":596},
  {"content":"\r\n\r\nدليل و يا تحقّق روز موعود متوقّف بر انجام اين حوادث است كه روايت پذيرفته شده و مورد قبول قرار گرفته است ، ولى اگر با قانون معجزات منافات داشت و ما نتوانستيم كه يقين كنيم بر متوقّف بودن روز موعود بر انجام اين كارها ، ديگر نيازى به پيدايش اين دو نشانه نيست .\r\n( 1 ) آرى ، اگر اين پديده جنبهء اعجاز نداشته باشد بلكه از مطالبى باشد كه در طول تاريخ كمتر اتّفاق مىافتد ، گرچه ممكن است پيش از هبوط آدم اتّفاق افتاده باشد - چنان كه روايت هم گوياى همين مطلب بود - در اين صورت باز مىشود به روايت استناد جست و آن را پذيرفت و براى اثبات يك رويداد تاريخى به آن اكتفا كرد . ولى اين گونه فهم و برداشت از روايت خيلى بعيد است زيرا خسوف و كسوف با اين خصوصيّت در يك ماه از مطالبى نيست كه بگوئيم كم اتّفاق مىافتد بلكه همان جنبهء اعجاز است . ( براى بررسى دقيقتر اين بحث جاى وسيع ديگر لازم است و فعلا مجال بحث آن نيست ) .\r\nاز جمله چيزهائى كه شايد بتوان آنها را در ضمن همين معجزات دانست صيحه و نداى آسمانى است در صورتى كه برايش محملى طبيعى پيدا نكنيم ، و نيز خسف و فرو رفتن در بيداء است ، اگر آن را بر كيفر سريع در اين دنيا و يا بر طرفدارى از اهل حق حمل ننمائيم . ( در جهت آتيه دربارهء تمام اينها بحث خواهيم كرد - ان شاء اللّه تعالى . )\r\n( 2 )\r\n\r\nنكتهء سوم : مواردى كه بر اقامهء معجزات دلالت مىكند بيشتر از آنچه كه قانون معجزات مقتضى آن است .\r\nواضحترين و صريحترين آنها رواياتى است كه دلالت مىكند بر انجام كارهاى اعجازآميز به دست طرفداران باطل و اشخاص منحرف از حق ، و اين ناگوارتر از جائى است كه معجزه‌اى بدون انگيزهء لازم انجام گيرد ؛ زيرا در اين صورت تأييد باطل و گول زدن مردم است به نادانى كه صدور اين كارها از خداوند متعال محال است .\r\n( 3 ) اگر كسى بگويد : مجوز انجام كارهاى اعجازآميز بدست منحرفين ، همان\r\n\r\n","description":"","footnote":"","page_name":" 597 ","page_number":597},
  {"content":"\r\n\r\nقانون تمحيص و آزمايش است ، چون ادلّهء ما بر اين مطلب دلالت مىكند كه وسائل تمحيص و آزمايش دو گونه است : طبيعى و اعجازى ؛ و وسيلهء اعجازى اثرش بيشتر و نتيجه‌اش كاملتر است ؛ زيرا ايمان داشتن به دروغگوئى كسى كه به دست او معجزه‌اى انجام گرفته است كارى بس دشوار است .\r\n( 1 ) گوئيم : نه ، چنين نيست ، اين مطلب را نمىتوان با برهان اثبات كرد زيرا آزمايشى كه موجب تربيت حقيقى است جز از راه وسيله‌اى طبيعى و زندگى معمولى طولانى امكان ندارد ، ولى تمحيص اعجازى فقط در صورتى است كه اقامهء حجّت و دليل متوقّف بر آن باشد كه تمامى معجزات پيامبران تحت اين قاعده داخل مىباشند و اينها خود محكى براى تشخيص مؤمن از كافر مىباشند ، لكن صدور معجزه‌اى كه انسان را به باطل گرايش دهد و موقعيّت نادان را تثبيت نمايد از خداوند متعال محال است . و اين مطلب با برهان و دليل اثبات شده است ، و ايمان داشتن به دروغگو بودن كسى كه به دست او معجزه‌اى انجام گرفته كار اشخاص منحرف است ؛ زيرا ما دليل و برهان داريم بر اينكه خداوند به دست اشخاص دروغگو معجزه‌اى انجام نمىدهد ( چنان كه در جاى خود اين مطلب ثابت شده است ) .\r\n( 2 ) وقتى اين مطلب محال و باطل بود چگونه ممكن است راهى براى تمحيص و آزمايش اشخاص قرار گيرد ! ؟ و جدا مىتوان گفت كه اين گونه استدلال ناشى از كج‌فهمى نسبت به اصول اسلامى است .\r\nبنابراين مىبايست آنگونه روايات را كه گوياى اين گونه مطالب مىباشند متعرّض شد تا در مبحث آينده از آنها راحت باشيم . البتّه بايد از پيش به اين نكته توجّه داشته باشيم كه آنچه مورد پذيرفتن و يا رد قرار مىگيرد ، همان مفهوم ظاهرى و عبارات صريح روايات است ، نه عبارات رمزى و كنائى كه ممكن است تأويلاتى صحيح داشته باشد .\r\n( 3 ) و در اينجا چند مورد از آنها را كه با قانون معجزات سازگار نيست متذكّر مىشويم . آنچه كه در اين موضوع صريح و واضح است كنار مىگذاريم و آنچه را كه داراى عباراتى رمزى و كنايى است و امكان دارد كه برداشت كاملترى از\r\n\r\n","description":"","footnote":"","page_name":" 598 ","page_number":598},
  {"content":"\r\n\r\nآنها بشود بعد از سختگيريهاى لازم سندى در بحث آينده به بررسى آنها خواهيم پرداخت .\r\nقسمتهاى مهمّ آن موارد را در ضمن امور آينده مورد بررسى قرار مىدهيم .\r\n( 1 )\r\n\r\nامر اوّل : طول عمر دجّال ، بر اساس برداشت عمومى مردم از آن\r\nمسلم در كتاب صحيح خود روايتى را نقل كرده است كه دجّال فرزند صائد است . وى به خاطر طلبى كه از رسول خدا داشت ايمان نياورد و خود ادّعاى رسالت نمود . عمر بن خطاب خواست او را بكشد رسول خدا به او فرمودند : « اگر او دجال باشد بر او مسلّط نخواهى شد و اگر دجّال نباشد كشتن او خيرى ندارد » « 60 » .\r\nدر روايت ديگر چنين آمده است : « اگر دجّال همان باشد كه تو او را مىبينى نخواهى توانست او را بكشى . » « 61 » .\r\nدر روايت سوم چنين آمده است : « اگر او كسى باشد كه از او مىترسى نمىتوانى او را بكشى » « 62 » .\r\n( 2 ) و مقصود آن است كه اگر آن شخص همان دجّال باشد كه قابل كشته شدن نيست زيرا خداوند متعال چنين مقدّر كرده است كه وى داراى عمرى طولانى باشد .\r\nاين عبارت با اينكه صراحتى ندارد در اين كه فرزند صائد همان دجّال باشد ، در عين حال گوياى اين مطلب مىباشد كه وى داراى عمرى طولانى است ، و تا هنگام قيام و ظهور حضرت زنده خواهد بود .\r\n( 3 ) و مؤيّد اين مطلب روايتى است كه مسلم از رسول خدا نقل كرده است كه فرمود : « بين خلقت حضرت آدم تا برپائى قيامت آفريده‌اى بزرگتر از دجّال نيست » « 63 » اگر از اين جمله طول عمر را بفهميم .\r\n\r\n\r\n","description":"","footnote":"\r\n( 60 ) صحيح مسلم 8 / 192 .\r\n( 61 ) صحيح مسلم 8 / 189 .\r\n( 62 ) صحيح مسلم 8 / 190 .\r\n( 63 ) صحيح مسلم 8 / 207 .\r\n","page_name":" 599 ","page_number":599},
  {"content":"\r\n\r\n( 1 ) ما فعلا در صدد اين مطلب نيستيم كه در اين مسأله اشكال كنيم كه آيا دجّال همان فرزند صائد است يا نه ؛ زيرا محمّد بن يوسف گنجى در كتاب « البيان » « 64 » در اين مطلب ترديد كرده است ، و خود فرزند صائد دجّال بودن خود را انكار كرده است . در اين باره روايتى را مسلم از قول او نقل كرده است كه مىگويد : مردم مىپندارند كه من دجّال هستم آيا اين سخن رسول خدا را نشنيده‌اى كه مىفرمايد وى داراى فرزندى نخواهد بود ؟ راوى گويد : گفتم : آرى شنيده‌ام . و بعد ابن صائد گفت : من داراى فرزند مىباشم ، آيا از رسول خدا نشنيده‌اى مىفرمود : دجّال به مدينه و مكّه وارد نخواهد شد ؟ گفتم : آرى . گفت : من در مدينه به دنيا آمده و هم اكنون مىخواهم به مكّه بروم . « 65 »\r\n( 2 ) از جمله چيزهائى كه بر طول عمر او دلالت مىكند حديث جساسه است كه در چندين كتاب صحيح از جمله صحيح مسلم روايت شده است « 66 » كه دجّال مىگويد : « من مسيح هستم و اميدوارم كه به من اجازهء خروج داده شود ، در روى زمين راه بيفتم و هيچ شهرى نماند مگر اين كه در چهل شب به آنجا وارد شوم مگر شهر مكّه و مدينه كه ورود به هر دوى آنها بر من حرام است . »\r\nوقتى بدانيم كه از زمان تميم دارى « 67 » تاكنون به وى اجازهء خروج داده نشده كه بيش از هزار سال مىگذرد ، كيفيّت دلالت اين حديث را بر طول عمر دجال مىفهميم .\r\n( 3 ) به جان خودم قسم كه از برادران اهل سنّت و جماعت در شگفتم ، كه چگونه به اين مسأله و احاديث دالّ بر آن ايمان آورده و قبول كرده‌اند لكن غيبت و طول عمر حضرت بقيّة اللّه را بعيد شمرده و نپذيرفته‌اند ؛ با اينكه روايات مربوط به آن حضرت به درجاتى بيشتر از روايات مربوط به دجّال و طول عمر او است\r\n\r\n\r\n","description":"","footnote":"\r\n( 64 ) البيان / 108 .\r\n( 65 ) صحيح مسلم 8 / 190 .\r\n( 66 ) صحيح مسلم 8 / 205 .\r\n( 67 ) تميم دارى راوى اين حديث و از جاعلين درجه يك حديث در بين اهل سنّت است . ( مترجم )\r\n","page_name":" 600 ","page_number":600},
  {"content":"\r\n\r\nو نيز حضرتش موجب هدايت جهانيان است ، و برآورنده و تحقّق بخشندهء هدف بزرگ الهى ، و دجّال اين ويژگى را ندارد .\r\n( 1 ) اهل سنّت دجال را شخصى طويل العمر و پنهان از نظر مردم در جزيره‌اى از دريا مىدانند ( چنان كه حديث جساسه بر آن دلالت دارد ) و حضرت مهدى را كسى مىدانند كه در همان زمان ظهورش متولّد مىشود ! با اينكه اگر قرار بود كسى را حق بدانند و طبق معمول با روايات برخورد كنند مناسبتر همان بود كه حضرت مهدى را حق دانسته و طول عمر و غيبت آن حضرت را به همان گونه كه در كتاب غيبت صغرى گفتيم بپذيرند ؛ و دجّال را منكر باشند و يا بگويند كه در همان زمان خروجش متولّد خواهد شد .\r\n( 2 ) وجود مقدّس حضرت بقيّة اللّه براى نهضت حق و تحقّق بخشيدن اهداف بزرگ الهى ذخيره شده است ؛ آيا ممكن است بگوئيم كه دجّال داراى اين موقعيّت است ، و براى برپا شدن انقلاب باطل و گمراه كردن مردم ذخيره شده ، و آيا ممكن است كه اين را يكى از اغراض و اهداف الهى بدانيم ؟ ! ( 3 ) بر طبق اين نظريّه گفتار درست آن است كه بگوئيم دجال يك شخص معمولى منحرف و كافر است كه در كار نارواى خود در گسترش سلطه و حكومت خويش موفّق مىشود و مىتواند بر بخشى بزرگ از كرهء زمين پيروز شود هر كس كه از او پيروى كند بر باطل و هر كس با او مخالفت ورزد بر حق است .\r\nلكن بر طبق نظريّهء كسانى كه دجّال را يك فرد معمولى نمىدانند بلكه كلمهء دجّال را عباراتى رمزى و يا سمبوليك از يك حركت كفرآميز و يك جريان انحرافى فكرى و سياسى و اقتصادى مىپندارند ، اين همان چيزى است كه در جهت آتيه به تفصيل متعرّض آن خواهيم شد و مورد بررسى قرار خواهيم داد كه شايد طول عمر دجّال را كه در روايات گفته شده بود دليلى بر اين معنى بدانيم .\r\n( 4 )\r\n\r\nامر دوم : عباراتى كه گوياى جلوگيرى از دجّال است بطور اعجازآميز نسبت به ورود مكّه و مدينه .\r\nحديث جساسه ( كه قبلا متذكّر آن شديم ) بر اين مطلب دلالت مىكند ؛ زيرا\r\n\r\n","description":"","footnote":"","page_name":" 601 ","page_number":601},
  {"content":"\r\n\r\nدر آنجا خود دجّال مىگويد : هيچ قريه و شهرى را باقى نمىگذارم مگر اينكه در ضمن چهل شبانه‌روز به آنجا وارد خواهم شد ؛ غير از مكّه و مدينه كه ورود به هر دوى آنها بر من حرام است هرگاه كه مىخواهم وارد يكى از اين دو شهر بشوم ملكى كه شمشير به دست دارد روبروى من قرار مىگيرد و مانع ورود من مىشود .\r\n( 1 ) با در نظر گرفتن ضوابط سندى ، اين حديث نمىتواند يك واقعيّت تاريخى را اثبات كند .\r\nوى توضيح نمىدهد كه چرا دجّال نمىتواند وارد مكه و مدينه بشود ، و به چه جهت به صورت اعجازآميز از دخول او به شهر جلوگيرى مىشود ، هيچ‌يك از اين دو صحيح نيست زيرا حرمت ورود از دو حال خارج نيست :\r\n( 2 ) شكل اوّل : يك حرمت تكوينى اجبارى كه خداوند متعال به خاطر حفظ احترام اين دو شهر مقدّس كه دجال فسادى در آنجا راه نيندازد چنين برنامه‌ريزى كرده و مقدّر نموده است .\r\nاحترام به اين صورت براى اين دو شهر ثابت نشده و الّا سوزاندن كعبه در دوران يزيد بن معاويه امكان نداشت « 68 » و در داستان حره « 69 » نمىبايست سه روز خون و مال و ناموس مردم مدينه براى لشكريان مهاجم حلال مىشد ، و قرمطيان نمىبايست بر كعبه مسلّط مىشدند و خون مردم را در مسجد الحرام بريزند و حجر الاسود را نمىبايست كه به جاى ديگر ببرند . « 70 » وقتى مىبينيم اين دو شهر مقدّس هيچ‌گاه در مقابل اين گونه حوادث به صورت قهرى و اجبارى نگهداشته نشده‌اند چگونه مىتوانيم دربارهء ورود دجال به اين شهرها معتقد شويم كه خداوند حتما از اين جاها حفاظت مىكند .\r\n( 3 ) شكل دوم : مقصود از حرمت ، حرام بودن تكليفى باشد همچون حرمت آدمكشى و دزدى كه اصل فعل امكان دارد ولى شرعا حرام است ، اين حرمت ممكن است از دو جهت سرچشمه بگيرد كه اگر آن دو جهت پذيرفته شد ،\r\n\r\n\r\n","description":"","footnote":"\r\n( 68 ) كامل 3 / 354 ( چاپ بيروت ، ج 4 / 124 ) .\r\n( 69 ) كامل 3 / 130 ( چاپ بيروت ، ج 4 / 12 ) .\r\n( 70 ) كامل 3 / 204 ؛ تاريخ الغيبة الصغرى 360 .\r\n","page_name":" 602 ","page_number":602},
  {"content":"\r\n\r\nامكان حرمت هست و الّا دليلى بر اين حرمت نداريم :\r\n( 1 ) سبب اوّل : دجال شخص كافرى است و كافر در نظر اسلام همچون سگ و خوك نجس است و دخول به دو حرم مقدّس بر كافر حرام مىباشد .\r\nفعلا نمىخواهيم دربارهء كفر و نجاست دجال بحث كنيم ولى اگر ورود او حرام باشد ممكن است به خاطر كفر او باشد و بر مسلمانها واجب است كه از ورود او به اين شهر مخالفت كنند ، ولى خود او به خاطر كفرش اين حرمت را قبول ندارد ، و اين معنى بر خلاف ظاهر حديث است .\r\n( 2 ) سبب دوم : ممكن است كه سبب حرمت نگهدارى مردم مكّه و مدينه باشد از گمراهى و انحرافى كه دجال مىآورد .\r\nاين حرمت درست است و مىبايست از هرگونه عامل انحراف جلوگيرى كرد ، لكن اختصاص به مكّه و مدينه ندارد ، بلكه شامل همهء مردم روى زمين مىشود زيرا اين قانون بدان جهت تشريع شده كه مردم را زير شرايط امتحان و تمحيص قرار دهد ، كه آيا از اين قانون اطاعت و پيروى مىكنند يا اينكه نافرمانى خواهند نمود ، و خود دجال و مردم اين دو شهر مشمول اين قانون مىباشند . و معنى ندارد كه نگهدارى مردم دو شهر از اصل تمحيص و آزمايش از مصلحت بيشترى برخوردار باشد ، و بر فرض كه خود دو شهر تقدّس و احترامى داشتند ، مردم و ساكنان آنجا با ديگر مردم شهرهاى ديگر تفاوتى ندارند و برترى آنها بر ديگران ثابت نشده است .\r\n( 3 ) بنابراين بهتر است كه بگوئيم هرگاه خداوند متعال بخواهد كه دجال را از ورود به مكه و مدينه بازدارد ، بطورى كه از آن برنامه‌ريزى الهى در دعوت عمومى مردم چيزى بيشتر نباشد مىبايست يكى از دو كار را انجام دهد :\r\nاوّل : ذهن و فكر دجال را از فتح و سلطه پيدا كردن بر اين دو شهر منصرف سازد بطورى كه نه جبر لازم آيد و نه انجام معجزه ضرورت داشته باشد ، مثلا شرايط را طورى ايجاد كند كه دجال مصلحت خود را در وارد شدن به اين دو شهر نداند .\r\nدوم : خداوند دجال را به وسيلهء مسلمانان شايسته و با فضيلت به وسيلهء جنگ از ورود به شهر بازدارد . تمام اين مباحث بنابراين است كه از كلمهء دجال\r\n\r\n","description":"","footnote":"","page_name":" 603 ","page_number":603},
  {"content":"\r\n\r\nفهمى و برداشتى عادى و معمولى داشته باشيم .\r\n( 1 )\r\n\r\nامر سوم : اختلاف زمان با آنچه كه الآن هست\r\nاز آن جمله روايتى است كه مسلم از رسول خدا - صلوات اللّه عليه و آله - نقل كرده كه آن حضرت دربارهء دجال سخن مىگفت : راوى مىگويد : گفتيم اى رسول خدا مدّت بقاء او در روى زمين چقدر است ؟ حضرت پاسخ داد : چهل روز ، هر روزى همچون يك سال و روزى چون يك ماه و روزى چون روز جمعه و ديگر روزهايش همچون روزهاى شما .\r\nگفتيم : اى رسول خدا آن روزى كه همچون يك سال است آيا نماز يك روز ما را بس است . فرمود : نه ، براى آن روز اندازهء خودش بگيريد . « 71 »\r\nهمان‌طورى كه طول زمان او روايت شده كوتاهى دوران او نيز روايت شده است .\r\n( 2 ) بخارى از حضرت رسول روايت كرده است كه آن حضرت فرمود : « زمان بهم نزديك مىشود . . . » « 72 »\r\nابن ماجه روايت كرده كه رسول خدا دربارهء دجال صحبت مىكرد و فرمود :\r\nروزهاى او چهل سال ، سال همچون نيم سال ، و سال همچون يك ماه ، و ماه همچون يك جمعه ، و روزهاى آخرش همچون جرقّهء آتش . فردى از شما صبحگاهان از دروازهء شهر وارد مىشود و به دروازهء ديگر نرسيده كه شب مىشود . گفته شد : اى رسول خدا در اين روزهاى كوتاه چه كنيم ؟ فرمود : براى نماز اندازه بگيريد همان‌طور كه در روزهاى بلند اندازه‌اى مىگيريد و سپس نماز بخوانيد . « 73 »\r\n( 3 ) بهترين دليل براى بطلان اين دو حديث تعارض و تخالف اين دو حديث است با يكديگر ؛ چون يكى بر طولانى بودن زمان دجال و ديگرى بر كوتاه بودن آن دلالت دارد .\r\n\r\n\r\n","description":"","footnote":"\r\n( 71 ) صحيح مسلم 8 / 197 .\r\n( 72 ) صحيح بخارى 9 / 61 .\r\n( 73 ) سنن ابن ماجه 2 / 1362 .\r\n","page_name":" 604 ","page_number":604},
  {"content":"\r\n\r\n( 1 ) اگر كسى بگويد : مقصود از بلندى و كوتاهى بلندى و كوتاهى حقيقى نيست بلكه مقصود جو روحى و فكرى مردم است كه روزهاى خوش مردم زود مىگذرد و كوتاه مىنماياند و روزهاى تلخ و ناكامى به كندى پيش مىرود و به طول مىانجامد .\r\nگوئيم : اين تفسير برداشت اعجازى از اين حديث را باطل مىكند و مطلب را عادى و معمولى جلوه مىدهد ، ولى تعارض را حل نمىكند ، زيرا اين دو روايت دلالت بر تناقض جو روحى و وضع زندگى مردم دارد و معلوم نمىكند كه آيا وضع زندگى مردم در حال خوشى و لذّت است ، كه روزهايش بسرعت مىگذرد يا در حال ناخوشى و بدبختى است ، كه روزهايش به كندى در گذر است . بنابراين تعارض و تضاد دو روايت از بين نرفته است .\r\n( 2 ) اگر گوينده‌اى بگويد : شايد حركت و خروج دجال در كشورهاى سوئد و نروژ است كه شب و روز آنجا با ديگر كشورها فرق دارد .\r\nگوئيم : حديث را نمىتوان بر اين مطلب حمل كرد به دو جهت :\r\nوجه اوّل : فهم معمولى از روايات مربوط به دجال چنين برداشت مىكند ، كه منطقهء فعاليّت او همين كشورهاى اسلامى است و روايتى كه ابن ماجه نقل كرده بود در اين مطلب صراحت داشت كه حركت او از حجاز و عراق و شام تجاوز نمىكند و اسكانديناوى جزء كشورهاى اسلامى نيست .\r\nوجه دوم : نظامى كه در اين حديث براى گذشتن روزها مطرح شده است در باب خود بىسابقه است . حديثى كه صحبت از طول زمان مىكند مىگويد : يك روز از روزهاى دجال طولش همچون طول يك سال است و روز بعد از آن به اندازهء يك ماه و روز بعدى به اندازهء يك هفته و بقيّهء روزها همچون روزهاى معمولى است . و حديثى كه دربارهء كوتاهى روزها صحبت مىكند مىگويد : سال خودش به تدريج كوتاه مىشود اوّل به طول شش ماه مىشود و سپس به اندازهء يك ماه و سپس به اندازهء يك هفته و همچنين كوتاه مىشود تا همچون جرقّه‌اى گردد و يك سال سيصد و شصت جرقّه مىشود كه گاهى از يك ساعت معمولى تجاوز نمىكند .\r\n\r\n","description":"","footnote":"","page_name":" 605 ","page_number":605},
  {"content":"\r\n\r\n( 1 ) اين گونه نظام شبانه‌روزى در هيچ جاى دنيا ديده نمىشود . بنابراين اگر بخواهد روزى در زمان دجال چنين نظامى ايجاد شود مىبايست از راه معجزه انجام گردد و اين معجزه به نفع دجال بايد باشد ، و اين چنين معجزه‌اى به نفع دجال خود دليلى بر نادرست بودن اين احاديث است ؛ البتّه اگر بخواهد به همين ظاهرش معنا شود و معنايى درست برايش نتوانيم پيدا كنيم ، كه آن معنى را در جهت آتيه - ان شاء اللّه - بحث خواهيم كرد .\r\n( 2 )\r\n\r\nامر چهارم : دجال شخص مؤمنى را مىكشد و سپس زنده مىگرداند .\r\nاز جمله احاديثى كه بر اين مطلب دلالت مىكند حديثى است كه مسلم از ابو سعيد خدرى نقل مىكند كه گويد : روزى رسول خدا دربارهء دجال مفصّل براى ما صحبت مىكردند ، در ضمن فرمايشاتشان فرمودند : مىآيد در حالى كه ورود به درّه‌هاى مدينه بر او حرام است تا مىرسد به سنگلاخهاى ( زمينهاى آباد نشده ) مدينه . در آن هنگام مردى كه بهترين مردم يا از بهترين مردم است ، در مقابل او مىايستد و مىگويد : گواهى مىدهم كه تو همان دجال هستى كه رسول خدا به ما خبر داده است .\r\n( 3 ) دجال مىگويد : آيا مىبينيد كه اگر من اين شخص را كشتم و بعد زنده گردانيدم آيا شما شك و ترديد داريد ؟ مىگويند : نه .\r\nآنگاه رسول خدا فرمود : دجال آن شخص را مىكشد و بعد زنده مىكند و به هنگام زنده شدن مىگويد : به خدا سوگند الآن بصيرت و يقين من دربارهء اينكه تو دجال هستى شديدتر و بيشتر شد . بعد دجال مىخواهد او را بكشد ديگر دسترسى به او پيدا نمىكند . « 74 »\r\n( 4 ) در حديث ديگرى مسلم از رسول خدا نقل مىكند كه : اگر مؤمن دجال را ببيند مىگويد : اى مردم اين همان دجالى است كه رسول خدا از او خبر داده است .\r\nسپس حضرت فرمود : دجال دستور مىدهد كه سرش را بشكنند و مىگويد :\r\n\r\n\r\n","description":"","footnote":"\r\n( 74 ) صحيح مسلم 8 / 99 ؛ صحيح بخارى 9 / 76 با الفاظى به همين عبارات .\r\n","page_name":" 606 ","page_number":606},
  {"content":"\r\n\r\nاو را بگيريد و بر سرش بكوبيد . بر پشت و روى او به شدت مىزنند و دجال مىگويد : آيا به من ايمان نمىآورى ؟ ! آن شخص مىگويد : تو مسيح دروغگو هستى . سپس دستور مىدهد كه از فرق سر تا بين دو پاى او را ارّه كنند و بعد از آن دجال از بين دو نيمه بدن او قدم برمىدارد و به او خطاب كرده و مىگويد : از جا بلند شو ؛ آن شخص زنده مىشود و از جا حركت مىكند .\r\n( 1 ) سپس به او مىگويد : آيا به من ايمان نمىآورى ؟ ! وى پاسخ مىدهد :\r\nنيفزودم دربارهء تو جز بصيرت و دانائى . سپس مىگويد : اى مردم بعد از من اين كار با هيچ‌كس انجام نخواهد گرفت .\r\nآنگاه دجال او را مىگيرد تا بكشد . بين گردن و ترقوه‌اش مس قرار داده مىشود و نمىتواند با او كارى كند . پس دست و پاى او را مىگيرد و او را پرتاب مىكند . مردم گمان مىكنند كه او را به آتش افكنده است در صورتى كه در بهشت افكنده مىشود .\r\nرسول خدا سپس مىفرمايد : اين بزرگترين شهادت است در پيشگاه پروردگار جهانيان « 75 » .\r\n( 2 ) مضمونى كه اين روايت گوياى آن است از روشنترين مواردى است كه شخص باطل و منحرف اقامهء معجزه كرده است . و ما قبلا دليل فساد و نادرستى اين امر و ناممكن بودن آن را آورده‌ايم .\r\nممكن است كه از اين مضمون بدين گونه دفاع شود كه علّت اجراى معجزات بدست دجال اين است كه خداوند مىخواهد او را رسوا و كفرش را آشكار كند و نفرت مردم را از او با اين عملى كه بر سر اين مؤمن مىآورد بيشتر گرداند .\r\n( 3 ) ولى اين دفاع درست نيست ؛ زيرا در صورتى اين توجيه درست است كه راه منحصر بفرد براى ابطال و رسوائى او همين كار باشد ، ولى ما مىدانيم كه چنين انحصارى نيست زيرا از طريق تمحيص و ديگر آزمايشات رو شدن دست او و رسوائيش امكان دارد كه خودش به دست خود خويشتن را رسوا كند ، و بدست\r\n\r\n\r\n","description":"","footnote":"\r\n( 75 ) صحيح مسلم 8 / 200 .\r\n","page_name":" 607 ","page_number":607},
  {"content":"\r\n\r\nخود گور خويش را بكند همچون مطالب باطلى كه در برخى از ايدئولوژيهاى منحرف امروز و برخى از سران جنايتكار سابق مىبينيم ، كه جز نفرت از خود چيزى به يادگار نگذاشته‌اند ؛ همچون حجّاج و طغرل بيك و تيمور لنگ و نظاير اينها . و با وجود اين گونه راهها براى رسواسازى نيازى به آوردن معجزه نيست .\r\n( 1 ) گفتار آن مؤمن هم در خود روايت ما را بر همين مطلب راهنمائى مىكند كه مىگويد : « اى مردم ، بعد از من با هيچ‌يك از مردم اين عمل انجام نخواهد گرفت » كه بشارت مىدهد هيچ‌كس بعد از او كشته نخواهد شد . و معنايش آن است كه كشتار دجال در بين مردم مشهور و معروف است ؛ و همهء مردم از جنايات او باخبرند ، حالت آن شخص حالت سعيد بن جبير است كه وقتى حجّاج مىخواست او را بكشد مىگفت : « خداوندا او را بعد از من بر هيچ‌كس مسلّط نكن » و با وجود چنين ظلم و جنايتى نيازى به انجام معجزه براى رسوا شدن او نيست .\r\nاين بحثها بر طبق ظاهر عبارات روايت است ، لكن اگر گفتيم كه اين كلمات به صورت رمزى ادا شده و گوياى حقايق ديگرى مىباشند ، ديگر فهم آنها مشكل مىشود .\r\n( 2 )\r\n\r\nامر پنجم : بزرگى الاغ دجال\r\nاين مطلب در روايتى است كه شيخ صدوق در كمال الدين از رسول خدا روايت مىكند كه آن حضرت دربارهء او مىفرمايد :\r\n« وى بر الاغى سوار است كه بين دو گوشش يك ميل فاصله است .\r\nخارج مىشود در حالى كه با او است كوهى از آتش و كوهى از نان و رودى از آب . . . » « 76 »\r\n( 3 ) و معلوم است كه فاصلهء دو گوش الاغ معمولى از دو يا سه انگشت تجاوز نمىكند ؛ و اگر فاصلهء بين دو گوشش بخواهد يك كيلومتر باشد حجم ديگر اجزايش چه خواهد بود ؟ ! اين مطلب نيز بدون شك از امورى خارق العاده و فوق طبيعى است كه\r\n\r\n\r\n","description":"","footnote":"\r\n( 76 ) كمال الدين / 529 .\r\n","page_name":" 608 ","page_number":608},
  {"content":"\r\n\r\nعرضهء آن به اهل باطل نسبت داده شده و ما قبلا دليل بطلان اين گونه مطالب را گفته و عدم لزوم اعتقاد به آنها را اثبات كرده‌ايم .\r\n( 1 ) آرى ؛ ممكن است كه بگوئيم اينها عباراتى رمزى بوده - چنان كه در جهت آتيه خواهيم گفت - و آنها را به تعدادى از امور ديگر از صفات دجال كه شيخ صدوق نقل كرده معطوف ساخته و از مجموع آنها يك مفهوم رمزى فراگير بدست آوريم .\r\nو امّا اينكه وى داراى كوهى از نان و نهرى از آب است ، با روايتى كه صحيح مسلم و بخارى « 77 » از مغيرة بن شعبه نقل كرده‌اند معارض است ؛ زيرا وى نقل مىكند هيچ‌كس از رسول خدا - صلوات اللّه عليه و آله - دربارهء دجال آن سؤالى را كه من كرده بودم سؤال نكرد . رسول خدا روى به من كرده و فرمودند : چه ضررى به تو خواهد داشت ؟ گفتم : چون مردم مىگويند كه با او كوهى از نان و نهرى از آب است . فرمود : او نزد خدا پست‌تر از اين است . ( تفسير اين عبارات را بطورى كه تعارض بر طرف شود در آينده خواهيم گفت . )\r\n( 2 )\r\n\r\nامر ششم : [ بيرون آمدن آتشى از سرزمين حجاز 
  ]\r\nروايتى است كه مسلم و بخارى از رسول خدا نقل كرده‌اند كه آن حضرت فرمود :\r\n« قيامت برپا نمىشود ، تا اين كه آتشى از سرزمين حجاز بيرون آيد كه گردنهاى شترهاى بصرى را روشن كند . » « 78 »\r\n( 3 ) روشن است كه ظاهر عبارت گوياى معجزه‌اى است كه هيچ ارتباطى با اقامهء حجّت ندارد و اخبار از آن قابل تصديق نيست . مگر اينكه اين احتمال را بدهيم كه مقصود از اين روايت اشارتى است به ظهور حضرت بقيّة اللّه - عليه السلام - كه در سرزمين حجاز ظاهر مىشود ( چنان كه روايات بر آن دلالت مىكند و در تاريخ ما بعد الظهور خواهيم گفت ) . و امّا علّت اينكه از آن به آتش تعبير كرده‌اند ، به خاطر آن است كه آن حضرت بر مشركان و كافران همچون\r\n\r\n\r\n","description":"","footnote":"\r\n( 77 ) صحيح بخارى 9 / 74 ( عبارات فوق از بخارى است ) ؛ صحيح مسلم 8 / 200 .\r\n( 78 ) صحيح بخارى 9 / 73 ؛ صحيح مسلم 8 / 180 .\r\n","page_name":" 609 ","page_number":609},
  {"content":"\r\n\r\nآتش هستند با اين اشاره كه نورش گسترش داشته و عدالت و لطف آن حضرت همه جا را مىگيرد و شعاع اين گسترش به همان اندازه است كه مردم زمان رسول خدا از گسترش روى زمين مىدانسته‌اند و فاصله بين حجاز تا بصرى در شام در آن زمان مسافتى بسيار طولانى محسوب مىشد . تعبير به « گردن شتران » دلالت بر آن دارد كه شترها به سوى مركز آتش روى مىآورند . و مقصود آن است كه كسى كه به حضرت بقيّة اللّه روى مىآورد به هدايت او مهتدى مىگردد و از عدالت و حكومتش استفاده مىكند .\r\n( 1 ) و امّا اين كه چگونه ظهور حضرت بقيّة اللّه از مقدّمات قيامت است واضح و روشن است و چنان كه قبلا دانستيم مقصود آن است كه پيش از قيامت و لو با فاصلهء بسيار زيادى واقع مىشود و تا آن انجام نگردد قيامت نخواهد شد .\r\n( 2 )\r\n\r\nامر هفتم : آتشى كه از يمن خارج مىشود\r\nمسلم « 79 » از حضرت رسول در ضمن بيان مقدّمات و علائم قيامت نقل مىكند كه آن حضرت فرمود :\r\n« و آخرش آتشى است كه از يمن بيرون مىآيد و مردم را به محشر خودشان مىفرستد . »\r\nدر روايت ديگرى « 80 » چنين آمده است :\r\n« و آتشى است كه از ژرفاى جهنّم جاويد بيرون مىآيد و مردم را كوچ مىدهد . »\r\n( 3 ) مثل همين روايت خبرى است « 81 » كه شيخ طوسى در كتاب غيبت نقل كرده است با اين تفاوت كه در عبارت او چنين آمده است :\r\n« و مىراند و سوق مىدهد مردم را بسوى محشر » .\r\nظاهرا چنين به نظر مىرسد كه اينها از آن دسته نشانه‌هاى قيامتند كه بعد از ظهور اتّفاق مىافتد و نزديك به روز قيامت مىباشند - چنان كه در روايت اوّلى\r\n\r\n\r\n","description":"","footnote":"\r\n( 79 ) صحيح مسلم 8 / 39 .\r\n( 80 ) صحيح مسلم 8 / 39 .\r\n( 81 ) غيبت شيخ طوسى / 267 .\r\n","page_name":" 610 ","page_number":610},
  {"content":"\r\n\r\nآمده بود كه اين آخرين نشانه است - و در آن صورت از محلّ بحث ما خارج و نيازى به بررسى آن نداريم .\r\n( 1 )\r\n\r\nامر هشتم : به زودى فرات از روى گنجينه‌اى از طلا كنار خواهد رفت\r\n. اين روايت در هر دو كتاب صحيح مسلم و بخارى « 82 » با سندى كه ظاهرا در هر دو يكسان است و با عبارت يكسان از حضرت رسول چنين نقل شده است :\r\n« زود است كه فرات از روى گنجى از طلا كنار رود . پس هر كس آن را حفر كند ، نبايد چيزى از آن را بردارد . »\r\n( 2 ) در روايت ديگرى « 83 » با سندى ديگر « از كوهى از طلا » آمده است .\r\nمسلم « 84 » بر اين روايت اين جمله را مىافزايد :\r\n« مردم بر سر آن با يكديگر مىجنگند . از هر صد نفر نود و نه نفر كشته مىشوند ، و هر مردى از آنان مىگويد : شايد من همان كسى باشم كه نجات مىيابم . »\r\nبه همين مضمون روايت ديگرى « 85 » نيز نقل شده است ، و ديگر كتب صحاح نيز رواياتى را در همين باره نقل كرده‌اند ، ولى ما آنچه را كه مسلم و بخارى نقل كرده باشند از ديگران نمىآوريم .\r\nما اگر از اصل سختگيرى سندى صرف نظر كنيم - چون در آن صورت اين مضامين از نظر سند قابل اثبات نيست - مىتوانيم با چند پيشنهاد احتمالى اين عبارات را معنى كنيم :\r\n( 3 ) پيشنهاد اوّل : ظاهر عبارت آن است كه آب فرات از مسير خود تغيير مىكند و از زير بستر فرات معادن بزرگ طلا پديد مىآيد . مردم به طمع افتاده و بر سر آن مىجنگند . آنچه كه در آن روز وظيفهء مسلمين است ( چنان كه روايت اوّلى صراحت دارد ) آن است كه در طمع اين افراد با آنها شريك نشوند و با آنها نجنگند بلكه بهتر آن است كه از آن طلاها صرف‌نظر كنند .\r\n\r\n\r\n","description":"","footnote":"\r\n( 82 ) صحيح بخارى 9 / 73 ؛ صحيح مسلم 8 / 175 .\r\n( 83 ) صحيح بخارى 9 / 73 ؛ صحيح مسلم 8 / 175 .\r\n( 84 ) صحيح مسلم 8 / 174 .\r\n( 85 ) صحيح مسلم 8 / 175 .\r\n","page_name":" 611 ","page_number":611},
  {"content":"\r\n\r\nاين احتمال بر فرض صحت گوياى هيچ مسألهء اعجازآميزى نيست زيرا ممكن است بر اثر جريانات طبيعى مسير حركت آب تغيير كند ، و در زير آن معادن طلا پيدا شود كه قبلا كسى از آنها آگاهى نداشته است . ولى چنين احتمالى وجدانا بسيار بعيد و دور است .\r\n( 1 ) پيشنهاد دوم : ممكن است حديث را به خيرات و بركات و محصولات فراوان آب فرات تفسير كنيم ، چه اينكه محصولات و دستاوردهاى كشاورزى باشد و يا اين كه بگوئيم از زير نهر فرات نفت - كه طلاى سياه هم به آن مىگويند - استخراج مىشود . و شايد اين احتمال مناسبتر باشد چون حديث مىگفت كه آن گنجينه‌اى است در شكم و داخل و يا زير آبهاى فرات كه جز با بر طرف كردن آب - به نحوى از انحاء - استخراج آن امكان ندارد .\r\nدر اين صورت درگيرى و جنگ بر سر استخراج نفت از منطقهء فرات بين دولتهاى استعمارگر به وجود آمده و موجب از بين رفتن اموال و نفوس فراوانى مىشود ، و عبارت از هر صد نفر نود و نه نفر از بين مىروند ، تعبيرى مبالغه‌آميز از همين جنگ و جدالها است .\r\n( 2 ) پيشنهاد سوم : مقصود از كلمهء فرات دعوت حق و پيام خدائى است ، به قرينهء اين آيهء شريفهء :\r\n وَ هُوَ الَّذِي مَرَجَ الْبَحْرَيْنِ هذا عَذْبٌ فُراتٌ وَ هذا مِلْحٌ أُجاجٌ وَ جَعَلَ بَيْنَهُما بَرْزَخاً وَ حِجْراً مَحْجُوراً  » « 86 » :\r\nو اوست آن خدايى كه دو دريا را بهم پيوست ؛ اين يكى آبى است شيرين و خوشمزه و اين ديگرى آبى است شور و تلخ ، و ميان آن دو دريا را مانع و جلوگيرى كه بازدارنده است قرار داد .\r\n( 3 ) به اين ترتيب كه « فرات » به حق و « اجاج » به باطل تفسير شود چون در رديف آياتى قرار گرفته است كه مربوط به دعوت الهى است . آيهء قبل از آن اين است :\r\n  وَ لَوْ شِئْنا لَبَعَثْنا فِي كُلِّ قَرْيَةٍ نَذِيراً . فَلا تُطِعِ الْكافِرِينَ وَ جاهِدْهُمْ بِهِ جِهاداً  \r\n\r\n\r\n","description":"","footnote":"\r\n( 86 ) فرقان / 53 .\r\n","page_name":" 612 ","page_number":612},
  {"content":"\r\n\r\n  كَبِيراً . وَ هُوَ الَّذِي . . .   :\r\nو اگر مىخواستيم در هر شهرى ( پيغمبر ) بيم كننده‌اى مىفرستاديم .\r\nپس از كفار و ناگرويدگان پيروى مكن ؛ و دربارهء پيروى نكردن از ايشان كوشش داشته باش كوشش داشتن بزرگ . و اوست آن خدايى . . .\r\n( 1 ) و مقصود از كلمهء « حجر محجور » همان فاصلهء ذاتى برهانى روشن است كه بين حق و باطل هيچ‌گاه مخلوط نخواهد شد . و معناى پر شدن فرات از طلا روشن شدن حق به اندازه‌اى زياد و زياد شدن مخلصان و هواداران آن در دوران فتنه و آشوبها است . عدّه‌اى از كفّار و منحرفين به قصد تعرّض و جلوگيرى از حق دست به كار مىشوند ، و افراد با ايمان به دفاع از خويشتن پرداخته جنگ و كشتار زياد مىشود ؛ تا آن اندازه كه از روى مبالغه گفته مىشود ؛ از هر صد نفر نود و نه نفر كشته شده و بيش از يك نفر باقى نمانده است ، و در اين صورت عبارتى كه مىگفت چيزى از طلا را نگيريد معنايش آن مىشود كه بايد از حق تجاوز نكرد و در جنگ عليه آن شركت نجست .\r\n( 2 ) اگر اين سه احتمال يا پيشنهاد مورد قبول قرار گيرد و صحيح باشد كه بسيار خوب ، و اگر هيچ‌يك درست نباشد ، چون از نظر ضوابط سندى هم اسناد معتبرى نداشت از آن راحتيم و كنارش مىگذاريم و اگر اسنادش درست بود و معنايش را نفهميديم علم و فهم آن را به خدا و رسول واگذار مىكنيم .\r\n( 3 )\r\n\r\nامر نهم : وقوع مسخ\r\nابن ماجه « 87 » از حضرت رسول روايت كرده است كه فرمود :\r\n« در پيش روى قيامت مسخ شدن است و به زمين فرو رفتن و افكنده شدن ( در دريا ) . »\r\nدر حديثى ديگر وارد شده است :\r\n« در آخر امّت من ، فرو رفتن به زمين است و مسخ شدن و در دريا افكنده شدن . »\r\nبه همين مضمون دو حديث ديگر نيز وارد شده است .\r\n\r\n\r\n","description":"","footnote":"\r\n( 87 ) رواياتى كه از ابن ماجه نقل كرديم در سنن ج 2 / 1349 به بعد مىباشد .\r\n","page_name":" 613 ","page_number":613},
  {"content":"\r\n\r\n( 1 ) شيخ مفيد « 88 » در ارشاد از حضرت موسى بن جعفر - عليه السلام - در حديثى روايت كرده است كه آن حضرت فرموده است : « و مسخ در بين دشمنان حق » .\r\nبه اين مضمون نوبت نقد و بررسى نمىرسد ، زيرا اگر چه مسخ از نظر عقلى ممكن و در تاريخ هم اتّفاق افتاده است ؛ چنان كه در قرآن كريم از آن خبر مىدهد ، لكن در امّت اسلامى واقع نخواهد شد ، زيرا رواياتى در اين مورد داريم كه كيفرهاى دنيوى كه بر امتهاى ديگر وارد شده است ، در امّت اسلامى واقع نخواهد شد و لذا اين امّت را « امّت مرحومه » ناميده‌اند .\r\nآرى ممكن است كه مسخ شدن رمزى باشد از جهت انتقال و برگشت از راه راست به گمراهى و اين حرف درستى است و در مورد افراد بسيارى صدق مىكند ، لكن اين معنى بر خلاف ظاهر روايات است .\r\n( 2 )\r\n\r\nامر دهم : برگشت مرده‌ها به دنيا\r\nدر اين مورد فقط شيخ مفيد روايتى را به طور مرسل در كتاب ارشاد نقل كرده است و مىگويد : روايات گوياى نشانه‌هائى براى قيام حضرت قائم مهدى - عليه السلام - و آيات و دلائل و حوادثى است كه پيش از ظهور آن حضرت بوقوع مىپيوندد . بعد آنها را مىشمرد تا اين مسأله :\r\n« و مرده‌هائى از قبر بپامىخيزند و به دنيا برمىگردند ، و يكديگر را مىشناسند و به ديدار يكديگر مىروند . » « 89 »\r\n( 3 ) ظاهر اين عبارت آن است كه اين موضوع در دوران غيبت كبرى واقع مىشود و شايد از نشانه‌هاى مخصوصى باشد كه براى آگاه شدن افراد با اخلاص از نزديك بودن ظهور انجام مىگيرد . لكن چيزى كه مطلب را آسان مىكند آن است كه اين خبر چون خبرى مرسل است ( و سندى برايش ذكر نشده ) نمىتواند يك مسألهء تاريخى را اثبات كند .\r\n( 4 ) اگر كسى بگويد : اين خبرى است از جمله اخبار مربوط به رجعت كه آن\r\n\r\n\r\n","description":"","footnote":"\r\n( 88 ) ارشاد مفيد / 338 .\r\n( 89 ) ارشاد / 337 .\r\n","page_name":" 614 ","page_number":614},
  {"content":"\r\n\r\nاخبار بسيارند ، و معناى رجعت جز برگشتن به زندگى بعد از مرگ نيست .\r\nگوئيم : رجعت مسأله‌اى است كه بعد از ظهور انجام مىگيرد و پيش از آن نيست و اين خبر صراحت دارد در اين كه بپاخاستن مرده‌ها جلو روى قيام حضرت است ، يعنى پيش از ظهور مىباشد و اين سخن را هيچ‌كس نگفته است .\r\nو امّا بررسى اخبار رجعت و بدست دادن معناى درستى از آنها را - ان شاء اللّه - در كتاب تاريخ ما بعد الظهور خواهيم آورد .\r\n( 1 )\r\n\r\nامر يازدهم : خروج خورشيد از مغرب\r\nدر كتاب ارشاد در رديف همان علائم پيش از ظهور طلوع خورشيد را از مغرب نوشته است . « 90 »\r\nبخارى نيز از حضرت رسول - صلّى اللّه عليه و آله - روايت كرده است كه آن حضرت فرمود :\r\n« قيامت برپا نخواهد شد تا اين كه . . . خورشيد از مغربش طلوع كند ، وقتى از مغرب طلوع كرد و مردم ديدند همگى ايمان مىآورند ، و آن هنگامى است كه براى كسانى كه قبلا ايمان نياورده و يا با داشتن ايمان كار خير انجام نداده‌اند ايمان آوردن در آن زمان سودى به حالشان نخواهد داشت . ( اشاره است به آيهء 158 از سورهء انعام ) » « 91 » ( 2 ) مسلم چندين حديث مشابه اين عبارت نقل كرده « 92 » و همچنين اين روايت را نيز آورده است :\r\n« نخستين نشانه‌اى كه بيرون مىآيد طلوع خورشيد است از مغربش . » « 93 »\r\n( 3 ) شيخ طوسى در كتاب الغيبه « 94 » از رسول خدا - صلوات اللّه عليه و آله - روايت كرده است كه فرمود : ده علامت است كه چاره‌اى از وقوع آنها نيست . . .\r\n\r\n\r\n","description":"","footnote":"\r\n( 90 ) ارشاد / 336 .\r\n( 91 ) صحيح بخارى 9 / 74 .\r\n( 92 ) صحيح مسلم 1 / 95 به بعد .\r\n( 93 ) صحيح مسلم 8 / 202 .\r\n( 94 ) كتاب الغيبه / 267 .\r\n","page_name":" 615 ","page_number":615},
  {"content":"\r\n\r\nو از آن جمله طلوع خورشيد از مغربش مىباشد . ظاهر آن است كه اين نشانه مربوط به نشانه‌هاى چسبيده به قيامت و نزديك به آن است ، زيرا در احاديث اين نشانه را مربوط به هنگامى دانسته‌اند كه كسانى كه قبلا ايمان نياورده‌اند ، ايمان آوردن در آن هنگام برايشان سودى ندارد ، و آن بنا به تفسير مشهور روز قيامت است . و بنابر آن خروج خورشيد از مغرب وقتى است كه نظام موجود به هم بخورد و قيامت نزديك شود .\r\n( 1 ) و امّا اين كه از علائم ظهور باشد بطورى كه در دوران غيبت كبرى ايجاد شود جز به روايت ارشاد ( كه قبلا گفتيم نمىشود به آن براى اثبات يك امر تاريخى استناد كنيم ) نمىتوان استناد كرد .\r\nدر برخى از روايات طلوع خورشيد از مغرب به ظهور حضرت بقيّة اللّه - عليه السلام - بعد از غيبت تفسير شده است .\r\n( 2 ) شيخ صدوق در كتاب كمال الدين با اسنادش از نزال بن سبره روايت كرده است كه : حضرت على - عليه السلام - روزى براى ما سخنرانى فرمود و بعد از حمد و ثناى الهى و درود بر محمّد و آل سه مرتبه فرمود : از من بپرسيد اى مردم پيش از آنكه مرا از دست بدهيد . صعصعة بن صوحان از جا بلند شد و گفت : اى امير المؤمنين دجال چه وقت بيرون مىآيد ؟ حضرت دربارهء او صحبتهائى كردند و در ضمن فرمايشاتشان فرمودند : او را خداوند متعال در شام مىكشد ، به دست كسى كه عيسى بن مريم پشت سر او نماز مىخواند .\r\n( 3 ) بعد از آنكه فرمايشات حضرت تمام شد ، نزال بن سبره گويد كه به صعصعة بن صوحان گفتم : مقصود حضرت از اين فرمايش چه بود ؟ صعصعه پاسخ داد : اى سبره آن كس كه عيسى بن مريم پشت سرش نماز مىخواند دوازدهمين نفر از خاندان پيامبر - صلّى اللّه عليه و آله - و نهمين فرزند حسين بن على - عليه السلام - است ، و او خورشيدى است كه از مغربش طلوع مىكند و در نزد ركن و مقام ظاهر مىشود ، و زمين را پاك مىكند و ميزان عدالت را مىنهد ، و هيچ‌كس به ديگرى ستم نخواهد كرد . . . تا آخر حديث « 95 » .\r\n\r\n\r\n","description":"","footnote":"\r\n( 95 ) كمال الدين / 525 - 532 ؛ سفينة البحار در ذيل كلمهء دجّال .\r\n","page_name":" 616 ","page_number":616},
  {"content":"\r\n\r\n( 1 ) به هر حال اين تفسير ممكن است درست باشد و اگر تعبير را رمزى بدانيم احتمال اين تفسير مىرود و منافات ندارد كه مربوط به همان آيهء شريفهء مورد اشاره در حديث صحيح بخارى باشد ؛ زيرا آن آيه به ظهور حضرت هم تفسير شده است . ( در كتاب تاريخ ما بعد الظهور در اين باره بحث خواهيم كرد . )\r\nلكن آنچه كه كار را آسان مىسازد ، آن است كه اين روايت از نظر سند چندان معتبر نيست .\r\n( 2 )\r\n\r\nامر دوازدهم : صيحه\r\nاين مطلب فقط در كتب شيعهء اماميّه وجود دارد ، و روايات بسيارى در اين موضوع وارد شده و روى آن تأكيد شده است .\r\nاز آن جمله روايتى است كه نعمانى در كتاب الغيبة « 96 » از امير المؤمنين - عليه السلام - نقل كرده است كه حضرت دربارهء علائم و نشانه‌هائى صحبت مىكردند و ما گفتيم : آيا پيش از ظهور و يا بعد از آن برخى از اين نشانه‌ها واقع مىشوند ؟ حضرت پاسخ دادند :\r\n« صيحه‌اى در ماه رمضان پديد مىآيد كه افراد بيدار را مضطرب و خوابيده‌ها را بيدار مىكند ، و دختر جوان را از پس پردهء خود بيرون مىآورد . »\r\n( 3 ) در روايت ديگرى « 97 » از آن حضرت آمده است : آن فزعه هول‌انگيز در ماه رمضان است . گفته شد : فزعه و موجود هول‌انگيز در ماه رمضان چيست ؟\r\nفرمود :\r\n« آيا سخن خداوند را نشنيده‌ايد در قرآن مجيد كه مىفرمايد : « اگر بخواهيم بر آنان آيتى از آسمان فرو فرستيم ، پس گردنهاى آنها در مقابل آن خضوع و فروتنى خواهند كرد » آن آيت و نشانه‌اى است كه دختر جوان را از پس پردهء خود به در آورده ، و خوابيده را بيدار و بيدارها را به وحشت مىاندازد .\r\n\r\n\r\n","description":"","footnote":"\r\n( 96 ) غيبت نعمانى / 258 .\r\n( 97 ) غيبت نعمانى / 251 .\r\n","page_name":" 617 ","page_number":617},
  {"content":"\r\n\r\n( 1 ) حضرت صادق « 98 » - عليه السلام - فرموده است : « براى قائم پنج نشانه است . . . » و از آن جمله صيحهء آسمانى را بر شمرده است .\r\n( 2 ) و در روايت ديگرى از حضرت باقر « 99 » - عليه السلام - روايت شده است كه آن حضرت فرمود :\r\n« در ماه رمضان منتظر صيحه و خروج حضرت قائم - عليه السلام - باشيد خداوند آنچه را كه بخواهد انجام مىدهد . »\r\n( 3 ) در كتاب احتجاج « 100 » در ضمن توقيعى كه به نايب چهارم حضرت ، جناب علىّ بن محمّد سيمرى چند روز پيش از مرگش رسيده است ، چنين نقل كرده است :\r\n« هر كس پيش از خروج سفيانى و صيحه ادّعاى ديدار كند دروغگو و تهمت‌زننده است . »\r\n( 4 ) شيخ صدوق در كتاب كمال الدين « 101 » از حضرت باقر نقل كرده است كه ايشان دربارهء حضرت مهدى - عليه السلام - مىفرمايند : « و از جمله نشانه‌هاى خروج او اينها است . . . » و از آن جمله صيحهء آسمانى را در ماه رمضان برشمرده‌اند .\r\n( 5 ) در كتاب منتخب الاثر از ينابيع الموده از حضرت صادق - عليه السلام - نقل مىكند كه : پيش از قيام قائم پنج نشانه و علامت . . . و در آخر آن راوى گويد : اين آيه - يعنى قول خداى متعال را كه مىفرمايد : « اگر بخواهيم نازل كنيم بر آنها از آسمان آيه‌اى . . . » - تلاوت كرده و عرض كردم : آيا مقصود از اين آيت همان صيحهء آسمانى است ؟\r\nفرمود : آرى ، اگر صيحه وجود پيدا كند گردن دشمنان خداوند متعال در مقابلش خاضع و سرافكنده خواهد شد . « 102 »\r\n\r\n\r\n","description":"","footnote":"\r\n( 98 ) غيبت نعمانى / 252 ؛ غيبت شيخ طوسى / 267 .\r\n( 99 ) غيبت نعمانى / 255 .\r\n( 100 ) احتجاج / 267 ؛ تاريخ الغيبة الصغرى / 633 به بعد .\r\n( 101 ) كمال الدين / 328 .\r\n( 102 ) منتخب الاثر / 454 ؛ ينابيع الموده / 426 .\r\n","page_name":" 618 ","page_number":618},
  {"content":"\r\n\r\nاين روايت در تفسير برهان در ضمن دوازده حديث مربوط به صيحه نيز روايت شده است . « 103 »\r\n( 1 ) اين آيهء قرآن دلالت بر وقوع حتمى صيحه نمىكند و اصولا بر وقوع هيچ چيزى دلالت نمىكند ، زيرا وقوع آن را متعلّق و وابسته به مشيّت الهى مىداند ، بلكه ممكن است گفته شود كه دلالت بر عدم وقوع آن چيزى كه به مشيّت خدا وابسته شده است مىكند چون در ضمن همين آيهء شريفه شيخ طوسى « 104 » مىگويد : خداوند متعال به حضرت رسول - صلوات اللّه عليه و آله - خبر داده است كه او مىتواند بر آنها آيتى و نشانه‌اى از آسمان فرو فرستد كه گردن دشمنان در مقابلش خاضع شود ، و سربزير باشند و آنها را وادار به ايمان آوردن كند ، لكن اين كار بر خلاف هدف تكليف است ، چون اگر خداوند دست به انجام چنين كارى بزند آنها ديگر مستحقّ كيفر و پاداش نخواهند بود ، زيرا كسى كه ناچار به انجام كارى مىشود مستحقّ ثواب و ستايش و تعريف از كارش نمىشود . زيرا وى به منزلهء چيز و يا كسى است كه كارى در او انجام گرفته ( و فاعل شخص ديگرى است ) .\r\nعلّامه طباطبائى در تفسير الميزان نيز به اين مطلب اشاراتى دارد . « 105 »\r\n( 2 ) البتّه اين توضيح در معناى اين آيه ، صحت اين گونه روايات را از بين نمىبرد ، زيرا ائمّه به اين آيه استدلال بر وقوع صيحه نكرده‌اند ، بلكه خواسته‌اند بگويند كه از نظر مشيّت الهى امكان وقوع صيحه وجود دارد ، و امّا اين كه به خاطر وقوع صيحه ايمان به سرحدّ جبر و اجبار برسد ، چنان كه شيخ طوسى - رحمة اللّه عليه - گفته بود اين مطلب را نمىشود پذيرفت ؛ زيرا بعد از آمدن صيحه بازهم اختيار اشخاص محفوظ است ، و عقل مىتواند تصوّر عدم پذيرش و ايمان برخى از مادّىانديشان را حتّى بعد از وقوع صيحه تصور كند و آنها مىتوانند توجيهى علمى بر اساس تفكّر مادّى خود براى آن بنمايند ، زيرا شبهات\r\n\r\n\r\n","description":"","footnote":"\r\n( 103 ) تفسير برهان 2 / 762 در تفسير سورهء شعرا .\r\n( 104 ) تفسير تبيان 8 / 5 .\r\n( 105 ) تفسير الميزان 1 / 272 .\r\n","page_name":" 619 ","page_number":619},
  {"content":"\r\n\r\nمادّيون در دوران فتنه‌ها و انحرافات بيش از اندازه است و آن فردى هم كه بعد از وقوع صيحه صحت ادّعاى مؤمنين را پذيرفته ، او هم در كارها و انديشه‌هايش مختار است .\r\n( 1 ) بهترين دليل براى ما همان است كه ائمّه - عليهم السلام - براى امكان وقوع صيحه به آيهء شريفه استدلال كرده‌اند و اگر فرمايش شيخ طوسى درست باشد اين استدلال ائمّه - عليهم السلام - بىمورد خواهد بود چون محال است كه خداوند انسانى را مجبور و ناچار به ايمان آوردن بكند . و تعداد اين اخبار بسيار و قابليّت اثبات حقائق تاريخى را دارند .\r\nبا از بين رفتن استدلال شيخ طوسى و امكان انجام آيت و صيحهء آسمانى از سوى خداوند و دلالت اين همه اخبار فراوان بر وقوع اين حادثه نتيجه آن مىشود كه صيحهء آسمانى انجام خواهد شد و يكى از نشانه‌هاى ظهور حضرت مىباشد .\r\n( 2 ) آرى اين مطلب باقى مىماند كه معناى حديث و مقصود از صيحهء آسمانى چيست ، آيا فقط يك صداى بىمعنى است ، و يا سخنى است داراى معنى و مدلول و معناى آن چيست . پاسخ اين سؤال در جلد سوم اين مجموعه كه تاريخ ما بعد الظهور باشد خواهد آمد ، كه در آنجا با دليل اثبات مىكنيم كه مقصود از صيحه بلند شدن ندا است به نام حضرت مهدى - عليه السلام - و جز اين مطلب چيزى نيست .\r\n( 3 )\r\n\r\nامر سيزدهم : فرو رفتن در بيداء\r\nمطلب فوق از جمله نشانه‌هائى است كه هم در اخبار شيعه و هم در روايات اهل سنّت در حدّ فراوانى نقل شده است .\r\nاز آن جمله روايتى است كه مسلم از امّ سلمه از حضرت رسول - صلّى اللّه عليه و آله - نقل كرده است كه مىفرمايد : پناهنده‌اى به خانهء كعبه پناه مىآورد گروهى به سوى او مىتازند و مىخواهند به مكه وارد شوند . وقتى به بيداء برسند زمين آنها را فرو مىبرد .\r\nعرض كردم : اى رسول خدا ، حال كسى كه به اكراه و اجبار همراه آنها\r\n\r\n","description":"","footnote":"","page_name":" 620 ","page_number":620},
  {"content":"\r\n\r\nآمده باشد چيست ؟\r\nفرمود : او هم با آنان به زمين فرو خواهد رفت ، لكن روز قيامت با نيّت خود مبعوث مىشود . « 106 »\r\n( 1 ) و نيز از حفصه روايت كرده است كه گويد از رسول خدا - صلوات اللّه عليه و آله - شنيدم كه مىفرمود :\r\n« لشكرى كه با او مىجنگند قصد اين خانه را مىكنند تا وقتى كه به بيداء برسند ، وسط لشكر را به زمين فرومىبرد و جلودار لشكر افراد آخر لشكر را خبردار مىكند سپس همه را در كام خود مىكشد و جز آن كس كه فرار كرده تا خبر اينها را به ديگران بدهد كسى باقى نمىماند . » « 107 »\r\n( 2 ) در حديث سوم چنين آمده است كه رسول خدا - صلوات اللّه عليه و آله - مىفرمايد :\r\n« به زودى به اين خانه عدّه‌اى پناهنده خواهند شد كه نه مدافعى دارند و نه نيرو و نه افرادى ، لشكرى به سوى آنها مأمور مىشود تا اينكه به بيداء مىرسند زمين آنها را فرومىبرد . » « 108 »\r\n( 3 ) در حديث چهارم آمده است : عدّه‌اى از امّت من به خاطر مردى از قريش كه به خانهء خدا پناهنده شده است قصد ( حمله به ) آن خانه را مىكنند ، تا اينكه به بيداء مىرسند زمين آنها را در خود فرومىبرد .\r\nعرض كرديم : اى رسول خدا ، گاهى راه مردم را جمع مىكند . ( يعنى مردم گوناگونى در يك مسير و جاده در حال حركت هستند . )\r\nفرمود : آرى در بين آنها عدّه‌اى افراد آگاه هستند و عدّه‌اى به اجبار با آنان آمده و در بين آنها عدّه‌اى در راه مانده‌اند و همگى به يك نحوه نابود مىشوند ولى به صورت پراكنده روز قيامت زنده شده و خداوند آنان را با نيّتهايشان محشور مىگرداند . « 109 »\r\n\r\n\r\n","description":"","footnote":"\r\n( 106 ) صحيح مسلم 8 / 167 .\r\n( 107 ) صحيح مسلم 8 / 167 .\r\n( 108 ) صحيح مسلم 8 / 167 .\r\n( 109 ) صحيح مسلم 8 / 167 .\r\n","page_name":" 621 ","page_number":621},
  {"content":"\r\n\r\n( 1 ) ابن ماجه و ترمذى و احمد و حاكم و ديگران احاديثى را در اين باره نقل كرده‌اند ، لكن ما در هر موردى كه بخارى و مسلم روايتى را نقل كرده باشند نيازى به نقل از ديگران نمىبينيم .\r\nاز مصادر و مآخذ اماميّه روايتى است كه نعمانى در كتاب الغيبه نقل كرده است از حضرت صادق - عليه السلام - كه آن حضرت فرمود : « براى قائم پنج نشانه است . . . » و از آن جمله فرو رفتن در زمين بيداء را برشمرد . « 110 »\r\n( 2 ) در روايت ديگرى كه از آن حضرت نقل شده است راوى مىگويد : عرض كردم : آيا نشانه‌اى پيش از ظهور هست ؟ فرمود : آرى . عرض كردم : آن چيست ؟\r\nفرمود : « نابودى يك فرد عباسى - تا آنكه گفت : و فرو رفتن در بيداء » . « 111 »\r\n( 3 ) در روايت ديگرى از آن حضرت نقل شده كه :\r\n« از نشانه‌هاى حتمى كه چاره‌اى جز از به وقوع پيوستن آن پيش از قيام قائم نيست ، خروج سفيانى و فرو رفتن در بيداء است . » « 112 »\r\nشيخ مفيد « 113 » در ضمن بيان نشانه‌هاى ظهور گفته است : « و فرو رفتن در بيداء » .\r\n( 4 ) در كتاب منتخب الاثر « 114 » از تفسير كشّاف در تفسير آيهء شريفهء  وَ لَوْ تَرى إِذْ فَزِعُوا فَلا فَوْتَ وَ أُخِذُوا مِنْ مَكانٍ قَرِيبٍ  از ابن عبّاس نقل مىكند كه اين آيه دربارهء « فرو رفتن در بيداء » مىباشد ، و داستان از اين قرار است كه هشتاد هزار نفر به جنگ كعبه مىروند تا آن را ويران كنند ؛ وقتى وارد صحراى بيداء مىشوند زمين آنها را فرو مىبرد .\r\n( 5 ) در همان كتاب منتخب الاثر از مجمع البيان در تفسير همين آيه از ابو حمزهء ثمالى روايت شده كه گويد از حضرت على بن الحسين و حسن بن حسن بن على شنيدم كه مىفرمودند : آن لشكر بيداء است كه از زير پايشان\r\n\r\n\r\n","description":"","footnote":"\r\n( 110 ) غيبت نعمانى / 252 ؛ غيبت شيخ طوسى / 267 .\r\n( 111 ) غيبت نعمانى / 262 .\r\n( 112 ) غيبت نعمانى / 264 .\r\n( 113 ) ارشاد / 334 .\r\n( 114 ) منتخب الاثر / 456 .\r\n","page_name":" 622 ","page_number":622},
  {"content":"\r\n\r\nگرفته مىشوند . « 115 »\r\n( 1 ) در همين كتاب از امّ سلمه روايت شده است كه مىگويد : رسول خدا فرمود :\r\n« پناهنده‌اى به خانهء كعبه پناه مىبرد ، خداوند لشكرى را برمىانگيزاند ؛ تا اين كه به بيداء مىرسند - بيداء مدينه - زمين آنها را فرو مىبرد . » « 116 »\r\n( 2 ) در تفسير برهان نيز چندين روايت در اين موضوع نقل كرده است : از آن جمله از ابو خالد كابلى از حضرت باقر - عليه السلام - روايت كرده است كه آن حضرت فرمود :\r\n« قائم خروج مىكند و حركت مىكند تا اينكه به بيداء مىرسد ، لشكريان سفيانى به سوى او حركت مىكنند . پس خداوند متعال به زمين فرمان مىدهد تا پاهاى آنها را بگيرد ، و آن مصداق فرمايش خداوند است كه مىفرمايد :  وَ لَوْ تَرى إِذْ فَزِعُوا فَلا فَوْتَ وَ أُخِذُوا مِنْ مَكانٍ قَرِيبٍ . . .  « 117 »\r\n( 3 ) اين فرو رفتن در زمين كه وعده داده شده گرچه يك مسألهء اعجازى است ، لكن با قانون معجزات منافات ندارد ، بلكه به تمام معنى با آن قاعده سازگار و همراه است كه از خود روايات هم دليلش روشن مىشود كه اين عمل اعجازى به خاطر نجات آن كسى است كه به خانهء خدا پناهنده شده ، و يا آن گروهى است كه يار و ياور و نيرو ندارند ؛ و ما را همين اندازه كفايت مىكند كه بدانيم اين عدّهء پناهنده به خانهء خدا ، طرفداران حق و ياوران حقيقتند كه پيروزى روز موعود متوقّف بر وجود آنها است ، چه اينكه خود حضرت بقيّة اللّه ( ع ) هم جزء آنان باشد - چنان كه روايت اوّل و آخر بر آن دلالت مىكرد - و يا اينكه در بين آنان نباشد ؛ و همين اندازه براى ضرورت انجام معجزه ما را كفايت مىكند ؛ زيرا قبلا گفته‌ايم كه هر آنچه كه ظهور متوقّف بر آن است مىبايست انجام گردد ، زيرا با غرض و هدف الهى كه هدايت بشر باشد ارتباط و وابستگى دارد و اين مهمترين و\r\n\r\n\r\n","description":"","footnote":"\r\n( 115 ) منتخب الاثر / 456 ؛ مجمع البيان 2 / 875 در تفسير سورهء سبأ .\r\n( 116 ) منتخب الاثر / 456 ؛ مجمع البيان 2 / 875 در تفسير سورهء سبأ .\r\n( 117 ) تفسير برهان 3 / 355 .\r\n","page_name":" 623 ","page_number":623},
  {"content":"\r\n\r\nمخصوصترين شكلهاى اقامهء حجّت است و با قانون معجزات همراه و مطابق است .\r\nدر جهت آتيه ميزان ارتباط آن به دورهء فتنه و انحراف و برنامه‌ريزى كلّى الهى معلوم مىشود .\r\n( 1 ) اين امور سيزده‌گانه مهمترين نشانه‌هاى ظهور بودند كه برخى از قانون معجزات بيرون بود و مشمول آن قانون نمىشد و ثابت شد كه چندتاى آنها در صورتى كه به همان معناى ظاهرى باشد قابل اثبات نيست . و معلوم گرديد حدوث مسخ و احياء اموات پيش از ظهور و طول عمر دجال و بزرگى الاغ او و كشتن و زنده كردن دجال يك مؤمن را اينها اصلا پايه و اساس صحيحى ندارد . و نيز ثابت شد كه پر شدن فرات از طلا يك امر طبيعى است نه يك امر اعجازى ، و خروج خورشيد از مغربش از نشانه‌هاى ظهور حضرت نيست و صيحه و فرورفتن در زمين با قانون معجزات هماهنگى دارد و مخالف با آن نيست ، و اخبار بسيارى بر آنها دلالت مىكرد بنابراين مىبايست آنها را پذيرفت .\r\nاين بود تمام گفتار ما دربارهء نكتهء سوم در آنچه بر اقامهء معجزات بيشتر از قانون مربوطه‌اش دلالت مىكرد . و در اينجا سخن ما در ناحيهء دوم از اقسام علائم ظهور از نظر معجزات پايان مىپذيرد . و همين بحث پايان بحث ما در جهت چهارم در برخى از تقسيمات عمومى اين روايات بود .\r\n\r\n","description":"","footnote":"","page_name":" 624 ","page_number":624},
  {"content":"\r\n\r\n( 1 )\r\n\r\nجهت پنجم : بر شمردن ساير علامات و كوشش براى فهم آنها به صورت يك مجموعهء منظّم\r\nدر اين باره در ضمن دو مبحث اساسى به بررسى مىپردازيم ؛ اوّل : بررسى علامات باقيمانده صرف‌نظر از ارتباطشان با بقيّهء نشانه‌ها ، و دوم : كوشش براى بدست دادن يك مفهوم كلّى و منظّم و كامل از همگى يا اكثر علامتها - به قدر امكان - در ارتباط با يكديگر .\r\nابتدا مىبايست به بررسى تك‌تك نشانه‌ها به صورت فردى بپردازيم تا بعد بتوانيم به صورت جمعى آنها را مورد مطالعه قرار دهيم .\r\n( 2 )\r\n\r\nمبحث اوّل : بر شمردن علائم باقيمانده\r\nاگر بخواهيم به تمامى نشانه‌ها دسترسى پيدا كنيم كارى است بىفايده ، ولى نشانه‌هاى مهم و اصلى را در ضمن چند نكته مورد بررسى قرار مىدهيم .\r\n( 3 )\r\n\r\nنكتهء اوّل : خروج پرچمهاى سياه از سوى خراسان\r\nقبلا در اين باره صحبت كرديم و مشخص نموديم كه مقصود از خروج پرچمهاى سياه از سوى خراسان قيام ابو مسلم خراسانى است و در اينجا مىبايست رواياتى را كه در اين باره وارد شده است و قبلا وعده داديم كه در آينده خواهيم آورد نقل كنيم ، البتّه در برخى از آن روايات با اين برداشتى كه ما داريم معارضه ديده مىشود .\r\n\r\n","description":"","footnote":"","page_name":" 625 ","page_number":625},
  {"content":"\r\n\r\n( 1 ) از آن جمله : روايتى است كه ترمذى « 1 » از رسول خدا - صلّى اللّه عليه و آله - نقل كرده است كه حضرت فرموده است :\r\n« از سوى خراسان پرچمهاى سياه بيرون مىآيد ، هيچ چيز مانع آن نمىشود و از آن جلوگيرى نمىكند تا اينكه در ايلياء نصب مىشود . »\r\nترمذى بعد از نقل حديث مىگويد : اين حديثى غريب و بىسابقه و از نظر سند حسن است .\r\n( 2 ) نعمانى در كتاب الغيبه « 2 » از حضرت امير المؤمنين روايت كرده است كه آن حضرت فرمود : منتظر فرج باشيد از سه چيز . گفته شد : يا امير المؤمنين ، آنها چيست ؟ فرمود : . . . و پرچمهاى سياه از خراسان .\r\nشيخ در كتاب ارشاد « 3 » اين موضوع از جمله علائمى به حساب آمده است كه دربارهء آن رواياتى وارد شده است و چنين گفته شده است : . . . روى آوردن پرچمهاى سياه از سوى خراسان .\r\n( 3 ) شيخ در كتاب الغيبه « 4 » از حضرت باقر - عليه السلام - روايت كرده است :\r\n« فرود مىآيد پرچمهاى سياهى كه از خراسان بيرون آمده است در كوفه . وقتى مهدى - عليه السلام - ظاهر شد براى بيعت گرفتن به سوى آن مىفرستد . »\r\nاين روايت دلالت مىكند بر اين كه خروج پرچمهاى سياه نزديك ظهور حضرت خواهد بود ولى اين روايت به تنهائى با در نظر گفتن ضوابط سندى نمىتواند مثبت يك واقعيّت تاريخى باشد . آرى اگر خبر از نظر اسنادش درست باشد دليل بر اين خواهد بود كه آن پرچمها پرچمهاى ابو مسلم خراسانى نمىباشند .\r\n( 4 )\r\n\r\nنكتهء دوم : قتل نفس زكيّه\r\nدربارهء قتل نفس زكيّه فقط در كتب و مآخذ شيعه رواياتى آمده است و در\r\n\r\n\r\n","description":"","footnote":"\r\n( 1 ) جلد 3 / 362 .\r\n( 2 ) غيبت نعمانى / 251 .\r\n( 3 ) ارشاد / 336 .\r\n( 4 ) غيبت شيخ طوسى / 274 .\r\n","page_name":" 626 ","page_number":626},
  {"content":"\r\n\r\nكتب صحاح اهل سنّت در اين باره چيزى نقل نشده است .\r\n( 1 ) از آن جمله روايت نعمانى « 5 » از حضرت صادق - عليه السلام - است كه آن حضرت فرمود :\r\n« براى قائم پنج علامت است . . . » و شمرد از آنها قتل نفس زكيه را .\r\nو نيز « 6 » نعمانى در كتاب الغيبه و مفيد در ارشاد « 7 » و شيخ در كتاب الغيبه « 8 » از آن حضرت در ضمن امور حتميّه‌اى كه واقع خواهد شد قتل نفس زكيّه را نقل كرده‌اند .\r\n( 2 ) نعمانى « 9 » روايت مىكند ، از همان حضرت كه راوى سؤال مىكند : آيا نشانه‌اى پيش از ظهور خواهد بود ؟ حضرت مىفرمايد : آرى . راوى مىگويد :\r\nآنها چيست ؟ حضرت مىفرمايند : هلاكت و نابودى عباسى و . . . و قتل نفس زكيّه . . .\r\n( 3 ) شيخ مفيد در ارشاد « 10 » از حضرت باقر - عليه السلام - و شيخ طوسى در كتاب الغيبه « 11 » و صدوق در كمال الدين « 12 » از حضرت صادق - عليه السلام - به يك عبارت نقل مىكنند كه لفظ و عبارت شيخ مفيد اين است :\r\n« آن حضرت فرمود : بين قيام قائم - عليه السلام - و قتل نفس زكيّه بيش از پانزده شب طول نمىكشد . »\r\n( 4 ) در كتاب ارشاد « 13 » شيخ مفيد مىگويد :\r\n« از جمله علائمى كه روايات و اخبار گوياى آن مىباشند ، كشته شدن نفس زكيه در پشت دروازهء كوفه به همراه هفتاد نفر از اشخاص صالح\r\n\r\n\r\n","description":"","footnote":"\r\n( 5 ) غيبت نعمانى / 252 .\r\n( 6 ) غيبت نعمانى / 252 .\r\n( 7 ) ارشاد / 338 .\r\n( 8 ) غيبت شيخ طوسى / 266 .\r\n( 9 ) غيبت نعمانى / 262 .\r\n( 10 ) ارشاد / 339 .\r\n( 11 ) غيبت شيخ طوسى / 271 .\r\n( 12 ) كمال الدين / 649 .\r\n( 13 ) ارشاد / 336 .\r\n","page_name":" 627 ","page_number":627},
  {"content":"\r\n\r\nاست ، و كشته شدن مردى هاشمى در بين ركن و مقام . »\r\n( 1 ) شيخ صدوق « 14 » نيز از امام صادق - عليه السلام - روايت كرده است كه آن حضرت فرمود : « پنج چيز پيش از قيام قائم اتّفاق مىافتد » و از آن جمله قتل نفس زكيّه را برشمرد .\r\nو نيز از آن حضرت روايت شده است كه پيش از قيام قائم پنج علامت نشانه حتمى است و از آن جمله قتل نفس زكيه است .\r\n( 2 ) در روايتى ديگر در ضمن امور حتميّه از حضرت باقر روايت شده كه فرمود :\r\n« و كشته شدن نفس زكيّه از امور حتميّه است » .\r\nو ديگر اخبارى كه در اين باره وارد شده است .\r\n( 3 ) ما دربارهء نفس زكيه در ضمن چند امر بحث مىكنيم :\r\n\r\nامر اوّل : مقصود از نفس زكيّه\r\n، نفس كامله پاك و پاكيزه است ، كه كلمهء زكيّه از ريشهء زكى است به معناى « رشد كرد و پاكيزه شد » . و مقصود از رشد در اصطلاح اسلامى تكامل با علم و اخلاص و فداكارى است ؛ و ممكن است با دقّت بيشترى براى كمال دو معنى در نظر بگيريم :\r\nمعناى اوّل : كمال عبارت است از آنچه كه خواستهء اسلام است از يك فرد مسلمان كه در درجهء بالاى ايمان و اراده و فداكارى و از خودگذشتگى باشد ، و بنابراين مقصود از نفس زكيّه يكى از اشخاص با اخلاص و آزمايش شده در دوران غيبت كبرى خواهد بود كه بر اثر فتنه‌ها و انحرافات حاكم در آن زمان به شهادت مىرسد ( البتّه با صرف‌نظر از آنچه كه در امر سوم خواهيم گفت ) .\r\nمعناى دوم : مقصود از كمال برائت از آدمكشى است كه به همين معنى در قرآن مجيد آمده است كه مىفرمايد : « آيا نفس زكيّه‌اى را بدون اينكه كسى را كشته باشد تو كشتى ؟ كار زشتى انجام دادى . » « 15 » و شايد از اين كه در اخبار\r\n\r\n\r\n","description":"","footnote":"\r\n( 14 ) كمال الدين / 640 - 650 .\r\n( 15 ) كهف / 74 .\r\n","page_name":" 628 ","page_number":628},
  {"content":"\r\n\r\nتعبير به نفس زكيه شده است مىخواستند همين مفهوم قرآنى را بگويند يعنى آدم بىگناه كه كسى را نكشته است .\r\n( 1 ) ولى آن چه كه معناى اوّل را تقويت مىكند آن است كه از اين روايات آنچه به ذهن مىرسد و تبادر مىكند نفس زكيه انسانى است كه بر اثر شخصيّت والاى او آن قتل اهميّتى بسزا دارد ، و اهميّت قتل دربارهء اشخاص آزمايش شده و با اخلاص است كه در سطح بالاترى قرار گرفته باشند كه جلب نظر مىكند و موجب تأثّر و تأسّف عميق مردم مىشود ، ولى كشتن يك فرد معمولى بىگناه نوعا اهميّتى در جوامع ندارد و جلب نظر نمىكند ، بعلاوه كه چيزى كه مىخواهد نشانه شود مىبايست در مورد كسى باشد كه در بين مردم شناخته شده باشد ، و الّا نمىتواند دلالت بر چيزى بكند و نشانهء ظهور قرار گيرد . و همچنين بر طبق معناى دوم مىتوان آن را به معناى وسيع و گسترده گرفت ، و بگوئيم مقصود آن است كه از آثار دوران فتنه و آشوب و انحراف كشته شدن عدّه‌اى از مردم بدون هيچ‌گونه جرم و گناه است و اين همان چيزى است كه همه روزه شاهد آن مىباشيم ، و در طول تاريخ هزاران نمونه از آن را ديده‌ايم .\r\nبنابراين وقتى معناى اوّل با مجموع روايات سازگارتر بود و معناى دوم چنين انطباق و تناسبى نداشت بر ما لازم است كه معناى اوّل را گرفته و بر طبق آن عمل كنيم . آيهء قرآنى هم هيچ دلالتى بر آن نخواهد داشت زيرا ممكن است در همان جا هم مقصود همين معناى اوّل باشد يا اين كه معناى آيه با روايت تفاوت داشته باشد ( و اين تفاوت ضررى به جائى ندارد ) .\r\n( 2 )\r\n\r\nامر دوم : آيا نفس زكيّه بين ركن و مقام كشته مىشود ؟\r\nترديدى در اين مطلب نيست كه آن چه كه در بين مردم شايع است و بر سر زبانها شهرت يافته و در اذهان جاى گرفته است همين مطلب است تا جائى كه نويسندهء كتاب منتخب الاثر « 16 » آن را از مسلّميّات گرفته و گفته است كه :\r\n\r\n\r\n","description":"","footnote":"\r\n( 16 ) منتخب الاثر / 454 .\r\n","page_name":" 629 ","page_number":629},
  {"content":"\r\n\r\n« و كشته شدن نفس زكيّه ، كشته شدن محمّد بن حسنى است كه بين ركن و مقام كشته مىشود » .\r\n( 1 ) ولى بايد بدانيم كه با در نظر گرفتن ضوابط سندى كه ملتزم به آن بوديم اين مطلب قابل اثبات نيست . زيرا صاحب بحار الانوار دو حديث را نقل كرده كه با اين ضوابط براى اثبات مطلب كافى نيستند . و ارتكاز ذهنى و شهرت مردمى براى اثبات يك امر تاريخى كفايت نمىكند ؛ اگر در آينده اتّفاق افتاد دليل بر صدق آن مىشود ، ولى اگر اتّفاق نيفتاد بر ما لازم نيست كه منتظرش باشيم زيرا دليلى بر آن نداريم . اضافه بر آنكه با حديثى كه شيخ مفيد در ارشاد « 17 » نقل كرده است معارضه دارد ؛ زيرا در آن حديث كشته شدن نفس زكيه را در پشت دروازهء كوفه به همراه هفتاد نفر از اشخاص صالح مىدانست ؛ گرچه اين خبر هم نمىتواند يك امر تاريخى را اثبات كند ولى وضع آن بدتر از آن رواياتى كه مقتل نفس زكيّه را بين ركن و مقام تعيين مىكردند نيست ، و مىتواند با آنها معارضه كند و در صورت تعارض هر دو از درجهء اعتبار ساقط مىشوند .\r\nو امّا آن چه كه در كتاب ارشاد « 18 » نقل شده بود كه ذبح مرد هاشمى بين ركن و مقام خواهد بود ؛ آن هم بر مقصود ما دلالت نمىكند چون ممكن است آن فرد هاشمى شخصى زكى و آزمايش شده نباشد ؛ به علاوه ضعف روايت و اين كه نمىتواند يك حقيقت تاريخى را اثبات كند .\r\n( 2 )\r\n\r\nامر سوم : انطباق اين روايت بر محمّد بن عبد اللّه بن الحسن بن الحسن بن ابى طالب ابو عبد اللّه ملقّب به نفس زكيّه\r\nكه در زمان ابو جعفر خليفهء عبّاسى قيام كرد .\r\nدر اينجا بطور جدّى بايد ادّعا كنيم شواهدى در دست داريم كه مقصود از نفس زكيه همين شخص انقلابى از خاندان حضرت على - عليه السلام - باشد ؛ و اگر بتوانيم قرائنى كه در ردّ اين نظريّه آمده است باطل كنيم مىشود ملتزم به اين مطلب بشويم و لذا مىبايست در دو زمينه وارد بحث شويم .\r\n\r\n\r\n","description":"","footnote":"\r\n( 17 ) ارشاد / 336 .\r\n( 18 ) ارشاد / 336 .\r\n","page_name":" 630 ","page_number":630},
  {"content":"\r\n\r\n( 1 ) زمينهء اوّل : قرائن دالّه بر ردّ اين نظريّه كه اثبات مىكند نفس زكيّه شخص ديگرى است ؛ و آنها چند تا است :\r\nقرينهء اوّل : نفس زكيّه مىبايست بين ركن و مقام كشته شود و اين سيّد بزرگوار علوى در آنجا كشته نشده است . اين قرينه اگر ثابت مىشد به تنهائى براى ردّ نظريّه كافى بود ؛ لكن ما قبلا گفتيم كه كشته شدن بين ركن و مقام دليل محكمى ندارد ، و از نظر سند ضعيف است .\r\nقرينهء دوم : رواياتى كه از ائمّه دربارهء قتل نفس زكيّه آمده بعد از كشته شدن محمّد بن عبد اللّه نفس زكيّه بوده است ، و اين خود دليل بر آن است كه بعد از كشته شدن او ، هنوز ائمّه منتظر اين علامت بوده‌اند و آن را از علائم ظهور دانسته‌اند .\r\n( 2 ) اگر اين قرينه ثابت شود باز دليلى كافى براى ردّ نظريّهء فوق است ، ولى قابل اثبات نيست ؛ زيرا تمام رواياتى كه در اين باره وارد شده است از حضرت باقر و حضرت صادق - عليهما السلام - است . و امّا امام باقر كه پيش از نفس زكيّه مىزيسته است ، و امام صادق هم معاصر با منصور دوانيقى و نفس زكيّه بوده است ، و آن حضرت به عبد اللّه بن حسن پدر نفس زكيه مىفرمود كه نهضت فرزند او به جائى نخواهد رسيد و پيروز نخواهد شد و اميدش را براى رسيدن به خلافت قطع مىكرد و به او مىفرمود : همانا اين امر به خدا سوگند نه براى تو است و نه براى فرزند تو ، بلكه به اين شخص ( يعنى سفاح ) خواهد رسيد ، و بعد براى اين ( يعنى منصور ) ؛ و بعد براى مدّتها از آنها خواهد بود تا اينكه بچّه‌ها به امارت برسند و زنها مورد شور و مشورت قرار گيرند . عبد اللّه گفت : به خدا سوگند اى جعفر ، خداوند تو را بر غيب آگاه نساخته و اين سخن را جز از راه حسد بر فرزندم نگفتى ! ( 3 ) حضرت فرمود : نه به خدا سوگند من نسبت به پسر تو حسادت نورزيدم . اين شخص ( منصور ) او را در احجار الزيت ( محلّى است در مدينه ) خواهد كشت و بعد از او برادرش را در ساحل دريا مىكشد در حالى كه\r\n\r\n","description":"","footnote":"","page_name":" 631 ","page_number":631},
  {"content":"\r\n\r\nپاهاى اسبش در آب است . « 19 »\r\nبه هر حال ما دليلى در دست نداريم كه صدور روايات بعد از كشته شدن محمد بن عبد اللّه نفس زكيّه باشد اگر نگوئيم كه ظنّ بر خلافش داريم .\r\n( 1 ) قرينهء سوم : اين محمّد بن عبد اللّه شخص چندان پاك و آزمايش شده و با اخلاصى نبوده است و لذا مىبايد در انتظار كشته شدن شخص بااخلاصتر و آزمايش‌شده‌تر از او باشيم ، زيرا وى به طورى كه در مقاتل الطالبيّين ابو الفرج اصفهانى مىگويد « 20 » ، مدّعى مهدويّت شد و پدرش او را جلو انداخته و گفت وى مهدى است ، و بعد از زوال حكومت بنى اميّه و پيش از روى كار آمدن بنى عبّاس براى بنى هاشم سخنرانى كرده ، و چنين گفت : « شما مىدانيد كه ما هميشه مىشنيديم كه اينها وقتى بعضى از آنها به جان بعضى ديگر بيفتند و يكديگر را بكشند ، كار از دستشان بيرون مىرود . اينها صاحب خود ( وليد بن يزيد ) را كشته‌اند ، بيائيد تا با محمّد بيعت كنيم . شما مىدانيد كه او مهدى است » . آنگاه حضرت صادق - عليه السلام - به او فرمودند : امر خلافت به تو و فرزندانت نمىرسد بلكه براى اينها است و دو پسر تو كشته مىشوند . « 21 »\r\n( 2 ) محمّد بن عبد اللّه بن حسن از دوران كودكى متوارى و پنهان گشته و نمايندگانى به اطراف مىفرستاد و مردم را به سوى خود مىخواند و مهدى ناميده مىشد . « 22 »\r\nما فعلا نمىخواهيم دربارهء او مناقشه و اشكال كنيم . فقط همين اندازه مىدانيم كه وى پيش از آن كه جائى را بگيرد كشته شد و اين خود دليلى كافى بر كذب ادّعاى او است ؛ بلكه مقصود آن است كه با اين حساب وى شخصى پاك و با اخلاص نبوده ، بلكه دروغگو و منحرف بوده است و لذا مىبايست در انتظار نفس زكيّهء ديگرى باشيم تا پيش از ظهور حضرت كشته شود . و اگر اين مسألهء\r\n\r\n\r\n","description":"","footnote":"\r\n( 19 ) مقاتل الطالبيين / 189 .\r\n( 20 ) مقاتل الطالبيين / 188 .\r\n( 21 ) مقاتل الطالبيين / 189 .\r\n( 22 ) مقاتل الطالبيين / 177 .\r\n","page_name":" 632 ","page_number":632},
  {"content":"\r\n\r\nتاريخى ثابت شود چاره‌اى نداريم جز اين كه معتقد به انحراف اين سيّد انقلابى شويم ، لكن دليل نمىشود كه مقصود از اخبار قتل او نيست ، زيرا در اين صورت « قتل نفس زكيه » يعنى قتل محمّد بن عبد اللّه كه معتقدانش نام زكيه را بر وى نهاده‌اند ، و بر طبق شهرتى كه در بين مردم پيدا كرده ، در روايات هم به همان اسم آمده است .\r\n( 1 ) قرينهء چهارم : كشته شدن محمّد بن عبد اللّه پيش از تولّد حضرت بقيّة اللّه - عليه السلام - بوده است ، و در اين صورت نمىتوان آن را جزء علائم ظهور دانست و لذا بايد منتظر شخص ديگرى باشيم .\r\nاين قرينه چندان دلالتى نمىتواند داشته باشد زيرا ممكن است يك علامتى پيش از تولّد آن حضرت باشد ، زيرا برنامه‌ريزى الهى فقط از زمان اسلام شروع نشده است ، بلكه از آغاز زندگى بشريّت بوده است ، بنابراين تمام پديده‌هاى بزرگ مىتواند اشاره‌اى به ظهور داشته باشد ، و ما قبلا شنيده‌ايم كه نابودى دولت اموى و قيام دولت بنى عبّاس و خروج پرچمهاى سياه از جمله نشانه‌هاى ظهور مىباشند ، و تمامى اينها پيش از ولادت حضرت مهدى - عليه السلام - است .\r\n( 2 ) قرينهء پنجم : پيشگوئى نسبت به قتل نفس زكيّه در روايات به همراه يا بعد از وقايعى ذكر شده كه يقينا تاكنون ايجاد نشده است و لذا فهم عمومى از سياق عبارات همان است كه تاكنون انجام نشده باشد ، و لذا نمىتوانيم مقصود از نفس زكيه را محمّد بن عبد اللّه بگيريم بلكه بايد اشاره به كشته شدن شخص ديگرى باشد كه در آينده انجام خواهد گرفت .\r\n( 3 ) از آن جمله روايات پنج علامت همچون فرمايش حضرت صادق - عليه السلام - كه فرمود « 23 » : « براى قائم پنج علامت است : سفيانى ، يمانى ، صيحهء آسمانى ، قتل نفس زكيّه و فرو رفتن در زمين . » و روايت بر شمارى امور محتومه همچون فرمايش حضرت صادق - عليه السلام : « ندا از حتميّات است . سفيانى محتوم است . يمانى و قتل نفس زكيه محتوم است . . . » « 24 »\r\n\r\n\r\n","description":"","footnote":"\r\n( 23 ) غيبت نعمانى / 252 .\r\n( 24 ) غيبت نعمانى / 252 .\r\n","page_name":" 633 ","page_number":633},
  {"content":"\r\n\r\nو معلوم است كه خروج سفيانى و يمانى و صيحه تاكنون ايجاد نشده‌اند و بنابراين قتل نفس زكيّه هم كه در رديف آنها ذكر شده مىبايست تاكنون به وقوع نپيوسته باشد .\r\n( 1 ) اين گفتار نيز صحيح نمىباشد ، زيرا آنچه كه سياق عبارات ايجاب مىكند آن است كه اين امور به هنگام صدور روايت واقع نشده باشند ، و اين درست است ، ولى بعد از صدور روايت برخى از علائم زودتر انجام مىگيرد و برخى به تأخير مىافتد ، و وقوع علائم به زودى يا با تأخير ربطى به سياق كلام و عبارات ندارد مخصوصا كه علائم با كلمهء « واو » عطف بسته شده‌اند و « واو » براى ترتيب نيست ، بر خلاف كلمهء « أو » يا « ثم » يا « فا » بطورى كه نحويّين گفته‌اند .\r\n( 2 ) قرينهء ششم : روايتى كه قبلا شنيديم كه : « بين قيام قائم و بين قتل نفس زكيّه جز پانزده شب فاصله نخواهد بود » « 25 » . و با در نظر گرفتن اين روايت ما مىدانيم كه بين قتل محمّد بن عبد اللّه نفس زكيّه تا ظهور حضرت فاصلهء بسيارى افتاده است ، و تا كنون بيش از هزار و دويست سال طول كشيده است ، بنابراين نمىتوانيم روايات مربوط به قتل نفس زكيّه را مربوط به محمّد بن عبد اللّه بدانيم .\r\n( 3 ) ولى اين قرينه نيز درست نيست زيرا اين روايت گرچه در بسيارى از كتب و مآخذ شيعه همچون ارشاد شيخ مفيد و غيبت شيخ طوسى و كمال الدين صدوق وارد شده ، لكن همگى به يك راوى مىرسند و او « ثعلبه » است كه از شعيب و او از « صالح » نقل مىكند . « ثعلبه » در كتاب ارشاد و كمال الدين به عنوان « ابن ميمون » ، و « شعيب » در كتاب الغيبه و ارشاد به « حداد » و در كمال الدين به « حذّاء » ، و « صالح » در كتاب ارشاد به « ابن ميثم » ، و در كمال الدين به « ابن مولى بنى العذراء » توصيف شده‌اند . و به هر حال اين روايات در بهترين فرض يك خبر حساب مىشود و در ضوابط سندى تمسّك به يك خبر تنها را در اين گونه موارد مورد قبول ندانستيم .\r\nبنابراين نظريهء مورد بحث كه مقصود از نفس زكيّه محمّد بن عبد اللّه باشد با اين قرائن منتفى نشد بلكه احتمال اين كه با او باشد وجود دارد . در زمينهء دوم دلائل و قرائن اثبات آن را مىآوريم .\r\n\r\n\r\n","description":"","footnote":"\r\n( 25 ) كمال الدين / 649 .\r\n","page_name":" 634 ","page_number":634},
  {"content":"\r\n\r\n( 1 ) زمينهء دوم : قرائنى كه دلالت بر اين مىكند كه نفس زكيّه همان محمّد بن عبد اللّه است .\r\nاز آن جمله : روايتى است كه ابو الفرج اصفهانى در مقاتل الطالبيّين « 26 » نقل كرده است با اسنادش از محمّد بن على حضرت باقر - عليه السلام - از پدرانش - عليهم السلام - : « نفس از فرزندان حسن است » .\r\nدلالت اين حديث بر اين كه مقصود از نفس همان نفس زكيّه است ، و وى از اولاد حضرت امام حسن - عليه السلام - مىباشد واضح و روشن است و جز بر همان محمّد بن عبد اللّه بر شخص ديگرى صادق نيست و دربارهء خصوص او گفته شده است ، كه ابو الفرج هم در شرح حال او اين حديث را آورده است .\r\n( 2 ) و از آن جمله روايت ديگرى « 27 » است از قول عبد اللّه بن موسى كه عدّه‌اى از علماى مدينه به نزد على بن الحسن آمدند و اين مسأله - يعنى مطالبهء حكومت - را با او مطرح كردند . پس او گفت : محمّد بن عبد اللّه از من شايسته‌تر و سزاوارتر به اين امر است . و آنگاه حديثى طولانى ذكر كرد ؛ سپس احجار الزّيت را به من نشان داده و گفت : در اينجا نفس زكيّه كشته مىشود .\r\nعبد اللّه بن موسى گويد : ما كشتهء او را در همانجا كه بدان اشاره كرده بود ، ديديم .\r\n( 3 ) و همچنين روايت ديگرى كه از مسلم بن بشار نقل كرده است كه گويد : در كنار غنائم خشرم همراه محمّد بن عبد اللّه بودم به من گفت : در اينجا نفس زكيّه كشته مىشود . مىگويم : مقصودش خودش بود .\r\nوى گويد كه بعدها در همان‌جا كشته شد .\r\nبنابراين نفس زكيّه شخصى جز همين محمّد بن عبد اللّه نيست ، و به جان خودم سوگند كه آن نشانه‌اى مهم و جالب نظر بود زيرا كه نهضتش ادامه داشته به اندازه‌اى كه منصور دوانيقى از او به وحشت افتاده است و اين مسأله براى هر كس كه به كتاب مقاتل الطالبيّين مراجعه كند روشن و واضح مىشود و ما فعلا\r\n\r\n\r\n","description":"","footnote":"\r\n( 26 ) مقاتل الطالبيين / 184 .\r\n( 27 ) مقاتل الطالبيين / 184 .\r\n","page_name":" 635 ","page_number":635},
  {"content":"\r\n\r\nنمىخواهيم در جزئيات آن وارد شويم . « 28 »\r\n( 1 )\r\n\r\nنكتهء سوم : ظهور دجال\r\nدر مورد دجال مصادر و كتب عامه روايات زيادى را نقل كرده‌اند ، و در مصادر شيعه تعداد بسيار كمى در اين باره آمده است . در كتب اهل سنّت موضوع دجال از اهميّت بسزائى برخوردار است و در خصوصيّات و كارها و برنامه‌هاى او مطالب فراوانى ديده مىشود ، و ما اگر آنها را عباراتى رمزى و كنائى ندانيم و از آن احتمال صرف‌نظر كنيم مىبايست به بررسى و حل و نقد آنها بپردازيم تا درست را از نادرست تشخيص بدهيم . و لذا در ضمن چندين امر اين مسأله را مورد بررسى قرار مىدهيم .\r\n( 2 )\r\n\r\nامر اوّل : مقتضاى قواعد عمومى [ بودن خروج دجال 
  ]\r\nكه شناختيم آن است كه به خروج دجال معتقد باشيم ، زيرا اخبارى كه در اين باره رسيده به حدّ تواتر قطعى مىرسد لكن خصوصيّات و ويژگيهاى او قابل اثبات نيست ؛ زيرا بيشتر آنها در ضمن اخبار آحادى وارد شده كه از نظر ضوابط سندى قابل اثبات نيستند و لذا مىشود اكثر آنها را بر رمزى بودن حمل كنيم و عباراتى كنائى بدانيم .\r\n( 3 )\r\n\r\nامر دوم : صفاتى كه در كتب عامّه براى دجّال ذكر كرده‌اند .\r\nما در اينجا به همان چيزى كه در دو كتاب صحيح مسلم و بخارى در اين باره\r\n\r\n\r\n","description":"","footnote":"\r\n( 28 ) براى اين جانب علّت اين همه پافشارى نويسنده و محقّق بزرگوارمان روشن نيست ، با آن وسعت نظرى كه دربارهء ديگر علائم از خود نشان دادند چگونه در اينجا اينهمه اصرار دارند كه حتما نفس زكيه را مربوط به محمّد بن عبد اللّه بدانند ؟ ! در اين كه روايات گوناگونى در اين باره وارد شده بحثى نيست ، حال يا بايد معتقد به دو نفر بنام نفس زكيّه بشويم و يا اصولا به اين گونه روايات در هيچ موردى استدلال نكنيم و الّا اگر خواستيم به روايات مذكوره توجهى كنيم نمىتوانيم به طور قطع بگوئيم كه حتما مقصود همان نفس زكيه زمان حضرت صادق - عليه السلام - بوده است و رواياتى هم كه در تأييد اين نظريّه در زمينهء دوم نقل كردند در محكم نبودن عبارات و احتمالات ضعيف داشتن كمتر از آن روايات دستهء اوّل نبود . ( مترجم )\r\n","page_name":" 636 ","page_number":636},
  {"content":"\r\n\r\nنقل شده است بسنده مىكنيم و تا وقتى كه نيازى به بحث تفصيلى نباشد اختصار را مراعات مىنمائيم .\r\n( 1 ) اوّل : رسول خدا امّت خود را از او بر حذر داشته ، و آنها را از دجال و خطر او ترسانيده است .\r\nبخارى « 29 » از انس نقل مىكند كه حضرت رسول - صلّى اللّه عليه و آله - فرمود :\r\n« هيچ پيامبرى مبعوث نشد مگر اين كه امّت خود را از اعور دروغگو ترسانيد ، آگاه باشيد كه وى اعور ( يك چشم ) است و پروردگار شما اعور نيست . »\r\nاين روايت را مسلم « 30 » نيز نقل كرده است .\r\n( 2 ) دوم : رسول خدا از فتنهء او استعاذه كرده و به خدا پناه برده است .\r\nبخارى « 31 » از عايشه نقل كرده است كه وى گويد : از رسول خدا شنيدم كه در نمازش از فتنهء دجال استعاذه مىكرد .\r\n( 3 ) سوم : او كافر است .\r\nبخارى « 32 » در همان حديث سابق از انس نقل مىكند كه : « بين دو چشمش نوشته شده است : كافر » .\r\nمسلم « 33 » در ضمن حديثى نقل مىكند :\r\n« بين دو چشم او نوشته شده است : كافر . هر مؤمن نويسنده و غير نويسنده آن را مىخواند » .\r\n( 4 ) چهارم : وى مدّعى ربوبيّت مىشود .\r\nابن ماجه « 34 » از رسول خدا - صلوات اللّه عليه و آله - دربارهء دجال حديثى\r\n\r\n\r\n","description":"","footnote":"\r\n( 29 ) صحيح بخارى 9 / 75 و 76 .\r\n( 30 ) صحيح مسلم 8 / 195 .\r\n( 31 ) صحيح بخارى 9 / 75 .\r\n( 32 ) صحيح بخارى 9 / 76 .\r\n( 33 ) صحيح مسلم 8 / 195 .\r\n( 34 ) سنن ابن ماجه 2 / 1360 .\r\n","page_name":" 637 ","page_number":637},
  {"content":"\r\n\r\nرا نقل مىكند كه در آنجا مىفرمايند : « وى مىگويد : من پروردگار شمايم » .\r\n( 1 ) در روايتى كه صدوق « 35 » دربارهء دجال نقل كرد ، در همين باره نيز مطلبى دارد ؛ چون در آن حديث اين عبارت آمده بود كه :\r\n« وى با صداى بلندى فرياد مىزند كه بين مشرق و مغرب صدايش را جنّ و انس و شياطين مىشنوند ، و مىگويد : اى اوليا و دوستان من ، به سوى من آييد . من هستم كسى كه آفريده است ، پس استوار ساخته و مقدّر كرده و هدايت نموده . من پروردگار برتر شمايم . »\r\n( 2 ) اين ادّعاى دجال از چندين جهت ، در روايات مورد ايراد و اشكال قرار گرفته :\r\nجهت اوّل : فرمايش رسول خدا در آن روايت كه ابن ماجه نقل كرده است كه « شما پروردگارتان را نمىبينيد تا وقتى كه بميريد » و مقصود آن است كه آن كس كه در هنگام زندگى ما ديده مىشود خدا نيست زيرا خداوند ديده نمىشود .\r\nجهت دوم : فرمايش رسول خدا كه فرمود : « بين دو چشم او نوشته شده است : كافر و همه كس آن را مىخوانند نويسنده و غير نويسنده . »\r\nجهت سوم : « وى غذا مىخورد و در بازارها راه مىرود و خداوند شما غذا نمىخورد و در بازار و خيابان راه نمىرود و خداوند ازلى است و از بين نمىرود ، و او از اين صفات برتر است برترى بزرگى . » « 36 »\r\nجهت چهارم : « دجال اعور است و خداوند اعور نيست . »\r\n( 3 ) بخارى و مسلم اين حديث را آورده‌اند ، و آن مؤيّد انديشهء ادعاى ربوبيّت او است ؛ و با اين كه آنها روايت صريحى را در زمينهء ادّعاى ربوبيّت وى نقل نكرده‌اند ولى همين روايات جز براى ايراد و اشكال در اين ادّعاى ربوبيّت نمىتواند وارد شده باشد ، زيرا در غير اين صورت تأكيد بر اعور بودن او امرى بدون سابقه و بىجهت مىنمود .\r\n( 4 ) بخارى « 37 » از عبد اللّه بن عمر روايت كرده است كه گويد : رسول خدا\r\n\r\n\r\n","description":"","footnote":"\r\n( 35 ) كمال الدين صدوق / 527 .\r\n( 36 ) كمال الدين صدوق / 527 .\r\n( 37 ) صحيح بخارى 9 / 75 .\r\n","page_name":" 638 ","page_number":638},
  {"content":"\r\n\r\nدر بين مردم بپاخاست و ثناى پروردگار را گفت ، و سپس نام دجال را برده و گفت :\r\n« اى مردم من شما را از او مىترسانم . هيچ پيامبرى نبوده مگر اين كه مردم خود را از او ترسانيده است ؛ لكن من سخنى از او به شما مىگويم كه هيچ پيامبرى براى قوم خود نفرموده است : وى اعور است و خداوند اعور نيست . »\r\n( 1 ) در حديث ديگرى « 38 » دربارهء او چنين آمده است :\r\n« وى مردى چاق ، سرخ‌رو ، با موى سر مجعّد و اعور است ، چشمش همچون دانهء انگورى است كه بر روى آب قرار گرفته باشد . »\r\n( 2 ) مسلم « 39 » در ضمن حديثى روايت كرده است كه رسول خدا مىفرمايد :\r\n« آگاه باشيد كه او اعور است و خداى شما اعور نيست » . در حديث ديگرى گويد : « دجال چشم چپش اعور است » . در دو حديث ديگر گويد : « او ممسوح العين ( بدون چشم يا يك چشم ) است » .\r\nاين مضمون در ديگر صحاح و در مسند احمد حنبل و مستدرك حاكم و ديگر كتب حديث به صورتهاى فراوان نقل شده است .\r\n( 3 ) پنجم : طول عمر دجال در اين باره مسلم و بخارى حديثى صريحا نقل نكرده‌اند ، و مسلم به صورت غير صريح در دو مورد مطلبى آورده است :\r\nمورد اوّل : حديث جساسه « 40 » كه در آنجا دجال دربارهء خود مىگويد :\r\n« من مسيح هستم و اميدوارم كه خداوند به من اجازهء بيرون شدن را بدهد ، پس بيرون مىشوم و روى زمين حركت مىكنم هيچ ده و شهرى نمىماند مگر اين كه به آنجا وارد خواهم شد . . . »\r\n( 4 ) و از آنجا كه مىدانيم دجال تا كنون خروج نكرده معلوم مىشود كه تا الآن زنده است و تا وقتى كه خداوند به او اجازهء خروج بدهد زنده خواهد بود .\r\n\r\n\r\n","description":"","footnote":"\r\n( 38 ) صحيح بخارى 9 / 75 .\r\n( 39 ) صحيح مسلم 8 / 195 .\r\n( 40 ) صحيح مسلم 8 / 205 .\r\n","page_name":" 639 ","page_number":639},
  {"content":"\r\n\r\n( 1 ) مورد دوم : اخبار مربوط به پسر صيّاد « 41 » كه بعضى از آنها دلالت مىكرد بر اين كه وى با رسول خدا - صلوات اللّه عليه و آله - معاصر بوده و به آن حضرت ايمان نياورده است . همچون روايتى كه مسلم از عبد اللّه نقل مىكند كه گويد :\r\n« ما با رسول خدا بوديم به عدّه‌اى از كودكان رسيديم كه پسر صيّاد بين آنها بود ، بچه‌ها فرار كردند ولى ابن صيّاد نشست . رسول خدا - صلوات اللّه عليه و آله - از اين كار بدش آمد ، به او گفت : خير نبينى ! آيا گواهى مىدهى كه من رسول خدايم ؟ پاسخ داد : نه ، بلكه شهادت مىدهم كه خودم رسول اللّه مىباشم . عمر بن خطاب گفت : اى رسول خدا بگذاريد تا من او را بكشم . رسول خدا فرمود : اگر اين همان باشد كه فكر مىكنى تو نخواهى توانست او را بكشى . »\r\nدر حديث ديگرى « 42 » آمده است كه ، رسول خدا - صلّى اللّه عليه و آله - فرمود : « اگر اين همان باشد بر او مسلّط نخواهى شد و اگر او نباشد در كشتن او براى تو خيرى نيست . »\r\nو از اين سخن به وضوح فهميده مىشود كه غرض و هدف الهى بر اين تعلّق گرفته است كه اين شخص زنده باشد و كسى نتواند او را بكشد تا دجال آينده باشد .\r\nبرخى از رواياتى كه مسلم نقل كرده است « 43 » دلالت مىكنند كه ابن صيّاد خودش دجال بودن خود را تكذيب مىكرده و ما قبلا آنها را نقل كرديم .\r\n( 2 ) ششم : كشتن او مؤمنى را ، و بعد زنده كردن او در اين مورد مسلم و بخارى احاديثى را ذكر كرده‌اند و ما قبلا آنها را نقل كرده و مورد بررسى و اشكال قرار داديم .\r\n( 3 ) هفتم : همراه او آب و آتشى است .\r\nاز جمله روايات وارده در موضوع فوق حديثى است كه بخارى « 44 » از\r\n\r\n\r\n","description":"","footnote":"\r\n( 41 ) صحيح مسلم 8 / 189 .\r\n( 42 ) صحيح مسلم 8 / 189 .\r\n( 43 ) صحيح مسلم 8 / 190 و 191 .\r\n( 44 ) صحيح بخارى 9 / 75 .\r\n","page_name":" 640 ","page_number":640},
  {"content":"\r\n\r\nحضرت رسول - صلوات اللّه عليه و آله - نقل كرده است كه آن حضرت دربارهء دجال فرموده است :\r\n« با او آب و آتشى است . آتشش آب سردى است و آبش آتش است . »\r\n( 1 ) مسلم « 45 » نقل كرده است كه :\r\n« دجال خارج مىشود و با او آب و آتشى است . آنچه كه مردم آب مىبينند آتشى است كه مىسوزاند ، و آنچه كه مردم آتش مىبينند آب سرد خوشگوار است . پس هر كسى از شما كه او را مىبيند در آن قسمت داخل شود كه آن را آتش مىبيند زيرا كه آن ، آب خوشگوار پاكيزه است . »\r\n( 2 ) در حديث ديگرى روايت كرده است :\r\n« همراه او مانند بهشت و جهنّم مىآيد . آن چه كه او مىگويد بهشت است آتش و جهنّم است . »\r\n( 3 ) هشتم : تغيير نظام زمان در دوران او روايات مربوط به اين موضوع و اشكالات وارده بر آنها را قبلا متذكّر شديم .\r\n( 4 ) نهم : « وى بر خداوند از آن پست‌تر است . »\r\nظاهر اين عبارت آن است كه داشتن كوه نان و نهر آب را نفى مىكند ( و اين مطلب را قبلا از هر دو كتاب صحيح نقل كرديم ) .\r\n( 5 ) دهم : روايت ابن ماجه « 46 » :\r\n« همانا از جمله فتنه‌هاى او آن است كه به آسمان دستور مىدهد كه ببارد و مىبارد . به زمين دستور مىدهد بروياند ، مىروياند . و نيز از فتنه‌هاى او آن است كه به يك قبيله‌اى مىرسد او را تكذيب مىكنند ، و بعد هيچ حيوان چرنده‌اى در بين آنها باقى نمىماند مگر اينكه هلاك و نابود مىشود ، و به قبيله‌اى ديگر مىرسد او را تصديق مىكنند .\r\n\r\n\r\n","description":"","footnote":"\r\n( 45 ) صحيح مسلم 8 / 196 .\r\n( 46 ) سنن ابن ماجه 2 / 1360 .\r\n","page_name":" 641 ","page_number":641},
  {"content":"\r\n\r\nدستور مىدهد به آسمان كه ببارد آسمان مىبارد ، و به زمين مىگويد كه بروياند مىروياند ، تا اينكه چهارپايان آنها از آن لحظه رو به چاقى و فربهى مىگذارند ، و بزرگ مىشوند و پستان‌هايشان پرشير مىگردد . به هيچ زمينى نمىرسد مگر اينكه آنجا را زير پا مىگذارد و بر آنجا پيروز مىشود بجز سرزمين مكّه و مدينه . . . »\r\n( 1 ) يازدهم : « در فاصلهء آفرينش آدم تا روز قيامت مخلوقى بزرگتر از دجال وجود ندارد . »\r\nاين مطلب را مسلم روايت كرده است « 47 » . و در حديث ديگرى آورده است : « بزرگتر از دجال وجود ندارد » .\r\n( 2 ) دوازدهم : دجال را حضرت مسيح به هنگام نزولش مىكشد .\r\nمسلم در اين باره احاديث متعدّدى آورده است « 48 » ؛ از آن جمله است فرمايش رسول خدا - صلّى اللّه عليه و آله - دربارهء دجال :\r\n« در همين حالت كه وى بدين گونه مىگذارند . خداوند متعال مسيح پسر مريم ( ع ) را مأمور مىكند در نزد منارهء سفيد سمت شرقى دمشق در پوششى زرد نازل مىشود . . . دنبال او مىرود تا اينكه او را در نزديك دروازهء « لد » مىيابد و او را مىكشد . »\r\n( 3 ) در حديث ديگرى رسول خدا - صلّى اللّه عليه و آله - مىفرمايد :\r\n« دجال در امّت من بيرون مىشود در چهل روز . . . پس خداوند عيسى بن مريم را مأمور مىكند گويا وى عروة بن مسعود است ، او را طلب مىكند و از بين مىبرد . »\r\nاين بود ويژگيهاى مهم دجال كه بيشتر از كتب اهل سنّت نقل شد .\r\n( 4 )\r\n\r\nامر سوم : بررسى ويژگيهاى دجال\r\nشك نيست در اين كه اگر از مفاهيم رمزى و كنايى اين عبارات صرف‌نظر\r\n\r\n\r\n","description":"","footnote":"\r\n( 47 ) صحيح مسلم 8 / 207 .\r\n( 48 ) صحيح مسلم 8 / 198 .\r\n","page_name":" 642 ","page_number":642},
  {"content":"\r\n\r\nكنيم هيچ‌يك از آنها را نمىتوانيم بپذيريم و نمىشود آنها را صحيح دانست .\r\nزيرا از نظر ضوابط سندى اكثر آنها اخبار واحدى مىباشند كه قابل اعتماد نيستند ، و اگر از ضوابط سندى نيز صرف نظر كنيم مىبينيم كه در اين روايات مطالبى اعجازآميز به دجال نسبت داده شده است با اين كه وى شخصى كافر و سركش و طاغى است ، و قبلا گفتيم كه صدور معجزه از يك شخص كافر ممكن نيست .\r\n( 1 ) و جالب نظر اين است كه هر دو ضعف - ضعف سند و ايجاد معجزات منحرف‌كننده - در بيشتر اين خصوصيّات موجود است ، بجز در خصوصيّاتى بسيار اندك مانند اعور بودن او كه در روايات بسيارى براى او ذكر شده است . با وجود اين نقاط ضعف امر از دو حال خارج نيست يا بايد تمامى اين اخبار را مردود بدانيم ، و يا اين كه بر يك معناى رمزى و كنايى بر خلاف معناى ظاهرى حمل كنيم .\r\n( 2 ) و روشن است كه حمل بر معناى رمزى از كنار گذاشتن و مردود دانستن بهتر است مخصوصا كه بسيارى از اين روايات به شخص حضرت رسول - صلّى اللّه عليه و آله - مىرسد كه مىدانيم هيچ‌گاه رهبر عظيم الشأن اسلام امت خود را اين گونه عجيب و غريب تربيت نمىكند ، و لذا متعين است كه بگوئيم رسول خدا - صلّى اللّه عليه و آله - به يك سلسله معناى حقيقى گستردهء اجتماعى با اين عبارات اشاره كرده است ، و از قانون محاوره كه بايد با مردم به اندازهء عقل و فهمشان صحبت كرد استفاده كرده و در سطح فكر مردم آن زمان با آنها صحبت نموده است . و از همين جا باب نظريّهء دوم دربارهء دجال به روى ما باز مىشود كه در مبحث آينده - ان شاء اللّه - متعرض آن خواهيم شد .\r\n( 3 ) و به هر حال چه اين اخبار را نپذيريم و كنار بگذاريم ، و يا به غير ظاهرش حمل كنيم ، مفهوم اين روايات آن است كه وجود دجال حقيقت دارد لكن يك فرد معيّنى با اين خصوصيّات و ويژگيها كه از ظاهر عبارات مذكور استفاده مىشود نيست و در گذشته نيز چنين شخصى با اين خصوصيّات بوجود نيامده است ، و در آينده نيز نخواهد آمد ، بلكه مقصود از كلمهء دجال با اين خصوصيّات عبارت است از يك سلسله پديده‌هاى اجتماعى جهانى كفرآميز . ( به زودى به تفصيل و شرح آن خواهيم پرداخت . )\r\n\r\n","description":"","footnote":"","page_name":" 643 ","page_number":643},
  {"content":"\r\n\r\n( 1 )\r\n\r\nنكتهء چهارم : ظهور سفيانى\r\nدربارهء سفيانى فقط در كتب شيعه مطالب و رواياتى آمده است و در كتب اهل سنّت هيچ اثرى از آن ديده نمىشود و شايد به جاى دجال كه بيشتر در مصادر عامه بود سفيانى در كتب شيعه ذكر شده است ، به مناسبتهايى كه به آن اشاره خواهيم كرد .\r\nاين اخبار اگر چه تعدادشان زياد است ولى به اندازهء رواياتى كه در كتب اهل سنّت دربارهء دجال آمده نيست ، و همچنين مسائل اعجازآميزى به سفيانى نسبت داده نشده ، و لذا اشكال و اعتراض مهمّى كه بر روايات دجال بود در اين روايات وجود ندارد ، زيرا صدور معجزه از اشخاص منحرف و مدّعيان دروغگو امكان ندارد .\r\nبحث مربوط به سفيانى را در ضمن چند امر متذكّر مىشويم :\r\n( 2 )\r\n\r\nامر اوّل : اخبارى كه بر وجود و خصوصيّات او دلالت مىكند :\r\nاوّلا : در نام او و اثبات وجودش شيخ طوسى در كتاب الغيبه « 49 » از حضرت صادق - عليه السلام - روايت كرده كه حضرت باقر - عليه السلام - مىفرمود :\r\n« خروج سفيانى از محتومات است . »\r\n( 3 ) در روايت ديگرى از حضرت امير المؤمنين - عليه السلام - نقل كرده « 50 » كه آن حضرت فرمود كه رسول خدا - صلّى اللّه عليه و آله - مىفرمود :\r\n« ده چيز قبل از قيامت چاره‌اى جز وجود آنها نيست : سفيانى . . . »\r\n( 4 ) صدوق « 51 » در كتاب كمال الدين اين روايت را به طور ديگر نقل كرده است .\r\n\r\n\r\n","description":"","footnote":"\r\n( 49 ) غيبت شيخ طوسى / 266 - 267 .\r\n( 50 ) غيبت شيخ طوسى / 266 - 267 .\r\n( 51 ) كمال الدين / 650 .\r\n","page_name":" 644 ","page_number":644},
  {"content":"\r\n\r\n( 1 ) در روايت ديگرى از حضرت صادق ( ع ) نقل شده كه :\r\n« امر سفيانى از امور محتوم است . »\r\n( 2 ) و در روايت ديگر از آن حضرت نقل شده كه :\r\n« پيش از قيام قائم پنج علامت حتمى است ؛ يمانى و سفيانى . . . »\r\n( 3 ) نعمانى در كتاب الغيبه « 52 » از حضرت صادق - عليه السلام - نقل مىكند كه :\r\n« براى قائم پنج علامت است : سفيانى . . . »\r\n( 4 ) و همچنين « 53 » از آن حضرت روايت كرده است كه راوى مىپرسد : چه علامتى پيش از ظهور خواهد بود ، آيا نشانه‌اى هست ؟ حضرت مىفرمايند :\r\nآرى . راوى مىپرسد : آنها چيست ؟ حضرت مىفرمايند : « هلاكت و نابودى عباسى و خروج سفيانى . . . » .\r\n( 5 ) در روايت ديگرى « 54 » از آن حضرت در شمارش علائم ظهور مىفرمايد :\r\n« هرگاه بنى عبّاس با يكديگر اختلاف پيدا كردند و . . . و سفيانى ظاهر شد . . . »\r\n( 6 ) در توقيعى « 55 » كه حضرت به على بن محمّد سيمرى مىنويسند ، و پايان دورهء غيبت صغرى را اعلام مىكنند مىفرمايند :\r\n« هر كس پيش از خروج سفيانى و صيحه ادّعاى مشاهده كند دروغگو و تهمت‌زننده است . »\r\nو ديگر اخبار و رواياتى كه براى اثبات اين بحث تاريخى كفايت مىكنند و مىتوان با آنها به وجود سفيانى معتقد شد .\r\n( 7 ) ثانيا : اسم و نسب او در روايتى « 56 » از حضرت امير المؤمنين - عليه السلام - نقل شده است\r\n\r\n\r\n","description":"","footnote":"\r\n( 52 ) غيبت نعمانى / 252 .\r\n( 53 ) غيبت نعمانى / 262 .\r\n( 54 ) غيبت نعمانى / 270\r\n( 55 ) احتجاج 2 / 7 .\r\n( 56 ) منتخب الاثر / 457 از كمال الدين / 651 .\r\n","page_name":" 645 ","page_number":645},
  {"content":"\r\n\r\nكه آن حضرت فرمود :\r\n« خارج مىشود فرزند خورندهء جگرها از وادى يا بس - تا اينكه مىفرمايد : - اسمش عثمان و پدرش عنبسه و از اولاد ابو سفيان است . »\r\n( 1 ) شيخ طوسى « 57 » از حضرت امام زين العابدين على بن الحسين - عليه السلام - روايت كرده كه آن حضرت فرمود :\r\n« سپس سفيانى ملعون از وادى يا بس بيرون مىآيد وى از فرزندان عنبسة بن ابى سفيان است . »\r\n( 2 ) ثالثا : زمان خروجش به طور اجمال شيخ طوسى « 58 » از حضرت صادق نقل كرده است كه آن حضرت فرمود :\r\n« خروج سه نفر : خراسانى و سفيانى و يمانى در يك سال و در يك ماه و در يك روز . . . » .\r\n( 3 ) شيخ صدوق « 59 » روايت كرده است كه حضرت صادق - عليه السلام - فرموده است :\r\n« امر سفيانى از مسائل حتمى است و خروجش در ماه رجب مىباشد . »\r\n( 4 ) رابعا : مكان خروجش شيخ صدوق « 60 » از ابو منصور بجلى روايت كرده است كه گويد : از حضرت صادق - عليه السلام - از اسم سفيانى پرسيدم . فرمود : به اسمش چه كار دارى ، هرگاه مناطق پنج‌گانهء شام كه دمشق و حمص و فلسطين و اردن و قنسرين باشد ، به دست او افتاد منتظر فرج باشيد .\r\nگفتم : آيا حكومتش نه ماه طول مىكشد ؟\r\nفرمود : نه ، و لكن فقط هشت ماه ، و يك روز بر آن افزوده نخواهد شد .\r\n( 5 ) نعمانى از حضرت هادى - عليه السلام - در ضمن حديثى طولانى نقل مىكند كه آن حضرت فرمود :\r\n\r\n\r\n","description":"","footnote":"\r\n( 57 ) غيبت شيخ طوسى / 270 .\r\n( 58 ) غيبت شيخ طوسى / 271 .\r\n( 59 ) كمال الدين / 650 .\r\n( 60 ) كمال الدين / 651 - 652 .\r\n","page_name":" 646 ","page_number":646},
  {"content":"\r\n\r\n« براى فرزندان فلانى چاره‌اى جز اين كه به حكومت برسند نيست . بعد از آنكه به حكومت رسيدند و سپس اختلاف پيدا كردند ، حكومتشان متفرّق شده و كارشان پراكنده خواهد شد . تا اينكه خراسانى و سفيانى بر آنها خروج خواهند كرد اين از مشرق و آن از مغرب و آن دو همچون دو اسب در حال مسابقه به سوى كوفه مىتازند اين از يك سوى و ديگرى از سوى ديگر تا اين كه به دست آنها فرزندان فلانى نابود مىشوند .\r\nآگاه باشيد كه آنان هيچ‌يك از آنها را باقى نخواهند گذارد . »\r\n( 1 ) سپس فرمود :\r\n« خروج سفيانى و يمانى و خراسانى در يك سال و در يك ماه ، منظم و پشت سر هم همچون دانه‌هاى جواهر به نخ كشيده خواهد بود . » « 61 »\r\n( 2 ) و نيز از حضرت باقر - عليه السلام - روايت كرده است كه :\r\n« لا بد است از اين كه بنى عبّاس به حكومت برسند . وقتى به حكومت رسيدند و با يكديگر اختلاف كردند و كارشان متشتّت و پراكنده شد ، خراسانى و سفيانى بر آنها خروج خواهند كرد ؛ اين يكى از مشرق و آن ديگرى از مغرب و همچون دو اسب مسابقه به سوى كوفه مىتازند و از يكديگر سبقت مىگيرند ، اين از يك سوى و ديگرى از سوى ديگر تا اينكه به دست آن دو بنى عبّاس هلاك مىشوند . آگاه باشيد كه آن دو احدى از آنان را ابدا باقى نخواهند گذاشت . » « 62 »\r\n( 3 ) خامسا : عقيدهء او از برخى از روايات استفاده مىشود كه وى مسيحى و يا از ساخته‌شده‌هاى دست مسيحيّت است ؛ همچون روايتى كه شيخ طوسى در كتاب الغيبه نقل كرده است كه :\r\n« سفيانى از شهرهاى روم روى مىآورد براى انتقام ( يا : در حالى كه نصرانى شده ) و در گردنش صليب است و . . . » « 63 »\r\n( 4 ) و از برخى روايات چنين استفاده مىشود كه وى مسلمان منحرفى است كه\r\n\r\n\r\n","description":"","footnote":"\r\n( 61 ) غيبت نعمانى / 255 .\r\n( 62 ) غيبت نعمانى / 255 - 256 .\r\n( 63 ) غيبت شيخ طوسى / 278 .\r\n","page_name":" 647 ","page_number":647},
  {"content":"\r\n\r\nكينهء حضرت على بن ابى طالب را به دل دارد ؛ مانند روايتى كه شيخ طوسى « 64 » از حضرت صادق - عليه السلام - نقل كرده است ، كه مىفرمايد :\r\n« گويا سفيانى را مىبينم ( يا صاحب سفيانى را ) كه در ميدان كوفه شما جايگاه خود را گسترده ، و منادى او فرياد مىزند ؛ هر كس سر شيعهء على بن ابى طالب را بياورد هزار درهم مزد خواهد گرفت . همسايه بر همسايه مىجهد و گردنش را مىزند و هزار درهم را مىگيرد . آگاه باشيد كه در آن روز حكومت شما فقط به دست زنازادگان خواهد بود . »\r\n( 1 ) سادسا : لشكرى كه در بيداء به زمين فرو مىرود لشكر خود سفيانى است .\r\nدر اين باره روايتى را نعمانى « 65 » از حضرت باقر - عليه السلام - نقل كرده است ؛ حضرت در ضمن گفتارى كه دربارهء سفيانى دارند مىفرمايند :\r\n« و سفيانى گروهى را به مدينه مىفرستد . مهدى - عليه السلام - از مدينه به مكه مىرود ، به فرمانده لشكر سفيانى خبر مىرسد كه مهدى به مكه رفته است لشكرى را به تعقيب او به مكه مىفرستد وى دسترسى به حضرت پيدا نمىكند تا اينكه حضرت به حالت ترسان همچون حضرت موسى بن عمران ( كه به ترس از مصر بيرون رفت ) وارد مكه مىشود .\r\nفرمانده لشكر سفيانى به صحراى بيداء مىرود . منادى از آسمان فرياد مىزند : اى بيداء اين قوم را نابود كن . زمين آنها را در خود فرو مىبرد و فقط سه نفر آنها نجات پيدا مىكنند . »\r\n( 2 ) و همچنين روايتى كه در كتاب منتخب الاثر « 66 » از كتاب ينابيع المودّه روايت كرده است از حضرت على - عليه السلام - كه در ذيل آيهء شريفهء  وَ لَوْ تَرى إِذْ فَزِعُوا فَلا فَوْتَ  حضرت مىفرمايند :\r\n« كمى پيش از قيام قائم ما مهدى - عليه السلام - سفيانى خروج مىكند ، پس به اندازهء دوران حاملگى يك زن كه نه ماه باشد حكومت مىكند .\r\nلشكريان او به مدينه وارد مىشوند تا اينكه به بيداء مىرسند خداوند آنها را در زمين فرو مىبرد . »\r\n\r\n\r\n","description":"","footnote":"\r\n( 64 ) غيبت شيخ طوسى / 273 .\r\n( 65 ) غيبت نعمانى / 280 .\r\n( 66 ) منتخب الاثر / 454 .\r\n","page_name":" 648 ","page_number":648},
  {"content":"\r\n\r\n( 1 ) و نيز روايتى « 67 » كه از كتاب « البرهان فى علامات مهدى آخر الزمان » نقل كرده از امير المؤمنين على بن أبي طالب - عليه السلام - كه حضرت مىفرمايند :\r\n« سفيانى از فرزندان خالد بن يزيد بن ابى سفيان است - تا آنجا كه مىفرمايد - و مردى از خاندان من در حرم بيرون مىآيد ، خبرش كه به سفيانى مىرسد لشكرى به سوى او مىفرستد . او لشكريان سفيانى را شكست مىدهد سفيانى با تمام افراد خود براى جنگ با او حركت مىكند و مىآيند تا اينكه به بيداء مىرسند زمين آنها را در كام خود مىكشد ، و از آنها جز كسى كه خبرشان را به اطراف ببرد نجات پيدا نمىكند . »\r\nروايات ديگرى نيز در همين باره وارد شده است .\r\n( 2 ) اگر اين روايات درست باشد ، تمامى اخبارى كه از فرو رفتن لشكرى در صحراى بيداء خبر مىدهد ، و مورد قبول شيعه و سنّى است ، همگى مربوط به سفيانى و برنامه‌ها و كارهاى او مىشود ، مخصوصا رواياتى كه در صحاح عامه در اين باره وارد شده بود ، كه خسف و فرو رفتن در زمين به خاطر آن است كه شخصى به خانهء خدا پناهنده شده ، و نيرو و يار و ياورى ندارد كه او را يارى كند و يا گروه و جمعيّتى كه به خانهء خدا پناهنده شده‌اند . و اين روايات در كتب شيعه آن روايات را تفسير مىكند و مىگويد كه اين پناهنده و يا اين پناهندگان حضرت مهدى - عليه السلام - و يارانش مىباشند ؛ و چنين تفسيرى هيچ ايراد و اشكالى ندارد .\r\nزيرا چه كسى شايسته‌تر از آن حضرت است كه خداوند اين گونه در مقابل مخالفينش از او دفاع كند .\r\n( 3 ) لكن يك مشكل باقى مىماند و آن اينكه : آيا مىشود يك پديدهء تاريخى را با اين روايات با در نظر گرفتن سختگيرى سندى اثبات كنيم ؟ جواب هر چه باشد ، چنان كه ديديم ، مسأله با عقل و اعتبار موافقت دارد .\r\nاينها بود مهمترين ويژگيهائى كه در كتب شيعه براى سفيانى ذكر شده بود و بديهى است كه اكثر آنها اگر سختگيرى سندى را رعايت كنيم قابل اثبات نيستند .\r\n\r\n\r\n","description":"","footnote":"\r\n( 67 ) منتخب الاثر / 458 .\r\n","page_name":" 649 ","page_number":649},
  {"content":"\r\n\r\nآرى بعد از آنكه پاره‌اى از مضامين آن روايات را بر معناى رمزى حمل كنيم چون به دوران تمحيص و آزمايش وابسته بوده است ، مضمون خيلى از آنها را مىتوانيم صحيح بدانيم بطورى كه خواهيم ديد .\r\n( 1 )\r\n\r\nامر دوم : [ مورد دلالت روايات 
  ]\r\nصرف نظر از سخت‌گيريهاى مربوط به سند و يا حمل كردن بر معناى رمزى به صورت كلّى اين اخبار دلالت بر چه مطلبى دارند ؟\r\nدر اين اخبار چندين نقطهء ضعف است كه احتمال صدور اينها را از معصومين - عليهم السلام - خدشه‌دار مىكند ، و نمىشود براى اثبات يك امر تاريخى به آنها استناد جست :\r\n( 2 ) اوّل : دوران حكومت سفيانى در اين روايات به طور متضاد نقل شده در يك روايت نه ماه مىداند ، و در روايت ديگر آن را نفى كرده و مىگويد بيش از هشت ماه حكومت نخواهد كرد .\r\n( 3 ) دوم : برخى از اين روايات حركت سفيانى را با حركت خراسانى در زوال و سقوط حكومت بنى عبّاس همراه مىداند و اگر چنين باشد خروج سفيانى انجام گرفته و پايان پذيرفته ، زيرا خلافت بنى عبّاس سالها است كه از بين رفته است .\r\nلكن با مطلب ديگرى كه فرو رفتن در بيداء باشد منافات پيدا مىكند زيرا تاكنون اين واقعه اتّفاق نيفتاده است . و اگر با خسف همراه باشد ، خروج سفيانى از سقوط دولت بنى عبّاس سالها به تأخير افتاده است و به هيچ شكلى با آن ارتباط ندارد .\r\n( 4 ) سوم : بعضى از اين روايات دلالت بر اين دارد كه سقوط بنى عبّاس بر اثر تضادّى است كه دو جنبش معاصر با هم يكى خروج سفيانى و ديگرى خروج خراسانى با يكديگر دارند و اينها در تاريخ ديده نشده است بلكه آنچه كه دولت بنى عبّاس را از بين برد جنگ و حملهء مغول بود كه بعد از سقوط آنها تا مدّتها به تنهائى و بدون رقيب حكومت كردند .\r\n( 5 ) چهارم : اختلاف در عقيدهء او كه آيا او از مسيحيان است يا از مسلمانان منحرف .\r\n\r\n","description":"","footnote":"","page_name":" 650 ","page_number":650},
  {"content":"\r\n\r\n( 1 ) ممكن است چنين به ذهن بيايد كه روايت دوم كه دربارهء عقيده‌اش نقل كرديم نمىگويد كه مسلمان است ، بلكه دلالت بر مخالفت وى با تشيّع دارد ، و احتمال دارد كه يك مسيحى مخالف على - عليه السلام - و شيعيانش باشد ، بنابراين تضادّى بين دو روايت نيست . ولى اين احتمال مردود است و چندين جواب دارد « 68 » :\r\nاوّلا : يك فرد مسيحى هر چند با اسلام و مسلمين مخالفت داشته باشد بعيد است كه دشمنىاش را مخصوص شيعيان بگرداند و به ديگر افراد كارى نداشته باشد ؛ بلكه نوعا اين گونه مخالفت از مسلمانهاى منحرف است .\r\nثانيا : روايت اوّل كه مىگفت وى مسيحى است نمىتواند مثبت يك واقعهء تاريخى باشد ، زيرا از معصوم نقل نشده است ، زيرا شيخ طوسى از قول بشر بن غالب نقل مىكند كه او مىگويد : « سفيانى روى مىآورد . . . » و دلالت نمىكند بر اين كه او از معصومين نقل مىكند .\r\n( 2 )\r\n\r\nامر سوم : [ امكان يك نفر بودن دجال و سفيانى 
  ]\r\nگاهى چنين به ذهن مىرسد كه ممكن است دجال و سفيانى يك نفر باشند مخصوصا اگر سختگيرى سندى را رعايت كنيم و جزئيّات اوصاف را ناديده بگيريم .\r\nآنچه از مجموع روايات به دست مىآيد آن است كه هر دو عنوان گوياى فردى منحرف از اسلام است كه عامل ترويج فساد در جامعهء اسلامى است ؛ و اين احتمال چندان هم دور نيست . و مىتوانيم اين احتمال را از اين جهت تأييد كنيم كه در كتب عامه تمام اين خصوصيّات در شخصى به نام دجال و در كتب شيعه در شخصى به نام سفيانى جمع است ، بنابراين امكان اين مسأله هست كه هر دو اسم مربوط به يك شخص باشد ، كه هر مذهبى از ديدگاه خاصّى به او نگريسته است .\r\n\r\n\r\n","description":"","footnote":"\r\n( 68 ) در عين حال كه نويسندهء محترم ما بطور قطع احتمال وارده را مردود دانستند ولى جوابهاى ايشان نمىتواند دليل بر آن قاطعيّت باشد . زيرا احتمال دارد كه افرادى مسيحى و يا يهودى تمام دشمنى خود را با اسلام فقط عليه شيعيان على بن ابى طالب عملى كنند كه آثار اسلام راستين را فقط از آنها ببينند چنان كه حركات جهان كفر و استكبار امروز را مىبينيم ( مترجم )\r\n","page_name":" 651 ","page_number":651},
  {"content":"\r\n\r\n( 1 ) ولى اين احتمال نه با ظاهر روايات سازگار است ، و نه دليلى داريم بر اين كه به صورت رمزى خواسته‌اند اين مطلب را بگويند ؛ زيرا هر يك سمبل و رمز يك حركت مخصوصى مىباشند ؛ دجال سمبل حركت انحرافى از اسلام و بر اثر شهوات به سوى كفر رفتن است ، ولى سفيانى سمبل شبهات و اضطرابهاى داخلى در جامعهء اسلامى است ؛ و اينها دو حركت مستقل مىباشند گرچه در برخى جهات نتيجهء حركت آنها از نظر مخالفت با اسلام يكى مىشود .\r\n( 2 ) و امّا از جهت مخالفت با ظاهر روايات از دو نظر سازگار نيست :\r\nاوّل : در صورتى كه سختگيرى سندى را رعايت كنيم ، و خصوصيّات و ويژگيها را كنار بگذاريم مسلّم است كه اين دو اسم ظهور در دو نفر دارند ، گرچه خصوصيّات آنها را ندانيم و اگر شخص واحدى بودند در اخبار و روايات به يك عبارت از او اسم برده مىشد .\r\nدوم : اگر سختگيرى سندى را ناديده بگيريم و خصوصيّات و ويژگيهاى وارده در روايات را قبول كنيم ، باز تفاوت و فرق بين اين دو نفر واضح‌تر و روشنتر است .\r\n( 3 ) مهمترين تفاوتهاى بين آن دو به طورى كه در متن روايات آمده بود بدين قرار بود :\r\nاوّلا : دجال داراى طول عمر بود ، ولى سفيانى عمر درازى نداشت .\r\nثانيا : دجال به نام فرزند صائد و سفيانى به نام عثمان بن عنبسه خوانده مىشود .\r\nثالثا : سفيانى از فرزندان ابو سفيان بود ، و دجال از اولاد او نبود .\r\nرابعا : دجال ادعاى خدائى مىكند ، ولى سفيانى چنين ادعائى ندارد .\r\nخامسا : دجال كافر است ولى دربارهء سفيانى عبارت صريحى كه بر كفرش دلالت كند نداريم ؛ اگر نگوئيم كه ظاهر عبارات دلالت بر مسلمان بودن او مىكند .\r\nسادسا : دجال همه جا را مىگيرد و به همهء سرزمينها به جز مكه و مدينه حكومتش را گسترش مىدهد ، و ظاهر اين عبارت مىفهماند كه حكومتش از حكومت سفيانى گسترده‌تر است .\r\n\r\n","description":"","footnote":"","page_name":" 652 ","page_number":652},
  {"content":"\r\n\r\nسابعا : دجال اعور است ؛ ولى سفيانى چشمانش سالم و صحيح است .\r\nبا در نظر گرفتن تفاوتهاى مذكور اگر بخواهيم عبارات مربوط به دجال و سفيانى را رمزى بگيريم ، و آنها را سمبل حركت انحرافى بدانيم ، اين تفاوتها گوياى دو حركت كاملا مستقل و جداى از هم خواهند بود .\r\n( 1 )\r\n\r\nنكتهء پنجم : ظهور يمانى\r\nدر اين باره نيز فقط كتب و مجموعه‌هاى حديثى اماميّه احاديثى را نقل كرده‌اند ، و حركت او را بر حق دانسته و او را از دعوت كنندگان به سوى حضرت مهدى - عليه السلام - مىدانند .\r\n( 2 ) نعمانى « 69 » از حضرت صادق - عليه السلام - روايت كرده است ، كه آن حضرت فرمود :\r\n« براى قائم پنج علامت است ، سفيانى و يمانى . . . »\r\n( 3 ) در روايت ديگرى « 70 » از آن حضرت نقل مىكند كه :\r\n« يمانى از نشانه‌هاى حتمى است . »\r\n( 4 ) و همچنين « 71 » از حضرت رضا - عليه السلام - نقل كرده كه آن حضرت فرمود :\r\n« پيش از اين امر سفيانى و يمانى خواهند بود . . . »\r\n( 5 ) در روايتى طولانى از حضرت باقر - عليه السلام - دربارهء سفيانى و خراسانى نقل شده كه مىفرمايند :\r\n« در بين پرچمها پرچمى راهنماتر از پرچم يمانى نيست ، آن پرچم هدايت است ، زيرا شما را به صاحبتان دعوت مىكند ، وقتى يمانى خروج كند فروش اسلحه بر مردم حرام مىشود و همگى تسليم خواهند بود . وقتى يمانى بيرون آمد به سوى او بشتاب زيرا پرچم او پرچم هدايت است ، و بر هيچ مسلمانى حلال نيست كه در مقابل او پرچمى\r\n\r\n\r\n","description":"","footnote":"\r\n( 69 ) غيبت نعمانى / 252 .\r\n( 70 ) غيبت نعمانى / 252 .\r\n( 71 ) غيبت نعمانى / 253 .\r\n","page_name":" 653 ","page_number":653},
  {"content":"\r\n\r\nبلند كند . هر كس اين كار را بكند ، اهل آتش است زيرا وى به حق و راه مستقيم دعوت مىكند . » « 72 »\r\n( 1 ) شيخ طوسى « 73 » از حضرت صادق - عليه السلام - روايت كرده است كه براى قائم پنج علامت است و از آن جمله خروج يمانى است .\r\nدر روايت ديگرى « 74 » از حضرت صادق - عليه السلام - مىفرمايند :\r\n« خروج سه نفر : خراسانى و سفيانى و يمانى در يك سال و يك ماه و در يك روز و پرچمى هدايت‌كننده‌تر از پرچم يمانى نيست . او به حق راهنمائى مىكند . »\r\n( 2 ) در روايت ديگرى « 75 » از محمّد بن مسلم نقل مىكند كه مىگويد :\r\n« پيش از سفيانى يك شخص مصرى و يك فرد يمانى خروج مىكند » .\r\nو روايات ديگرى در كتب مختلف شيعه در اين باره وارد شده است ، و تقريبا مىتوان گفت مستفيض است « 76 » و مىتواند يك واقعهء تاريخى را اثبات كند ، با تمام ضوابط سندى كه رعايتش را لازم دانستيم ، زيرا در مقابل خود چيزى كه آن را نفى كند ندارد ، ولى فقط آنچه كه از مجموع اين روايات به دست مىآيد ، اصل حركت و قيام يمانى است فى الجمله لكن ديگر خصوصيّات و ويژگيهاى مربوط به او ، از جمله بر حق بودن او ، با رعايت ضوابط سندى قابل اثبات نيست ، و در اين صورت مىتوانيم آن را بر بعضى از حركتها و رويدادهاى سياسى كه در يمن ايجاد شده حمل كنيم و از نشانه‌ها و علائم تاريخى براى ظهور حضرت بگيريم ، و اين مقدار پذيرش با روش كلّى ما در پذيرفتن اخبار و روايات مطابق است لكن اگر بخواهيم خصوصيّت بر حق بودن او را هم بپذيريم ، و احتمال بدهيم كه رهبر اين حركت از يمن باشد گرچه اصل انقلاب و حركتش\r\n\r\n\r\n","description":"","footnote":"\r\n( 72 ) غيبت نعمانى / 256 .\r\n( 73 ) غيبت شيخ طوسى / 267 .\r\n( 74 ) غيبت شيخ طوسى / 271\r\n( 75 ) غيبت شيخ طوسى / 271 .\r\n( 76 ) روايت مستفيض روايتى است كه به حد تواتر نمىرسد ولى از خبر واحد هم بالاتر است و راويان بسيارى دارد . ( مترجم )\r\n","page_name":" 654 ","page_number":654},
  {"content":"\r\n\r\nدر يمن نباشد ، و يا اگر هم در يمن است اكتفا فقط به همان منطقه نكند ، در اين صورت از امورى خواهد بود كه وعده‌اش را داده‌اند ، و دليلى نداريم كه تا كنون انجام گرفته باشد .\r\nو اگر عبارات را رمزى بدانيم حركت يمانى سمبلى از يك قيام بر حقّ در مقابل انحراف و گمراهى موجود در دوران غيبت خواهد بود .\r\n( 1 )\r\n\r\nنكتهء ششم : خروج يأجوج و مأجوج\r\nمسلم و ابن ماجه « 77 » از نواس بن سمعان از رسول خدا - صلّى اللّه عليه و آله - روايتى طولانى را نقل كرده‌اند كه در ابتدا دربارهء دجال و خصوصيّات و كارهاى او صحبت فرموده ، و سپس نزول حضرت عيسى را در كنار منارهء سفيد شرقى دمشق متذكّر مىشوند و بعد مىفرمايند - طبق لفظ مسلم - :\r\n« در اين هنگام خداوند متعال به حضرت عيسى وحى مىفرستد كه من بندگانى از بنده‌هايم را فرستادم كه هيچ‌كس نمىتواند دست به كشتن آنها دراز كند ( به هيچ‌كس اجازهء جنگ با آنها داده نشده است ) بندگانم را در طور نگهدارى فرما .\r\nو خداوند يأجوج و مأجوج را برمىانگيزاند و آنها از هر فراز و نشيبى برمىجهند و پيش مىتازند . گروه پيشتاز آنها به درياچهء طبريّه مىرسند و از آن مىآشامند و بعد گروه آخر مىرسند مىگويند : در اين آب تلخى وجود دارد . پيامبر خدا حضرت عيسى و يارانش در محاصرهء آنها قرار مىگيرند به اندازه‌اى كه يك كلهء گاو براى آنها بهتر از صد دينار است براى يكى از شما در امروز . پيامبر خدا حضرت عيسى و يارانش در پيشگاه خدا ناله و زارى مىكنند . خداوند كرمى را در گردنهاى آنها مىاندازد پس همه كشته مىشوند مثل اينكه يك نفر مرده است ( به اين آسانى آنها را از بين مىبرد ) . سپس حضرت عيسى و يارانش از كوه طور پائين مىآيند ولى در روى زمين به اندازهء يك وجب جاى خالى از گند و بوى لاشه‌هاى آنها نمىيابند .\r\nپيامبر خدا حضرت عيسى و يارانش نزد خدا گريه و زارى نموده خداوند پرندگانى همچون گردنهاى شتران مىفرستد آنها را بر پشت خود\r\n\r\n\r\n","description":"","footnote":"\r\n( 77 ) صحيح مسلم 8 / 198 ؛ سنن ابن ماجه 2 / 1356 .\r\n","page_name":" 655 ","page_number":655},
  {"content":"\r\n\r\nسوار كرده و به جائى كه خدا مىخواهد آنها را مىبرند . آنگاه خداوند بارانى مىفرستد كه بر شهر و روستا و صحرا و بيابان مىبارد ، و زمين را شستشو مىدهد همچون سنگ صاف و آنگاه به زمين مىگويد : ميوه‌ات را برويان و بركاتت را برگردان . آن وقت ياران حضرت عيسى از انار آنجا مىخورند و از پوستش سايه‌بان براى خود درست مىكنند ، خدا در نعمتهاى خود بركت مىدهد تا آنجا كه يك شتر شيرده براى هزار نفر بس مىشود و يك گاو شيرده براى يك قبيله و يك گوسفند شيرده براى تعدادى از مردان . »\r\n( 1 ) مسلم با سندى ديگر « 78 » از يزيد بن جابر ، عين همين روايت را نقل كرده و بعد از جملهء « اين آب تلخ است » اين عبارت را افزوده است :\r\n« بعد حركت مىكنند تا اينكه به كوه خمر مىرسند كه كوه بيت المقدس باشد و مىگويند : ما تمامى اهل زمين را كشته‌ايم ، هم اكنون مىبايست كه اهل آسمان را بكشيم . بعد شروع مىكنند به تيراندازى به سوى آسمان ، خداوند تيرهاى آنها را خون‌آلوده به سوى آنها برمىگرداند . »\r\n( 2 ) اينها بود كارهاى يأجوج و مأجوج بعد از آنكه سدشان گشوده مىشود و پايان كار آنها به اينجا مىرسد . البته اگر اين روايت را درست بدانيم ، ولى از آنجا كه مىدانيم نزول حضرت عيسى - عليه السلام - نزديك و يا همراه ظهور حضرت بقيّة اللّه - عليه السلام - است ، خروج يأجوج و مأجوج و هلاكتشان بر اثر دعاى حضرت مسيح پيش از ظهور يعنى در دوران غيبت كبرى خواهد بود .\r\n( 3 ) اگر از ضوابط سندى چشم بپوشيم مضمون عمومى اين حديث امرى محتمل است و مىتوان آن را تفسيرى براى آيهء شريفهء   حَتَّى إِذا فُتِحَتْ يَأْجُوجُ وَ مَأْجُوجُ وَ هُمْ مِنْ كُلِّ حَدَبٍ يَنْسِلُونَ وَ اقْتَرَبَ الْوَعْدُ الْحَقُّ فَإِذا هِيَ شاخِصَةٌ أَبْصارُ الَّذِينَ كَفَرُوا يا وَيْلَنا قَدْ كُنَّا فِي غَفْلَةٍ مِنْ هذا بَلْ كُنَّا ظالِمِينَ   « 79 » دانست ؛ زيرا\r\n\r\n\r\n","description":"","footnote":"\r\n( 78 ) صحيح مسلم 8 / 199 .\r\n( 79 ) انبياء / 96 - 97 : تا آنگاه كه سدّ يأجوج و مأجوج گشوده گردد و ايشان از هر بلندى مىشتابند و وعدهء حق و راستى ( قيامت ) نزديك شود ، پس آنگاه قصه و داستان اين است كه چشمهاى آنان كه كافر شده و نگرويده‌اند ( از ترس و نگرانى ) باز و بىجنبش مىماند و مىگويند : اى واى\r\n","page_name":" 656 ","page_number":656},
  {"content":"\r\n\r\nممكن است كه « وعد الحق » را در اين آيه به ظهور حضرت مهدى - عليه السلام - تفسير كنيم ، بدان جهت كه هدف اساسى خداوند از ايجاد خلقت با تحقّق ظهور آن حضرت برآورده خواهد شد و از اين آيه بطور روشن استفاده مىشود كه فتح يأجوج و مأجوج پيش از وعدهء حق خواهد بود پس قبل از ظهور مىباشد همانگونه كه از حديث نيز همين را فهميديم . و بنابراين حديث و آيه يك معنى را مىرسانند ، البتّه با صرف‌نظر از جزئيّاتى كه در حديث آمده بود .\r\n( 1 ) ما فعلا نمىخواهيم در بحث يأجوج و مأجوج وارد شويم و بگوئيم كه مقصود از اين دو اسم چيست و حقيقت آنها را اثبات و بررسى كنيم و كيفيّت ساختمان سد را براى پيشگيرى از حملات آنها و گشوده شدن آن سد را بگوئيم .\r\nزيرا فعلا جاى اين بحثها نيست و ظاهر قرآن كريم براى ما كفايت مىكند ، و آنچه كه در قرآن آمده است از عجايب و شگفتيهائى كه در بسيارى از كتب و نوشته‌ها نقل شده خالى است ، زيرا آنچه كه قرآن كريم بر آن دلالت دارد همين اندازه است ، كه آنان گروهى بيابان گرد و بىتمدّن و وحشى مىباشند ، كه كارشان ايجاد فساد و خونريزى در روى زمين است ، ذو القرنين براى راحتى مردم از دست آنها سدّى در جلوشان ساخت ، و آنها در پشت سد ماندند تا اينكه جمعيّتشان و قدرت عقلى و تمدّن آنها به اندازه‌اى بشود كه بتوانند سد را بشكنند ، و بار ديگر به اين سوى عالم روى بياورند و دست به فساد و تباهى بزنند و بشريّت بار ديگر گرفتار فساد آنها بشود مخصوصا كه اين دفعه با كينهء بيشترى به خاطر ساختن سد وارد زندگى مردم مىشوند .\r\nالبتّه خروج آنها از پشت سد با زمان پيش از ظهور به مدّت كمى مصادف مىشود ( بر طبق آنچه كه از آيهء قرآن و حديث فهميديم ) و - إن شاء اللّه - در كتاب آيندهء خود تاريخ ما بعد الظهور در شناخت آنها نظريّهء كاملى را عرضه خواهيم داشت .\r\n( 2 ) اشكال مهمّى كه جلو اين برداشت را مىگيرد وجود اين احتمال است كه مقصود از وعدهء حقّ روز قيامت باشد كه اين احتمال هم درست است گرچه سياق\r\n\r\n\r\n","description":"","footnote":"\r\nبر ما كه از اين روز در غفلت و ناآگاهى مانديم ، بلكه ستمكاران بوديم .\r\n","page_name":" 657 ","page_number":657},
  {"content":"\r\n\r\nو ظاهر آيه با روز ظهور مناسبتر است . زيرا احتمالات اوّليه‌اى كه در وعدهء حق وجود دارد سه احتمال است :\r\n( 1 ) اوّل : مقصود وعدهء الهى نسبت به فتح يأجوج و مأجوج از پشت سد باشد چنان كه از آيهء شريفه  قالَ هذا رَحْمَةٌ مِنْ رَبِّي فَإِذا جاءَ وَعْدُ رَبِّي جَعَلَهُ دَكَّاءَ وَ كانَ وَعْدُ رَبِّي حَقًّا  « 80 » فهميده مىشود .\r\nدوم : مقصود روز قيامت باشد .\r\nسوم : وعدهء ظهور حضرت بقيّة اللّه در روز موعود باشد .\r\n( 2 ) امّا احتمال اوّل با ظهور آيه‌اى كه مورد بحث ما است سازگار نيست ، زيرا ظاهرش آن است كه وعدهء حق از فتح يأجوج و مأجوج متأخّر است ، و فتح آنها نزديك به برآورده شدن وعدهء حقّ خداوند است نه بعد از انجام و حصول فتح . و معلوم است كه اگر مقصود از وعدهء حق ، وعده به فتح باشد ، خود فتح آنها انجام آن وعده است نه آنكه نزديك و همراه با آن باشد . و بر فرض كه در آيهء شريفهء  فَإِذا جاءَ وَعْدُ رَبِّي  مقصود فتح يأجوج و مأجوج باشد نمىتوان در آيهء شريفه  وَ اقْتَرَبَ الْوَعْدُ الْحَقُّ  بگوئيم كه مقصود همانست بلكه مقصود وعدهء ديگرى است بعد از فتح يأجوج و مأجوج و در اين صورت اين وعدهء حق مردّد بين دو احتمال ديگر مىباشد . و ممكن است براى احتمال دوم كه مقصود روز قيامت باشد ، از سياق آياتى كه در اين باره آمده است ، استدلال نمود زيرا سياق آيات دربارهء حوادث و رويدادهاى روز قيامت است و لذا وعدهء حق هم مربوط به همان روز است . و اينست آن آيات :\r\n  وَ اقْتَرَبَ الْوَعْدُ الْحَقُّ فَإِذا هِيَ شاخِصَةٌ أَبْصارُ الَّذِينَ كَفَرُوا يا وَيْلَنا قَدْ كُنَّا فِي غَفْلَةٍ مِنْ هذا بَلْ كُنَّا ظالِمِينَ إِنَّكُمْ وَ ما تَعْبُدُونَ مِنْ دُونِ اللَّهِ حَصَبُ جَهَنَّمَ أَنْتُمْ لَها وارِدُونَ   « 81 »\r\n\r\n\r\n","description":"","footnote":"\r\n( 80 ) كهف / 98 : ذو القرنين گفت : اين سد و بند رحمت و بخششى است از جانب پروردگارم .\r\nپس هنگامى كه وعدهء پروردگارم برسد آن سد را هموار گرداند . و وعدهء پروردگار حق و راست است .\r\n( 81 ) انبياء / 97 و 98 : و وعدهء حقّ و راستى ( قيامت ) نزديك شود ، پس آنگاه قصه و داستان اين است كه چشمهاى آنان كه كافر شده و نگرويده‌اند ( از ترس و نگرانى ) باز و بىجنبش مىماند\r\n","page_name":" 658 ","page_number":658},
  {"content":"\r\n\r\n( 1 ) تمام اين حوادث مربوط به روز قيامت است ، و اين خود دليل بر آنست كه وعدهء حق هم در همان روز است . در عين حال اگر دليلى اقامه شد بر اينكه مقصود روز ظهور حضرت بقيّة اللّه است ، بايد از اين ظاهر و اين سياق دست برداشت و وعدهء حق را روز ظهور دانست . زيرا وقتى كه برنامهء كامل عدالت جهانى پياده شد جامعهء بشرى شكل تازه و استوارى به خود مىگيرد و كفّار و منحرفين روى خوشى به آن نشان نمىدهند و اينكه چشمهايشان از حدقه بيرون آيد و به آن خيره نگاه كنند امرى طبيعى است ، و گفتن اينكه « ما در غفلت و بىخبرى به سر مىبرديم » نيز طبيعى است ، يعنى در دوران غيبت كبرى كه دورهء فتنه‌ها و انحرافات بود ، بىخبر بوديم و از آزمايش الهى درست بيرون نيامديم .\r\n( 2 ) در آن هنگام از اشخاص منحرف و مردودين از آزمايش توبه هم پذيرفته نخواهد شد بلكه حضرت فورا آنها را مىكشد و دست آنها را از جامعه كوتاه مىكند ( بطورى كه مفصّلا در تاريخ ما بعد الظهور خواهيم گفت ) .\r\nو لذا با سرعت به جهنّم مىروند همان‌طور كه در آيهء شريفه است كه :\r\n« همانا شما و آنچه كه مىپرستيد » از اشخاص و مصلحت خواهىها و منافعى كه در دوران فتنه و انحراف براى شما مقدّس بوده « و از سوى غير خدا بوده‌اند همگى هيمهء جهنّمى هستيد كه در آن وارد مىشويد » .\r\n( 3 ) نه تنها اين آيه مربوط به ظهور است بلكه آيهء سورهء كهف هم كه مىفرمود :  فَإِذا جاءَ وَعْدُ رَبِّي جَعَلَهُ دَكَّاءَ وَ كانَ وَعْدُ رَبِّي حَقًّا  مقصودش فتح يأجوج و مأجوج نيست ، بلكه مربوط به ظهور حضرت است ؛ زيرا فتح يأجوج و مأجوج پيش از ظهور خواهد بود و مقصود از آمدن وعده همان اشراف و نزديكى است و لو اينكه آن آيهء ديگر را قرينه بر اين اشراف بگيريم .\r\n( 4 ) تمام آنچه كه گفتيم به حسب احتمال و امكان است لكن در مقام اثبات متوقّف بر آنست كه ظاهر صريح آيه را مربوط به چه چيزى بدانيم ، و تنها مناسبت كفايت نمىكند ، اگر دو احتمال با يكديگر مساوى باشند نمىتوانيم\r\n\r\n\r\n","description":"","footnote":"\r\nو مىگويند : اى واى بر ما كه از اين روز در غفلت و ناآگاهى مانديم ، بلكه ستمكاران بوديم محقّقا شما و آنچه جز خدا مىپرستيد هيزم دوزخ هستيد . و شما ( با بتهايتان ) مر دوزخ را واردشونده‌ايد .\r\n","page_name":" 659 ","page_number":659},
  {"content":"\r\n\r\nبه طور قطع و يقين يكى را بر ديگرى ترجيح بدهيم ، و در اين صورت آيهء شريفه تأييدى براى حديث نخواهد بود ، و حديث بدون قرينه مىماند و در آن صورت در مقابل ضوابط سندى توان اثبات يك مسألهء تاريخى را از دست مىدهد ، و ما نمىدانيم كه آيا خروج يأجوج و مأجوج پيش از ظهور خواهد بود يا بعد از ظهور .\r\n( 1 ) يك سؤال باقى مىماند و آن اينكه تا چه اندازه جزئيّاتى كه در اين حديث دربارهء حضرت عيسى و يأجوج و مأجوج گفته شده بود درست است .\r\nصحيح آنست كه اين جزئيّات قابل اثبات نيست ، حال اگر حديث را به كلّى از درجهء اعتبار ساقط كنيم كه اين مطلب واضح است ، لكن اگر حديث را معتبر دانسته و آيه را تأييد و قرينه‌اى بر آن بگيريم در آن صورت به اندازه‌اى حديث را قبول مىكنيم كه با آيهء شريفه مطابقت داشته باشد ، و آن عبارت است از تقدّم خروج يأجوج و مأجوج بر ظهور حضرت لكن جزئيّات همانطور غير قابل اثبات باقى مىمانند ، و ديگر لزومى ندارد كه ما به بررسى و نقد آن تفاصيل و جزئيّات بپردازيم .\r\nاينها بود كلّيّاتى از علائم ظهور و نشانه‌هاى مهمى كه در اخبار و احاديث وارد شده است .\r\n( 2 ) برخى از علائم ديگر وجود دارد كه از روايات چنين به دست مىآيد كه خيلى نزديك به زمان ظهور مىباشند ؛ مثل ندا به اسم حضرت مهدى - عليه السلام - و نزول حضرت عيسى بن مريم - عليه السلام - و علائمى ديگر ، كه آنها را در تاريخ ما بعد الظهور بررسى خواهيم كرد .\r\n( 3 )\r\n\r\nمبحث دوم : برداشتى كلّى از مجموعه علائم ظهور\r\nبطورى كه با قواعد عمومى و قانون معجزات و قانون تمحيص و شرايط ظهور منسجم و مرتبط به يكديگر بشوند .\r\nاين ارتباط و وابستگى را در سه زمينه مىتوان برقرار كرد :\r\nاوّل : آنچه كه در پديده‌هاى عمومى انحراف و نتيجهء آزمايش دوران غيبت\r\n\r\n","description":"","footnote":"","page_name":" 660 ","page_number":660},
  {"content":"\r\n\r\nكبرى مىباشد چه آنها كه تاكنون واقع شده همچون دولت بنى اميّه و بنى عبّاس و يا واقع نشده همچون دجال و سفيانى .\r\nدوم : علائمى كه مربوط به همين انحرافات عمومى است ، و نتيجهء مثبتى از اين آزمايشات پيش از ظهور است چه آنها كه واقع شده همچون نهضت سادات حسنى و چه آنها كه واقع نشده است ؛ مانند خروج يمانى و نفس زكيّه اگر وجودشان ثابت شود .\r\nسوم : آنچه كه مربوط به آگاه كردن مردم است ، به صورت اعجازآميز از قرب ظهور حضرت مانند صيحه و خسوف در آخر ماه و كسوف در وسط ماه .\r\nبنابراين مىبايست در اين سه زمينه صحبت شود .\r\n( 1 )\r\n\r\nزمينهء اوّل : انحرافات عمومى دوران غيبت كبرى\r\nچه آنها كه خود علّت انحرافند و چه آنها كه معلول آن مىباشند .\r\nبيشتر علائم وارده در اخبار چه آنها كه واقع شده ، و چه آنها كه واقع نشده‌اند در اين گروه داخلند ؛ زيرا تمامى آنها از شكلهاى گوناگون انحراف در جوامع بشرى صحبت مىكنند چه اينكه اين روايات را بر معناى ظاهرش حمل كنيم يا اينكه آنها را رمز و كنايه و سمبل انحراف عمومى بدانيم ؛ كه اگر بر صراحت بر ظاهر لفظ حمل كنيم واضح است ، و نيازى به بحث اضافى ندارد ، و شامل تمام انحرافات از همان آغاز خلافت بعد از رسول خدا ، تا دولت بنى عبّاس و خروج پرچمهاى سياه به رهبرى ابو مسلم خراسانى مىشود . و يا اختلاف شرق و غرب و يا جنبش و قيام صاحب زنج و جنگهاى صليبى و جنگ تركان عثمانى و نزول و پياده شدن آنها در جزيره و فرود آمدن روميها در « رمله » و يا قتل نفس زكيّه و ظهور دجال و سفيانى ، بر طبق برداشت معمولى از ظواهر اين روايات و ديگر مطالب و علائمى كه در روايات آمده بود .\r\n( 2 ) ولى اگر گفتيم كه تمامى اين عبارات رمزى است ، و ظواهر الفاظ مقصود نيست ، در اين صورت برداشتى كلّى و جامع از مجموعهء اين عبارات كار مهم و مشكلى است ، گرچه اگر بتوانيم برداشت جامعى از آنها داشته باشيم ديگر از\r\n\r\n","description":"","footnote":"","page_name":" 661 ","page_number":661},
  {"content":"\r\n\r\nتوجيه و اعتقاد به بسيارى از جزئيّات وارده در اينها آسوده هستيم ، مخصوصا كه بسيارى از آنها با سختگيرى لازم در سند روايات قابل اثبات نيستند ، و با در نظر گرفتن برداشت رمزى بسيارى از آن جزئيّات به همان مفهوم سمبليك در خارج واقع شده‌اند ، و خبر دادن از آنچه كه واقع شده است درست است ، و صادق مىباشد ، و هر آنچه كه در اين معناى رمزى وارد و داخل نباشد به مقتضاى ضوابط سندى كنار گذاشته مىشود و بدون دليل باقى مىماند .\r\n( 1 ) مهمترين و همگانىترين نشانه‌اى كه مىبايست مورد توجّه قرار گيرد همان مفهوم دجّال بود كه سمبلى از حركتهاى ضدّ اسلامى در دوران غيبت كبرى يعنى دوران فتنه‌ها و انحرافات است و آن عبارت است از تمدّن جديد اروپائى كه چهره‌اى فريبنده و چشمگير و خيره‌كننده دارد و افكار و انديشهء عمومى مردم دنيا را متوجّه خود ساخته ، و پىآمدهاى ناگوارى را به دنبال داشته است همچون خروج بسيارى از مسلمين از اسلام ، گردن نهادن آنها به مذاهب و فلسفه‌هاى منحرف ديگر و فسادها و تباهىها و ستمهائى كه در جوامع بشرى ايجاد كرده است .\r\n( 2 ) و لذا مىتوان گفت كه از آغاز آفرينش حضرت آدم تا روز قيامت مخلوقى بزرگتر از لحاظ انحراف و كژى همچون اين دجال وجود نداشته است . زيرا هيبت و شكوه تمدّن اروپائى و عظمت مادّى و اختراعات و سلاحهاى نابودى آفرين آن و وادار كردن انسانها را به اينكه قدرت خداوندى را انكار كنند ؛ تاكنون در تاريخ ديده نشده و سابقه نداشته است ؛ و در آينده نيز همچون او ديده نخواهد شد ، زيرا آينده در اختيار طرفداران حق و عدالت خواهد بود .\r\nمؤيّد اين برداشت فرمايش حضرت رسول - صلّى اللّه عليه و آله - در آن روايت است كه فرمود : « ما بين خلقت آدم تا روز قيامت امر بزرگتر از دجال نيست » . و تعبير به « امر » گوياى آنست كه دجال يك شخص نيست بلكه يك حركت فكرى متمدّن است كه با اسلام دشمنى دارد .\r\n( 3 ) و نيز اين جمله « كه از فتنه‌هاى او اينست كه به آسمان دستور مىدهد ببارد مىبارد ، و دستور مىدهد به زمين كه بروياند و مىروياند » . و تمامى اين گونه\r\n\r\n","description":"","footnote":"","page_name":" 662 ","page_number":662},
  {"content":"\r\n\r\nفرمانروائيها بر طبيعت همان چيزهائى است كه در تمدّن جديد شاهد آن هستيم ؛ و فتنه و انحرافى كه در اين قدرت و سلطه بر طبيعت و اين تمدّن وجود دارد مخفى و پوشيده نيست ، زيرا بسيارى از مسلمين وقتى چهرهء اين تمدّن گسترده را مىبينند چنين مىپندارند كه تمام عقايد و افكارى كه همراه آنست صادق است ، و اين خود بزرگترين فتنه‌اى است كه دامنگير مردم اين زمان شده است در حالى كه اين مقايسه بر پايهء درستى بنا نشده زيرا ملازمه‌اى بين پيشرفت صنعت و تمدّن با صحّت عقيده و انديشه‌هاى فلسفى و اخلاقى نيست ، چون ممكن است جامعه‌اى از نظر صنعت و پيشرفتهاى مادى به درجاتى بالا برسد ، ولى از نظر فكرى و اخلاقى سقوط كند ، چنان كه در اروپاى امروز مىبينيم و گاهى هم عكسش را در جوامعى ديگر مشاهده كرده‌ايم .\r\n( 1 ) « و از فتنه‌هايش آن است كه به قبيله‌اى مىگذرد تكذيبش مىكنند هيچ حيوان چرنده‌اى باقى نمىماند مگر اينكه هلاك مىشود ، و نيز از فتنه‌هايش آنست كه به قبيله‌اى ديگر عبور مىكند او را تصديق مىكنند ، به آسمان دستور مىدهد كه ببارد آسمان هم مىبارد و به زمين دستور مىدهد كه بروياند زمين هم مىروياند ؛ تا آنجا كه چهارپايان اين قبيله ، چاق و فربه مىشوند و چربى و شير فراوان مىدهند . »\r\n( 2 ) مقصود از اين عبارات آنست كه : هر كس نيرو و توان مادّى اروپائى را تكذيب كند و بخواهد در مقابلش بايستد گرفتار مصائب و دشواريها و پيامدهاى ناگوارى خواهد شد . و ثروت و نيرو در اختيار كسانى است كه در مقابل اين تمدّن رام و چاپلوس باشند و با آن همراهى كنند . در اينكه در روايت از قبيله تعبير به « حى » يعنى « زنده » كرده است مقصودش عموم افراد جامعه است ، و صحيح‌ترين تعبير از جامعه‌اى كه در يك محدودهء مادى به سر مىبرد همين است ؛ زيرا اگر در زمينهء يك فرد نگاه كنيم ممكن است نسبت به زندگى فردى خود با اينكه با اين تمدّن معارضه مىكند بازهم از امكانات مادّى و رفاهى خوبى برخوردار باشد .\r\n( 3 ) از جمله مطالب اينكه دجال مدّعى خدائى مىشود و با صداى بلند در بين شرق و غرب فرياد مىزند : « اى اوليا و دوستان من ، به سوى من آييد ! من آن\r\n\r\n","description":"","footnote":"","page_name":" 663 ","page_number":663},
  {"content":"\r\n\r\nكسى هستم كه آفريده سپس استوار ساخته ، و مقدّر كرده ، سپس هدايت نموده .\r\nمن پروردگار اعلى و برين شمايم . »\r\n( 1 ) تمام اين خصوصيّات را در تمدّن اروپائى مىبينيم زيرا خاور و باختر را با وسائل ارتباط جمعى و ابزار مادّى خود گرفته و انسانيّت را از خدا و عالم بالا و متافيزيك به دور داشته ، و از اين راه عدالت و اخلاق و انديشه‌اى كه از آن عالم سرچشمه مىگرفته است ، چه زيانهائى كه ديده است . در مقابل اينها زمام اختيار بشر را در دست گرفته و ايدئولوژى خود را بر افكار و قوانين جوامع بشرى تحميل نموده و جايگزين ولايت خدا و دستورات الهى كرده است ، و اين همان ادّعاى ربوبيّت و خدائى است كه خود را نه خدا را ، صاحب اختيار و مالك تمام شئون انسانها مىداند .\r\nنكتهء دقيق آنكه در روايت نيامده است كه وى مدّعى الوهيّت است بلكه گفته شده است كه او مدّعى ربوبيّت است و ربوبيّت معنائى غير از آنچه كه گفتيم ندارد .\r\n( 2 ) و امّا اينكه اوليا و دوستان خود را از گوشه و كنار دنيا جمع مىكند ، تا آنها را بر طبق خواستهء خود تربيت كند و رفتار و اخلاق آنها را تحت نظر داشته باشد ، و روابط اقتصادى و اجتماعى آنها را به يكديگر پيوند بزند ، مسأله‌اى است واضح و نيازى به توضيح ندارد .\r\n( 3 ) « و هيچ جاى زمين باقى نمىماند مگر اينكه زيرا پاى خود مىگذارد . » اين همان چيزى است كه الآن ما مىبينيم كه چگونه تفكّر اروپائى به تمام روى زمين رسيده است ، و هيچ دولتى را نمىبينيم كه متأثّر از افكار اروپائى نباشد ، البتّه مقصود ما از اروپا هر دو بخش سرمايه‌دارى و سوسياليستى آن است ، كه هر دو دشمن با اسلام و مجسّمهء راستين و روشنى از دجّال مىباشند .\r\n( 4 ) و امّا استثناء مكه و مدينه از اين سيطرهء تمدّن اروپائى ، ممكن است به همان معناى ظاهريش باشد ، بدان معنى كه اين تمدّن به اين دو شهر راه پيدا نمىكند و فكر و انديشهء اروپائى را ساكنان اين دو شهر نخواهند پذيرفت و به اسلام پايبند خواهند بود و به همان اندازه كه از اسلام فهميده‌اند تا ظهور امام عصر\r\n\r\n","description":"","footnote":"","page_name":" 664 ","page_number":664},
  {"content":"\r\n\r\n- عليه السلام - در مقابل تمدّن اروپائى خواهند ايستاد .\r\n( 1 ) و ممكن است كه بر معنائى رمزى و سمبليك حمل كنيم بدان معنى كه تفكّر الهى برخاسته از مكه و مدينه در مقابل جاذبهء تفكّر مادّى اروپائى شكست نخواهد خورد ، و در ذهن و انديشهء متفكّران اسلامى باقى خواهد ماند و ايمان آنها به اسلام سست نخواهد شد و اين خود دليل بر باقى ماندن حق در جوامع بشرى است ، و باطل و انحراف نمىتواند تمام جوامع را فراگيرد ، گرچه نسبت طرفداران حق به باطل بسيار كم و همچون نسبت مكه و مدينه به ساير كشورهاى جهان باشد . و اين مطابق است با همان چيزى كه از نتايج برنامه‌ريزى الهى شناخته‌ايم كه تعداد كمى از افراد با اخلاص و آزمايش شده باقى خواهند ماند ، و افراد منحرف و كافر در اكثريّت خواهند بود . اين افراد اندك عاملى بازدارنده در درون خود نسبت به اين افكار مادّى منحرف دارند كه هيچ‌گاه تحت تأثير آن قرار نمىگيرند ، بلكه بر ايمان و بينش و اخلاص آنها افزوده مىگردد .\r\n( 2 ) و اينست مقصود آنچه كه در روايات آمده است كه دجال را ملكى كه در دستش شمشير برهنه‌اى است از ورود به مكه و مدينه جلوگيرى مىكند ، و بر هر دروازه و يا شكاف كوهى از كوهها ملائكه‌اى ايستاده‌اند كه از آن حراست و حفاظت مىنمايند . و لطف اين عبارت كه عقايد اسلامى را به ملك و مناعت و برتريش را به شمشير تشبيه كرده‌اند بر كسى پوشيده نيست .\r\n( 3 ) و امّا اينكه ملائكه بر هر شكاف و گذرگاهى ايستاده‌اند ، بدين معنا است كه ادراك گستردهء مؤمن و ايمان او به اينكه اسلام مىتواند هرگونه مشكلى را حل كند و پاسخ هر شبهه‌اى را بدهد خود اين باعث مىشود كه در مقابل تمامى شبهات ايستاده و با هرگونه اشكال و شبهه‌اى بستيزد .\r\n( 4 ) و نيز دجال داراى عمرى طولانى است از زمان رسول خدا - صلّى اللّه عليه و آله - از همان هنگام كه به آن حضرت ايمان نياورده بلكه در مقابل حضرت خود ادّعاى رسالت نموده است تاكنون باقى مانده است ؛ چرا كه :\r\nدجال يا ماديگرائى پايه‌هاى نخستين از زمان حضرت رسول - صلّى اللّه عليه و آله - آغاز شده و همان هنگام كه منافقين در گسترش جنبه‌هاى گوناگون\r\n\r\n","description":"","footnote":"","page_name":" 665 ","page_number":665},
  {"content":"\r\n\r\nكوشيده و به آن رونق بخشيدند ، بذر اوّليّهء دجّاليّت را پاشيده و به تدريج سير تاريخ را به صورت فعليش درآوردند و كوشيدند تا اسلام را از متن جامعه كنار بگذارند ، و ماديّت و سودجوئى شخصى را بر جامعه مسلّط سازند .\r\n( 1 ) بنابراين منافقينى كه به حضرت رسول - صلّى اللّه عليه و آله - ايمان نياورده بودند روش دجاليّت و فريبكارى را پيش گرفته و غير از آنچه كه در دل داشتند اظهار مىكردند ، اينها بذرهاى نخستين مادّيگرائى فريبكارى هستند كه چهرهء ظاهريشان غير از باطن آنها است و با استفاده از ماسك عدالت خواهى و آزادى طلبى به ميدان آمده‌اند ؛ و اين همان دجال است با عمر طولانى و درازش .\r\n( 2 ) و از همين جا معناى ادّعاى رسالت او را نيز مىفهميم ؛ زيرا افكار مادى از همان آغاز تاكنون خود را سرپرست بشريّت دانسته و براى خود قائل به ولايت بوده ، ولى در دوران زندگى پيامبران و در جامعهء اسلامى رسول خدا تأثيرش ضعيف و نيرويش ناتوان شده بود ؛ و نمىتوانست با تمام افراد در تماس باشد ، لكن هنگامى كه در دوران نهضت اروپائى ( رنسانس ) به اين دجال مادى اجازهء خروج داده شد ، توانست سلطهء خود را بر تمامى پهنهء گيتى گسترش دهد .\r\n( 3 ) از همينجا مىتوانيم معناى اين جمله را كه در نزد دجال « آب و آتش است آبش در حقيقت آتش و آتشش در واقع آب است » بفهميم و بدانيم كه معناى جملهء رسول خدا كه فرمود : « هر كس به او رسيد در آن چيزى قرار گيرد كه آن را آتش مىداند زيرا در واقع آب خوشگوار است » چيست . زيرا آب دجال همان ظواهر فريبنده است كه تمدّن مادى براى پيروان خود به ارمغان آورده است ؛ و آتشش همان دشواريها و گرفتاريها و به جان آمدنهائيست كه نصيب يك فرد مؤمن كه خواسته در مقابل آن بايستد و با آن مقابله كند مىشود .\r\n( 4 ) آن مصالح همان آتش و يا تاريكى واقعى است و اين گرفتاريها و دشواريها همان آب خوشگوار و يا عدالت راستين است و معلوم است كه طبيعتا رسول خدا از آنجا كه بزرگترين دعوت‌كننده به ايمان الهى است ، مسلمين را نصيحت كرده كه مبادا گول ظاهر آب دجال و فريب رنگ و روغن و زرق و برق ماديّت را بخورند ، و به آنها دستور مىدهد كه خود را در همان چيزى بيندازند و وارد كنند كه آن را آتش مىدانند ، زيرا با افكندن خود در اين آتش به طريق حق\r\n\r\n","description":"","footnote":"","page_name":" 666 ","page_number":666},
  {"content":"\r\n\r\nو عدالت دست مىيابند .\r\n( 1 ) و ما مىتوانيم اين برداشت را از سياق كلّى جملات رسول خدا بدست بياوريم ، در آنجا كه مىفرمايد : « امّا آنچه مردم آب مىبينند آتش سوزان است ، و آنچه آتش مىبينند آب سرد خوشگوار است . » و معلوم است كه مقصود آب و آتش حقيقى نيست ، بلكه آب و آتش رمزى است و الّا لازم مىآيد كه به افراد باطل و ناحق نسبت معجزه داشتن داده و آنها را داراى معجزه بدانيم ، و بطلان اين نسبت واضح و روشن است .\r\n( 2 ) نكتهء ظريفى كه مىتوانيم از جملات رسول خدا بدست بياوريم آنست كه حضرت نفرموده‌اند كه همهء مردم وقتى در آب مىافتند آن را آتش مىيابند يا وقتى كه در آتش مىافتند آن را آب مىيابند ؛ بلكه برخى از مردم كه مؤمنين باشند اين حالت را درك مىكنند ، و الّا اكثريّت مردم وقتى در آب دجال قرار مىگيرند و يا با چهره‌هاى فريبندهء ماديّت برخورد مىكنند ، احساس لذّت و كاميابى مىنمايند و هنگامى كه به دشواريها و سختيها گرفتار مىشوند خود را در تنگنا و زحمت مىبينند .\r\n( 3 ) دجال اعور است . آرى با تمام تأكيد اين چنين است . تمدّن مادّى به هستى و جهان با يك چشم مىنگرد فقط به مادّه توجّه دارد نه به روح و خلقت عالى ، و نمونهء اعلاى بشريّت را نمىبيند . و چه كسى را جز افرادى كه حقايق را ادراك نمىكنند و خود را شايستهء سرپرستى و زمامدارى انسانها مىدانند مىتوان اعور ناميد ، بلكه ولايت از آن كسى است كه به هستى با دو چشم سالم مىنگرد ، هم به ماده توجّه دارد و هم به روح ، و به هر يك سهم مناسب خود را مىپردازد ، و خداوند متعال است كه « انّ ربّكم ليس بأعور » .\r\n( 4 ) دجال كافر است ؛ زيرا وى مادى و از دشمنان اسلام است و دورترين افراد از حق و درستى است « نوشته شده است بين دو چشمش كه كافر است و آن نوشته را هر مؤمن نويسنده و غير نويسنده مىخواند . »\r\nاين نوشتن چون ساير نوشتها نيست بلكه عبارت است از شناختن مؤمنين كفر و نفاق اشخاص منحرف را ؛ و براى اين شناخت لازم نيست كه انسان\r\n\r\n","description":"","footnote":"","page_name":" 667 ","page_number":667},
  {"content":"\r\n\r\nخواننده و نويسنده باشد ، و معلوم است كه اين معرفت مخصوص به مؤمنين است ؛ « آن را هر مؤمنى مىخواند » . زيرا آنان ميزان حقيقى عدالت اجتماعى را مىشناسند ، لكن اشخاص منحرف اين نوشته را نمىخوانند هر چند داراى معلومات و سواد زيادى باشند ، زيرا آنان نيز با ديگران در كفر و انحراف شريكند ، و طبيعى است كه هيچ فردى شخص هم عقيدهء خود را كافر نمىبيند .\r\n( 1 ) به خاطر تمام اينها بوده است كه رسول خدا امّت خود را از آن بر حذر داشته و از فتنهء او به خدا پناه برده است ، تا مسلمين در طول تاريخ از فتنه و انحراف آن در امان باشند بلكه مىتوان گفت كه تمام پيامبران الهى امّتهاى خود را از فتنهء دجال بر حذر داشته‌اند ، زيرا قبلا به اين نكته اشاره كرديم كه مادّيت حاكم پيش از ظهور پيچيده‌ترين و عميق‌ترين مادّيتهاى طول تاريخ آفرينش است « از هنگام خلقت آدم تا روز قيامت » ، و خطرى واقعى براى تمام دعوتهاى پيامبران بوده است . و در عين حال با تمام قدرتى كه دارد « نزد خداوند پست‌تر از اينها است » زيرا در مقابل حقيقت و عدالت بسيار حقير و ناچيز است ، هر چند شكوه و ابهتش فراگير و سايه‌گستر باشد ، زيرا بىارزشى و حقارت او در نزد خدا منافات با قدرت و شكوه فريبنده‌اش ندارد . و اصولا قانون تمحيص و آزمايش همين مطلب را ايجاب مىكند كه وى از شكوه و ظاهرى فريبنده برخوردار باشد .\r\nزيرا خداوند مىفرمايد :  حَتَّى إِذا أَخَذَتِ الْأَرْضُ زُخْرُفَها وَ ازَّيَّنَتْ وَ ظَنَّ أَهْلُها أَنَّهُمْ قادِرُونَ عَلَيْها أَتاها أَمْرُنا لَيْلًا أَوْ نَهاراً فَجَعَلْناها حَصِيداً كَأَنْ لَمْ تَغْنَ بِالْأَمْسِ كَذلِكَ نُفَصِّلُ الْآياتِ لِقَوْمٍ يَتَفَكَّرُونَ  « 82 » .\r\nاين بود آن برداشت رمزى و سمبليك از مسألهء دجال . « 83 »\r\n\r\n\r\n","description":"","footnote":"\r\n( 82 ) يونس / 24 .\r\n( 83 ) برداشت سمبليك از آيات قرآنى و احاديث و روايات در عين حال كه مشكلات زيادى را حل مىكند و پاسخگوى بسيارى از شبهات است ، و مسألهء مهمّى مثلا همچون دجال را حل مىنمايد در عين حال راه را براى هرگونه توجيه و تأويل باز مىكند ، و چه ضررهائى كه بر اسلام از اين راه وارد شده . در قديم فرقه‌هاى سياسى چون اسماعيليان و قرمطيان باطنىگرا دست به اين كار مىزدند و اكنون برخى از محافل التقاطى روشنفكرى . به هر حال تمام برداشتهاى سمبليك نويسندهء محترم از داستان دجال از نظر ذوق و سليقه بسيار خوب است ولى نمىتوان اعتقاد را بر آن استوار داشت ؛ و\r\n","page_name":" 668 ","page_number":668},
  {"content":"\r\n\r\n( 1 ) و امّا سفيانى ؛ سفيانى سمبل انحراف در داخل اردوگاه اسلامى و يا تفكّر عمومى اسلامى است كه شامل تمامى حركات و جريانهاى انحرافى از گذشته و آينده تا روز ظهور ، كه به نام اسلام گاهى پديد مىآيد ، خواهد بود .\r\nو از همينجاست كه مىبينيم در برخى از روايات شخصى همچون ابو طاهر قرمطى را سفيانى اوّل دانسته و سفيانى موعود را سفيانى دوم معرّفى كرده است ، با اينكه ابو طاهر قرمطى اصلا از خاندان ابو سفيان نيست ، و خصوصيّت بارز او همانست كه مبدأ يك جريان انحراف فكرى در جامعهء اسلامى بوده است و از نظر عقيده منسوب به ابو سفيان بوده نه از حيث نسب و خاندان .\r\n( 2 ) از اخبار و روايات مىتوان انحرافات فكرى و نظامى سفيانى را از كارها و فريبكاريهائى كه در جامعهء اسلامى انجام مىگيرد بدست آورد كه آخرين كارش اعزام لشكر به سوى مكّه و مدينه براى سركوبى كسانى كه به خانهء كعبه پناهنده شده‌اند مىباشد كه در بين راه در بيداء به زمين فرو مىروند ، و فقط خبرنگار آنها از آن مهلكه جان سالم بدر مىبرد ، و اين كار را خداوند بدان جهت انجام مىدهد كه حرمت بيت اللّه الحرام را حفظ كند ، و از ريختن خون كسانى كه پناهنده به حرم شريف شده‌اند جلوگيرى نمايد ، و شايد خود حضرت مهدى - عليه السلام - هم در آن روز در بين آنها باشد .\r\n( 3 ) اصولا اين جريان را برخى از زمامداران منحرف در جامعهء اسلامى بوجود مىآورند ، و اين واضحترين و روشنترين برداشت از جريان سفيانى است .\r\nخروج سفيانى از وادى خشك يا بس بر پيدايش يك تفكّر قشرى و جامدى كه از يك ايدئولوژى بىمنطق و زورگويانه برخاسته و حق را كنار زده و در افكار خطاكار اشخاص جايگزين گشته است دلالت دارد .\r\n( 4 ) و به هر حال بر طبق اين فهم و برداشت دجال و سفيانى فعلا وجود دارند ، و چيزى نيستند كه در انتظارشان به سر بريم . آرى ، حركت سفيانى به آن نتيجهء نهائيش نرسيده است .\r\n\r\n\r\n","description":"","footnote":"\r\nفقيهان بزرگوار چندان ميانهء خوشى با اين روش ندارند . و العلم عند اللّه . ( مترجم )\r\n","page_name":" 669 ","page_number":669},
  {"content":"\r\n\r\nيك مطلب باقى مانده و آن اينكه مقصود از يأجوج و مأجوج بر طبق فهم سمبليك و رمزى چيست كه آن را موكول به كتاب آيندهء خود « تاريخ ما بعد الظهور » مىكنيم ؛ چون مبتنى بر يك سلسلهء مقدّماتى است كه آنها را در آن كتاب خواهيم آورد .\r\n( 1 )\r\n\r\nزمينهء دوم : آنچه دلالت بر مبارزه و مقاومت در مقابل انحرافات دارد .\r\nدر اين دسته تمامى رويدادهائى كه در تاريخ اتّفاق افتاده داخل مىشوند ، مانند نهضتها و شورشهائى كه در دوران حكومت بنى اميّه و بنى عبّاس بر عليه آنها انجام مىگرفته است ، كه با مراجعه به تاريخ با آنها آشنا مىشويم ، و ما فعلا در صدد بيان آنها نيستيم ، و آنچه كه براى ما اهميّت دارد بررسى رويدادهائى است كه تا كنون اتّفاق نيفتاده و در روايات از آنها اسم برده شده است ، و آنها بر دو قسم مىباشند .\r\n( 2 ) اوّل : خروج يمانى كه پرچمى كه برافرازد و دعوتى كه اعلان مىكند بر حقّ است البتّه اگر از نظر سند معتبر باشد . در آن صورت يا آن را بر يك معناى نوعى رمزى حمل مىكنيم و يا همان معناى ظاهرى صريح آن را مىگيريم . اگر معناى ظاهرى را پذيرفته و گفتيم كه يمانى يك شخص است كه به طرفدارى از حق بپامىخيزد و داراى مشخّصات مذكور است ، در اين صورت چنين شخصى تاكنون به وجود نيامده و مىبايد در انتظارش بود ، و نزديكتر به ظاهر عبارت هم همين است مخصوصا كه او را متّصف به يمنى بودن كرده‌اند . و اگر آن را به معناى نوعى رمز دانستيم كه بر وجود جريانها و جنبشهاى بر حقّ و عدالت خواه دوران فتنه و آزمايش دلالت كند ، بدين معنى بارها در تاريخ اتّفاق افتاده است ، مانند نهضتهائى كه شعارش دعوت به خشنودى از خاندان محمّد - صلّى اللّه عليه و آله - بود و شايد هم در آينده تاريخ نمونه‌هائى داشته باشيم كه به وجود آيد ، و انحرافات را از بين ببرد و يا تهديد به خطر كند ، و معناى شجاعت و پايدارى در راه حق را به ثبوت برساند .\r\n( 3 ) اگر روايات مربوط به يمانى را بر اين معنى حمل كرديم ، داخل در\r\n\r\n","description":"","footnote":"","page_name":" 670 ","page_number":670},
  {"content":"\r\n\r\nبرنامه‌ريزى كلّى الهى كه تمحيص اختيارى باشد مىشود كه موجب بالا رفتن سطح درجات اخلاص و ايمان اشخاص مىگردد ، و حق هميشه بر اين پايگاه رفيع استوار بوده است .\r\n( 1 ) دوم : كشته شدن نفس زكيه كه يكى از شورشگران بر عليه ظلم و انحراف و طغيان است ولى نهضتش موفّق نمىشود ، بلكه موجب كشته شدن او مىگردد و شهادتش از آنجا كه داراى اهميّت است ، نشانه‌اى براى ظهور گشته است ؛ چه اينكه بگوئيم تاكنون انجام گرفته ( چنان كه عقيدهء ما اين بود ) يا اينكه تاكنون به وقوع نپيوسته باشد چنان كه مقتضاى فهم معمولى از ظاهر روايات آن بود كه از مقدّمات ظهور و پيش از ظهور باشد و تاكنون انجام نگرفته باشد .\r\nاگر از چيزهائى باشد كه تاكنون انجام گرفته است ، دانستيم كه مقصود همان محمّد بن عبد اللّه بن الحسن بن الحسن بن على بن أبي طالب است كه يكى از قيام كنندگان عليه دولت عبّاسى در همان اوائل حكومت آنها است .\r\n( 2 ) و اگر گفتيم كه تاكنون انجام نشده همين پيشگوئى از آينده ، براى ما كفايت مىكند كه بدانيم شخص پاك و مؤمنى بدست ستمگران منحرف كشته مىشود ، و محل قتل او كه مكان محترمى همچون بين ركن و مقام است دليل بر اهميّت اين فاجعه ، و شخصيّت والاى او در نظر قاتلين و جنايتكاران است ، بطورى كه در بيرون مسجد نمىتوانند به او دسترسى داشته باشند و يا اينكه نمىتوانند او را از مسجد بيرون كنند ، و مصلحت خود را در آن مىبينند كه به او مهلت نداده و او را فورا بكشند ، گرچه موجب هتك حرمت مسجد الحرام بشود و اين اقدام سريع جز به خاطر وحشت از نفوذ كلام و عمق دعوت و سرسختى و قاطعيّت او در مبارزه عليه ظلم و انحراف نيست .\r\nدر كتاب تاريخ ما بعد الظهور در اين باره به تفصيل بحث خواهيم كرد ، و خواهيم دانست كه نمايندهء حضرت مهدى - عليه السلام - به سوى مسلمانها مىآيد و كمى پيش از ظهور حضرت كشته مىشود .\r\n( 3 )\r\n\r\nزمينهء سوم : علائمى كه جنبهء آگاهاندن الهى به صورت اعجاز ، از نزديك شدن ظهور دارد .\r\n\r\n","description":"","footnote":"","page_name":" 671 ","page_number":671},
  {"content":"\r\n\r\n( 1 ) مهمترين اينها عبارت است از صيحهء آسمانى و ندا به اسم حضرت مهدى - عليه السلام - و گرفتن خورشيد در وسط ماه و گرفتن ماه در آخرش . اين نشانه‌ها را گرچه ممكن است به معناى رمزى و سمبليك بگيريم لكن احتمالى بعيد است و اعتقاد ما بر آنست كه اين عبارات همان معناى صريح و ظاهر خود را دارند و قبلا دربارهء ميزان تأثير و اهميّت اين رويدادها در آگاه كردن افراد با ايمان و آزمايش شده نسبت به قرب ظهور و لزوم شتاب و رفتن به سوى حضرت مهدى - عليه السلام - براى يارى و همكارى سخن گفتيم .\r\n( 2 ) و امّا معجزات ديگرى كه روايت شده است در اين سطح نيست زيرا آتشى كه از حجاز بيرون مىآيد و گردن شتران بصرى به سوى آن كشيده مىشود ، اين را بر خود ظهور حضرت حمل كرديم و بنابراين جزء علائم ظهور نخواهد بود .\r\nو امّا آتشى كه از بيابانهاى دور دست عدن و يا از يمن بيرون مىآيد و مردم را به محشر فرا مىخواند بعد از رعايت ضوابط سندى اگر آن را قبول كرديم از نشانه‌هاى قيامت و علائم بعد از ظهور خواهد بود نه اينكه از نشانه‌هاى ظهور باشد . و همچنين است خروج خورشيد از مغرب ، مگر اينكه آن روايت را بر معناى رمزى يعنى ظهور خود حضرت حمل كنيم ( چنان كه سابقا گفتيم ) و به هر صورت آن را نمىتوانيم از علائم ظهور بدانيم .\r\n( 3 ) و امّا كنار رفتن فرات از روى گنجى از طلا ، دربارهء آن صحبت كرديم و دانستيم كه يك امر طبيعى و معمولى است .\r\nو امّا برگشتن مرده‌ها به دنيا و مسخ شدن بعضى از افراد و پيدا شدن صورت و سينه‌اى در خورشيد « 84 » و ديگر علائمى كه گفتيم و يا اسمى از آن نبرديم ، با در نظر گرفتن ضوابط سندى قابل اثبات نيستند و لذا نيازى به بررسى نيست ، گرچه مىتوان از بعضى از آنها معانى دقيق رمزى بدست آورد و با مواردى تطبيق نمود .\r\nاين بود تمام سخن دربارهء ناحيهء دوم در برداشت و فهمى عمومى براى علائم ظهور و ما بطور مفصّل و روشن فهميديم كه اين علائم چه ارتباطى با دورهء فتنه و\r\n\r\n\r\n","description":"","footnote":"\r\n( 84 ) ارشاد / 337 .\r\n","page_name":" 672 ","page_number":672},
  {"content":"\r\n\r\nآزمايش داشته و با قانون تمحيص الهى تا چه اندازه وابستگى دارند .\r\n( 1 ) در اينجا بحث دربارهء فصل دوم در علائم ظهور پايان مىپذيرد ، و گفتار ما در بخش سوم كتاب تمام مىشود . و اينها بود مجموع مباحث ما در تاريخ غيبت كبرى كه به دست نيازمند به رحمت پروردگارش ، يعنى محمّد بن محمّد صادق بن محمّد مهدى بن اسماعيل صدر موسوى گردآورى شده است .\r\nو سپاس در آغاز و فرجام ويژهء خداوند است . و خداوند بر آقا و سرور ما سالار پيامبران و رسولان و پايان دهندهء انبياى الهى و بر خاندان پاك و پاكيزه‌اش درود فرستد ، و فرج مهدى آل محمّد ، باقىگذارده‌شدهء خدا در روى زمينش ، اميد ستمديدگان و كيفر خداوند بر ستمگران ، و پياده كنندهء آئين سرور پيامبران را تعجيل فرمايد ؛ و ما را از افراد با اخلاصى قرار دهد كه آمادهء يارى او در روز موعود باشيم . و آخرين خواسته و گفتهء ما آنست كه : الحمد للّه ربّ العالمين . « 85 »\r\nمحمّد صدر 8 رمضان 1390 - 9 تشرين 1970\r\n\r\n\r\n","description":"","footnote":"\r\n( 85 ) مترجم بنوبهء خود دعاهاى آخر اين كتاب را از سوى خود و به نيابت از نويسندهء محترم و تمام ارادتمندان و نوكران حضرت بقيّة اللّه - عجّل اللّه تعالى فرجه الشريف - تكرار مىكند ؛ و توفيق و طول عمر با بركت براى نويسندهء كتاب از خداوند خواهان است .\r\n","page_name":" 673 ","page_number":673},
  {"content":"\r\n . \r\n","description":"","footnote":"","page_name":" 674 ","page_number":674},
  {"content":"\r\n . \r\n","description":"","footnote":"","page_name":" 675 ","page_number":675},
  {"content":"\r\n . \r\n","description":"","footnote":"","page_name":" 676 ","page_number":676},
  {"content":"\r\n . \r\n","description":"","footnote":"","page_name":" 677 ","page_number":677},
  {"content":"\r\n . \r\n","description":"","footnote":"","page_name":" 678 ","page_number":678},
  {"content":"\r\n . \r\n","description":"","footnote":"","page_name":" 679 ","page_number":679},
  {"content":"\r\n . \r\n","description":"","footnote":"","page_name":" 680 ","page_number":680},
  {"content":"\r\n . \r\n","description":"","footnote":"","page_name":" 681 ","page_number":681},
  {"content":"\r\n . \r\n","description":"","footnote":"","page_name":" 682 ","page_number":682},
  {"content":"\r\n . \r\n","description":"","footnote":"","page_name":" 683 ","page_number":683},
  {"content":"\r\n . \r\n","description":"","footnote":"","page_name":" 684 ","page_number":684},
  {"content":"\r\n . \r\n","description":"","footnote":"","page_name":" 685 ","page_number":685},
  {"content":"\r\n . \r\n","description":"","footnote":"","page_name":" 686 ","page_number":686},
  {"content":"\r\n . \r\n","description":"","footnote":"","page_name":" 687 ","page_number":687},
  {"content":"\r\n . \r\n\r\n","description":"","footnote":"","page_name":" 688 ","page_number":688}
  ]