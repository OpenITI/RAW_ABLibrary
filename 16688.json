[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\n\r\nتفسير و شرح صحيفهء سجّاديه جلد هشتم\r\nاستاد حسين انصاريان\r\n\r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n\r\nدعاى\r\n17\r\nپناه بردن به حق\r\n\r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n\r\n« 1 » اللَّهُمَّ إِنَّا نَعُوذُ بِكَ مِنْ نَزَغَاتِ الشَّيْطَانِ الرَّجِيمِ وَ كَيْدِهِ وَ مَكَائِدِهِ وَ مِنَ الثِّقَةِ بِأَمَانِيِّهِ وَ مَوَاعِيدِهِ وَ غُرُورِهِ وَ مَصَائِدِهِ « 2 » وَ أَنْ يُطْمِعَ نَفْسَهُ فِي إِضْلَالِنَا عَنْ طَاعَتِكَ وَ امْتِهَانِنَا بِمَعْصِيَتِكَ أَوْ أَنْ يَحْسُنَ عِنْدَنَا مَا حَسَّنَ لَنَا أَوْ أَنْ يَثْقُلَ عَلَيْنَا مَا كَرَّهَ إِلَيْنَا « 3 » اللَّهُمَّ اخْسَأْهُ عَنَّا بِعِبَادَتِكَ وَ اكْبِتْهُ بِدُؤُوبِنَا فِي مَحَبَّتِكَ وَ اجْعَلْ بَيْنَنَا وَ بَيْنَهُ سِتْراً لَا يَهْتِكُهُ وَ رَدْماً مُصْمِتاً لَا يَفْتُقُهُ « 4 » اللَّهُمَّ صَلِّ عَلَى مُحَمَّدٍ وَ آلِهِ وَ اشْغَلْهُ عَنَّا بِبَعْضِ أَعْدَائِكَ وَ اعْصِمْنَا مِنْهُ بِحُسْنِ رِعَايَتِكَ وَ اكْفِنَا خَتْرَهُ وَ وَلِّنَا ظَهْرَهُ وَ اقْطَعْ عَنَّا إِثْرَهُ « 5 » اللَّهُمَّ صَلِّ عَلَى مُحَمَّدٍ وَ آلِهِ وَ أَمْتِعْنَا مِنَ الْهُدَى بِمِثْلِ ضَلَالَتِهِ وَ زَوِّدْنَا مِنَ الْتَّقْوَى ضِدَّ غَوَايَتِهِ وَ اسْلُكْ بِنَا مِنَ التُّقَى خِلَافَ سَبِيلِهِ مِنَ الرَّدَى « 6 » اللَّهُمَّ لَا تَجْعَلْ لَهُ فِي قُلُوبِنَا مَدْخَلًا وَ لَا تُوطِنَنَّ لَهُ فِيمَا لَدَيْنَا مَنْزِلًا « 7 » اللَّهُمَّ وَ مَا سَوَّلَ لَنَا مِنْ بَاطِلٍ فَعَرِّفْنَاهُ وَ إِذَا عَرَّفْتَنَاهُ فَقِنَاهُ وَ بَصِّرْنَا مَا نُكَائِدُهُ بِهِ وَ أَلْهِمْنَا مَا نُعِدُّهُ لَهُ وَ أَيْقِظْنَا عَنْ سِنَةِ الْغَفْلَةِ بِالرُّكُونِ إِلَيْهِ وَ أَحْسِنْ بِتَوْفِيقِكَ عَوْنَنَا عَلَيْهِ « 8 » اللَّهُمَّ وَ أَشْرِبْ قُلُوبَنَا إِنْكَارَ عَمَلِهِ وَ الْطُفْ لَنَا فِي نَقْضِ حِيَلِهِ « 9 » اللَّهُمَّ صَلِّ عَلَى مُحَمَّدٍ وَ آلِهِ وَ حَوِّلْ سُلْطَانَهُ عَنَّا وَ اقْطَعْ رَجَاءَهُ مِنَّا وَ ادْرَأْهُ عَنِ الْوُلُوعِ بِنَا « 10 » اللَّهُمَّ صَلِّ عَلَى مُحَمَّدٍ وَ آلِهِ وَ اجْعَلْ آبَاءَنَا وَ أُمَّهَاتِنَا وَ أَوْلَادَنَا وَ أَهَالِيَنَا وَ ذَوِي أَرْحَامِنَا وَ قَرَابَاتِنَا وَ جِيرانَنَا مِنَ الْمُؤْمِنِينَ وَ\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nالْمُؤْمِنَاتِ مِنْهُ فِي حِرْزٍ حَارِزٍ وَ حِصْنٍ حَافِظٍ وَ كَهْفٍ مَانِعٍ وَ أَلْبِسْهُمْ مِنْهُ جُنَناً وَاقِيَةً وَ أَعْطِهِمْ عَلَيْهِ أَسْلِحَةً مَاضِيَةً « 11 » اللَّهُمَّ وَ اعْمُمْ بِذَلِكَ مَنْ شَهِدَ لَكَ بِالرُّبُوبِيَّةِ وَ أَخْلَصَ لَكَ بِالْوَحْدَانِيَّةِ وَ عَادَاهُ لَكَ بِحَقِيقَةِ الْعُبُودِيَّةِ وَ اسْتَظْهَرَ بِكَ عَلَيْهِ فِي مَعْرِفَةِ الْعُلُومِ الرَّبَّانِيَّةِ « 12 » اللَّهُمَّ احْلُلْ مَا عَقَدَ وَ افْتُقْ مَا رَتَقَ وَ افْسَخْ مَا دَبَّرَ وَ ثَبِّطْهُ إِذَا عَزَمَ وَ انْقُضْ مَا أَبْرَمَ « 13 » اللَّهُمَّ وَ اهْزِمْ جُنْدَهُ وَ أَبْطِلْ كَيْدَهُ وَ اهْدِمْ كَهْفَهُ وَ أَرْغِمْ أَنْفَهُ « 14 » اللَّهُمَّ اجْعَلْنَا فِي نَظْمِ أَعْدَائِهِ وَ اعْزِلْنَا عَنْ عِدَادِ أَوْلِيَائِهِ لَا نُطِيعُ لَهُ إِذَا اسْتَهْوَانَا وَ لَا نَسْتَجِيبُ لَهُ إِذَا دَعَانَا نَأْمُرُ بِمُنَاوَاتِهِ مَنْ أَطَاعَ أَمْرَنَا وَ نَعِظُ عَنْ مُتَابَعَتِهِ مَنِ اتَّبَعَ زَجْرَنَا « 15 » اللَّهُمَّ صَلِّ عَلَى مُحَمَّدٍ خَاتِمِ النَّبِيِّينَ وَ سَيِّدِ الْمُرْسَلِينَ وَ عَلَى أَهْلِ بَيْتِهِ الطَّيِّبِينَ الطَّاهِرِينَ وَ أَعِذْنَا وَ أَهَالِيَنَا وَ إِخْوَانَنَا وَ جَمِيعَ الْمُؤْمِنِينَ وَ الْمُؤْمِنَاتِ مِمَّا اسْتَعَذْنَا مِنْهُ وَ أَجِرْنَا مِمَّا اسْتَجَرْنَا بِكَ مِنْ خَوْفِهِ « 16 » وَ اسْمَعْ لَنَا مَا دَعَوْنَا بِهِ وَ أَعْطِنَا مَا أَغْفَلْنَاهُ وَ احْفَظْ لَنَا مَا نَسِينَاهُ وَ صَيِّرْنَا بِذَلِكَ فِي دَرَجَاتِ الصَّالِحِينَ وَ مَرَاتِبِ الْمُؤْمِنِينَ آمِينَ رَبَّ الْعَالَمِينَ .\r\n\r\n","description":"","footnote":"","page_name":" 8 ","page_number":8},
  {"content":"\r\n\r\n[ « 1 » اللَّهُمَّ إِنَّا نَعُوذُ بِكَ مِنْ نَزَغَاتِ الشَّيْطَانِ الرَّجِيمِ وَ كَيْدِهِ وَ مَكَائِدِهِ وَ مِنَ الثِّقَةِ بِأَمَانِيِّهِ وَ مَوَاعِيدِهِ وَ غُرُورِهِ وَ مَصَائِدِهِ « 2 » وَ أَنْ يُطْمِعَ نَفْسَهُ فِي إِضْلَالِنَا عَنْ طَاعَتِكَ وَ امْتِهَانِنَا بِمَعْصِيَتِكَ أَوْ أَنْ يَحْسُنَ عِنْدَنَا مَا حَسَّنَ لَنَا أَوْ أَنْ يَثْقُلَ عَلَيْنَا مَا كَرَّهَ إِلَيْنَا « 3 » اللَّهُمَّ اخْسَأْهُ عَنَّا بِعِبَادَتِكَ وَ اكْبِتْهُ بِدُؤُوبِنَا فِي مَحَبَّتِكَ وَ اجْعَلْ بَيْنَنَا وَ بَيْنَهُ سِتْراً لَا يَهْتِكُهُ وَ رَدْماً مُصْمِتاً لَا يَفْتُقُهُ 
  ]\r\nخدايا ! به تو پناه مىبرم از فتنه‌انگيزىهاى شيطان رانده شده ، و از نيرنگ و مكرهايش ، و از اطمينان به دروغ‌ها و وعده‌ها و فريب‌كارى و دام‌هايش ، و اين كه خود را در گمراه كردن ما از راه بندگيت ، و خوار كردنمان بر اثر معصيتت ، به طمع اندازد يا نزد ما نيكو شود زشتىهايى كه او در نظر ما نيكو جلوه مىدهد ، يا گران و سخت شود ، خوبىهايى كه او در نظر ما زشت نشان مىدهد .\r\nخدايا ! به عبادت و بندگى ما ، او را از عرصه‌گاه زندگيمان دور كن و به سبب جدّيّت و تلاشمان در راه محبتت ، او را ذليل و خوار گردان ، و بين ما و او پرده‌اى قرار ده كه آن را ندرد ، و حجابى ضخيم برقرار كن كه آن را نشكافد .\r\n\r\n","description":"","footnote":"","page_name":" 9 ","page_number":9},
  {"content":"\r\n\r\n\r\nشيطان و شيطنت\r\nدر مسئله شيطان و شيطنت او چه در قرآن مجيد و چه در روايات ، مطالب بسيار مهم و پر ارزشى وجود دارد كه با توفيق حضرت حق به اهمّ آن مطالب اشاره خواهد شد .\r\nبسيار اتفاق افتاده كه اين سؤال براى انسان مطرح مىشود ، چرا خداوند شيطان را آفريد ، و انسان را به چنين دردسر خطرناكى مبتلا كرد ، اگر شيطان در نظام خلقت نبود ، انسان از ابتداى زندگى راه خير و سلامت را تا پايان حيات مىپوييد ، و احدى دچار شقاوت و بدبختى و تيره روزى نمىشد ؟\r\nپاسخ اين سؤال بسيار ساده است :\r\nاوّلًا : وجود مقدّس حضرت حق كه علم و عدل و حكمت و رحمت و رأفت بىنهايت در بىنهايت است ، در نظام آفرينش موجودى را با هويت ابليسى و شيطانى نيافريد ، حضرت حق هر چه را آفريد بر مبناى پاكى و درستى و سرشت توحيدى آفريد .\r\nانسان‌ها داراى اراده و اختيار بودند كه بر اثرهوا و هوس و حرص و طمع و شهوت و غرور و كبر ، به جاى انتخاب و اختيار راه سعادت و طريق سلامت ، به انتخاب راه ضلالت و طريق شقاوت دست زدند ، و به جاى توبه و انابه با كبر مخصوص به خودشان راه مخالفت را ادامه دادند ، تا به صورت شيطان يعنى موجود خبيث ، پليد ، از حق دور ، عاصى ، متمرّد و مخالف حق و حقيقت درآمدند ، و به خاطر حسادتى كه به مقام انسان و انسانيّت داشتند ، در كمين انسان نشستند تا او را نيز به مانند خود از رحمت حضرت حق دور و به عذاب ابد دچار كنند .\r\nاين گونه موجودات گمراه و گمراه كننده به فرمودهء قرآن در سورهء ناس هم در ميان انسان‌ها و هم در بين موجودات ناديدنى ، فراوانند .\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nاينان در طريق انسان و انسانيّت سرگرم وسوسهء فرزندان آدمند ، و اين فرزندان آدمند كه بايد از خود مواظبت و مراقبت كنند تا به دام شياطين و وسوسه‌هاى آنان گرفتار نشوند .\r\nبايد توجّه داشت كه مراقبت و مواظبت از خويش در برابر مكايد شيطان همان جهاد اكبر است .\r\nحضرت صادق عليه السلام فرمود :\r\nانَّ النَّبِىَّ صلى الله عليه و آله : بَعَثَ سَرِيَّةً فَلَمّا رَجَعُوا قالَ : مَرْحَباً بِقَوْمٍ قَضَوُا الجِهادَ الاصْغَرَ وَ بَقِىَ عَلَيهِمُ الجِهادُ الاكبَرُ . فَقيلَ : يا رَسُولَ اللّهِ ! مَا الجِهادُ الاكبَرُ ؟\r\nقالَ : جِهادُ النَّفسِ . « 1 »\r\nرسول خدا صلى الله عليه و آله لشگرى را به جبههء حق عليه باطل فرستاد ، چون ارتش آزاديبخش اسلام از جبهه بازگشت ، حضرت فرمود : آفرين بر طايفه‌اى كه جهاد اصغر را به سر بردند ، و جهاد اكبر بر عهدهء آنان باقى است ، عرضه داشتند : جهاد اكبر چيست ؟ فرمود : ايستادن در برابر هواها و هوس‌ها .\r\nاگر با دقّت عرفانى به داستان شيطان و شيطنت او بنگريم ، مىبينيم اگر چنين موجودى در كنار ما نبود كه ما به دستور خدا تا پايان عمر با وسوسه‌هاى او و نيرنگ‌ها و فريب هايش مبارزه كنيم ، از خيرات و فيوضات الهى در دنيا و آخرت محروم مىشديم .\r\nآنان كه تصور مىكنند خداوند ؛ ابليس را با هويّت ابليسى و شيطان را با هويت شيطانى آفريد ، تا به آزار بنى آدم اقدام كنند ، و وى را از سعادت دو جهان محروم نمايند ، و دائم در دنياى ذهن خود نسبت به آفرينش شيطان عليه حضرت ربّ العزّه چون و چرا دارند ، در حقيقت به وجود مقدّس حق تهمت مىزنند ، و در دنياى\r\n\r\n\r\n","description":"","footnote":"\r\n( 1 ) - وسائل الشيعة : 15 / 161 ، باب 1 ، حديث 20208 ؛ الأمالى ، شيخ صدوق : 466 ، حديث 8 .\r\n","page_name":" 11 ","page_number":11},
  {"content":"\r\n\r\nباطن خود ، گناه بزرگى مرتكب مىشوند .\r\nابليس و شيطان هم مانند تمام موجودات پاك و بى عيب و مجذوب حق آفريده شدند ، و مىتوانستند براى هميشه در عرصه گاه پرفيض بندگى و عبوديت قرار بگيرند ، و از فيوضات بىنهايت حق براى ابد بهره‌مند شوند ، ولى اين موجودات مرئى و نامرئى و به قول قرآن كريم : مِنَ الجِنَّةِوَ النّاسِ » « 1 » دچار سوء اختيار شدند و خود را به لعنت الهى دچار ساختند ، و از باب لجبازى با حضرت حق ، براى گمراه كردن انسان به سراغ او آمدند .\r\nخداوند مهربان انسان را در پوششى از عقل و انديشه ووجدان و فطرت و خلقتى احسن و نزول كتب آسمانى و بعثت انبيا و امامت امامان و حكمت حكيمان و عرفان عارفان قرارداد و از وى خواست با اين همه سرمايهء سنگين معنوى قدم در طريق مستقيم بردارد و از شيطان و شيطنت هايش پيروى نكند .\r\nوَ لاتَتَّبِعُوا خُطُواتِ الشَّيطانِ انَّهُ لَكُمْ عَدُوٌّ مُبينٌ » « 2 »\r\nو از گام‌هاى شيطان پيروى نكنيد ؛ زيرا او نسبت به شما دشمنى آشكار است .\r\nكسى كه از انسان دعوت مىكند ، از خدا جدا شو ، به قيامت و عاقبت فكر مكن ، هر چه به دست آوردى بخور ، هر چه دوست داشتى انجام بده ، به هر كارى دست بزن ، حق هر كسى را غارت كن ، نمىتواند دوست انسان باشد .\r\nلغت شيطان كه به معناى خبيث و پليد و موجود شرير است ، عام و داراى ميليون‌ها مصداق در طايفهء جن و انس است .\r\nآن كه خود را از هدايت حق محروم كرده ، و عاشق محروم كردن ديگران از هدايت الهى است ؛ شيطان است .\r\n\r\n\r\n","description":"","footnote":"\r\n( 1 ) - ناس ( 114 ) : 6 .\r\n( 2 ) - بقره ( 2 ) : 168 .\r\n","page_name":" 12 ","page_number":12},
  {"content":"\r\n\r\nروى اين حساب ممكن است پدر ، مادر ، برادر ، خواهر ، همسر ، فرزند ، دائى ، عمو ، و رفيق و دوست انسان ، شيطان انسان بوده ، يعنى موجوداتى گمراه و گمراه كننده باشند .\r\nوظيفهء واجب و تكليف شرعى هر انسان مؤمنى است كه در برابر شيطان و دعوت و شيطنت او و مكر و حيله و وسوسه‌اش مقاومت كند ، و عبادت حضرت حق را كه همراه با فيوضات ابدى و سعادت سرمدى است باعبادت و اطاعت شيطان كه همراه شقاوت و بدبختى هميشگى است عوض نكند .\r\n\r\nعدم سلطهء شيطان بر انسان\r\nممكن است بعضى تصوّر كنند ، خداوند متعال براى شيطان عليه انسان قدرت سلطه قرار داده ، و انسان در برابر هجوم شيطان محكوم است و هيچ گونه قدرت دفاع از خود ندارد .\r\nبايد گفت : اين هم يكى از تهمت‌هاى عظيمى است كه بى خبران بى خرد به حضرت حق مىزنند ، در پاسخ اينان بايد گفت ، شيطان تنها كارى كه از دستش برمى آيد دعوت به شرّ است ، و قدرت اين كه دست و پاى كسى را ببندد و به معصيت مجبورش كند ، ندارد .\r\nشيطانى مثل يزيد از مردم شام و عراق دعوت كرد كه حادثه جانگداز كربلا را به وجود بياورند ، آنان كه در برابر دعوت يزيد قرار داشتند نزديك به هفتاد هزار نفر بودند ، به جاى قبول دعوت يزيد مىتوانستند دعوت حضرت حسين عليه السلام را بپذيرند ، و مختار بودند از دعوت يزيد سرپيچى كنند ، يزيد يك نفر بود و هيچ گونه تسلطّى بر هفتاد هزار نفر نداشت ، اين هفتاد هزار نفر به سرپرستى عمر سعد مىتوانستند به شام رفته و شيطان را از تخت به زير بكشند و به عمر ننگين وى خاتمه دهند ، و راه به پا شدن حكومت اسلامى را هموار نمايند .\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nولى با سوء اختيار خود دعوت يزيد را اجابت كردند ، و وسوسه‌هاى شيطانى آنها را پذيرا شدند ، و دست به كارى زدند كه صفحهء تاريخ سياه شد ، و خودشان را براى ابد به عذاب اليم قيامت دچار كردند ! !\r\nاين خود مردم كوفه و شام بودند كه سلطهء يزيد را پذيرفتند ، نه اين كه در اصل خلقت براى يزيد سلطه بر مردم قرار داده شده بود .\r\nروى اين حساب ، ملّت‌هاى مخالف انبيا و مريدان فرعون‌ها و نمرودها و معاويه‌ها و ابولهب‌ها و يزيدها و هارون‌ها و مأمون‌ها ، و اجابت كنندگان دعوت شيطان‌هاى غربى و شرقى ، در روز قيامت در محضر عدل الهى نمىتوانند متوسّل به اين عذر شوند كه الهى ما در برابر شياطين محكوم و مجبور بوديم و براى دفع سلطهء آنان قدرتى نداشتيم .\r\nاين عذر به دو علت پذيرفته نيست :\r\nخداوند عزيز در سورهء ابراهيم از گفتگوى شيطان با انسان گمراه شده در دادگاه قيامت پرده برمى دارد و به اين معنى اشاره مىفرمايد :\r\nشيطان در برابر انسانى كه مىگويد تمام معاصى من به گردن شيطان است ، فرياد مىزند :\r\nوَ مَا كَانَ لِىَ عَلَيْكُم مّن سُلْطنٍ » « 1 »\r\nمرا بر شما هيچ غلبه و تسلّطى نبود .\r\nقرآن مجيد تهديد شيطان بر گمراهى انسان را چنين بيان مىكند :\r\nانَّ عِبادِى لَيسَ لَكَ عَلَيْهِم سُلْطانٌ الّا مَنِ اتَّبَعَكَ مِنَ الغاوينَ * وَ انَّ جَهَنَّمَ لَمَوْعِدُهُم اجْمَعينَ » « 2 »\r\n\r\n\r\n","description":"","footnote":"\r\n( 1 ) - ابراهيم ( 14 ) : 22 .\r\n( 2 ) - حجر ( 15 ) : 42 - 43 .\r\n","page_name":" 14 ","page_number":14},
  {"content":"\r\n\r\nتو را بر بندگانم تسلّطى نيست ، مگر بر گمراهانى كه از تو پيروى مىكنند . *\r\nو مسلماً دوزخ ، وعده‌گاه همگى آنان است .\r\nدر هر صورت آيات قرآنى ، و معارف الهيّه ما را نسبت به اين معانى هشدار مىدهد كه :\r\n1 - ابليس و شيطان از ابتدا پليد و خبيث و شرور خلق نشدند ، آنان هم مانند ساير موجودات بر مبناى فطرت توحيدى ساخته شدند . و مىتوانستند در گردونهء عبادت حق ، ادامهء حيات دهند ، ولى دچار كبر و غرور شده ، خود را از رحمت الهى محروم ساختند ، و بر اثر اين محروميّت دچار خباثت و آلودگى و شرّ شدند ، و از باب لج بازى با حقّ ، دست به گمراه كردن انسان زدند .\r\n2 - ابليس و جنودش جز وسوسه و دعوت به معصيت ، براى هلاكت انسان ، برنامه‌اى ديگر ندارند و هرگز براى آنان عليه انسان سلطه و قدرتى نيست .\r\n3 - انسان از جانب حضرت حق با قوائى مانند عقل ، وجدان ، فطرت ، جسم و جان ، وحى ، نبوّت ، امامت ، رحمت الهيّه همراه است و در هر كجا و تحت هر شرايطى قدرت مقابله با ابليس را دارد و مىتواند دعوتش را اجابت نكند و به جهاد اكبر لبيك گويد .\r\n4 - هيچ انسانى به خاطر عصيان و خطايش در دادگاه الهى ، نمىتواند عذر قابل قبولى به جناب حق ارائه كند كه هر عذرى از انسان در عرصهء محشر مردود است و عاصى و خطاكار و مطيع و بردهء شيطان همراه خود شيطان به جهنّم رفته و به عذاب الهى دچار خواهد بود .\r\n\r\nويژگىهاى شيطان\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nحضرت حق ، ابليس را كه از دستور سجدهء بر آدم سرپيچى كرد با هويت ابليسى نيافريد ، و هر انسان يا جنّى كه مصداق كلمه شيطان است با هويت شيطانى خلق نكرد .\r\nابليس موجودى نارى بود كه به خاطر عبادت و طاعت طولانى ، همنشينى با ملائكهء الهى نصيب او شد ، وى از ابتدا خلقت جداى از جنس ملائكه بود :\r\nاين كه گروهى وى را در ماهيت با ملائكه يكى مىدانند ، خلاف صريح قرآن است .\r\nفَسَجَدُوا الّا ابليسَ كانَ مِنَ الجِنِّ » « 1 »\r\nپس همه سجده كردند ، جز ابليس كه از گروه جن بود .\r\nحضرت مولى الموحّدين امير المؤمنين عليه السلام فرمود :\r\nاو از عبادت كنندگان سخت كوش بود ، ولى تعصّب بى جا و كبر و خودبينى و حسد بر او غلبه كرد و با نافرمانى از فرمان حق تمام عبادات خود را به باد داد و درِ هر خيرى را به روى خود بست ، و با تصميم شديدى كه نسبت به گمراهى آدم و فرزندانش گرفت تبديل به موجودى پست و خبيث و پليد شد .\r\nفَاعْتَبِرُوا بِما كانَ مِنْ فِعْلِ اللّهِ بِابليسَ إذْ احْبَطَ عَمَلَهُ الطَّويلَ وَ جَهْدَهُ الجَهيدَ ، وَ كانَ قَد عَبَدَ اللهَ سِتَّةَ آلافِ سَنَةٍ لايُدْرى امِنْ سِنِى الدُّنيا ام مِنْ سِنِى الآخِرَةِ عَن كِبْرِ ساعَةٍ واحِدَةٍ . « 2 »\r\nاز برنامهء حضرت حق در رابطهء با شيطان عبرت بگيريد كه اعمالى طولانى ، و سخت‌كوشى او را به خاطر يك ساعت تكبّر تباه كرد . در صورتى كه خداوند را شش هزار سال بندگى كرد كه معلوم نيست از سال‌هاى دنيايى است يا سال‌هاى آخرتى ( كه هر روزش هفتاد هزار سال دنيايى است ) .\r\nپيمودن راه ابليس يعنى سرپيچى از فرمان حق تا نقطهء جدايى از هدايت و\r\n\r\n\r\n","description":"","footnote":"\r\n( 1 ) - كهف ( 18 ) : 50 .\r\n( 2 ) - نهج البلاغه : خطبهء 234 ، خطبهء قاصعه .\r\n","page_name":" 16 ","page_number":16},
  {"content":"\r\n\r\nمحروميت از رحمت ، همان راهى كه ابليس پيمود ، هر انسان يا جنى را از پيشگاه حق مىراند و وى را تبديل به شيطان مىكند .\r\nشيطان اسم جنس است كه شامل ابليس و هر شرير خبيث عصيانگرى كه راه را بر بندگان الهى ببندد ، مىشود .\r\nپس با دقّت در اوصاف و اعمال اين نابكاران تبهكار كه به صورت‌هاى گوناگون در حيات آدمى موجودند ، به شناخت آنان بيش از پيش برخيزيم و به اين معنى واقف و آگاه شويم كه تا لحظهء آخر عمر چه دشمنان خطرناكى در كمين ما قرار دارند كه اگر با عبادت و طاعت و با ورع و تقوا در پناه خدا نرويم به بلاى ابدى و عذاب سرمدى دچار خواهيم شد .\r\nبه قول حضرت فيض :\r\n اى دل بيا كه تا به خدا التجا كنيم * وين درد خويش را زدرِ او دوا كنيم\r\nاميد بگسليم زبيگانگان تمام * زين پس دگر معامله با آشنا كنيم\r\nسردر نهيم در ره او هرچه باد باد * تن در دهيم هر چه رسد مر جفا كنيم\r\nچون دوست دوست دارد ما خون دل خوريم * از دشمن حسود شكايت چرا كنيم\r\nاو هر چه مىكند چو صوابست و محض خير * پس ما چرا حديث زچون و چراكنيم\r\nچون امر و نهى او همه بهر صلاح ماست * فاسد شويم گر ز اطاعت ابا كنيم \r\n( فيض كاشانى )\r\n\r\n","description":"","footnote":"","page_name":" 17 ","page_number":17},
  {"content":"\r\n\r\n\r\nاوصاف و اعمال شياطين انسى و جنى در قرآن\r\nقرآن مجيد وضع ابليس و ساير شياطين انسى و جنى را از نظر اوصاف و اعمال ، در سى و سه مرحله بيان مىفرمايد :\r\n\r\nاطاعت نكردن امر حق\r\n1 - خوددارى كردن از اطاعت امر حق و بازايستادن از عبادت كه با حالت « إبا » نشان داد .\r\nوَ اذ قُلْنا لِلمَلائِكَةِ اسْجُدُوا لِآدَمَ فَسَجَدُوا الّا ابْلِيسَ ابى وَ استَكْبَرَ وَ كانَ مِنَ الكافِرينَ » « 1 »\r\nو [ ياد كن 
  ] هنگامى كه به فرشتگان گفتيم : به آدم سجده كنيد ، [ پس 
  ] سجده كردند مگر ابليس كه سر پيچيد و تكبّر ورزيد و از كافران شد .\r\nهدف حضرت حق از فرمان سجده به ملائكه ، نشان دادن عظمت و مقام و شرافت آدم بود .\r\nفرشتگان مىبايست در برابر كسى كه داراى مقام خلافت از خداست سر تعظيم فرود مىآوردند .\r\nآدم داراى مقام علّم الاسمائى و نيابت از حق ، و منبع همه گونه استعداد و تكامل و كمال و از همه مهمتر ريشهء انبيا و اوليا و حكيمان و عارفان و عباد شايستهء الهى بود .\r\nعلّت بىتوجّهى ابليس از اطاعت حق ، غرور و تكبّر و تعصّب بى جا بود كه بر فضاى انديشه‌اش غلبه كرد ، و پنداشت از آدم بالاتر و والاتر است و نمىبايد دستور سجده متوجه او مىشد ! !\r\n\r\n\r\n","description":"","footnote":"\r\n( 1 ) - بقره ( 2 ) : 34 .\r\n","page_name":" 18 ","page_number":18},
  {"content":"\r\n\r\nحالت إباى از فرمان حق ، در هر كه ظهور كند و اين حالت تا آخر عمر با او باشد ، هم اخلاق ابليس شده و در دنيا و آخرت از حزب او محسوب خواهد شد .\r\n\r\nتشويق به گناهكارى\r\n2 - واداشتن ديگران به گناه و معصيت ، در حدّى كه در برنامهء زشتىها و گناهان چون ديگ جوشان به خروش و شورش آيند .\r\nقرآن مجيد از اين موضوع تعبير به « ازّ » فرموده است :\r\nالَم تَرَ انَّا ارْسَلنَا الشَّياطينَ عَلَى الْكافِرينَ تَؤُزُّهُم ازّاً » « 1 »\r\nآيا ندانسته‌اى كه ما شيطان‌ها را بر كافران فرستاديم تا آنان را به شدت به سوى گناهان و شهوات برانگيزند .\r\n« ازّ » به معناى غليان و جوشش ديگ و زير و رو شدن مواد در آن به وقت حرارت زياد است « 2 » ، و در آيهء شريفه كنايه از اين كه شياطين بر هواپرستان چنان مسلّط مىشوند كه به هر صورتى بخواهند آنان را به حركت درآورده و زير و رو مىكنند .\r\nسلطهء شيطان بر انسان ، سلطهء اجبارى نيست ، انسان قدرت دارد شيطان را در همهء زمينه‌ها از خود دفع كند و طوفان هجومش را با تقوا و عبادت بشكند .\r\nاين لذّت گرايان و هوس رانان هستند كه زمينهء تسلّط شيطان را بر جان و مال خود فراهم مىكنند ، و چشم و گوش بسته تسليم اين دشمن خانمانسوز مىگردند .\r\n\r\nپيروى از هوا و هوس\r\n3 - زمينه سازى براى پيروى از هواها و هوس‌هاى حيوانى و گم كردن راه خدا\r\n\r\n\r\n","description":"","footnote":"\r\n( 1 ) - مريم ( 19 ) : 83 .\r\n( 2 ) - ترجمهء مفردات الفاظ قرآن : 1 / 16 : ذيل آيهء 83 سورهء مريم .\r\n","page_name":" 19 ","page_number":19},
  {"content":"\r\n\r\nاست .\r\nقُل انَدْعُوا مِن دُونِ اللّهِ ما لايَنْفَعُنا وَ لايَضُرُّنا وَ نُرَدُّ عَلى اعْقابِنا بَعْدَ اذْ هَدانَا اللَّهُ كَالَّذِى استَهْوَتْهُ الشَّياطينُ فِى الأَرْضِ حَيْرانَ لَهُ اصحابٌ يَدْعُونَهُ الَى الْهُدَى ائْتِنا قُلْ انَّ هُدَى اللّهِ هُوَ الهُدَى وَ امِرنا لِنُسلِمَ لِرَبِّ العالَمينَ » « 1 »\r\nبگو : آيا به جاى خدا معبودى را بپرستيم كه نه سودى به ما رساند و نه زيانى ؟ و پس از آن كه خدا ما را هدايت كرد [ به سبب شرك و بت پرستى 
  ] به فرهنگ و فضاى جاهليت بازمان گردانند ، مانند كسى كه شياطين عقلش را ربوده‌اند و در زمين سرگردان [ و بىهدف و گمراه 
  ] است ، در حالى كه براى او يارانى است كه وى را به سوى هدايت دعوت مىكنند كه به جانب ما بيا [ ولى او به سبب سرگردانى و حيرت زدگى نمىپذيرد . 
  ] بگو : يقيناً هدايت خدا همان هدايت [ واقعى 
  ] است ، و ما مأموريم كه تسليم پروردگار جهانيان باشيم .\r\n\r\nايجاد لغزش و انحراف\r\n4 - ايجاد لغزش و انحراف از راه صواب و حق ، و وادار كردن به خطا و سيئه و معصيت كه به تعبير قرآن مجيد « ازلّ » و « استزلّ » است .\r\nفَازَلَّهُمَا الشَّيطانُ عَنْها فَاخْرَجَهُما مِمَّا كانا فيهِ وَ قُلْنَا اهْبِطُوا بَعْضُكُم لِبَعْضٍ عَدُوٌّ وَلَكُم فِى الأرْضِ مُستَقَرٌّ و مَتاعٌ الى حينٍ » « 2 »\r\nپس شيطان ، هر دو را از [ طريق 
  ] آن درخت لغزانيد و آنان را از آنچه در آن\r\n\r\n\r\n","description":"","footnote":"\r\n( 1 ) - انعام ( 6 ) : 71 .\r\n( 2 ) - بقره ( 2 ) : 36 .\r\n","page_name":" 20 ","page_number":20},
  {"content":"\r\n\r\nبودند [ چه مقام و مرتبهء معنوى ، و چه منزلت و جايگاه ظاهرى 
  ] بيرون كرد .\r\nو ما گفتيم : [ اى آدم و حوا و اى ابليس ! 
  ] در حالى كه دشمن يكديگريد [ و تا ابد ، بين شما آدميان و ابليسيان صلح و صفايى نخواهد بود ، از اين جايگاه 
  ] فرود آييد و براى شما در زمين ، قرارگاهى [ براى زندگى 
  ] و تا مدتى معين ، وسيلهء بهره‌ورى اندكى خواهد بود .\r\n\r\nبيرون كردن انسان از بهشت\r\n5 - زمينه سازى براى خارج شدن انسان از رحمت الهى و بهشت در روز قيامت .\r\nيا بَنى آدَمَ لايَفتِنَنَّكُمُ الشَّيطانُ كَما اخرَجَ ابَوَيْكُم مِنَ الجَنَّةِ » « 1 »\r\nاى فرزندان آدم ! شيطان ، شما را نفريبد چنان كه پدر و مادرتان را [ با فريبكاريش 
  ] از بهشت بيرون كرد .\r\n\r\nامر به فحشا و منكر\r\n6 - امر به فحشا و منكر در تمام زمينه‌هاى اعتقادى ، اخلاقى ، عملى .\r\nيا ايُّهَا الَّذينَ آمَنُوا لاتَتَّبِعُوا خُطُواتِ الشَّيطان وَ مَنْ يَتَّبِعْ خُطُواتِ الشَّيطانِ فَانَّهُ يَأمُرُ بِالفَحْشاءِ وَ المُنكَرِ وَ لَوْلا فَضْلُ اللَّهِ عَلَيكُمْ وَ رَحْمَتُهُ مازَكى مِنكُم مِنْ احَدٍ ابَداً وَلكِنَّ اللّهَ يُزَكِّى مَنْ يَشاءُ وَ اللَّهُ سَميعٌ عَليمٌ » « 2 »\r\nاى مؤمنان ! از گام‌هاى شيطان پيروى نكنيد ؛ و هر كه از گام‌هاى شيطان پيروى كند [ هلاك مىشود 
  ] ؛ زيرا شيطان به كار بسيار زشت و عمل ناپسند فرمان مىدهد ؛ و اگر فضل و رحمت خدا بر شما نبود ، هرگز احدى از شما [ از\r\n\r\n\r\n","description":"","footnote":"\r\n( 1 ) - اعراف ( 7 ) : 27 .\r\n( 2 ) - نور ( 24 ) : 21 .\r\n","page_name":" 21 ","page_number":21},
  {"content":"\r\n\r\nعقايد باطل و اعمال و اخلاق ناپسند 
  ] پاك نمىشد ، ولى خدا هر كه را بخواهد پاك مىكند ؛ و خدا شنوا و داناست .\r\nاگر شيطان را به معنى وسيع كلمه يعنى هر موجود موذى و تبهكار و ويرانگر تفسير كنيم ، گستردگى اين هشدار در تمام ابعاد زندگى روشن مىشود . هرگز اين انسان پاكدامن و با ايمان را يك مرتبه نمىشود در آغوش فساد پرتاب كرد ، بلكه گام به گام اين راه را مىسپرد :\r\nگام اول : معاشرت و دوستى با آلودگان\r\nگام دوم : شركت در مجالس آنان .\r\nگام سوم : فكر گناه .\r\nگام چهارم : ارتكاب مصاديق مشكوك و شبهات .\r\nگام پنجم : انجام گناهان صغيره .\r\nو بالاخره در گام‌هاى بعد گرفتار بدترين كباير مىشود ، درست مانند كسى كه زمام خويش را به دست جنايتكارى سپرده ، او را گام به گام به سوى پرتگاه مىبرند تا سقوط كند و نابود گردد . « 1 »\r\n\r\nايجاد سرگرمىهاى لهو\r\n7 - ايجاد سرگرمىهائى كه انسان را از حضرت حق دور كند ، و وى را از عبادات و طاعات باز دارد ، به وسيلهء آرزوها به خصوص آرزوهاى فريبنده كه قرآن به « يمنّى » تعبير مىكند .\r\nيَعِدُهُم وَ يُمَنِّيهِم وَ ما يَعِدُهُمُ الشَّيطانُ الّا غُرُوراً » « 2 »\r\n\r\n\r\n","description":"","footnote":"\r\n( 1 ) - تفسير نمونه : 14 / 412 ؛ ذيل آيهء 21 سورهء نور .\r\n( 2 ) - نساء ( 4 ) : 120 .\r\n","page_name":" 22 ","page_number":22},
  {"content":"\r\n\r\nشيطان به آنان وعدهء [ دروغ 
  ] مىدهد ، و در آرزوها [ ى سراب‌وار 
  ] مىاندازد ، و جز وعدهء فريبنده به آنان نمىدهد .\r\nراستى ، اين آرزوهاى طولانى و دراز و بى پايه كه براى رسيدن به همهء آن ، زمانى در اختيار نيست ، چه بلاها كه بر سر جوامع انسانى نياورده ، و چه خسارت‌هاى جبران ناپذيرى كه به حيات انسان نزده است .\r\nاگر همهء انسان‌ها به پيروى از انبيا و اوليا و امامان معصوم ، به دنبال خير دنيا و آخرت بودند ، از اين مشكلاتى كه همهء انسان‌ها با آن دست به گريبان هستند ، خبرى نبود .\r\n هر كه از دوست زنده شد جانش * نرود دل به باغ و بستانش\r\nكشتهء عشق را كه زنده كند * بار ديگر نسيم جانانش\r\nنيست عاشق كه پيش غمزهء دوست * ديده برهم نهد زپيكانش\r\nتا بود نوح ناخدا اى دل * چه غم از موج و بحر طوفانش\r\nيا مده دل بدست دوست هما * يا بنه سر به خطّ فرمانش \r\n( رضاقلى خان شيرازى ، هما )\r\n\r\nچيرگى بر عقل\r\n8 - زمينه سازى براى چيره شدن به عقل و مشاعر و احساسات و همهء ظاهر و باطن انسان ، براى دور كردنش از حق و انداختن به راه باطل است .\r\nاسْتَحْوَذَ عَلَيْهِمُ الشَّيْطانُ فَانْساهُمْ ذِكْرَ اللَّهِ اولئِكَ حِزْبُ الشَّيْطانِ الا انَّ حِزْبَ الشَّيْطانِ هُمُ الْخاسِروُنَ » « 1 »\r\nشيطان بر آنان چيره و مسلط شده و ياد خدا را از خاطرشان برده است ، آنان\r\n\r\n\r\n","description":"","footnote":"\r\n( 1 ) - مجادله ( 58 ) : 19 .\r\n","page_name":" 23 ","page_number":23},
  {"content":"\r\n\r\nحزب شيطانند ، آگاه باش كه حزب شيطان يقيناً همان زيان‌كارانند !\r\n\r\nرواج قمار و شراب\r\n9 - ايجاد دشمنى سخت و شديد در بين مردم به وسيله رواج قمار و شراب ، و بازداشتن انسان از ذكر حق و نماز و به تعبير قرآن ايجاد « بغضاء » است .\r\nانَّما يُريدُ الشَّيْطانُ انْ يُوقِعَ بَيْنَكُمُ الْعَداوَةَ وَ الْبَغْضَاءَ فِى الْخَمْرِ وَ الْمَيْسِرِ وَ يَصُدَّكُم عَنْ ذِكْرِ اللّهِ و عَنِ الصَّلاةِ فَهَلْ انْتُمْ مُنْتَهُونَ » « 1 »\r\nمسلماً شيطان مىخواهد با شراب و قمار ، ميان شما دشمنى و كينهء [ سخت 
  ] اندازد ، و از ياد خدا و نماز بازتان دارد ؛ آيا شما [ از اين امور با همهء زيان‌ها وخطراتى كه دارد 
  ] خوددارى خواهيد كرد ؟\r\nحضرت رضا عليه السلام در نامه‌اى به مأمون نوشتند :\r\nايمان ، اداى امانت و اجتناب از تمام گناهان كبيره است . ايمان ، معرفت به قلب ، اقرار به زبان و عمل به اركان است .\r\nمقصود از اجتناب كباير ، قتل نفسى است كه خداوند حرام كرده ، و زنا ، سرقت ، شرب خمر ، عقوق والدين ، فرار از جبهه ، خوردن مال يتيم به ستم ، خوردن گوشت ميته و خون و گوشت خوك و آنچه براى غير خدا ذبح شده بدون ضرورت . و خوردن ربا ، و مال حرام و قمار ، و كم گذاشتن در ترازو ، و تهمت به پاكدامن ، و زنا ، و لواط ، و نااميدى از رحمت خدا ، و ايمنى از مكر حق ، و دلسردى از عنايت الهى ، و كمك به ستمگران ، و ميل به ظالمان ، و قسم دروغ ، و حبس حقوق مردم ، و دروغ در گفتار ، و اسراف ، و تبذير ، و خيانت ، و سبك شمردن حج ، و جنگ با اولياى الهى ، و\r\n\r\n\r\n","description":"","footnote":"\r\n( 1 ) - مائده ( 5 ) : 91 .\r\n","page_name":" 24 ","page_number":24},
  {"content":"\r\n\r\nسرگرمى با لهو و لهب ، و پافشارى برگناه است . « 1 »\r\nقالَ ابُوعَبْدِ اللّهِ عليه السلام : يا يُونُسُ ابْلِغْ عَطِيَّةَ عَنّى انَّهُ مَنْ شَرِبَ جُرْعَةً مِنْ خَمْرٍ لَعَنَهُ اللّهُ وَ مَلائِكَتُهُ وَ رُسُلُهُ وَ المُؤْمِنُونَ ، وَ انْ شَرِبَها حَتّى يَسْكَرَ مِنْها نُزِعَ رُوحُ الْايمانِ مِنْ جَسَدِهِ وَ رُكِّبَتْ فيهِ رُوحٌ سَخيفَةٌ خَبيثَةٌ مَلْعُونَةٌ . « 2 »\r\nحضرت صادق عليه السلام به يونس بن ظبيان فرمود از گفتهء من به عطيّه بگو :\r\nهركس جرعه‌اى از شراب بخورد ، خدا و ملائكه و انبيا و تمام مردم مؤمن او را لعنت مىكنند ، و اگر تا حالت مست كردن بنوشد ، روح ايمان از وجودش كنده مىشود و بجاى آن روح پست و آلوده و لعنت شده قرار مىگيرد .\r\nحضرت هادى عليه السلام در توضيح آيه‌اى كه در آن به حرمت قمار اشاره شده مىفرمايد :\r\nكُلُّ ما قُومِرَ بِهِ فَهُوَ الْمَيْسَرُ ، وَ كُلُّ مَيْسَرٍ حَرامٌ . « 3 »\r\nآنچه كه به آن برد و باخت شود تحت عنوان قمار است ، و هر نوع قمارى حرام است .\r\nحرام در قرآن و روايات به آن عملى گفته مىشود كه حضرت حق به آن وعدهء عذاب داده است .\r\n\r\n\r\n","description":"","footnote":"\r\n( 1 ) - تحف العقول : 422 ؛ بحار الأنوار : 10 / 365 ، باب 20 ، ادامهء حديث 2 .\r\n( 2 ) - وسائل الشيعة : 25 / 297 ، باب 9 ، حديث 31949 ؛ الكافى : 6 / 399 ، حديث 16 .\r\n( 3 ) - وسائل الشيعة : 17 / 325 ، باب 104 ، حديث 22675 ؛ تفسير العياشى : 1 / 105 ، ذيل آيهء 219 سورهء بقره .\r\n","page_name":" 25 ","page_number":25},
  {"content":"\r\n\r\n\r\nايجاد ترس در قلوب مردم\r\n10 - ايجاد ترس و وحشت در قلوب مردم نسبت به آنچه كه در رابطهء با خدا و مسئلهء هدايت و حلال و حرام الهى است و به تعبير قرآن كريم « تخويف » است .\r\nانَّما ذلِكُمُ الشَّيْطانُ يُخَوِّفُ اوْلِياءَهُ فَلا تَخافُوهُمْ وَ خافُونِ انْ كُنْتُمْ مُؤْمِنينَ » « 1 »\r\nدر حقيقت اين شيطان است كه دوستانش را [ با شايعه پراكنى و گفتار وحشت زا ، از رفتن به جهاد 
  ] مىترساند ؛ پس اگر مؤمن هستيد از آنان نترسيد و از من بترسيد .\r\nتفسير نمونه در ذيل اين آيه مىگويد :\r\n« اگر در قلبى ترس از غير خدا پيدا شود ، نشانهء عدم تكامل ايمان و نفوذ وسوسه‌هاى شيطانى است ؛ زيرا مىدانيم در عالم بى كران هستى تنها پناهگاه خداست ، و مؤثّر بالذّات فقط اوست ، و ديگران در برابر قدرت او قدرتى ندارند .\r\nاصولًا اگر مؤمنان ولى خود را كه خداست با ولى مشركان و منافقان كه شيطان است مقايسه كنند ، مىدانند كه آنها در برابر حق هيچ هستند و به همين دليل نبايد كمترين وحشتى داشته باشند .\r\nنتيجهء اين سخن اين است كه هر كجا ايمان نفوذ كرد ، شهامت و شجاعت نيز به همراه آن نفوذ خواهد كرد .\r\n\r\nكشاندن انسان به بند گمراهى\r\n11 - سياست گام به گام براى كشاندن انسان به بند ضلالت و گمراهى و به تعبير قرآن مجيد « خطوات » است .\r\n\r\n\r\n","description":"","footnote":"\r\n( 1 ) - آل عمران ( 3 ) : 175 .\r\n","page_name":" 26 ","page_number":26},
  {"content":"\r\n\r\nيا ايُّهَا الَّذينَ آمَنُوا ادْخُلُوا فِى السِّلْمِ كافَّةً وَ لاتَتَّبِعُوا خُطُواتِ الشَّيْطانِ انَّهُ لَكُمْ عَدُوٌّ مُبينٌ » « 1 »\r\nاى اهل ايمان ! همگى در عرصهء تسليم و فرمان‌برى [ از خدا 
  ] در آييد ، و از گام‌هاى شيطان پيروى نكنيد كه او نسبت به شما دشمنى آشكار است .\r\n\r\nخوار كنندهء انسان\r\n12 - با تمام قدرت و قوت ، خوار كنندهء انسان در دنيا و آخرت است ، و به بيان قرآن مجيد « خذول » است .\r\nوَ كانَ الشَّيْطانُ لِلِانْسانِ خَذُولًا » « 2 »\r\nو شيطان همواره انسان را [ پس از گمراه كردنش تنها و غريب در وادى هلاكت 
  ] وامىگذارد .\r\n\r\nدعوت كنندهء انسان به عذاب الهى\r\n13 - شيطان با انواع حيله‌ها و مكرها ، و ايجاد زمينه‌هاى خدعه و فريب دعوت كنندهء انسان به عذاب الهى و آتش دوزخ است .\r\nوِاذا قِيلَ لَهُمُ اتَّبِعُوا ما انْزَلَ اللّهُ قالُوا بَلْ نَتَّبِعُ ما وَجَدْنا عَلَيْهِ آبائَنا اوَلَوْ كانَ الشَّيْطانُ يَدْعُوهُمْ الى عَذابِ السَّعيرِ » « 3 »\r\nو چون به آنان گويند : از آنچه خدا نازل كرده است ، پيروى كنيد ، مىگويند :\r\n[ پيروى نمىكنيم 
  ] بلكه ما از آنچه پدرانمان را بر آن يافته‌ايم ، پيروى\r\n\r\n\r\n","description":"","footnote":"\r\n( 1 ) - بقره ( 2 ) : 208 .\r\n( 2 ) - فرقان ( 25 ) : 29 .\r\n( 3 ) - لقمان ( 31 ) : 21 .\r\n","page_name":" 27 ","page_number":27},
  {"content":"\r\n\r\nمىكنيم . آيا [ كوركورانه از گذشتگان پيروى مىكنند 
  ] و هرچند كه شيطان آنان را با اين پيروى به عذاب فروزان دعوت كند ؟ !\r\n\r\nرجيم بودن شيطان\r\n14 - شيطان موجودى است كه به خاطر كبر و حسد و كفر و عصبيّت از پيشگاه رحمت حضرت رب العزّه رانده شد ، و چون انسان را باعث رانده شدن خود مىداند ، درصدد است تا بتواند بندگان را با درافكندنشان به چاه گناه و معصيت از درگاه لطف حضرت حق براند و به تعبير قرآن « رجيم » است .\r\nقالَ فَاخْرُجْ مِنْها فَانَّكَ رَجيمٌ * وَ انَّ عَلَيْكَ اللَّعْنَةَ الى يَوْمِ الدِّينِ » « 1 »\r\n[ خدا 
  ] گفت : از اين [ جايگاه و الا كه مقام مقربان است 
  ] بيرون رو كه رانده شده‌اى * و بىترديد تا روز قيامت لعنت بر تو خواهد بود .\r\n\r\nزينت دادن مسائل مادى\r\n15 - شيطان با قدرت و وسوسه گرى عجيبى كه دارد ، امور باطل ، و به خصوص مسائل مادى را آن چنان در برابر انسان زينت مىدهد تا انسان از طريق هر معصيتى به آنها دچار شود و بين او و حضرت حق فاصله افتد .\r\nوَعاداً وَ ثَمُودَ قَدْ تَبَيَّنَ لَكُمْ مِنْ مَساكِنِهِمْ وَ زَيَّنَ لَهُمُ الشَّيْطانُ اعْمالَهُمْ فَصَدَّهُمْ عَنِ السَّبيلِ وَكانُوا مُسْتَبْصِرِينَ » « 2 »\r\nو [ قوم 
  ] عاد و ثمود را [ نيز نابود كرديم 
  ] ، و از خانه‌هاى [ خراب شده و خالى 
  ] آنان [ سرنوشت شومشان 
  ] براى شما نمايان است ، و شيطان\r\n\r\n\r\n","description":"","footnote":"\r\n( 1 ) - حجر ( 15 ) : 34 - 35 .\r\n( 2 ) - عنكبوت ( 29 ) : 38 .\r\n","page_name":" 28 ","page_number":28},
  {"content":"\r\n\r\nعمل‌هاى [ زشت 
  ] آنان را برايشان آراست ، در نتيجه آنان را از راه [ خدا 
  ] باز داشت در حالى كه [ براى تشخيص حق از باطل 
  ] بصيرت داشتند .\r\nانسان بايد در تمام جهات زندگى به معيارهاى الهى براى شناخت حق از باطل توجّه داشته باشد ، و سروكارش را هرگز با عالم ربانى و خضرِ راه قطع نكند ، تا دچار خوب ديدن بد و بد ديدن خوب نشود .\r\n\r\nدوستى و همنشينى با شيطان\r\n16 - دوستى و همنشينى ، بدترين و زشت‌ترين و آلوده‌ترين همنشين با انسان كه به تعبير قرآن مجيد ، « سوء قرين » شيطان است .\r\nوَ الَّذينَ يُنفِقُونَ امْوالَهُمْ رِئاءَ النّاسِ وَ لايُؤْمِنُونَ بِاللّهِ وَ لابِالْيَوْمِ الْآخِرِ وَ مَنْ يَكُنِ الشَّيْطانُ لَهُ قَرِيناً فَساءَ قَرِيناً » « 1 »\r\nو آنان كه اموالشان را از روى ريا و خودنمايى به مردم انفاق مىكنند ، و به خدا و روز قيامت ايمان ندارند [ شيطان ، همدم آنان است 
  ] . و هر كس شيطانْ همدم او باشد بىترديد بد همدمى است .\r\n\r\nتسويل شيطان\r\n17 - هنگامى كه هواها و هوس‌ها بر باطن و ظاهر انسان چيره شوند ، ميدان جلوه دادن بدترين اعمال و زشت‌ترين جنايات ، به طورى كه انسان آنها را برنامه هائى پاك و مقدس تصوّر كند براى شيطان باز مىشود . و او با تمام قدرت و قوت دست به اين كار مىزند ، كارى كه قرآن مجيد از آن به عنوان « تسويل شيطان » ياد مىكند :\r\nانَّ الَّذينَ ارْتَدُّوا عَلى ادْبارِهِمْ مِنْ بَعْدِما تَبَيَّنَ لَهُمْ الْهُدى الشَّيْطانُ سَوَّلَ\r\n\r\n\r\n","description":"","footnote":"\r\n( 1 ) - نساء ( 4 ) : 38 .\r\n","page_name":" 29 ","page_number":29},
  {"content":"\r\n\r\nلَهُمْ وَ امْلى لَهُمْ » « 1 »\r\nبىترديد كسانى كه پس از روشن شدن هدايت براى آنان [ به همان عقايد باطل و كردار ناپسندشان 
  ] برگشتند [ و دست از قرآن و پيامبر برداشتند 
  ] شيطان زشتىهايشان را در نظرشان آراست و آنان را در آرزوهاى دور و دراز انداخت .\r\nهميشه تمايل مفرط نسبت به يك برنامه به خصوص وقتى توأم با مفاسد اخلاقى باشد ، پرده‌اى سنگين و حجابى سخت روى قدرت تشخيص مىاندازد ، و واقعيت‌هاى هستى را طورى ديگرى در نظر انسان جلوه مىدهد .\r\n\r\nبازداشتن از راه حق\r\n18 - شيطان با برنامه ريزى مختلف ، و حيله‌هاى گوناگون ، و ظرافت مخصوص سعى مىكند انسان را به هر قيمتى كه شده از راه حضرت حق و پيمودن صراط مستقيم باز دارد كه به تعبير قرآن كريم « صدّ عن سبيل اللَّه » گردد .\r\nوَجَدْتُها وَقَوْمَها يَسْجُدُونَ لِلشَّمسِ مِنْ دُونِ اللّهِ وَ زَيَّنَ لَهُمُ الشَّيْطانُ اعْمالَهُمْ فَصَدَّ هُمْ عَنِ السَّبيلِ فَهُمْ لايَهْتَدُونَ » « 2 »\r\nاو و قومش را يافتم كه به جاى خدا براى خورشيد سجده مىكنند و شيطان ، اعمال [ زشتشان 
  ] را براى آنان آراسته و در نتيجه آنان را از راه [ حق 
  ] بازداشته است به اين سبب هدايت نمىيابند .\r\n\r\n\r\n","description":"","footnote":"\r\n( 1 ) - محمّد ( 47 ) : 25 .\r\n( 2 ) - نمل ( 27 ) : 24 .\r\n","page_name":" 30 ","page_number":30},
  {"content":"\r\n\r\n\r\nداورى طاغوت\r\n19 - شيطان اين موجود خطرناك كه به صورت جن يعنى ناديدنى و به طور اكثر به صورت انسان‌هاى گمراه و گمراه كننده فراوانند ، و روى آشتى با حق و حقيقت را ندارند ، با بكارگيرى تمام وسايل لازم از قبيل پول ، مقام ، و انواع عوامل گناه و معصيت ، سعى دارند انسان را دچار ضلالت و افتادن در بيراههء بعيد نمايند تا هميشه رابطهء انسان با توبه قطع شود .\r\nالَمْ تَرَ الَى الَّذينَ يَزْعُمُونَ انَّهُمْ آمَنُوا بِما انْزِلَ الَيْكَ وَ ما انْزِلَ مِنْ قَبْلِكَ يُرِيدوُنَ انْ يَتَحاكَمُوا الَى الطّاغُوتِ وَ قَدْ امِرُوا انْ يَكْفُرُوا بِهِ وَ يُرِيدُ الشَّيْطانُ انْ يُضِلَّهُمْ ضَلالًا بَعيداً » « 1 »\r\nآيا به كسانى كه گمان مىكنند به آنچه بر تو و پيش از تو نازل شده ايمان آورده‌اند ، ننگريستى كه مىخواهند [ در موارد نزاع و اختلافشان 
  ] داورى و محاكمه نزد طاغوت برند ؟ [ همان حاكمان ستمكار و قاضيان رشوه‌خوارى كه جز به باطل حكم نمىرانند ، 
  ] در حالى كه فرمان يافته‌اند به طاغوت كفر ورزند ، و شيطان [ با سوق دادنشان به محاكم طاغوت 
  ] مىخواهد آنان را به گمراهى دورى [ كه هرگز به رحمت خدا دست نيابند 
  ] دچار كند .\r\n\r\nشأن نزول آيهء شريفه\r\nدر شأن نزول آيه در تفاسير آمده است :\r\n« يكى از يهوديان مدينه با مسلمانى منافق و پست اختلاف داشت . هر دو پذيرفتند كه براى خاتمهء اختلاف كسى را به عنوان داور براى خود انتخاب كنند .\r\nيهودى چون به عدالت و بى نظرى رسول خدا صلى الله عليه و آله يقين داشت به داورى آن\r\n\r\n\r\n","description":"","footnote":"\r\n( 1 ) - نساء ( 4 ) : 60 .\r\n","page_name":" 31 ","page_number":31},
  {"content":"\r\n\r\nحضرت راضى شد ولى آن مرد منافق به داورى كعب بن اشرف كه از بزرگان يهود بود گردن نهاد ؛ زيرا مىدانست مىتواند وى را با رشوه و هديه بخرد و زمينه را براى جلب منفعت خود فراهم نمايد .\r\nطاغوت از ماده طغيان است ، طغيان و سركشى و شكستن تمام حدود و حقوق و قوانين است . آنان كه داورى به باطل مىكنند بدون شك طاغوت هستند ، و بردن داورى و خواستن دادخواهى از آنان ، حرام است .\r\nناگفته پيداست كه آيهء شريفه همچون ساير آيات قرآن ، يك حكم عمومى و جاودانى را براى همه مسلمانان در سراسر اعصار و قرون بيان مىكند ، و به آنان اخطار مىنمايد كه مراجعه كردن به حكام باطل و داورى خواستن از طاغوت ، با ايمان به خدا و كتب آسمانى سازگار نيست ، به علاوه انسان را از مسير حق به بيراهه هائى پرتاب مىكند كه فاصلهء آن از حق بسيار زياد است ، مفاسد چنين داورىها در به هم ريختن سازمان اجتماعى بشر بر هيچ كس پوشيده نيست ، و يكى از عوامل عقب گرد اجتماعات محسوب مىشود . » « 1 »\r\n\r\nدشمنى آشكار\r\n20 - با توجه به مسائلى كه تمام مردم از دورترين روزگار دربارهء شيطان و اوصاف و اعمالش شنيده‌اند ، گمان نمىرود كسى اورا به عنوان دشمن نشناسد ، به همين خاطر است كه قرآن مجيد در بسيارى از آيات از او به عنوان دشمن آشكار « عدومبين » ياد مىكند .\r\nوَ قُلْ لِعِبادِى يَقُولُوا الَّتى هِىَ احْسَنُ انَّ الشَّيْطانَ يَنْزَغُ بَيْنَهُمْ انَّ الشَّيْطانَ كانَ لِلْإنْسانِ عَدُوّاً مُبيناً » « 2 »\r\n\r\n\r\n","description":"","footnote":"\r\n( 1 ) - تفسير نمونه : 3 / 490 - 493 .\r\n( 2 ) - اسراء ( 17 ) : 53 .\r\n","page_name":" 32 ","page_number":32},
  {"content":"\r\n\r\nو به بندگانم بگو : سخنى را كه نيكوتر است ، بگويند ؛ زيرا شيطان ميان آنان [ به سبب سخنان زشت و بىمنطق 
  ] دشمنى و نزاع مىافكند ؛ زيرا شيطان همواره براى انسان دشمنى آشكار است .\r\n\r\nوعدهء دروغ\r\n21 - شيطان با دميدن انواع وسوسه‌ها ، باطن انسان را نسبت به بسيارى از امور غرق غرور مىكند و از اين راه ضربه‌هاى مهلك و خانمان براندازى به انسان مىزند :\r\nوَ ما يَعِدُهُمُ الشَّيْطانُ الّا غُرُوراً » « 1 »\r\nو شيطان آنان را جز از روى باطل و دروغ وعده نمىدهد .\r\n\r\nفتنه‌گرى شيطان\r\n22 - شيطان در عرصه گاه حيات انسان جز فتنه گرى برنامه‌اى ندارد ، و هدفش از فتنه ، بسته شدن راه بهشت به سوى انسان است .\r\nممكن است انسان بر اثر ايمان و عمل صالح مستحق بهشت شود ، شيطان حسود و اين دشمن خطرناك سعى مىكند با فتنه‌هاى خود زمينهء خروج انسان را از اين استحقاق فراهم نمايد .\r\nقرآن مجيد در اين موضوع به تمام مردم هشدار جديد مىدهد :\r\nيا بَنى آدَمَ لايَفْتِنَنَّكُمُ الشَّيْطانُ كَما اخْرَجَ ابَوَيْكُمْ مِنَ الْجَنَّةِ » « 2 »\r\nاى فرزندان آدم ! شيطان ، شما را نفريبد چنان كه پدر و مادرتان را [ با\r\n\r\n\r\n","description":"","footnote":"\r\n( 1 ) - اسراء ( 17 ) : 64 .\r\n( 2 ) - اعراف ( 7 ) : 27 .\r\n","page_name":" 33 ","page_number":33},
  {"content":"\r\n\r\nفريبكاريش 
  ] از بهشت بيرون كرد .\r\n جان سليمانست و تن چون اهرمن * خاتم شاهيست عقل مؤتمن\r\nاهرمن چون خاتم شاهى ربود * شد سليمان دور از ملك وجود\r\nبار ديگر چون كه خاتم يافت او * اهرمن از ملك او برتافت رو\r\nهى بكش اين نفس كافر كيش را * فارغ از اين اهرمن كن خويش را\r\nخاتم جان را بگير از ديوتن * ملك را بستان زدست اهرمن \r\n\r\nناسپاسى شيطان\r\n23 - شيطان با همه نعمتى كه از جانب حق در اختيار دارد ، موجودى بسيار ناسپاس است ، و مىخواهد عباد الهى را نيز مانند خود به ناسپاسى وادارد ، اين انسان مؤمن و بيدار است كه هرگز گول او را نمىخورد ، و در برابر نعمت‌هاى حق به ناسپاسى بر نمىخيزد ، آن كه با داشتن نعمت‌هاى فراوان الهى به ناسپاسى برخيزد برادر شيطان است .\r\nانَّ الْمُبَذِّرينَ كانُوا اخْوَانَ الشَّياطينِ وَ كانَ الشَّيْطانُ لِرَبِّهِ كَفُوراً » « 1 »\r\nبىترديد اسراف كنندگان و ولخرجان ، برادران شياطين‌اند ، و شيطان همواره نسبت به پروردگارش بسيار ناسپاس است .\r\nحضرت صادق عليه السلام در روايت مهمى ، مبذّر را بدين صورت معرفى مىكنند :\r\nمَنْ أَنْفَقَ شَيْئاً فى غَيْرِ طاعَةِ اللّهِ فَهُوَ مُبَذِّرٌ ، وَ مَنْ انْفَقَ فى سَبيلِ اللّهِ فَهُوَ مُقْتَصِدٌ . « 2 »\r\nكسى كه در غير راه اطاعت حق مالى بپردازد ، تبذير كننده ، و آن كه در راه خدا انفاق كند ميانه‌رو محسوب مىشود .\r\n\r\n\r\n","description":"","footnote":"\r\n( 1 ) - اسراء ( 17 ) : 27 .\r\n( 2 ) - تفسير العياشى : 2 / 288 ، ذيل آيهء 26 سورهء اسراء ؛ تفسير الصافى : 3 / 188 ، ذيل آيهء 26 سورهء اسراء .\r\n","page_name":" 34 ","page_number":34},
  {"content":"\r\n\r\n\r\nكبر شيطان\r\n24 - شيطان موجودى است كه نهايت كبر در او قرار دارد ، و محض همين خصلت خطرناك بود كه از اطاعت فرمان حق نسبت به سجدهء آدم سرپيچى كرد .\r\nفَسَجَدَ الْملائِكَةُ كُلُّهُمْ اجْمَعُونَ * الّا ابْليسَ اسْتَكْبَرَ وَ كانَ مِنَ الْكافرِينَ » « 1 »\r\nپس فرشتگان همه با هم سجده كردند * مگر ابليس كه تكبّر ورزيد و از كافران شد .\r\n\r\nمكر و كيد شيطان\r\n25 - اين موجود خطرناك در تمام زمينه‌ها نسبت به انسان داراى كيد است ولى چون انسان در برنامهء طاعت و تقوا پشتيبانى همانند حق دارد ، كيد او ضعيف است ، و با كمترين توجّهى به حضرت حق و روز قيامت و عاقبت كار مىتوان كيد او را باطل ساخت .\r\nالَّذينَ آمَنُوا يُقاتِلُونَ فى سَبيلِ اللّهِ وَ الَّذينَ كَفَرُوا يُقاتِلُونَ فِى سَبيلِ الطّاغُوتِ فَقاتِلُوا اوْلياءَ الشَّيْطانِ انَّ كَيْدَ الشَّيْطانِ كانَ ضَعيفاً » « 2 »\r\nآنان كه ايمان آورده‌اند ، در راه خدا مىجنگند ؛ و كسانى كه كافر شده‌اند ، در راه طاغوت مىجنگند . پس شما با ياران شيطان بجنگيد كه يقيناً نيرنگ و توطئهء شيطان [ در برابر ارادهء خدا و پايدارى شما 
  ] سست و بىپايه است .\r\n\r\n\r\n","description":"","footnote":"\r\n( 1 ) - ص ( 38 ) : 73 - 74 .\r\n( 2 ) - نساء ( 4 ) : 76 .\r\n","page_name":" 35 ","page_number":35},
  {"content":"\r\n\r\n\r\nتقوا و رهايى از شيطان\r\n26 - شياطين براى ربودن انسان از منطقهء رحمت حق ، چنان فعاليت گسترده‌اى دارند كه آدمى را همچون نگين انگشتر در ميان گرفته و دور انسان مىچرخند تا حدى كه گويى كسى همانند آنان با انسان تماس ندارد ، تنها چيزى كه همانند يك حصن حصين مىتواند انسان را از خطرات اين مسّ كنندگان حفظ كند فقط و فقط تقواست .\r\nانَّ الَّذينَ اتَّقَوْا اذا مَسَّهُمْ طائِفٌ مِنَ الشَّيْطانِ تَذَكَّرُوا فَاذا هُمْ مُبْصِرُونَ » « 1 »\r\nبه حق كسانى كه [ نسبت به گناهان ، معاصى و آلودگىهاى ظاهرى وباطنى 
  ] تقوا ورزيده‌اند ، هرگاه وسوسه‌هايى از سوى شيطان به آنان رسد [ خدا و قيامت را 
  ] ياد كنند ، پس بىدرنگ بينا شوند [ و از دام وسوسه‌هايش نجات يابند . 
  ]\r\n« پرهيزكاران هنگامى كه وسوسه‌هاى شيطانى ، آنها را احاطه مىكند ، به ياد خدا و نعمت هاى بى پايانش ، به ياد عواقب شوم گناه و مجازات دردناك خدا مىافتند ، در اين هنگام ابرهاى تيره و تارِ وسوسه از اطراف قلب آنها كنار مىرود ، و راه حق را به روشنى مىبينند و انتخاب مىكنند .\r\nطائف به معنى طواف كننده است ، گويا وسوسه‌هاى شيطانى همچون طواف كننده‌اى پيرامون فكر و روح انسان پيوسته گردش مىكنند تا راهى براى نفوذ بيابند .\r\nاگر انسان در اين هنگام به ياد خدا و عواقب شوم گناه بيفتد ، آنها را از خود دور ساخته و رهائى مىيابد ، و گرنه سرانجام در برابر اين وسوسه‌ها تسليم مىگردد .\r\nاصولًا هر كس در هر مرحله‌اى از ايمان ، و در هر سنّ و سال گهگاه گرفتار\r\n\r\n\r\n","description":"","footnote":"\r\n( 1 ) - اعراف ( 7 ) : 201 .\r\n","page_name":" 36 ","page_number":36},
  {"content":"\r\n\r\nوسوسه‌هاى شيطانى مىگردد ، و گاه در خود احساس مىكند كه نيروى محرك شديدى در درون جانش آشكار شده و او را به سوى گناه دعوت مىكند .\r\nاين وسوسه‌ها و تحريك‌ها در سنين جوانى بيشتر است ، و در محيطهاى آلوده همچون محيطهاى امروز كه مراكز فساد در آن فراوان ، و آزادى نه به معنى حقيقى بلكه به شكل بى بند و بارى همه جا را فرا گرفته ، و دستگاه‌هاى تبليغاتى غالباً در خدمت شيطان و وسوسه‌هاى شيطانى هستند فزون‌تر مىباشد ، تنها راه نجات از آلودگى در چنين شرايطى ، نخست فراهم ساختن سرمايهء تقواست كه در آيه به آن اشاره شده و سپس مراقبت و سرانجام توجه به خويشتن و پناه بردن به خدا ، ياد الطاف و نعمت‌هاى او ، و مجازات‌هاى دردناك خطاكاران است .\r\nدر روايات و أخبار به اثر عميق ذكر خدا در كنار زدن وسوسه‌هاى شيطان اشاره شده است .\r\nحتى افراد بسيار با ايمان و دانشمند و باشخصيت هميشه در مقابل وسوسه‌هاى شيطانى احساس خطر مىكردند ، و از طريق مراقبت با آن مىجنگيدند .\r\nوسوسه‌هاى نفس و شيطان همانند ميكرب‌هاى بيمارىزا مىباشد كه در همه وجود دارد ، ولى به دنبال بنيه‌هاى ضعيف و جسم‌هاى ناتوان مىگردند ، تا در آن جا نفوذ كنند ، امّا آنها كه جسمى سالم و نيرومند و قوى دارند ، اين ميكرب‌ها را از خود دفع مىكنند .\r\nجملهء شريفهء : فَاذا هُمْ مُبْصِرُونَ « به هنگام ياد خدا چشمشان بينا مىشود و حق را مىبينند » .\r\nاشاره به اين حقيقت است كه وسوسه‌هاى شيطانى پرده بر ديد باطنى انسان مىافكند ، آن چنان كه راه خدا را از چاه و دوست را از دشمن و نيك را از بد نمىشناسند ، ولى ياد خدا به انسان بينايى و روشنايى مىبخشد ، و قدرت شناخت واقعيت‌ها را به او مىدهد ، شناختى كه نتيجه‌اش نجات از چنگال\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nوسوسه‌هاست . » « 1 »\r\n\r\nمارد و مَريد در قرآن\r\n27 و 28 - قرآن مجيد از اين موجود خطرناك در آياتى تعبير به مارد و مريد فرموده ، يعنى شيطان ، عاصى و منافق و سرپيچ و شرور و خبيث است ، و برشماست كه تا لحظهء آخر عمر از او در پرهيز باشيد ، و گرنه تمام اين حالات جهنمى به شما هم سرايت خواهد كرد .\r\nوَ حِفْظاً مِنْ كُلِّ شَيْطانٍ مارِدٍ » « 2 »\r\nو آن را از هر شيطان سركشى حفظ كرديم .\r\nوَ مِنَ النَّاسِ مَنْ يُجادِلُ فِى اللّهِ بِغَيْرِ عِلْمٍ وَ يَتَّبِعُ كُلَّ شَيْطانٍ مَرِيدٍ » « 3 »\r\nو برخى از مردم‌اند كه [ همواره 
  ] بدون هيچ دانشى [ بلكه از روى جهل و نادانى 
  ] دربارهء خدا [ با اصرار بر يك اعتقاد بىپايه 
  ] برخورد خصمانه و گفتگوى ستيزآميز مىكنند ، و از هر شيطان سركشى پيروى مىنمايند .\r\n\r\nفراموشى ياد خدا\r\n29 - اين موجود پرخطر ، با ايجاد پيچ و خم‌هاى عجيب و غريب در زندگى ، وآرايش هر نوع گناه در برابر دل ، سعى مىكند در باطن انسان نسبت به واقعيت‌ها به خصوص حضرت حق و قيامت در طاعت و عبادت و نبوت و امامت ايجاد نسيان و فراموشى كند ، تا آدمى از سعادت دنيا و آخرت محروم شود .\r\n\r\n\r\n","description":"","footnote":"\r\n( 1 ) - تفسير نمونه : 7 / 66 - 67 ، ذيل آيهء 201 سورهء اعراف .\r\n( 2 ) - صافّات ( 37 ) : 7 .\r\n( 3 ) - حج ( 22 ) : 3 .\r\n","page_name":" 38 ","page_number":38},
  {"content":"\r\n\r\nاسْتَحْوَذَ عَلَيْهِمُ الشَّيْطانُ فَانْساهُمْ ذِكْرَ اللّهِ » « 1 »\r\nشيطان بر آنان چيره و مسلّط شده و ياد خدا را از خاطرشان برده است .\r\n\r\nوسوسه گرى شيطان\r\n30 - شيطان در وسوسه گرى دستى توانا و پرقدرت دارد ، او از پى وسوسه‌ها در قلب انسان ، خيالات و هواها را تحريك و آدمى را از عرصه گاه حقيقت دور مىكند ، براى مبارزه با وسوسهء او چاره‌اى جز پناه بردن به خدا به وسيله عبادت و طاعت نيست :\r\nوَ امّا يَنْزَغَنَّكَ مِنَ الشَّيْطانِ نَزْغٌ فَاسْتَعِذْ بِاللّهِ انَّهُ سَميعٌ عَليمٌ » « 2 »\r\nو اگر [ وسوسه‌اى از سوى 
  ] شيطان ، تو را [ به خشم بر مردم و تركِ مهربانى و ملاطفت 
  ] تحريك كند ، به خدا پناه جوى ؛ زيرا خدا شنوا و داناست .\r\n\r\nشيطان و خناس\r\n31 - قرآن در مرحله‌اى ديگر از شيطان به عنوان خناس و وسوسه گر در سينه‌ها ياد مىكند و مىفرمايد :\r\nمِنْ شَرِّ الْوَسْواسِ الْخَنّاسِ * الَّذى يُوَسْوِسُ فى صُدُورِ النّاسِ * مِنَ الْجِنَّةِ وَ النّاسِ » « 3 »\r\nاز زيان وسوسه‌گر كمين گرفته و پنهان * آن كه همواره در سينه‌هاى مردم\r\n\r\n\r\n","description":"","footnote":"\r\n( 1 ) - مجادله ( 58 ) : 19 .\r\n( 2 ) - اعراف ( 7 ) : 200 .\r\n( 3 ) - ناس ( 114 ) : 4 - 6 .\r\n","page_name":" 39 ","page_number":39},
  {"content":"\r\n\r\nوسوسه مىكند * از جنّيان و آدميان .\r\n« اگر محيط درونى انسان با نور معرفت و ايمان روشن باشد ، و در پناه ربوبيت رب و تصرّف او و تقوا درآيد ، و قوا و فرشتگان الهام بخش به خير و صلاح راههاى نفوذ و وسوسه‌هاى شرانگيز را ببندند ، آن وسوسه‌گر خنّاس به عقب برمىگردد و در كمين مىماند تا به چه صورتى و از چه مجرايى و با چگونه وسوسه‌اى پيش آيد ، و در انتظار آن است كه انگيزه‌هاى هواها و شهوات و كبر و حسد و ديگر خوىهاى پست محيط درونى را ، تاريك و مشوّش گردانند ، تا سربرآرد و بر قوا و انگيزه‌هاى خير بتازد و عقل را تيره سازد ، و فرمان اراده را به دست گيرد و براى پيشبرد شر و انجام هر گونه گناه ، جلوى بينش و عاقبت انديشى را مىبندد ، و شبهه و عذرها پيش مىآورد و شوق‌ها و آرزوها و اميدهاى كاذب و پست برمى انگيزد .\r\nو اگر نور ايمان پرتو افكند و هوشيارى و پشيمانى از گناه پيش آمد ، باز خود را پنهان مىنمايد و براى يورش و وسوسه از طريق ديگر آماده مىشود ، مانند ميكرب‌هايى كه در پيرامون و لابه لاى نسوج بدن كمين كرده يا در حال كمين هستند تا اگر جراحتى در بدن پديد آيد و يا دستگاه‌هاى اصلى آن مختل گردد و قواى دفاعى خون ناتوان شود ، در آن رخنه نمايند و از ميان نسوج سربر آرند و پيش روند .\r\nفعل يوسوس ، وسوسه مستمر را مىرساند ، صدر جاى قلب و محل بروز عواطف و انگيزه‌ها است .\r\nامواج وسوسه‌ها و الهامات و انگيزه‌هاى گوناگون و متضاد ، در اين محل تلاقى مىنمايند و هر يك از انديشه و خواستِ انسان را به سوى خود مىكشند .\r\nو چون انسان پيوسته اثرپذير و در معرض وسوسه‌ها و الهامات مىباشد ، نبايد خود منشأ اصلى و انگيزندهء اين واردات و آثار باشد ، و چون اينها حادثند ، بايد علل و اسباب محدثه‌اى داشته باشند ، و چون متضادند بايد علل و اسباب آنها مبادى مختلفى باشند كه بعضى خود ذاتاً خير و منشأ خيرات و بعضى شر و منشأ شرور مىباشند ، آن كه مبدأ خير است « فرشته » ناميده شده ، و مبدأ شر « شيطان خناس »\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nاست .\r\nآن حال ترديدى كه براى انسان هنگام مواجه شدن با گناه و حرام لذّت‌انگيز يا ثواب و واجب مشقت آور پيش مىآيد ، نمودارى از اين جواذب متضاد درونى است ، در اين حال احساس مىشود كه عاملى انسان را به سوى زشتى و گناه و ترك واجب مىكشاند ، و عامل ديگرى از آن باز مىدارد .\r\nبيشتر مردم با آن كه پيوسته در معرض تأثير و جواذب اين عوامل مىباشند ، يا يكسر از آنها غافلند ، يا چون محكوم حواسند آنها را معلول انگيزه‌هاى حسى و يا قواى نفسانى مىپندارند ، فقط در روشنى ايمان و معارف عاليه و هدايت قرآن مىتوان اين عوامل و آثار و تحريكات آنها را شناخت و هوشيار آنها بود ، و در پناه « رب النّاس » و « ملك النّاس » و « إله الناس » ، مىتوان راه نفوذ و وسوسه‌ها را بست و دريچهء انوار الهامات را گشود . » « 1 »\r\n\r\nشيطان و وعدهء فقر در انفاق\r\n32 - شيطان وقتى كه انسان مىخواهد با مال و منالش در راه خدا خرج كند ، به او وعدهء فقر مىدهد ، و از اين راه او را در وحشت مىاندازد ، تا صفت بخل در او تحريك شود و از انفاق باز ايستد .\r\nالشَّيْطانُ يَعِدُكُمُ الْفَقْرَ وَ يَأْمُرُكُمْ بِالْفَحْشاءِ وَ اللّهُ يَعِدُكُمْ مَغْفِرَةً مِنْهُ وَ فَضْلًا وَ اللّهُ واسِعٌ عَليمٌ » « 2 »\r\nشيطان ، شما را [ به هنگام انفاق مال با ارزش 
  ] از تهيدستى و فقر مىترساند ، و شما را به كار زشت [ چون بخل و خوددارى از زكات و صدقات 
  ] امر مىكند ، و خدا شما را از سوى خود وعدهء آمرزش و فزونى رزق مىدهد ؛\r\n\r\n\r\n","description":"","footnote":"\r\n( 1 ) - تفسير پرتوى از قرآن : 4 / 314 ، ذيل آيهء 4 سورهء ناس .\r\n( 2 ) - بقره ( 2 ) : 268 .\r\n","page_name":" 41 ","page_number":41},
  {"content":"\r\n\r\nو خدا بسيار عطا كننده و داناست .\r\nسعى كنيم وعده‌هاى دروغ شيطان در برابر وعده‌هاى صحيح و استوار حضرت حق در ما اثر نگذارد ، و به اين معنا توجه داشته باشيم كه انفاق اگر چه در ظاهر از مال ما مىكاهد ولى در باطن امر ، رحمت الهى و جنّت ابدى جاى آن را مىگيرد .\r\n\r\nهمزات شيطان\r\n33 - شيطان اين منبع شر و آلودگى به فرمودهء قرآن مجيد داراى همزات است .\r\nهمزات جمع همزه به معناى دفع و تحريك با شدّت است . تمام شيطان‌هاى پنهان و آشكار اين خباثت را دارند كه هر نوع وسوسه را در قلب بياندازند و انسان را از حق دور كنند .\r\nهمزات به قدرى خطرناك است كه حضرت حق در قرآن مجيد به رسول اسلام صلى الله عليه و آله مىفرمايد :\r\nوَ قُلْ رَبِّ اعُوذُ بِكَ مِنْ هَمَزاتِ الشَّياطينِ » « 1 »\r\nو بگو : پروردگارا ! از وسوسه‌هاى شيطان‌ها به تو پناه مىآورم .\r\nآنگاه كه به رسول اسلام با آن همه قوت و قدرت روحى مىفرمايند از وساوس شيطان به حضرت رب پناه ببر تكليف امثال ما ضعيفان روشن است .\r\nبا توّجه به سى و سه آيه‌اى كه نشانگر اوصاف و اعمال شيطان بود ، امام عليه السلام در كمال خضوع و خشوع به پيشگاه حضرت رب العزّه عرضه مىدارد :\r\nخداوندا ! به تو پناه مىبريم از وسوسه‌هاى شيطان رجيم و فريب هايش و از اعتماد به هوس‌هاى باطل و وعده‌ها و نويدها و فتنه انگيزىها و دام هايش ، و از اين كه در گمراه كردن ما از طاعت تو ، و بى آبرو كردنمان به وسيلهء معصيت به طمع\r\n\r\n\r\n","description":"","footnote":"\r\n( 1 ) - مؤمنون ( 23 ) : 97 .\r\n","page_name":" 42 ","page_number":42},
  {"content":"\r\n\r\nافتد . يا اين كه چيزى كه پيش ما نيكو جلوه دهد در نظرمان نيكو آيد ، و يا چيزى كه به ما ناپسند نشان دهد بر ما گران آيد .\r\nالهى ! او را به وسيلهء عبادتت از ما بران ، و با پايدارى و استقامت در محبّتت او را سرافكنده ساز ، و ميان ما و او حجابى قرار ده كه آن را ندرد ، و سدّ نيرومندى كه آن را نشكافد .\r\nامام عليه السلام در فرازهاى اول دعا مغلوب شدن شيطان را در عبادت ، محبّت و عشق حق ، رحمت الهيه و تقوا مىداند :\r\nزمانى كه اوقات انسان به عبادات و فرائض فردى و خانوادگى و اجتماعى پر شود ، و قلب مركز جوشش عشق حق گردد ، و رحمت الهى بين انسان و نفس اماره كه ابزار شيطان براى گمراه كردن انسان است ساتر و حجاب شود ، و آدمى پشت سدّ تقواى الهى قرار گيرد ، راه نفوذى براى شيطان جهت دسترسى به انسان نخواهد ماند .\r\n اى دليل راه گم شد راه من * آه بر اين نفس شهوت خواه من\r\nنفس طغيان كرده از راه خدا * جان و دل بنموده از جانان جدا\r\nقوّت از كف رفت و دستم بسته شد * از گنه ياران روانم خسته شد\r\nشعلهء عمرم شود كم كم خموش * مىرود از سر مرا اين عقل و هوش \r\n رهزن دين طرد حق ديو رجيم * پهن كرده بهر من خوان حميم\r\nكويكى آدم كه گيرد دست من * بازگرداند دوباره هست من\r\nشيث يا رب در كجا دارد مقام * تا مرا از جام حق ريزد به كام\r\nاين چه طوفانست برخيزد ز روح * خود نجاتم كشتى نوح است نوح\r\nهست ادريسم دليل راه عشق * برنمىآيد زمن جزآه عشق\r\nگر دهد آن خضرم از آب حيات * مىرهد روحم زگرداب ممات\r\nصالحا بنگر مرا در درد و غم * از روانم بر طرف بنما الم \r\n\r\n","description":"","footnote":"","page_name":" 43 ","page_number":43},
  {"content":"\r\n\r\n آتشى افروخت دشمن سوى من * شعله‌اش بگداخت جان و روى من\r\nاى خليل حق بشارتها كجاست * اى كه دارويت به هر دردى شفاست\r\nسرد كن بهر خدا از من شرر * تا از اين غم ديده برگرددخطر\r\nگر سخن با من بگويد آن كليم * مىكند حقم عطا قلب سليم\r\nپير كنعان ديده‌ام گريان چراست * اين همه غم بر دل و جان از كجاست\r\nاى گهر از ديدگانم شو روان * تا دهى صيقل تو زنگ قلب و جان\r\nيوسف اى بزم محبت را تو شمع * كن پريشان خاطر من را تو جمع\r\nاى دم عيسى روانم زنده كن * مرده‌ام جانا مرا پاينده كن\r\nاى حبيب حق اميد من رسول * اى حيات عالم اى سرّ عقول\r\nاى سرافراز شبستان صفا * اى گل باغ فضيلت از وفا\r\nشأن تو لولاك و آيات مجيد * واصف تو حضرت رب حميد\r\nرحم آخر بر دل زارم كنيد * از جهالت باز بيدارم كنيد\r\nاين منم مسكين زره وامانده‌ام * كاروان رفتست و من جا مانده‌ام \r\n( مؤلف )\r\n\r\n","description":"","footnote":"","page_name":" 44 ","page_number":44},
  {"content":"\r\n\r\n[ « 4 » اللَّهُمَّ صَلِّ عَلَى مُحَمَّدٍ وَ آلِهِ وَ اشْغَلْهُ عَنَّا بِبَعْضِ أَعْدَائِكَ وَ اعْصِمْنَا مِنْهُ بِحُسْنِ رِعَايَتِكَ وَ اكْفِنَا خَتْرَهُ وَ وَلِّنَا ظَهْرَهُ وَ اقْطَعْ عَنَّا إِثْرَهُ « 5 » اللَّهُمَّ صَلِّ عَلَى مُحَمَّدٍ وَ آلِهِ وَ أَمْتِعْنَا مِنَ الْهُدَى بِمِثْلِ ضَلَالَتِهِ وَ زَوِّدْنَا مِنَ الْتَّقْوَى ضِدَّ غَوَايَتِهِ وَ اسْلُكْ بِنَا مِنَ التُّقَى خِلَافَ سَبِيلِهِ مِنَ الرَّدَى « 6 » اللَّهُمَّ لَا تَجْعَلْ لَهُ فِي قُلُوبِنَا مَدْخَلًا وَ لَا تُوطِنَنَّ لَهُ فِيمَا لَدَيْنَا مَنْزِلًا « 7 » اللَّهُمَّ وَ مَا سَوَّلَ لَنَا مِنْ بَاطِلٍ فَعَرِّفْنَاهُ وَ إِذَا عَرَّفْتَنَاهُ فَقِنَاهُ وَ بَصِّرْنَا مَا نُكَائِدُهُ بِهِ وَ أَلْهِمْنَا مَا نُعِدُّهُ لَهُ وَ أَيْقِظْنَا عَنْ سِنَةِ الْغَفْلَةِ بِالرُّكُونِ إِلَيْهِ وَ أَحْسِنْ بِتَوْفِيقِكَ عَوْنَنَا عَلَيْهِ « 8 » اللَّهُمَّ وَ أَشْرِبْ قُلُوبَنَا إِنْكَارَ عَمَلِهِ وَ الْطُفْ لَنَا فِي نَقْضِ حِيَلِهِ 
  ]\r\nخدايا ! بر محمّد و آلش درود فرست ، و شيطان را با سرگرم شدن به برخى دشمنانت از ما منصرف كن و ما را به رعايت نيكويت از او حفظ فرما ، و از خيانت و نيرنگش كفايت كن و رويش را از ما برگردان ، و ردّ پايش را از ما قطع كن . خدايا ! بر محمّد و آلش درود فرست ، و ما را از هدايتى كه در دوام و پابرجايى مانند گمراهى او باشد ، بهره‌مند ساز ، و ما را در برابر بىراهى او ، توشهء تقوا كرامت فرما ، و خلاف راه هلاكت بار او ، ما را به مسير تقوا رهنمون باش .\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nخدايا ! براى او در دل‌هاى ما راه وارد شدن قرار مده ، و در شؤون زندگى ما براى او جايگاه اقامت فراهم نكن . خدايا ! ما را به آنچه كه از باطل در نظرمان بيارايد ، آگاه ساز ، و چون آگاهمان كردى ، از آن نگاهمان دار و ما را به زمينه‌هاى چاره‌جويى در برابر او بينا گردان ، و آنچه را كه بايد عليه او آماده كنيم ، به ما الهام كن ، و ما را از خواب غفلتى كه سبب گرايش به اوست بيدار فرما ، و يارى دادن ما را در جنگ با او ، به توفيقت نيكوگردان .\r\nخدايا ! دل‌هاى ما را از ردّ كردن و انكار عملش سرشار ساز ، و به ما براى درهم شكستن حيله‌اش لطف فرما .\r\n\r\nعاقبت دوستى با شيطان\r\nحضرت زين العابدين عليه السلام در مناجاتى به پيشگاه حضرت حق عرضه مىدارد :\r\nالهى اشْكُو الَيْكَ عَدُوًّا يُضِلُّنى ، وَ شَيْطاناً يُغْوِينى ، قَدْ مَلَأ بِالْوِسْواسِ صَدْرى ، وَ احاطَتْ هَواجِسُهُ بِقَلْبى ، يُعاضِدُ لِىَ الْهَوى ، وَ يُزَيِّنُ لى حُبَّ الدُّنْيا ، وَ يَحُولُ بَيْنى وَ بَيْنَ الطّاعَةِ وَ الزُّلْفى . « 1 »\r\nخداوندا ! به تو شكايت مىآورم از دشمنى كه مرا به ضلالت مىكشد ، و شيطانى كه مرا به گمراهى مىبرد ، سينه‌ام را به وسواس پر كرده ، و دلم را از صداهاى پنهانش در احاطهء خود گرفته ، هواى نفس را در اين راه براى به هلاكت انداختن من به يارى گرفته ، عشق به ماديات را در برابرم آرايش داده ، و بين من و طاعت و سعادتم فاصله شده است .\r\nاوصاف و اعمال شيطان و راه مبارزه با او و استعاذهء به حضرت حق با اسلحهء عبادت و محبت و رحمت و تقوا يعنى خويشتن دارى و پرهيز از گناه ميسر است .\r\n\r\n\r\n","description":"","footnote":"\r\n( 1 ) - بحار الأنوار : 91 / 143 ، باب 32 ، مناجاة الشاكرين .\r\n","page_name":" 46 ","page_number":46},
  {"content":"\r\n\r\nكسى كه در اين صحنهء با عظمت حيات ، و با بودن اين همه وسايل سعادت و خوشبختى ، خود را از ولايت حضرت رب و انبيا و امامان معصوم ، به خاطر دو روز زود گذر دنيا و لذات و شهوات آن محروم سازد ، و سرپرستى و هدايت آنان را قبول نكند ، و به جاى آن زير چتر ولايت شيطان برود كه البته تنها ماندن از خدا و انبيا و امامان و كثرت گناه ، قهراً انسان را در سايهء شوم ولايت و دوستى شيطان برده و آدمى را مستحق عذاب شديد الهى در قيامت خواهد كرد ، و از نور عقل و عدل و ايمان و آخرت و رحمت الهى به ظلمت جهل و ظلم و بى اعتقادى و ماديت و لعنت ابدى سوق خواهد داد .\r\nدر اين زمينه به دو آيه از آيات قرآن توجه كنيد :\r\nكُتِبَ عَلَيْهِ انَّهُ مَنْ تَوَلّاهُ فَانَّهُ يُضِلُّهُ وَيَهْديهِ الى عَذابِ السَّعيرِ » « 1 »\r\nبر آن شيطان ، لازم و مقرّر شده است كه هر كس كه او را به سرپرستى و دوستى خود گيرد ، حتماً او گمراهش مىكند ، و به آتش سوزنده راهنمايىاش مىنمايد .\r\nوَالَّذينَ كَفَرُوا اوْلياؤُهُمُ الطّاغُوتُ يُخْرِجُونَهُمْ مِنَ النُّورِ الَى الظُّلُماتِ اولئِكَ اصْحابُ النّارِهُمْ فيها خالِدُونَ » « 2 »\r\nو كسانى كه كافر شدند ، سرپرستان آنان طغيان گرانند كه آنان را از نور به سوى تاريكىها بيرون مىبرند ؛ آنان اهل آتش‌اند و قطعاً در آن جا جاودانه‌اند .\r\nامير المؤمنين عليه السلام مىفرمايد :\r\nالْفِتَنُ ثَلاثٌ : حُبُّ النِّساءِ وَ هُوَ سَيْفُ الشَّيْطانِ ، وَشُرْبُ الْخَمْرِ و هُوَ فَخُّ\r\n\r\n\r\n","description":"","footnote":"\r\n( 1 ) - حج ( 22 ) : 4 .\r\n( 2 ) - بقره ( 2 ) : 257 .\r\n","page_name":" 47 ","page_number":47},
  {"content":"\r\n\r\nالشَّيْطانِ ، وَ حُبُّ الدّينارِ وَ الدِّرْهَمِ وَ هُوَ سَهْمُ الشَّيْطانِ . « 1 »\r\nفتنه‌ها سه چيز است : عشق بىحد به زنان كه انسان را تبديل به حيوان شهوت‌ران مىكند ، و آن شمشير شيطان است . خوردن شراب كه دام و تله و تور و قفس شيطان است . و عشق مفرط به دينار ودرهم و طلا و نقره كه انسان را برده و بندهء ثروت كند و آن تير شيطان به قلب و جان آدمى است .\r\nاز ابن عباس روايت شده :\r\nما خالَفَ الْقُرآنَ فَهُوَ مِنْ خُطُواتِ الشَّيْطانِ . « 2 »\r\nآنچه در زندگانى مخالف قرآن مجيد است آن را از گام‌هاى شيطان به حساب بياوريد .\r\n\r\nبندگى شيطان ، خلاف عهد انسان با خدا\r\nنظام خلقت انسان كه نظام احسن تقويمى است ، و عقل و شعور او ، و اين همه نعمت ظاهرى وباطنى كه از باب رحمت حق به انسان عنايت شده ، نشانگر اين حقيقت است كه انسان متعهد به عبادت حق است ، متعهد به عهد تكوينى و متعهد به عهد تشريعى .\r\nپس اگر عبادت حضرت حق را رها كند و در گردونهء عبادت و پيروى شيطان قرار گيرد ، خلاف عهد تكوين و تشريع نموده ، و به خيانت بزرگى دست زده است ! !\r\nدر عبادت خدا سعادت دنيا و آخرت به دست مىآيد ، و در عبادت شيطان شقاوت ابدى نصيب انسان مىشود .\r\nدر عبادت خدا ، خشنودى حق و بهشت ابد و كرامت و شخصيت به انسان\r\n\r\n\r\n","description":"","footnote":"\r\n( 1 ) - بحار الأنوار : 2 / 107 ، باب 15 ، حديث 4 ؛ الخصال : 1 / 113 ، حديث 91 .\r\n( 2 ) - الدر المنثور : ، 1 / 167 ؛ فتح القدير : 1 / 168 .\r\n","page_name":" 48 ","page_number":48},
  {"content":"\r\n\r\nاضافه مىشود ، و در اطاعت از شيطان تمام خدا داده‌ها از دست مىرود ، و جز فقر و بدبختى و تيره روزى و تهيدستى چيزى در بساط حيات باقى نمىماند .\r\nخداوند بزرگ در روز قيامت بندگان و بردگان و مطيعان شيطان را مورد سرزنش و ملامت قرار مىدهد و به آنان اين چنين نهيب سخت مىزند :\r\nوَ امْتازُوا الْيَوْمَ ايُّهَا الْمُجْرِمُونَ * الَمْ اعْهَدْ الَيْكُمْ يا بَنى آدَمَ انْ لاتَعْبُدُوا الشَّيْطانَ انَّهُ لَكُمْ عَدُوٌّ مُبينٌ » « 1 »\r\nو [ ندا آيد : 
  ] اى گناهكاران ! امروز [ از صف نيكان 
  ] جدا شويد . * اى فرزندان آدم ! آيا به شما سفارش نكردم كه شيطان را مپرستيد كه او بىترديد دشمن آشكارى براى شماست ؟\r\nدر تفسير نمونه آمده است :\r\n« جدا شويد امروز اى گنهكاران ، شما بوديد كه در دنيا خود را در صفوف مؤمنان جا زده بوديد و گاه به رنگ آنان در مىآمديد ، و از حيثيت و اعتبارشان استفاده مىكرديد ، امروز صفوف خود را از آنها جدا سازيد ، و در چهرهء اصلى خود ظاهر شويد .\r\nآيا با شما عهد نكردم اى فرزندان آدم كه شيطان را پرستش و اطاعت مكنيد كه او دشمن آشكار شماست .\r\nاين عهد و پيمان الهى از طرق مختلف از انسان گرفته شده و بارها اين معنى را به او گوشزد كرده است .\r\nنخست آن روز كه فرزندان آدم در زمين نشو و نما كردند ، اين خطاب به آنها شد :\r\nيا بَنى آدَمَ لايَفْتِنَنَّكُمُ الشَّيْطانُ كَما اخْرَجَ ابَوَيْكُمْ مِنَ الْجَنَّةِ يَنْزِعُ عَنْهُما لِباسَهُما لِيُرِيَهُما سَوْاتِهِما انَّهُ يَريكُمْ هُوَ وَ قَبيلُهُ مِنْ حَيْثُ لاتَرَوْنَهُمْ انّا جَعَلْنا\r\n\r\n\r\n","description":"","footnote":"\r\n( 1 ) - يس ( 36 ) : 59 - / 60 .\r\n","page_name":" 49 ","page_number":49},
  {"content":"\r\n\r\nالشَّياطينَ اوْلياءَ لِلَّذينَ لايُؤْمِنُونَ » « 1 »\r\nاى فرزندان آدم ! شيطان ، شما را نفريبد چنان كه پدر و مادرتان را [ با فريبكاريش 
  ] از بهشت بيرون كرد ، لباسشان را از اندامشان بر مىكشيد تا شرمگاهشان را به آنان بنماياند ، او و دار و دسته‌اش شما را از آن جا كه شما آنان را نمىبينيد مىبينند ، ما شياطين را سرپرست و ياران كسانى قرار داديم كه ايمان نمىآورند .\r\nسپس همين اخطار به طور مكرر بر زبان رسولان الهى جارى شد ، چنان كه فرموده است :\r\nوَ لايَصُدَّنَّكُمُ الشَّيْطانُ انَّهُ لَكُمْ عَدُوٌّ مُبينٌ » « 2 »\r\nو شيطان شما را [ از راه راست 
  ] باز ندارد ، بىترديد او براى شما دشمنى آشكار است .\r\nدر سورهء بقره است :\r\nوَ لاتَتَّبِعُوا خُطُواتِ الشَّيْطانِ انَّهُ لَكُمْ عَدُوٌّ مُبينٌ » « 3 »\r\nو از گام‌هاى شيطان پيروى نكنيد ؛ زيرا او نسبت به شما دشمنى آشكار است .\r\nاز سوى ديگر اين پيمان در عالم تكوين به زبان اعطاى عقل به انسان نيز گرفته شده است ، چرا كه دلايل عقلى به روشنى گواهى مىدهد انسان نبايد فرمان كسى را اطاعت كند كه از روز نخست كمر به دشمنى او بسته ، او را از بهشت بيرون كرده و سوگند به اغواى فرزندانش خورده است .\r\nو ديگر با سرشت و فطرت الهى همه انسان‌ها بر توحيد ، و انحصار اطاعت براى\r\n\r\n\r\n","description":"","footnote":"\r\n( 1 ) - اعراف ( 7 ) : 27 .\r\n( 2 ) - زخرف ( 43 ) : 62 .\r\n( 3 ) - بقره ( 2 ) : 168 .\r\n","page_name":" 50 ","page_number":50},
  {"content":"\r\n\r\nذات پاك پروردگار ، نيز اين پيمان از انسان گرفته شده است ، و به اين ترتيب نه با يك زبان كه با چندين زبان اين توصيهء الهى تحقق يافته و اين عهد و پيمان سرنوشت ساز امضا شده است .\r\nعبادت در جملهء لا تَعْبُدُوا الشَّيْطانَ به معنى اطاعت است ؛ زيرا عبادت هميشه به معنى پرستش و ركوع و سجود نمىآيد ، بلكه يكى از صورت‌هاى آن همان اطاعت كردن است .\r\nفرعون و اطرافيان بعد از مبعوث شدن موسى و هارون گفتند :\r\nانُؤْمِنُ لِبَشَرَيْنِ مِثْلِنا وَ قَوْمُهُما لَنا عابِدُونَ » « 1 »\r\nآيا به دو بشرى كه مانند خودمان هستند ايمان بياوريم در حالى كه قوم [ و قبيلهء 
  ] آن دو بردگان ما هستند ؟\r\nو در سورهء توبه آمده است :\r\nاتَّخَذُوا احْبارَهُمَ وَ رُهْبانَهُمْ ارْباباً مِنْ دُونِ اللّهِ وَ الْمَسيحَ ابْنَ مَرْيَمَ وَ ما امِرُوا الّا لِيَعْبُدُوا الهاً واحِداً لآَّ إِلهَ إِلَّا هُوَ سُبْحنَهُ عَمَّا يُشْرِكُونَ » « 2 »\r\nآنان دانشمندان و راهبانشان و مسيح پسر مريم را به جاى خدا به خدايى گرفتند ؛ در حالى كه مأمور نبودند مگر اين كه معبود يگانه را كه هيچ معبودى جز او نيست بپرستند ؛ منزّه و پاك است از آنچه شريك او قرار مىدهند .\r\nاز امام باقر و امام صادق عليهما السلام در ذيل اين آيه آمده است :\r\nاما وَ اللّهِ ما دَعَوْهُمْ الى عِبادَةِ انْفُسِهِمْ ، وَلَوْدَعَوْهُمْ ما اجابُوهُمْ وَلكِنْ احَلُّوا لَهُمْ حَراماً وَ حَرَّمُوا عَلَيْهِمْ حَلالًا فَعَبَدُوهُمْ مِنْ حَيْثُ لايَشْعُرُونَ . « 3 »\r\n\r\n\r\n","description":"","footnote":"\r\n( 1 ) - مؤمنون ( 23 ) : 47 .\r\n( 2 ) - توبه ( 9 ) : 31 .\r\n( 3 ) - الكافى : 1 / 53 ؛ حديث 1 ؛ وسائل الشيعة : 27 / 124 ، باب 10 ، حديث 33382 .\r\n","page_name":" 51 ","page_number":51},
  {"content":"\r\n\r\nبه خدا سوگند دانشمندان و راهبان ، ملّت يهود و نصارى را به عبادت خويشتن دعوت نكردند ، و اگر دعوت مىكردند هرگز يهود و نصارى دعوتشان را اجابت نمىنمودند ، ولى آنها حرامى را براى ايشان حلال و حلالى را حرام كردند ، و آنهاپذيرا شدند و به اين ترتيب بدون توجه آنان را پرستش كردند .\r\nامام صادق عليه السلام مىفرمايد :\r\nمَنْ اطاعَ رَجُلًا فى مَعْصِيَةِ اللّهِ فَقَدْ عَبَدَهُ . « 1 »\r\nكسى كه انسانى را در معصيت پروردگار اطاعت كند اورا پرستش كرده است .\r\nو در حديث ديگرى از امام باقر عليه السلام است :\r\nمَنْ اصْغى الى ناطِقٍ فَقَدْ عَبَدَهُ ، فَانْ كانَ النّاطِقُ يُؤَدِّى عَنِ اللّهِ فَقَدْ عَبَدَ اللّهَ ، وَ انْ كانَ النّاطِقُ يُؤَدِّى عَنِ الشَّيْطانِ فَقَدْ عَبَدَ الشَّيْطانَ . « 2 »\r\nكسى كه به سخن گوئى گوش فرا دهد و سخنش را بپذيرد اورا پرستش كرده ، اگر ناطق حكم خدا را مىگويد پرستش خدا كرده ، و اگر از طرف شيطان سخن مىگويد پرستش شيطان كرده است . » « 3 »\r\n\r\nعبادت كنندگان شيطان در كلام امام على عليه السلام\r\nمولاى متقيان اميرمؤمنان على عليه السلام درباره پيروان و عبادت كنندگان شيطان مىفرمايد :\r\n\r\n\r\n","description":"","footnote":"\r\n( 1 ) - الكافى : 2 / 398 ، حديث 8 ؛ وسائل الشيعة : 27 / 127 ، باب 10 ، حديث 33389 .\r\n( 2 ) - الكافى : 6 / 434 ، حديث 24 ؛ وسائل الشيعة : 17 / 317 ، باب 101 ، حديث 22645 .\r\n( 3 ) - تفسير نمونه : 18 / 423 - 426 ، ذيل آيهء 59 و 60 سورهء يس .\r\n","page_name":" 52 ","page_number":52},
  {"content":"\r\n\r\nاتَّخَذُوا الشَّيْطانَ لِامْرِهِمْ مِلاكاً ، وَاتَّخَذَهُمْ لَهُ اشْراكاً ، فَباضَ وَ فَرَّخَ فِى صُدُورِهِمْ ، و دَبَّ وَ دَرَجَ فى حُجُورِهِمْ ، فَنَظَرَ بِاعْيُنِهِمْ ، و نَطَقَ بِالْسِنَتِهِمْ ، فَرَكِبَ بِهِمُ الزَّلَلَ ، وَ زَيَّنَ لَهُمُ الْخَطَلَ ، فِعْلَ مَنْ قَدْ شَرِكَهُ الشَّيْطانُ فى سُلْطانِهِ ، وَ نَطَقَ بِالْباطِلِ عَلى لِسانِهِ . « 1 »\r\nشيطان را ملاك و پشتوانهء زندگى خود گرفتند ، او هم از آنان به عنوان دام استفاده كرده ، در درونشان لانه كرد ، و در دامنشان پرورش يافت ، چشمشان در ديدنْ چشم شيطان ، و زبانشان در گفتنْ زبان شيطان شد ، بر مركب لغزش‌ها سوارشان كرد ، و امور فاسد را در ديدگانشان جلوه داد ، كارشان كار كسى است كه شيطان او را شريك سلطنت خود قرار داده و با زبان او به ياوه سرايى برخاسته است .\r\nو نيز مىفرمايد :\r\nوَ الشَّيْطانُ مُوَكَّلٌ بِهِ ، يُزَيِّنُ لَهُ الْمَعْصِيَةَ لِيَرْكَبَها ، وَ يُمَنِّيهِ التَّوْبَةَ لِيُسَوِّفَها ، حَتّى تَهْجُمَ مَنِيَّتُهُ عَلَيْهِ اغْفَلَ ما يَكُونُ عَنْها . « 2 »\r\nشيطان موكل آدمى است كه معصيتش را در نظرش مىآرايد تا مرتكب آن شود ، و توبه را به صورت آرزو براى آينده جلوه مىدهد تا آن را به تأخير افكند ، تا مرگ بر آدمى بتازد زمانى كه نسبت به آن غافل‌تر از هر چيز باشد .\r\nدر فرازى ديگر مىفرمايد :\r\nانَّ الشَّيْطانَ يُسَنَّى لَكُمْ طُرُقَةُ ، وَ يُرِيدُ انْ يَحُلَّ دينَكُمْ عُقْدَةً عُقْدَةً ، وَ يُعْطِيَكُمْ بِالْجَماعَةِ ، وَبِالْفُرْقَةِ الْفِتْنَةَ ، فَاصْدِفُوا عَنْ نَزَغاتِهِ وَ نَفَثاتِهِ ، وَ اقْبَلُوا النَّصيحَةَ مِمَّنْ اهْداها الَيْكُمْ ، وَ اعْقِلُوها عَلى انْفُسِكُمْ . « 3 »\r\n\r\n\r\n","description":"","footnote":"\r\n( 1 ) - نهج البلاغه : خطبهء 7 .\r\n( 2 ) - نهج البلاغه : خطبهء 63 .\r\n( 3 ) - نهج البلاغه : خطبهء 120 .\r\n","page_name":" 53 ","page_number":53},
  {"content":"\r\n\r\nبدون شك شيطان راههاى خود را براى شما هموار مىكند ، و مىخواهد گره‌هاى محكم دينتان را از پى هم باز كند ، و به جاى اتفاق ، پراكندگى ايجاد نمايد ، و از پراكندگى فتنه به پا كند ، از وساوس و افساد او روى بگردانيد ، و از آنان كه پند و خيرخواهى به شما هديه مىدهند پذيرش داشته باشيد ، و آن را محكم بر خود ببنديد .\r\n\r\nشيطان ، دشمن قسم خوردهء انسان\r\nاو پس از آن كه از اطاعت حق نسبت به سجدهء آدم سرپيچى كرد ، و مورد غضب و لعنت و رجم حضرت ربّ قرار گفت در پيشگاه خداوند از باب لجبازى با خدا و حسادت نسبت به آدم و فرزندانش قسم ياد كرد كه تا روز قيامت به گمراه كردن انسان‌ها به جز مخلصين از عباد خدا اقدام كند .\r\nخداوند در آيات سورهء اعراف و حجر و اسرا و ص « 1 » از قسم خوردن شيطان براى گمراه كردن فرزندان آدم ياد مىكند : در اين زمينه به آيهء شريفهء سورهء اعراف كه از آيات ديگر مفصل‌تر ، است توجه كنيد :\r\nقالَ فَبِما اغْوَيْتَنى لَا قْعُدَنَّ لَهُمْ صِراطَكَ الْمُسْتَقيمَ * ثُمَّ لآتِيَنَّهُمْ مِنْ بَيْنِ ايْدِيهِمْ وَ مِنْ خَلْفِهِمْ وَ عَنْ ايْمانِهِمْ وَ عَنْ شَمائِلِهِمْ وَ لاتَجِدُ اكْثَرَهُمْ شاكِرينَ » « 2 »\r\nگفت : به سبب اين كه مرا به بيراهه و گمراهى انداختى ، يقيناً بر سر راه راست تو [ كه رهروانش را به سعادت ابدى مىرساند 
  ] در كمين آنان خواهم\r\n\r\n\r\n","description":"","footnote":"\r\n( 1 ) - اعراف ( 7 ) : 16 - 17 ؛ حجر ( 15 ) : 39 ؛ اسرا ( 17 ) : 62 ؛ ص ( 38 ) : 82 .\r\n( 2 ) - اعراف ( 7 ) : 16 - 17 .\r\n","page_name":" 54 ","page_number":54},
  {"content":"\r\n\r\nنشست . * سپس از پيش رو و پشت سر و از طرف راست و از جانب چپشان بر آنان مىتازم و [ تا جايى آنان را دچار وسوسه و اغواگرى مىكنم كه 
  ] بيشترشان را سپاس‌گزار نخواهى يافت .\r\nاو در ابتداى كلامش با كمال وقاحت و بى شرمى ، گمراهى خود را به حضرت حق كه رحمت بىنهايت است نسبت داد و در اين زمينه مرتكب جنايت شد .\r\nحضرت باقر عليه السلام در ذيل اين آيه مىفرمايد :\r\nثُمَّ لَآتِينَّهُمْ مِنْ بَيْنِ ايْدِيهِمْ\r\nمَعْناهُ : اهَوِّنُ عَلَيْهِمْ امْرَ الْآخِرَةِ ،\r\nوَ مِنْ خَلْفِهِمْ\r\nآمُرُهُمْ بِجَمْعِ الْامْوالِ وَ الْبُخْلِ بِها عَنِ الْحُقوقِ لِتَبْقى لِوَرَثَتِهِمْ ،\r\nوَ عَنْ ايْمانِهمْ\r\nافْسِدُ عَلَيْهِمْ امْرَ دينِهِمْ بِتَزيينِ الضَّلالَةِ وَ تَحْسينِ الشُّبْهَةِ ،\r\nوَ عَنْ شَمائِلِهِمْ\r\nبِتَحْبيبِ اللَّذّاتِ الَيْهِمْ وَ تَغْلِيبِ الشَّهَواتِ عَلى قُلُوبِهِمْ . « 1 »\r\nمنظور از آمدن شيطان به سراغ انسان از پيش رو ساده جلوه دادن آخرت در نظر آدمى است ، تا جائى كه براى آبادى عالم آخرت كارى انجام ندهد .\r\nو منظور از پشت سر اين است كه آنان را به جمع آورى مال و ثروت و بخل ورزى از پرداخت حقوق واجب و باقى گذاردن درهم و دينار براى ورثه سوق مىدهم .\r\nو مقصود از طرف راست ، ضايع كردن امور معنوى است به وسيلهء ايجاد شك و ترديد و شبهات ، و آرايش دادن امور ضلالت و گمراهى در نظر اولاد آدم است . و طرف چپ جلوه دادن لذّات مادى و شهوات در برابر انسان است .\r\nبا اين چهار برنامه وضع انسان به گونه‌اى شود كه تمام نعمت‌هاى الهى به دست او ، در مسير غلط قرار گيرد ، و از دايرهء شكر كه عالىترين خصلت است خارج گردد .\r\nالهى ! راه دور ، ايمان ضعيف ، دشمن بسيار ، عمل اندك ، اخلاق فاسد ، قلب رنجور ، سينه تنگ ، دست خالى است .\r\n\r\n\r\n","description":"","footnote":"\r\n( 1 ) - مجمع البيان فى تفسير القرآن : 4 / 228 ، ذيل آيهء 17 سورهء اعراف ؛ بحار الأنوار : 60 / 152 ، باب 3 .\r\n","page_name":" 55 ","page_number":55},
  {"content":"\r\n\r\nالهى ! اگر لطف و عنايت و كرم و رحمتت دست ما را نگيرد ، به چاه هلاكت درافتيم .\r\nالهى ! با قدرتت دشمن را از ما بران ، دست ما را به دامن رضا و خشنودى خود رسان .\r\n الهى ده اثر بر اشك و آهم * تو باش اندر همه حالى پناهم\r\nمهيا ساز اسباب نجاتم * ده از مهر على بر كف براتم\r\nمبر دستم از اين شاخ ولايت * به توحيدم ده آن سان استقامت\r\nكه اصل و فرع و نخل و برگ و بارم * يك آيد در نظر از صد هزارم\r\nمرا در بندگى ثابت قدم كن * كريما از كرم بر ما كرم كن \r\nدر هر صورت مواظب باشيم ابليس و جنود او بر ما ولايت و حكومت پيدا نكنند كه قبول اين ولايت مساوى با خسران و زيان و ضرر جبران‌ناپذير است .\r\nوَ مَنْ يَتَّخِذِ الشَّيْطانَ وَلِيّاً مِنْ دُونِ اللّهِ فَقَدْ خَسِرَ خُسْراناً مُبيناً » « 1 »\r\nو هر كس شيطان را به جاى خدا سرپرست ويار خود گيرد ، مسلماً به زيان آشكارى دچار شده است .\r\n\r\nشيطان در كلام امام صادق عليه السلام\r\nامام صادق عليه السلام مىفرمايد :\r\nيَقُولُ ابْلِيسُ لِجُنُودِهِ : الْقُوا بَيْنَهُمُ الْحَسَدَ وَ الْبَغْىَ فَانَّهُما يَعْدِلانِ عِنْدَ اللّهِ الشِّرْكَ . « 2 »\r\n\r\n\r\n","description":"","footnote":"\r\n( 1 ) - نساء ( 4 ) : 119 .\r\n( 2 ) - بحار الأنوار : 72 / 278 ، باب 70 ، حديث 17 ؛ وسائل الشيعة : 16 / 38 ، باب 74 ، حديث 20914 .\r\n","page_name":" 56 ","page_number":56},
  {"content":"\r\n\r\nابليس به لشگرش مىگويد مردم را دچار حسد و تجاوز كنيد كه بار سنگين اين دو گناه در نزد خداوند مساوى شرك است .\r\nو نيز از حضرت صادق عليه السلام روايت شده كه فرمود :\r\nقالَ ابْليسُ : خَمْسَةٌ لِيْسَ لى فيهِنَّ حيلَةٌ وَ سائِرُ النّاسِ فِى قَبْضَتى : مَنِ اعْتَصَمَ بِاللّهِ عَنْ نِيَّةٍ صادِقَةٍ وَ اتَّكَلَ عَلَيْهِ فِى جَميعِ امُورِهِ ، وَمَنْ كَثُرَ تَسْبيحُهُ فِى لَيْلِهِ وَ نَهارِهِ ، وَ مَنْ رَضِىَ لِاخيِه الْمُؤْمِنِ ما يَرْضاهُ لِنَفْسِهِ ، وَ مَنْ لَمْ يَجْزَعْ عَلَى الْمُصيبَةِ حَتّى تُصيبَهُ ، وَ مَنْ رَضِىَ بِما قَسَمَ اللّهُ لَهُ وَ لَمْ يَهْتَمَّ لِرِزْقِهِ . « 1 »\r\nشيطان گويد : پنج كس اند كه در آنها برايم چاره نيست ؛ زيرا آن پنج چيز حصن محكم الهى است كه هر كس در آن است به او دسترسى ندارم ، و ديگر مردم در سايهء ولايت و حكومت منند .\r\nكسى كه با نيتى راستين به خدا متوسل شود و در تمام امورش به جناب او تكيه كند ، كسى كه تسبيحش در شب و روز فراوان باشد ، و آن كه آنچه براى خود رضايت مىدهد براى برادر مؤمنش رضايت دهد ، و هر كه در مصيبت جزع نكند ، و آن كه به دادهء خدا در روزى خشنود باشد ، و براى به دست آوردن آن خودكشى نكند .\r\nحضرت صادق عليه السلام مىفرمايد :\r\nبَيْنَما مُوسَى بْنُ عِمْرانَ جالِسٌ اذْ اقْبَلَ ابْليسُ ، قالَ لَهُ مُوسى عليه السلام :\r\nفَاخْبِرنى بِالذَّنْبِ الَّذى اذا اذْنَبَهُ ابْنُ آدَمَ استَحْوَذْتَ عَلَيْهِ ، فَقال : اذا اعْجَبَتْهُ نَفْسُهُ ، وَ اسْتَكْثَرَ عَمَلَهُ ، وَ صَغُرَ فى عَيْنِهِ ذَنْبُهُ . « 2 »\r\n\r\n\r\n","description":"","footnote":"\r\n( 1 ) - بحار الأنوار : 66 / 378 ، باب 38 ، حديث 32 ؛ الخصال : 1 / 285 ، حديث 37 .\r\n( 2 ) - بحار الأنوار : 69 / 317 ، باب 117 ، حديث 28 ؛ مستدرك الوسائل : 1 / 137 ، باب 21 ، حديث 197 .\r\n","page_name":" 57 ","page_number":57},
  {"content":"\r\n\r\nموسى نشسته بود ، ابليس نزد او آمد ، موسى به او فرمود : مرا آگاه كن از گناهى كه وقتى انسان مرتكب مىشود به او چيره مىگردى ، پاسخ داد : وقتى دچار خود بزرگ بينى شود ، و عمل نيكش را زياد ببيند ، و گناه در نظرش كوچك آيد .\r\nآثار ولايت شيطان آن قدر زياد است كه شمردن و توضيحش كتاب مستقلى مىطلبد ، به همين خاطر در هر فصلى به گوشه‌اى ناچيز از جنايات او اشاره مىكنم ، تا عبرتى براى جامعهء جهانى باشد .\r\n\r\nشيطان در دادگاه الهى با پيروانش\r\nكسانى كه تصوّر مىكنند در قيامت تمام گناهان خود را به گردن شيطان مىاندازند ، و خود را در پيشگاه حق معذور نشان مىدهند ، و خداوند هم عذر آنان را مىپذيرد ، تصوّر باطل و بى جائى دارند ، چرا كه براى شيطان در برابر اراده و اختيار انسان تسلّطى نيست ، انسان با كمال قدرت مىتواند با شيطان مخالفت كند و نسبت به او كفر بورزد ، و او در دادگاه عدل الهى همين معنا را به رخ گناهكاران و عاصيان مىكشد و عذر آنان را در پيشگاه حق ، عذرى باطل و پوچ مىنماياند .\r\nوَ قالَ الشَّيْطانُ لَمّا قُضِىَ الْأَمْرُ انَّ اللّهَ وَعَدَ كُمْ وَعْدَ الْحَقِّ وَ وَعَدْتُكُمْ فَاخْلَفْتُكُمْ وَ ما كانَ لى عَلَيْكُمْ مِنْ سُلْطانٍ الّا انْ دَعَوْتُكُمْ فَاسْتَجَبْتُمْ لِى فَلا تَلُومُونِى وَ لُومُوا انْفُسَكُمْ ما انَا بِمُصْرِخِكُمْ وَ ما أنْتُمْ بِمُصْرِخِىَّ انّى كَفَرْتُ بِما اشْرَكْتُمُونِ مِنْ قَبْلُ انَّ الظّالِمينَ لَهُمْ عَذابٌ اليمٌ » « 1 »\r\nو شيطان [ در قيامت 
  ] هنگامى كه كار [ محاسبهء بندگان 
  ] پايان يافته [ به\r\n\r\n\r\n","description":"","footnote":"\r\n( 1 ) - ابراهيم ( 14 ) : 22 .\r\n","page_name":" 58 ","page_number":58},
  {"content":"\r\n\r\nپيروانش 
  ] مىگويد : يقيناً خدا [ نسبت به برپايى قيامت ، حساب بندگان ، پاداش و عذاب 
  ] به شما وعدهء حق داد ، و من به شما وعده دادم [ كه آنچه خدا وعده داده ، دروغ است ، ولى مىبينيد كه وعدهء خدا تحقّق يافت 
  ] و [ من 
  ] در وعده‌ام نسبت به شما وفا نكردم ، مرا بر شما هيچ غلبه و تسلّطى نبود ، فقط شما را دعوت كردم [ به دعوتى دروغ و بىپايه 
  ] و شما هم [ بدون انديشه و دقت دعوتم را 
  ] پذيرفتيد ، پس سرزنشم نكنيد ، بلكه خود را سرزنش كنيد ، نه من فريادرس شمايم ، و نه شما فريادرس من ، بىترديد من نسبت به شرك‌ورزى شما كه در دنيا دربارهء من داشتيد [ كه اطاعت از من را هم‌چون اطاعت خدا قرار داديد 
  ] بيزار و منكرم ؛ يقيناً براى ستمكاران عذابى دردناك است .\r\nشيطان دردادگاه الهى به اين ترتيب پاسخ دندان شكنى به همهء كسانى كه گناهان خويش را به گردن او مىاندازند و او را عامل انحرافات خود مىشمرند و به او لعنت مىفرستند مىدهد ، و اين طرز منطق عوامانه را كه گروهى از گنهكاران براى تبرئه خويش دارند ، مىكوبد .\r\nاز آيهء شريفه استفاده مىشود براى شيطان نسبت به اراده و اختيار انسان تسلّطى نيست ، در هنگامى كه گرفتار دعوت شيطان شديد با پناه بردن به خدا و ياد قيامت ، و قرار گرفتن در عبادت و عمل صالح و كار خير ، با او مقابله كنيد كه در اين جنگ و جهاد اكبر ، حضرت حق پشتيبان شماست ، و پيروزى شما بر اين دشمن نابكار حتمى است .\r\nعَنِ النَّبِىِّ صلى الله عليه و آله قالَ لِاصْحابِهِ : الا اخْبِرُكُمْ بِشَىْءٍ انْ انْتُمْ فَعَلْتُمُوهُ تَباعَدَ الشّيْطانُ عَنْكُمْ كَما تَباعَدَ الْمَشْرِقُ مِنَ المَغْرِبِ ؟ قالُوا : بَلى . قالَ : الصَّوْمُ يُسَوِّدُ وَجْهَهُ ، وَ الصَّدَقَةُ تَكْسِرُ ظَهْرَهُ ، وَ الْحُبُّ فِى اللّهِ وَ الْمُوازَرَةُ عَلَى\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nالْعَمَلِ الصّالِحِ يَقْطَعانِ دابِرَه ، وَاْلِاسْتِغْفارُ يَقْطَعُ وَتينَهُ . « 1 »\r\nرسول خدا صلى الله عليه و آله به يارانش فرمود : شما را خبر ندهم به چيزى كه اگر انجام دهيد شيطان ازشما فاصله مىگيرد ، چون فاصله مشرق از مغرب ؟ گفتند : چرا فرمود : روزه رويش را سياه مىكند ، صدقه پشتش را مىشكند ، دوستى براى خدا و همدستى با عمل صالح ريشه‌اش را قطع مىنمايد ، و استغفار از گناه رگش را مىزند .\r\nاجراى برنامه‌هاى الهى ، و عمل به دستورهاى انبيا ، و پيروى از آل محمّد صلوات اللَّه عليهم ، و حركت در صراط مستقيم ، باعث شكست قطعى شيطان ، در زمان حمله و هجوم به انسان است .\r\nو افتادن در شهوات و لذات حرام ، و بىپروايى در گناه عامل پيروزى اين دشمن خطرناك بر انسان است .\r\nحضرت صادق عليه السلام در تفسير آيهء شريفه زير مىفرمايد :\r\nوَشارِكْهُمْ فِى الْامْوالِ وَالْاوْلادِ وَ عِدْهُمْ » « 2 »\r\nو با آنان [ از راه سوق دادنشان به حرام 
  ] در اموال و [ از طريق وسوسه كردنشان به زنا 
  ] در اولاد شريك شو ، و به آنان وعدهء [ دروغ 
  ] بده [ كه از قيامت ، حسابرسى ، بهشت و دوزخ خبرى نيست 
  ] .\r\nمَنْ لَمْ يُبالِ ما قالَ وَ ما قيلَ فيهِ فَهُوَ شِرْكُ شَيْطانٍ ، وَ مَنْ لَمْ يُبالِ انْ يَراهُ النّاسُ مُسيئاً فَهُوَ شِرْكُ شَيْطانٍ ، وَ مَنِ اغْتابَ اخاهُ الْمُؤْمِنَ مِنْ غَيْرِ تِرَةٍ\r\n\r\n\r\n","description":"","footnote":"\r\n( 1 ) - بحار الأنوار : 66 / 380 ، باب 38 ، حديث 39 ؛ تهذيب الاحكام : 4 / 191 ، باب 46 ، حديث 6 .\r\n( 2 ) - اسراء ( 17 ) : 64 .\r\n","page_name":" 60 ","page_number":60},
  {"content":"\r\n\r\nبَيْنَهُما فَهُوَ شِرْكُ شَيْطانٍ ، وَ مَنْ شُغِفَ بِمَحَبَّةِ الْحَرامِ وَ شَهْوَةِ الزِّنا فَهُوَ شِرْكُ شَيطانٍ . « 1 »\r\nكسى كه باك ندارد چه مىگويد و درباره‌اش چه مىگويند ، شريك شيطان است . كسى كه باك ندارد ، مردم او را بدكار ببينند ، شريك شيطان است و كسى كه بدون عذر شرعى و خصومت فقهى و جدائى مجاز ، از برادر مؤمنش غيبت كند ، و آن كه دل به محبت حرام و لذت زنا داده ، شريك شيطان است .\r\nميل به خوبىها ، و شوق عبادت و ذوق اطاعت ، و آراستگى به حسنات باعث جلب رحمت حق و كمك حضرت ربّ العزّه به انسان ، و شوق به حرام و ذوق به معصيت ، و آلودگى به رذايل ، علّت سلطهء شيطان و شريك شدن او در زندگى انسان است .\r\nما مىتوانيم با روى آوردن به خدا از طريق ايمان و اخلاق و عمل صالح او را كه دشمنى آشكار است از خود برانيم و از شرّش در دنيا و آخرت راحت شويم .\r\n صفت هايى كه در انسان ضرور است * بدين سان در بروز و در ظهور است\r\nحميّت ، برّو تجريد و توكّل * ورع ، استار سر عفو و تحمّل\r\nوقار و كسر نفس و حلم و شفقت * سخا و عدل باصمت است و همت\r\nمروت ، شكر و حزم و حسن گفتار * سياست با مكافاتست هشدار\r\nادب ، انصاف و اخلاص و امانت * رضا صدق و فنا صبر و صداقت\r\nسهولت آدميت مهر و تقوا * ثبات و جدّ و جهد است و تولّا\r\nتواضع ، علم و حكمت با شهامت * صلهء ارحام آنگه دان قناعت\r\nعلو همتت گر رهبر آيد * عبادت با كرامت همسر آيد\r\nنباشد گر بدين اوصاف همسر * نه انسان بل زحيوانست كمتر \r\n\r\n\r\n","description":"","footnote":"\r\n( 1 ) - تفسير نور الثقلين : 3 / 183 ، ذيل آيهء 17 سورهء اسراء ؛ بحار الأنوار : 70 / 356 ، باب 137 ، حديث 66 ؛ الخصال : 1 / 216 ، حديث 40 .\r\n","page_name":" 61 ","page_number":61},
  {"content":"\r\n\r\n\r\nنظر عرفانى به مسئلهء شيطان\r\n« آنچه در نظام آفرينش بهره‌اى از هستى دارد ، و جنبهء وجودى براى او مىباشد ، آفريدهء خدا و خير و رحمت است . ولى هر چه نقص است نظير زشتى و نازيبايى جنبهء فقدان و عدمى و كمبود و نارسايى داشته كه نتوانسته فيض را از اللَّه دريافت كند .\r\nيك اصل است كه اين قبيل نقص‌ها به خدا برنمى گردد ، چون جنبهء هستى و وجودى ندارد .\r\nشيطان در جهان آفرينش يك موجود است ، و وجود او در كل نظام هستى خير و رحمت است ، كار او كه براى آن كار آفريده شده است خير و رحمت است ، چنان كه وجود فرشته در نظام خلقت خير و رحمت است .\r\nكار شيطان جز وسوسه و دعوت به بدى نيست ، ولى وسوسه و دعوت به بدى براى انسانى كه بايد با نبرد در جهاد اكبر پيروز شود ، خير و رحمت است .\r\nاگر گناه در عالم نمىبود ، اگر دعوت به گناه نمىبود ، اگر وسوسه به گناه نمىبود ، فقط و فقط راه صواب بود كه در آن صورت ارج و ارزشى نبود ، قهراً اطاعت هم نبود ؛ زيرا اطاعت براى آن است كه داعى و انگيزه‌اى ايجاد شود تا انسان ميان راه صواب و گناه ، راه معينى را طى كند .\r\nاگر راه يك طرفه باشد و راه خلاف بسته باشد جائى براى تكليف و دين باقى نمىماند ، لذا آنها كه به گناه راه ندارند ، براى آنها تكاليفى از قبيل دين ، رسالت ، شريعت و مانند آن نيست .\r\nبراى فرشته‌ها تكليف نيست ، رسالت و دستورالعملى نيست كه با قوانين شرعى و اعتبار شرعى و امر اعتبارى تنظيم شود .\r\nچون انسان كمالش از راه افعال اختيارى اوست ، و فعل اختيارى نيز دو بعدى است ، يعنى هم راه بدى دارد ، و هم راه خوبى ، به عبارت ديگر راه راست و بيراهه\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nدارد ، آن عاملى كه در انسان ايجاد وسوسه و انحراف مىكند وجودش در نظام آفرينش بركت است .\r\nشيطان جز در حدّ دعوت سمتى ندارد ، در مقابل شيطان فطرت و عقل ، انسان را به فضيلت دعوت مىكند .\r\nبراى تكميل اين دعوت ، انبيايى هم مبعوث شده‌اند كه آن فطرت را شكوفا و آن عقل را كامل كنند .\r\nسود و زيانِ انسان را روشن و راه و چاه را براى او مقرر سازند .\r\nاين انسان در بين دو راه قرار گرفته ، و دو عامل او را به سير در اين دو راه كه يكى راه راست و يكى بيراهه است دعوت مىكند ، و اوست كه در بين اين دو راه ايستاده و مسؤول است .\r\nدر اين جا انبيا او را هدايت مىكنند ، و عقل هم رهبرى او را برعهده مىگيرد ، اگر او حرف عقل ، نداى فطرت ، رهبرى دل و پيامِ پيام آوران الهى را شنيد ، آن لذت‌هاى زودگذر را رها كرد و در مسير فضيلت افتاد و قدم برداشت ، گذشته از آن كه پاداش الهى در جهان حساب و قيامت نصيبش مىشود ، بعلاوه الطاف الهى نيز نصيبش خواهد شد ، يعنى براى او امكانات سعادت بيشتر فراهم مىشود ، لذت وارستگى را بهتر مىچشد ، علاقه به كمال را بهتر احساس مىكند و دلبستگى به تقوا در او بيشتر مىشود و . . .\r\nولى اگر با سوء اختيارِ خود ، نه به نداى دل و فطرت از درون جواب دهد ، و نه به پيام انبيا از بيرون اعتنا كند ، نه بينديشد كه مصلحت در چيست ، بلكه شتابزده به دنبال شهوت يا غضب بيراهه رود ، تا آن جا كه زمان مهلت است او را مهلت مىدهند ، تا جايى كه ديگر قابل الطاف الهى نباشد ، در اين صورت شيطان را بر او مسلّط مىكنند تا بيشتر در او ايجاد وسوسه كند ، زشتىها را براى او زيبا جلوه دهد ، و خوبىها را براى او بد بنمايد و مانند آن .\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nاين گمراهى كيفرى است و خداى متعال كسى را در ابتدا گمراه نكرده و نمىكند ، بلكه همه را هدايت فرموده است ، اين هدايت ، هدايت ابتدايى است ، اگر كسى به راه فضيلت بيايد ، گذشته از آن هدايت ابتدائى به عنوان پاداش ، هدايت ثانوى نصيبش مىشود ، ولى اگر كسى با اراده به بيراهه برود و از الطاف الهى بىنصيب بماند خداى متعال او را گمراه مىكند .\r\nوَ ما يُضِلُّ بِهِ الَّا الْفاسِقينَ » « 1 »\r\nو جز فاسقان را به آن گمراه نمىكند .\r\nخدا به عنوان كيفر ، يك بندهء تبهكار را گمراه مىكند نه به آن حد كه او مجبور به انحراف بشود ، بلكه باز هم اختيار باقى است ، هم فطرت و نداى خفقان گرفتهء درونى ، او را به فضيلت دعوت مىكند و هم پيام انبيا به گوشش مىرسد .\r\nاين چنين نيست كه خدا انسان تبهكار را گمراه كند ، يعنى او را مجبور به عصيان نمايد ، بلكه تا زنده است اختيار دارد .\r\nشيطان مانند سگ شكارى است ، يعنى فقط براى پارس كردن است ، تا معلوم شود چه كسى راه بلد است و چه كسى از بيراهه آمده ، و اگر كسى عمداً بيراهه رفت اين سگ شكارى او را تعقيب مىكند و احياناً مىگزد . راه درمان و معالجه نيز هست ، تا زنده است راه درمان و راه برگشت و توبه و انابه و تكامل هست .\r\nچه اين كه اگر در راه فضيلت حركت كرد ، فرشته‌ها به او كمك مىكنند ، البته نه به آن حد كه او را مجبور به اطاعت كنند ، بلكه تا زنده است راه گناه باز است ، و احتمال خطر دگرگونى مىرود .\r\nبنابراين انسان تا زنده است مختار است ، اگر مسير فضيلت را طى مىكند از توفيقات الهى بيشتر برخوردار و بهره‌مند مىگردد ، ولى اگر از روى قصد به بيراهه\r\n\r\n\r\n","description":"","footnote":"\r\n( 1 ) - بقره ( 2 ) : 26 .\r\n","page_name":" 64 ","page_number":64},
  {"content":"\r\n\r\nبرود از الطاف الهى بى نصيب مىماند و شيطان بر او مسلّط مىشود ، با اين حال راه برگشت باز است و رهبرى انبيا همچنان ادامه دارد .\r\nبنابراين وجود شيطان در مجموعهء نظام آفرينش خير و رحمت است .\r\nشيطان ، خود به موجب نافرمانى و عصيانى كه كرده مرتكب گناه شده و اما وسوسهء او نه موجب جبر است و نه مانع تكامل كسى مىشود ، حال اگر او اين مأموريت را انجام مىدهد مسئلهء ديگرى است . بر خلاف آنچه گفته مىشود :\r\nالْمَأَمُورُ مَعْذُورٌ .\r\nاگر كسى مأمور كار بدى شد در اثر بدرفتارى خودش باز هم معذور نيست ؛ زيرا چون مرتكب خلاف شد او را مأمور وسوسه كردند و چون تبهكار بود ، او را مأمور وسوسه براى تبهكارى كردند ، مانند آن كه كسى عمداً خودش را از بالا پرت كند و در بين راه آسيب ببيند ، اين آسيب ديدن محصول آن تعهّد در سقوط است ، بنابراين معذور هم نيست ؛ زيرا اين مأموريت به دنبال آن عصيان و تبهكارى او صورت گرفته است .\r\nسؤال اين است كه اگر شيطان به اذن خدا كار كند ، بنابراين گناهى را مرتكب نمىشود ، در صورتى كه هر چه خير است از جانب خداست ! !\r\nشيطان به اذن خدا كار مىكند . و گناهى را هم مرتكب شده است ، آن گناه و عصيان استكبارى او در برابر خدا و « من گفتن او » باعث شده كه مأمور وسوسه شود ، اين وسوسه بد است و اين كار بد در اثر بدرفتارى شيطان مىباشد ، ولى وجود شيطان در جمع و اصل وسوسه در كل نظام انسانى خير و رحمت است ؛ زيرا وسوسه جز دعوت به شر چيزى نيست ، اگر دعوت به شرّ نمىبود انسان يا در حد حيوان بود و يا در حد فرشته ، در حالى كه اديان ، شرايع ، كتابها براى حدّ ميانگين مطرح مىشود ، در همين حدّ ميانگين امكان گناه است ، چون انسان مىتواند گناه كند و مىتواند اطاعت نمايد و مىتواند نجد فضيلت را طى كند يا نجد رذيلت را :\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nوَ هَدَيْناهُ النَّجْدَيْنِ » « 1 »\r\nو او را به راه خير و شر هدايت نكرديم ؟ [ تا راه خير را بگزيند و راه شر را واگذارد ؟ 
  ]\r\nدر اين ميانگين است كه دين ، رسالت ، شريعت ، نبوت و مانند آن مطرح مىشود و گرنه ، نه بالاتر از حدّ انسانيّت صحبت دين است و نه پائين‌تر از آن .\r\nدين به معناى قوانين اعتبارى ، يعنى امر و نهى و ثواب و عقاب محدود به شريعت و مقررات است .\r\n\r\nوجود جهنم در عالم هستى\r\nوجود شيطان در مجموعهء نظام هستى خير است ، وجود جهنم نيز همانند وجود شيطان خير است .\r\nعالمى كه جهنم نداشته باشد ناقص است ، جهنم همانند بهشت در جمع نظام آفرينش از بركات الهى است ، لذا وقتى حق تعالى در سورهء مباركهء الرحمن نعمت‌هاى قيامت را مىشمارد و بعد از شمارش نعمت‌هاى آن مىفرمايد :\r\nفَبِاىِّ آلاءِ رَبِّكُما تُكَذِّبانِ » « 2 »\r\nپس [ اى انس و جن ! 
  ] كداميك از نعمت هاى پروردگارتان را انكار مىكنيد ؟\r\nو مىفرمايد :\r\nهذِهِ جَهَنَّمُ الَّتى يُكَذِّبُ بِهَا الْمُجْرِمُونَ * يَطُوفُونَ بَيْنَها وَ بَيْنَ حَميمٍ\r\n\r\n\r\n","description":"","footnote":"\r\n( 1 ) - بلد ( 90 ) : 10 .\r\n( 2 ) - الرحمن ( 55 ) : 13 .\r\n","page_name":" 66 ","page_number":66},
  {"content":"\r\n\r\nآنٍ » « 1 »\r\nاين همان دوزخى است كه گنهكاران آن را دروغ مىپنداشتند . * آنان در ميان آتش و آب جوشان رفت و آمد مىكنند .\r\nوجود جهنّم نيز در جهان خلقت نعمت است ؛ زيرا بسيارى از مردم براى پرهيز از جهنم سعى مىكنند مرتكب گناه نشوند ، بعلاوه اگر ظالم به جهنم نرود محكمهء عدل مستقر نخواهد بود .\r\nاگر جهنم را نسبت به بهشت بسنجيم مىبينيم شرّ است ، ولى اگر آن را در جمع نسبت به كل نظام آفرينش بسنجيم خواهيم ديد ؛ جز خير و رحمت چيز ديگرى نيست . همچنين شيطان را در برابر فرشته مىسنجيم ، لذا آن را موجودى بد و شر مىبينيم ، ولى اگر در مجموع هستى بسنجيم مىبينيم موجودى خوب و خير است .\r\nآنچه كه به خدا منسوب است يعنى جنبهء هستى اشيا ، هستى فرشته‌ها و هستى شيطان همگى خير و رحمت است ، آنچه با نسبت و مقياس سنجيده مىشود كه يك موجودى به كمال رسيده و موجود ديگر به كمال نرسيده آن جا مسئلهء خير نسبى و شرّ نسبى مطرح است .\r\nبنابراين خداوند دو رحمت دارد :\r\n[ \r\nرحمت مطلقه و رحمت نسبى\r\n
  ] 1 - رحمت مطلقه كه فراگير است ، و عالم با آن ديد يك پارچه رحمت است :\r\nوَ رَحْمتى وَسِعَتْ كُلَّ شَىٍ » « 2 »\r\n\r\n\r\n","description":"","footnote":"\r\n( 1 ) - الرحمن ( 55 ) : 43 - 44 .\r\n( 2 ) - اعراف ( 7 ) : 156 .\r\n","page_name":" 67 ","page_number":67},
  {"content":"\r\n\r\nو رحمتم همه چيز را فرا گرفته است .\r\nاز اين رو هر چيزى كه بر او شىء اطلاق شود مشمول رحمت خداوند است .\r\nجهان آفرينش زير پوشش رحمت مطلقه است .\r\n2 - در مقابل ، رحمت نسبى و غضب نسبى است ، بهشت رحمت نسبى و جهنم غضب نسبى است ، عفو ، رحمت نسبى و قصاص غضب نسبى است ، خداى رئوف و خداى منتقم يكى است كه هر دو زير پوشش مقام والاى رحمت مطلقه اللَّه ظهور مىكند .\r\nدر يك جاى قرآن مىفرمايد :\r\nاللّهُ خالِقُ كُلِّ شَىءٍ » « 1 »\r\nخدا آفرينندهء هر چيزى است .\r\nدر جاى ديگر مىفرمايد :\r\nالَّذى احْسَنَ كُلَّ شَىءٍ خَلَقَهُ » « 2 »\r\nهمان كسى كه آنچه را آفريد نيكو ساخت .\r\nاين دو آيه و اصل بنيادى در تفسير و برداشت و شناخت قرآن كريم است كه بر اساس آن هيچ نازيبائى در جهان نيست ، هر چه آفريده و مخلوق خداست زيباست .\r\nاگر يك جا خطاست و جاى ديگر صواب ، اين خطا و صواب نسبى است ، يعنى شيئى را كه نسبت به شىء ديگرى مىسنجيم مىبينيم خطاست .\r\nاگر جائى غضب است و جائى عفو ، به خاطر سنجش اين شىء به آن شىء است كه به غضب و انتقام معلوم مىشود .\r\nولى آن رهبرى جامع كه مىگويد اين جا عفو كن زيرا جاى پاداش است و آن جا انتقام بگير چون جاى كيفر است ، اين جا جاى بهشت است و آن جا جاى جهنم ، آن\r\n\r\n\r\n","description":"","footnote":"\r\n( 1 ) - زمر ( 39 ) : 62 .\r\n( 2 ) - سجده ( 32 ) : 7 .\r\n","page_name":" 68 ","page_number":68},
  {"content":"\r\n\r\nرهبرى رحمت مطلقه است ، ولى آن جهان بينى محدود است كه اين خطاها و غضب‌هاى نسبى را مىبيند و مىگويد اين جا غضب و آن جا عفو است .\r\nدر حالى كه دستور در جهان بينى كلّى است كه مىگويد : يك جا رگ بزن ، يك جا مرهم بنه ، چه جراح هم رگزن است و هم مرهم گذار .\r\nاگر كار جراحى را در هنگام بريدن ببينيم مىگوئيم اين قساوت و درد است ، ولى اگر هنگام مالش و مرهم نهادن ببينيم مىگوئيم عاطفه و رقت است ، ولى طب مىگويد هر دو بايد باشد .\r\nاگر از ديد طب ببينيم هر دو بجاست ، ولى اگر از موضعى ببينيم كه بيمار در آن حال مىنالد مىگوئيم اين جا جاى درد است و نابجاست و هنگام درمان يافتن و مرهم نهادن را گوارا مىدانيم .\r\nپس اگر آن رحمت مطلقه را ببينيم ، مىگوئيم آفرين بر نظر پاك و بلند آن رهبرى كه اين رحمت خطا پوش را داده است ، رحمت مطلقه‌اى كه خطا و صواب نسبى را پوشانده است .\r\n پير ما گفت خطا بر قلم صنع نرفت * آفرين بر نظر پاك خطا پوشش باد \r\n( حافظ شيرازى )\r\nبر قلم صنع هيچ خط اشتباهى نيست ، از صنع اللَّه همه زيبا آفريده شده است .\r\nوقتى بخواهيم بر اساس عدل خداوندى جهان را ببينيم در آن صورت هم جهنم را مىبينيم و هم بهشت را ؛ زيرا اگر جهنمى نبود ظالم و طاغوت كيفر نمىديد ، پس در اين عالم ، جهنم در جاى خود زيباست .\r\nپس مشخص است كه شيطان بر هيچ كس مسلّط نيست :\r\nانَّ عِبادى لَيْسَ لَكَ عَلَيْهِمْ سُلْطانٌ وَ كَفى بِرَبِّكَ وَكيلًا » « 1 »\r\n\r\n\r\n","description":"","footnote":"\r\n( 1 ) - اسراء ( 17 ) : 65 .\r\n","page_name":" 69 ","page_number":69},
  {"content":"\r\n\r\n[ ولى آگاه باش كه 
  ] يقيناً تو را بر بندگانم هيچ تسلّطى نيست ، و كافى است كه پروردگارت نگهبان و كارساز [ آنان 
  ] باشد .\r\nو در سورهء ابراهيم « 1 » مىفرمايد كه :\r\nشيطان در قيامت مىگويد : من جز دعوت سمتى ديگر نداشتم . اگر كسى به دنبال دعوتش به راه افتاد و دعوت همه انبيا و عقل‌ها را رها كرد ، آنگاه شيطان بر او مسلّط مىشود ولى باز هم نه در حدّ اجبار .\r\nدر سورهء حجر مىفرمايد :\r\nانَّ عِبادى لَيْسَ لَكَ عَلَيْهِمْ سُلْطانٌ الّا مَنِ اتَّبَعَكَ مِنَ الْغاوينَ » « 2 »\r\nقطعاً تو را بر بندگانم تسلّطى نيست ، مگر بر گمراهانى كه از تو پيروى مىكنند .\r\nمحدودهء كار شيطان ، مشخص شده كه چه كسى تابع شيطان است ؟ آن كس كه گوش به حرف شيطان مىدهد تحت سلطهء اوست ، نه اين كه شيطان در ابتدا بر كسى مسلّط باشد .\r\nوَكَذَ لِكَ جَعَلْنَا لِكُلّ نَبِىّ عَدُوًّا شَيطِينَ الْإِنسِ وَالْجِنّ يُوحِى بَعْضُهُمْ إِلَى بَعْضٍ زُخْرُفَ الْقَوْلِ غُرُورًا وَلَوْ شَآءَ رَبُّكَ مَا فَعَلُوهُ فَذَرْهُمْ وَمَا يَفْتَرُونَ » « 3 »\r\nو اين گونه براى هر پيامبرى دشمنانى از شياطين انس و جن قرار داديم كه براى فريب مردم همواره گفتارى باطل ولى به ظاهر آراسته و دلپسند به يكديگر القاء مىكنند ، و اگر پروردگارت مىخواست چنين نمىكردند ، پس\r\n\r\n\r\n","description":"","footnote":"\r\n( 1 ) - ابراهيم ( 14 ) : 22 .\r\n( 2 ) - حجر ( 15 ) : 42 .\r\n( 3 ) - انعام ( 6 ) : 112 .\r\n","page_name":" 70 ","page_number":70},
  {"content":"\r\n\r\nآنان و آنچه را به دروغ به هم مىبافند واگذار .\r\nدشمن قرار دادن براى هر رهبر و پيامبرى جزء رحمت مطلقه است ، انسان تا در جهاد اصغر و اكبر تلاش نكند ، كامل نمىشود .\r\nدر ادامهء آيه مىفرمايد :\r\nحرف شيطنت‌آميز شياطين را فقط يك گروه گوش مىدهند .\r\nوَلِتَصْغَى إِلَيْهِ أَفِدَةُ الَّذِينَ لَايُؤْمِنُونَ بِالْأَخِرَةِ وَلِيَرْضَوْهُ وَلِيَقْتَرِفُواْ مَا هُم مُّقْتَرِفُونَ » « 1 »\r\nو [ ما به عنوان آزمايش بندگان از القاى گفتار باطل توسط شياطين انس و جن به يكديگر مانع نشديم 
  ] تا دل‌هاى كسانى كه به آخرت ايمان ندارند به آن القائات متمايل شود ، و آن را بپسندد و [ براى رسيدن به منتهاى شقاوت كه كيفر لجاجت و عناد آنان است 
  ] هر عمل زشتى را كه بخواهند انجام دهند ، نهايتاً انجام دهند .\r\nپس كار شيطان وسوسه است ، آن كه به عمد بى ايمان شد به دنبال حرف شيطان و وسوسهء او حركت مىكند .\r\nوَ انَّ الشَّياطينَ لَيُوحُونَ الى اوْليائِهِمْ لِيُجادِلُوكُمْ » « 2 »\r\nقطعاً شياطين [ شبهات ناروايى را به ضد احكام خدا 
  ] به دوستانشان القاء مىكنند تا با شما [ دربارهء احكام خدا 
  ] مجادله و ستيزه كنند .\r\nبنابراين اگر در سورهء ابراهيم مىفرمايد : شيطان بر كسى مسلّط نيست ، و در سورهء اسرا مىگويد : شيطان بر احدى سلطه ندارد ، و در سورهء حجر گوشزد مىكند : سلطهء شيطان بر كسى است كه او را به عنوان متبوع و ولى مىپذيرند ، و در سورهء انعام بيان مىدارد : نفوذ شيطان در كسانى است كه عمداً ايمان نياورده‌اند ، و باز در سورهء انعام\r\n\r\n\r\n","description":"","footnote":"\r\n( 1 ) - انعام ( 6 ) : 113 .\r\n( 2 ) - انعام ( 6 ) : 121 .\r\n","page_name":" 71 ","page_number":71},
  {"content":"\r\n\r\nمىفرمايد : وحى شيطان الهام فريبكارانه او نسبت به اولياى خود اوست ، از اين همه بايد نتيجه گرفت كه :\r\nپس آنها كه تولّى شيطان دارند و از خدا و انبياى الهى تبرّى مىجويند ، آنها كه از خدا و از رسول خدا متنفر شده‌اند ، و شيطان را به عنوان ولى انتخاب كرده‌اند ، وسوسهء شيطان در نهاد و دل‌هاى آنها موثّر است .\r\nدر سورهء شعرا نيز محدودهء سلطهء شيطان را مشخص كرده و فرموده است :\r\nهَلْ أُنَبّئُكُمْ عَلَى مَن تَنَزَّلُ الشَّيطِينُ * تَنَزَّلُ عَلَى كُلّ أَفَّاكٍ أَثِيمٍ * يُلْقُونَ السَّمْعَ وَ اكْثَرُهُمْ كاذِبُونَ » « 1 »\r\nآيا شما را خبر دهم كه شيطان‌ها بر چه كسانى نازل مىشوند ؟ * بر هر دروغ‌پرداز گنه‌پيشه‌اى نازل مىشوند ، * كه گوش [ بر القائات و اغواگرىهاى شيطان 
  ] مىسپرند ، و بيشتر شيطان‌ها دروغگويند .\r\nاين تهمت زننده‌ها و دروغ پردازها ، محل نزول شياطين جنى و انسى هستند .\r\nبنابراين ، اصل وجود شيطان در نظام آفرينش خير است ، و اين مأموريتى كه به او داده شد در اثر آن تبهكارى بود كه مرتكب شد ، و مأموريت او در ابتدا جز دعوت چيز ديگرى نيست و اين دعوت به بدى ، خير است .\r\nزيرا اگر دعوت به بدى و امكان بد كردن و تبه‌كارى نمىبود ، خوب بودن ضرورى مىشد ، و وقتى خوب بودن ضرورى باشد جاى تكليف نيست .\r\nدر عبور يك طرفه دستور نمىدهند كه راه ديگر نرو ، و راه ديگرى ممنوع است ، بلكه وقتى دو يا چند راه باشد آنگاه دستور لازم است . اين دستور است ، چون دو راه است ، دو طرز فكر ، دو نحوه برداشت و دو نحوه اراده و انتخاب و اختيار . در نتيجه ، اطاعت و عصيان در عالم حركت و جهان انسانى ممكن است ، و دين و\r\n\r\n\r\n","description":"","footnote":"\r\n( 1 ) - شعراء ( 26 ) : 221 - 223 .\r\n","page_name":" 72 ","page_number":72},
  {"content":"\r\n\r\nشريعت براى رهبرى آمده است . پس مأموريت شيطان براى همه وسوسه است و اين خير است .\r\nاگر كسى با داشتن همهء امكانات رهبرى صحيح ، عمداً از درون به بيرون و بيراهه برود به حدى كه از هدايت الهى بى نصيب بماند ، به همان اندازه براى او شيطان به منزلهء سگ شكارى است كه اين وسوسه را به صورت گزيدن درمى آورد و او را مىگزد ولى در عين حال اختيارش محفوظ است ، و هنوز هم برايش هدايت الهى ، عقل ، انبيا هستند تا راه را به او بنمايانند ، و تا زنده است راه برگشت و توبه وجود دارد .\r\nاگر كسى عمداً راه فضيلت را طى كند ، از امكانات و توفيقات بيشتر و از كمك‌هاى فرشتگان برخوردار است . ولى بايد متوجه بود كه نه آن تبهكار بايد نااميد بشود ، و نه اين وارسته بايد مغرور گردد ؛ زيرا اين پارسا با يك غرور از پاى در مىآيد ، و آن گنهكار با يك توبه به پا مىايستد .\r\nاين تا زنده است در لبهء خطر ، و آن تا زنده است در لبهء نجات مىباشد . انسان تا زنده است اين دو راه را دارد ، منتهى توبه كردن دشوار و بعد از توبه ، راه فضيلت رفتن آسان مىباشد .\r\nاين هميشه در معرض خطر غرور و خودبينى است ، و آن هميشه به اميد توبه در معرض تعالى است .\r\nدر سورهء مباركه زمر پيرامون موضوع انابه مىفرمايد :\r\nيا عِبادِىَ الَّذينَ اسْرَفُوا عَلى انْفُسِهِمْ » « 1 »\r\nاى بندگان من كه [ با ارتكاب گناه 
  ] بر خود زياده روى كرديد !\r\nزيرا انسان هر چه مىكند ، و هر عملى را كه انجام مىدهد يا به جانش خدمت\r\n\r\n\r\n","description":"","footnote":"\r\n( 1 ) - زمر ( 39 ) : 53 .\r\n","page_name":" 73 ","page_number":73},
  {"content":"\r\n\r\nمىكند و يا بر او ستم روا مىدارد ، انسان‌ها به خودى خود به يكديگر نه خدمت مىكنند و نه خيانت .\r\nاگر كسى خيانت كرد ، آن چاه بدبو را در نهاد خودش كنده است .\r\nبوى بد اين چاه به ديگرى رسيده و ديگرى را كشته است ، اگر كسى خدمتى به ديگران كرد ، اين بوستان فضيلت را در نهاد خود كشت كرده و بوى اين گلستان به مشام ديگرى رسيده است .\r\nاگر كسى مدرسه‌اى ساخت ، مسجدى ساخت ، پلى احداث كرد ، قناتى حفر كرد ، بيمارى را درمان كرد ، كتابى نوشت ، درسى گفت ، كارى كرد كه ديگران طرفى بستند ، اين نسيم احسان است كه از او به ديگرى مىرسد آن اصل عمل در جان انسان است كه براى ابد زنده است ، و با همان عمل انسان مىرود ، احدى حق ندارد بگويد من به فلان شخص ، يا در فلان امر احسان كردم ؛ زيرا قرآن كريم فرموده :\r\nانْ احْسَنْتُمْ احْسَنْتُمْ لِانْفُسِكُمْ وَ انْ اسَأْتُمْ فَلَها » « 1 »\r\nاگر نيكى كنيد به خود نيكى كرده‌ايد ، و اگر بدى كنيد به خود بدى كرده‌ايد .\r\nدر گناه فرمود : براى شماست در فضيلت هم فرمود : براى شماست . فرمود :\r\nعمل پيوند با عامل دارد . هيچ ممكن نيست خلاف انسان و يا صواب انسان به ديگرى برسد .\r\nانسان در تمام مدت عمر يا مشغول پرنيان ريسيدن است ، يا سرگرم آبيارى درختان پرتيغ ، اما هر دو را در شبستان جان خود مىپرورد .\r\nممكن نيست كسى از دست ديگرى تيغ بخورد ، و يا پوشاك پرنيانى بگيرد .\r\nانسان حرفى را كه مىزند ، و قلبى را كه مىرنجاند به منزلهء آن است كه به پاى درخت پرتيغى در جان خودش يك سطل آب بريزد ، اما اگر بارى از دوش ديگرى\r\n\r\n\r\n","description":"","footnote":"\r\n( 1 ) - اسراء ( 17 ) : 7 .\r\n","page_name":" 74 ","page_number":74},
  {"content":"\r\n\r\nكم مىكند ، در كنار دوك ريسندگى پرنيانى ، حرير بهشتى رشته مىكند ، آن جا حرير استبرق را كرم ابريشم نمىسازد ؛ زيرا مثل دنيا نيست كه بهترين محصولش از چند كرم باشد .\r\n\r\nحقيقت دنيا در گفتار امام على عليه السلام با جابر\r\nروزى جابر بن عبداللّه در حضور حضرت اميرالمؤمنين عليه السلام نفس بلند و عميقى كشيد . حضرت فرمود : اين نفس افسون باز براى چه بود ؟ خوشا به حالت ، اگر براى آخرت است ، ولى اگر براى دنياست من دنيا را برايت تشريح كنم تا بدانى آنچه كه تو را از اللّه باز مىدارد چيست ؟\r\nفرمود : دنيا پوشاكى دارد ، خوراكى دارد و اعمال غرايزى ، در بين پوشاك‌ها بهترين پوشاك‌ها ابريشم است كه محصول كار يك كرم است .\r\nدر بين خوراك‌ها بهترين خوراك‌ها عسل است كه محصول كاريك حيوان است ، واى بر حال انسانى كه تمام تلاش‌ها و فخر فروشىهايش اين باشد كه از كار يك كرم و يك حيوان لذّت ببرد .\r\nبه اين فكر مباش كه مرتبهء انسانيت را اين قدر پايين آورى كه كرم ابريشم كوشش كند و تو فخر كنى ، زنبور عسل تلاش كند و تو افتخار كنى كه در كنار اين سفرهء عسل نشسته‌اى يا زير پوشش جامه‌هاى پرنيانى قرار گرفته‌اى . « 1 » آنچه كه انسان را از مسير اصلى باز مىدارد دنياى اوست كه در آن سرگرم فخرفروشى از كار كرم هاست ، ولى حرير و استبرق كه قرآن از آن در بهشت نويد مىدهد محصول كار كرم ابريشم نيست ، عسل مصفّى كه در بهشت است محصول زنبور نيست .\r\nكار اين زنبور گاهى نوش و گاهى نيش است ، آن حرير و آن عسل محصول عمل\r\n\r\n\r\n","description":"","footnote":"\r\n( 1 ) - بحار الأنوار : 75 / 11 ، باب 15 ، حديث 69 ؛ مستدرك سفينة البحار : 9 / 246 .\r\n","page_name":" 75 ","page_number":75},
  {"content":"\r\n\r\nصالح هستند ، عمل مخصوص عامل است نه چيز ديگر . انسانى كه در منزل خودش درختى غرس كرد ، نسيم و سايه‌اش به رهگذر مىرسد .\r\nاگر كسى نسبت به كسى كار خيرى كرد نبايد بگويد من نسبت به او احسان كردم ، عملى را كه انسان انجام داد ، اين عمل حىّ و زنده است و از جان بيرون نيست ، نسيم اين عمل به آن عابر رهگذر مىرسد ، چه در فضيلت و چه در رذيلت . » « 1 »\r\n الهى اى عطايت بى حد و مرّ * خداى قادر و حىّ توانگر\r\nبه آه عاشقان سينه خسته * كه از هجران رگ دلشان شكسته\r\nبه اشك چشم آن بيچاره مردم * كه خون گريد بدين احوال انجم\r\nبه آنانى كه در راه تو خوارند * شب و روز از فراقت اشكبارند\r\nبه وصل واصلان و قرب ايشان * به مهجوران از هجران پريشان \r\n به آنانى كه غافل از تو آنى * نگرديدند اندر هر مكانى\r\nبه حق حاى حمد و ميم محمود * به عين و لام و يا از بود و نابود\r\nبه سه چار و دو حرف اسم اعظم * بدان عرشى نشينان معظم\r\nبه حق دوستى دوستداران * كه در راهت گذشتند از سرو جان\r\nكه رفعت را از اين ذلّت به عزّت * رسان از راه لطف و فضل و رحمت\r\nالهى روبه درگاه كه آريم * پناهى غير درگاهت نداريم\r\nاگر چه معصيت بنياد ما كند * تويى در مغفرت بيچون و بى چند\r\nبه توحيد تو مودرمو زبانيم * احد جز ذات پاكت را ندانيم\r\nنوابخشا تويى ما بىنواييم * تو عين رحمت و ما هم گداييم\r\nهمه لطفى و يكسر فضل و رحمت * ز رحمت يك نظر فرما به رفعت \r\n( ميرزا عباس همدانى ، رفعت )\r\n\r\n\r\n","description":"","footnote":"\r\n( 1 ) - تفسير سورهء ابراهيم ، آملى : 67 .\r\n","page_name":" 76 ","page_number":76},
  {"content":"\r\n\r\n[ « 9 » اللَّهُمَّ صَلِّ عَلَى مُحَمَّدٍ وَ آلِهِ وَ حَوِّلْ سُلْطَانَهُ عَنَّا وَ اقْطَعْ رَجَاءَهُ مِنَّا وَ ادْرَأْهُ عَنِ الْوُلُوعِ بِنَا « 10 » اللَّهُمَّ صَلِّ عَلَى مُحَمَّدٍ وَ آلِهِ وَ اجْعَلْ آبَاءَنَا وَ أُمَّهَاتِنَا وَ أَوْلَادَنَا وَ أَهَالِيَنَا وَ ذَوِي أَرْحَامِنَا وَ قَرَابَاتِنَا وَ جِيرانَنَا مِنَ الْمُؤْمِنِينَ وَ الْمُؤْمِنَاتِ مِنْهُ فِي حِرْزٍ حَارِزٍ وَ حِصْنٍ حَافِظٍ وَ كَهْفٍ مَانِعٍ وَ أَلْبِسْهُمْ مِنْهُ جُنَناً وَاقِيَةً وَ أَعْطِهِمْ عَلَيْهِ أَسْلِحَةً مَاضِيَةً « 11 » اللَّهُمَّ وَ اعْمُمْ بِذَلِكَ مَنْ شَهِدَ لَكَ بِالرُّبُوبِيَّةِ وَ أَخْلَصَ لَكَ بِالْوَحْدَانِيَّةِ وَ عَادَاهُ لَكَ بِحَقِيقَةِ الْعُبُودِيَّةِ وَ اسْتَظْهَرَ بِكَ عَلَيْهِ فِي مَعْرِفَةِ الْعُلُومِ الرَّبَّانِيَّةِ « 12 » اللَّهُمَّ احْلُلْ مَا عَقَدَ وَ افْتُقْ مَا رَتَقَ وَ افْسَخْ مَا دَبَّرَ وَ ثَبِّطْهُ إِذَا عَزَمَ وَ انْقُضْ مَا أَبْرَمَ « 13 » اللَّهُمَّ وَ اهْزِمْ جُنْدَهُ وَ أَبْطِلْ كَيْدَهُ وَ اهْدِمْ كَهْفَهُ وَ أَرْغِمْ أَنْفَهُ 
  ]\r\nخدايا ! بر محمّد و آلش درود فرست ، و سلطه و تسلّط شيطان را از ما بگردان ، و اميدش را از ما قطع كن ، و او را از حرص ورزيدن به گمراهى ما دفع فرما .\r\nخدايا ! بر محمّد و آلش درود فرست ، و پدران و مادران و فرزندان و اهل ما و خويشان و نزديكان و همسايگانمان اعمّ از مردان مؤمن ، و زنان مؤمنه را از وجود خطرناكى چون شيطان در جايگاهى محكم ، و دژى حفظ كننده و\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nپناهگاهى بازدارنده قرار ده و آنان را براى دفع زيان او ، زره‌هاى نگاه دارنده بپوشان ، و اسلحه‌هاى برّنده بر ضد او عطا كن .\r\nخدايا ! مشمول اين دعا قرار ده كسى را كه به پروردگاريت گواهى مىدهد ، و به وحدانيتت اخلاص مىورزد ، و به حقيقت بندگيت با شيطان دشمنى مىكند ، و از تو براى شناخت علوم ربّانى ، عليه او يارى جويد .\r\nخدايا ! آنچه را گره زده بگشاى ، و هر راهى كه باز كرده ببند ، و هر تدبيرى كه انديشيده به هم زن ، و از هر كارى كه قصد كرده بازش دار ، و هر چه را محكم كرده سست كن .\r\nخدايا ! لشكرش را شكست ده ، و نيرنگش را باطل ساز ، و پناهگاهش را ويران كن ، و بينىاش را به خاك مال .\r\nراستى ، اگر يارى و معونت حضرت حق نباشد ، مگر اين همه خطر از عرصه گاه حيات انسان دور مىگردد ؟ !\r\nچنانچه در فرازهاى ملكوتى اوائل دعا بود ، بايد به وسيلهء عبادت ، اطاعت ، تقوا ، طهارت قلب ، خيرات ، مبرات ، جهاد اكبر به جلب كمك حق برخاست تا در جنگ با شيطان پيروز شد .\r\nوسايل گرفتار شدن خود را در دام او فراهم كنم و آنگاه به پيشگاه حق عرضه بدارم ، به من كمك كن و مرا از فتنه‌هاى او در امان خود قرار ده ، برنامه‌اى غلط و كارى بيهوده است .\r\n\r\n","description":"","footnote":"","page_name":" 78 ","page_number":78},
  {"content":"\r\n\r\n[ « 14 » اللَّهُمَّ اجْعَلْنَا فِي نَظْمِ أَعْدَائِهِ وَ اعْزِلْنَا عَنْ عِدَادِ أَوْلِيَائِهِ لَا نُطِيعُ لَهُ إِذَا اسْتَهْوَانَا وَ لَا نَسْتَجِيبُ لَهُ إِذَا دَعَانَا نَأْمُرُ بِمُنَاوَاتِهِ مَنْ أَطَاعَ أَمْرَنَا وَ نَعِظُ عَنْ مُتَابَعَتِهِ مَنِ اتَّبَعَ زَجْرَنَا « 15 » اللَّهُمَّ صَلِّ عَلَى مُحَمَّدٍ خَاتِمِ النَّبِيِّينَ وَ سَيِّدِ الْمُرْسَلِينَ وَ عَلَى أَهْلِ بَيْتِهِ الطَّيِّبِينَ الطَّاهِرِينَ وَ أَعِذْنَا وَ أَهَالِيَنَا وَ إِخْوَانَنَا وَ جَمِيعَ الْمُؤْمِنِينَ وَ الْمُؤْمِنَاتِ مِمَّا اسْتَعَذْنَا مِنْهُ وَ أَجِرْنَا مِمَّا اسْتَجَرْنَا بِكَ مِنْ خَوْفِهِ « 16 » وَ اسْمَعْ لَنَا مَا دَعَوْنَا بِهِ وَ أَعْطِنَا مَا أَغْفَلْنَاهُ وَ احْفَظْ لَنَا مَا نَسِينَاهُ وَ صَيِّرْنَا بِذَلِكَ فِي دَرَجَاتِ الصَّالِحِينَ وَ مَرَاتِبِ الْمُؤْمِنِينَ آمِينَ رَبَّ الْعَالَمِينَ . 
  ]\r\nخدايا ! ما را در سلك دشمنانش قرار ده ، و از شمار دوستانش بر كنار كن تا چون ما را بفريبد از او پيروى نكنيم ، و هر گاه ما را بخواند ، جوابش ندهيم ، و هر كه را پيروى دستور ماست به دشمنى با او دستور دهيم و هر كه را پيروى نهى ماست ، براى بازداشتن از اطاعت او پند دهيم .\r\nخدايا ! بر محمّد خاتم انبيا و سيد رسولان ، و بر اهل پاك و پاكيزهء او درود فرست ، و ما و اهل ما و برادران ما و تمام مؤمنان و مؤمنات را از آنچه از آن پناه مىجوييم پناه ده ، و از آنچه از بيم آن ، از تو ايمنى مىخواهيم امان بخش ، و دعاى ما را نسبت به آنچه دعا مىكنيم بشنو ، و آنچه را از درخواستش غفلت\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nمىكنيم ، به ما عطا فرما ، و آنچه را فراموش كرديم براى ما حفظ كن ، و ما را به سبب آن به درجات شايستگان و رتبه‌هاى اهل ايمان انتقال ده . دعايمان را مستجاب كن . اى پروردگار جهانيان !\r\n\r\nبندگان صالح خدا\r\nدر پايان دعا حضرت زين العابدين عليه السلام ، از حضرت ربّ العزّه درخواست كرد كه او را به درجات صالحان و مراتب مؤمنان برساند ، در اين زمينه به آياتى از قرآن و روايات توجه كنيد :\r\nالا انَّ اوْلِياءَ الّلهِ لا خَوْفٌ عَلَيْهِمْ وَلا هُمْ يَحْزَنُونَ * الَّذينَ آمَنُوا وَ كانُوا يَتَّقُونَ » « 1 »\r\nآگاه باشيد ! يقيناً دوستان خدا نه بيمى بر آنان است و نه اندوهگين مىشوند .\r\n* آنان كه ايمان آورده‌اند و همواره پرهيزكارى دارند .\r\nالَّذينَ انْ مَكَّنّاهُمْ فِى الْارضِ اقامُوا الصَّلاةَ وَآتَوُا الزَّكاةَ وَ امَرُوا بِالْمَعْرُوفِ وَنَهَوْا عَنِ الْمُنْكَرِ وَ لِلّهِ عاقِبَةُ الْأُمُورِ » « 2 »\r\nهمانان كه اگر آنان را در زمين قدرت و تمكّن دهيم ، نماز را برپا مىدارند ، و زكات مىپردازند ، و مردم را به كارهاى پسنديده وا مىدارند و از كارهاى زشت بازمىدارند ؛ و عاقبت همه كارها فقط در اختيار خداست .\r\nانَّ الَّذينَ هُمْ مِنْ خَشْيَةِ رَبِّهِمْ مُشْفِقُونَ * وَ الَّذينَهُمْ بِآياتِ رَبِّهِمْ يُؤْمِنُونَ * وَ الَّذينَهُمْ بِرَبِّهِمْ لايُشْرِكُونَ * وَ الَّذينَ يُؤْتُونَ ما آتَوْا وَ قُلُوبُهُمْ وَجِلَةٌ انَّهُمْ إلَى رَبِّهِمْ راجِعُونَ * اولئِكَ يُسارِعُونَ فِى الْخَيْراتِ وَ هُمْ لَها سابِقُونَ » « 3 »\r\n\r\n\r\n","description":"","footnote":"\r\n( 1 ) - يونس ( 10 ) : 62 - 63 .\r\n( 2 ) - حج ( 22 ) : 41 .\r\n( 3 ) - مؤمنون ( 23 ) : 57 - 61 .\r\n","page_name":" 80 ","page_number":80},
  {"content":"\r\n\r\nيقيناً آنان كه از بيم پروردگارشان هراسان و نگرانند ، * و آنان كه به آيات پروردگارشان ايمان مىآورند . * و آنان كه به پروردگارشان شرك نمىورزند . * و آنان كه آنچه را [ از زكات و ديگر انفاقات در راه خدا 
  ] مىپردازند ، و در حالى كه دل‌هايشان از اين كه به سوى پروردگارشان [ براى محاسبهء دقيق 
  ] باز مىگردند ، ترسان است . * اينانند كه در كارهاى خير مىشتابند ، و در [ انجام دادن 
  ] آن [ از ديگران 
  ] پيشى مىگيرند .\r\nرِجالٌ لاتُلهِيهِمْ تِجارَةٌ وَ لابَيْعٌ عَنْ ذِكْرِ اللّهِ وَ اقامِ الصَّلاةِ وَ إِيتاءِ الزَّكاةِ يَخافُونَ يَوْماً تَتَقَلَّبُ فيهِ الْقُلُوبُ وَ الْأَبْصارُ » « 1 »\r\nمردانى كه تجارت و داد و ستد آنان را از ياد خدا و برپا داشتن نماز و پرداخت زكات باز نمىدارد ، [ و 
  ] پيوسته از روزى كه دل‌ها و ديده‌ها در آن زير و رو مىشود ، مىترسند .\r\n\r\nخصال صالحان در سورهء فرقان\r\nخداوند متعال در سوره فرقان ، خصال صالحان ومؤمنان را چنين بيان مىكند :\r\n1 - راه رفتن به تواضع و فروتنى .\r\n2 - برخورد با جاهلان با سلامت نفس .\r\n3 - سجده و قيام در تاريكى شب .\r\n4 - دعا ودرخواست براى دفع عذاب قيامت .\r\n5 - انفاق نه در حد اسراف و نه آلوده به بخل .\r\n6 - جلوهء توحيد خالص در قلب .\r\n\r\n\r\n","description":"","footnote":"\r\n( 1 ) - نور ( 24 ) : 37 .\r\n","page_name":" 81 ","page_number":81},
  {"content":"\r\n\r\n7 - خوددارى از خونريزى .\r\n8 - خوددارى از زنا و شهوت حرام .\r\n9 - پرهيز از شهادت ناحق .\r\n10 - برخورد كريمانه با اهل لغو .\r\n11 - با بصيرت و آگاهى و روشن بينى برخورد با آيات الهى .\r\n12 - دعا براى زنان و فرزندان در دنيا و آخرت باعث چشم روشنى است .\r\n13 - درخواست پيشوائى و رهبرى نسبت به اهل تقوا . « 1 » لاتَجِدُ قَوْماً يُؤْمِنُونَ بِاللّهِ وَالْيَوْمِ الْآخِرِ يُوادُّونَ مَنْ حادَّ اللّهَ وَ رَسُولَهُ وَلَوْ كانُوا آباءَهُمْ اوْ أبْناءَهُمْ اوْ اخْوانَهُمْ اوْ عَشِيرَتَهُمْ اولئِكَ كَتَبَ فِى قُلُوبِهِمُ الْإيمانَ وَ ايَّدَهُمْ بِرُوحٍ مِنْهُ وَ يُدْخِلُهُمْ جَنّاتٍ تَجرِى مِنْ تَحْتِهَا الأنْهارُ خالِدينِ فيها رَضِىَ اللّهُ عَنْهُمْ وَ رَضُوا عَنْهُ اولئِكَ حِزْبُ اللّهِ الا انَّ حِزْبَ اللّهِ هُمُ الْمُفْلِحُونَ » « 2 »\r\nگروهى را كه به خدا و روز قيامت ايمان دارند ، نمىيابى كه با كسانى كه با خدا و پيامبرش دشمنى و مخالفت دارند ، دوستى برقرار كنند ، گرچه پدرانشان يا فرزاندانشان يا برادرانشان يا خويشانشان باشند . اينانند كه خدا ايمان را در دل‌هايشان ثابت و پايدار كرده ، و به روحى از جانب خود نيرومندشان ساخته ، و آنان را به بهشت‌هايى كه از زيرِ [ درختانِ 
  ] آن نهرها جارى است درمىآورد ، در آن جا جاودانه‌اند ، خدا از آنان خشنود است و آنان هم از خدا خشنودند . اينان حزب خدا هستند ، آگاه باش كه بىترديد حزب خدا همان رستگارانند .\r\n\r\n\r\n","description":"","footnote":"\r\n( 1 ) - فرقان : ( 25 ) : 63 - / 74 .\r\n( 2 ) - مجادله ( 58 ) : 22 .\r\n","page_name":" 82 ","page_number":82},
  {"content":"\r\n\r\n\r\nخصال صالحان در كلام امام سجّاد عليه السلام\r\nحضرت زين العابدين عليه السلام با صفات زير اولياى خدا و صالحان و مؤمنان را معرفى مىنمايد :\r\n1 - بجاآوردن واجبات الهى .\r\n2 - عمل كنندگان به سنّت رسول خدا .\r\n3 - پرهيز كننده از محرمات حق .\r\n4 - زاهد در امور زودگذر دنيا .\r\n5 - راغب به رحمت خدا .\r\n6 - طالب روزى حلال .\r\n7 - انفاق حقوق واجبه .\r\n\r\nتفسير شيخ بهائى از صالحان و عارفان در ذيل حديث\r\nعَنْ ابى عَبْدِاللّهِ عليه السلام قالَ : قالَ رَسُولُ اللّهِ صلى الله عليه و آله : مَنْ عَرَفَ اللّهَ وَ عَظَّمَهُ مَنَعَ فاهُ مِنَ الْكَلامِ ، وَبَطْنَهُ مِنَ الطَّعامِ ، وَ عَفَّى نَفْسَهُ بِالصّيامِ وَ الْقِيامِ . قالُوا :\r\nبِآبائِنا وَ امَّهاتِنا يا رَسُولَ اللّهِ هؤُلاءِ اوْلِياءُ اللّهِ ؟ قالَ : انَّ اوْلِياءَ اللّهِ سَكَتُوا فَكانَ سُكُوتُهُمْ ذِكْراً ، وَنَظَرُوا فَكانَ نَظَرُهُمْ عِبْرَةً ، وَ نَطَقُوا فَكانَ نُطْقُهُمْ حِكْمَةٍ ، وَ مَشَوْا فَكانَ مَشْيُهُمْ بَيْنَ النّاسِ بَرَكَةً ، لَوْلَا الآجالُ الَّتى قَدْ كَتَبَ اللّهُ عَلَيْهِمْ لَمْ تَقِرَّ ارْواحُهُمْ فِى اجْسادِهِمْ خَوْفاً مِنَ الْعِقابِ وَ شَوْقاً الَى الثَّوابِ . « 1 »\r\nحضرت صادق عليه السلام از رسول خدا صلى الله عليه و آله روايت مىفرمايد :\r\nكسى كه خدا را شناخت و او را با بصيرت و بينايى تعظيم كرد ، دهانش را از\r\n\r\n\r\n","description":"","footnote":"\r\n( 1 ) - بحار الأنوار : 66 / 288 ، باب 37 ، حديث 23 ؛ وسائل الشيعة : 1 / 87 ، باب 20 ، حديث 207 .\r\n","page_name":" 83 ","page_number":83},
  {"content":"\r\n\r\nسخن منع مىكند ، و شكمش را از طعام ، مگر در حد ضرورت و به خصوص از حرام نگاه مىدارد ، و نفسش را به روزه و قيام مىبندد ، عرضه داشتند :\r\nپدران و مادرانمان فدايت ، اينان اولياى الهى هستند ؟\r\nفرمود : اولياى الهى ساكت شدند و سكوتشان ذكر است ، و ديدند و ديدنشان عبرت است ، و گفتند و گفتارشان حكمت است ، و زندگى كردند و زندگيشان بين مردم بركت است ، اگر اجل معينى كه خدا بر آنان ثبت كرده ، نبود ، روحشان از خوف عذاب و شوق ثواب در قفس بدن نمىماند .\r\nشيخ بهائى مىفرمايد :\r\nاين حديث مشتمل بر نشانه‌هاى مهم عارفان و صفات اولياى كامل الهى است .\r\nاول : صمت و سكوت و حفظ زبان از حرف ناصواب است كه اين حقيقت براى انسان باب نجات است .\r\nدوم : جوع و گرسنگى كه كليد خيرات است .\r\nسوم : زحمت و رنج نفس در عبادت به روزهء روز و قيام شب .\r\nچهارم : تفكر و انديشه كه بهتر از شصت سال عبادت است .\r\nپنجم : ذكر است كه يك مورد آن كلمهء توحيد است « لا إله الا اللَّه » كه جاى شرح و بسط فوق العاده دارد ، و آن موكول به جاى خود است .\r\nششم : نظر به اعتبار است كه قرآن به آن دستور داده :\r\nفَاعْتَبِرُوا يا اولِى الْأَبْصارِ » « 1 »\r\nپس اى صاحبان بينش و بصيرت ! عبرت گيريد .\r\nهفتم : گفتن به حكمت است و آن سخنى است كه صلاح دنيا و آخرت در آن باشد .\r\n\r\n\r\n","description":"","footnote":"\r\n( 1 ) - حشر ( 59 ) : 2 .\r\n","page_name":" 84 ","page_number":84},
  {"content":"\r\n\r\nهشتم : رساندن بركت و خير به مردم است .\r\nنهم و دهم : خوف و رجا است . « 1 » همانند همه والهان و عاشقان و عارفان و نيازمندان ، با تضرّع و زارى دست گدائى به پيشگاه مباركش دراز كنيم و از حضرتش بخواهيم ، چنانچه زين العابدين عليه السلام خواست درجات صالحان و مراتب مؤمنان را به ما و به اهل و عيال ما هم عنايت كند ، و شرّ شيطان و نفس امّاره را از ما بگرداند ، و سوء حال ما را به حسن حال تبديل فرمايد ، و آن نباشيم كه شوريدهء گلستان معرفت ، حضرت فيض فرمايد :\r\n از حضور قدس جان را در سفر افكنده‌ايم * در سفر هم خويش را در شور و شر افكنده‌ايم\r\nدر كف نفس و هوا و ديو اسير افتاده‌ايم * تا به لذات جهان بى جا نظر افكنده‌ايم\r\nبهر تعظيم خسان و اعتبار ابلهان * خويشتن را چون گدايان در به در افكنده‌ايم\r\nراه دوزخ پيش داريم و به سرعت مىرويم * بى محابا خويشتن را در خطر افكنده‌ايم\r\nراه جنّت را بما بنموده حق با صد دليل * از ضلالت خويش را ما در سفر افكنده‌ايم \r\n( فيض كاشانى )\r\n\r\n\r\n","description":"","footnote":"\r\n( 1 ) - الكافى : 2 / 237 ، حديث 25 ؛ بحار الأنوار : 66 / 288 ، باب 37 ، حديث 23 ؛ وسائل الشيعة : 1 / 87 ، باب 20 ، حديث 207 .\r\n","page_name":" 85 ","page_number":85},
  {"content":"\r\n\r\n\r\nچند روايت دربارهء شيطان\r\nابليس به نوح گفت : تو بر من نعمتى دارى و من به تو چند خصلت بياموزم ، نوح فرمود : نعمت من بر تو چيست ؟ گفت : اين كه نفرين كردى بر قومت و خدا همه آنها را هلاك كرد .\r\nبپرهيز از كبر و حرص وحسد ؛ زيرا كبر مرا از سجده بر آدم بازداشت و كافر وشيطان رجيم كرد ، و حرص بود كه همه بهشتى كه بر آدم مباح بود جز يك درخت ، او را واداشت از آن خورد ، مبادا حسود باشى كه پسر آدم از حسد برادرش را كشت . نوح به او گفت : چه وقت بر انسان چيره‌ترى ؟ گفت : به وقت خشم و غضب . « 1 » امام صادق عليه السلام از پيامبر گرامى اسلام صلى الله عليه و آله نقل مىفرمايد كه ايشان فرمود :\r\nابليس به نزد موسى درآمد در حالى كه كلاه بلندش را از سربرداشت ، سلام كرد ، موسى گفت : كيستى ؟ گفت : ابليس ، فرمود : خدا دورت دارد اين كلاه دراز براى چيست ؟ گفت : با آن دلهاى بنى آدم را بربايم .\r\nفرمود : به كدام گناه بر انسان چيره شوى ؟ گفت : خودبينى ، و زياد ديدن عمل و كم ديدن گناه .\r\nسپس گفت : اى موسى ! با زن بيگانه خلوت مكن ؛ زيرا هر كه چنين كند من خود يار او شوم نه ياران من ، مبادا با خدا عهدى بندى كه هر كس با خدا عهدى بندد من خود اغوا گرش باشم نه يارانم تا از وفا بازماند ، چون قصد صدقه كردى زود بپرداز كه چون بنده قصد صدقه كند من كنار او باشم نه يارانم تا او را از انجام اين عمل خدا پسند و اين كردار ستوده باز دارم . « 2 »\r\n\r\n\r\n","description":"","footnote":"\r\n( 1 ) - بحار الأنوار : 11 / 293 ، باب 2 ، حديث 7 ؛ قصص الانبياء ، راوندى : 86 ، حديث 78 ، فصل 5 .\r\n( 2 ) - بحار الأنوار : 69 / 196 ، باب 105 ، حديث 23 ؛ الأمالى ، شيخ مفيد : 156 ، حديث 7 .\r\n","page_name":" 86 ","page_number":86},
  {"content":"\r\n\r\nعلى بن محمد صوفى با ابليس برخورد كرد ، ابليس پرسيد : كيستى ؟ گفت از آدميزادم ، او گفت : لا إله الا اللَّه تو از مردمى هستى كه پندارند خدا را دوست دارند و نافرمانيش كنند ، و ابليس را دشمن دارند و فرمانش برند ، على بن محمد گفت : تو كيستى ؟\r\nگفت : منم صاحب داغ كن ، و نام بزرگ ، و طبل بزرگ ، منم كشنده هابيل ، منم سوار بر كشتى به همراه نوح ، پى كننده ناقهء صالح ، صاحب آتش ابراهيم ، زمينه ساز كشتار يحيى ، برنده قوم فرعون به نيل ، جادوساز و جادوپرداز عليه موسى ، گوساله ساز بنى اسرائيل ، ارّه كش بر زكريا ، همسفر ابرهه براى ويرانى كعبه با فيل ، سردار لشگر ضد محمد در احد و حنين ، حسدانگيز در دل منافقان در سقيفه ، صاحب هودج در جنگ بصره و شتردار آن .\r\nمنم كه در سپاه صفّين ايستادم ، منم كه در كربلا مؤمنان را سرزنش كردم ، منم امام منافقان ، منم نابود كن پيشينيان ، گمراه كننده بعديان ، منم شيخ ناكثين ، منم ركن قاسطين ، منم سايهء مارقين ، منم ابومرّه آفريده از آتش نه از گل ، من آنم كه پروردگار جهانيان به دو خشم كرده .\r\nعلى بن محمد مىگويد به او گفتم :\r\nتو را به خدا مرا به كارى رهنمون شو كه به خدا نزديك شوم ، و از او در پيش آمدهاى بد روزگار يارى جويم گفت : از دنياى خود به همان پارسائى و كفايت زندگى قناعت كن ، و بر آخرت خود به دوستى على بن ابى طالب يارى جو ، و عنايت حق را با دشمنى با دشمنانش جلب كن ؛ زيرا من خدا را در هفت آسمان عبادت كردم ، و در هفت سرزمين نافرمانى نمودم ، و نيافتم فرشته مقرّب و نه پيغمبر مرسل جز آن كه به دوستى او به خدا تقرّب مىجستند ، گويد : سپس از چشمم نهان شد .\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nبه محضر حضرت باقر عليه السلام آمدم و اين برنامه را خدمت حضرت گزارش كردم ، فرمود : آن ملعون به زبانش ايمان آرد و به دلش كافر باشد . « 1 » امام صادق عليه السلام مىفرمايد :\r\nشيطان براى اغواى انسان در هر چيزى زمينه سازى مىكند ، اگر زورش برسد به وسيلهء پول سر راه او گيرد و به گردنش بچسبد . « 2 »\r\n\r\nداستانى عجيب از عنايت الهى\r\nامام صادق عليه السلام مىفرمايد :\r\nعابدى در بنى اسرائيل بود ، ابليس به سپاهيانش گفت : چه كسى راهزن او مىشود كه از دست او به عذابم ؟ يكى گفت : من ، گفت : از چه راهى ؟ گفت : دنيا را در برابرش آرايش دهم . گفت : تو مرد او نيستى . ديگرى گفت : من ، گفت : از چه راه ؟\r\nگفت : از راه زنان ، گفت : تو هم مرد او نيستى . سومى گفت : من ، گفت : از چه راه ؟\r\nگفت : از راه عبادت او ، گفت : تو مرد اوئى .\r\nچون تاريكى شب عابد را فرا گرفت ، آن شيطان در خانه او را كوبيد و گفت مهمان است و او را در خانه آورد و او شب تا بامداد نماز خواند و سه شبانه روز عبادتش را دنبال كرد بى آن كه چيزى بخورد يا بنوشد .\r\nعابد به او گفت : اى بندهء خدا مانندت را نديدم ، پاسخ داد : تو هيچ گناهى نكردى به همين خاطر نيرو و قدرت عبادتت سست است ، گفت : چه گناهى كنم ؟\r\nگفت : چهار درهم بردار و برو نزد فلان زن بدكاره ، يك درهم براى گوشت ، يك درهم براى مى ، يك درهم براى عطر ، يك درهم براى مزد خودش .\r\nچهار درهم برداشت و به در خانهء آن زن آمد و او را صدا زد ، زن بيرون آمد وقتى چشمش به عابد افتاد ، پيش خود گفت : به خدا فريب خورد ، به خدا فريب خورد .\r\n\r\n\r\n","description":"","footnote":"\r\n( 1 ) - بحار الأنوار : 39 / 181 ، باب 83 ، حديث 23 ؛ المناقب ، ابن شهر آشوب : 2 / 251 .\r\n( 2 ) - الكافى : 2 / 315 ، حديث 4 ؛ بحار الأنوار : 70 / 22 ، باب 122 ، حديث 11 .\r\n","page_name":" 88 ","page_number":88},
  {"content":"\r\n\r\nبه عابد گفت چه مىخواهى ؟ گفت : اين چهار درهم را بگير و خوراك و نوشابه و عطر فراهم كن تا با تو درآميزم .\r\nزن رفت وقطعه‌اى گوشت خر مرده پيدا كرد ، و بول كهنه در ميان تنگ ريخت و نزد او آمد ، گفت : اى زن ! اين خوراك توست ؟ گفت : آرى ، گفت : مرا بدان نيازى نيست ، اين نوشابه را هم نمىخواهم برو خود را آماده كن .\r\nزن رفت و تا توانست خود را به نجاست آلوده كرد چون عابد او را بوئيد نفرت كرد و گفت : به خود تو هم نيازى نداريم چون بامداد شد بر در خانه آن زن نوشته بود : خدا فلان زن بدكاره را براى خاطر فلان عابد آمرزيد ! ! « 1 »\r\n\r\n\r\n","description":"","footnote":"\r\n( 1 ) - الكافى : 8 / 384 ، حديث 584 ؛ بحار الأنوار : 14 / 495 ، باب 32 ، حديث 20 .\r\n","page_name":" 89 ","page_number":89},
  {"content":"\r\n . \r\n","description":"","footnote":"","page_name":" 90 ","page_number":90},
  {"content":"\r\n\r\nدعاى\r\n18\r\nبلا و عافيت\r\n\r\n","description":"","footnote":"","page_name":" 91 ","page_number":91},
  {"content":"\r\n . \r\n","description":"","footnote":"","page_name":" 92 ","page_number":92},
  {"content":"\r\n\r\n« 1 » اللَّهُمَّ لَكَ الْحَمْدُ عَلَى حُسْنِ قَضَائِكَ وَ بِمَا صَرَفْتَ عَنِّي مِنْ بَلَائِكَ فَلَا تَجْعَلْ حَظِّي مِنْ رَحْمَتِكَ مَا عَجَّلْتَ لِي مِنْ عَافِيَتِكَ فَأَكُونَ قَدْ شَقِيتُ بِمَا أَحْبَبْتُ وَ سَعِدَ غَيْرِي بِمَا كَرِهْتُ « 2 » وَ إِنْ يَكُنْ مَا ظَلِلْتُ فِيهِ أَوْ بِتُّ فِيهِ مِنْ هَذِهِ الْعَافِيَةِ بَيْنَ يَدَيْ بَلآءٍ لَا يَنْقَطِعُ وَ وِزْرٍ لَا يَرْتَفِعُ فَقَدِّمْ لِي مَا أَخَّرْتَ وَ أَخِّرْ عَنِّي مَا قَدَّمْتَ « 3 » فَغَيْرُ كَثِيرٍ مَا عَاقِبَتُهُ الْفَنَاءُ وَ غَيْرُ قَلِيلٍ مَا عَاقِبَتُهُ الْبَقَاءُ وَ صَلِّ عَلَى مُحَمَّدٍ وَ آلِهِ .\r\n\r\n","description":"","footnote":"","page_name":" 93 ","page_number":93},
  {"content":"\r\n\r\n[ « 1 » اللَّهُمَّ لَكَ الْحَمْدُ عَلَى حُسْنِ قَضَائِكَ وَ بِمَا صَرَفْتَ عَنِّي مِنْ بَلَائِكَ فَلَا تَجْعَلْ حَظِّي مِنْ رَحْمَتِكَ مَا عَجَّلْتَ لِي مِنْ عَافِيَتِكَ فَأَكُونَ قَدْ شَقِيتُ بِمَا أَحْبَبْتُ وَ سَعِدَ غَيْرِي بِمَا كَرِهْتُ « 2 » وَ إِنْ يَكُنْ مَا ظَلِلْتُ فِيهِ أَوْ بِتُّ فِيهِ مِنْ هَذِهِ الْعَافِيَةِ بَيْنَ يَدَيْ بَلآءٍ لَا يَنْقَطِعُ وَ وِزْرٍ لَا يَرْتَفِعُ فَقَدِّمْ لِي مَا أَخَّرْتَ وَ أَخِّرْ عَنِّي مَا قَدَّمْتَ « 3 » فَغَيْرُ كَثِيرٍ مَا عَاقِبَتُهُ الْفَنَاءُ وَ غَيْرُ قَلِيلٍ مَا عَاقِبَتُهُ الْبَقَاءُ وَ صَلِّ عَلَى مُحَمَّدٍ وَ آلِهِ . 
  ]\r\nخدايا ! تو را سپاس بر سرنوشت خوبى كه مقدّر مىكنى ، و بر بلا و مصيبتت كه از من مىگردانى ؛ پس بهره‌ام را از رحمتت ، در اين عافيتى كه در زندگى دنيا به من عنايت كرده‌اى منحصر مكن ؛ كه در نتيجه به سبب آنچه كه دوست دارم بدبخت شوم ، و ديگرى به خاطر آنچه كه خوش ندارم ، خوشبخت شود ، و اگر عافيتى كه روز را در آن به شب مىرسانم ، يا شب را در آن به روز مىرسانم ، مقدّمه بلايى است كه قطع نمىشود ، و پيشاپيش بار سنگينى است كه بر طرف نمىگردد ، پس آنچه را برايم به تأخير انداخته‌اى ، پيش انداز ، و آنچه را پيش انداخته‌اى به تأخير افكن ؛ زيرا چيزى كه پايانش فنا و نابودى است ، بسيار فراوان به حساب نمىآيد و آنچه عاقبتش بقا و هميشگى است ، اندك و كم نمىباشد ، و بر محمّد و آلش درود فرست .\r\n\r\n","description":"","footnote":"","page_name":" 94 ","page_number":94},
  {"content":"\r\n\r\n\r\nحقيقت بلا و ابتلا\r\nگاهى انسان به دست خود بر اثر جهالت ، يا طغيان شهوات ، يا مستى غرور ، بر سر خود بلا مىآورد ، و خود را درگير امراض و رنج‌ها مىنمايد كه بايد گفت از ابتداى اين برنامه تا انتهايش نه اين كه ثواب و بهره‌اى ندارد ، بلكه ايجاد مقدماتش حرام و معصيت است .\r\nگاهى ابتلائات و بلاها به خاطر پرورش زمينهء رشد و كمال ، و ترفيع درجه ، و آمرزش گناهان از جانب حضرت حق است كه در حقيقت اين ابتلائات عين رحمت و لطف است و به تعبير حضرت سجّاد عليه السلام حسن قضاء است .\r\nبلادهنده و بلاگردان حضرت محبوب است كه مؤمن بيدار اين گونه بلا را با جان و دل مىخرد و بر حسن قضايش سپاس مىگويد ، و بر بلا گردانيش و ارائهء عافيت از جانب حضرتش شكرگزارى مىكند و به درگاهش عرضه مىدارد : اين عافيتى كه به اين سرعت به من دادى ، باعث كم شدن عافيتم در آخرت نباشد كه در اين صورت بدبخت مىشوم .\r\nاى محبوب من ، اى معشوق من ، اين بنده‌ات به اين خوش است كه اگر بلائى در آينده دارد ، آن را به امروز انداز ، و اگر عافيت امروز به جاى سلامت فرداست ، اين عافيت و سلامت امروز را به فردا انداز ؛ زيرا خوشىهاى امروز كه پايان‌پذير است هر چند زياد و فراوان باشد اندك ، و چيزى كه پايان ندارد هر چند كم باشد بسيار زياد است .\r\n\r\nبلا و ابتلا و عافيت از بلا\r\nصفات درونى انسان به تنهايى نمىتواند ، ملاكى براى پاداش يا كيفر باشد ؛ بلكه آن زمانى كه در لابلاى اعمال انسان خودنمايى مىكند ، خداوند با ابزار مادى و معنوى به سراغ بندگان مىرود و آنچه در درون دارند در عمل آشكار كنند ،\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nاستعدادها را از قوّه و خامى به فعليت و كمال برسانند و پس از آزمايش در نعمت و بلا ، انسان‌ها شناخته مىشوند .\r\nاگر امتحان در آسايش و مشكلات نباشد ؛ شكوفايى در استعداد و توانايىها رخ نمىدهد ؛ پس كارايى و شخصيت افراد در عرصه‌هاى زندگى معلوم نمىگردد .\r\nاميرمؤمنان على عليه السلام ، بيان شگفت‌انگيز در زمينهء فلسفه امتحانات الهى دارد ؛ كه مىفرمايد :\r\nوَ انْ كانَ سُبْحانَهُ اعْلَمَ بِهِمْ مِنْ انْفُسِهِمْ وَلكِنْ لِتَظْهَرَ الْافْعالُ الَّتى بِها يُسْتَحَقُّ الثَّوابُ وَ الْعِقابُ . . . . « 1 »\r\nاگرچه خداوند سبحان از خود آنها به آنها آگاهتر است ، ولى آزمايش براى اين است كه كارهايى كه سزاوار ثواب و اعمالى كه موجب كيفر است آشكار گردد .\r\nمردم در برابر آزمايش‌هاى سخت خداوند به دو گروه تقسيم مىشوند :\r\nعدّه‌اى از عهده آزمايش‌ها برآمده و سرافراز و پيروز مىگردند .\r\nعدّه‌اى از صحنه‌هاى آزمايش برآشفته و سرافكنده و مردود مىشوند .\r\nبه عنوان نمونه مسأله ترس كه پيش مىآيد گروهى خود را مىبازند و به خاطر اين كه كوچكترين ضررى به آنها نرسد شانه از زير بار مسؤوليت خالى مىكنند ، در جنگ‌ها فرار مىكرده ، يا راه سازشكارى پيش مىگيرند و با عذر تراشى از اين كه ما ترس ضرر داريم عقب نشينى مىكنند ، اين شيوهء افراد بيمار دل و خودباخته است كه براى توجيه ارتباطهاى نامشروع با بيگانگان ، انتخاب مىكنند .\r\nقرآن مجيد در اين باره مىفرمايد :\r\nفَتَرَى الَّذِينَ فِى قُلُوبِهِم مَّرَضٌ يُسرِعُونَ فِيهِمْ يَقُولُونَ نَخْشَى أَن تُصِيبَنَا\r\n\r\n\r\n","description":"","footnote":"\r\n( 1 ) - نهج البلاغه : حكمت 93 .\r\n","page_name":" 96 ","page_number":96},
  {"content":"\r\n\r\nدائِرَةٌ فَعَسَى اللَّهُ أَن يَأْتِىَ بِالْفَتْحِ أَوْ أَمْرٍ مّنْ عِندِهِ فَيُصْبِحُواْ عَلَى مَآ أَسَرُّواْ فِى أَنفُسِهِمْ ندِمِينَ » « 1 »\r\nكسانى كه در دل‌هايشان بيمارى [ دورويى 
  ] است ، مىبينى كه در دوستى با يهود و نصارى شتاب مىورزند و [ بر پايهء خيال باطلشان كه مبادا اسلام و مسلمانان تكيه‌گاه استوارى نباشند 
  ] مىگويند : مىترسيم آسيب و گزند ناگوارى به ما برسد [ به اين سبب بايد براى دوستى به سوى يهود و نصارى بشتابيم 
  ] . اميد است خدا از سوى خود پيروزى يا واقعيّت ديگرى [ به نفع مسلمانان 
  ] پيش آرد تا اين بيماردلان بر آنچه در دل هايشان پنهان مىداشتند ، پشيمان شوند .\r\nبا بيان حقيقت در آيه ، دو راه در پيش روى انسانِ مبارز است :\r\nنخست روشى كه برگرفته از افكار و قلب‌هاى بيمار منافقانه است و كسانى كه ايمانشان متزلزل و نسبت به خدا بدگمانى دارند . اين روش در پايان راه به پشيمانى و فرار مىانجامد .\r\nراه ديگر شيوه‌اى كه در اثر استقامت و ايمان و پايمردى آشكار و تحمل فشارهاى درونى با خوشبينى به راه حق انتخاب مىگردد و به فضل و نعمت الهى و سربلندى ختم مىشود . كه قرآن كريم در اين زمينه مىفرمايد :\r\nالَّذِينَ قَالَ لَهُمُ النَّاسُ إِنَّ النَّاسَ قَدْ جَمَعُواْ لَكُمْ فَاخْشَوْهُمْ فَزَادَهُمْ إِيمنًا وَقَالُواْ حَسْبُنَا اللَّهُ وَنِعْمَ الْوَكِيلُ * فَانقَلَبُواْ بِنِعْمَةٍ مّنَ اللَّهِ وَفَضْلٍ لَّمْ يَمْسَسْهُمْ سُوءٌ وَاتَّبَعُواْ رِضْوَ نَ اللَّهِ وَاللَّهُ ذُو فَضْلٍ عَظِيمٍ » « 2 »\r\nهمان كسانى كه مردمِ [ منافق و عوامل نفوذى دشمن 
  ] به آنان گفتند : لشكرى\r\n\r\n\r\n","description":"","footnote":"\r\n( 1 ) - مائدة ( 5 ) : 52 .\r\n( 2 ) - آل عمران ( 3 ) : 173 - 174 .\r\n","page_name":" 97 ","page_number":97},
  {"content":"\r\n\r\nانبوه از مردم [ مكه 
  ] براى جنگ با شما گرد آمده‌اند ، از آنان بترسيد . ولى [ اين تهديد 
  ] بر ايمانشان افزود ، و گفتند : خدا ما را بس است ، و او نيكو وكيل و [ نيكو كارگزارى 
  ] است . * پس با نعمت و بخششى از سوى خدا [ از ميدان جنگ 
  ] بازگشتند ، در حالى كه هيچ گزند و آسيبى به آنان نرسيده بود ، و از خشنودى خدا پيروى كردند ؛ و خدا داراى فضلى بزرگ است .\r\nگرچه شأن نزول آيات فوق در مورد دو نفر يعنى « عبادة بن صامت » و « عبداللّه بن أبى » آمده است ، ولى بدون ترديد اين دو نماينده دو ديدگاه فكرى و اجتماعى هستند .\r\nيك مكتب مىگويد : از بيگانه بايد بريد و به كمك‌هاى او نبايد اعتماد كرد .\r\nديگرى مىگويد : در اين دنياى پرهياهو هر ملتى تكيه گاهى مىخواهد و گاهى مصلحت سبب مىشود كه تكيه گاه از ميان بيگانگان انتخاب شود و رابطه با آنان روزى ثمربخش باشد . كه قرآن اين انديشه خودباختگى را محكوم مىكند ؛ زيرا تاريخ نشان مىدهد كه بسيارى از شكست‌ها و بدبختىهاى مسلمين از همين نقطه ضعف‌ها آغاز مىگردد .\r\nفتح اندلس ، نمونهء تابلوى روشنى از اين سست فكرىهاست . مسلمانان به نيروى الهى و توان فكرى و جسمى خود ، درخشان‌ترين تمدّن‌ها را در اندلس ديروز و اسپانياى كنونى پديد آوردند . امّا به جهت باورهاى غلط و نقشه‌هاى دشمنان و تكيه كردن بر بيگانه ، اين نيرو را سهل و آسان به باطل فروختند .\r\nشاهد ديگر پيامبر اسلام صلى الله عليه و آله به قدرى تيزبين در اين موضوع بود كه در جنگ احُد هنگامى كه سيصد نفر از يهوديان براى همكارى با مسلمانان در برابر مشركان آماده شدند ، حضرت همهء آنها را از نيمهء راه بازگرداند و كمك آنها را نپذيرفت ، در حالى كه اين عدد در جنگ احُد مىتوانست نقش كارسازى ايفا كند ؛ ولى احتمال زياد داشت كه آنها در زمان حساسِ نبرد با دشمن همكارى كرده و باقيماندهء لشكر\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nاسلام را نابود سازند . هر چند در همان جنگ ؛ لشكر مسلمانان به دست خودىهاى فريب خوردهء مال و غنيمت دنيا ، به خاطر رهاكردن تنگه‌اى كه راه نفوذ دشمن را مىبست ؛ شكست خوردند و قهرمانى چون سيدالشهداء ، حمزه عموى پيامبر به شهادت رسيدند . اين برنامه ، نتيجه فروختن دين به دنياست كه انسان‌هاى پاكى در اين راه قربانى مىشوند .\r\nامام حسين عليه السلام در مسير پر از درد به كربلا ؛ رو به اصحابش فرمود :\r\nالنَّاسُ عَبِيدُ الدُّنْيا وَ الدِّينُ لِعَقٌ عَلى أَلْسِنَتِهِمْ يَحُوطُونَهُ مادَرَّتْ مَعايِشُهُمْ فَإذا مُحِّصُوا بِالْبَلاءِ قَلَّ الدَّيَّانُونَ .\r\nبه راستى كه مردمان بندهء دنيايند و دين بر سر زبان‌هاست تا زمانى كه زندگى آنها را مىچرخاند و چون به بوتهء آزمايش‌هاى سخت و بلا گذاشته شوند آن گاه دينداران كمياب مىشوند . « 1 » امام صادق عليه السلام مىفرمايد :\r\nإِنَّ أَهْلَ الحَقِّ لَمْ يَزالُوا مُنْذُ كانُوا فِى شِدَّةٍ ، أَمَا إِنَّ ذلِكَ إِلَى مُدَّةٍ قَلِيلَةٍ وَ عافِيَةٍ طَوِيلَةٍ . « 2 »\r\nحق پرستان هميشه در سختى بوده‌اند ؛ ولى بدانيد كه دورهء اين سختىها كوتاه است و سرانجامش آسايشى بسيار مىباشد .\r\nامام كاظم عليه السلام مىفرمايد :\r\nلَنْ تَكُونُوا مُؤمِنِينَ حَتَّى تَعُدُّوا الْبَلاءَ نِعْمَةً وَ الرَّخاءَ مُصِيبَةً وَ ذلِكَ أَنَّ الصَّبْرَ عِنْدَ البَلاءِ أَعْظَمُ مِنَ الغَفْلَةِ عِنْدَ الرَّخاءِ . « 3 »\r\n\r\n\r\n","description":"","footnote":"\r\n( 1 ) - بحار الأنوار : 44 / 383 ، باب 37 ، ذيل حديث 2 ؛ تحف العقول : 245 .\r\n( 2 ) - الكافى : 2 / 255 ، حديث 16 ؛ بحار الأنوار : 64 / 213 ، باب 12 ، حديث 18 .\r\n( 3 ) - بحار الأنوار : 78 / 199 ، باب 1 ، حديث 56 ؛ جامع الأخبار : 115 .\r\n","page_name":" 99 ","page_number":99},
  {"content":"\r\n\r\nشما هرگز مؤمن نباشيد مگر آن كه بلا را نعمت شماريد و آسايش و رفاه را مصيبت ؛ زيرا صبر بر بلا و گرفتارى ، ارزشمندتر از غفلت در هنگام آسايش و خوشى است .\r\nمصيبت‌ها ، هدايا و بخشش‌هايى گران‌بها از سوى خداوند و فقر و تنگدستى در خزانهء خداوند نگهدارى مىشود و به بندگان خاص مىرسد همچنان كه مرد خانه با آوردن خوراك يا هديه از سفر ؛ خانوادهء خود را مىنوازد ، خداوند نيز مؤمن را به بلا و سختى نوازش مىدهد . و با آنها تغذيه مىكند ، همچنان كه مادر نوزاد خود را شير مىدهد ؛ زيرا بلاياى خداوند آكنده از كرامت‌هاى جاودانهء اوست و رنج و تلخىهايش ، گرچه پس از مدتى ، خشنودى و تقرب او را در پى دارد و بنده‌اى نزد خداوند گرامى مىشود كه بلا و گرفتارى ، او را افزون‌تر يابد .\r\nحضرت على عليه السلام در خطبهء قاصعه به آزمون بزرگ الهى اشاره مىفرمايد :\r\nوَ كُلَّما كانَتِ الْبَلْوى وَ الْاخْتِبارُ أَعْظَمَ كانَتِ الْمَثُوبَةُ وَ الْجَزاءُ أَجْزَلَ أَلا تَرَوْنَ أَنَّ اللَّهَ سُبْحانَهُ اخْتَبَرَ الْاوَّلينَ مِنْ لَدُنْ آدَمَ - صَلَوَاتُ اللَّهِ عَلَيْهِ - إِلى الآخِرينَ مِنْ هذَا الْعَالَمِ ، بِأَحْجارٍ لاتَضُرُّ وَ لاتَنْفَعُ وَ لاتُبْصِرُ وَ لاتَسْمَعُ فَجَعَلها بَيْتَهُ الْحَرَامَ الَّذى جَعَلَهُ لِلنَّاسِ قِياماً . . . . « 1 »\r\nكه هر چه آزمايش و امتحان بزرگتر ، پاداش و جزايش فراوان‌تر است . آيا نمىبينيد خداوند پاك گذشتگان را از زمان آدم - درود خدا بر او باد - تا آخرين انسان اين جهان به سنگهايى آزمايش نموده كه نه زيان مىرساند و نه سود مىدهد ، نه مىبيند ، و نه مىشنود ؟ ! آن جا را خانهء حرمت خود و جايگاه قيام مردم به عبادت قرار داد .\r\n\r\n\r\n","description":"","footnote":"\r\n( 1 ) - نهج البلاغه : خطبهء 234 .\r\n","page_name":" 100 ","page_number":100},
  {"content":"\r\n\r\nوَلكِنَّ اللَّهَ يَخْتَبِرُ عِبادَهُ بِأَنْواعِ الشَّدائِدِ وَ يَتَعَبَّدُهُمْ بِأَنْواعِ الْمَجَاهِدِ ، وَ يَبْتَلِيهِمْ بِضُرُوبِ الْمَكارِهِ ، إِخْراجاً لِلتَّكَبُّرِ مِنْ قُلُوبِهِمْ ، وَ إِسْكاناً لِلتَّذَلُّلِ فى نُفُوسِهِمْ ، وَ لِيَجْعَلْ ذلِكَ أَبْواباً فُتُحاً إِلى فَضْلِهِ وَ أَسْبابًا ذُلُلًا لِعَفْوِهِ . . . . « 1 »\r\nولى خداوند بندگانش را به انواع سختىها امتحان مىكند ، و با كوشش‌هاى گوناگون به عبادت وامىدارد ، و به امور ناخوشايند مىآزمايد ، تا كبر را از دلهايشان بيرون كند ، و خوارى و تواضع را در جانشان بنشاند ، تا با اين گونه آزمايش‌ها ابواب فضل و رحمتش را به رويشان بگشايد ، و اسباب عفو خود را به راحتى به آنان عنايت فرمايد .\r\nچه باك از آزمايش با بيمارى يا ثروتمندى يا فقيرى و يا هزاران بلا و عافيت ، آنگاه كه بدانيم ؛ خداوند فرموده است : من با مؤمن كارى نمىكنم مگر كه آن كار برايش بهتر و سودمندتر است .\r\nامام صادق عليه السلام دربارهء سودمندىِ دچار شدن به گرفتارىها مىفرمايد :\r\nاز وحىهاى خدا به موسى عليه السلام اين كه آفريده‌اى نيافريده‌ام كه نزد من محبوب‌تر از بندهء مؤمنم باشد ، او را مبتلا مىسازم چون برايش بهتر است ؛ به او عافيت مىبخشم چون برايش بهتر است ، از او مىگيرم و محرومش مىسازم چون برايش بهتر است . من بهتر مىدانم كه چه چيز بندهء مرا اصلاح مىكند ؛ پس بايد كه بر بلاى من صبور باشد و از نعمت‌هايم سپاسگزارى نمايد و از تقدير و قضاى من خشنود باشد ؛ تا او را در شمار بندگان صدّيق خود بنويسم ؛ هر گاه عمل او به رضايت من باشد و فرمانبرى فرمانم كند . « 2 »\r\n\r\n\r\n","description":"","footnote":"\r\n( 1 ) - نهج البلاغه : خطبهء 234 .\r\n( 2 ) - بحار الأنوار : 69 / 331 ، باب 119 ، حديث 14 ؛ الكافى : 2 / 61 ، حديث 7 .\r\n","page_name":" 101 ","page_number":101},
  {"content":"\r\n\r\n\r\nراه عافيت در آزمايش‌ها\r\nحال كه همه انسان‌ها در يك امتحان گسترده و همگانى الهى شركت دارند ؛ راه موفقيت و عافيت در آزمايش‌ها چيست ؟\r\nپاسخ را در آيات و روايات مىيابيم كه به شرح زير است :\r\n1 - رمز پيروزى در اين راه ، صبر و پايدارى است كه بشارت و شادكامى تنها به صابران و راست قامتان داده شده است .\r\n2 - توجه به گذرا بودن حوادث جهان و سختىها و مشكلات دنيا كه گذرى بيش نيست و همهء ما از گذرگاهى چند روزه عبور مىكنيم ، پس به خود بگوييم « ما از آن خدا هستيم و به سوى خدا بازمىگرديم . »\r\nاين جمله كه به كلمهء استرجاع معروف است ، عصاره‌اى از بهترين درس‌هاى توحيد و انقطاع الى اللّه و تكيه بر ذات پاك او در همه چيز و در هر زمان است .\r\n3 - استمداد از نيروى ايمان و الطاف و امداد الهى در بروز حوادث دشوار كه انسان را از پاى در مىآورد ؛ زيرا هر انسان معمولى در مشكلات گرفتار اضطراب و ترس و سردرگمى مىشود ؛ اما دوستان خدا چون برنامه و هدف روشنى دارند آرام به راه خود ادامه مىدهند .\r\n4 - توجه به تاريخ گذشتگان و بررسى موقعيت آنان در برابر آزمايش‌هاى خداوند ، جهت آماده سازى روحى و روانى در برابر امتحانات پروردگار موثّر است .\r\nچون گاهى انسان در تنهايى احساس نااميدى و شكست مىكند و از نيروى مقاومت او كم مىشود ؛ پس دقت در حقيقت گذشتهء اقوام و ملّت‌ها ، سبب عبرت و افزايش نيروى پايدارى مىگردد . به همين دليل خداوند در قرآن بارها براى دلدارى به پيامبر اكرم صلى الله عليه و آله و تقويت روحيه ايشان و مؤمنان ، به گذشتهء دردناك پيامبران اشاره مىكند كه : اگر تو را مسخره كنند نگران مباش ، پيامبران پيشين نيز گرفتار اهانت جاهلان بودند . اما با نيروى استقامت بر آنها پيروز شدند .\r\n\r\n","description":"","footnote":"","page_name":" 102 ","page_number":102},
  {"content":"\r\n\r\n5 - توجه به اين حقيقت كه همهء آزمايش‌ها و بلاها در پيشگاه خداوند مهربان رخ مىدهد و او از همه چيز آگاه است . مثل كسانى كه در ميدان مسابقه‌اند تا گروهى تماشاگر و تشويق كننده در اطراف ميدان كه آنها را تحت نظر داشته و حمايت مىكنند ، به كار شوق و عشق بيشترى نشان مىدهند .\r\nجايى كه چند نفر انسان چنين اثرى در روح انسان دارند ؛ پس آن حقيقتى كه ما را مىبيند و كوشش‌هاى ما را در صحنه‌هاى آزمايش مىسنجد ، چه عشق و شورى در كار مىآفريند .\r\nخداوند به حضرت نوح عليه السلام كه زير شديدترين فشارهاى روحى از سوى قومش بود ؛ در حال ساختن كشتى فرمود : كشتى را در برابر نگاه ما بساز . « 1 » اين جمله چنان قوت قلبى به نوح عليه السلام بخشيد كه هيچ فشارى براى او اهميت نداشت .\r\nسالار شهيدان ، فرزند عزيز كوچك او على اصغر عليه السلام با فجيع‌ترين حالت شربت شهادت نوشيد ؛ امّا حضرت حسين عليه السلام فرمود :\r\nهمين كه اين امور در برابر ديدگان خداوند انجام مىگيرد ، تحمّل آن بر من آسان است . « 2 »\r\n اگر مسجد اگر ميخانه گر دير مغان خواهم * به هر جا بگذرم مقصود من يارست آن خواهم\r\nگدائى در ميخانه مىخواهم نه دارائى * نه ملك كيقباد و دولت نوشيروان خواهم\r\nاگر حنظل اگر شكر اگر مرهم اگر نشتر * بجانم هر چه جانان مىپسندد من همان خواهم \r\n\r\n\r\n","description":"","footnote":"\r\n( 1 ) - مؤمنون ( 23 ) : 27 ؛ هود ( 11 ) : 37 .\r\n( 2 ) - بحار الأنوار : 45 / 46 ، باب 37 ، حديث 2 ؛ اللّهوف : 117 .\r\n","page_name":" 103 ","page_number":103},
  {"content":"\r\n\r\n سر زلفت كه شيران را به زنجير گران بندد * سزاى اين دل ديوانه زنجيرى چنان خواهم\r\nاز اين زندان پر وحشت مگر يكدم بياسايم * نسيمى همره باد صبا زان گلستان خواهم \r\n زمين و آسمان را آزمودم هر دو بى حاصل * جهانى ماوراى اين زمين و آسمان خواهم\r\nسرديوانگى دارد هما با اين دل شيدا * ز زلف تابدار يار زنجيرى گران خواهم \r\n( رضاقلى خان شيرازى ، هما )\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nدعاى\r\n19\r\nدرخواست باران\r\n\r\n","description":"","footnote":"","page_name":" 105 ","page_number":105},
  {"content":"\r\n . \r\n","description":"","footnote":"","page_name":" 106 ","page_number":106},
  {"content":"\r\n\r\n« 1 » اللَّهُمَّ اسْقِنَا الْغَيْثَ وَ انْشُرْ عَلَيْنَا رَحْمَتَكَ بِغَيْثِكَ الْمُغْدِقِ مِنَ السَّحَابِ الْمُنْسَاقِ لِنَبَاتِ أَرْضِكَ الْمُونِقِ فِي جَمِيعِ الآفَاقِ « 2 » وَ امْنُنْ عَلَى عِبَادِكَ بِإِينَاعِ الثَّمَرَةِ وَ أَحْيِ بِلَادَكَ بِبُلُوغِ الزَّهْرَةِ وَ أَشْهِدْ مَلَائِكَتَكَ الْكِرَامَ السَّفَرَةَ بِسَقْيٍ مِنْكَ نَافِعٍ دَائِمٍ غُزْرُهُ وَاسِعٍ دِرَرُهُ وَابِلٍ سَرِيعٍ عَاجِلٍ « 3 » تُحْيِي بِهِ مَا قَدْ مَاتَ وَ تَرُدُّ بِهِ مَا قَدْ فَاتَ وَ تُخْرِجُ بِهِ مَا هُوَ آتٍ وَ تُوَسِّعُ بِهِ فِي الْأَقْوَاتِ سَحَاباً مُتَرَاكِماً هَنِيئاً مَرِيئاً طَبَقاً مُجَلْجَلًا غَيْرَ مُلِثٍّ وَدْقُهُ وَ لَا خُلَّبٍ بَرْقُهُ « 4 » اللَّهُمَّ اسْقِنَا غَيْثاً مُغِيثاً مَرِيعاً مُمْرِعاً عَرِيضاً وَاسِعاً غَزِيراً تَرُدُّ بِهِ النَّهِيضَ وَ تَجْبُرُ بِهِ الْمَهِيضَ « 5 » اللَّهُمَّ اسْقِنَا سَقْياً تُسِيلُ مِنْهُ الظِّرَابَ وَ تَمْلَأُ مِنْهُ الْجِبَابَ وَ تُفَجِّرُ بِهِ الْأَنْهَارَ وَ تُنْبِتُ بِهِ الْأَشْجَارَ وَ تُرْخِصُ بِهِ الْأَسْعَارَ فِي جَمِيعِ الْأَمْصَارِ وَ تَنْعَشُ بِهِ الْبَهَآئِمَ وَ الْخَلْقَ وَ تُكْمِلُ لَنَا بِهِ طَيِّبَاتِ الرِّزْقِ و تُنْبِتُ لَنَا بِهِ الزَّرْعَ وَ تُدِرُّ بِهِ الضَّرْعَ وَ تَزِيدُنَا بِهِ قُوَّةً إِلَى قُوَّتِنَا « 6 » اللَّهُمَّ لَا تَجْعَلْ ظِلَّهُ عَلَيْنَا سَمُوماً وَ لَا تَجْعَلْ بَرْدَهُ عَلَيْنَا حُسُوماً وَ لَا تَجْعَلْ صَوْبَهُ عَلَيْنَا رُجُوماً وَ لَا تَجْعَلْ مَاءَهُ عَلَيْنَا أُجَاجاً « 7 » اللَّهُمَّ صَلِّ عَلَى مُحَمَّدٍ وَ آلِهِ وَ ارْزُقْنَا مِنْ بَرَكَاتِ السَّمَاوَاتِ وَ الْأَرْضِ إِنَّكَ عَلَى كُلِّ شَيءٍ قَدِيرٌ .\r\n\r\n","description":"","footnote":"","page_name":" 107 ","page_number":107},
  {"content":"\r\n\r\n[ « 1 » اللَّهُمَّ اسْقِنَا الْغَيْثَ وَ انْشُرْ عَلَيْنَا رَحْمَتَكَ بِغَيْثِكَ الْمُغْدِقِ مِنَ السَّحَابِ الْمُنْسَاقِ لِنَبَاتِ أَرْضِكَ الْمُونِقِ فِي جَمِيعِ الآفَاقِ 
  ]\r\nخدايا ! براى ما باران فرست ، و رحمتت را به باران پُر آب و فراوان بر ما بگستران ؛ از ابرى كه براى گياه زيباى زمينت ، در تمام ناحيه‌ها و اطراف سوق داده شده .\r\n\r\nنعمت عظيم ابر و باران و باد\r\nاز آن جا كه ابر و باران و باد ، وجودشان در پهنهء طبيعت بستگى به عالىترين منبع انرژى يعنى خورشيد دارد ، لازم است چند سطرى دربارهء اين نعمت عظيم الهى كه گوشه‌اى از تجلّى رحمت حضرت حق به قسمتى از عالم وجود است براى آگاهى شما بيان شود .\r\nمسير زمين و هر جرم سماوى ديگر در اين فضاى حيرت آور تقريباً به شكل دايره است ؛ زيرا خورشيد جسمى است بسيار بزرگ ، به تنهايى از زمين و هشت سيّاره ديگر بازهم بزرگتر و سنگين‌تر است ، و هر سيّاره را با نيروى شگرف به سوى خود جذب مىكند .\r\nاين قوهء جذب به مركز را ثقل يا جاذبه مىنامند ، در همان حال هر سيّاره با قوهء گريز از مركز خود ، از خورشيد مىگريزد ، و اگر نيروى جاذبهء خورشيد نبود سيّاره چنان در فضا دور مىشد كه هيچگاه باز نمىگشت .\r\n\r\n","description":"","footnote":"","page_name":" 108 ","page_number":108},
  {"content":"\r\n\r\n\r\nحركت خورشيد و ماه\r\nپس دو نيروى متضاد در كار است : نيروى سيّاره كه آن را از خورشيد دور مىكند ، و نيروى خورشيد كه سيّاره را به سوى آن مىكشاند . هيچ يك از اين دو نيرو بر ديگرى نمىچربد و غلبه نمىكند ، پس هر سيّاره بر روى مدارى به دور خورشيد مىگردد و اين سير بى انتها را در طى قرون و اعصار ادامه داده و مىدهد .\r\nوَ الشَّمْسُ تَجْرِى لِمُسْتَقَرٍّ لَهَا ذلِكَ تَقْديرُ الْعَزيزِ الْعَليمِ * وَ القَمَرَ قَدَّرْناهُ مَنازِلَ حَتّى عادَ كَالعُرْجُونِ الْقَديمِ * لَاالشَّمْسُ يَنْبَغى لَها انْ تُدْرِكَ الْقَمَرَ وَلَا اللَّيْلُ سابِقُ النَّهارِوَ كُلٌّ فى فَلَكٍ يَسْبَحُونَ » « 1 »\r\nو خورشيد [ نيز براى آنان نشانه‌اى از قدرت ماست 
  ] كه همواره به سوى قرارگاهش حركت مىكند . اين اندازه‌گيرى تواناى شكست‌ناپذير و داناست ، * و براى ماه منزل‌هايى قرار داديم تا اين كه به صورت شاخهء كهنهء هلالى شكل و زرد رنگ خرما برگردد [ و باز به تدريج بدر كامل شود ، 
  ] * نه براى خورشيد اين توان هست كه به ماه برسد ، و نه شب از روز پيشى مىگيرد ، و هر كدام در مدارى شناورند .\r\nاين آيه به وضوح حركت خورشيد را به طور مستمر بيان مىكند . دانشمندان در اين عصر با انواع ابزار و آلات علمى ، و تحقيقات مداوم شبانه روزى كشف كرده‌اند كه : خورشيد با مجموعهء منظومهء شمسى در وسط كهكشان ما به سوى يك سمت معين و ستارهء دور دستى كه آن را ستارهء وگا ناميده‌اند در حركت مىباشد .\r\nحركت دادن خورشيد اين كرهء بسيار عظيمى كه يك ميليون و دويست هزار مرتبه از كرهء زمين بزرگ‌تر است ، آن هم با حركت حساب شده در اين فضاى بى كران از هيچ كس ميسّر نيست جز از خداوندى كه قدرتش فوق همه قدرت‌ها و علم و\r\n\r\n\r\n","description":"","footnote":"\r\n( 1 ) - يس ( 36 ) : 38 - 40 .\r\n","page_name":" 109 ","page_number":109},
  {"content":"\r\n\r\nدانشش بى انتهاست .\r\nذلِكَ تَقْديرُ الْعَزيزِ الْعَلِيم » « 1 »\r\nاين اندازه‌گيرى تواناى شكست‌ناپذير و داناست .\r\nمنظور از منازل همان منزل‌گاه‌هاى بيست و هشت گانه است كه ماه قبل از محاق و تاريكى مطلق طى مىكند ؛ زيرا هنگامى كه ماه سى روز تمام باشد تا شب بيست و هشتم در آسمان قابل رؤيت است ، ولى در اين شب بيست و هشتم به صورت هلال بسيار باريك زرد رنگ و كم نور و كم فروغ در مىآيد ، و در دو شب باقى مانده قابل رؤيت نيست كه آن را محاق مىنامند ، البته در ماههائى كه بيست و نه روز است تا شب بيست و هفتم معمولًا ماه در آسمان ديده مىشود ، و دو شب باقى مانده محاق است .\r\nاين منزل‌گاه‌ها كاملًا دقيق و حساب شده است ، به طورى كه منجمان از صدها سال قبل مىتواند طبق محاسبات دقيقى كه دارند آن را پيش بينى كنند .\r\nاين نظام عجيب به زندگى انسان‌ها نظم مىبخشد و يك تقويم طبيعى آسمانى است كه با سواد و بى سواد توانايى خواندن آن را دارد ، به طورى كه اگر انسان كمى دقت و ممارست در وضع ماه در شب‌هاى مختلف كند مىتواند با نگاه كردن وضع آن دقيقاً و تقريباً بداند آن شب كدام شب از ماه است .\r\nدر آيهء چهلم سخن از ثبات و دوام اين نظم سال و ماه و شب و روز است ، پروردگار آن چنان برنامه‌اى براى آنها تنظيم كرده كه كمترين دگرگونى در وضع‌پيدا نمىشود ، و تاريخ بشر به خاطر همين ثبات ، كاملًا تنظيم مىگردد .\r\nنه براى خورشيد سزاوار است كه به ماه رسد ، و نه شب بر روز پيشى مىگيرد و هر كدام از آنها در مسير خود شناورند .\r\n\r\n\r\n","description":"","footnote":"\r\n( 1 ) - يس ( 36 ) : 38 .\r\n","page_name":" 110 ","page_number":110},
  {"content":"\r\n\r\nمىدانيم خورشيد ، دوران خود را در برج‌هاى دوازده گانه در يكسال طى مىكند ، در حالى كه كرهء ماه منزل‌گاه‌هاى خويش را در يك ماه طى مىنمايد .\r\nبنابراين حركت دورانى ماه در مسيرش دوازده بار از حركت خورشيد در مدارش سريعتر است ، لذا مىفرمايد : خورشيد هرگز در حركت خود به پاى ماه نمىرسد ، تاحركت يك ساله خود را در يك ماه انجام دهد و نظام ساليانه بر هم خورد .\r\nهمچنين شب بر روز پيشى نمىگيرد كه بخشى از آن را در كام خود فرو برد و نظام موجود بهم ريزد ، بلكه همهء اينها مسير خود را ميليون‌ها سال بدون كمترين تغيير ادامه داده و مىدهند و هر كدام از اينها در مسير خود شناورند .\r\n\r\nگرماى خورشيد\r\nخورشيد خيلى داغ است ولى نمىدانيد به چه داغى ؟ اگر كارخانهء فولاد سازى را ديده بوديد ، مىديديد كه فلز مذاب از فرط حرارت رنگش سفيد شده است چگونه از دهانهء كوره بيرون مىريزد ؟\r\nفولاد مذاب 1450 درجه حرارت دارد ، اين درجه حرارت خيلى بالاست اما درجه حرارت خورشيد از آن هم خيلى بالاتر است . در سطح خورشيد درجه حرارت نزديك به 6000 درجه و در مركز آن شايد 000000 17 درجه باشد .\r\nهمانطور كه مىدانيد ما حيات خود را مديون خورشيديم ، خورشيد تقريباً سرچشمهء تمام كار مايهء ماست .\r\nبى نور خورشيد گياهى رشد نمىكرد ، و غذايى به وجود نمىآورد و چون زندگى جانوران بسته به گياهان است ، بى نور خورشيد جانورى هم به روى زمين وجود نداشت .\r\nچوب و زغال و نفتى كه هر روز مصرف مىكنيم كارمايه را دراعصار قديم از خورشيد گرفته و در خود نهفته‌اند ، وقتى كه زغال مىسوزد كارمايه‌اى را كه گياهان\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nميليون‌ها سال قبل از خورشيد گرفته و ذخيره كرده‌اند به ما باز پس مىدهد .\r\nخورشيد از عناصرى چند كه بر روى زمين هم يافت مىشوند تركيب گرديده است .\r\nتقريباً شصت عنصر از آنها كه بر روى زمينند در خورشيد هم وجود دارند ، عناصر اصلى خورشيد عبارتند از هيدروژن ، اكسيژن ، هليوم ، ازت ، كربن ، آهن و چند فلز ديگر ، اما در نتيجه حرارت فوق العاده فلزاتى كه بر روى زمين به شكل جامدند در خورشيد به صورت گاز هستند .\r\nنور خورشيد بسيار خيره كننده است و از قشرى از گازها كه در سطح خورشيدند ساطع مىشود .\r\nستاره شناسان اين قشر را كرهء نور ناميده‌اند ، بالاى كرهء نور قشر ديگرى از گازهاست به نام كرهء رنگ ، وجه تسميه اين كره ، رنگ سرخ درخشانى است كه گازهاى تركيب كنندهء آن دارند .\r\nدر بالاى كرهء رنگ ، قشر سفيد ديگرى است به نام تاج كه فقط به هنگام كسوف در تلسكوب قابل رؤيت است ، گاهى زبانه‌هايى تقريباً به اندازه يك ميليون و نيم كيلومتر از تاج زبانه مىكشند ، اينها را زبانه‌هاى خورشيد مىنامند .\r\nدر فيزيك معمولا انرژى را با واحدى به نام « ارگ » اندازه مىگيرند . گرچه در موارد خاص واحدهاى ديگرى براى انرژى به كار مىرود ، مانند « كالرى » براى اندازه گرفتن گرما ، يا كيلو وات ساعت براى الكتريسته .\r\nيك ارگ دو برابر انرژى حركتى جسمى است كه جرم آن برابر يك گرم باشد ، و با سرعت يك سانتى متر در ثانيه حركت كند .\r\nو بايد گفت كه از لحاظ تجربه‌هاى روزانهء زندگى ، مقدار انرژيى كه با يك ارگ نموده مىشود بسيار كوچك است .\r\nمثلًا پشه‌اى كه در حال پرواز است انرژى حركتى برابر با چند ارگ دارد .\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nبراى گرم كردن يك فنجان چاى ، چند صد بليون ارگ مورد نياز است ، و چراغ روميزى معمولى در هر ثانيه 25 بليون ارگ مصرف مىكند .\r\nيك گرم زغال سنگ خوب چون كاملًا بسوزد 300 بليون ارگ انرژى مىدهد ! ! با نرخ جارى زغال بهاى هر ارگ برابر است با . . . البته بهاى انرژيى كه با سيم برق به خانه‌هاى ما مىرسد از اين گران‌تر است .\r\nانرژى اشعهء آفتاب كه بريك سانتىمتر مربع در يك ثانيه به حال عمودى بتابد معادل 1350000 ارگ تخمين زده شده ، و البته در محاسبهء اين رقم مقدارى از انرژى كه به وسيلهء فضاى اطراف زمين جذب مىشود نيز به حساب آمده است .\r\nاگراين انرژى را از روى بهاى زغال به حساب آوريم ، معلوم مىشود كه روزانه معادل چه مقدار ريال انرژى كه بر سطح حياط خانهء ما مىتابد از بين مىرود .\r\nاگر بيان خود را با واحد اندازه‌گيرى معمولى كار تجديد كنيم ، نتيجه آن مىشود كه مقدار انرژى روزانهء خورشيد كه بر سطح زمين سقوط مىكند براى هر ميل مربعى با انرژى 4690000 اسب بخار است و انرژى كلى سالانه كه از اين راه به سيّاره ما مىرسد چندين ميليون برابر تمام انرژىهايى است كه در سطح زمين از سوزاندن زغال و ساير مواد سوختى به دست مىآيد .\r\n\r\nنعمت ابر و باد\r\nخورشيد اين منبع عظيم انرژى در سايهء اراده و فرمان حضرت حق ، هر روز در سطحى بيش از محيط و عرصه منظومه مىتابد و از اين تابش هزاران اثر پديد مىشود ، از جمله آثارى كه از تابش خورشيد به وجود مىآيد ابر است .\r\nآن سوى دريا هوا مرطوب است ، آفتاب ، هواى مرطوب را گرم مىكند ، و در نتيجه هواى مرطوب بالا مىرود ، سپس اندكى سرد مىشود و به صورت ابر در مىآيد .\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nقطرات باران ، برف ، تگرگ ، محصول پر منفعت همين ابر است .\r\nباد در جابه‌جائى ابرها براى اين كه تمام مناطق زمين را از نعمت برف و باران بهره‌مند سازند عامل بسيار مهم و مؤثّرى است . باد از اهميت ويژه‌اى برخوردار است ، اگر جابه‌جائى هوا نبود ، حيات عمرى نداشت .\r\nما در اعماق اقيانوس بيكرانى از هوا زندگى مىكنيم كه گرداگرد زمين را فرا گرفته است . دانشمندان حدس مىزنند كه اين قشر هوا ، بيشتر از سيصد كيلومتر بالاى زمين امتداد داشته و از چند لايه تشكيل شده باشد ، ضخامت اين لايه‌ها يكى نيست و حدود آنها هم نامنظم است .\r\nشما با يكى از اين لايه‌ها كه « تروپوسفر » نام دارد آشنا هستيد و آن لايه‌اى است كه از همه به زمين نزديك‌تر است و آنچه ما به نام تغييرات جوى مىشناسيم در اين لايه به وقوع مىپيوندد .\r\nتوفان ، ابر ، مه ، تگرگ ، برف و هر چه ديگر كه به هوا مربوط بدانيم در تروپوسفر واقع مىشود .\r\nچه چيز موجب تشكيل توده‌هاى هوا در تروپوسفر مىشود ؟ شايد هيچ گاه حدس نزنيد كه موجب پيدايش اين توده‌ها ، خورشيد است .\r\nاختلاف درجهء حرارت بين دو نقطهء زمين كه به طور مساوى گرم شده باشند موجب وزيدن بادهاست .\r\nآيا مىدانيد در زندگى جانداران و گياهان چقدر ارزش دارد ؟\r\nآيا مىدانيد چه نظم فوق العاده‌اى در وزش باد ، در جهان طبيعت مىباشد ؟\r\nباران را باد درست مىكند ، اگر بادى نبود بارانى نبود ، دانشمندان طبيعى مىگويند :\r\nابر موجودى است الكتريكى ، موجودات الكتريكى اگر از يك نوع باشند يكديگر را دفع مىكنند ، و اگر از دو نوع باشند همديگر را جذب مىكنند .\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nاز خاصيت‌هاى باد آن است كه در ميان دو نوع موجود الكتريكى جمع مىكند ، در نتيجه تجاذب حاصل مىشود ، و اتحاد الكتريكى تحقق پيدا مىكند .\r\nباران نتيجه آن اتحاد مىباشد .\r\nپس تنها عامل مؤثّر در ازدواج دو موجود الكتريكى كه فرزندى از آن به نام باران پديد مىآيد ، باد است .\r\nاگر بادهاى موسمى كه از سوى اقيانوس مىآيد و در مناطق گرمسير مىوزد ، نبود زندگى از شدّت گرما در آنجاها بسيار دشوار مىشد .\r\nباد شدت گرما را مىشكند و آن مناطق را براى زندگى آسان ، آماده مىسازد ، يكى از اين مناطق هندوستان است كه بر حسب منطقه ، گرمسير است ولى باد آن جا را قابل زيست ساخته است .\r\nبادهاى دريايى و زمينى كه شبانه روز ، در كرانه‌هاى مناطق حارّه مىوزد زندگى را در بندرهاى آن جا ممكن گردانيده است .\r\nبادهاى گرمى از مناطق حارّه به سوى سردسيرها روانه مىشوند و از سردى آن جا مىكاهند ، مانند گلف استريم براى انگلستان ، و گلف ورد براى ژاپن .\r\nشدت گرماى زير خط استوا بر اهل دانش روشن است . و نيز آنها مىدانند كه گرماى استوايى به حسب طبع بالا مىرود ، در برابر از قطب شمال و جنوب هواهاى سردى به طور مايل به سوى مناطق استوايى روان است لذا آن جا قابل زيست مىباشد .\r\nباد وضع باران مناطق را تغيير مىدهد ، در اندونزى و مانند آن فصل باران را تابستان قرار داده است ، در لبنان فصل باران زمستان مىباشد .\r\nدر بعضى مناطق كه شايد بخش دارجيلينگ هند از آنها باشد ، فصل باران تمام سال است ، مقدار باران در دارجيلينگ به يازده متر در سال مىرسد .\r\nاختلاف فصول باران درزمين موجب اختلاف انواع نباتات مىشود تا بشر بتواند\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nاز هر گونه نباتى بهره بردارد و استفاده كند .\r\nبيشتر نباتات ، داراى دو جنبه هستند ، نرينه ومادينه ، مانند خنثى كه هر دو خصوصيت را دارا مىباشد ، اگر نباتات تلقيح شوند خوب ميوه خواهند داد ، و اگر تلقيح نشوند بر خوبى نمىدهند .\r\nتلقيح هائى كه به دست بشر مىشود ، ويژهء درخت خرما و پيوند درختانى است كه مورد خواستهء بشر قرار گرفته است ، ولى تلقيح بقيهء درختان را از نرينهء آنها به مادينهء آنها باد انجام مىدهد .\r\nتلقيح بادى در درخت خرما نيز تأثير دارد ، تلقيح بادى ، عبارت از گرفتن ذرّاتى از اين درخت است و رساندن آنها به درخت ديگر كه همانند آن است .\r\nالبته تلقيح به وسيلهء حشرات نيز انجام مىشود .\r\nآنچه ياد شد نمونه‌اى از خدمات باد بود ، هر چند باد خدماتش بسيار بيش از اينهاست .\r\n\r\nارزش ابر و باد در قرآن\r\nاين باد اين خدمت‌هاى بزرگى را كه به طور مداوم انجام مىدهد خودش مىخواهد يا مأمور ديگرى است ؟\r\nخود باد شعور تشخيص خدمتگزارى را ندارد ، پس از جانب ديگرى مأموريت دارد . آيا فرماندهء باد كيست ؟\r\nبه آياتى از قرآن مجيد در اين زمينه توجه كنيد .\r\nوَ تَصْريفِ الرِّياحِ وَالسَّحابِ الْمُسَخَّرِ بَيْنَ السَّماءِ وَالْارْضِ لَآياتٍ لِقَوْمٍ يَعْقِلُونَ » « 1 »\r\n\r\n\r\n","description":"","footnote":"\r\n( 1 ) - بقره ( 2 ) : 164 .\r\n","page_name":" 116 ","page_number":116},
  {"content":"\r\n\r\nو گرداندن بادها و ابرِ مسخّر ميان آسمان و زمين ، نشانه‌هايى است [ از توحيد ، ربوبيّت و قدرت خدا 
  ] براى گروهى كه مىانديشند .\r\nاين ابرهاى متراكم كه بالاى سر ما در گردشند و ميلياردها تن آب را بر خلاف قانون جاذبه در ميان زمين و آسمان معلق نگاه داشته ، و آنها را از هر نقطه به نقطهء ديگر مىبرند ، بى آن كه كمترين خطرى ايجاد كنند ، خود نشانه‌اى از عظمت اويند .\r\nبعلاوه اگر آبيارى و منصب آب دهى آنها نبود در سرتاسر خشكىهاى روى زمين نه قطره آبى براى نوشيدن وجود داشت و نه چشمه و جويبارى براى روييدن گياه ، همه جا ويرانه بود و كوير و بر همه جا كوير و بر همه جا خاك مرده پوشيده مىشد ، اين نيز جلوه‌اى ديگر ازعظمت حضرت اوست .\r\nوَ هُوَ الَّذى يُرْسِلُ الرِّياحَ بُشْراً بَيْنَ يَدَىْ رَحْمَتِهِ حَتّى إذا اقَلَّتْ سَحاباً ثِقالًا سُقْناهُ لِبَلَدٍ مَيِّتٍ فَانْزَلْنا بِهِ الْماءَ فَاخْرَجْنا بِهِ مِنْ كُلِّ الثَّمَراتِ كَذلِكَ نُخْرِجُ الْمَوْتى لَعَلَّكُمْ تَذَكَّرُونَ » « 1 »\r\nو اوست كه بادها را پيشاپيشِ [ بارانِ 
  ] رحمتش به عنوان مژده دهنده مىفرستد تا هنگامى كه ابرهاى سنگين بار را بردارند ، آن را به سوى سرزمينى مرده مىرانيم ، پس به وسيلهء آن باران نازل مىكنيم و به وسيلهء باران از هر نوع ميوه [ از زمين 
  ] بيرون مىآوريم [ و 
  ] مردگان را نيز [ در روز قيامت 
  ] اين گونه [ از لابلاى گورها 
  ] بيرون مىآوريم ، [ باد ، ابر ، باران ، زمين ، روييدن گياهان و انواع ميوه‌ها را مثل زديم 
  ] تا متذكّر و يادآور [ اراده و قدرت بىنهايت خدا 
  ] شويد .\r\nدر اين موقع آنها را به سوى سرزمين‌هاى مرده و خشك و سوزان مىرانيم و مأموريت آبيارى اين تشنگان را بر عهدهء آنان مىنهيم ، و به وسيلهء آن ، آب حيات\r\n\r\n\r\n","description":"","footnote":"\r\n( 1 ) - اعراف ( 7 ) : 57 .\r\n","page_name":" 117 ","page_number":117},
  {"content":"\r\n\r\nبخش را در همه جا فرو مىفرستيم ، به كمك اين آب انواع ميوه‌ها را از خاك تيره بيرون مىآوريم .\r\nآفتاب بر اقيانوس‌ها مىتابد ، و بخار آب را به بالا مىفرستد ، بخارها متراكم مىشوند ، و توده‌هاى سنگين ابر را تشكيل مىدهند ، امواج باد توده‌هاى كوه پيكر ابر را بر دوش خود حمل مىكنند و به سوى سرزمين هائى كه مأموريت دارند پيش مىروند ، قسمتى از اين بادها كه در پيشاپيش توده‌هاى ابر در حركتند و آميخته با رطوبت ملايمى هستند ، نسيم دل انگيزى ايجاد مىكنند كه از درون آن بوى باران حيات بخش به مشام مىرسد ، اينها در حقيقت مبشران نزول باران هستند ، سپس توده‌هاى عظيم ابر ، دانه‌هاى باران را از خود بيرون مىفرستند ، نه چندان درشت هستند كه زراعت‌ها را بشويند و زمين‌ها را ويران كنند ، و نه چندان كوچكند كه در فضا سرگردان بمانند .\r\nآرام و ملايم بر زمين مىنشينند و آهسته در آن نفوذ مىكنند ، و محيط را براى رستاخيز بذرها و دانه‌ها آماده مىسازند ، زمينى كه در خشكى مىسوخت و شباهت كامل به منظرهء يك گورستان خاموش و خشك داشت تبديل به كانون فعالى از حيات و زندگى و باغ‌هاى پرگل و ميوه مىشود .\r\nبه دنبال تمام اين حقايق عينى اضافه مىفرمايد : « اين چنين مردگان را از زمين بيرون مىآوريم » .\r\nوَ ارْسَلْنَا الرِّياحَ لَواقِحَ فَانْزَلْنا مِنَ السَّماءِ ماءً فَاسْقَيْناكُمُوهُ وَ ما انْتُمْ لَهُ بِخازِنينَ » « 1 »\r\nو بادها را باردار كننده فرستاديم ، و از آسمان آبى نازل كرديم و شما را با آن سيراب ساختيم و شما ذخيره كنندهء آن نيستيد .\r\n\r\n\r\n","description":"","footnote":"\r\n( 1 ) - حجر ( 15 ) : 22 .\r\n","page_name":" 118 ","page_number":118},
  {"content":"\r\n\r\n« لواقح » جمع لاقح به معنى بارور كننده است ، و در اين جا اشاره به بادهائى است كه قطعات ابر را بهم پيوند مىدهد و آنها را آمادهء باران مىسازد .\r\nگرچه بعضى از دانشمندان معاصر خواسته‌اند اين آيه را اشاره به تلقيح گياهان به وسيلهء بادها و گردافشانى بگيرند ، و از اين راه به يكى از مسائل علمى كه در عصر نزول قرآن مورد توجه جوامع بشرى نبود تفسير كنند ، و از دلايل اعجاز علمى قرآن بشمارند ، ولى در عين قبول اين واقعيت كه وزش بادها اثر عميقى در جابه‌جا كردن گرده‌هاى نطفهء نر و بارورساختن گياهان دارند ، نمىتوان آيهء فوق را اشاره به آن دانست .\r\nچرا كه بعد از اين كلمه بلافاصله ، نازل شدن باران از آسمان آن هم با فاء تفريع آمده است كه نشان مىدهد تلقيح كردن بادها مقدمه‌اى براى نزول باران است .\r\nبه هر حال تعبير فوق از زيباترين تعبيراتى است در مورد ابرها و تولد باران از آنها ، ممكن است گفته شود ، ابرها را به مادران و پدرانى تشبيه كرده كه به كمك بادها آميزش مىكنند ، باردار مىشوند و فرزندان خود ، دانه‌هاى باران را به زمين مىنهند .\r\nشما توانايى حفظ و ذخيره كردن اين آب‌ها را نداريد ، ممكن است اشاره به ذخيره كردن آب باران قبل از نزولش باشد ، يعنى شما نمىتوانيد اين ابرها كه منابع اصلى بارانند در اختيار بگيريد ، و نيز ممكن است اشاره به ذخيره كردن باران بعد از نزولش باشد ، يعنى شما نمىتوانيد حتى بعد از نزول باران ، آن را به مقدار زياد گردآورى و حفظ كنيد ، اين خداست كه از طريق منجمد ساختن آنها در قلّه كوهها به صورت يخ و برف ، و يا فرستادن آنها به اعماق زمين كه بعداً به صورت چشمه‌ها وكاريزها و چاهها ظاهر مىشوند ، آنها را گردآورى و ذخيره مىكند .\r\nوَ مِنْ آياتِهِ انْ يُرْسِلَ الرِّياحَ مُبَشِّراتٍ وَلِيُذِيقَكُمْ مِنْ رَحْمَتِهِ وَ لِتَجْرِىَ\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nالْفُلْكُ بِامْرِهِ وَلِتَبْتَغُوا مِنْ فَضْلِهِ وَ لَعَلَّكُمْ تَشْكُرُونَ » « 1 »\r\nو از نشانه‌هاى [ قدرت و ربوبيت 
  ] او اين است كه بادها را مژده دهنده مىفرستد ، و تا بخشى از [ باران 
  ] رحمتش را به شما بچشاند ، و تا كشتىها [ به وسيلهء بادها 
  ] به فرمان او حركت كنند ، و نيز براى اين كه از رزق و روزى او بجوييد ، و باشد كه شما سپاس گزارى كنيد .\r\nاز آيات عظمت و قدرت خدا اين است كه بادها را به عنوان بشارتگرانى مىفرستند .\r\nآنها در پيشاپيش باران حركت مىكنند . قطعات پراكندهء ابر را با خود برداشته بهم مىپيوندند و به سوى سرزمين‌هاى خشك و تشنه مىبرند ، صفحهء آسمان را مىپوشانند ، و با دگرگون كردن درجهء حرارت جوّ ، ابرها را آمادهء ريزش باران مىكنند .\r\nممكن است اهميّت قدوم اين بشارتگران براى شهرنشينان متنعم چندان روشن نباشد ، اما بيابانگردان تشنه كامى كه نياز به قطراتى از باران دارند ، همين كه بادها به حركت در مىآيند و ابرها را همراه خود جابه‌جا مىكنند ، و از لابه لاى نسيم ، عطر مخصوص بارانى كه بر گياهان در نقطهء ديگرى باريده ، و به مشامشان مىرسد ، برق اميد در دل‌هايشان جستن مىكند .\r\nگرچه در آيات قرآن ، بيشتر روى بشارتگرى باد ، نسبت به نزول باران تكيه شده ، اما كلمهء مبشّرات را نمىتوان در آن محدود ساخت ، چرا كه بادها بشارت‌هاى فراوان ديگرى نيز با خود دارند .\r\n\r\n\r\n","description":"","footnote":"\r\n( 1 ) - روم ( 30 ) : 46 .\r\n","page_name":" 120 ","page_number":120},
  {"content":"\r\n\r\nبادها گرما و سرماى هوا را تعديل مىكنند .\r\nبادها عفونت‌ها را در فضاى بزرگ مستهلك كرده ، و هوا را تصفيه مىكنند .\r\nبادها از فشار حرارت خورشيد روى برگ‌ها و گياهان مىكاهند و جلو آفتاب سوختگى را مىگيرند . بادها اكسيژن توليد شده به وسيلهء برگ‌هاى درختان را براى انسان‌ها به ارمغان مىآورند ، و گازكربنيك توليد شده به وسيلهء بازدم انسان را براى گياهان هديه مىبرند .\r\nبادها بسيارى از گياهان را تلقيح مىكنند ، و نطفه‌هاى نر و ماده را در جهان نباتات بهم پيوند مىدهند .\r\nبادها وسيله‌اى براى حركت آسياب‌ها و عاملى براى تصفيهء خرمن‌ها هستند .\r\nبادها بذرها را از نقاطى كه در آن بذر فراوان موجود است حركت مىدهند ، و همچون باغبانى دلسوز در سرتاسر بيابان مىگسترانند .\r\nو بادها كشتىهاى بادبانى را با مسافران و بار زياد به نقاط مختلف مىبرند ، و حتى امروز كه وسايل ماشينى جانشين نيروى باد شده ، باز هم وزش بادهاى مخالف يا موافق در پيشرفت يا كندى كار كشتىها بسيار مؤثّر است .\r\nآرى ، آنها بشارت دهندگانى هستند در جهات مختلف . به اين خاطر در دنبالهء آيه مىخوانيم خدا مىخواهد بدين سبب شما را از رحمت خود بچشاند ، و كشتىها به فرمانش حركت كنند ، وشما از فضل و رحمت او بهره گيريد ، شايد شكرگزارى كنيد .\r\nآرى ، بادها ، هم وسيلهء توليد نعمت‌هاى فراوان در زمينهء كشاورزى و دامدارى هستند ، و هم وسيلهء حمل و نقل ، و سرانجام سبب رونق امر تجارت كه با جملهء لِيُذيقَكُمْ مِنْ رَحْمَتِهِ به اولى اشاره شد و با جملهء لِتَجْرِىَ الْفُلْكُ بِامْرِه » به دوم ، و با جملهء لِتَبْتَغُوا مِنْ فَضْلِهِ » به سوّمى .\r\nجالب اين كه همه اين بركات مولود حركت است ، حركت در ذرات هوا ، در محيط مجاور زمين .\r\nاما هيچ نعمتى تا از انسان سلب نشود ، قدر آن معلوم نخواهد شد . اين بادها و نسيم‌ها نيز تا متوقف نشوند ، انسان نمىداند چه بلائى بر سر او مىآيد .\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nتوقف هوا ، زندگى را در بهترين باغ‌ها همچون زندگى در سياه چال‌هاى زندان مىكند ، و اگر نسيمى در سلول‌هاى زندان انفرادى بوزد ، آن را همچون فضاى باز مىكند ، و اصولًا يكى از عوامل شكنجه در زندان‌ها همان توقف هواى آنهاست .\r\nحتى در سطح اقيانوس‌ها اگر بادها متوقف شود و امواج خاموش گردد ، زندگى جانداران درياها بر اثر كمبود اكسيژن هوا به مخاطره خواهد افتاد ، و دريا تبديل به مرداب و باتلاق متعفن و وحشتناكى خواهد شد .\r\nفخر رازى مىگويد : « جملهء :\r\nوَ لِيُذيقَكُمْ مِنْ رَحْمَتِهِ\r\n« تا شما را از رحمت خود بچشاند » .\r\nبا توجه به اين كه چشانيدن در مورد « شىء قليل » گفته مىشود ، اشاره به اين است كه تمام دنيا و نعمت دنيا رحمت اندكى بيش نيست ، و رحمت واسعهء الهى مخصوص جهان ديگر است . » « 1 » اللّهُ الَّذى يُرْسِلُ الرِّياحَ فَتُثِيرُ سَحاباً فَيَبْسُطُهُ فِى السَّماءِ كَيْفَ يَشاءُ وَ يَجْعَلُهُ كِسَفاً فَتَرَى الْوَدْقَ يَخْرُجُ مِنْ خِلالِهِ فَاذا اصابَ بِهِ مَنْ يَشاءُ مِنْ عِبادِهِ اذا هُمْ يَسْتَبْشِرُونَ » « 2 »\r\nخداست كه بادها را مىفرستد تا ابرى را برمىانگيزد ، پس آن را در آسمان آن گونه كه بخواهد مىگستراند و به صورت بخش بخش و پاره‌هاى مختلف در مىآورد ، پس باران را مىبينى كه از لابه‌لاى آن بيرون مىآيد و چون آن را به هركس از بندگانش كه بخواهد مىرساند ، آن گاه شادمان و خوشحال مىشوند .\r\n\r\n\r\n","description":"","footnote":"\r\n( 1 ) - التفسير الكبير ، فخر رازى : 25 / 131 ، ذيل آيهء 46 سورهء روم .\r\n( 2 ) - روم ( 30 ) : 48 .\r\n","page_name":" 122 ","page_number":122},
  {"content":"\r\n\r\nآرى ، يكى از نقش‌هاى مهم ، هنگام نزول باران بر عهدهء بادها گذاشته شده است ، آنها هستند كه قطعات ابر را از سوى درياها به سوى زمين‌هاى خشك و تشنه حمل مىكنند ، و همانها هستند كه مأموريت گستردن ابرها را بر صفحهء آسمان و سپس متراكم ساختن آنها و بعد از آن خنك كردن محيط ابرها و آماده نمودن براى باران زائى را بر عهده دارند .\r\nبادها همچون چوپان آگاه و پرتجربه‌اى هستند كه گله گوسفندان را به موقع از اطراف بيابان جمع مىكند و در مسيرهاى معينى حركت مىدهد ، سپس آنها را براى دوشيدن شير آماده مىسازد . جملهء :\r\nفَتَرَى الْوَدْقَ يَخْرُجُ مِنْ خِلالِهِ\r\nدانه‌هاى باران و ذرّات كوچك آن را مىبينى كه از لابه لاى ابرها خارج مىشوند .\r\nممكن است اشاره به اين باشد كه غلظت ابرها و شدت وزش بادها در حدى نيست كه مانع خروج قطره‌هاى كوچك باران از ابر و نزول آن بر زمين شود ، بلكه اين ذرّات كوچك عليرغم طوفان و ابرى كه صحنهء آسمان را پوشانده ، راه خود را از لابه‌لاى آنها به سوى زمين پيدا مىكنند ، و نرم نرم بر زمين‌هاى تشنه پاشيده مىشوند تا به خوبى آنها را سيراب كنند و در عين حال ويرانى به بار نياورند .\r\nباد و طوفانى كه گاه درختان عظيم را از جا مىكند ، و صخره‌ها را به حركت درمىآورد ، به قطرهء كوچك و لطيف باران اجازه مىدهد كه از لابه‌لاى آن بگذرد و بر زمين قرار گيرد .\r\nاين نكته نيز قابل توجه است كه قطعه قطعه بودن ابرها هر چند در يك روز ابرى كه ابر تمام صفحهء آسمان را پوشانيده براى ما چندان محسوس نيست ، اما به هنگامى كه با هواپيما از لابه‌لاى ابرها عبور مىكنيم ، يا بر فراز آن قرار مىگيريم كاملًا\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nروشن و نمايان است .\r\nدر قسمتى از آيهء پنجاهم سوره مباركه روم مىفرمايد :\r\nفَانْظُرْ الى آثارِ رَحْمَةِ اللّهِ كَيْفَ يُحْيِى الْارْضَ بَعْدَ مَوْتِها » « 1 »\r\nبه آثار رحمت الهى بنگر كه چگونه زمين را بعد از مردنش زنده مىكند ؟\r\nتكيه روى جمله فَانْظُرْ اشاره به اين است كه آن قدر آثار رحمت الهى در احياى زمين‌هاى مرده به وسيلهء نزول باران آشكار است كه با يك نگاه كردن بدون نياز به جستجو گرى بر هر انسان ظاهر مىشود .\r\nتعبير به « رحمت الهى » در مورد باران اشاره به آثار پربركت آن از جهات مختلف است .\r\nباران زمين‌هاى خشك را آبيارى ، و بذر گياهان را پرورش مىدهد .\r\nباران به درختان زندگى و حيات نوين مىبخشد .\r\nباران گرد و غبار هوا را فرو مىنشاند و محيط زيست انسان را سالم و پاك مىكند .\r\nباران گياهان را شستشو داده به آنها طراوت مىبخشد .\r\nباران هوا را مرطوب و ملايم ، و براى انسان قابل استنشاق مىكند .\r\nباران به زمين فرو مىرود و بعد از چندى به صورت قنات‌ها و چشمه‌ها ظاهر مىشود .\r\nباران نهرها و سيلاب‌ها به راه مىاندازد كه بعد از مهار شدن در پشت سدها ، توليد برق و نور و روشنائى و حركت مىكنند .\r\nو بالاخره باران ، هواى گرم و سرد را تعديل مىكند ، از گرمى مىكاهد ، و سردى را قابل تحمّل مىنمايد .\r\nوَ اللّهُ الَّذى ارْسَلَ الرِّياحَ فَتُثِيرُ سَحاباً فَسُقْناهُ الى بَلَدٍ مَيِّتٍ فَاحْيَيْنا بِهِ\r\n\r\n\r\n","description":"","footnote":"\r\n( 1 ) - روم ( 30 ) : 50 .\r\n","page_name":" 124 ","page_number":124},
  {"content":"\r\n\r\nالْارْضَ بَعْدَ مَوْتِها كَذلِكَ النُّشُورُ » « 1 »\r\nخداست كه بادها را فرستاد تا ابرى را برانگيزند ، پس ما آن را به سوى سرزمين مرده رانديم و زمين را پس از مردگىاش به وسيلهء آن زنده كرديم ؛ زنده شدن مردگان هم اين گونه است .\r\n\r\nتفسيرى بر آيهء فوق\r\n« نظام حساب شده‌اى كه بر حركت بادها ، و سپس حركت ابرها ، و بعد از آن نزول قطره‌هاى حيات بخش باران ، و به دنبال آن زنده شدن زمين‌هاى مرده ، حاكم است خود بهترين دليل و خود بهترين گواه بر اين حقيقت است كه دست قدرت حكيمى در پشت اين دستگاه قرار دارد و آن را تدبير مىكند .\r\nنخست به بادهاى گرم و داغ دستور مىدهد از مناطق استوائى به سوى مناطق سرد حركت كنند ، و در مسير خود آب درياها را بخار كرده به آسمان فرستند ، سپس به جريان‌هاى منظم سرد قطبى كه دائماً در جهت مخالفت جريان اول حركت مىكنند دستور مىدهد بخارها را جمع‌آورى كرده و ابرها را تشكيل دهند .\r\nباز به همان بادها دستور مىدهد ابرها را بر دوش خود حمل كنند و به سوى بيابان‌هاى مرده گسيل دارند ، تا قطرات زنده كننده باران از آنها سرازير گردد .\r\nسپس به شرايط خاص زمين و بذرهاى گياهانى كه در آن افشانده شده ، فرمان پذيرش آب و نمو و رويش مىدهد ، و از موجودى ظاهراً پست و بى ارزش موجوداتى زنده وبسيار متنوّع و زيبا ، خرم و سرسبز ، مفيد و پربار به وجود مىآورد كه هم دليلى است بر قدرت او ، و هم گواهى است بر حكمت او ، و هم نشانه‌اى است از رستاخيز بزرگ ! !\r\nدر حقيقت آيهء فوق از چند جهت دعوت به توحيد مىكند :\r\n\r\n\r\n","description":"","footnote":"\r\n( 1 ) - فاطر ( 35 ) : 9 .\r\n","page_name":" 125 ","page_number":125},
  {"content":"\r\n\r\nاز نظر برهان نظم ، و از نظر برهان حركت كه هر موجود متحركى محركى مىخواهد ، و از نظر بيان نعمت‌ها كه از جهت فطرى انگيزه‌اى است براى شكر منعم . و از جهاتى نيز دليل بر مسئلهء معاد است .\r\nاز نظر سير تكاملى موجودات ، و از نظر پديدار شدن چهرهء حيات از زمين مرده ، يعنى اى انسان ! صحنهء معاد در فصول هر سال در برابر چشم تو و در زير پاى توست .\r\nجالب اين كه در حديثى از رسول خدا صلى الله عليه و آله چنين مىخوانيم :\r\nيكى از اصحاب عرض كرد :\r\nيا رَسُولَ اللّهِ كَيْفَ يُحْيِى اللّهُ الْمَوتى وَ ما آيَةُ ذلِكَ فِى خَلْقِهِ ؟\r\nاى رسول خدا ! چگونه پروردگار مردگان را زنده مىكند و نشانه و نمونه آن در جهان خلقت چيست ؟\r\nرسول خدا صلى الله عليه و آله فرمود :\r\nاما مَرَرْتَ بِوادى اهْلِكَ مُمْحِلًا ثُمَّ مَرَرْتَ بِهِ يَهْتَزُّ خُضْراً ؟\r\nآيا از سرزمين قبليه‌ات گذر نكرده‌اى ، در حالى كه خشك ومرده بوده ، و سپس از آن جا عبور كنى در حالى كه از خرّمى و سرسبزى گوئى به حركت درآمده ؟\r\nقُلْتُ : نَعَمْ يا رَسُولَ اللّهِ .\r\nگفتم : آرى ، اى رسول خدا .\r\nقالَ : فَكَذلِكَ يُحْيِى اللّهُ الْمَوتى ، وَتِلْكَ آيَتُهُ فِى خَلْقِهِ . « 1 »\r\nفرمود : اين گونه خداوند مردگان را زنده مىكند و اين نمونه و نشانهء او در\r\n\r\n\r\n","description":"","footnote":"\r\n( 1 ) - تفسير القرطبى : 14 / 327 ؛ مسند احمد بن حنبل : 4 / 11 .\r\n","page_name":" 126 ","page_number":126},
  {"content":"\r\n\r\nآفرينش است . » « 1 » در پايان اين قسمت كه در رابطه با مسئلهء با عظمت باد كه محصول جابه‌جائى هواست ، دورنمائى از آثار هوا را از زبان دانش امروز عنايت كنيد ، تا به معجزهء بزرگ علمى حضرت صادق عليه السلام در بيان آثار هوا خطاب به مفضّل بن عمر كوفى اشاره كنم :\r\n\r\nآثار هوا و باد\r\nآنچه كه ثابت شده در ميان كره‌هاى جهان بزرگ ، كرهء زمين داراى هواى ثابت مىباشد ، ضخامت هواى دور كرهء زمين را از صد كيلومتر تا هشتصد كيلومتر تخمين زده‌اند .\r\nهوا جسمى است لطيف ، شفاف و ناپيدا و داراى پنج هزار و نهصد ميليارد تن وزن مىباشد .\r\nهوا پر ارزش‌ترين موجود براى حيات انسان است . انسان و سلسلهء جانوران و سلسلهء گياهان ، براى زندگى نياز به تنفس دارد ، و تنفس بى وجود هوا ممكن نيست ، پس اگر هوا نبود زنده‌اى نبود ، اگر هوا نبود روشنائى ماه ، روشنائىهاى ديگر نبودند و حس باصره از كار مىافتاد ، تنها نقاطى كه برابر تابنده قرار مىگرفت و مىتوانست نور را منعكس سازد روشن بود .\r\nاگر هوا نبود صدايى و بانگى نبود ، چون هوا وسيلهء نقل موج‌هاى صوتى است ، در نتيجه حسّ سامعه از كار مىافتاد .\r\nاگر هوا نبود خاك نبود ، پس كشت و كار و زراعتى نبود ، چرا ؟ اكسيژن كه جزئى از هواست ، در سنگ و آجر و فلز اثر مىگذارد ، سطح مواد ارضى در اثر تركيب با\r\n\r\n\r\n","description":"","footnote":"\r\n( 1 ) - تفسير نمونه : 18 / 192 ، ذيل آيهء 9 سورهء فاطر .\r\n","page_name":" 127 ","page_number":127},
  {"content":"\r\n\r\nاكسيژن نرم شده و مىشود و از آن خاك نرم به وجود آمده و مىآيد ، خاك را كه هواى آرام درست كرده ، باد به اطراف برده و مىبرد ، و بر روى زمين گسترانيده و مىگستراند .\r\nآرى ، اگر هوا نبود خوراكى يافت نمىشد ، و حسّ ذائقه از كار مىافتاد ! اگر هوا نبود آتش نبود ، چون آتش در اثر اكسيژن هوا مىباشد ، وقتى بخواهند چاه نفت فروزانى را خاموش كنند ، توليد خلأ مىكنند . يعنى هوا را نابود مىسازند ، اگر آتش نبود زندگى بشر با نبودن آتش چگونه مىشد ؟ ! آيا آسايشى در جهان بود ؟\r\nاگر هوا نبود بويى در جهان نبود ؛ زيرا بو عبارت است از پخش ذرّات بودار در هوا ، پس در اثر نبودن هوا شامه از كار مىافتاد .\r\nاگر هوا نبود رگ‌هاى بدن ما پاره مىشد و خون بيرون مىريخت ، ديگر حياتى باقى نمىماند ، هوا فشار مخصوصى به بدن وارد مىسازد ، يعنى در هر سانتى متر مربع در حدود يك كيلوگرم ، اين فشار از پاره شدن رگ‌ها جلوگيرى مىكند ، در نقاط بالا كه فشار هوا كم است با وسايل مصنوعى فشار هوا را زياد مىكنند .\r\nاگر هوا نبود كرهء زمين هر روز به وسيلهء بيست ميليون سنگ‌هاى آسمانى بمباران مىشد ، سنگ هائى كه در حدود پنجاه كيلومتر در ثانيه سرعت دارد ، آيا در اين صورت جاندارى در روى زمين زنده مىماند ؟\r\nهوا اين سنگ‌ها را در خود حل مىكند تا به زمين نرسند ، اگر هوا نبود گرماى سوزان روزها ، و سرماى سخت شب‌ها زنده‌اى باقى نمىگذارد ، و سودهاى ديگر و بسيار كه در هواست ! !\r\nآيا گران قيمت‌ترين چيز را در حيات جانداران ، اين گونه رايگان تحت اختيار آن گذاردن ، نشانهء قدرت نامتناهى و رحمت نامتناهى و حكمت نامتناهى سازندهء جهان نمىباشد ؟\r\nهوائى كه كرهء زمين را احاطه كرده است ، موجودى است متحرك ، و بيشتر\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nوقت‌ها در جريان است و از اين سو به آن سوى مىرود .\r\nشگفتى اين جاست كه چنين موجودى كه بيشتر عمرش در حركت مىباشد ، و از اين جا به آن جا مىرود ، چرا از زمين سفر نمىكند ، لااقل برود و برگردد !\r\nچه كسى آن را به زمين دوخته است . چه قلعه‌اى به گرد آن كشيده‌اند كه در فضا پخش نمىشود ، كى اين قلعه را كشيده است و قلعه را از چه ساخته است ؟ و بنيادش را روى چه قرار داده است .\r\nبا چه نيروئى اين هواى متحرك را به تمام نقاط زمين دوخته‌اند ؟ و يا به آن چسبانيده‌اند ؟ آيا ماده مىتواند هواى متحرك را در حال حركت ثابت قرار دهد ؟\r\nولى قدرت نامتناهى و علم نامتناهى و حكمت نامتناهى او ، هواى متحرك را بر زمين ثابت قرار داده است . « 1 »\r\n\r\nمعجزهء علمى درباره هوا و باد\r\nحضرت صادق عليه السلام در رابطه با مسئلهء هوا و باد در گفتگوئى با مفضّل بن عمر كوفى مىفرمايد :\r\nاى مفضل ! تو را بر باد و آنچه در آن است آگاه كنم : آيا نبينى چون بايستد ، چگونه اندوهى جان ستان آرد ، و تندرست‌ها را پريشان كند ، و بيماران را بكاهد ، و ميوه‌ها را تباه سازد و سبزىها را بگنداند ، و جسم‌ها را وبائى سازد و غلات را دچار آفت كند .\r\nبا توجه به اين همه مسائل روشن است كه وزش باد تدبير حكمت‌دار و مصلحت جوى خلق است ، و از هوا خاصيت ديگرى هم به تو گوشزد كنم ، آواز اثرى است كه از برخورد اجسام در هوا نقش بندد ، و هوا آن را به گوش رساند ، مردم روز و شب در كارها و حوايج خود سخن گويند ، و اگر اثرش در هوا بجا ماند ،\r\n\r\n\r\n","description":"","footnote":"\r\n( 1 ) - در مسئله باد و باران در تفسير دعاى سوم صحيفهء سجّاديه مسائل مهمى نگاشته شد .\r\n","page_name":" 129 ","page_number":129},
  {"content":"\r\n\r\nچنانچه نوشتهء در كاغذ ، جهان از آن پر شود و آنها را گرفتار سازد ، و نيازشان به تازه كردن و عوض كردنش بيش از نياز به تازه كردن كاغذ است ؛ زيرا گفته بيش از نوشتهء است .\r\nو آفرينندهء حكيم جلّ قدسه اين هوا را كاغذى سبك ساخته تا سخن را تا هر جا برساند و باز پس رود تا صفحهء تازه و پاكى به جاى آن آيد ، و پيوسته تو را همين نسيم به نام « هوا » بس كه از مصالحش عبرت‌گيرى و خدا را بشناسى ؛ زيرا كه آن زندگى تن است ، و با نفس آن را به درون كشد و از برون نسيم روح بخش آن را فرا گيرد ، و مركب آواز باشد تا آن را از دور به گوش رساند و بوها را از جائى به جائى برساند ، ننگرى كه بوى از آن سوى آيدت كه باد وزد و هم آواز ، و هم او پذيراى گرما و سرماى پى در هم است كه وسيله خوبى و نشاط جهانند ، و اين باد وزنده از اوست .\r\nباد از اجسام تراود و ابر را از اين جا به آن جا براند تا سودش همگانى باشد ، ابر را درهم كند تا ببارد ، و از هم بگسلد تا سبك شود و نازك گردد ، و درخت را آبستن كند و كشتى را به راه برد ، و خوراك‌ها را نرم سازد ، و آب را خنك كند و آتش را برافروزد ، و هرچه‌تر است خشك كند و خلاصه هر چه در زمين است زنده كند ، اگر باد نبود گياه پراكنده مىشد ، جاندار مىمرد ، هر چيزى داغ مىشد و تباه مىگرديد ! « 1 »\r\n\r\nآثار ديگرى از هوا و باد\r\nاز آثار هوا و باد ، مسائلى كه از معجزات علم امام معصوم است :\r\n1 - نورزيدن باد علّت غم و اندوه ، تبديل سلامتى به بيمارى ، باعث تشديد مرض ، گنديدن گياهان ، از بين رفتن ميوه‌جات ، باعث پخش ميكرب و با ، و به آفت خوردن غلّات است .\r\n\r\n\r\n","description":"","footnote":"\r\n( 1 ) - بحار الأنوار : 3 / 119 ، باب 4 ، حديث 1 ؛ توحيد المفضّل : 140 .\r\n","page_name":" 130 ","page_number":130},
  {"content":"\r\n\r\n2 - هوا علّت رساندن صوت به گوش ، و پخش صدا در تمام كرهء زمين است .\r\n3 - هوا باعث حيات موجودات زنده است .\r\n4 - هوا علت رساندن بو به حس شامه است .\r\n5 - هوا مؤثّر در گرما و سرما و تعديل آن دو در تمام كرهء زمين است .\r\n6 - هوا ، جا به جا كنندهء ابرها ، و به هم رسانندهء آنها جهت توليد باران و از هم شكافندهء ابر براى صافى فضاست .\r\n7 - تلقيح كننده نباتات براى به وجود آمدن ميوه هاست .\r\n8 - حركت دهندهء كشتىها دردرياهاست .\r\n9 - خنك كنندهء آب‌هاى روى زمين است .\r\n10 - علت برافروخته شدن آتش است .\r\nبراى هر يك از موارد دهگانهء بالا مىتوان مقالات جالب و مفصلى نوشت . در اين زمينه مىتوانيد به كتابهاى مفصل و مهم علمى مراجعه كنيد تا بيش از پيش ارزش و قيمت علم معصوم براى شما روشن شود .\r\nكيست كه بتواند آثار نعمت‌هاى حضرت حق را به شماره آورده و به اداى شكر نعمتى از نعمت‌هاى آفرينندهء جهان هستى اقدام كند ؟ !\r\nالهى ! غرق جهليم ، درنادانى و نفهمى دست و پا مىزنيم ، از هستى و عناصر آن بى خبريم ، عمرى است دچار معصيت و گناهيم ، از خط هدايت و صراط مستقيم دوريم ، از لطف و عنايت و رحمت خاصت مهجوريم ، در هر صورت به عجز و ذلت و بى خبرى و ضعف و زبونى خود و اين كه جز گناه و معصيت كار ديگرى از ما صادر نشده معترفيم ، ما را به نور هدايت منور فرما ، و از بند هواى نفس آزاد كن ، وتوفيق شكر نعمت هايت را همراه با بصيرت و روشندلى به ما مرحمت كن .\r\n الهى از دعاى اهل حالى * زآه سينه صاحب كمالى\r\nرسان بر جاه از زندان و چاهم * از اين زندان برآور بانگاهم \r\n\r\n","description":"","footnote":"","page_name":" 131 ","page_number":131},
  {"content":"\r\n\r\n الهى قادرى بر هر چه خواهى * تعالى الله از اين پادشاهى\r\nبه رفعت بين كه در زندان ذلّت * گرفتار است در قيد خجالت\r\nنه يك جو فكر فرداى قيامت * نه از غفلت كند يكروز غفلت\r\nنه از بهر سفر زادى مهيا * نه زين غم يك دل شادى مهيا\r\nچه گويم اى عزيزان رفتم از دست * پرمرغ هوايم بال بشكست\r\nنه دردى تا سوى درمان نهم رو * نه عشقى تا سوى جانان نهم رو\r\nنه راه چاره و نى چاره جويم * نه دل تا دست از هستى بشويم\r\nمنم شرمنده از اين بىنوايى * عنايت كن ز لطف خود نوايى \r\n( ميرزا عباس همدانى ، رفعت )\r\nبنابراين به اين نكات توجه كرديد كه خورشيد باعث حرارت ، و حرارت باعث تبخير آب ، و بخار به علت سردى هوا تبديل شوندهء به ابر ، و باد باعث تلقيح ابرها و در نتيجه باريدن باران بر سطح زمين و خلاصه ظهور آب براى ادامهء حيات موجودات روى زمين است .\r\n\r\nآب از ديدگاه قرآن\r\nوَ انْزَلْنا مِنَ السَّماءِ ماءً بِقَدَرٍفَاسْكَنّاهُ فِى الْأَرْضِ » « 1 »\r\nو از آسمان ، آبى به اندازه نازل كرديم و آن را در زمين جاى داديم .\r\nاوَلَمْ يَرَوْا انّا نَسُوقُ الْماءَ الَى الْأَرْضِ الْجُرُزِ فَنُخْرِجُ بِهِ زَرْعاً تَأْكُلُ مِنْهُ انْعامُهُمْ وَانْفُسُهُمْ افَلا يُبْصِرُونَ » « 2 »\r\nآيا ندانسته‌اند كه ما آب را به سوى زمين بىگياه مىرانيم و به وسيلهء آن\r\n\r\n\r\n","description":"","footnote":"\r\n( 1 ) - مؤمنون ( 23 ) : 18 .\r\n( 2 ) - سجده ( 32 ) : 27 .\r\n","page_name":" 132 ","page_number":132},
  {"content":"\r\n\r\nزراعتى را بيرون مىآوريم كه دام‌هايشان و خودشان از آن مىخورند ؟ پس آيا [ آثار رحمت خدا را 
  ] نمىبينند ؟ !\r\nوَ هُوَ الَّذى خَلَقَ مِنَ الْماءِ بَشَراً » « 1 »\r\nو اوست خدائى كه از آب بشر را آفريد .\r\nبيش از هر چيز آب در ساختمان بدن انسان به كار رفته است .\r\nچه بنابر تحقيقات فهلينگ : در 5 / 2 ماهگى 94 % و در 4 و 5 ماهگى 90 % و در هفت ماهگى 80 % و در موقع زايمان 69 % وزن جنين انسان از آب تشكيل شده است ، و از نظر زيست شناسان ، انسان به اسفنجى مىماند كه از هر طرف آب آن را فرا گرفته است .\r\nافَرَأيْتُمُ الْماءَ الَّذى تَشْرَبُونَ * ءَانْتُمْ انْزَلْتُمُوهُ مِنَ الْمُزْنِ امْ نَحْنُ الْمُنْزِلُونَ * لَوْ نَشاءُ جَعَلْناهُ اجاجاً فَلَوْلا تَشْكُرُونَ » « 2 »\r\nبه من خبر دهيد آبى كه مىنوشيد ، * آيا شما آن را از ابر باران‌زا فرود آورده‌ايد يا ما فرود آورنده‌ايم ؟ * اگر بخواهيم آن را تلخ مىگردانيم ، پس چرا سپاس گزارى نمىكنيد ؟\r\nوَ هُوَ الَّذى انْزَلَ مِنَ السَّماءِ ماءً فَاخْرَجْنا بِهِ نَباتَ كُلِّ شَىءٍ » « 3 »\r\nو اوست كه از آسمان آبى فرستاد ، و به وسيلهء آن گياهان گوناگون را [ از زمين 
  ] رويانديم .\r\nباران درون خاك را خيس و مرطوب مىكند ، و درختان از راه ريشه و گل‌ها به وسيلهء ريشه يا ساقه آب را به سوى بالا جذب مىكنند ، و شاخه‌هاى گل از آب غذا\r\n\r\n\r\n","description":"","footnote":"\r\n( 1 ) - فرقان ( 25 ) : 54 .\r\n( 2 ) - واقعه ( 56 ) : 68 - 70 .\r\n( 3 ) - انعام ( 6 ) : 99 .\r\n","page_name":" 133 ","page_number":133},
  {"content":"\r\n\r\nمىگيرند :\r\nوَ انْزَلَ مِنَ السَّماءِ ماءً فَاخْرَجَ بِهِ مِنَ الثَّمَراتِ رِزْقاً لَكُمْ » « 1 »\r\nو از آسمان ، آبى [ مانند برف و باران 
  ] نازل كرد و به وسيله آن از ميوه‌هاى گوناگون ، رزق و روزى براى شما بيرون آورد .\r\nوَ انْزَلَ لَكُمْ مِنَ السَّماءِ ماءً فَانْبَتْنا بِهِ حَدائِقَ ذاتَ بَهْجَةٍ ما كانَ لَكُمْ انْ تُنْبِتُوا شَجَرَها » « 2 »\r\nو براى شما از آسمان آبى نازل كرد كه به وسيلهء آن باغ‌هايى خرم و باطراوت رويانديم كه روياندن درختانش در قدرت شما نيست .\r\nالَمْ تَرَ انَّ اللّهَ انْزَلَ مِنَ السَّماءِ ماءً فَاخْرَجْنا بِهِ ثَمَراتٍ مُخْتَلِفاً الْوانُها » « 3 »\r\nآيا ندانسته‌اى كه خدا از آسمان آبى نازل كرده است ، پس به وسيلهء آن ميوه‌هايى كه رنگ‌هايش گوناگون است ، پديد آورده‌ايم .\r\nهزاران عامل ، با برنامه هايى منظم در عالم طبيعت به ارادهء حكيمانه حضرت حق دست به دست مىدهند ، تا انواع روييدنىهاى رنگارنگ و ميوه‌هاى گوناگون و جالب پديد آيد .\r\n\r\nخواص ميوه‌ها\r\nقرآن مجيد در آيات مربوط به آب به مسئلهء ميوه‌جات تحت عنوان ثمرات ، اشارات فراوانى دارد . كه در گذشته به قسمتى از آن آيات توجه كرديد .\r\n\r\n\r\n","description":"","footnote":"\r\n( 1 ) - بقره ( 2 ) : 22 .\r\n( 2 ) - نمل ( 27 ) : 60 .\r\n( 3 ) - فاطر ( 35 ) : 27 .\r\n","page_name":" 134 ","page_number":134},
  {"content":"\r\n\r\n\r\nتحقيقات دانشمندان بزرگ ، دربارهء خواص ميوه‌ها\r\nدكتر محمد صادق رجحان استاد دانشگاه تهران ، در كتاب شفاى خود در بخش ميوه درمانى ، در رابطه با خواص ميوه‌ها كه از آثار صنع حق و آيات حضرت ربّ العزّه است ، مىنويسد :\r\nاز نظر باغبانى به اندامى كه از تغييرات و نمو بخشى از گل به دست مىآيد ميوه گفته مىشود .\r\nميوه ممكن است خوراكى بوده و يا مصرف داروئى داشته باشد . ميوه غالباً پس از عمل لقاح از نمو قسمت هائى از گل به وجود مىآيد ، ولى در بعضى موارد نيز بدون آن كه عمل لقاح رخ دهد ميوه توليد مىشود كه اين كيفيت را پارتنوكارپى مىنامند .\r\nدر اين حالت گاهى ميوه بى دانه حاصل مىشود مانند نارنگى بى دانه ، بعضى اوقات بدون عمل لقاح باز هم ميوهء دانه دار به وجود مىآيد كه در اين مورد مسلماً پارتنوكارپى همراه با كره زائى « پارتنوژنز » است .\r\nبشرهء ميوه حاصل موجودات ذره بينى نظير مخمرها ، قارچ‌هاى مختلف ، ميكرب‌ها ، عوامل تخمير و فاسد كننده مىباشد ، و گاهى براى خوشرنگ كردن ميوه موادى از قبيل ، اتيلن و استيلن به كار مىبرند ، بنابراين لازم است بشرهء ميوه را به خوبى شسته و سپس مصرف نمايند .\r\nاز طرف ديگر هنگام چيدن بعضى از ميوه‌ها مانند انجير و خربزهء درختى ، شيرابه‌اى خارج مىشود كه حاوى آنزيم پروتئاز مىباشد و براى پوست دست مضر است ، لذا براى چيدن اين قبيل ميوه‌ها از دستكش استفاده شود .\r\n\r\nنقش طبّى ميوه‌ها\r\nميوه‌ها از نظر پزشكى در بدن انسان اعمال مهمى را انجام مىدهند :\r\n\r\n","description":"","footnote":"","page_name":" 135 ","page_number":135},
  {"content":"\r\n\r\n1 - ميوه‌ها قسمت اعظم آب بدن را به ويژه در فصل تابستان تأمين مىكند .\r\n2 - ميوه‌ها اشتها را تحريك مىنمايند .\r\n3 - ميوه‌ها انواع مختلف ويتامين را به بدن مىرسانند .\r\n4 - ميوه‌ها مدرّ هستند ، يعنى به علت دارا بودن آب زياد و املاح معدنى ، مخصوصاً نمك‌هاى پتاسيم تا حدى دفع ادرار را مىافزايند و از اين طريق مقدارى از سموم بدن خارج شده ، احساس فرح و نشاط در شخص به وجود مىآيد .\r\n5 - ميوه‌ها به علت دارا بودن اسيدهاى مختلف ومخصوصاً تركيبات پكتيكى و سلولز معمولًا ، مليّن هستند ، و بعضى ديگر به علت دارا بودن مقدارى « تانن » قابض مىباشند .\r\n6 - ميوه‌ها مواد معدنى مورد نياز بدن را تأمين مىكنند ، يعنى توسط ميوه‌ها مقدار قابل توجهى ، كلسيم - فسفر - سديم - پتاسيم - منيزيم - آهن - يد و غيره كه همگى براى انسان لازمند وارد بدن مىشود .\r\n7 - ميوه‌ها حالت اسيدى كه از تغذيهء گوشت زياد ، و ديگر مواد پروتئينى حاصل مىگردد كم نموده و محيط داخلى بدن را متعادل مىكنند .\r\n8 - بعضى از ميوه‌ها به خاطر تركيبات شيميايى ويژهء خود براى شفاى عده‌اى از امراض مفيد بوده و گاهى اعجاز مىكنند .\r\n\r\nنقش غذايى ميوه‌ها\r\nانسان با خوردن ميوه مقدارى از كمبود غذايى خود را تأمين مىكند ؛ زيرا تركيبات غذايى كه براى بدن لازمند ، كم يا بيش در ساختمان ميوه‌ها به كار رفته‌اند ، اين مواد عبارتند از :\r\n1 - آب\r\n2 - مواد معدنى\r\n\r\n","description":"","footnote":"","page_name":" 136 ","page_number":136},
  {"content":"\r\n\r\n3 - قندها و مواد مشابه آنها مانند تركيبات پكتيكى\r\n4 - چربى ها\r\n5 - پروتئين ها\r\n6 - اسيدهاى آمينه\r\n7 - ويتامين ها\r\n8 - تانن\r\n9 - اسيدهاى آلى\r\n10 - رنگ دانهء ميوه\r\n11 - تركيبات معطر « اسانس‌ها »\r\nآب ، يكى از مهم‌ترين موادى است كه حيات انسان را تأمين مىكند و قسمت اعظم وزن بدن را تشكيل مىدهد ، به طورى كه اگر وزن شخصى صد كيلوگرم باشد ، حدود 65 كيلو گرم از وزن بدنش آب است .\r\nبراى تأمين اين مقدار آب ، يك انسان بايد در شرايط معمولى روزانه حدود 12 ليوان « تقريباً هر يك ساعت يك ليوان » آب تناول نمايد .\r\nاما چون آب سالم مايعى بى رنگ ، بى بو ، بى مزه مىباشد معلوم است كه نوشيدن اين مقدار آب به تنهايى لذت بخش نيست ، بلكه شكنجه است ، بنابراين خوشبختانه در تركيب تمام مواد غذايى حتى آنها كه به ظاهر خشكند مقدارى آب به كار رفته ، تا در تأمين آب بدن سهيم باشند .\r\nآفرينش ميوه‌هاى گوناگون با مزه بسيار مطبوع و رنگ و طعم‌هاى متنوع كه براى روزى بشر تعبيه شده احتمالًا بدان جهت است كه اين مادهء حياتى يعنى آب به مقدار 12 ليوان ، همراه با مواد مفيد ديگر نه با زحمت ، بلكه با كمال لذّت و رغبت وارد بدن شده ، سلامتى انسان را تأمين نمايد ، بنابراين مخصوصاً در فصل تابستان و يا در هنگام ورزش و كار زياد كه با عمل تعريق مقدارى از آب بدن دفع شده و كمبود\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nآن به صورت عطش جلوه گر مىشود بايد علاوه بر آب ، از ميوه‌ها استفاده شود ؛ زيرا همراه باعرق مقدارى هم ويتامين و مواد معدنى از بدن خارج مىشود كه براى جبران آنها بهتر از هر چيز ميوهء مناسب است .\r\n\r\nاهميت آب براى بدن ما\r\nآب اعمال مهم زير را در بدن ما انجام مىدهد :\r\n1 - تمام اعمال حياتى بدن انسان بر روى زمينهء آب امكان‌پذير مىشود .\r\n2 - آب موجود در غذا از يك طرف ، و آب موجود در بزاق از طرف ديگر مهم‌ترين عاملى هستند كه عمل بلع غذا را ممكن مىسازند ؛ زيرا در غير اين صورت به هيچ وجه بلعيدن غذا مقدور نخواهد بود .\r\n3 - آب موجود در معده و روده از يك طرف غذا را به صورت مايع رقيقى در مىآورد تا آمادهء هضم شود و از طرف ديگر آب ، شيرهء هاضمه را با خود به معده مىآورد تا غذا را هضم و قابل جذب كند .\r\n4 - آب در ساختمان سلول‌هاى بدن انسان به كار مىرود و مهم‌ترين عامل ساختمان سلول است ، تقريباً 45 درصد از آب بدن در عضلات و 20 درصد آن در پوست مجتمع مىشود .\r\n5 - آب ، خون را به صورت مايعى روان و جارى مىكند تا مواد غذايى به تمام نقاط بدن برسد .\r\n6 - آب در فضاى بين سلول‌ها واسطه‌اى است كه غذا و فضولات سلولى را حمل و نقل مىكند .\r\n7 - آب درجهء حرارت بدن را حدود 37 درجهء سانتى گراد ثابت نگه مىدارد ، و مانند آب رادياتور اتومبيل از گرم شدن يا سرد شدن ماشين بدن جلوگيرى مىكند .\r\n8 - آب با جريان ملايم خود دائماً سلول‌ها را شستشو داده ، مقدارى از سموم\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nبدن را گرفته از طريق ادرار ، عرق و مدفوع به خارج منتقل مىكند .\r\n9 - آب در تمام فعل و انفعالات فيزيك و شيميايى بدن شركت مىنمايد .\r\nبه عبارت ديگر همانطور كه يك خانم خانه دار ، براى تهيهء نوع غذا بالاخره به نحوى از آب استفاده مىكند ، سلول‌هاى بدن ما نيز درتمام اعمال خود به نحوى آب به كار مىبرند .\r\n\r\nمواد معدنى يا املاح معدنى\r\nوَ اللّهُ خَلَقَكُمْ مِنْ تُرابٍ ثُمَّ مِنْ نُطْفَةٍ » « 1 »\r\nو خدا شما را از خاك [ مرده 
  ] ، سپس از نطفه آفريد .\r\nتمام عناصرى كه در ساختمان بدن انسان به كار رفته منشأش خاك است .\r\nمواد معدنى يا املاح معدنى دسته‌اى از مواد غذايى هستند كه به مقدار كم ، وجودشان براى بدن انسان بسيار لازم است .\r\nتركيبات معدنى اگر چه از طريق همه نوع ماده غذايى به بدن انسان مىرسند ، ولى ميوه‌ها نيز يكى از منابع مهم آنها مىباشند .\r\nبه طور متوسط 5 درصد از وزن بدن هر شخصى را تركيبات معدنى تشكيل مىدهد ، 65 درصد وزن بدن آب است ، و 30 درصد بقيه از مواد آلى « پروتئين‌ها - قندها - و چربىها » تركيب يافته است .\r\nآنچه از تركيبات معدنى كه در اين جا مورد بحث قرار مىگيرد عبارت است از كلسيم ، فسفر ، منيزيم ، كلر ، سديم ، پتاسيم ، آهن كه مقدارشان نسبتاً دربدن فراوان مىباشد ، و آنچه به نام عناصر كمياب فعلًا در ساختمان بدن انسان تشخيص داده شده است شامل يد ، مس ، روى ، منگنز ، كبالت ، گوگرد ، فلوئور ، سلنيوم ، كروميوم ،\r\n\r\n\r\n","description":"","footnote":"\r\n( 1 ) - فاطر ( 35 ) : 11 .\r\n","page_name":" 139 ","page_number":139},
  {"content":"\r\n\r\nموليبدنوم ، كادميوم و غيره مىباشد .\r\nاين مواد همگى در خاك قرار داشته از راه گياهان به بدن حيوانات منتقل مىشوند ، و سپس انسان باخوردن گياهان و حيوانات ، از مواد معدنى آنها استفاده مىكند .\r\nهُوَ الَّذى خَلَقَكُمْ مِنْ تُرابٍ » « 1 »\r\nاوست كه شما را از خاك آفريد .\r\nامروزه درباره تركيبات معدنى درعلم شيمى مفصل بحث مىشود ، و عده‌اى از بى خبران تصوّر مىكنند كه اين علم از افتخارات ملل غربى و اروپايى مىباشد ، در حالى كه در تاريخچه علم شيمى آمده است :\r\nمهد شيمى در اسكندريه بود كه از راه سوريه به خاك عرب منتقل گرديد ، و به وسيلهء اعراب از طريق اسپانيا در اروپا رسوخ يافت .\r\nجابر بن حيان شيمى دان معروف اسلامى كه خود شاگرد امام جعفر صادق عليه السلام پيشواى شيعيان بود از مشاهير اين علم است .\r\nهمچنين محمّد زكرياى رازى پزشك و شيمى دان بزرگ ايرانى ( 251 تا 313 هجرى قمرى ) كه موفق به كشف الكل و مواد ديگرى در علم شيمى گرديد يكى از ستارگان معروف علم شيمى به شمار مىرود .\r\nابن سينا فيلسوف ايرانى ، رسالهء معروفى دارد كه ضمن آن مواد معدنى را به چهار دسته : سنگ‌ها وخاك‌ها ، تركيبات سوختنى و گوگرد ، املاح و فلزات طبقه بندى نموده است .\r\nدانشمند ديگر ايرانى به نام ابوريحان بيرونى مجموعه‌اى به زبان عرب روى فلزات قيمتى نوشته است كه در آن از معلومات معدن‌شناسى عصر خود ذكر\r\n\r\n\r\n","description":"","footnote":"\r\n( 1 ) - غافر ( 40 ) : 67 .\r\n","page_name":" 140 ","page_number":140},
  {"content":"\r\n\r\nمىنمايد .\r\nبه يقين كتب شيمى عرب كه در قرن نهم نوشته شده است ، در تاريخ شيمى نقش بزرگى به عهده دارد ؛ زيرا براى نخستين بار اوّلين روش‌هاى جستجوى شيميايى را بيان مىدارد .\r\n\r\nنقش مواد معدنى دربدن انسان\r\nتركيبات معدنى كه معمولا به نام املاح از آنها ياد مىشود ، تماماً از خاك گرفته شده ، توسط مواد غذايى گياهى و حيوانى وارد بدن مىشوند ، اين مواد در بدن انسان وظايف مهم زير را به عهده دارند :\r\n1 - حالت اسيدى و قليايى مايعات بدن به وسيلهء بعضى عناصر معدنى تنظيم و متعادل مىشود .\r\n2 - عناصر معدنى براى مايعات بدن ايجاد فشار ويژه‌اى مىكنند كه به نام فشار اسمزى معروف مىباشد ، فشار اسمزى خاصيتى است كه باعث مىشود مايعات از جدار سلول‌ها عبور نموده مواد غذايى و عناصر معدنى را جابه‌جا كنند .\r\n3 - بعضى عناصر معدنى مانند كلسيم و فسفر باعث استحكام استخوان‌ها و دندان‌ها مىشوند .\r\n4 - برخى عناصر معدنى فعاليت حياتى مخصوص به خود دارند ، مثلًا آهن براى تهيه رنگدانهء گلبول قرمز خون لازم است .\r\n5 - بسيارى از آنزيم‌هاى بدن انسان فقط در مجاورت فلزاتى از قبيل منيزيم ، منگنز ، پتاسيم و روى فعاليت دارند .\r\n6 - عناصر معدنى « به صورت كاتيون و آنيون » درتعادل الكتروليت‌هاى بدن سلول‌ها را يارى مىدهند كه اعمال حياتى خود را انجام دهند .\r\nاكنون در ذيل ، ابتدا كاتيون ، آنيون ، و الكتروليت‌ها را شرح داده و سپس درباره\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nمواد معدنى جداگانه بحث خواهيم كرد .\r\nبايد دانست كه رويهم رفته در بدن يك شخص به وزن 70 كيلوگرم تقريباً 5 / 3 كيلوگرم مواد معدنى وجود دارد ، از اين مقدار 90 درصد آن در ساختمان اسكلت و دندان‌ها به كار رفته و 10 درصد بقيه در بافت‌هاى نرم و مايعات بدن شركت نموده و به نام الكتروليت‌ها خوانده مىشوند ؛ زيرا به صورت يون به داخل و خارج سلول‌ها مبادله گشته و عمل انتقال مايعات را انجام مىدهند .\r\nمواد معدنى در خون غالباً به حالت يون هستند ، يعنى بار الكتريكى مثبت يا منفى دارند .\r\nيون‌هائى كه بار الكتريكى مثبت دارند كاتيون ناميده مىشوند مانند سديم ، پتاسيم ، كلسيم ، منيزيم و يون‌هائى كه بار الكتريكى منفى دارند آنيون خوانده مىشوند مانند كلر ، فسفات‌ها ، سولفات‌ها ، بيكربنات‌ها ، پروتئين‌ها و اسيدهاى آلى .\r\n\r\nكلسيم\r\nشير ، پنير ، عدس ، لوبيا ، شاهى ، گل كلم ، ميوهء زيتون ، فندق خشك ، بادام خشك ، انجير خشك سرشار از كلسيم هستند ، ولى انگور ، زردآلو ، گيلاس ، سيب ، موز و پرتقال نيز حاوى كلسيم مىباشند .\r\nوجود كلسيم در بدن انسان براى اعمال زير لازم است :\r\n1 - كلسيم در ساختمان استخوان‌ها و دندان‌ها شركت نموده براى تأمين استحكام و رشد آنها ضرورى مىباشد .\r\n2 - كلسيم عامل مهم انعقاد خون است .\r\n3 - عنصر كلسيم براى انقباض عضلات لازم خواهد بود و كمبود آن باعث تشنج مىشود .\r\n\r\n","description":"","footnote":"","page_name":" 142 ","page_number":142},
  {"content":"\r\n\r\n4 - كلسيم انقباضات عضلهء قلب را تقويت مىكند .\r\n5 - كلسيم براى عمل طبيعى اعصاب لازم است ، يعنى انتقال پيام‌هاى عصبى و هدايت امواج عصبى را تسهيل مىكند .\r\n6 - كلسيم قابليت نفوذ جدار سلول‌ها را كم مىكند و از تحريك پذيرى سلول‌ها مىكاهد .\r\n7 - كلسيم قابليت نفوذ مويرگ‌ها را كم مىكند ، و مانع مىشود از اين كه پلاسما و يا خون از جدار رگ‌ها خارج شود ، لذا از بروز ورم و خون ريزى جلوگيرى مىكند .\r\n8 - كلسيم عامل فعال كنندهء بعضى آنزيم‌ها مىباشد .\r\n9 - كلسيم قدرت دفاعى و تحرك گلبول‌هاى سفيد خون را در عمل بيگانه خوارى مىافزايد ، اين گلبول‌ها سربازان مسلّح هستند كه در برابر ميكرب‌ها دفاع مىكنند .\r\n10 - كلسيم واكنش‌هاى هيستامينى را نقصان مىدهد ، لذا در تسكين و معالجهء خارش‌ها ، كلسيم به كار مىرود .\r\n11 - كلسيم در هنگام تقسيم سلول‌ها دخالت مىنمايد .\r\n12 - كلسيم در توليد مقدار شير دخالت دارد ؛ زيرا به تجربه ثابت شده است ، چنانچه كلسيم جيره غذايى دام‌هاى شيرده را كم كنيم ميزان توليد شير آنها كاسته مىشود .\r\n\r\nفسفر\r\nشير ، پنير ، گوشت ، گردو ، فندق ، بادام ، انجير خشك ، عدس و نخود ، سرشار از فسفر هستند ، ولى تمشك ، گيلاس ، هلو ، شاه بلوط ، نيز حاوى فسفر مىباشند .\r\nفسفر يكى از مهم‌ترين مواد معدنى است كه وجودش در بدن انسان براى اعمال زير لازم خواهد بود .\r\n\r\n","description":"","footnote":"","page_name":" 143 ","page_number":143},
  {"content":"\r\n\r\n1 - فسفر همراه با كلسيم همه جا براى شركت در ساختمان استخوان‌ها و دندان‌ها و رشد آنها دخالت مىنمايد .\r\n2 - تركيبات فسفر دار ، در بدن انسان « مانند يك دستگاه آداپتور » به منزلهء مركز تغيير شكل انرژى عمل مىكند و در اين تغيير شكل مقدار قابل توجهى كالرى آزاد مىكند .\r\n3 - فسفر عمل ذخيرهء انرژى را در بدن به عهده دارد ، طرز عمل فسفر همانند يك باطرى است كه متناوباً انرژى حاصل از سوخت و ساز مواد غذايى را ذخيره نموده ، در هنگام نياز سلول‌ها در اختيار آنها قرار مىدهد .\r\n4 - تركيبات فسفردار به صورت فسفولپيد در ساختمان غشاء سلول‌ها و همچنين در ساختمان‌هاى بافت عصبى شركت مىنمايند .\r\n5 - فسفر در ساختمان اسيد نوكلئيك شركت مىكند ، همين اسيد نوكلئيك‌ها هستند كه اعمال حياتى سلول را زير نظر داشته در مرحله تقسيم و تكثير سلول‌ها و انتقال توارث دخالت مىنمايند .\r\n6 - فسفر درساختمان كوآنزيم‌ها شركت مىكند .\r\n7 - فسفر در ساختمان فسفوپروتئين‌ها « از جمله كازئين شير » و فسفولپيدها « از جمله ليستين زردهء تخم مرغ » شركت مىكند ، اين قبيل تركيبات را فسفر آلى مىنامند .\r\n\r\nمنيزيم\r\nدانه جو ، ذرّت ، لوبيا خشك ، نخود خشك ، شكلات ، گردو خشك ، فندق خشك و بادام خشك سرشار از منيزيم هستند .\r\n1 - منيزيم به منزلهء جرقه‌اى است كه باعث شروع بعضى واكنش‌هاى شيميايى در بدن مىشود .\r\n\r\n","description":"","footnote":"","page_name":" 144 ","page_number":144},
  {"content":"\r\n\r\n2 - منيزيم يكى از عناصرى است كه همراه با مواد ديگر براى رشد و ترميم بافت‌هاى بدن به كار مىرود .\r\n3 - منيزيم در بسيارى از اعمال آنزيمى بدن و غيره دخالت مىكند .\r\n4 - منيزيم براى متحرك شدن كلسيم از استخوان لازم است .\r\n5 - منيزيم براى انجام عمل طبيعى كلسيم و پتاسيم ضرورى مىباشد .\r\n6 - منيزيم در عمل انتقال امواج عصبى از عصب به عضله دخالت دارد .\r\n7 - منيزيم درعمل اتصال پيام بر به ريبوزم مؤثر است .\r\n8 - منيزيم در تنظيم درجهء حرارت بدن و تعادل انقباض عضلات دخالت دارد .\r\n9 - منيزيم در مصرف چربىهاى بدن رل مؤثّرى دارد ولى فعلًا نحوهء عمل آن بر ما معلوم نيست .\r\n10 - كمبود منيزيم در بدن انسان باعث عصبانيت شديد و عكس العمل بسيار تند در مقابل ناراحتىهاى جزئى مىشود .\r\n11 - رابطه‌اى بين مقدار منيزيم خون و هورمون كورتيزون وجود دارد .\r\n\r\nكلر\r\nكلر مهم‌ترين آنيون خارج سلولى است ، كلر غالباً به صورت تركيب با سديم به نام نمك طعام توسط مواد غذايى وارد بدن مىشود .\r\nكلر گاهى در داخل سلول‌ها وجود دارد ، مثلًا در گلبول‌هاى قرمز به صورت كلرور پتاسيم و در سلول‌هاى غدد معده به شكل اسيد كلروئيدريك فراوان است ، ولى در سلول‌هاى غدد جنسى و پوست به مقدار كم وجود دارد .\r\nمقدار كلر پلاسما تقريباً به اندازهء سديم مىباشد ، با خوردن نمك طعام موجود در غذا كلر نيز وارد بدن مىشود و توسط ادرار دفع مىگردد بنابراين تعادل كلر خون تا حدى بستگى به مقدار مصرف نمك طعام دارد .\r\n\r\n","description":"","footnote":"","page_name":" 145 ","page_number":145},
  {"content":"\r\n\r\n\r\nسديم\r\nسديم عنصرى است كه به صورت تركيب با كلر به نام نمك طعام وارد بدن مىشود .\r\n1 - سديم مهم‌ترين كاتيون خارج سلولى است ، سديم و « پتاسيم » آب را در فضاى بين سلول‌ها متعادل نگاه مىدارند ، به اين معنى كه افزايش سديم در مايع بين سلولى باعث مىشود كه مقدارى آب به مايع بين سلولى منتقل شود و در نتيجه خيز « ورم » به وجود مىآيد .\r\n2 - سديم و پتاسيم در حفظ تعادل اسيدى و قليايى خون مؤثرند .\r\n3 - سديم و پتاسيم در انقباض عصبى به ويژه انقباضات عضلهء قلب دخالت دارند .\r\n4 - سديم و « پتاسيم » براى اين كه اعصاب عمل طبيعى خود را انجام دهند لازم است ؛ زيرا به انتقال امواج جنسى از عصب به عضله كمك مىكنند .\r\n5 - افرادى كه در گرماى شديد كار نموده عرق زيادى از بدنشان دفع مىشود چون مقدار زيادى نمك توسط عرق از دست مىدهند ممكن است عضلات دست و پايشان دچار گرفتگى و انقباض دردناكى شود كه معالجهء آن خوردن مقدارى آب نمك است .\r\nدر كتب طب قديم مندرج است كه نمك معدنى و نمك دريايى اشتها آور ، هضم كنندهء غذا و نيكو كنندهء رنگ رخسار مىباشد .\r\n\r\nپتاسيم\r\nشير ، گوجه فرنگى ، گوشت ، ماهى ، عدس ، لوبيا ، گندم ، جو ، ذرت ، شلغم ، اسفناج ، فندق ، بادام ، انجيرخشك ، گوجه برغانى ، ميوهء زيتون ، سيب ، پرتقال ، ليموترش و گيلاس پتاسيم زياد دارند .\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nپتاسيم مهم‌ترين كاتيون مايع داخل سلولى است كه به مقدار 175 تا 250 گرم در بدن شخص بالغ طبيعى وجود دارد .\r\nاز اين مقدار 90 درصد آن داخل سلول‌هاست ، هر شخص بالغ بر حسب عادات غذايى شبانه روزى 8 / 2 تا 4 گرم پتاسيم با غذا مىخورد ، املاح پتاسيم به آسانى از لولهء هاضمه جذب شده وارد خون گشته از راه ادرار دفع مىشود و اثر مدرّى دارد .\r\n1 - پتاسيم اثر مدرّ ، مليّن و مسهل دارد .\r\n2 - پتاسيم اثر خلط آور دارد .\r\n3 - پتاسيم براى نمو بدن لازم است .\r\n4 - پتاسيم فعال كننده بعضى آنزيم هاست .\r\n5 - يون پتاسيم انتقال موج عصبى را در سيناپس‌ها تقويت مىكند .\r\n\r\nآهن\r\nدر فندق ، گردو ، توت فرنگى ، سيب قرمز ، ميوهء زيتون ، خرما ، انجير ، زردهء تخم مرغ ، جگر ، دل ، قلوه ، اسفناج وميوه‌هاى ديگر آهن فراوان است .\r\nآهن درتمام مواد غذايى حتى در آب آشاميدنى وجود دارد ، به طورى كه بعضى از آب‌ها به مقدار 5 ميلى گرم در ليتر حاوى آهن مىباشد .\r\nآهن براى ادامهء حيات انسان لازم و ضرورى است ؛ زيرا آهن يك هستهء مركزى تشكيل مىدهد به نام « هيمى » كه اكسيژن را در بدن حمل و نقل مىكند و رنگ قرمز گلبول‌هاى خون انسان به خاطر وجود همين ماده است .\r\nعناصرى كه شرح آنها گذشت به مقدار فراوان در بدن انسان وجود دارند ، ولى علاوه بر آنها عناصر كمياب ديگرى هستند كه اگر چه مقدارشان در بدن بسيار كم است ، ولى اهميت بسزائى دارند مانند يد ، اما دستهء ديگر از اين عناصر كمياب ، اهميتشان هنوز بر ما مجهول است .\r\n\r\n","description":"","footnote":"","page_name":" 147 ","page_number":147},
  {"content":"\r\n\r\n\r\nيد\r\nيد شبه فلزى است كه به صورت يدور « 1 » با غذا و آب آشاميدنى و بعضى ميوه‌ها وارد بدن شده و از راه خون به غدهء تيروئيد رفته و در آن جا تبديل به هورمون تيروئيد مىگردد .\r\nغدهء تيروئيد كه در جلو گردن قرار دارد بر اثر كمبود يد بزرگ مىشود ، اين بيمارى در طب جديد گواتر ساده نام دارد .\r\nيد عنصرى است كه در غدهء تيروئيد به مصرف تهيهء هورمون تيروئيد مىرسد ، لذا براى پى بردن به اهميت يد لازم است اعمالى كه هورمون تيروئيد در بدن انجام مىدهد در زير مختصراً بيان كنيم .\r\n1 - هورمون تيروئيد رشد و نمو بدن را تنظيم مىكند ، لذا بر اثر كمبود اين هورمون علائم كم كارى تيروئيد به وجود مىآيد .\r\nكم كارى تيروئيد در كودكان موجب كند ذهنى ، كوتاهى قد ، بزرگى سر نسبت به تنه ، چين خوردگى پوست صورت ، بزرگى دهان و زبان مىشود .\r\n2 - هورمون تيروئيد تنظيم اعمال دستگاه هاضمه را به عهده دارد .\r\n3 - تنظيم دستگاه اعصاب .\r\n4 - تنظيم دستگاه قلبى و عروقى .\r\n5 - تنظيم حرارت بدن و فعاليت عضلات .\r\n6 - تنظيم ويتامين‌هاى مورد لزوم انسان .\r\n7 - تنظيم عمل خون سازى .\r\n8 - تنظيم توليد مثل .\r\nاين اعمال مهم همگى به عهده هورمن تيروئيد است كه در بعضى موارد از ارگان‌هاى ديگر نيز كمك دريافت مىدارد .\r\n\r\n\r\n","description":"","footnote":"\r\n( 1 ) - يدور : جسم مركبى كه از اختلاط يد با جسم بسطى فراهم شود ، تركيب يد با عنصر ديگر .\r\n","page_name":" 148 ","page_number":148},
  {"content":"\r\n\r\n9 - آزمايش‌هاى انجام شده بر روى انسان و موش صحرايى نشان داده است ، كمبود يد ممكن است موجب افزايش سرطان غدهء تيروئيد گردد .\r\n\r\nمس\r\nخرما ، انجير خشك ، سيب قرمز ، توت فرنگى ، فندق ، گردو ، زردهء تخم مرغ ، جگر ، دل و قلوه مس فراوان دارد ، يكى از عناصر معدنى كه براى رشد و سوخت و ساز بدن لازم خواهد بود مس است .\r\n1 - مس يكى از اجزاى تأمين كنندهء رنگدانه گلبول قرمز مىباشد . و براى عمل خون سازى گلبول‌هاى قرمز لازم است .\r\n2 - مس براى رشد استخوان‌ها و غضروف‌ها لازم است .\r\n3 - مس براى اين كه مغز ( دستگاه اعصاب مركزى ) اعمال طبيعى خود را انجام دهد نقش مؤثرى دارد .\r\n4 - وجود مس براى فعاليت بعضى آنزيم‌ها لازم است .\r\n\r\nروى\r\nغذاهاى حيوانى به ويژه ماهى ، سرشار از روى هستند ، ولى درسبزىها و ميوه‌ها نيز روى فراوان است .\r\n1 - در بدن انسان بالغ و سالم مجموعاً 2 تا 3 گرم روى وجود دارد ، در غدهء پروستات طبيعى انسان به ازاى هر كيلوگرم وزن غده ، 860 ميكروگرم روى ، در كبد ، استخوان ، عضلات ، لوز المعده ، و درقرنيه ، شبكيّه و كروئيد چشم ، روى فراوان است .\r\n2 - گلبول‌هاى قرمز و سفيد در حال طبيعى حاوى مقدارى روى هستند ولى مقدار روى در گلبول‌هاى سفيد چندين برابر مقدار گلبول‌هاى قرمز است .\r\n\r\n","description":"","footnote":"","page_name":" 149 ","page_number":149},
  {"content":"\r\n\r\n3 - روى در ساختمان بسيارى از آنزيم‌هاى بدن انسان شركت مىنمايد كه مهم‌ترين آنها آنزيم كربنيك انيدراز مىباشد .\r\nاين آنزيم به كمك روى در ساختمان گلبول‌هاى قرمز انسان گاز كربنيك را جابه‌جا مىكند .\r\n4 - روى در ساختمان زهر جانوران گزنده به كار رفته و هر قدر مقدار روى بيشتر باشد سمّيّت زهر بيشتر است .\r\n5 - در طب قديم براى التيام زخم‌ها وضد عفونى آنها از روغن عقرب براى پانسمان استفاده مىكردند كه بسيار مفيد و مؤثر بود و احتياجى به بخيه كردن نداشت .\r\nاين زخم‌ها بدون چرك كردن و به سرعت جوش مىخورد ، چنين اثر عالى روغن عقرب را مربوط به روى موجود در روغن عقرب مىدانند ؛ زيرا روى دو خاصيت مهم دارد :\r\nاول اين كه : خاصيت ضدعفونى كننده داشته و مانع از چركين شدن زخم‌ها مىشود .\r\nدوم اين كه : خاصيت التيام دهنده دارد ، لذا به زودى زخم‌ها را مرمّت نموده ، بهبود مىبخشد .\r\n\r\nقند ميوه‌ها\r\nميوه‌ها از نظر مقدار قند شامل سه گروه مىباشند :\r\n1 - گروه اول ، ميوه‌هاى كم قند شامل : گريپ فورت ، خربزه ، توت فرنگى .\r\n2 - گروه دوم ، ميوه‌هاى با قند متوسط مانند : سيب ، زردآلو ، انجير تازه ، توت ، نارنگى ، پرتقال ، شليل ، گلابى ، آناناس ، آلو ، گوجه ، كشمش پلو .\r\n3 - گروه سوم ، ميوه‌هاى پرقند مانند خرما ، انگور ، خرمالو ، موز .\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nحدود 50 تا 70 درصد از كالرى مورد نياز روزانه انسان توسط مواد قندى تأمين مىشود . قندها مهم‌ترين مواد سوختنى بدن هستند كه به صورت قند ساده ، قند دوتايى ، و قند چند تايى در ساختمان ميوه‌ها به كار رفته‌اند .\r\n\r\nچربى ميوه‌ها\r\nچربىها شكل ذخيرهء انرژى در بدن هستند ، و با سوختن خود براى بدن توليد حرارت يا انرژى مىكنند ، از طرف ديگر چربىها در بدن اسيدهاى چرب را به وجود مىآورند كه براى انسان ضرورى و لازمند .\r\nبعضى چربىها محتوى ويتامين مىباشند ، چربىها در ميوه‌ها به دو صورت هستند يك گليسريدها و ديگرى موم‌ها .\r\nگليسريدها چربىهايى هستند كه بر اثر آنزيم ليپاز هيدروليز شده ، توليد اسيد چرب و گليسرين مىكنند ، و اسيد چرب با سوختن خود در بدن توليد انرژى مىنمايد ، هر يك گرم چربى كه در بدن مىسوزد ، مىتواند 9 كيلو كالرى حرارت يا انرژى توليد كند ، قدرت انرژى زايى چربى دو برابر قند و دو برابر پروتئين است .\r\nدر ميان ميوه‌هايى كه دانهء آنها خوراكى و سرشار از مواد چربى است بايد گردو ، فندق ، بادام زمينى ، كتان ، كرچك ، زيتون ، مغز هستهء زردآلو ، را نام برد ، منتها ساختمان اين چربىها متفاوت است .\r\nموم‌ها به مقدار زياد در سطح خارجى ميوه‌ها وجود دارند و خود مجموعه غامضى از تركيبات شيميايى گوناگون مىباشند .\r\n\r\nپروتئين ميوه‌ها\r\nپروتئين يكى از مهم‌ترين مواد است كه در ساختمان سلول‌ها و بافت‌هاى بدن به كار رفته در اعمال مهم نقش مؤثّرى دارد ، و چون سلول‌ها مرتباً به انجام وظيفه\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nمشغول هستند پروتئين آنها تحليل مىرود و دائماً به پروتئين جديد نيازمند خواهند بود ، به همين جهت است كه در بعضى مواقع احتياج بدن به مواد پروتئينى بيشتر مىشود .\r\nمثلًا در هنگام رشد كودكان ، در زمان بلوغ جوانان ، در ضمن بيمارىهاى تب دار ، در هنگام التيام زخم‌ها ، در فشارهاى روحى و عصبى ، بدن انسان نياز بيشترى به پروتئين دارد .\r\nپروتئين‌هاى بسيار ساده به مقدار 5 / 0 تا 5 / 1 درصد در تركيب ميوه : سيب ، گلابى ، انجير ، زردآلو ، گوجه و گيلاس به كار رفته است .\r\n\r\nويتامين‌ها\r\nويتامين‌ها گروهى از مواد غذايى غير انرژىزا هستند كه در اعمال حياتى بدن حاضر شده ، كمى از آنها اعمال مهمى انجام مىدهند .\r\nاكثر ويتامين‌ها بايد توسط غذا وارد بدن شوند ؛ زيرا متأسفانه بدن انسان قادر به ساختن تمام ويتامين‌ها نيست ، پس اگر فردى به مدت طولانى از غذاهاى تازه به خصوص سبزيجات و ميوه‌جات محروم بماند دچار كمبود ويتامين مىگردد كه به نام آويتامينوز خوانده مىشود .\r\nكمبود هر يك از ويتامين‌ها آشفتگىهاى مهمى ايجاد مىكند ، به طور كلى مقدار ويتامين‌ها در شيرهء ميوه و قسمت سطحى آن بيشتر است . از باب نمونه به چند ميوه اشاره مىكنم تا معجزهء كلام حضرت سجّاد عليه السلام در دعاى مورد شرح بيش از پيش روشن شود .\r\n\r\nتركيب غذايى آلو\r\nتركيب غذايى آلو : يك عدد آلو به قطر 5 / 4 سانتى متر 30 كيلو كالرى ارزش\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nانرژىزايى دارد ، و از نظر مواد غذايى علاوه بر آب حاوى تركيبات زير است :\r\n1 - پروتئين\r\n2 - چربى\r\n3 - قند 7 گرم\r\n4 - كلسيم 10 ميلى گرم\r\n5 - آهن 3 / 0 ميلى گرم\r\n6 - ويتامين آ 200 واحد بين المللى\r\n7 - ويتامين ب 1 ، 04 / 0 ميلى گرم\r\n8 - ويتامين ب 2 ، 02 / 0 ميلى گرم\r\n9 - ويتامين پ پ 3 / 0 ميلى گرم\r\n10 - ويتامين ث 3 ميلى گرم\r\n\r\nتركيب شيميايى انگور\r\nتركيب شيميايى انگور : تركيب انگور بر حسب نژادهاى مختلف ، كمى متفاوت است ، ولى دانشمندان از تجزيه شيميايى 100 گرم انگور رسيده به طور متوسط مواد زير را به دست آورده‌اند :\r\n1 - آب 79 گرم\r\n2 - قندها 14 گرم « از نوع ساكارز گلوكز دكستروز - سوربيتول »\r\n3 - اسيدها و موادآلى 8 / 1 گرم - اسيد سيتريك - اسيدماليك - اسيد ساليسيليك - اسيد سوكسينيك - اسيد وينيك - تانن - انورتين - اينوزيت - پنتوزان - لسيتين - لوسين - تيروزين - كوئرسيترين و صمغ .\r\n4 - مواد معدنى شامل سديم 6 ميلى گرم - پتاسيم 254 ميلى گرم - كلسيم 10 ميلى گرم - فسفر 21 ميلى گرم - منيزيم 10 ميلى گرم - گوگرد 9 ميلى گرم - منگنز 1 / 0\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nميلى گرم - آهن 6 / 0 ميلى گرم - يد 002 / 0 ميلى گرم .\r\n5 - ويتامين آ 80 واحد بين المللى\r\n6 - ويتامين ب 1 ، 05 / 0 ميلى گرم\r\n7 - ويتامين ب 2 ، 04 / 0 ميل گرم\r\n8 - ويتامين پ پ 4 / 0 ميلى گرم .\r\n9 - ويتامين ث 4 / 0 ميلى گرم .\r\n10 - آنزيم و اسانس\r\n\r\nتركيب غذايى كشمش\r\nتركيب غذايى كشمش : يك فنجان به حجم 240 سانتى متر مكعب كشمش 460 كيلو كالرى ارزش انرژىزايى دارد و از نظر مواد غذايى به جز آب داراى تركيبات زير است .\r\n1 - پروتئين 4 گرم\r\n2 - چربى كم\r\n3 - قند 124 گرم\r\n4 - كلسيم 99 ميلى گرم\r\n5 - ويتامين آ 30 واحد بين المللى\r\n6 - ويتامين ب 1 ، 13 / 0 ميلى گرم\r\n7 - ويتامين ب 2 ، 12 / 0 ميلى گرم\r\n8 - ويتامين پ پ 7 / 0 ميلى گرم\r\n9 - ويتامين ث 2 ميلى گرم\r\n\r\n","description":"","footnote":"","page_name":" 154 ","page_number":154},
  {"content":"\r\n\r\n\r\nرنگدانهء ميوه‌ها\r\nوَ ما ذَرَأَ لَكُمْ فِى الْأَرْضِ مُخْتَلِفاً الْوانُهُ انَّ فِى ذلِكَ لَآيَةً لِقُوْمٍ يَذَّكَّرُونَ » « 1 »\r\nو نيز آنچه را كه در زمين به رنگ‌هاى گوناگون براى شما آفريد [ رام و مسخّرتان ساخت 
  ] ؛ مسلّماً در اين [ امور 
  ] نشانه‌اى است [ بر توحيد ، ربوبيّت و قدرت خدا 
  ] براى گروهى كه متذكّر مىشوند .\r\nالَمْ تَرَ انَّ اللّهَ انْزَلَ مِنَ السَّماءِ ماءً فَاخْرَجْنا بِهِ ثَمَراتٍ مُخْتَلِفاً الْوانُها » « 2 »\r\nآيا ندانسته‌اى كه خدا از آسمان آبى نازل كرده است ، پس به وسيلهء آن ميوه‌هايى كه رنگ‌هايش گوناگون است ، پديد آورده‌ايم .\r\nدر ميوه‌ها آنچه بيش از همه جلب توجه مىكند رنگ‌هاى بسيار زيبا و گوناگونى است كه آنها را نقاشى كرده است .\r\nاصولًا در طبيعت مسئلهء رنگ‌ها يكى از غامض‌ترين و زيباترين و عالىترين مسائل خلقت است .\r\nمثلًا در ميوه‌ها از يك خاك و آب انواع رنگ‌هاى سبز ، قرمز ، بنفش ، آبى ، زرد و سياه بدون اين كه ساقه يا برگ را رنگين نمايد به ميوه منتقل مىشود ، جالب‌تر اين كه بعضى از ميوه‌ها مانند هنداونه پوستش با چندرنگ مختلف نقاشى شده ، مغزش به رنگى و دانه‌اش به رنگ ديگر با مهارت فوق العاده‌اى تزيين شده است ، در بدن انسان هم مسئلهء رنگدانه هنوز نكات نامعلومى دارد .\r\nرنگ سبز در ميوه‌هايى مانند خيار ، گردو و غيره به خاطر وجود رنگدانه‌اى به نام كروفيل است .\r\n\r\n\r\n","description":"","footnote":"\r\n( 1 ) - نحل ( 16 ) : 13 .\r\n( 2 ) - فاطر ( 35 ) : 27 .\r\n","page_name":" 155 ","page_number":155},
  {"content":"\r\n\r\nرنگ زرد و نارنجى ميوه‌هايى مانند نارنج ، پرتقال ، موز ، به خاطر وجود موادى است به نام آلفا كاروتن ، بتاكاروتن كه به نام كاروتنوئيدها ، موسومند .\r\nرنگ قرمز يا آبى ميوه‌هايى چون انواع گوجه‌ها ، آلوها ، هلو ، شفتالو ، سيب ، آلبالو ، گيلاس به خاطر وجود رنگدانه‌هائى به نام آنتوسيانين مىباشد .\r\nرنگ قرمز گوجه فرنگى ، گريپ فروت صورت « تو سرخ » به خاطر رنگدانهء ليكوپن است .\r\nرنگ زرد روشن ميوه‌هايى مانند ليمو ، به ، و بعضى سيب‌ها به خاطر وجود رنگدانه‌هايى است كه به نام فلاون‌ها و فلاونول‌ها موسومند .\r\nرنگ سفيد بعضى از ميوه‌ها مانند خربزه به علت دارا بودن ماده‌اى به نام آنتوگزانتين است .\r\nبه عقيده كارشناسان و متخصصان گياه‌شناسى افزايش قند زمين باعث تشديد رنگ قرمز سيب مىشود ، از طرف ديگر به عقيده آنها تغيير رنگ سيب هلو ، گلابى ، زرد آلو ، احتياج به كودهاى مخصوص و همچنين اشعه ماوراى بنفش آفتاب دارد .\r\n\r\nتركيبات معطر « اسانس‌ها »\r\nبوى مخصوص ميوه‌ها مربوط به اسانسى است كه در بعضى از آنها مانند ليمو ، نارنج ، پرتقال ، و نارنگى به مقدار زياد وجود دارد .\r\nدر سيب ، هلو ، آناناس ، موز و مركبات اسانس‌هاى مختلفى با فرمول شيميايى ويژه‌اى پيدا كرده‌اند و از آنها براى خوشبو كردن مواد استفاده مىكنند .\r\nمثلًا اسانس ليمو شيرين را در صنعت ادكلن سازى مصرف مىنمايند .\r\nآرى ، علم و حكمت و اراده و قدرت و رحمت و لطف بىنهايت در بىنهايت اقتضا كرده كه خورشيد بر سطح درياها بتابد ، بخار آب به بالا رود ، در آسمان به صورت ابر درآيد و از بركت باد ابرها بارور شده به اطراف جهان سفر كنند و آن جا\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nكه لازم باشد بر زمين آب بريزند ، تا زمين با سيراب شدنش اين همه گياهان و ميوه‌جات متنوع همراه با رنگ‌هاى مختلف و انرژىهاى مادّى و مزه‌ها و ويتامين‌هاى گوناگون بر سر سفرهء بشر قرار دهد ! !\r\nنمىدانم چرا خوردن اين همه نعمت ، و استفاده كردن از اين همه لطف خداوندى جزايش اين همه معصيت و گناه و طغيان و ظلم و بيدادگرى و جنايت و عبادت شيطان است ؟\r\nمگر بشر عقل ندارد ، مگر انسان از انصاف خالى است ، مگر نمىبيند ، مگر نمىشنود ، مگر انديشه نمىكند ، مگرنه اين است كه تمام قواعد عقلى - فلسفى - علمى - شرعى - انسانى - الهى - ملكوتى - معنوى يك جا و يك صدا مىگويند :\r\nهَلْ جَزَآءُ الْإِحْسنِ إِلَّا الْإِحْسنُ » « 1 »\r\nآيا پاداش نيكى جز نيكى است ؟\r\nاى كاش ! در اين همه آثارى كه از آب باران پديد مىآيد و ما مجانى از آن استفاده مىكنيم انديشه مىكرديم .\r\nاى كاش ! خالق و صاحب اين همه عنايت ولطف را با تمام وجود لمس مىكرديم .\r\nاى كاش ! به سوى قرآن و فرمايش‌هاى انبيا و امامان مىرفتيم تا بدانيم ، پس از خوردن اين همه نعمت در برابر صاحب نعمت چه وظيفه‌اى داريم ؟\r\nاى كاش ! در برابر هزار يك از يك نعمت دست سپاس به سوى خالق بى نياز بر مىداشتيم و حداقل شكر را بجا مىآورديم .\r\n بردرش حلقه زدم از سردرد * گفت بيهوده مكوب آهن سرد\r\nگفتم اندر ره وصلم پويان * گفت از اين راه كه دارى برگرد \r\n\r\n\r\n","description":"","footnote":"\r\n( 1 ) - الرحمن ( 55 ) : 60 .\r\n","page_name":" 157 ","page_number":157},
  {"content":"\r\n\r\n گفتم اين ره كه بسر خواهد برد * گفت آن كس كه به خون دل پرورد\r\nگفتمش هستى من جز به تو نيست * گفت اين دفتر هستى بنورد\r\nگفتم از درد دوا مىطلبم * گفت رو رو تو نه‌اى صاحب درد\r\nگفتمش عاشق بيمار توام * گفت كو سرخى اشك ورخ زرد\r\nگفتم آخر زغمت خواهم مرد * گفت از مرگ نينديشد مرد\r\nگفتم از خاك ، كِيم برگيرى * گفت آنگه كه شود خاك تو گرد \r\n گفتمش غم شده با فرصت جفت * گفت بايد نشود زين غم فرد \r\n( فرصت شيرازى )\r\n\r\nآثار عظمت حق در آب\r\nقبل از تحرير مسائل مهمى در زمينه ميوه‌جات به مناسبت آيات 22 سورهء بقره و 60 سورهء نمل و 27 سورهء فاطر ، در رابطه با تفسير جملات اول دعاى نوزدهم درباره باران مطالب مهمى براى نشان دادن نقش اين عنصر عظيم كه از باب رحمت حق به موجودات زنده عنايت شده نگاشته شد . اكنون به دنبال آن مطالب بسيار مهم ، لازم مىدانم مسائل ديگرى را به لطف حق ارائه دهم ، باشد كه بيش از پيش عظمت خالق هستى براى ما آشكار شود .\r\nاتم همان چيزى است كه مىخواهد قيافه دنيا را به نفع مردم يا به ضرر مردم تغيير دهد ، و تعجبى نيست كه عدهء كثيرى از مردمان طالبند اطلاعاتى درباره آن داشته باشند ؛ زيرا اثرى كه اتم درزندگى آنها مىبخشد بسيار بزرگ است .\r\nليكن اين شىء كه اسمش بسيار عظيم است ، خود بسى كوچك است .\r\nوقتى هوا گرم است ليوانى به دست گرفته مقدارى آب در آن مىريزيد چه اندازه اتم در اين ليوان آب است ؟\r\nجواب اين پرسش عددى است تقريباً اينطور :\r\n\r\n","description":"","footnote":"","page_name":" 158 ","page_number":158},
  {"content":"\r\n\r\n000 / 000 / 000 / 000 / 000 / 000 / 000 / 1000 اين عدد براى هيچ كس معنى صحيحى ندارد ، لذا سعى مىكنيم اتم همين مقدار آب را به نحو ديگر معرفى كنيم .\r\nچند صد ميليون از اتمى كه در يك ليوان است بگيريد « البته اين كار ميسر نيست ولى چنين فرض كنيد » .\r\nاين چند صد ميليون را روى يك مربع كه 5 / 2 سانت مربع مساحت دارد قرار دهيد ، اين كار را تكرار نماييد ، چندين بار صدها ميليون اتم را از ليوان گرفته و روى يك مربع ديگر به همين اندازه قرار دهيد و آن قدر اين كار را ادامه دهيد تا ليوان خالى شود .\r\nبه زودى خواهيد دانست كه به اين ترتيب با اتم‌هاى محتوى يك ليوان كليهء سطح زمين را پوشانده‌ايد ! !\r\n\r\nتركيب آب\r\nگاز اكسيژن مىسوزاند ، گاز ئيدروژن مىسوزد ، آيا مىدانيد كه از تركيب اين دو عامل مرگ ، يعنى سوزانيدن و سوختن ، عامل حيات و زندگى درست شده است ؟\r\nعامل حيات بر روى زمين آب مىباشد .\r\nتركيب نشانهء علم است ، نشانهء عقل است ، نشانهء قدرت است ، تركيب به طور تصادف نمىشود ؛ زيرا تركيب موجود سومى از دو موجود ساختن است .\r\nتصادف تنها دو موجود را در كنار هم قرار مىدهد ، ولى موجود سومى نمىتواند بسازد .\r\nتركيب نشانهء آن است كه تركيب كننده از اين كارش هدف دارد ، پس تركيب نشانهء عقل است . شرط تركيب آن است كه اجزا قابليت براى تركيب داشته باشند ، پس تركيب نشانهء علم است .\r\nسازنده بايستى اين را بداند ، آيا دانش ، از اين بالاتر مىباشد كه از دو عامل مرگ\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nاصيل‌ترين عامل زندگى را درست كنند .\r\nآيا ماده مىتواند به اين نكتهء علمى پى ببرد ؟ نكته علمى را كه بشر پس از تكامل بدان رسيده است .\r\nآرى ، آب سازنده‌اى دارد ، داراى علم نامتناهى ، قدرت نامتناهى ، حكمت نامتناهى .\r\n\r\nشورى آب دريا\r\nبسيارى از مردم شورى آب درياها را خوش ندارند و مىپندارند كه اگر آب درياها شيرين بود بهتر بود .\r\nچرا آب درياها شور است ؟ با آن كه همه رودخانه‌هايى كه در روى زمين به درياها مىريزند داراى آب شيرين هستند .\r\nآيا چه كسى اين نمك فراوان را در آب دريا ريخته و چرا ريخته ، آيا اين نمك از كجا آمده ، آيا تمام شدنى نيست ؟\r\nمقاومت آب شيرين در برابر فساد از آب شور كمتر است . اگر آب‌هاى اقيانوس‌ها شيرين مىبود ، خطر فاسد شدن و گنديدن آنها بسيار بود .\r\nاگر آب‌هاى درياها بگندند ، زنده‌اى در روى كرهء زمين باقى نخواهد ماند ، بوى گند وتعفّن آب ، موجود زنده‌اى را باقى نخواهد گذارد . آب‌هاى گنديده بهترين جا براى زند و زاى حشرات به ويژه حشره‌هاى سمّى مىباشد ، آن وقت است كه حشرات نه نباتى را باقى خواهند گذارد نه حيوانى نه انسانى . آيا شور شدن آب درياها نشانه حكومت اراده و علم و عقل در دستگاه آفرينش نمىباشد . مادهء فاقد علم ، فاقد عقل در آغاز پيدايش جهان مىتوانسته به اين دقت علمى پى برد كه مقاومت آب شور در برابر فساد از آب شيرين بيشتر است ؟\r\nآيا شور شدن آب‌هاى دريا كه از باران‌هاى شيرين ريشه گرفته است نشانهء قدرتى\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nعظيم نمىباشد ؟\r\nقدرتى كه در اثر مهر براى حفاظت جان زندگان اين پديده بزرگ را به كار برده است .\r\n\r\nباران شيرين\r\nآيا مىدانيد كه همهء آب‌هاى شيرين و گواراى زمين ، از آب شور پيدا شده است ؟\r\nيك چهارم كرهء زمين خشكى است و سه چهارم آن را درياهاى شور تشكيل مىدهند و همه باران‌هاى شيرين از اين آب‌هاى شور مىباشد . او آب‌هاى درياها را تقطير كرده ، و آب شيرينى براى سلسله گياهان و سلسله جانوران و انسان‌ها فرستاده است .\r\nدستگاه تقطير آب درياها ، مانند دستگاه تقطير بشر كوچك نيست ، اين دستگاه تقطير آن قدر بزرگ است كه همهء درياها در آن جاى مىگيرند .\r\nدستگاه تقطير آب درياها ساخته او مىباشد نه ساخته دست انسان كه از زير حرارت ببيند . دستگاه تقطير آب دريا طورى ساخته شده كه از رو حرارت مىبيند .\r\nخورشيدى كه هزاران بار از كرهء زمين بزرگ‌تر مىباشد ، آب‌هاى درياها را گرم مىكند ، آب بخار مىگردد ، بخار بالا مىرود ، باز هم بالا مىرود ، باد در بالا رفتن بخار كمك مىكند ، بخار كه بالا رفت و در آن جوّ پهناور تكثيف مىشود ، ابر مىگردد ، ابر حركت مىكند و نزديك زمين اشباع مىشود و مىبارد ، رودها جارى مىشود ، جوىها روان مىگردد ، زمين زنده مىشود ، ديباى سبز برتن مىكند و فرش زمردين مىگستراند .\r\nبخشى ديگر از باران به زمين فرو مىرود ، منابع و مخازن زيرزمينى تشكيل مىدهد . در اثر آن چشمه سارها پيدا مىشود ، كاريزها آماده مىگردد .\r\nبخش ديگر از آب باران به وسيلهء رودها دوباره به درياها باز مىگردد ، جريان\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nسابق تكرار مىشود ، قطره‌اى از اين آب‌ها در اثر تقطير به هوا نمىرود چون يا انسان‌ها و جانورها و گياهان از آن بهره بر مىدارند ، و يا زمين مىمكد و يا بخار مىشود و يا به دريا باز مىگردد .\r\nآب پيوسته اين مسافرت دوره را طى مىكند ، دريا بخار مىشود ، بخار ابر مىشود ، ابر باران مىشود ، باران جوى مىشود ، جوى رود مىشود ، رود دريا مىگردد .\r\nتا وقتى كه او بخواهد اين گردش ادامه خواهد داشت .\r\nآيا مادهء بى شعور ناتوان قادر به اين تقطير عظيم مىباشد ؟ هرگز ، اين ماده هنگامى كه به عالىترين مرحله تحول خود رسيد و انسان شد قادر به تقطير به اين بزرگى و عظمت نيست ، هر چند همهء افراد انسان در آن شركت كنند ، پس چگونه مىتواند قبل از تكامل و در مرحله بدايت قادر به آن باشد ؟ وقتى كه نه آب شيرينى مىشناخته نه آب شور .\r\nآيا اين سخن مانند اين نيست كه بگوييم رستم هنگام پهلوانى قادر به كشتن اشكبوس نبوده ولى هنگام شيرخوارگى قادر بود ؟ ! !\r\nباران و برف اگر بيشتر از اندازه بود ، همه سودهاى آنها تبديل به زيان مىگرديد .\r\nسيلاب‌ها راه مىافتاد ، هر كوى و برزن را ويران مىكرد . درختان و گياهان را مىشست و مىبرد نه شهرى مىماند و نه دهى و نه باغى و نه بوستانى .\r\nمرداب‌هاى بسيار در جميع مناطق پيدا مىشد و بهترين مؤسسه توليد حشرات مىگرديد ، فرآورده‌هاى اين مؤسسه زنده‌اى در روى زمين باقى نمىگذاردند ، گل و لاى آن قدر زمين را مىپوشاند كه ديگر قابل كشت وزرع نبود .\r\nبراى جانوران جايى يافت نمىشد ، كم كم همگى نابود مىشدند ، جانوران كه مىرفتند انسان‌ها در دنبالشان بودند ، آيا تشخيص مقدار احتياج زمين را به باران و دادن همان مقدار به زمينيان نشانهء او نمىباشد .\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nآيا هزاران سال به اين روش ادامه دادن نشانهء او ، نشانهء حكمت او ، نشانهء دانش او ، نشانهء قدرت او نمىباشد ؟\r\nاگر برف و باران كمتر بود ، ذخاير آبى زمين بسيار كم مىشد ، آب‌هاى روى زمين در اثر تبخير از آب‌هاى زيرزمين كمتر مىگرديد . رودهاى عظيمى ديگر يافت نمىشد و به جوىها تبديل مىگرديد ، سال به سال خشكسالى بيشتر مىشد ، زير زمينى يا تمام مىشد يا آن قدر پائين مىرفت كه ديگر قابل بهره بردارى نبود .\r\nقحطى سراسر جهان را مىگرفت ، ديگر گياهى نمىروئيد و آنچه روئيده بود خشك مىشد ، زندگى بر جانداران بسيار سخت مىشد و مرگ به استقبال ايشان مىشتابيد .\r\nولى لطف و مهربانى او نگذاشته كه چنين شود ، باران و برف را به اندازهء احتياج زمينيان داده است .\r\nوَ انْ مِنْ شَىْءٍ الّا عِنْدَنا خَزائِنُهُ وَ ما نُنَزِّلُهُ الّا بِقَدَرٍ مَعْلُومٍ » « 1 »\r\nو هيچ چيزى نيست مگر آن كه خزانه‌هايش نزد ماست ، و آن را جز به اندازهء معين نازل نمىكنيم .\r\nوَ انْزَلْنا مِنَ السَّماءِ ماءً بِقَدَرٍ فَاسْكَنَّاهُ فِى الارْضِ وَ إِنَّا عَلَى ذَهَابٍ بِهِ لَقدِرُونَ » « 2 »\r\nو از آسمان ، آبى به اندازه نازل كرديم و آن را در زمين جاى داديم ؛ و بىترديد به از بين بردن آن كاملًا توانمنديم .\r\n\r\nدرياى خزر\r\nسطح آب درياى خزر از آب درياهاى آزاد پائين‌تر است در حدود 6 / 27 متر و\r\n\r\n\r\n","description":"","footnote":"\r\n( 1 ) - حجر ( 15 ) : 21 .\r\n( 2 ) - مؤمنون ( 23 ) : 18 .\r\n","page_name":" 163 ","page_number":163},
  {"content":"\r\n\r\nپائين‌تر نيز مىشود .\r\nدرياى خزر با درياهاى آزاد پيوستگى ندارد ، لذا تابع جزر و مد عمومى اقيانوس‌ها نمىباشد ، و در اثر كوچكى به طور كافى نمىتواند از جاذبهء ماه استفاده كند ، پس بايستى جزر و مدى نداشته باشد و بگندد و ماهىهايش بميرند و كرانه‌هاى چار سويش را به گند بزند . و جاندارى و گياهى در آن جا نرويد .\r\nچرا چنين نشد و نمىشود ؟\r\nآن كه درياى خزر و سواحلش را به وجود آورد ، مىدانست كه اين نقيصه را چگونه جبران كند .\r\nبادهايى را به نام « سرنوك » و « خزرى » و « ميانوا » فرستاد كه آب در ميان اين دريا را با فشارى هر چه تمام‌تر به حركت درآورند ، به طورى كه سطح رودهايى را كه در آن مىريزند بالا ببرند و پائين بياورند .\r\nاين بادها به قدرى پر زور آب درياى خزر را بالا مىبرند كه اغلب قايق رانان نمىتوانند در برابر فشار آب مقاومت كنند .\r\nاين بادها كار ديگرى نيز انجام مىدهند ، ابرها را از شمال بحر خزر به جنوب آن مىرانند و در سواحل شمالى ايران بارندگى ايجاد مىكنند تا در مرغزارهاى آن جا هميشه گل برويد و بوستان‌هايش لاله و سنبل بزايد . اين بادها آب دريا را به داخل مرداب انزلى مىرانند ، تا عمل تخليه و پاكيزه كردن مرداب را انجام دهند .\r\nرودهاى گيلان در اثر بارندگىهاى پى در پى و كوهبارهاى سيل آسا بيشتر اوقات گل آلود مىباشند و پر از ريشه‌ها و تخم‌هاى گياهان جنگلى هستند ، گل و لاى رودهائى كه وارد مرداب مىشوند ، در آن جا رسوب مىكنند ، كف آن را بالا مىآورند و مرداب را پر مىكنند . تخم‌ها و ريشه‌ها نيز نمو و رشد مىنمايند و همين دو عامل بس است كه به زودى مرداب را خشك كرده ، تبديل به باتلاق نمايند ، ولى هزاران سال است كه مرداب در حال خود باقى است ، چرا ؟\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nخداوندِ درياى خزر ، براى جلوگيرى از آن ، آب دريا را به ملاقات سيلاب‌ها مىفرستد ، و همان موقع كه بادهاى سرنوك و خزرى و ميانوا ، ابرها را براى باريدن به سوى جنوب حركت مىدهند ، آب پاك و تميز دريا به جلوى آب‌هاى گل آلود رودخانه‌ها مىرود ، و با آنها مخلوط مىشود ، غلظت آنها رقيق مىگردد ، ريشه‌ها و تخم‌ها در اثر آب شور دريا از بين مىرود .\r\nهنگامى كه اين بادها آرام گرفت ، بادهاى كراموا ، كناروا ، آفتاب بوشو وارد عمل مىشوند و اين آب‌ها را سرازير كرده از مرداب ، داخل درياى خزر مىكنند و عمل تخليه مرداب از آب‌هاى گل آلود انجام مىشود .\r\nبادهاى گيلوا ، درشتوا ، نيز مأمور فشار دادن آب مرداب از مشرق به سوى مغرب هستند و براى اختلاط آب‌ها كمك مؤثّرى مىكنند .\r\nآيا بشر اين عنايات را مىبيند و مىفهمد ، اگر مىبيند و مىفهمد چرا ناسپاسى مىكند ؟ !\r\n بيا بگذر زتن جانى طلب كن * بده جان را و جانانى طلب كن\r\nبيفشان آستين بر هر دو عالم * حريف پاك دامانى طلب كن\r\nخرد خضر تو در ظلمات تن شد * از اين خضر آب حيوانى طلب كن\r\nچو ما گر خاطر مجموع خواهى * سرزلف پريشانى طلب كن\r\nزتير غمزه ابرو كمانى * به چشم خويش پيكانى طلب كن\r\nبه ديو نفس سركش همرهى چند * از او بگريز و انسانى طلب كن\r\nبه ذرات جهان كن چشم دل باز * ز هريك مهر تابانى طلب كن\r\nتن خاكى بنه در ملك امكان * به ملك لامكان جانى طلب كن\r\nزدست عارفان بزم وحدت * چو فرصت جام عرفانى طلب كن \r\n( فرصت شيرازى )\r\n\r\n","description":"","footnote":"","page_name":" 165 ","page_number":165},
  {"content":"\r\n\r\n\r\nويژگىهاى آب\r\nوزن مولكولى آب 18 مىباشد ، با اين حال تا چندين درجه بالاى صفر به صورت مايع مىباشد و بخار نمىشود ، اين خصوصيت آب هر چند بسيار عادى به نظر مىآيد ، ولى از نظر علم بسيار غيرعادى است ، بلكه امرى است غيرطبيعى و معجزه مىباشد .\r\nزيرا آمونياك در وزن مولكولى همسايه آب مىباشد ، يعنى وزن مولكولى آن 17 است و در 33 درجهء سانتى گراد زير صفر هنوز در حال بخار است و به صورت مايع در نمىآيد در وزن‌هاى مولكولى تفاوت ميان دو همسايه خيلى كمتر از اين است .\r\nآرى ، آب استثنائى است در قوانين طبيعى .\r\nاستثناء در قوانين طبيعت نشانهء عقل بزرگ و علم بزرگ و قدرت بزرگ ، سازندهء مستثنى و همسايگان وى مىباشد .\r\nپديد آورندهء آب جورى آن را آفريده كه مانند همسايه‌اش در حرارت معمولى بخار نشود . اگر آب طبق اقتضاى وزن مولكوليش در حرارت معمولى بخار مىشد ، چه مىشد ؟ آب درياها كه دچار حرارت‌هاى گوناگون زمين است بخار مىشد .\r\nاگر اين مادهء حيات ، در برابر تغيير حرارت زمين تا اين اندازه استقامت نداشت و قانون همسايگى ( اختلاف بسيار كم ) شامل حال آن بود زنده‌اى بر روى زمين باقى نمىماند .\r\nزيرا هر چه آب بود بخار مىشد ، بشر ازتشنگى به هلاكت مىرسيد ، جانداران در آرزوى يك قطره آب همگى مىمردند ، نباتات همگى خشك مىشدند ، بلكه بشرى ، جانورى ، گياهى نبود و زنده‌اى بر روى زمين يافت نمىشد .\r\nپس پديد آورندهء آب بسيار دانا و بسيار توانا و بر زندگان بسيار مهربان مىباشد و گرنه آب را جور ديگرى مىآفريد كه با همسايگانش همنشين باشد .\r\nچرا يخ از آب سبك‌تر شد ؟ اين نيز يكى از استثناهاى قوانين طبيعت است ،\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nقانون كلى است كه تكاثف « 1 » اجزاى هر جسمى بيشتر باشد ، آن جسم سنگين‌تر خواهد بود . تكاثف به طور معمول در جامدات ، بيشتر از مايعات است ، لذاست كه جامدات سنگين‌تر از مايعات مىباشند .\r\nآب منجمد از اين قانون كلّى مستثنى است ، چرا ؟ چون يخ از آب سبك‌تر است و به جاى فرو رفتن به ته آب در روى آب مىماند . در اقيانوس‌ها و رودخانه‌هاى منجمد يخ‌ها بر سطح آب قرار مىگيرند ، در اثر ادامهء سرما به اندازهء لازم ضخيم مىشوند تا مانع از سرد شدن و يخ بستن آب‌هاى زيرين گردند ، تا خط دفاعى در برابر سرما براى زنده ماندن حيوانات دريايى تشكيل دهند ، و آنها در زير يخ به زندگى ادامه دهند .\r\nآب را بر خلاف قوانين طبيعى قرار دادن ، و جامدش را از مايعش سبك‌تر گردانيدن نشانهء حكومت عقل و علم و قدرت نامتناهى در آفرينش آب است . هر چه علوم طبيعى بيشتر ترقى كند حقايق جهان آفرينش بيشتر آشكار مىشود .\r\nاوليووندل هولمز طبيعى دان بزرگ آمريكايى مىگويد :\r\nهر قدر معلومات بشرى زيادتر مىشود ، شكاف ميان علم و دين تنگ‌تر مىگردد و فهم درست علوم ، ايمان به خدا را بيشتر مىكند . « 2 »\r\n\r\n\r\n","description":"","footnote":"\r\n( 1 ) - تكاثف : غلظت و تيرگى .\r\n( 2 ) - برگرفته از : علم و زندگى ، پيدايش و مرگ خورشيد ، مجله نور دانش ، تفسير نمونه ، نشانه‌هايى از او ، رسالهء آب .\r\n","page_name":" 167 ","page_number":167},
  {"content":"\r\n\r\n[ « 2 » وَ امْنُنْ عَلَى عِبَادِكَ بِإِينَاعِ الثَّمَرَةِ وَ أَحْيِ بِلَادَكَ بِبُلُوغِ الزَّهْرَةِ وَ أَشْهِدْ مَلَائِكَتَكَ الْكِرَامَ السَّفَرَةَ بِسَقْيٍ مِنْكَ نَافِعٍ دَائِمٍ غُزْرُهُ وَاسِعٍ دِرَرُهُ وَابِلٍ سَرِيعٍ عَاجِلٍ « 3 » تُحْيِي بِهِ مَا قَدْ مَاتَ وَ تَرُدُّ بِهِ مَا قَدْ فَاتَ وَ تُخْرِجُ بِهِ مَا هُوَ آتٍ وَ تُوَسِّعُ بِهِ فِي الْأَقْوَاتِ سَحَاباً مُتَرَاكِماً هَنِيئاً مَرِيئاً طَبَقاً مُجَلْجَلًا غَيْرَ مُلِثٍّ وَدْقُهُ وَ لَا خُلَّبٍ بَرْقُهُ « 4 » اللَّهُمَّ اسْقِنَا غَيْثاً مُغِيثاً مَرِيعاً مُمْرِعاً عَرِيضاً وَاسِعاً غَزِيراً تَرُدُّ بِهِ النَّهِيضَ وَ تَجْبُرُ بِهِ الْمَهِيضَ 
  ]\r\nو بر بندگانت با به بار آمدن و رسيدن ميوه منّت گذار ، و سرزمين‌هاى مرده‌ات را با شكفتن شكوفه‌ها زنده كن ، و فرشتگان بزرگوار نويسنده‌ات را با فرستادن بارانى سودمند و پيوسته ، از جانب خودت گواه گير ؛ بارانى كه فراوانى و انبوهش وسيع ، و باريدنش بسيار تند و آمدنش سريع و زود باشد تا به آن باران ، هر چه از زمين و گياه مرده است ، زنده كنى ، و به سبب آن از دست رفته‌ها را بازگردانى ، و آنچه از دل زمين آمدنى است ، بيرون آرى ، و از بركت آن باران ، روزىها را وسعت بخشى ، از ابرى انباشته ، لذّت بخش ، گوارا ، فراگير و غرّان كه بارانش اندك نباشد ، و برقش نفريبد . خدايا ! براى ما بارانى فريادرس و بر طرف كنندهء قحطى فرست ؛ بارانى رويانندهء گياه ، و سرسبز كنندهء دشت و دمن ، و بارانى وسيع و فراوان كه به وسيلهء آن گياه از رشد ايستاده را به عرصهء رشد و نموّ بازگردانى و در سايهء آن ، مردگى و خشكى زمينى كه علف و گياهش از بين\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nرفته جبران كنى .\r\n\r\nزندگى در گوارايى و سرسبزى\r\nبرگ ديگرى از دفتر لطيف نظام آفرينش و هديه‌اى از عالم غيب ، شكوفايى طبيعت و زندگى دوبارهء هستى است . تفكر در صنعت گيتى و نمايش پديدهء هنرى خداوند انسان را به حيرت وامىدارد . رويش پى در پى آثار حيات موجودات و چرخش شب و روز و ماه سال ، از حكمت‌هاى رساى پروردگار منان است رشد شكوفه‌ها و گل‌ها و روييدن گياهان ، سربلندى درختان و سرسبزى باغ و بستان‌ها و جريان آب چشمه‌ها از لابه‌لاى كوهساران و آبشارها به درياها و رودها و آواز بلبلان و پرندگان در جنگل‌ها و گلستان‌ها ؛ نويد زندگى بانشاط و طراوت و ذوق و شوق اميد در دلها را مىدهد .\r\nوزش باد و باران و جابه‌جايى توده‌هاى ابر در پهنهء آسمان و بارش قطرات آب بر سطح زمين با دگرگونىهايى در جوّ و قاره‌ها و اقيانوس‌ها پديد مىآورد . حركت‌به صورت منظم و حساب شده بر افق نعمت‌هاى خداوندى ، روح تازه‌اى به فصول چهارگانه مىبخشد .\r\nخداوند قدرت نمايى خود را چنين معرفى مىنمايد :\r\nأَمَّنْ خَلَقَ السَّموَ تِ وَ الْأَرْضَ وَ أَنزَلَ لَكُم مّنَ السَّمَآءِ مَآءً فَأَ نبَتْنَا بِهِ حَدَائِقَ ذَاتَ بَهْجَةٍ مَّا كَانَ لَكُمْ أَن تُنبِتُواْ شَجَرَهَآ أَءِلهٌ مَّعَ اللَّهِ بَلْ هُمْ قَوْمٌ يَعْدِلُونَ » « 1 »\r\n[ آيا آن شريكان انتخابى شما بهترند 
  ] يا آن كه آسمان‌ها و زمين را آفريد ، و براى شما از آسمان آبى نازل كرد كه به وسيلهء آن باغ‌هايى خرم و باطراوت\r\n\r\n\r\n","description":"","footnote":"\r\n( 1 ) - النمل ( 27 ) : 60 .\r\n","page_name":" 169 ","page_number":169},
  {"content":"\r\n\r\nرويانديم كه روياندن درختانش در قدرت شما نيست ؛ آيا با خدا معبودى ديگر هست [ كه شريك در قدرت و ربوبيت او باشد ؟ نه ، نيست 
  ] ، بلكه آنان مردمى منحرف‌اند [ كه براى او شريك مىگيرند . 
  ]\r\n« بهجة » به معناى زيبايى رنگ و حسن ظاهر است كه بيننده را غرق سرور و نشاط مىكند . و اين تركيب زيباى رنگها و حالت رنگارنگى طبيعت پديده‌ها حقايقى است كه هيچ كس نمىتواند انكار كند و يا آن را به غير خدا نسبت دهد . او مبدأ همه زيبايىها و حسن جمال در عالم حيات است .\r\nدقت در رنگ‌آميزى يك گل خوشبو و پيچك برگ‌هاى لطيف و منظمى كه در درون يكديگر اطراف هستهء مركزى گل حلقه زده‌اند . انسان را با هنرمندى با عظمت و قدرت و حكمتِ آفريدگار آشنا مىسازد .\r\nبنابراين آنچه در ميان بخش‌هاى مختلف زمين از نهرهاى آب كه مايهء زندگى و سرچشمهء خرمى و مزارع آباد و باغ‌هاى پرميوه است و بخشى از اين آب‌ها در كوه‌ها و دره‌ها و آبشارها و قشرهاى زيرين در جريان است ؛ محصول تدبير و نظام بديع و شگفت‌انگيز خداوند است .\r\nدر علم روانشناسى آمده است :\r\nنوع رنگ‌ها و تركيب آنها در آفرينش ، تأثير مهمى در روحيه و رفتار آدمى دارد ، به ويژه رنگ آبى آسمان و رنگ سبز گياهان و سبزه‌زار در اميدوارى به زندگى و رنگ‌هايى مانند زرد ، صورتى و قرمز در تحريك عواطف و شهوات نقش اساسى دارد .\r\nاميرمؤمنان دربارهء اين قدرت شگفت‌انگيز مىفرمايد :\r\nسُبْحانَكَ ما اعْظَمَ شَأْنَكَ ! سُبْحانَكَ ما اعْظَمَ ما نَرى مِنْ خَلْقِكَ وَ ما اصْغَرَ عِظَمَهُ فى جَنْبِ قُدْرَتِكَ ! وَ ما اهْوَلَ ما نَرى مِنْ مَلَكُوتِكَ ! وَ ما احْقَرَ ذلِكَ فيما\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nغابَ عَنَّا مِنْ سُلْطانِكَ ! وَ ما اسْبَغَ نِعَمَكَ فِى الدُّنْيا وَ ما اصْغَرَها فى نِعَمِ الْآخِرَةِ . . . . « 1 »\r\nمنزّهى از هر عيب ، چه بزرگ است شأن تو ! منزهى ، چه عظيم است آنچه از مخلوقاتت كه مىبينيم و چه كوچك است عظمت آن در كنار قدرت تو ! و چه دهشت‌آور است آنچه از ملكوت تو مشاهده مىنماييم ! و چه اندازه حقير است آنچه ديده مىشود در برابر آنچه از سلطنت تو براى ما ناپيداست ! نعمت‌هايت در اين دنيا چه گسترده و فراوان است ! و با اين حال در برابر نعمت آخرتت چقدر كوچك است !\r\n\r\nراز خلقت در كلام امام صادق عليه السلام\r\nامام صادق عليه السلام در تفكر حقيقى راز خلقت به مفضّل بن عمر مىفرمايد :\r\n« نخستين پند و دليل بر وجود آفريدگار پاك برتر ؛ پديد آوردن جهان و تركيب اجزاى آن و نظم بخشيدن آن به شكل فعلى است . هرگاه دربارهء اين جهان به انديشه و خرد خويش دقت كنى ، آن را همانند خانه‌اى يا بى كه هر آنچه از بندگانش بدان نياز دارند در آن فراهم است . آسمان همچون سقف برافراشته شده و زمين همانند فرش گسترده است و ستارگان مانند چراغ‌ها كنار هم چيده شده‌اند و گوهرها همانند گنجينه‌ها در دل زمين اندوخته شده‌اند . هر چيز به جاى خود فراهم گشته و انسان همچون مالك اين خانه ، صاحب همهء اثاث و لوازم آن است . انواع گياهان براى اهداف او آماده گشته و حيوانات گوناگون در خدمت مصالح و منافع او مىباشند .\r\nاين همه آشكارا نشانگر اين است كه عالم بر اساس يك برنامه و حكمت و نظم و هماهنگى آفريده شده و آفريدگار آن يكى است . . . »\r\nو در بخش ديگر دربارهء تدبير و مصلحت فصل‌هاى چهارگانهء سال مىفرمايد :\r\n\r\n\r\n","description":"","footnote":"\r\n( 1 ) - نهج البلاغه : خطبهء 108 .\r\n","page_name":" 171 ","page_number":171},
  {"content":"\r\n\r\n« بينديش در بالا و پايين شدن خورشيد براى پيدايش چهار فصل سال و تدبير و بهسازى آن ، در زمستان گرمى به درون درخت و گياه برگردد تا مايهء ميوه‌ها در آنها بسته شود . و هوا را سنگين كند ، تا ابر و باران پديدار گردد و تن جانداران سخت و نيرومند شود ، در بهار تحركى آورد و مايه‌هاى زايش در زمستان پديد شوند ، گياه سر زند و درخت گل دهد و جانداران ميل به نر كنند و در تابستان هوا داغ شود و ميوه‌ها برسند ، و مواد زيادى بدن آب شوند و روى زمين خشك شود و آماده ساختمان و كار گردد و در پاييز هوا پاك شود و بيمارى برود و تندرستى آيد و شب دراز گردد ، و اعمال عبادى در آن ، به خاطر طولانى شدن ممكن است و هوا در آن خوش عطر و ملايم باشد و براى مصلحت ديگرى كه اگر همه را بشمرم سخن به درازا كشد . » « 1 »\r\n\r\n\r\n","description":"","footnote":"\r\n( 1 ) - بحار الأنوار : 3 / 61 - 112 ، باب 4 ، حديث 1 ؛ توحيد المفضل .\r\n","page_name":" 172 ","page_number":172},
  {"content":"\r\n\r\n[ « 5 » اللَّهُمَّ اسْقِنَا سَقْياً تُسِيلُ مِنْهُ الظِّرَابَ وَ تَمْلَأُ مِنْهُ الْجِبَابَ وَ تُفَجِّرُ بِهِ الْأَنْهَارَ وَ تُنْبِتُ بِهِ الْأَشْجَارَ وَ تُرْخِصُ بِهِ الْأَسْعَارَ فِي جَمِيعِ الْأَمْصَارِ وَ تَنْعَشُ بِهِ الْبَهَآئِمَ وَ الْخَلْقَ وَ تُكْمِلُ لَنَا بِهِ طَيِّبَاتِ الرِّزْقِ و تُنْبِتُ لَنَا بِهِ الزَّرْعَ وَ تُدِرُّ بِهِ الضَّرْعَ وَ تَزِيدُنَا بِهِ قُوَّةً إِلَى قُوَّتِنَا « 6 » اللَّهُمَّ لَا تَجْعَلْ ظِلَّهُ عَلَيْنَا سَمُوماً وَ لَا تَجْعَلْ بَرْدَهُ عَلَيْنَا حُسُوماً وَ لَا تَجْعَلْ صَوْبَهُ عَلَيْنَا رُجُوماً وَ لَا تَجْعَلْ مَاءَهُ عَلَيْنَا أُجَاجاً « 7 » اللَّهُمَّ صَلِّ عَلَى مُحَمَّدٍ وَ آلِهِ وَ ارْزُقْنَا مِنْ بَرَكَاتِ السَّمَاوَاتِ وَ الْأَرْضِ إِنَّكَ عَلَى كُلِّ شَيءٍ قَدِيرٌ . 
  ]\r\nخدايا ! ما را بارانى فرست كه به وسيلهء آن از تپّه‌ها آب سرازير فرمايى ، و چاه‌ها از آن پر كنى ، و نهرها را روان سازى ، و درختان را برويانى ، و قيمت‌ها را در تمام شهرها ارزان كنى ، و چهارپايان و مخلوقات را نشاط و قوّت دهى ، و روزىهاى پاكيزه را براى ما كامل كنى ، و زراعت را برويانى ، و پستان‌ها را پر شير سازى ، و نيرو به نيروى ما بيفزايى .\r\nخدايا ! سايهء ابر را بر ما باد گرم و زهرآگين مساز ، و سردى آن را بر ما شوم و نحس مكن ، و بارانش را بر ما عذاب قرار مده ، و آبش را براى ما تلخ و شور مگردان .\r\nخدايا ! بر محمد و آلش درود فرست ، و ما را از بركت آسمان‌ها و زمين\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nروزى بخش ؛ همانا تو بر هر كارى توانايى .\r\n\r\nنشاط طبيعت با بارش باران\r\nابرها و بادهايى كه ابرها را حركت مىدهند و رودخانه‌ها و سفره‌هاى زيرزمينى ، همه و همه زمينهء بقاى حيات در كرهء زمين‌اند ، سير ابرها و بادهاى باران ساز با آب دريا و رودخانه‌ها و سفره‌هاى زيرزمينى به يكديگر پيوسته‌اند و هر يك ديگرى را سيراب مىكنند و چنانچه چشمه‌ها و رودها به مخازن ابرى متّصل نباشند به تدريج ذخيره‌هاى آبى رو به كاستى مىرود و حيات موجودات براى هميشه به خشكى و نابودى حقيقى مىگرايد ، پس حق تعالى مايهء حيات را پيوسته در حركت قرار مىدهد تا چرخهء هستى و طراوت طبيعت باقى بماند و اين هشدارى از سوى پروردگار است كه توكّل به او نبايد فراموش گردد كه مىفرمايد :\r\nقُلْ أَرَءَيْتُمْ إِنْ أَصْبَحَ مَآؤُكُمْ غَوْرًا فَمَن يَأْتِيكُم بِمَآءٍ مَّعِينِ » « 1 »\r\nبگو : به من خبر دهيد اگر آب مورد بهره‌بردارى شما [ چون آب رودها ، چشمه‌ها ، سدها و چاه‌ها 
  ] در زمين فرو رود [ تا آن جا كه از دسترس شما خارج گردد 
  ] پس كيست كه برايتان آب روان و گوارا بياورد ؟ !\r\nاين آيه اشاره به رحمت عام خداوند دارد كه بسيارى از مردم از ضرورى بودن آب در زندگى بشر غافلند .\r\n« ماء معين » يعنى آب روان و گوارا كه از درون زمين سفت يا شكاف كوه‌ها و صخره‌ها به صورت چشمه يا قنات و چاه‌هاى جوشان و نهرها جريان دارد .\r\nهمانطور كه مىدانيد زمين از دو قشر نفوذپذير كه آب را در خود فرو مىبرد و قشر نفوذناپذير كه آب را در محيط خود نگه مىدارد . همه چشمه‌ها و قنات‌ها و\r\n\r\n\r\n","description":"","footnote":"\r\n( 1 ) - ملك ( 67 ) : 30 .\r\n","page_name":" 174 ","page_number":174},
  {"content":"\r\n\r\nچاه‌ها از تركيب يك سفرهء زيرزمينى انباشته به وجود آمده‌اند ؛ زيرا اگر تمام سطح زمين تا اعماق آن ، قشر نفوذپذير بود ، آب‌ها چنان در زمين فرو مىرفتند كه هرگز دست كسى به دامانشان نمىرسيد و اگر همهء قشر زمين نفوذناپذير بودند ؛ آب‌هاى روى زمين تبديل به درياچهء باتلاق مىشدند و يا گردآمده در دريايى بزرگ كه همه موجودات را فرا مىگرفت در نتيجه ذخاير زيرزمينى آب به دست نمىآمد . اين وضعيت كوچكى از رحمت عام خاوند است كه مرگ و حيات انسان به آن گره خورده است .\r\nدر آيه‌هاى ديگر يكى از دلايل معاد را كه بيانگر قدرت خداوند بر همه چيز حتى بر احياى مردگان است چنين بيان مىفرمايد :\r\nأَفَرَءَيْتُمُ الْمَآءَ الَّذِى تَشْرَبُونَ * ءَأَنتُمْ أَنزَلْتُمُوهُ مِنَ الْمُزْنِ أَمْ نَحْنُ الْمُنزِلُونَ * لَوْ نَشَآءُ جَعَلْنهُ أُجَاجًا فَلَوْلَا تَشْكُرُونَ » « 1 »\r\nبه من خبر دهيد آبى كه مىنوشيد ، * آيا شما آن را از ابر باران‌زا فرود آورده‌ايد يا ما فرود آورنده‌ايم ؟ * اگر بخواهيم آن را تلخ مىگردانيم ، پس چرا سپاس گزارى نمىكنيد ؟\r\n« مُزن » به معناى ابرهاى روشن يا ابرهاى باران‌زاست . اين آيات وجدان انسان‌ها را در برابر يك سرى پرسش‌ها قرار مىدهد كه چگونه مىانديشيد دربارهء مادّهء حياتى كه پيوسته آن را مىنوشيد ؟\r\nچه كسى به خورشيد فرمان مىدهد بر سطح اقيانوس و درياها بتابد و از بين آب‌هاى شور و تلخ ، تنها ذرات آب شيرين و پاك را جدا ساخته و به حالت بخار به فضا بفرستد ؛ سپس در هم فشرده گرديده و تودهء ابرهاى باران‌ساز را تشكيل دهند . و بعد به بادها فرمان مىدهد كه با جابه‌جا كردن ابرها و فرستادن برفراز سرزمين‌هاى\r\n\r\n\r\n","description":"","footnote":"\r\n( 1 ) - واقعه ( 56 ) : 68 - 70 .\r\n","page_name":" 175 ","page_number":175},
  {"content":"\r\n\r\nخشك و سرد ؛ به صورت قطرات باران ، آهسته و پى در پى ببارد و اگر در اين دگرگونىها ، املاحى از آب ميكرب‌دار و شور به همراه تبخير آب به آسمان صعود كند ، دانه‌هاى باران با تندى و سوزش به زمين آمده و زندگى را به كام انسان و موجودات تلخ مىنمود ، بنابراين چقدر در تلطيف ابر و باد و باران ، هنرمندى آفرينش حق به كار رفته است كه هيچ صنعت و دستگاهى نمىتواند چنين تغيير و تحوّل اساسى را ترتيب دهد . پس جاى سپاسگزارى از درگاه حق تعالى بر اين همه بركات است .\r\nپيامبر گرامى اسلام صلى الله عليه و آله بر اين گوارايى شربت حيات ، بر حق درود فرستاده كه امام صادق عليه السلام در اين باره مىفرمايد :\r\nكانَ رَسُولُ اللَّه إِذا شَرِبَ الْماءَ قالَ : الْحَمْدُ لِلَّهِ الَّذى سَقانا عَذْباً زُلالًا وَ لَم‌ْيَسْقِنا مِلْحاً اجاجاً وَ لَمْ يُؤاخِذْنا بِذُنُوبِنا . « 1 »\r\nپيوسته رسول خدا صلى الله عليه و آله هر گاه آب مىنوشيد مىفرمود : سپاس خداى راكه به ما آب شيرين زلال نوشانيد و آب شور و تلخ در سزاى گناهان به ما ننوشانيد و به معاصى كيفر ننمود .\r\nحضرت صادق عليه السلام در منافع نزول باران بر زمين به مفضل بن عمر فرمود :\r\nدر حكمت نزول باران تأمّل كن . تدبير چنان ديده شده كه باران از بلندى بر زمين بريزد تا نقاط بلند و برافراشته را نيز سيراب نمايد . اگر از پايين مىجوشيد به برخى از زمين‌هاى بلند نمىرسيد ، در نتيجه كشتزارهاى زمين كاهش مىيافت . نمىبينى كه زمين‌هاى آبى بيش از ديمى است . « 2 » همچنين هرگاه كه تقدير بر آن قرار گرفت كه باران از بالا بر زمين سرازير شود ،\r\n\r\n\r\n","description":"","footnote":"\r\n( 1 ) - الكافى : 6 / 384 ، حديث 2 ؛ بحار الأنوار : 16 / 268 ، باب 9 ، حديث 78 .\r\n( 2 ) - بحار الأنوار : 3 / 126 ، باب 4 ، حديث 1 .\r\n","page_name":" 176 ","page_number":176},
  {"content":"\r\n\r\nاندك اندك فرو مىريزد تا در زمين فرو رود و آن را سيراب سازد . اگر ناگهانى بر زمين مىريخت در زمين نفوذ نمىكرد و كشتزارهاى روينده و ايستاده را نابود مىكرد . پس دانه دانه مىريزد تا دانه‌هاى درون زمين را بروياند و كشتزار را از تشنگى برهاند .\r\nبارش باران بركت‌هاى ديگرى هم دارد . باران ، بدن‌ها را نرم مىكند . هوا را صاف و پاكيزه مىگرداند و و با را از ميان مىبرد . آفات درختان و گياهان را كه يرقان مىنامند ، نابود مىكند و فوايد ديگر . . .\r\nاگر كسى بگويد : آيا در برخى از سال‌ها از شدت و كثرت باران زيان‌هاى فراوان به هم نمىرسد ؟ يا نزول تگرگ غلات را نابود نمىسازد ؟ و بخار حاصل از آن در هوا باعث بيمارىهاى فراوان و آفات بسيار نمىگردد ؟\r\nدر پاسخ گفته مىشود : آرى ، گاه در نزول باران زياده‌روى مىشود ؛ زيرا به سود انسان است و با اين كار از فرورفتن در گناه و استمرار و اصرار بر آن پرهيز مىكند . در اين صورت مصلحت دينى و اخروى مهم‌تر و برتر از زيان احتمالى در مال اوست .\r\nراستى ، مردم روى زمين اگر بخواهند از بركات آسمان‌ها و زمين بهره‌مند شوند بايد بر اساس هدايت قرآن به ايمان و تقوا آراسته شوند كه ايمان و تقوا كليد خزائن بركات آسمان‌ها و زمين است چنان كه درقرآن مجيد مىخوانيم ، قرآنى كه سند تمام حقايق هستى است ، و هيچ گونه شك و ريب در آن راه ندارد .\r\nوَلَوْ انَّ أَهْلَ الْقُرى آمَنُوا واتَّقَوْا لَفَتَحْنا عَلَيْهِمْ بَرَكاتٍ مِنَ السَّماءِ وَ الْأرضِ » « 1 »\r\nو اگر اهل شهرها و آبادىها ايمان مىآوردند و پرهيزكارى پيشه مىكردند ، يقيناً [ درهاىِ 
  ] بركاتى از آسمان و زمين را بر آنان مىگشوديم .\r\n\r\n\r\n","description":"","footnote":"\r\n( 1 ) - اعراف ( 7 ) : 96 .\r\n","page_name":" 177 ","page_number":177},
  {"content":"\r\n\r\n\r\nاثرات گناه در آيات قرآن\r\nبر اساس آيات قرآن و روايات ، اين گناهان انسان است كه بر اثر آن خشكسالى و كم بارانى ، يا سيل و طوفان ، و يا شورى آب پديد مىآيد .\r\nوَ لَقَدْ اخَذْنا آلَ فِرْعَوْنَ بِالسِّنِينَ وَ نَقْصٍ مِنَ الثَّمَراتِ لَعَلَّهُمْ يَذَّكَّرُونَ » « 1 »\r\nو فرعونيان را به قحطى و خشكسالىهاى متعدد و كمبود بسيار شديدِ بخشى از محصولات دچار نموديم تا متذكّر شوند .\r\nوَ لَقَدْ ارْسَلْنا نُوحاً الى قَوْمِهِ فَلَبِثَ فيهِمْ الْفَ سِنَةٍالّا خَمْسِينَ عاماً فَاخَذَهُمُ الطُّوفانُ وَ هُمْ ظالِمُونَ » « 2 »\r\nو همانا نوح را به سوى قومش فرستاديم پس نهصد و پنجاه سال در ميانشان درنگ كرد [ ولى بيشتر مردم به او ايمان نياوردند 
  ] ، سرانجام توفان آنان را در حالى كه ستمكار بودند ، فرا گرفت .\r\nافَرَأَيْتُمُ الْماءَ الَّذى تَشْرَبُونَ * اانْتُمْ انْزَلْتُمُوهُ مِنَ الْمُزْنِ امْ نَحْنُ الْمُنْزِلُونَ * لَوْ نَشاءُ جَعَلْناهُ اجاجاً فَلَوْلا تَشْكُرُونَ » « 3 »\r\nبه من خبر دهيد آبى كه مىنوشيد ، * آيا شما آن را از ابر باران‌زا فرود آورده‌ايد يا ما فرود آورنده‌ايم ؟ * اگر بخواهيم آن را تلخ مىگردانيم ، پس چرا سپاس گزارى نمىكنيد ؟\r\n\r\n\r\n","description":"","footnote":"\r\n( 1 ) - اعراف ( 7 ) : 130 .\r\n( 2 ) - عنكبوت ( 29 ) : 14 .\r\n( 3 ) - واقعه ( 56 ) : 68 - 70 .\r\n","page_name":" 178 ","page_number":178},
  {"content":"\r\n\r\nدعاى 20\r\nدر مكارم اخلاق و اعمال پسنديده\r\n\r\n","description":"","footnote":"","page_name":" 179 ","page_number":179},
  {"content":"\r\n . \r\n","description":"","footnote":"","page_name":" 180 ","page_number":180},
  {"content":"\r\n\r\n« 1 » اللَّهُمَّ صَلِّ عَلَى مُحَمَّدٍ وَ آلِهِ وَ بَلِّغْ بِإِيمَانِي أَكْمَلَ الْإِيمَانِ وَ اجْعَلْ يَقِينِي أَفْضَلَ الْيَقِينِ وَ انْتَهِ بِنِيَّتِي إِلَى أَحْسَنِ النِّيَّاتِ وَ بِعَمَلِي إِلَى أَحْسَنِ الْأَعْمَالِ « 2 » اللَّهُمَّ وَفِّرْ بِلُطْفِكَ نِيَّتِي وَ صَحِّحْ بِمَا عِنْدَكَ يَقِينِي وَ اسْتَصْلِحْ بِقُدْرَتِكَ مَا فَسَدَ مِنِّي « 3 » اللَّهُمَّ صَلِّ عَلَى مُحَمَّدٍ وَ آلِهِ وَ اكْفِنِي مَا يَشْغَلُنِي الاهْتِمَامُ بِهِ وَ اسْتَعْمِلْنِي بِمَا تَسْأَلُنِي غَداً عَنْهُ وَ اسْتَفْرِغْ أَيَّامِي فِيمَا خَلَقْتَنِي لَهُ وَ أَغْنِنِي وَ أَوْسِعْ عَلَيَّ فِي رِزْقِكَ وَ لَا تَفْتِنِّي بِالنَّظَرِ وَ أَعِزَّنِي وَ لَا تَبْتَلِيَنِّي بِالْكِبْرِ وَ عَبِّدْنِي لَكَ وَ لَا تُفْسِدْ عِبَادَتِي بِالْعُجْبِ وَ أَجْرِ لِلنَّاسِ عَلَى يَدِيَ الْخَيْرَ وَ لَا تَمْحَقْهُ بِالْمَنِّ وَ هَبْ لِي مَعَالِيَ الْأَخْلَاقِ وَ اعْصِمْنِي مِنَ الْفَخْرِ « 4 » اللَّهُمَّ صَلِّ عَلَى مُحَمَّدٍ وَ آلِهِ وَ لَا تَرْفَعْنِي فِي النَّاسِ دَرَجَةً إِلَّا حَطَطْتَنِي عِنْدَ نَفْسِي مِثْلَهَا وَ لَا تُحْدِثْ لِي عِزّاً ظَاهِراً إِلَّا أَحْدَثْتَ لِي ذِلَّةً بَاطِنَةً عِنْدَ نَفْسِي بِقَدَرِهَا « 5 » اللَّهُمَّ صَلِّ عَلَى مُحَمَّدٍ وَ آلِ مُحَمَّدٍ وَ مَتِّعْنِي بِهُدىً صَالِحٍ لَا أَسْتَبْدِلُ بِهِ وَ طَرِيقَةِ حَقٍّ لَا أَزِيغُ عَنْهَا وَ نِيَّةِ رُشْدٍ لَا أَشُكُّ فِيهَا وَ عَمِّرْنِي مَا كَانَ عُمُرِي بِذْلَةً فِي طَاعَتِكَ فَإِذَا كَانَ عُمُرِي مَرْتَعاً لِلشَّيْطَانِ فَاقْبِضْنِي إِلَيْكَ قَبْلَ أَنْ يَسْبِقَ مَقْتُكَ إِلَيَّ أَوْ يَسْتَحْكِمَ غَضَبُكَ عَلَيَّ « 6 » اللَّهُمَّ لَا تَدَعْ خَصْلَةً تُعَابُ مِنِّي إِلَّا أَصْلَحْتَهَا وَ لَا عَائِبَةً أُؤَنَّبُ بِهَا إِلَّا حَسَّنْتَهَا وَ لَا أُكْرُومَةً فِيَّ نَاقِصَةً إِلَّا أَتْمَمْتَهَا « 7 » اللَّهُمَّ صَلِّ عَلَى مُحَمَّدٍ وَ آلِ مُحَمَّدٍ وَ أَبْدِلْنِي مِنْ بِغْضَةِ أَهْلِ الشَّنَآنِ الْمَحَبَّةَ وَ مِنْ حَسَدِ أَهْلِ\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nالْبَغْيِ الْمَوَدَّةَ وَ مِنْ ظِنَّةِ أَهْلِ الصَّلَاحِ الثِّقَةَ وَ مِنْ عَدَاوَةِ الْأَدْنَيْنَ الْوَلَايَةَ وَ مِنْ عُقُوقِ ذَوِي الْأَرْحَامِ الْمَبَرَّةَ وَ مِنْ خِذْلَانِ الْأَقْرَبِينَ النُّصْرَةَ وَ مِنْ حُبِّ الْمُدَارِينَ تَصْحِيحَ الْمِقَةِ وَ مِنْ رَدِّ الْمُلَابِسِينَ كَرَمَ الْعِشْرَةِ وَ مِنْ مَرَارَةِ خَوْفِ الظَّالِمِينَ حَلَاوَةَ الْأَمَنَةِ « 8 » اللَّهُمَّ صَلِّ عَلَى مُحَمَّدٍ وَ آلِهِ وَ اجْعَلْ لِي يَداً عَلَى مَنْ ظَلَمَنِي وَ لِسَاناً عَلَى مَنْ خَاصَمَنِي وَ ظَفَراً بِمَنْ عَانَدَنِي وَ هَبْ لِي مَكْراً عَلَى مَنْ كَايَدَنِي وَ قُدْرَةً عَلَى مَنِ اضْطَهَدَنِي وَ تَكْذِيباً لِمَنْ قَصَبَنِي وَ سَلَامَةً مِمَّنْ تَوَعَّدَنِي وَ وَفِّقْنِي لِطَاعَةِ مَنْ سَدَّدَنِي وَ مُتَابَعَةِ مَنْ أَرْشَدَنِي « 9 » اللَّهُمَّ صَلِّ عَلَى مُحَمَّدٍ وَ آلِهِ وَ سَدِّدْنِي لِأَنْ أُعَارِضَ مَنْ غَشَّنِي بِالنُّصْحِ وَ أَجْزِيَ مَنْ هَجَرَنِي بِالْبِرِّ وَ أُثِيبَ مَنْ حَرَمَنِي بِالْبَذْلِ وَ أُكَافِيَ مَنْ قَطَعَنِي بِالصِّلَةِ وَ أُخَالِفَ مَنِ اغْتَابَنِي إِلَى حُسْنِ الذِّكْرِ وَ أَنْ أَشْكُرَ الْحَسَنَةَ وَ أُغْضِيَ عَنِ السَّيِّئَةِ « 10 » اللَّهُمَّ صَلِّ عَلَى مُحَمَّدٍ وَ آلِهِ وَ حَلِّنِي بِحِلْيَةِ الصَّالِحِينَ وَ أَلْبِسْنِي زِينَةَ الْمُتَّقِينَ فِي بَسْطِ الْعَدْلِ وَ كَظْمِ الغَيْظِ وَ إِطْفَاءِ النَّائِرَةِ وَ ضَمِّ أَهْلِ الْفُرْقَةِ وَ إِصْلَاحِ ذَاتِ الْبَيْنِ وَ إِفْشَاءِ الْعَارِفَةِ وَ سَتْرِ الْعَائِبَةِ وَ لِينِ الْعَرِيكَةِ وَ خَفْضِ الْجَنَاحِ وَ حُسْنِ السِّيرَةِ وَ سُكُونِ الرِّيحِ وَ طِيبِ الْمُخَالَقَةِ وَ السَّبْقِ إِلَى الْفَضِيلَةِ وَ إِيثَارِ التَّفَضُّلِ وَ تَرْكِ التَّعْيِيرِ وَ الْإِفْضَالِ عَلَى غَيْرِ الْمُسْتَحِقِّ وَ الْقَوْلِ بِالْحَقِّ وَ إِنْ عَزَّ وَ اسْتِقْلَالِ الْخَيْرِ وَ إِنْ كَثُرَ مِنْ قَوْلِي وَ فِعْلِي وَ اسْتِكْثَارِ الشَّرِّ وَ إِنْ قَلَّ مِنْ قَوْلِي وَ فِعْلِي وَ أَكْمِلْ ذَلِكَ لِي بِدَوَامِ الطَّاعَةِ وَ لُزُومِ الْجَمَاعَةِ وَ رَفْضِ أَهْلِ الْبِدَعِ وَ مُسْتَعْمِلِ الرَّأْيِ الْمُخْتَرَعِ « 11 » اللَّهُمَّ صَلِّ عَلَى مُحَمَّدٍ وَ آلِهِ وَ اجْعَلْ أَوْسَعَ رِزْقِكَ عَلَيَّ إِذَا كَبِرْتُ وَ أَقْوَى قُوَّتِكَ فِيَّ إِذَا نَصِبْتُ وَ لَا تَبْتَلِيَنِّي بِالْكَسَلِ عَنْ عِبَادَتِكَ وَ لَا الْعَمَى عَنْ سَبِيلِكَ وَ لَا بِالتَّعَرُّضِ لِخِلَافِ مَحَبَّتِكَ\r\n\r\n","description":"","footnote":"","page_name":" 182 ","page_number":182},
  {"content":"\r\n\r\nوَ لَا مُجَامَعَةِ مَنْ تَفَرَّقَ عَنْكَ وَ لَا مُفَارَقَةِ مَنِ اجْتَمَعَ إِلَيْكَ « 12 » اللَّهُمَّ اجْعَلْنِي أَصُولُ بِكَ عِنْدَ الضَّرُورَةِ وَ أَسْئَلُكَ عِنْدَ الْحَاجَةِ وَ أَتَضَرَّعُ إِلَيْكَ عِنْدَ الْمَسْكَنَةِ وَ لَا تَفْتِنِّي بِالاسْتِعَانَةِ بِغَيْرِكَ إِذَا اضْطُرِرْتُ وَ لَا بِالْخُضُوعِ لِسُؤَالِ غَيْرِكَ إِذَا افْتَقَرْتُ وَ لَا بِالتَّضَرُّعِ إِلَى مَنْ دُونَكَ إِذَا رَهِبْتُ فَأَسْتَحِقَّ بِذَلِكَ خِذْلَانَكَ وَ مَنْعَكَ وَ إِعْرَاضَكَ يَا أَرْحَمَ الرَّاحِمِينَ « 13 » اللَّهُمَّ اجْعَلْ مَا يُلْقِي الشَّيْطَانُ فِي رُوعِي مِنَ التَّمَنِّي وَ التَّظَنِّي وَ الْحَسَدِ ذِكْراً لِعَظَمَتِكَ وَ تَفَكُّراً فِي قُدْرَتِكَ وَ تَدْبِيراً عَلَى عَدُوِّكَ وَ مَا أَجْرَى عَلَى لِسَانِي مِنْ لَفْظَةِ فُحْشٍ أَوْ هُجْرٍ أَوْ شَتْمِ عِرْضٍ أَوْ شَهَادَةِ بَاطِلٍ أَوِ اغْتِيَابِ مُؤْمِنٍ غَائِبٍ أَوْ سَبِّ حَاضِرٍ وَ مَا أَشْبَهَ ذَلِكَ نُطْقاً بِالْحَمْدِ لَكَ وَ إِغْرَاقاً فِي الثَّنَاءِ عَلَيْكَ وَ ذَهَاباً فِي تَمْجِيدِكَ وَ شُكْراً لِنِعْمَتِكَ وَ اعْتِرَافاً بِإِحْسَانِكَ وَ إِحْصَاءً لِمِنَنِكَ « 14 » اللَّهُمَّ صَلِّ عَلَى مُحَمَّدٍ وَ آلِهِ وَ لَا أُظْلَمَنَّ وَ أَنْتَ مُطِيقٌ لِلدَّفْعِ عَنِّي وَ لَا أَظْلِمَنَّ وَ أَنْتَ الْقَادِرُ عَلَى الْقَبْضِ مِنِّي وَ لَا أَضِلَّنَّ وَ قَدْ أَمْكَنَتْكَ هِدَايَتِي وَ لَا أَفْتَقِرَنَّ وَ مِنْ عِنْدِكَ وُسْعِي وَ لَا أَطْغَيَنَّ وَ مِنْ عِنْدِكَ وُجْدِي « 15 » اللَّهُمَّ إِلَى مَغْفِرَتِكَ وَفَدْتُ وَ إِلَى عَفْوِكَ قَصَدْتُ وَ إِلَى تَجَاوُزِكَ اشْتَقْتُ وَ بِفَضْلِكَ وَثِقْتُ وَ لَيْسَ عِنْدِي مَا يُوجِبُ لِي مَغْفِرَتَكَ وَ لَا فِي عَمَلِي مَا أَسْتَحِقُّ بِهِ عَفْوَكَ وَ مَا لِي بَعْدَ أَنْ حَكَمْتُ عَلَى نَفْسِي إِلَّا فَضْلُكَ فَصَلِّ عَلَى مُحَمَّدٍ وَ آلِهِ وَ تَفَضَّلْ عَلَيَّ « 16 » اللَّهُمَّ وَ أَنْطِقْنِي بِالْهُدَى وَ أَلْهِمْنِي التَّقْوَى وَ وَفِّقْنِي لِلَّتِي هِيَ أَزْكَى وَ اسْتَعْمِلْنِي بِمَا هُوَ أَرْضَى « 17 » اللَّهُمَّ اسْلُكْ بِيَ الطَّرِيقَةَ الْمُثْلَى وَ اجْعَلْنِي عَلَى مِلَّتِكَ أَمُوتُ وَ أَحْيَى « 18 » اللَّهُمَّ صَلِّ عَلَى مُحَمَّدٍ وَ آلِهِ وَ مَتِّعْنِي بِالاقْتِصَادِ وَ اجْعَلْنِي مِنْ أَهْلِ السَّدَادِ وَ مِنْ أَدِلَّةِ الرَّشَادِ وَ مِنْ صَالِحِ الْعِبَادِ وَ ارْزُقْنِي فَوْزَ\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nالْمَعَادِ وَ سلَامَةَ الْمِرْصَادِ « 19 » اللَّهُمَّ خُذْ لِنَفْسِكَ مِنْ نَفْسِي مَا يُخَلِّصُهَا وَ أَبْقِ لِنَفْسِي مِنْ نَفْسِي مَا يُصْلِحُهَا فَإِنَّ نَفْسِي هَالِكَةٌ أَوْ تَعْصِمَهَا « 20 » اللَّهُمَّ أَنْتَ عُدَّتِي إِنْ حَزِنْتُ وَ أَنْتَ مُنْتَجَعِي إِنْ حُرِمْتُ وَ بِكَ اسْتِغَاثَتِي إِنْ كَرِثْتُ وَ عِنْدَكَ مِمَّا فَاتَ خَلَفٌ وَ لِمَا فَسَدَ صَلَاحٌ وَ فِيمَا أَنْكَرْتَ تَغْيِيرٌ فَامْنُنْ عَلَيَّ قَبْلَ الْبَلاءِ بِالْعَافِيَةِ وَ قَبْلَ الْطَّلَبِ بِالْجِدَةِ وَ قَبْلَ الضَّلَالِ بِالرَّشَادِ وَ اكْفِنِي مَؤونَةَ مَعَرَّةِ الْعِبَادِ وَ هَبْ لِي أَمْنَ يَوْمِ الْمَعَادِ وَ امْنِحْنِي حُسْنَ الْإِرْشَادِ « 21 » اللَّهُمَّ صَلِّ عَلَى مُحَمَّدٍ وَ آلِهِ وَ ادْرَأْ عَنِّي بِلُطْفِكَ وَ اغْذُنِي بِنِعْمَتِكَ وَ أَصْلِحْنِي بِكَرَمِكَ وَ دَاوِنِي بِصُنْعِكَ وَ أَظِلَّنِي فِي ذَرَاكَ وَ جَلِّلْنِي رِضَاكَ وَ وَفِّقْنِي إِذَا اشْتَكَلَتْ عَلَيَّ الْأُمُورُ لِأَهْدَاهَا وَ إِذَا تَشَابَهَتِ الْأَعْمَالُ لِأَزْكَاهَا وَ إِذَا تَنَاقَضَتِ الْمِلَلُ لِأَرْضَاهَا « 22 » اللَّهُمَّ صَلِّ عَلَى مُحَمَّدٍ وَ آلِهِ وَ تَوِّجْنِي بِالْكِفَايَةِ وَ سُمْنِي حُسْنَ الْوِلَايَةِ وَ هَبْ لِي صِدْقَ الْهِدَايَةِ وَ لَا تَفْتِنِّي بِالسَّعَةِ وَ امْنِحْنِي حُسْنَ الدَّعَةِ وَ لَا تَجْعَلْ عَيْشِي كَدّاً كَدّاً وَ لَا تَرُدَّ دُعَائِي عَلَيَّ رَدّاً فَإِنِّي لَا أَجْعَلُ لَكَ ضِدّاً وَ لَا أَدْعُو مَعَكَ نِدّاً « 23 » اللَّهُمَّ صَلِّ عَلَى مُحَمَّدٍ وَ آلِهِ وَ امْنَعْنِي مِنَ السَّرَفِ وَ حَصِّنْ رِزْقِي مِنَ التَّلَفِ وَ وَفِّرْ مَلَكَتِي بِالْبَرَكَةِ فِيهِ وَ أَصِبْ بِي سَبِيلَ الْهِدَايَةِ لِلْبِرِّ فِيمَا أُنْفِقُ مِنْهُ « 24 » اللَّهُمَّ صَلِّ عَلَى مُحَمَّدٍ وَ آلِهِ وَ اكْفِنِي مَؤُونَةَ الاكْتِسَابِ وَ ارْزُقْنِي مِنْ غَيْرِ احْتِسَابٍ فَلَا أَشْتَغِلَ عَنْ عِبَادَتِكَ بِالطَّلَبِ وَ لَا أَحْتَمِلَ إِصْرَ تَبِعَاتِ الْمَكْسَبِ « 25 » اللَّهُمَّ فَأَطْلِبْنِي بِقُدْرَتِكَ مَا أَطْلُبُ وَ أَجِرْنِي بِعِزَّتِكَ مِمَّا أَرْهَبُ « 26 » اللَّهُمَّ صَلِّ عَلَى مُحَمَّدٍ وَ آلِهِ وَ صُنْ وَجْهِي بِالْيَسَارِ وَ لَا تَبْتَذِلْ جَاهِي بِالاقْتَارِ فَأَسْتَرْزِقَ أَهْلَ رِزْقِكَ وَ أَسْتَعْطِيَ شِرَارَ خَلْقِكَ فَأَفْتَتِنَ بِحَمْدِ مَنْ أَعْطَانِي و أُبْتَلَى بِذَمِّ مَنْ مَنَعَنِي وَ أَنْتَ مِنْ\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nدُونِهِمْ وَلِيُّ الْإِعْطَاءِ وَ الْمَنْعِ « 27 » اللَّهُمَّ صَلِّ عَلَى مُحَمَّدٍ وَ آلِهِ وَ ارْزُقْنِي صِحَّةً فِي عِبَادَةٍ وَ فَرَاغاً فِي زَهَادَةٍ وَ عِلْماً فِي اسْتِعْمَالٍ وَ وَرَعاً فِي إِجْمَالٍ « 28 » اللَّهُمَّ اخْتِمْ بِعَفْوِكَ أَجَلِي وَ حَقِّقْ فِي رَجَاءِ رَحْمَتِكَ أَمَلِي وَ سَهِّلْ إِلَى بُلُوغِ رِضَاكَ سُبُلِي وَ حَسِّنْ فِي جَمِيعِ أَحْوَالِي عَمَلِي « 29 » اللَّهُمَّ صَلِّ عَلَى مُحَمَّدٍ وَ آلِهِ وَ نَبِّهْنِي لِذِكْرِكَ فِي أَوْقَاتِ الْغَفْلَةِ وَ اسْتَعْمِلْنِي بِطَاعَتِكَ فِي أَيَّامِ الْمُهْلَةِ وَ انْهَجْ لِي إِلَى مَحَبَّتِكَ سَبِيلًا سَهْلَةً أَكْمِلْ لِي بِهَا خَيْرَ الدُّنْيَا وَ الْآخِرَةِ « 30 » اللَّهُمَّ وَ صَلِّ عَلَى مُحَمَّدٍ وَ آلِهِ كَأَفْضَلِ مَا صَلَّيْتَ عَلَى أَحَدٍ مِنْ خَلْقِكَ قَبْلَهُ وَ أَنْتَ مُصَلٍّ عَلَى أَحَدٍ بَعْدَهُ وَ آتِنَا فِي الدُّنْيَا حَسَنَةً وَ فِي الْآخِرَةِ حَسَنَةً وَ قِنِي بِرَحْمَتِكَ عَذَابَ النَّارِ .\r\n\r\n","description":"","footnote":"","page_name":" 185 ","page_number":185},
  {"content":"\r\n\r\n[ « 1 » اللَّهُمَّ صَلِّ عَلَى مُحَمَّدٍ وَ آلِهِ 
  ]\r\nخدايا ! بر محمّد و آلش درود فرست .\r\n\r\nدرود بر پيامبر صلى الله عليه و آله و خاندان او\r\nطلب درود و رحمت ، از وجود مقدّس حضرت حق ، براى رسول با كرامت اسلام و اهل بيت بزرگوارش از پسنديده‌ترين برنامه‌هاى اسلامى است كه در دعاى مكارم الاخلاق به طور مكرر ديده مىشود .\r\nدرخواست لطف و عنايت از پيشگاه پروردگار ، براى محمد و آل محمد ، دعائى است كه در معارف الهيّه ، از اعظم دعاها ، شمرده شده ، و استجابت آن از جانب حضرت ربّ العزّه قطعى و حتمى است .\r\nصلوات بر محمد و آل محمد حقيقتى است كه اگر مردم مؤمن به نقش ارزنده‌اش در زندگى واقف شوند ، تا لحظهء خروج از دنيا از آن منفك و جدا نمىشوند ، و شب و روزى بر آنان نمىگذرد مگر آن كه قلب و زبان را با آن معطّر نمايند .\r\nصلوات دعائى است كه مردودى در آن راه ندارد ، و درخواستى است كه حضرت حق از اجابت آن رو نمىگرداند ، بنابراين ابتدا و وسط و آخر هر دعاى خود را به آن مزين كنيد ، تا از بركت مستجاب شدن صلوات ، ساير درخواست‌هاى شما مستجاب شود .\r\nصلوات بر محمد و آل محمد ، واقعيت و حقيقت و دعا و ذكرى است كه به\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nپنهانى ابديت ، از طرف حضرت حق و تمام ملائكهء الهى ، جهت ارائهء رحمت و پاكى و پاكيزگى به محمد و آل محمّد صادر مىشود .\r\nانَّ اللّهَ وَ مَلائِكَتَهُ يُصَلُّونَ عَلَى النَّبِىِّ يا ايُّهَا الَّذينَ آمَنوا صَلُّوا عَلَيْهِ وَ سَلِّمُوا تَسْليماً » « 1 »\r\nهمانا خدا و فرشتگانش بر پيامبر درود و رحمت مىفرستند . اى اهل ايمان ! بر او درود فرستيد و آن گونه كه شايسته است ، تسليم او باشيد .\r\n\r\nصلوات در كلام امام رضا عليه السلام\r\n« حضرت رضا عليه السلام در مجلس مأمون فرمود :\r\nچون اين آيهء شريفه نازل شد ، به محضر رسول خدا صلى الله عليه و آله عرضه داشتند ، معناى تسليم به تو را دانستيم ، و آن اطاعت محض از حضرت تو در تمام برنامه‌هاى زندگى است ، ولى كيفيت صلوات بر تو را نمىدانيم ، حضرت فرمود بگوئيد :\r\nاللَّهُمَّ صَلِّ عَلى مُحَمَّدٍ وَ آلِ مُحَمَّدٍ كَما صَلَّيْتَ وَ بارَكْتَ عَلى ابْراهيمَ وَ آلِ ابْراهيمَ انَّكَ حَميدٌ مَجيدٌ .\r\nخدايا ! بر محمد و خاندانش درود فرست همانگونه كه درود فرستادى و بركت بخشيدى بر ابراهيم و خاندانش ؛ همانا تو ستايش شده و ارجمندى .\r\nسپس حضرت رضا عليه السلام فرمود : اى مردم ! در بين شما در زمينه صلوات بر محمد و آل محمد اختلافى هست ؟\r\nمأمون گفت : اين حقيقتى است كه اصلًا در آن اختلافى نيست ، و امت اسلام بر لزوم اين صلوات اجماع دارند ، اما اى فرزند رسول خدا براى صلوات بر آل ، غير اين روايت دليل واضح و روشنى از قرآن مجيد داريد ؟\r\n\r\n\r\n","description":"","footnote":"\r\n( 1 ) - احزاب ( 33 ) : 56 .\r\n","page_name":" 187 ","page_number":187},
  {"content":"\r\n\r\nحضرت فرمود : آرى ، از قول حضرت حق كه در قرآن مىفرمايد :\r\nيس * وَالقُرَآنِ الْحَكيمِ * انَّكَ لَمِنَ الْمُرْسَلينَ * عَلى صِراطٍ مُسْتَقيمٍ » « 1 »\r\nيس * سوگند به قرآن كريم ، * كه بىترديد تو از فرستادگانى ، * بر راهى راست [ قرار دارى . 
  ]\r\nمنظور از « يس » كيست ؟ دانشمندان مجلس مأمون گفتند : به طور قطع و بدون شك منظور از يس محمّد صلى الله عليه و آله است ، و احدى از امت در اين مسئله ترديد ندارد .\r\nحضرت فرمود : به حقيقت كه خداوند به محمد و آل محمد عنايتى كرده كه احدى به ذات آن نمىرسد مگر با نور عقل و خرد ، خدا در قرآن به كسى جز انبيا سلام نكرده ، در اين زمينه مىفرمايد :\r\nسَلامٌ عَلى نُوحٍ فِى الْعالَمينَ » « 2 » و سَلامٌ عَلى ابْراهيمَ » « 3 » و سَلامٌ عَلى مُوسى وَ هرُونَ » « 4 »\r\nولى نفرمود :\r\nسَلامٌ عَلى آلِ نوحٍ وَ سَلامٌ عَلى آلِ ابراهيمَ وَ سَلامٌ عَلى آلِ موسى وَ هرُونَ .\r\nولى فرمود :\r\nسَلامٌ عَلى الْ يس » « 5 »\r\nسلام بر آل ياسين .\r\nيعنى آل محمد صلوات اللَّه عليهم .\r\n\r\n\r\n","description":"","footnote":"\r\n( 1 ) - يس ( 36 ) : 1 - 4 .\r\n( 2 ) - صافّات ( 37 ) : 79 .\r\n( 3 ) - صافّات ( 37 ) : 109 .\r\n( 4 ) - صافّات ( 37 ) : 120 .\r\n( 5 ) - صافّات ( 37 ) : 130 .\r\n","page_name":" 188 ","page_number":188},
  {"content":"\r\n\r\nسپس فرمود : اى مأمون ! متوجه شدى كه در معدن نبوت شرح و بيان اين واقعيت هست . » « 1 » صلوات بر محمد و آل محمد از شرايع دين و از واجبات الهى است كه وجوبش در تشهد نماز امرى قطعى و حقيقتى بدون ترديد است ، تا جايى كه شافعى كه از فقهاى بزرگ مكتب خلفاست مىگويد : اگر كسى در نماز واجب خود ، بر آل محمّد صلوات نفرستد ، صلواتش صلوات نيست و به اين خاطر نمازش نماز نيست ، چون جزئى از يك واجب را ادا نكرده و عدم اداء جزئى از واجب ، مبطل نماز است .\r\n\r\nصلوات در روايات\r\nحضرت رضا عليه السلام فرمود :\r\nمَنْ لَمْ يَقْدِرْ عَلى ما يُكَفِّرُ بِهِ ذُنُوبَهُ فَلْيُكْثِرْ مِنَ الصَّلاةِ عَلى مُحَمَّدٍ وَ آلِهِ ، فَانَّها تَهْدِمُ الذُّنُوبَ هَدْماً .\r\nوَ قالَ عليه السلام : الصَّلاةُ عَلى مُحَمَّدٍ وَ آلِهِ تَعْدِلُ عِنْدَ اللّهِ عَزَّ وَجَلَّ التَّسْبيحَ و التَّهْليلَ وَ التَّكْبيرَ . « 2 »\r\nكسى كه قدرت بر انجام كارى كه كفّاره گناهانش شود ندارد ، زياد بر محمّد و آل محمد صلوات بفرستد ، به حقيقت كه صلوات نابوده كنندهء گناهان است ، چه نابود كردنى . و نيز آن حضرت فرمود : صلوات بر محمد و آل محمد ، در پيشگاه خداى عزوجل برابر تسبيح و تهليل و تكبير است .\r\nامير المؤمنين عليه السلام پس از رحلت پيامبر صلى الله عليه و آله فرمود :\r\n\r\n\r\n","description":"","footnote":"\r\n( 1 ) - تفسير الصافى : 4 / 281 ، ذيل آيهء 130 سورهء صافّات ؛ بحار الأنوار : 25 / 229 ، باب 7 ، حديث 20 ؛ عيون أخبار الرضا عليه السلام : 1 / 236 ، حديث 1 .\r\n( 2 ) - بحار الأنوار : 91 / 47 ، باب 29 ، حديث 2 ؛ عيون أخبار الرضا عليه السلام : 1 / 294 ، حديث 52 .\r\n","page_name":" 189 ","page_number":189},
  {"content":"\r\n\r\nبِالشَّهادَتَيْنِ تَدْخُلُونَ الْجَنَّةَ ، وَ بِالصَّلاةِ تَنالُونَ الرَّحْمَةَ ، فَاكْثِرُوا مِنَ الصَّلاةِ عَلى نَبِيِّكُمْ\r\nانَّ اللّهَ وَ مَلائِكَتَهُ يُصَلُّونَ عَلَى النَّبِىِّ يا ايُّهَا الَّذينَ آمَنُوا صَلُّوا عَلَيْهِ وَ سَلِّمُوا تَسْليماً » « 1 » . « 2 »\r\nبا شهادت بر وحدانيت حق و رسالت رسول خدا وارد بهشت مىشويد ، و به وسيلهء نماز به رحمت خداوند مىرسيد ، بر پيامبر و آلش زياد صلوات بفرستيد ، خدا و ملائكه بر پيامبر درود مىفرستند ، اى اهل ايمان ! شما هم درود بفرستيد و به دستورهاى او تسليم شويد حق تسليم .\r\nرسول خدا صلى الله عليه و آله فرمود :\r\nمَنْ قالَ : صَلّى اللّهُ عَلى مُحَمَّدٍ وَ آلِهِ ، قالَ اللّهُ عَزَّوَجَلَّ : صَلَّى اللّهُ عَلَيْكَ .\r\nفَلْيُكْثِرُ مِنْ ذلِكَ . وَ مَنْ قالَ : صَلّى اللّهُ عَلى مُحَمَّدٍ وَ لَمْ يُصَلِّ عَلى آلِهِ لَمْ يَجِدْ ريحَ الْجَنَّةِ وَ ريحُها تُوجَدُ مِنْ مَسيرِةِ خَمْسِمِأةِ عامٍ . « 3 »\r\nهر كس بگويد :\r\nصَلّى اللّه عَلى مُحَمَّدٍ وَ آلِهِ ،\r\nخداوند مىفرمايد : درود بر تو ، پس شما صلوات را به اين كيفيت زياد داشته باشيد . و هر كس بگويد ، صلّى اللّه على محمّد ، ولى بر آل محمد درود نفرستد ، بوى بهشت به او نمىرسد ، بهشتى كه بويش از مسير پانصد ساله استشمام مىشود .\r\nاز حضرت باقر يا امام صادق عليهما السلام روايت شده :\r\nاثْقَلُ ما يُوضَعُ فِى الْميزانِ يَوْمَ الْقِيامَةِ الصَّلاةُ عَلى مُحَمَّدٍ وَ عَلى اهْلِ بَيْتِهِ . « 4 »\r\n\r\n\r\n","description":"","footnote":"\r\n( 1 ) - احزاب ( 33 ) : 56 .\r\n( 2 ) - بحار الأنوار : 74 / 283 ، باب 14 ، حديث 1 ؛ تحف العقول : 92 .\r\n( 3 ) - وسائل الشيعة : 7 / 203 ، باب 42 ، حديث 9116 ؛ الأمالى ، شيخ صدوق : 379 ، حديث 6 .\r\n( 4 ) - وسائل الشيعة : 7 / 197 ، باب 35 ، حديث 9102 ؛ قرب الاسناد : 9 .\r\n","page_name":" 190 ","page_number":190},
  {"content":"\r\n\r\nسنگين‌ترين چيزى كه در قيامت در ترازو قرار مىگيرد صلوات بر محمد و آل محمد است .\r\nحضرت صادق عليه السلام فرمود :\r\nالصَّلاةُ عَلَى النَّبِىِّ صلى الله عليه و آله واجِبَةٌ فِى كُلِّ الْمَواطِنِ ، وَ عِنْدَ الْعِطاسِ ، وَ الرِّياحِ وَ غَيْرِ ذلِكَ . « 1 »\r\nصلوات بر پيامبر در همه جا و به هنگام عطسه ، و وزيدن باد ، و غير آن واجب است .\r\nامير المؤمنين عليه السلام در حديث بسيار مهمّى چهارصد مطلب ، مىفرمايد :\r\nبنده به هنگام فراغت از نماز بر محمد و آل محمد صلوات بفرستد ، و از حق طلب بهشت كند ، و از آتش جهنم به خداوند پناه ببرد ، و از حضرت او بخواهد كه حورالعين را به همسرى او درآورد ، هر كس بر محمد و آلش درود بفرستد ، دعايش به خدا مىرسد ، و هر كه بهشت بخواهد ، بهشت مىگويد : خدايا ! خواستهء بنده‌ات را اجابت كن ، و هر كه از عذاب درخواست پناه كند ، آتش مىگويد : الهى ! بنده‌ات را پناه بده ، و هر كه از حضرت معبود حورالعين بطلبد ، حورالعين مىگويد : الهى ! خواستهء بنده‌ات را اجابت كن . « 2 » از حضرت صادق عليه السلام از رسول خدا صلى الله عليه و آله روايت شده :\r\nمَنْ نَسِىَ الصَّلاةَ عَلَىَّ اخْطَأَ طَريقَ الْجَنَّةِ . « 3 »\r\nكسى كه صلوات بر من را از ياد ببرد ، راه بهشت را خطا رفته است .\r\n\r\n\r\n","description":"","footnote":"\r\n( 1 ) - بحار الأنوار : 91 / 50 ، باب 29 ، حديث 13 ؛ الخصال : 2 / 607 .\r\n( 2 ) - الخصال : 2 / 630 ، حديث 10 ؛ بحار الأنوار : 91 / 50 ، حديث 14 ؛ عدّة الدّاعى : 165 .\r\n( 3 ) - بحار الأنوار : 91 / 53 ، باب 29 ، حديث 20 ؛ الأمالى ، شيخ طوسى : 145 ، حديث 236 ؛ وسائل الشيعة : 7 / 206 - 207 ، باب 42 ، حديث 9126 .\r\n","page_name":" 191 ","page_number":191},
  {"content":"\r\n\r\nحضرت صادق عليه السلام فرمود :\r\nاذا دَعا احَدُكُمْ فَلْيَبْدَا بِالصَّلاةِ عَلَى النَّبِىِّ صلى الله عليه و آله ، فَانَّ الصَّلاةَ عَلَى النَّبِىِّ صلى الله عليه و آله مَقْبُولَةٌ ، وَ لَمْ يَكُنِ اللّهُ لِيَقْبَلْ بَعْضاً وَ يَرُدَّ بَعْضاً . « 1 »\r\nهر گاه يكى از شما دعا كرد ، دعاى خود را با صلوات بر محمّد صلى الله عليه و آله شروع كند ، به حقيقت كه صلوات بر پيامبر مقبول پيشگاه حق است ، اينطور نيست كه خداوند قسمتى از دعا را قبول كند ، و قسمت ديگرش را نپذيرد .\r\nامام صادق عليه السلام فرمود : رسول خدا صلى الله عليه و آله فرمود :\r\nصَلاتُكُمْ عَلَىَّ اجابَةٌ لِدُعائِكُمْ ، وَ زَكاةٌ لِاعْمالِكُمْ . « 2 »\r\nصلوات شما بر من ، اجابت دعاى شما و زكات اعمالتان مىباشد .\r\nپيامبر صلى الله عليه و آله فرمود :\r\nالْبَخيلُ حَقّاً مَنْ ذُكِرْتُ عِنْدَهُ فَلَمْ يُصَلِّ عَلَىَّ . « 3 »\r\nبخيل كسى است كه نامم را بشنود و بر من صلوات نفرستد .\r\nرسول خدا صلى الله عليه و آله فرمود :\r\nلاتَضْرِبُوا اطْفالَكُمْ عَلى بُكاءِهِمْ فَانَّ بُكاءَهُمْ ارْبَعَةَ اشْهُرٍ شَهادَةُ انْ لا الهَ الَّا اللّهُ ، وَ ارْبَعَةَ اشْهُرٍ الصَّلاةُ عَلَى النَّبِىِّ وَ آلِهِ ، وَارْبَعَةَ اشْهُرٍ الدُّعاءُ لِوالِدَيْهِ . « 4 »\r\nفرزندان خود را به خاطر گريه كردنشان كتك نزنيد ؛ زيرا گريه آنان به مدت چهار ماه شهادت به واحدنيت خداست ، و چهار ماه صلوات بر پيامبر و آل\r\n\r\n\r\n","description":"","footnote":"\r\n( 1 ) - بحار الأنوار : 91 / 53 ، باب 29 ، حديث 21 ؛ وسائل الشيعة : 7 / 96 ، باب 36 ، حديث 8836 .\r\n( 2 ) - وسائل الشيعة : 7 / 96 ، باب 36 ، حديث 8837 ؛ الأمالى ، شيخ طوسى : 215 ، حديث 376 .\r\n( 3 ) - بحار الأنوار : 70 / 306 ، باب 136 ، حديث 28 ؛ وسائل الشيعة : 7 / 204 ، باب 42 ، حديث 9119 .\r\n( 4 ) - وسائل الشيعة : 21 / 447 ، باب 63 ، حديث 27544 ؛ التوحيد ، شيخ صدوق : 331 ، باب 53 ، حديث 10 .\r\n","page_name":" 192 ","page_number":192},
  {"content":"\r\n\r\nاوست ، و چهار ماه دعاى بر پدر و مادر .\r\nسرّ اين مسئله اين است كه كودك در چهار ماه اول جز خدائى كه وى را بر معرفت و توحيد سرشته چيزى نمىشناسد ، بنابراين گريهء او توسّل به حضرت حق است ، و اين حقيقت شهادت به توحيد است .\r\nدر چهار ماه دوم به مادر نظر دارد نه به عنوان اين كه مادر است ، بلكه به عنوان اين كه وسيله‌اى براى غذا و ارتزاق اوست ، به همين خاطر از غير مادر هم شير و غذا قبول مىكند ، روى اين حساب در اين چهار ماه دوم بعد از خدا نظرى جز به وسيلهء بين خود و خدا ندارد ، و اين غير معناى رسالت چيز ديگر نيست ، پس گريهء او در اين مدت شهادت به رسالت است .\r\nدر چهار ماه سوم به طور كامل پدر و مادر را مىشناسد و مىداند كه در مسئلهء رزق محتاج به آن دو نفر است ، لذا گريه‌اش در حقيقت دعا براى سلامتى پدر و مادر است .\r\nامام صادق عليه السلام فرمود :\r\nروزى رسول خدا صلى الله عليه و آله به امام على عليه السلام فرمود : نمىخواهى تو را بشارت دهم ؟\r\nعرضه داشت پدر و مادرم به فدايت ، تو دائماً بشارت دهندهء به خير بودى ، رسول الهى فرمود : جبرئيل هم اكنون خبر بهت آورى به من داد ، امام على عليه السلام عرض كرد ، آن خبر چه بود ؟ فرمود : به من خبر داد :\r\nوقتى مردى از امتم بر من صلوات فرستاد و اين صلوات را با صلوات بر آل من پيوند داد ، درهاى آسمان به رويش باز مىشود ، و ملائكه هفتاد صلوات بر او مىفرستند ، و اگر گناهكار است ، گناهانش همچون برگ درخت مىريزد ، و خداوند به او مىفرمايد :\r\n« لبَّيْك يا عبدى و سَعْدَيْك »\r\n، و به ملائكه خطاب مىكند . شما بر بنده من هفتاد صلوات فرستاديد ، من بر او هفتصد صلوات\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nمىفرستم . اما اگر بر من صلوات فرستاد و اهل بيتم را در صلوات با من پيوند نداد ، بين او و آسمان هفتاد حجاب قرار مىگيرد ، و حضرت حق مىفرمايد :\r\n« لا لَبَّيْكَ وَ لاسَعْدَيْكَ »\r\n، اى ملائكهء من ! دعايش را بالا نبريد مگر بر آل پيامبرم صلوات بفرستد ، چنين كسى از رحمت حق محروم است تا زمانى كه اهل بيتم را در صلوات به من ملحق فرمايد . « 1 » حضرت صادق عليه السلام از پدرانش از رسول خدا صلى الله عليه و آله روايت مىكند :\r\nانَا عِنْدَ الْميزانِ يَوْمَ الْقِيامَةِ ، فَمَنْ ثَقُلَتْ سَيِّئاتُهُ عَلى حَسَناتِهِ جِئْتُ بِالصَّلاةِ عَلَىَّ حَتّى اثْقِلَ بِها حَسَناتِهِ . « 2 »\r\nمن در قيامت كنار ترازويم ، هر كس گناهانش بر حسناتش سنگين آيد ، من صلوات بر خودم را در ترازويش مىگذارم تا به سبب آن حسناتش بر گناهانش سنگينى كند .\r\nامير المؤمنين عليه السلام فرمود :\r\nكُلُّ دُعاءٍ مَحْجُوبٌ عَنِ السَّماءِ حَتّى يُصَلّى عَلى مُحَمَّدٍ وَ آلِهِ . « 3 »\r\nهر دعائى از اجابت دور است ، مگر دعائى كه همراه با صلوات بر محمّد و آلش باشد .\r\nصبّاح بن سيابه مىگويد : حضرت صادق عليه السلام فرمود :\r\nالا اعَلِّمُكَ شَيْئاً يَقِى اللّهُ بِهِ وَجْهَكَ مِنْ حَرِّ جَهَنَّمَ ؟ قالَ : قُلْتُ بَلى ، قالَ : قُلْ بَعْدَ الْفَجْرِ : « اللَّهُمَّ صَلِّ عَلى مُحَمَّدٍ وَآلِ مُحَمَّدٍ » مِأةَ مَرَّةٍ يَقِى اللّهُ بِهِ وَجْهَكَ\r\n\r\n\r\n","description":"","footnote":"\r\n( 1 ) - بحار الأنوار : 91 / 56 ، باب 29 ، حديث 30 ؛ الأمالى ، شيخ صدوق : 580 .\r\n( 2 ) - بحار الأنوار : 91 / 56 ، باب 29 ، حديث 31 ؛ وسائل الشيعة : 7 / 195 ، باب 34 ، حديث 9097 ؛ ثواب الأعمال : 155 .\r\n( 3 ) - بحار الأنوار : 91 / 58 ، باب 29 ، حديث 35 ؛ ثواب الاعمال : 155 .\r\n","page_name":" 194 ","page_number":194},
  {"content":"\r\n\r\nمِنْ حَرِّ جَهَنَّمَ . « 1 »\r\nبه تو ياد ندهم چيزى كه وجودت را از حرارت جهنم حفظ كند ؟ عرض كردم :\r\nچرا ، فرمود : بعد از طلوع فجر صد بار بر محمّد و آل محمّد درود فرست .\r\n\r\nصلوات در كلام رسول خدا صلى الله عليه و آله\r\nرسول خدا صلى الله عليه و آله فرمود :\r\nارْفَعُوا اصْواتَكُمْ بِالصَّلاةِ عَلَىَّ ، فَانَّها تَذْهَبُ بِالنِّفاقِ . « 2 »\r\nصداى خود را در صلوات بر من بلند كنيد كه از بين برندهء نفاق است .\r\nرسول خدا صلى الله عليه و آله فرمود :\r\nهر كس يك بار بر من صلوات فرستد ، خداوند ده بار به او صلوات مىفرستد ، و هر كس ده بار بر من درود فرستد ، خداوند صد بار بر او درود فرستد ، و هر كس صد بار صلوات فرستد خداوند هرگز او را مبتلا به عذاب نكند .\r\nهر كس يك بار بر من صلوات بفرستد ، خدا درى از عافيت به روى او باز كند .\r\nهر كس يك بار بر من درود بفرستد ، ذرّه‌اى از گناهش باقى نماند .\r\nاولىتر از ديگران بر من در قيامت كسى است كه صلوات بيشترى بر من فرستاده است .\r\nيا على ! هر كس هر روز يا هر شب بر من صلوات بفرستد ، شفاعتم بر او واجب مىشود ، گرچه داراى كباير باشد . « 3 »\r\n\r\n\r\n","description":"","footnote":"\r\n( 1 ) - بحار الأنوار : 91 / 58 ، باب 29 ، حديث 36 ؛ ثواب الاعمال : 155 .\r\n( 2 ) - بحار الأنوار : 91 / 59 ، باب 29 ، حديث 41 ؛ ثواب الاعمال : 159 .\r\n( 3 ) - بحار الأنوار : 91 / 63 ، باب 29 ، حديث 52 ؛ جامع الأخبار : 58 .\r\n","page_name":" 195 ","page_number":195},
  {"content":"\r\n\r\nپيامبر گرامى اسلام صلى الله عليه و آله فرمود :\r\nمَنْ صَلّى عَلَىَّ مَرَّةً خَلَقَ اللّهُ تعالى يَوْمَ الْقِيامَةِ عَلى رَأْسِهِ نُوراً ، وَ عَلى يَمينِهِ نُوراً ، وَ عَلى شِمالِهِ نُوراً ، وَ عَلى فَوْقِهِ نُوراً ، وَ عَلى تَحْتِهِ نُوراً ، وَ فِى جَميعِ اعْضائِهِ نُوراً . « 1 »\r\nهر كس يك بار بر من صلوات بفرستد ، خداوند در قيامت بر سر و بر راست و چپ و زير و بالا و در جميع اعضايش نور قرار دهد .\r\nو نيز فرمود :\r\nالصَّلاةُ عَلَىَّ نُورُ الصِّراطِ ، وَ مَنْ كانَ لَهُ عَلَى الصِّراطِ مِنَ النُّورِ لَمْ يَكُنْ مِنْ اهْلِ النّارِ . « 2 »\r\nصلوات بر من نور صراط در قيامت است ، و در صراط براى هر كس نور باشد از اهل جهنم نيست .\r\nو نيز آن حضرت فرمود :\r\nصَلاتُكُمْ عَلَىَّ جَوازُ دُعائِكُمْ ، وَمَرْضاةٌ لِرَبِّكُمْ ، وَ زَكاةٌ لِاعْمالِكُمْ . « 3 »\r\nصلوات شما بر من سبب اجابت دعا و رضايت خداوند و زكات اعمال شماست .\r\nو نيز آن حضرت فرمود :\r\n\r\n\r\n","description":"","footnote":"\r\n( 1 ) - بحار الأنوار : 91 / 64 ، باب 29 ؛ مستدرك الوسائل : 5 / 335 ، باب 31 ، حديث 6029 .\r\n( 2 ) - بحار الأنوار : 91 / 64 ، باب 29 ؛ جامع الأخبار : 60 ؛ مستدرك الوسائل : 5 / 335 ، باب 31 ، حديث 6031 .\r\n( 3 ) - بحار الأنوار : 91 / 64 ، باب 29 ؛ جمال الأسبوع : 242 ؛ مستدرك الوسائل : 5 / 225 ، باب 34 ، حديث 5747 .\r\n","page_name":" 196 ","page_number":196},
  {"content":"\r\n\r\nلَنْ يَلِجَ النّارَ مَنْ صَلّى عَلَىَّ . « 1 »\r\nهرگز وارد آتش نمىشود آن كه بر من صلوات فرستد .\r\nآرى ، اگر جام دل از مىطهور صلوات بر دست ساقى توفيق پرشود ، و جان ملكوتى كه به طور دائم تشنهء حقائق است ، از آن بنوشد ، مستى ابدى دست دهد ، و شور سرمدى ، و حال عرشى ظهور كند ، و ناديده ديده شود ، ناشنيده شنيده گردد .\r\n\r\n\r\n","description":"","footnote":"\r\n( 1 ) - بحار الأنوار : 91 / 64 ، باب 29 ؛ جامع الأخبار : 60 ؛ مستدرك الوسائل : 5 / 337 ، باب 31 ، حديث 6038 .\r\n","page_name":" 197 ","page_number":197},
  {"content":"\r\n\r\n[ وَ بَلِّغْ بِإِيمَانِي أَكْمَلَ الْإِيمَانِ 
  ]\r\nو ايمانم را به كامل‌ترين ايمان رسان .\r\n\r\nكامل‌ترين ايمان\r\nايمان حقيقتى است كه بر اثر انديشه و تفكّر در نظام آفرينش ، و دقّت در خلقت خويشتن ، و مطالعه در معارف الهيّه ، به خصوص آيات قرآن مجيد ، و كلمات نورانى انبيا و ائمه عليهم السلام ، و توجه به دعاها ، مخصوصاً دعاى كميل ، جوشن كبير ، عرفه حضرت سيد الشهدا به دست مىآيد .\r\nالبته مايه و سرمايهء اوليهء ايمان ، از جانب حضرت دوست با خمير وجود انسان عجين شده ، و اين واقعيت عرشى و لطيفهء ملكوتى به صورت دانه يا غنچه در باطن آدمى قرار دارد ، انديشه و تفكّر در نظام خلقت ، و مطالعه در آفرينش خويشتن ، و شنيدن معارف قرآن و دقّت در سخنان اولياى الهى ، اين دانه را تبديل به شجرهء طيبه ، و اين شكوفه را همچون گل صبح بهار باز مىكند . انسان با چنين راه و روشى ، به اين حقيقت مىرسد كه هستى صاحبى دارد ، خدا نام .\r\nانديشه و فكر ، و توجّه به قرآن ، و شنيدن آثار نبوت و ولايت ، درى از نورانيّت ، براى تماشاى قدرت و حكمت و دانش بىنهايت به روى انسان باز مىكند ، و احساس انسان را نسبت به صاحب آفرينش زنده مىنمايد .\r\nمگر مىشود ، انسان نسبت به موجودات هستى ، عقل خود را به كار بگيرد ، و كلمات شيرين و مستدل و برهانى اولياى حق را بشنود ، و در آيات قرآن كريم دقّت\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nنمايد ، ولى به حقيقت و جان هستى ، و خلاصه به وجود مقدّس خالق اين همه موجودات گوناگون ، و اين نظام اعجاب‌انگيز متوجه نشود ؟ !\r\nانسان وقتى به اين معنى رسيد ، و اين نور پاك ، و منبع خير را در وجود خود احساس كرد ، به اين حقيقت هم متوجه مىشود كه جناب او از پديد آوردن اين همه موجود و به خصوص آفرينش انسان ، هدفى مقدس و مبارك دارد .\r\nبه دنبال تجلّى اين حقيقت است كه در مقام جستجو قرار مىگيرد ، و بالاخره از باب عاقبت جوينده يابنده است ، با كمك حضرت حق براى فهم وظايف و مسؤوليت‌هايش كه با اجراى آنها به هدف خلقت خود مىرسد ، هدايت مىشود ، و بين او و پيامبران الهى و امامان بزرگوار دوستى و رفاقت و محبت برقرار شده ، و به مسئوليت‌هايش كه در كتاب آسمانى و سخنان انبيا و اوليا تجلّى دارد آشنا مىشود ، و به اين معنى واقف مىگردد كه دنيا خانهء عمل و كار و آخرت مركز حيات ابدى و برداشت محصولى است كه در دنيا دانهء آن را كاشته است .\r\nبا چنين سيرى و سفرى كه عقل و فطرت و وجدان و نظام هستى ، و فرمايش‌هاى پاك انبياء انسان را بدرقه مىكنند موضوعات مربوط به ايمان و حقايق شيرين مربوط به عقد قلبى و خلاصه آنچه را كه انسان براى تأمين سعادت ابدى و سلامت سرمدى لازم دارد ، و از آن به عنوان متعلّقات ايمان ياد مىشود به دست مىآيد ، و آن بر اساس آيات قرآن مجيد عبارت است از : خدا ، قيامت ، ملائكه ، قرآن ، انبياء .\r\nتوجّه واقعى و رابطهء حقيقى با اين پنج حقيقت ، و عشق به اين پنج واقعيّت ، بنا بر گفتهء خود حضرت حق در قرآن كريم عبارت است از ايمان ، و دارندهء آن معنون به عنوان مؤمن است :\r\nلَيْسَ الْبِرَّ انْ تُوَلُّوا وُجُوهَكُمْ قِبَلَ الْمَشْرِقِ وَ الْمَغْرِبِ وَلكِنَّ الْبِرَّ مَنْ آمَنَ\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nبِاللّهِ وَ الْيَوْمِ الْآخِرِ وَ الْمَلائِكَةِ وَ الْكِتابِ وَ النَّبِيِّينَ » « 1 »\r\nنيكى اين نيست كه روى خود را به سوى مشرق و مغرب كنيد ، بلكه نيكى [ واقعى و كامل كه شايسته است در همهء امور شما ملاك و ميزان قرار گيرد ، منش و رفتار و حركات 
  ] كسانى است كه به خدا و روز قيامت و فرشتگان و كتاب آسمانى و پيامبران ايمان آورده‌اند .\r\nاكنون بياييد براى يافتن اين واقعيت‌ها ، آنطورى كه هست با كمك عقل و فطرت و انديشه در حقايق همراه با توجه به آيات كتاب الهى كه سند تمام واقعيت‌ها و حقايق هستى است اين سير و سفر را شروع كنيم ، تا مزّهء ايمان ، و مزّهء درك و فهم هدف حق را از به وجود آوردن انسان و شناخت وظايف و مسئوليت‌هاى نهاده شده بر عهدهء خويش را بچشيم .\r\nانَّ فِى خَلْقِ السَّماواتِ وَ الْأرْضِ وَ اخْتِلافِ اللَّيْلِ وَ النَّهارِ وَ الْفُلْكِ الَّتى تَجْرى فِى الْبَحْرِ بِما يَنْفَعُ النّاسَ وَ ما انْزَلَ اللّهُ مِنَ السَّماءِ مِنْ ماءٍ فَاحْيا بِهِ الْارْضَ بَعْدَ مَوْتِها وَبَثَّ فِيها مِنْ كُلِّ دابَّةٍ وَ تَصْرِيفِ الرِّياحِ و السَّحابِ الْمُسَخَّرِ بَيْنَ السَّماءِ وَ الْارضِ لَآياتٍ لِقَومٍ يَعْقِلُونَ » « 2 »\r\nبىترديد در آفرينش آسمان‌ها و زمين و رفت و آمد شب و روز و كشتىهايى كه در درياها [ با جابه‌جا كردن مسافر و كالا 
  ] به سود مردم روانند و بارانى كه خدا از آسمان نازل كرده و به وسيله آن زمين را پس از مردگىاش زنده ساخته و در آن از هر نوع جنبنده‌اى پراكنده كرده و گرداندن بادها و ابرِ مسخّر\r\n\r\n\r\n","description":"","footnote":"\r\n( 1 ) - بقره ( 2 ) : 177 .\r\n( 2 ) - بقره ( 2 ) : 164 .\r\n","page_name":" 200 ","page_number":200},
  {"content":"\r\n\r\nميان آسمان و زمين ، نشانه‌هايى است [ از توحيد ، ربوبيّت و قدرت خدا 
  ] براى گروهى كه مىانديشند .\r\n دل گفت مرا علم لدنى هوس است * تعليم كن اگر تو را دسترس است\r\nگفتم كه الف گفت دگر هيچ مگوى * در خانه اگر كس است يك حرف بس است \r\n( سعدى )\r\nبراى كسى كه دنبال حقيقت است ، و عاشق سعادت ابدى ، و به راستى مىخواهد قلبش به نور ايمان روشن شود ، و به وظايف و مسؤوليت‌هايش گردن نهد ، از هر بابى يك واقعيت ، و از هر گلستانى يك گل بيشتر لازم نيست .\r\nاگر كسى در واقعيت‌هاى روشنى كه در آيهء بالا ذكر شده : آفرينش آسمان‌ها و زمين ، رفت و آمد شب و روز ، حركت كشتى بر روى آب به نفع انسان ، بارش باران ، زنده شدن زمين مرده ، پخش شدن اين همه موجودات زنده گوناگون ، وزش باد ، ابر مسخّر بين آسمان و زمين ، تفكّر و انديشه كند ، و تعقّل و دقت نمايد ، بدون ترديد آن نور مطلق ، و آن هستى بىنهايت در بىنهايت و آن علم و حكمت و رحمت را در ذات قلب خود حس خواهد كرد .\r\n\r\nانديشه در خلقت انسان\r\nپس از انديشه در واقعيّت‌هاى هستى نوبت به انديشه در خلقت خويش مىرسد :\r\nوَ فِى انْفُسِكُمْ افَلا تُبْصِرُونَ » « 1 »\r\nو [ نيز 
  ] در وجود شما [ نشانه‌هايى است 
  ] آيا نمىبينيد ؟\r\nداستان خلقت انسان ، داستان اعجاب‌انگيز و شگفت‌آورى است .\r\n\r\n\r\n","description":"","footnote":"\r\n( 1 ) - ذاريات ( 51 ) : 21 .\r\n","page_name":" 201 ","page_number":201},
  {"content":"\r\n\r\nمواد غذايى بعد از عبور از هزاران راه ، در صلب پدر تبديل به اسپرم مىشود ، در رحم مادر با اوول هم آغوش مىگردد ، پس از مدتى گوشت و استخوان و خون به وجود مىآيد ، آنگاه در آن تاريك خانه رحم شكل مىگيرد ، و دهان و زبان و حلق و بينى و گوش و چشم و مغز و پوست و مو و رنگ و انگشت و آنچه كه فعلًا دارد پيدا مىكند و به صورت موجودى آراسته ، و در چهارچوب احسن تقويمى با لطف و عنايت صاحب خلقت قدم به دنيا مىگذارد ، و براى مدتى مديد بر سر سفرهء احسان الهى قرار مىگيرد تا به نقطهء شكوفائى بلوغ و تحقق تكليف و مسؤوليت برسد ، زمانى كه به شدت نيازمند آشنائى با انبياى حق و اولياى الهى است .\r\nكانَ النَّاسُ امَّةً واحِدَةً فَبَعَثَ اللَّهُ النَّبِيِّينَ مُبَشِّرينَ وَ مُنْذِرينَ وَ انْزَلَ مَعَهُمُ الكِتابَ بِالْحَقِّ لِيَحْكُمَ بَيْنَ النّاسِ فيما اخْتَلَفُوا فيهِ » « 1 »\r\nمردم [ در ابتداى تشكيل اجتماع 
  ] گروهى واحد و يك دست بودند [ و اختلاف و تضادى در امور زندگى نداشتند 
  ] ، پس [ از پديد آمدن اختلاف و تضاد 
  ] خدا پيامبرانى را مژده دهنده و بيم رسان برانگيخت ، و با آنان به درستى و راستى كتاب را نازل كرد ، تا ميان مردم در آنچه با هم اختلاف داشتند ، داورى كند .\r\nبا انبياى خود به حق و راستى كتاب فرستاد ، تا در موارد نزاع و اختلاف ، فقط و فقط دين خدا به عدالت حكمفرما باشد . آرى ، انبياء با ابلاغ وحى به وسيلهء فرشتهء حق مبعوث به رسالت شدند ، و به همراه خود كتاب و دستور آوردند ، تا مردم به وظايف و مسئوليت‌هاى خود آشنا شوند ، و به خوبىها رو آورده ، از بدىها رو بگردانند ، و در موارد نزاع و اختلاف داورى حق را در بين خود بپذيرند .\r\nاز آيات گذشته مسئلهء خدا ، قيامت ، فرشتگان ، كتاب ، نبوت معلوم شد . اين پنج\r\n\r\n\r\n","description":"","footnote":"\r\n( 1 ) - بقره ( 2 ) : 213 .\r\n","page_name":" 202 ","page_number":202},
  {"content":"\r\n\r\nحقيقت از متعلّقات ايمان است ، و قرآن مجيد باور كنندهء آن را مؤمن مىنامد .\r\nمؤمن انسانى است كه به حقايق و واقعيت‌هاى غيبى و شهودى ايمان دارد ، و بر اساس ايمان خود ، به خواسته‌هاى خدا و انبيا و امامان و قرآن مجيد تسليم است ، و از اجراى برنامه‌هاى الهى در تمام زمينه‌هاى زندگى تحت هيچ شرايطى روى گردان نيست .\r\n ما جگر سوختگان با غم دلدار خوشيم * سينه مجروح ولى با الم يار خوشيم\r\nاى حكيم از پى آزادى ما رنجه مشو * زانكه در داغ غم عشق گرفتار خوشيم\r\nدر علاج دل بيچارهء ما رنج مبر * كه چو چشم خوش او خسته و بيمار خوشيم\r\nما كه سودا زدگان سر بازار غميم * سود و سرمايه اگر رفت به بازار خوشيم\r\nديگران گر بتماشاى جمال تو خوشند * ما شب و روز بيك وعدهء ديدار خوشيم\r\nآتش افروز و به غم سوز و بزخمى بنواز * كه جگر خسته و دل سوخته و زار خوشيم\r\nعندليبان دل آشفته گلزار توييم * به اميد گل اگر زخم زند خار خوشيم\r\nكى زآزار تو بيزار شود جان حسين * زخم چون از تو رسد با همه آزار خوشيم \r\n( منصور حلّاج )\r\n\r\n","description":"","footnote":"","page_name":" 203 ","page_number":203},
  {"content":"\r\n\r\n\r\nصفات حق\r\nانسان وقتى با انديشه و تفكّر در موجودات خلقت و نظام متقن آنها ، و شناخت دقيق كارگاه هستى خود ، واقف به اين حقيقت گشت كه هستى را صاحبى باشد خدا نام ، لازم و واجب است ، براى درك و شناخت صفات حضرت او از طريق تعليم تربيت شدگان خودِ او يعنى انبيا و امامان اقدام كند .\r\nصفات حضرت محبوب بر اساس آيات كتاب الهى در دعاهايى كه از انبيا و ائمه رسيده منعكس است .\r\nاللَّهُمَّ انّى اسْئَلُكَ بِرَحْمَتِكَ الَّتى وَسِعَتْ كُلَّ شَىْءٍ ، وَ بِقُوَّتِكَ الَّتى قَهَرْتَ بِها كُلَّ شَىْءٍ ، وَ خَضَعَ لَها كُلُّ شَىْءٍ وَ ذَلَّ لَها كُلُّ شَىْءٍ وَ بِجَبَرُوتِكَ الَّتى غَلَبْتَ بِها كُلَّ شَىْءٍ ، وَبِعِزَّتِكَ الَّتى لايَقُومُ لَها شَىْءٌ ، وَ بِعَظَمَتِكَ الَّتى مَلَأَتْ كُلَّ شَىءٍ وَ بِسُلطانِكَ الَّذى عَلا كُلَّ شَىءٍ وَ بِوَجْهِكَ البَاقى بَعْدَ فَناءِ كُلِّ شَىْءٍ ، وَبِاسْمائِكَ الَّتى غَلَبَتْ ارْكانَ كُلِّ شَىْءٍ وَ بِعِلْمِكَ الَّذى احاطَ بِكُلِّ شَىْءٍ ، وَبِنُورِ وَجْهِكَ الَّذى اضاءَ لَهُ كُلُّ شَىْءٍ ، يا نُورُ يا قُدُّوسُ ، يا اوَّلَ الْاوَّلينَ ، وَيا آخِرَ الْآخِرينَ . « 1 »\r\nالهى من از تو خواهانم به رحمت تو كه فرا گرفته هر چيز را ، و به نيرويت كه زير فرمان گرفتى به آن تمام اشيا را ، و به جبروتت كه چيره شده به آن بر همه چيز ، و به عزّت تو كه دست نيندازد بر آن چيزى ، و به بزرگيت كه پر كرده هر چيزى را ، و به تسلطّ تو كه اشراف بر هر چيز دارد ، و به وجهت كه پس از فناى هر چيز ماندنى است ، و به نام‌هاى تو كه پر كرده است اركان هر چيز را ، و به علم و دانشت كه فرا گرفته هر چيز را ، و به تابش ظهورت كه روشن است در پرتو آن هر چيزى ، اى نور ، اى قدوس ، اى آغاز و ابتداى اوّلين و اى پايان\r\n\r\n\r\n","description":"","footnote":"\r\n( 1 ) - مصباح المتهجّد : 844 ؛ البلد الأمين : 188 ؛ دعاى كميل .\r\n","page_name":" 204 ","page_number":204},
  {"content":"\r\n\r\nآخرين .\r\nاللَّهُمَّ عَظُمَ سُلْطانُكَ ، وَ عَلا مَكانُكَ ، وَ خَفِىَ مَكْرُكَ ، وَظَهَرَ امْرُكَ ، وَ غَلَبَ قَهْرُكَ ، وَ جَرَتْ قُدْرَتُكَ . « 1 »\r\nالهى بزرگ است سلطنت تو ، و برتر است مكان تو ، و نهان است مكر تو ، و آشكار است امر تو ، و چيره است قهر تو ، و نافذ است قدرت تو .\r\nهَيْهاتَ انْتَ اكْرَمُ مِنْ انْ تُضَيِّعَ مَنْ رَبَّيْتَهُ ، اوْ تُبَعِّدَ مَنْ ادْنَيْتَهُ ، اوْ تُشَرِّدَ مَنْ آوَيْتَهُ ، اوْ تُسَلِّمَ الَى الْبَلاءِ مَنْ كَفَيْتَهُ وَ رَحِمْتَهُ . « 2 »\r\nبسيار دور است ، تو كريم‌تر از آنى كه پرورده‌ات را ضايع كنى يا از نظر دوردارى كشيدهء به سوى خود را ، يا آواره سازى مأوا داده‌ات را ، يا به بلا بسپارى آن را كه سرپرستى نموده‌اى .\r\nيا ذَا المُلْكِ وَ الْمَلَكُوتِ ، يا ذَا الْعِزَّةِ وَ الْجَبَروتِ ، يا مَلِكُ يا قُدُّوسُ ، يا سَلامُ يا مُؤْمِنُ يا مُهَيْمِنُ ، يا عَزيزُ يا جَبّارُ يا مُتَكَبِّرُ ، يا خالِقُ يا بارِئُ يا مُصَوِّرُ ، يا مُفيدُ يا مُدَبِّرُ يا شَديدُ ، يا مُبْدِئُ يا مُعيدُ يا مُبيدُ ، يا وَدُودُ يا مَحْمُودُ يا مَعْبُودُ ، يا بَعيدُ يا قَريبُ ، يا مُجيبُ يا رَقيبُ يا حَسيبُ ، يا بَديعُ يا رَفيعُ ، يا مَنيعُ يا سَميعُ ، يا عَليمُ ، يا حَليمُ يا كَريمُ ، يا حَكيمُ يا قَديمُ ، يا عَلِىُّ يا عَظيمُ ، يا حَنّانُ ، يا دَيّانُ يا مُسْتَعانُ ، يا جَليلُ يا جَميلُ ، يا وَكيلُ يا كَفيلُ ، يا مُقيلُ يا مُنيلُ ، يا نَبيلُ يا دَليلُ ، يا هادى يا بادئ ، يا اوَّلُ يا آخِرُ ، يا ظاهِرُ يا باطِنُ ، يا قائِمُ يا دائِمُ ، ياعالِمُ يا حاكِمُ ، يا قاضى يا عادِلُ ، يا فاصِلُ ، يا واصِلُ ، يا طاهِرُ يا مُطَهِّرُ ، يا قادِرُ يا مُقْتَدِرُ ، يا كَبيرُ يا مُتَكَبِّرُ ، يا واحِدُ يا احَدُ\r\n\r\n\r\n","description":"","footnote":"\r\n( 1 ) - مصباح المتهجّد : 844 ؛ البلد الأمين : 188 ؛ دعاى كميل .\r\n( 2 ) - مصباح المتهجّد : 844 ؛ البلد الأمين : 188 ؛ دعاى كميل .\r\n","page_name":" 205 ","page_number":205},
  {"content":"\r\n\r\nيا صَمَدُ . « 1 »\r\nاى صاحب ملك و ملكوت ، اى دارندهء عزت و جبروت ، اى ملك ، اى قدوس ، اى سلام ، اى مؤمن ، اى مهيمن ، اى عزيز ، اى جبّار ، اى باعظمت ، اى آفريننده ، اى پديدآورنده ، اى صورت آفرين ، اى سود بخشنده ، اى نظم دهندهء عالم ، اى محكم كار ، اى مبدء ايجاد ، اى مرجع خلق ، اى مهلك ستمكاران ، اى دوست خوبان ، اى ستوده صفات ، اى معبود خلق ، اى دور از دسترس اوهام ، اى نزديك به همه ، اى اجابت كننده ، اى نگهبان ، اى حسابگر ، اى تازه آور ، اى بلند مرتبه ، اى بلند مقام ، اى شنوا ، اى دانا ، اى بردبار ، اى كريم ، اى حكيم ، اى بلند مقام ، اى بزرگ مرتبه ، اى دوست بندگان ، اى نعمت بخش به خلق ، اى جزا دهنده ، اى يارى كننده ، اى با جلالت ، اى با حسن و جمال ، اى كارگزار ، اى كفايت كننده ، اى بخشندهء لغزش‌ها ، اى رسانندهء نعمت ، اى ذات با عظمت ، اى رهنما ، اى ابتداى هر چيز ، اى اول ، اى آخر ، اى ظاهر ، اى باطن ، اى استوار ، اى ابدى ، اى دانا ، اى حكمفرما ، اى داور خلق ، اى با عدل و داد ، اى جدا از همه ، اى پيوسته با همه ، اى ذات پاك ، اى پاك كننده ، اى توانا ، اى با اقتدار ، اى بزرگ ، اى باعظمت ، اى يگانه ، اى يكتا ، اى بى نياز .\r\n\r\nحقيقت ايمان در روايات\r\nاميرالمؤمنين عليه السلام فرمود :\r\nقالَ لى رَسُولُ اللّهِ صلى الله عليه و آله : يا عَلِىُّ اكْتُبْ ، فَقُلْتُ : ما اكْتُبُ ؟ فَقالَ : اكْتُبْ : بِسْمِ\r\n\r\n\r\n","description":"","footnote":"\r\n( 1 ) - البلد الأمين : 337 ؛ المصباح ، كفعمى : 260 ؛ دعاى مشلول .\r\n","page_name":" 206 ","page_number":206},
  {"content":"\r\n\r\nاللّهِ الرِّحمنِ الرِّحيمِ ، الْايمانُ ما وَقَرَ فِى الْقُلُوبِ ، وَ صَدَّقَتْهُ الْأَعْمالُ . « 1 »\r\nرسول خدا صلى الله عليه و آله به من فرمود : بنويس ، عرضه داشتم : چه بنويسم ؟ فرمود :\r\nبنويس ، به نام خداوند بخشندهء مهربان ، ايمان حقيقتى است كه استوار در دل‌هاست ، و انجام دستورهاى الهى آن را تصديق مىكند .\r\nحضرت باقر عليه السلام فرمود :\r\nالْايمانُ اقْرارٌ وَ عَمَلٌ . « 2 »\r\nايمان اقرار و انجام فرمان‌هاى الهى است .\r\nابوبصير مىگويد :\r\nسَألْتُ ابا عَبْدِاللّهِ عليه السلام مَا الْايمانِ ؟ . . . فَقالَ : الْايمانُ بِاللّهِ وَ انْ لاتَعْصِىَ اللَّهَ . « 3 »\r\nاز حضرت صادق عليه السلام دربارهء ايمان پرسيدم . فرمود : ايمان به خدا آن است كه او را معصيت نكنى .\r\nو نيز حضرت صادق عليه السلام فرمود :\r\nمَنْ عَمِلَ بِما امَرَ اللّهُ عَزَّوَجَلَّ بِهِ فَهُوَ مُؤْمِنٌ . « 4 »\r\nكسى كه اوامر حضرت حق را اجرا كند با ايمان است .\r\nامام على عليه السلام فرمود :\r\nالْايمانُ شَجَرَةٌ ، اصْلُهَا الْيَقينُ ، وَ فَرْعُهَا التُّقى ، وَ نُورُهَا الْحَياءُ ، وَ ثَمَرُهَا السَّخاءُ . « 5 »\r\nايمان درخت است ، ريشهء آن يقين ، و شاخه‌اش تقوى ، و نورش حيا ، و\r\n\r\n\r\n","description":"","footnote":"\r\n( 1 ) - بحار الأنوار : 50 / 208 ، باب 4 ، ذيل حديث 23 ؛ دُرر الأخبار : 378 .\r\n( 2 ) - بحار الأنوار : 75 / 177 ، باب 22 ، ذيل حديث 5 ؛ تحف العقول : 297 .\r\n( 3 ) - بحار الأنوار : 65 / 271 باب الأخبار ، حديث 28 ؛ الأمالى ، شيخ طوسى : 139 ، حديث 225 ؛ مستدرك الوسائل : 16 / 151 ، باب 24 ، حديث 19437 .\r\n( 4 ) - الكافى : 2 / 38 ، حديث 4 ؛ وسائل الشيعة : 15 / 168 ، باب 2 ، حديث 20221 .\r\n( 5 ) - غرر الحكم : 87 ، حديث 1441 .\r\n","page_name":" 207 ","page_number":207},
  {"content":"\r\n\r\nميوه‌اش سخاوت است .\r\nرسول خدا صلى الله عليه و آله مىفرمايد :\r\nالْايمانُ مَعْرِفَةٌ بِالْقَلْبِ ، و اقْرارٌ بِاللِّسانِ ، وَ عَمَلٌ بِالْارْكانِ . « 1 »\r\nايمان ، شناخت به قلب ، و گفتار به زبان و عمل به اعضا و جوارح است .\r\n\r\nكمال ايمان در روايات\r\nايمان را درجاتى است ، و همچون ساير واقعيت‌ها مراتبى ، حضرت سجّاد عليه السلام از حضرت حق تعالى درخواست مىكند : الهى ايمان را به كامل‌ترين ايمان برسان .\r\nكمال ايمان با يك سلسله برنامه‌هاى مثبت و ملكوتى قابل تحصيل است :\r\nحضرت باقر عليه السلام فرمود :\r\nثَلاثٌ مَنْ كُنَّ فيهِ اسْتَكْمَلَ الْايمانَ بِاللَّه . . . : مَنْ اذا رَضِىَ لَمْ يُدْخِلْهُ رِضاهُ فِى الْباطِلِ ، وَ اذا غَضِبَ لَمْ يُخْرِجْهُ غَضَبُهُ مِنَ الْحَقِّ ، وَ مَنْ اذا قَدَرَ لَم‌ْيَتَنَاوَلْ ما لَيْسَ لَهُ . « 2 »\r\nسه چيز است در هر كس باشد ايمان به خدا را كامل كرده است : چون به برنامه‌اى راضى و خشنود شد ، رضاى او ، وى را وارد باطل نكند ، و چون خشمگين گشت ، غضب و خشمش او را از حق منحرف ننمايد ، و زمانى كه قدرت يافت ، به چيزى كه براى او نيست دست نگشايد .\r\nرسول خدا صلى الله عليه و آله در وصيتى به امام على عليه السلام فرمود :\r\nيا علِىُّ سَبْعَةٌ مَنْ كُنَّ فيهِ فَقَدِ اسْتَكْمَلَ حَقيقَةَ الْايمانِ ، وَ ابْوابُ الْجَنَّةِ مُفَتَّحَةٌ لَهُ : مَنْ اسْبَغَ وُضُوءَهُ ، وَ احْسَنَ صَلاتَهُ ، وَ ادّى زَكاةَ مالِهِ ، وَكَفَّ\r\n\r\n\r\n","description":"","footnote":"\r\n( 1 ) - بحار الأنوار : 66 / 64 ، باب 30 ، حديث 11 ؛ جامع الأخبار : 36 .\r\n( 2 ) - بحار الأنوار : 75 / 181 ، باب 22 ، حديث 6 ؛ الخصال : 1 / 105 ، حديث 64 .\r\n","page_name":" 208 ","page_number":208},
  {"content":"\r\n\r\nغَضَبَهُ ، وَ سَجَنَ لِسانَهُ ، وَاسْتَغْفَرَ لِذَنْبِهِ ، وَ ادَّى النَّصيحَةَ لِاهْلِ بَيْتِ نَبِيِّهِ . « 1 »\r\nاى على هفت خصلت است در هر كس باشد حقيقت ايمان خود را كامل كرده است ، و درهاى بهشت به رويش باز شده است آن كه وضويش را كامل كند ، و نمازش را نيكو بجاى آرد ، و زكات مالش را بپردازد ، و خشمش را نگاه دارد ، و زبانش را از كلام حرام حبس نمايد ، و از گناهش استغفار كند ، و نسبت به اهل بيت پيامبرش خير خواه باشد .\r\nو نيز رسول خدا صلى الله عليه و آله فرمود :\r\nثَلاثَةٌ مَنْ كُنَّ فيهِ يَسْتَكْمِلُ الْايمانَ : رَجُلٌ لايَخافُ فِى اللّهِ لَوْمَةَ لائِمٍ ، وَلايُرائى بِشَىءٍ مِنْ عَمَلِهِ ، وَ اذا عُرِضَ عَلَيْهِ امْرانِ احَدُهُما لِلدُّنْيا وَ الْآخَرُ لِلْآخِرَةُ اخْتارَ امْرَ الْآخِرَةِ عَلَى الدُّنيا . « 2 »\r\nسه چيز است در هر كس باشد ايمان را كامل كرده است : در راه خدا از سرزنش سرزنش كنندگان باك نداشته باشد ، و به چيزى از عملش ريا نكند ، و چون برنامه‌اى برايش پيش آمد يكى در جهت دنيا ، يكى در جهت آخرت ، آن كه در جهت آخرت است انتخاب نمايد .\r\nامام باقر عليه السلام مىفرمايد :\r\nارْبَعٌ مَنْ كُنَّ فيهِ كَمُلَ اسْلامُهُ وَ مُحِّصَتْ عَنْهُ ذُنُوبُهُ وَ لَقِىَ رَبَّهُ عَزَّوَجَلَّ وَ هُوَ عَنْهُ راضٍ : مَنْ وَفى لِلّهِ عَزَّوَجَلَّ بِما يَجْعَلُ عَلى نَفْسِهِ لِلنّاسِ ، وَ صَدَقَ لِسانُهُ مَعَ النّاسِ ، وَاسْتَحْيى مِنْ كُلِّ قَبيحٍ عِنْدَ اللَّهِ و عِنْدَ النَّاسِ ، وَ حَسُنَ\r\n\r\n\r\n","description":"","footnote":"\r\n( 1 ) - بحار الأنوار : 66 / 170 ، باب 32 ، حديث 12 ؛ الخصال : 2 / 346 ، حديث 13 .\r\n( 2 ) - كنز العمال : 15 / 817 ، حديث 42247 ؛ مجموعة ورّام : 2 / 121 ؛ تاريخ مدينة دمشق : 38 / 13 ، حديث 7577 .\r\n","page_name":" 209 ","page_number":209},
  {"content":"\r\n\r\nخُلْقُهُ مَعَ اهْلِهِ . « 1 »\r\nچهار چيز است در هر كس باشد اسلامش كامل ، و گناهانش از او دور مىشود : به آنچه كه به نفع مردم بر عهده گرفته براى خدا وفا كند ، زبانش با مردم به راستى و درستى باشد ، از هر عملى كه نزد خدا و مردم زشت است حيا كند ، و با اهلش خوشرفتار و خوش خلق باشد .\r\nعَنِ النَّبِىِّ صلى الله عليه و آله فِى جَوابِ رَجُلٍ سَأَلَهُ فَقالَ : احِبُّ انْ يَكْمُلَ ايمانى ، قالَ : حَسِّنْ خُلْقَكَ يَكْمُلْ ايمانُكَ . « 2 »\r\nرسول خدا صلى الله عليه و آله در جواب مردى كه به محضرش عرضه داشت ، دوست دارم ايمانم كامل شود فرمود : اخلاقت را نيكو كن ، ايمانت كامل مىشود .\r\nو نيز آن حضرت فرمود :\r\nاكْمَلُكُمْ ايماناً احْسَنُكُمْ خُلْقاً . « 3 »\r\nكامل‌ترين شما از جهت ايمان ، نيكو خلق‌ترين شماست .\r\nاز امام على عليه السلام روايت شده :\r\nثَلاثٌ مَنْ كُنَّ فيهِ كَمُلَ ايمانُهُ : الْعَقْلُ ، وَ الْحِلْمُ ، وَالْعِلْمُ . « 4 »\r\nسه چيز در هر كس باشد ايمانش كامل شده : عقل ، بردبارى ، دانش .\r\nحضرت صادق عليه السلام فرمود :\r\n\r\n\r\n","description":"","footnote":"\r\n( 1 ) - بحار الأنوار : 72 / 93 ، باب 47 ، حديث 6 ؛ الخصال : 1 / 222 ، حديث 50 ؛ الأمالى ، شيخ طوسى : 73 ، حديث 106 .\r\n( 2 ) - كنز العمال : 16 / 128 ، حديث 44154 .\r\n( 3 ) - بحار الأنوار : 68 / 387 ، باب 92 ، حديث 34 ؛ عيون أخبار الرضا عليه السلام : 2 / 38 ، باب 31 ، حديث 104 ؛ وسائل الشيعة : 12 / 152 ، باب 104 ، حديث 15924 .\r\n( 4 ) - غرر الحكم : 88 ، حديث 1470 .\r\n","page_name":" 210 ","page_number":210},
  {"content":"\r\n\r\nلايَسْتَكْمِلُ عَبْدٌ حَقيقَةَ الْايمانِ حَتّى تَكُونَ فيهِ خِصالٌ ثَلاثٌ : الْفِقْهُ فِى الدِّينِ ، وَ حُسْنُ التَّقْدير فِى الْمَعيشَةِ ، وَ الصَّبْرُ عَلَى الرَّزايا . « 1 »\r\nحقيقت ايمان عبد كامل نمىشود مگر به سه چيز : فهم در دين ، حسن اندازه در معيشت ، بردبارى و صبر در مصايب .\r\nرسول خدا صلى الله عليه و آله فرمود :\r\nلايَسْتَكْمِلُ الْعَبْدُ الْايمانَ حَتّى يَكُونَ فيهِ ثَلاثُ خِصالٍ : الْانْفاقُ فِى الْاقْتارِ ، وَ الْانْصافُ مِنْ نَفْسِهِ ، وَ بَذْلُ السَّلامِ . « 2 »\r\nعبد ، ايمان را جز به سه برنامه كامل نمىكند : انفاق در سختى ، و انصاف از جانب خود نسبت به مردم ، و بذل سلام .\r\nامام على عليه السلام مىفرمايد :\r\nلايَسْتَكْمِلُ عَبْدٌ الْايمانَ حَتّى يُحِبَّ لِاخيهِ ما يُحِبُّ لِنَفْسِهِ ، وَ حَتّى يَخافَ اللّهَ فى مُزاحِهِ وَجِدِّهِ . « 3 »\r\nعبد ، ايمان را كامل نمىكند مگر به دوست داشتن براى برادرش به مثل آنچه براى خود دوست دارد ، و ترسيدن از حق در شوخى و جدّى .\r\nو نيز حضرت فرمود :\r\nلَنْ يَسْتَكْمِلَ الْعَبْدُ حَقيقَةَ الْإيمانِ حَتّى يُؤْثِرَ دينَهُ عَلى شَهْوَتِهِ ، وَلَنْ يَهْلِكَ حَتّى يُؤْثِرَ شَهْوَتَهُ عَلى دينِهِ . « 4 »\r\nعبد ، هرگز حقيقت ايمان را كامل نمىكند مگر اين كه دينش را بر شهوتش\r\n\r\n\r\n","description":"","footnote":"\r\n( 1 ) - بحار الأنوار : 75 / 237 ، باب 23 ، حديث 107 ؛ تحف العقول : 322 ؛ المحاسن : 1 / 5 ، حديث 11 .\r\n( 2 ) - كنز العمال : 1 / 43 ، حديث 107 ؛ تاريخ مدينة دمشق : 43 / 451 .\r\n( 3 ) - كنز العمال : 1 / 43 ، حديث 106 ؛ اسد الغابة : 5 / 305 .\r\n( 4 ) - بحار الأنوار : 75 / 81 ، باب 16 ، حديث 67 ؛ كشف الغمة : 2 / 348 .\r\n","page_name":" 211 ","page_number":211},
  {"content":"\r\n\r\nمقدم بدارد ، و هرگز به هلاكت نمىرسد مگر اين كه شهوتش را بر دين مقدم كند .\r\n\r\nصد و سه خصلت براى كمال ايمان در كلام پيامبر صلى الله عليه و آله\r\nرسول خدا صلى الله عليه و آله فرمود :\r\nلايُكْمِلُ الْمُؤْمِنُ إيمانَهُ حَتّى يَحْتَوِىَ عَلى مِأَةٍ وَ ثَلاثِ خِصالٍ . . . . « 1 »\r\nمؤمن ايمانش را كامل نمىنمايد ، مگر اين كه داراى صد و سه خصلت شود .\r\nامير المؤمنين عليه السلام عرضه داشت : يا رسول اللَّه ! صد و سه خصلت كدام است ؟\r\nحضرت فرمود : از صفات مؤمن اين است كه داراى جولان فكرى است ، آوازه‌اش بلند است ، دانشش زياد و بردباريش عظيم است ، نزاع و دعوايش نيكو ، و نسبت به رجوع كنندگانش كريم ، و دارندهء وسعت صدر ، و در درون خويش از تمام مردم بيشتر احساس ذلّت مىكند .\r\nخنده‌اش تبسم ، اجتماعش آموزش ، يادآور حقايق به غافل و معلّم مردم جاهل است . آزار نمىدهد آن را كه آزارش داده ، ديدارش شيرين ، عبادتش فراوان ، وقارش نيكو ، معاشرتش نرم ، سكوتش طولانى ، در برابر جهل جاهلان حليم ، بر بدى ديگران صبور ، و احترام كننده به بزرگتر ، و رحم كننده بر كوچك‌تر است .\r\nبر امانات امين ، از خيانات بعيد ، انيسش تقوا ، پيمانش حيا ، احتياطش زياد ، لغزشش كم ، حركاتش ادب ، كلامش تعجب آور ، و اهل گذشت از لغزش و خطا است .\r\nدنبال عيب جويى نيست ، با شخصيّت ، بسيار صابر ، نسبت به قضاى الهى راضى ، و در برابر تمام نعمت‌هاى حق شاكر است .\r\n\r\n\r\n","description":"","footnote":"\r\n( 1 ) - بحار الأنوار : 64 / 310 ، باب 14 ، حديث 45 ؛ مستدرك الوسائل : 11 / 179 ، باب 4 ، حديث 12686 .\r\n","page_name":" 212 ","page_number":212},
  {"content":"\r\n\r\nكم حرف ، راستگو ، نيكوكار ، مصون از شيطان ، بردبار ، رفيق ، با عفّت ، و بزرگوار است .\r\nلعنت كننده و دروغگو و اهل غيبت ، و اهل ناسزاگوئى و حسد و بخل نيست .\r\nسرحال و خنده رو ، خوشحال و خوشرو است ، و از حساسيت و جستجوگرى نسبت به آنچه نبايد جستجو كرد دور است .\r\nهميشه دنبال امور بلند مرتبه ، و بهترين و قوىترين اخلاق مىباشد ، و مشمول حفظ حق و مؤيّد به توفيق الهى است .\r\nدر نرمى صاحب قدرت و در يقين صاحب عزم است ، از تجاوز به دشمن دور ، و از گناه به خاطر رفيق بعيد است .\r\nدر شدايد صبور ، و از جور و تعدى بر كنار ، و از افتادن در شهوات خسارت بار سالم است .\r\nشعارش فقر ، لباسش صبر ، خرجش كم ، كمكش بسيار ، روزه‌اش زياد ، قيامش طولانى ، و خوابش اندك است .\r\nقلبش خانهء تقوا ، دانشش پاكيزه ، و به وقت قدرت اهلِ گذشت ، و نسبت به وعده وفادار ، و به روزه راغب و به وقت نماز در ترس و لرز است .\r\nعملش را چنان نيكو انجام مىدهد كه گوئى كارفرما بالاى سرش ايستاده ، چشم پوش از حرام ، اهل سخاوت ، و قبول كنندهء سائل ، و پاك از بخل ، و رسانندهء به برادران دينى ، و دنبال كنندهء احسان است .\r\nكلامش را با حق وزن مىكند ، و زبانش را از بيهوده گوئى مىبندد ، و در خشمش غرق نمىشود ، و در محبتش هلاك نمىگردد ، و باطل را از دوستش نمىپذيرد ، و حق را از دشمنش رد نمىكند ، و نمىآموزد مگر براى دانستن ، و دانا نمىشود مگر براى عمل .\r\nكينه‌اش كم ، شكرش زياد ، به وقت روز دنبال معيشت ، و به وقت شب در حال\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nگريه بر گناهان است .\r\nاگر با اهل دنيا حركت كند از همه آنان زرنگ‌تر ، و اگر با آخرتيان به حركت آيد از همه آنان پارساتر است . در كسب و كار رضايت به شبهه نمىدهد ، و در دينش دنبال اعمال سبك نيست ، در لغزش برادر دينىاش اهل عاطفه ، و مراعات كنندهء دوستى قديم است .\r\nاين است آن حقايق ملكوتى ، و واقعيت‌هاى الهى كه وقتى با توفيق حضرت ربّ العزه ، در وجود انسان مؤمن محقّق شود ايمانش را به كمال و باطنش را به جمال مىرساند .\r\n\r\n","description":"","footnote":"","page_name":" 214 ","page_number":214},
  {"content":"\r\n\r\n[ وَ اجْعَلْ يَقِينِي أَفْضَلَ الْيَقِينِ 
  ]\r\nو يقينم را برترين يقين قرار ده .\r\n\r\nيقين برتر\r\nتوجه به وجود مقدّس حضرت حق و روز قيامت و ملائكه و قرآن و انبيا كه عبارت است از ايمان قلبى ، وقتى به درجه‌اى رسيد كه قلب غرق اطمينان و آرامش شد ، در حدى كه اگر تمام عالميان بر ضد آن اطمينان و آرامش قرار گيرند ، ذرّه‌اى تزلزل و شك عارض انسان نشود ، چنين حالتى از نظر قرآن مجيد و روايات تعبير به يقين شده است .\r\nوقتى انسان در برابر حقايق ثابته كه از طريق تفكّر و انديشهء صحيح در نظام خلقت ، و از راه وحى و نبوت و امامت و ولايت ، براى قلب و فهم و عقل و درك قابل تحصيل و توجه است ، قرار مىگيرد ، و نسبت به حق بودن و ثابت بودن و واقع بودنش ، داراى آرامش و سكون اطمينان و اعتماد كامل مىگردد ، اطمينانى كه با هيچ دليل و منطقى و با هيچ برخورد و خلافى الى الابد قابل تزلزل نيست ، داراى حالت يقين شده است .\r\nفرق بين ايمان و يقين در اين است كه ايمان از طريق دليل و برهان به دست مىآيد ، و چنان كه حيات امت‌ها ثابت كرده ، قبول كنندهء شك و ترديد و تزلزل است ، ولى يقين كه عالىترين درجهء ايمان است ، در حقيقت به منزلهء ديدن حقيقت با چشم سر است ، و هرگونه راهى براى ورود شك و ترديد و تزلزل بر روى آن بسته\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nاست .\r\nهمانطور كه در قرآن مجيد و روايات بسيار مهم آمده يقين با ايمان فرق مىكند ، و اهل ايمان با اهل يقين تفاوت دارند .\r\nمؤمن دچار لغزش و گناه كبيره و اصرار بر صغيره و حتى دچار شك و ترديد و تزلزل مىشود ، اما صاحب يقين از تمام اين امور در امان و مصونيت است .\r\nخواجه نصير الدين طوسى مىفرمايد :\r\n« يقين مركّب از دو دانش است : علم به معلوم ، و علم به اين كه خلاف آن محال است .\r\nو آن را سه مرتبه است : علم اليقين ، مانند شناختن آتش به دود ، و اين علمى است كه براى اهل نظر و استدلال از روى براهين به دست مىآيد . و عين اليقين مانند ديدن جسم آتش ، و آن علمى است كه براى برگزيدگان از مؤمنان از روى كشف به دست مىآيد . و حق اليقين مانند افتادن در آتش و سوختن به آن ، و آن علمى است كه براى اهل شهود و فناى در خدا از روى اتصال معنوى به دست مىآيد . »\r\nو اين مرتبه از يقين ، كامل‌ترين آن است كه حضرت سجّاد عليه السلام آن را از حضرت حق درخواست نموده ، يقينى كه با هيچ عامل ظاهرى و باطنى قابل شكستن نيست ، و هيچ گونه ترديد و شك و اضطرابى در آن راه ندارد .\r\nاهل يقين كه از اصفيا و نخبگان عبّاد حضرت محبوبند ، حضرت امير المؤمنين عليه السلام دربارهء ايشان فرمود :\r\nعَظُمَ الْخالِقُ فِى انْفُسِهِمْ فَصَغُرَ ما دُونَهُ فِى اعْيُنِهِمْ . « 1 »\r\nدر ذات جانشان حضرت حق عظيم است و بس ، و غير او در چشمشان كوچك و پست است .\r\n\r\n\r\n","description":"","footnote":"\r\n( 1 ) - نهج البلاغه : خطبهء 184 ، خطبهء همّام .\r\n","page_name":" 216 ","page_number":216},
  {"content":"\r\n\r\nبه محضر مقدّسش كه جز او نمىشناسند و غير او نمىدانند ، و منهاى او نمىبينند و نمىخواهند ، و اين همه عظمت و شگفتى در ايمان و يقين را از انبيا و امامان و يكى شدن با قرآن گرفته‌اند . عرضه مىدارند :\r\n دل چون آئينه اگر پاك و مصفّا باشد * رخ دلدار در آن آينه پيدا باشد\r\nنيست از كوى وفا ، ميل بهشتم كه به من * پايهء ديوار دلم سايهء طوبا باشد\r\nشركت چشمت زمژه خنجر خونريز به كف * مست و بى باك زهر سو پى يغما باشد\r\nگفته بودى كه به شمشير غمت خواهم كشت * بكش اى جان كه مرا عين تمنا باشد\r\nجز دل آزاريت اى جان نبود كاردگر * غم هجر تو مرا چون شب يلدا باشد\r\nدرد بيمار محبت به دوا به نشود * گر طبيب سربالينش مسيحا باشد\r\nهست مستورى معشوق پسنديده ولى * شيوهء عاشقى آنست كه رسوا باشد\r\nهر كه بيند رخ تو محو تماشا گردد * رخ خوب تو مگر دفتر مانا باشد\r\nعندليبا همه مرغان به نوا آمده اند * مگر آن گل به چمن گرم تماشا باشد \r\n( عندليب )\r\n\r\n","description":"","footnote":"","page_name":" 217 ","page_number":217},
  {"content":"\r\n\r\n\r\nتحقّق يقين در آيات قرآن مجيد\r\nقرآن مجيد تدبّر و تفكّر و انديشه در نشانه‌هاى حق را در كتاب آفرينش ، و توجه قلب را به آيات قرآن موجب تحقق يقين در دنياى با عظمت باطن انسان مىداند .\r\nاللّهُ الَّذى رَفَعَ السَّماواتِ بِغَيْرِ عَمَدٍ تَرَوْنَها ثُمَّ اسْتَوى عَلَى الْعَرْشِ وَ سَخَّرَ الشَّمْسَ وَ الْقَمَرَ كُلٌّ يَجْرِى لِاجَلٍ مُسَمًّى يُدَبِّرُ الْامْرَ يُفَصِّلُ الْآياتِ لَعَلَّكُمْ بِلِقاءِ رَبِّكُمْ تُوقِنُونَ » « 1 »\r\nخداست كه آسمان‌ها را بدون پايه‌هايى كه آنها را ببينيد ، برافراشت ، آن گاه بر تخت فرمانروايى [ و حكومت بر آفرينش 
  ] چيره و مسلّط شد ، و خورشيد و ماه را رام و مسخّر ساخت كه هر كدام تا زمان معينى روانند ، كار [ جهان و جهانيان 
  ] را تدبير مىكند ، نشانه‌ها [ ى قدرت و حكمتش 
  ] را [ در پهنهء آفرينش 
  ] به روشنى بيان مىكند تا شما به ديدار [ قيامت و محاسبه شدن اعمال به وسيلهء 
  ] پروردگارتان يقين كنيد .\r\nقَدْ بَيَّنَّا الْآياتِ لِقَوْمٍ يُوقِنُونَ » « 2 »\r\nتحقيقاً ما [ به اندازهء لازم 
  ] نشانه‌ها را براى اهل باور بيان كرده‌ايم .\r\nوَفِى خَلْقِكُمْ وَ ما يَبُثُّ مِنْ دابَّةٍآياتٌ لِقَوْمٍ يُوقِنُونَ » « 3 »\r\nو در آفرينش شما و آنچه از جنبندگان منتشر و پراكنده مىكند ، براى اهل يقين نشانه‌هايى [ بر ربوبيت ، حكمت و قدرت خدا 
  ] ست .\r\nوَ فِى الْارْضِ آياتٌ لِلْمُوقِنينَ » « 4 »\r\nدر زمين براى اهل يقين نشانه‌هايى [ بر توحيد ، ربوبيت و قدرت خدا 
  ] ست .\r\n\r\n\r\n","description":"","footnote":"\r\n( 1 ) - رعد ( 13 ) : 2 .\r\n( 2 ) - بقره ( 2 ) : 118 .\r\n( 3 ) - جاثيه ( 45 ) : 4 .\r\n( 4 ) - ذاريات ( 51 ) : 20 .\r\n","page_name":" 218 ","page_number":218},
  {"content":"\r\n\r\nانسان با انديشه در كتاب آفرينش ، و تدبّر در خلقت خويش ، و تفكّر در ساختمان اين همه موجودات متنوع ارضى و سمائى به اين معنا يقين جازم پيدا مىكند كه براى اين كارگاه با عظمت كه همچون درياى بى ساحلى است ، صاحبى آگاه و عادل و حكيم و رحمان و رحيم است ، يقينى كه خلاف موضوع و معلومش امرى صددرصد محال است .\r\nيقين اهل يقين كه از راه اتصال به وى و انديشه در عالم هستى به دست آمده ، در حقيقت مانند اين است كه با چشم سر ، خورشيد را در وسط روز ببينند .\r\nآيا كسى با كمك دليل و برهان ، يا مغلطه و سفسطه ، يا سحر و جادو ، يا طرق ديگر ، قدرت دارد ، چنين حالتى را كه معلول مثلًا ديدن خورشيد در وقت نصف النهار است ، از قلب بزدايد ، و از دل پاك كند ، و يا روزنه‌اى براى ورود شك و ترديد در چنين باطنى باز كند ؟\r\nكسى كه در وسط روز با چشم سر ، آفتاب عالم تاب را مىبيند ، اگر تمام ملائكه و جن و انس ، بخواهد خلاف ديدنش را به او ثابت كند امرى محال است ، او به هر صورت اعلام مىكند آنچه را من مىبينم حق است ، و آنچه شما مىگوئيد صددرصد باطل است .\r\nاهل يقين به خدا و روز قيامت و ساير حقايق غيبيه و عينيه چنين حالتى دارند .\r\nاگر تمام زندگان عالم در طرف خلاف عقيدهء او قرار گيرند ، و او در اعتقادش تك و تنها بماند محال است در ايمان و يقينش كمترين شك و ترديدى راه يابد .\r\nقرآن مجيد براى عاشقان يقين ، مكتب الهى را كه تجلّى در اسلام ناب محمدى دارد ، نيكوترين مكتب و بهترين و برترين قوانين محكم ، و خلاصه آئينى كه در تمام زمينه‌هاى ظاهرى و باطنى ، قدرت ادارهء زندگى انسان را در تمام اعصار و قرون دارد ، مىداند .\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nافَحُكْمَ الْجاهِلِيَّةِ يَبْغُونَ وَ مَنْ احْسَنُ مِنَ اللّهِ حُكْماً لِقَوْمٍ يُوقِنُونَ » « 1 »\r\nپس آيا [ با وجودِ مشعل نبوّت و آيات روشن قرآن در ميانشان 
  ] داورى جاهليت را مىطلبند ؟ ! و براى قومى كه يقين دارند ، چه كسى در داورى بهتر از خدا است ؟\r\nخداوند مهربان ، قرآن مجيد را كه سراسر آياتش چراغ هدايت ، و تجلى عدل و علم و حكمت الهى است ، موجب هدايت و جذب رحمت خاصهء حضرت محبوب براى طالبان يقين مىداند .\r\nهذا بَصائِرُ لِلنّاسِ وَهُدَىً وَ رَحْمَةٌ لِقَوْمٍ يُوقنُونَ » « 2 »\r\nاين [ قرآن و آيين 
  ] وسايل بينايى و بصيرت براى مردم و سراسر هدايت و رحمت براى گروهى است كه [ حقايق را 
  ] باور دارند .\r\nقرآن مجيد يقين را از نشانه‌هاى عباد خدا مىداند و به اين معنى در آياتى اشاره دارد .\r\nوَ الَّذِينَ يُؤْمِنُونَ بِمَآ أُنزِلَ إِلَيْكَ وَمَآ أُنزِلَ مِن قَبْلِكَ وَ بِالْآخِرَةِ هُمْ يُوقِنُونَ » « 3 »\r\nو آنان كه به آنچه به سوى تو و به آنچه پيش از تو نازل شده ، مؤمن هستند و به آخرت يقين دارند .\r\nاطمينان و يقين به آخرت و ثواب و كيفر ، سرمايهء بسيار عظيمى است ، سرمايه‌اى كه تبديل به عمل صالح و اخلاق حسنه و به خصوص روح پرهيز از گناه\r\n\r\n\r\n","description":"","footnote":"\r\n( 1 ) - مائده ( 5 ) : 50 .\r\n( 2 ) - جاثيه ( 45 ) : 20 .\r\n( 3 ) - بقره ( 2 ) : 4 .\r\n","page_name":" 220 ","page_number":220},
  {"content":"\r\n\r\nمىشود .\r\nتِلْكَ آياتُ الْقُرآنِ وَ كِتابٍ مُبينٍ * هُدَىً وَ بُشْرى لِلْمُؤْمِنينَ * الَّذينَ يُقيمُونَ الصَّلاةَ وَيُؤْتُونَ الزَّكاةَ وَ هُمْ بِالْآخِرَةِ هُمْ يُوقِنُونَ » « 1 »\r\nاين آيات [ باعظمت 
  ] قرآن و كتابى روشنگر است ، * [ كه سراسر 
  ] هدايت‌كننده [ انسان‌ها 
  ] و براى مؤمنان مژده‌دهنده است . * همانان كه نماز برپا مىدارند و زكات مىپردازند ، و قاطعانه به آخرت يقين دارند .\r\nوَجَعَلْنا مِنْهُمْ ائِمَّةً يَهْدُونَ بِامْرِنا لَمَّا صَبَرُوا وَكانُوا بِآياتِنا يُوقِنُونَ » « 2 »\r\nو برخى از آنان را چون [ در برابر مشكلات ، سختىها و حادثه‌هاى تلخ و شيرين 
  ] صبر كردند و همواره به آيات ما يقين داشتند ، پيشوايانى قرار داديم كه به فرمان ما [ مردم را 
  ] هدايت مىكردند .\r\n\r\nيقين در روايات\r\nروايات بسيار مهمى در كتب فريقين در باب يقين وارد شده است :\r\nرسول خدا صلى الله عليه و آله در اين باره فرمود :\r\nالا انَّ النّاسَ لَمْ يُؤْتَوْا فِى الدُّنْيا شَيْئاً خَيْراً مِنَ الْيَقينِ وَ الْعافِيَةِ ، فَاسْألُو هُمَا اللّهَ . « 3 »\r\nبدانيد در اين دنيا چيزى بهتر از يقين و عافيت به مردم عنايت نشده ، هر دو را از خداوند بخواهيد .\r\nامير المؤمنين على بن ابى طالب عليه السلام مرتب مىفرمود :\r\nوَاسْأَلُوا اللّهَ الْيَقينَ ، وَارْغَبُوا الَيْهِ فِى الْعاقِبَةِ ؛ وَخَيْرُ ما دارَ فِى الْقَلْبِ\r\n\r\n\r\n","description":"","footnote":"\r\n( 1 ) - نمل ( 27 ) : 1 - 3 .\r\n( 2 ) - سجده ( 32 ) : 24 .\r\n( 3 ) - كنز العمال : 3 / 438 ، حديث 7334 ؛ مسند احمد بن حنبل : 1 / 8 .\r\n","page_name":" 221 ","page_number":221},
  {"content":"\r\n\r\nالْيَقينُ . « 1 »\r\nاز خداوند يقين بخواهيد ، و براى عاقبت به خيرى به او رغبت نماييد ، و بهترين چيزى كه مايهء قلب مىباشد يقين است .\r\nهدف از عاقبت به خيرى در اين روايت ، بسته شدن پرونده درلحظهء آخر عمر به يقين است .\r\nامام على عليه السلام فرمود :\r\nما اعْظَمَ سَعادَةَ مَنْ بُوشِرَ قَلْبُهُ بِبَرْدِ الْيَقينِ . « 2 »\r\nچه سعادت بزرگى را داراست آن كه قلبش همراه نسيم يقين است .\r\nرسول خدا صلى الله عليه و آله فرمود :\r\nخَيْرُ ما الْقِىَ فِى الْقَلْبِ الْيَقينُ . « 3 »\r\nبهترين چيزى كه در قلب قرار داده شده يقين است .\r\nو نيز فرمود :\r\nكَفى بِالْيَقينِ غِنىً . « 4 »\r\nيقين ، ثروت كفايت كننده‌اى است .\r\nامير المؤمنين عليه السلام فرمود :\r\nمَنْ ايْقَنَ افْلَحَ . « 5 »\r\nآن كه به يقين رسيد پيروز شد .\r\n\r\n\r\n","description":"","footnote":"\r\n( 1 ) - بحار الأنوار : 66 / 398 ، باب 38 ، حديث 88 ؛ مستدرك الوسائل : 11 / 178 ، باب 4 ، حديث 12682 .\r\n( 2 ) - غرر الحكم : 61 ، حديث 716 ؛ مستدرك الوسائل : 11 / 201 ، باب 7 ، ذيل حديث 12738 .\r\n( 3 ) - بحار الأنوار : 67 / 173 ، باب 52 ، حديث 25 ؛ من لا يحضره الفقيه : 4 / 376 ، حديث 5767 .\r\n( 4 ) - الكافى : 2 / 85 ، حديث 1 ؛ وسائل الشيعة : 1 / 109 ، باب 26 ، حديث 268 .\r\n( 5 ) - غرر الحكم : 62 ، حديث 738 .\r\n","page_name":" 222 ","page_number":222},
  {"content":"\r\n\r\nو به فرزندش امام حسن عليه السلام فرمود :\r\nاحْىِ قَلْبَكَ بِالْمَوْعِظَةِ ، وَامِتْهُ بِالزَّهادَةِ ، وَ قَوِّهِ بِالْيَقينِ . « 1 »\r\nقلبت را با موعظه زنده كن ، و آن را نسبت به امور مادّى صرف به لباس زهد بياراى ، و اين مركز با ارزش را با يقين ، قدرت و قوّت ده .\r\nبِالْيَقينِ تُدْرَكُ الْغايَةُ الْقُصْوى . « 2 »\r\nبه كمك يقين مىتوان به اوج واقعيت رسيد .\r\nالْيَقينُ رَأْسُ الدّينِ . « 3 »\r\nيقين سرآغاز دين است .\r\nافْضَلُ الدّينِ الْيَقينُ . « 4 »\r\nبرترين دين يقين است .\r\nالْيَقينُ عِمادُ الْايمانِ . « 5 »\r\nيقين ستون ايمان است .\r\nانَّ الصَّبْرَ نِصْفُ الْايمانِ ، وَ الْيَقينُ الْايمانُ كُلُّهُ . « 6 »\r\nصبر در برابر حوادث نصف ايمان ، و يقين همه ايمان است .\r\nحضرت صادق عليه السلام مىفرمايد :\r\nانَّ الْايمانَ افْضَلُ مِنَ الْاسْلامِ ، وَ انَّ الْيَقينَ افْضَلُ مِنَ الْايمانِ ، وَ ما مِنْ شَىءٍ\r\n\r\n\r\n","description":"","footnote":"\r\n( 1 ) - نهج البلاغه : نامهء 31 ؛ غرر الحكم : 67 ، حديث 897 .\r\n( 2 ) - نهج البلاغه : خطبهء 156 ؛ تحف العقول : 223 .\r\n( 3 ) - بحار الأنوار : 74 / 293 ، باب 14 ، حديث 2 ؛ غرر الحكم : 62 ، حديث 724 .\r\n( 4 ) - غرر الحكم : 86 ، حديث 1421 ؛ مستدرك الوسائل : 11 / 199 ، باب 7 ، حديث 12738 .\r\n( 5 ) - غرر الحكم : 62 ، حديث 731 ؛ عيون الحكم و المواعظ : 33 .\r\n( 6 ) - شرح نهج البلاغه ، ابن ابى الحديد : 1 / 319 ؛ نهج السعادة : 7 / 284 .\r\n","page_name":" 223 ","page_number":223},
  {"content":"\r\n\r\nاعَزَّ مِنَ الْيَقينِ . « 1 »\r\nبدون شك ايمان از اسلام برتر ، و يقين از ايمان بهتر است ، و چيزى در اين خزانهء خلقت پرقيمت‌تر از يقين نيست .\r\nاميرالمؤمنين عليه السلام در جملاتى ملكوتى مىفرمايند :\r\nالْيَقينُ عِبادَةٌ . « 2 »\r\nيقين عبادت است .\r\nبِالْيَقينِ تَتِمُّ الْعِبادَةُ . « 3 »\r\nبا يقين عبادت انسان تمام مىشود .\r\nالْيَقينُ افْضَلُ عِبادَةٍ . « 4 »\r\nبرترين عبادت يقين است .\r\nنَوْمٌ عَلى يَقينٍ خَيْرٌ مِنْ صَلاةٍ فى شَكٍّ . « 5 »\r\nخوابيدن با يقين بهتر از نماز با شكّ است .\r\nغايَةُ الدِّينِ الْايمانُ . « 6 »\r\nنهايت دين ايمان است .\r\nغايَةُ الْايمانِ الْايقانُ . « 7 »\r\nنهايت ايمان يقين است .\r\n\r\n\r\n","description":"","footnote":"\r\n( 1 ) - بحار الأنوار : 67 / 135 ، باب 52 ، حديث 1 ؛ الكافى : 2 / 51 ، حديث 1 .\r\n( 2 ) - غرر الحكم : 61 ، حديث 705 ؛ عيون الحكم و المواعظ : 35 .\r\n( 3 ) - غرر الحكم : 61 ، حديث 707 ؛ مستدرك الوسائل : 11 / 200 ، باب 7 ، ذيل حديث 12738 .\r\n( 4 ) - غرر الحكم : 61 ، حديث 706 ؛ عيون الحكم و المواعظ : 51 .\r\n( 5 ) - نهج البلاغه : حكمت 97 ؛ غرر الحكم : 61 ، حديث 709 ؛ مجموعة ورّام : 1 / 24 .\r\n( 6 ) - غرر الحكم : 87 ، حديث 1461 ؛ عيون الحكم و المواعظ : 347 .\r\n( 7 ) - غرر الحكم : 62 ، حديث 733 ؛ عيون الحكم و المواعظ : 347 .\r\n","page_name":" 224 ","page_number":224},
  {"content":"\r\n\r\n\r\nنشانه‌هاى اهل يقين در روايات\r\nرسول خدا صلى الله عليه و آله دربارهء نشانه‌هاى اهل يقين مىفرمايد :\r\nامّا عَلامَةُ الْمُوقِنِ فَسِتَّةٌ : ايْقَنَ بِاللّهِ حَقّاً فَآمَنَ بِهِ ، وَايْقَنَ بِانَّ الْمَوْتَ حَقٌّ فَحَذِرَهُ ، وَايْقَنَ بِانَّ الْبَعْثَ حَقٌّ فَخافَ الْفَضيحَةَ ، وَايقَنَ بِانَّ الْجَنَّةَ حَقٌّ فاشْتاقَ الَيْها ، وَايْقَنَ بِانَّ النّارَ حَقٌ فَظَهَرَ سَعْيُهُ لِلنَّجاةِ مِنْها ، وَايْقَنَ بِانَّ الْحِسابَ حَقٌ فَحَاسَبَ نَفْسَهُ . « 1 »\r\nعلامت اهل يقين شش چيز است : يقين داشتن به معبود حق پس عشق و اتصال به او ، يقين به مرگ ، پس دورانديشى نسبت به آن ، يقين به برانگيخته شدن در قيامت ، پس ترس از رسوائى ، يقين به بهشت ، پس شوق به آن ، يقين به آتش ، پس ظهور كوشش براى نجات از آن ، و يقين به حساب ، پس محاسبهء خويشتن .\r\nامام على عليه السلام مىفرمايد :\r\nالْمُوقِنُ اشَدُّ النَّاسِ حُزْناً عَلى نَفْسِهِ . « 2 »\r\nيقين دار از نظر احتياط محزون مردم بر خويش است .\r\nو نيز آن حضرت فرمود :\r\nيُسْتَدَلُّ عَلَى الْيَقينِ بِقَصْرِ الْامَلِ ، وَ اخْلاصِ الْعَمَلِ ، وَ الزُّهْدِ فِى الدُّنْيا . « 3 »\r\nبراى يقين در قلب سه چيز استدلال مىشود : آرزوى كوتاه ، اخلاص در عمل ، بى رغبتى نسبت به دنيايى كه با آخرت انسان منافات دارد .\r\nو نيز آن مولاى عارفان مىفرمايد :\r\n\r\n\r\n","description":"","footnote":"\r\n( 1 ) - تحف العقول : 20 ؛ مستدرك الوسائل : 11 / 197 ، باب 7 ، حديث 12734 .\r\n( 2 ) - غرر الحكم : 62 ، حديث 744 .\r\n( 3 ) - غرر الحكم : 62 ، حديث 750 ؛ مستدرك الوسائل : 11 / 201 ، ذيل حديث 12738 .\r\n","page_name":" 225 ","page_number":225},
  {"content":"\r\n\r\nمَنْ يَسْتَيْقِنْ يَعْمَلْ جاهِداً . « 1 »\r\nكسى كه اهل يقين است مجاهدانه در راه حضرت حق مىكوشد .\r\nامير المؤمنين عليه السلام مىفرمايد :\r\nالصَّبْرُ ثَمَرَةُ الْيَقينِ . « 2 »\r\nصبر در حوادث ميوهء يقين است .\r\nسِلاحُ الْمُوقِنِ الصَّبْرُ عَلَى الْبَلاءِ ، وَ الشُّكْرُ فِى الرَّخاءِ . « 3 »\r\nاسلحهء انسانِ با يقين ، صبر بر بلا و شكر در راحتى است .\r\nحضرت سجّاد عليه السلام در مناجاتى در پيشگاه حضرت حق عرضه مىدارد :\r\nاسْألُكَ بِكَرَمِكَ انْ تَمُنَّ عَلَىَّ مِنْ عَطائِكَ بِما تَقِرُّبِهِ عَيْنى ، وَ مِنْ رَجائِكَ بِما تَطْمَئِنُّ بِهِ نَفْسِى وَ مِنَ الْيَقينِ بِما تُهَوِّنُ عَلَىَّ مُصِيباتِ الدُّنْيا ، وَ تَجْلُو بِهِ عَنْ بَصيرَتى غَشَواتِ الْعَمى . « 4 »\r\nاز تو به كرمت تمنّا دارم كه از عطايت بر من منّت گذارى به نحوى كه روشنى چشمم باشد و از اميد به تو ، اطمينان و آرامش نفسم را خواهانم و از يقين آن چنان به من ارزانى دارى كه مصيبت‌هاى دنيا در نظرم سبك آيد ، و پرده‌هاى كوردلى را از ديدهء بصيرتم بردارد .\r\n\r\n\r\n","description":"","footnote":"\r\n( 1 ) - غرر الحكم : 159 ، حديث 3039 ؛ عيون الحكم و المواعظ : 454 .\r\n( 2 ) - غرر الحكم : 280 ، حديث 6216 ؛ عيون الحكم و المواعظ : 33 .\r\n( 3 ) - غرر الحكم : 282 ، حديث 6285 .\r\n( 4 ) - بحار الأنوار : 91 / 145 ، باب 32 .\r\n","page_name":" 226 ","page_number":226},
  {"content":"\r\n\r\n[ وَ انْتَهِ بِنِيَّتِي إِلَى أَحْسَنِ النِّيَّاتِ وَ بِعَمَلِي إِلَى أَحْسَنِ الْأَعْمَالِ 
  ]\r\nخداوندا ! نيتّم را به بهترين نيت‌ّها و عملم را به بهترين اعمال برسان .\r\n\r\nبهترين نيّت\r\nنيّت عبارت از قصد و تصميم و عزم و خواسته‌اى است كه انسان براى انجام كار و عملى در قلب و سويداى دل تحقق مىدهد .\r\nارزش نيّت در اسلام به اندازه‌اى مهم و پرقيمت است كه اعمال آدمى در پيشگاه حق بر اساس آن ارزيابى مىشود . نيّت اگر نيّت خير باشد ، ارزشش صددرصد الهى است ، و اين ارزش به عمل منتقل مىشود . نيّت اگر نيّت سوء باشد ، داراى رنگ شيطانى است ، و اين رنگ نفرت آور روى عمل اثر مىگذارد .\r\nنيّت خير آن قدر مهم است كه صاحب آن اگر موفّق به تحقق عملى آن نگردد ، به مانند اين كه عمل را بر اساس آن نيّت انجام داده باشد ، داراى اجر و ثواب اخروى است . و نيّت سوء آن قدر پست و بى ارزش است كه عمل بر مبناى آن هيچ اجر و مزدى در پيشگاه حق ندارد .\r\nجابر بن عبداللَّه مىگويد از رسول خدا صلى الله عليه و آله شنيدم :\r\nرَجُلانِ فِى الْاجْرِ سَواءٌ : رَجُلٌ مُسْلِمٌ اعْطاهُ اللّهُ مالًا يَعْمَلُ فِيهِ بِطاعَةِ اللّهِ ، وَ رَجُلٌ فَقيرٌ يَقُولُ : اللَّهُمَّ لَوْ شِئْتَ رَزَقْتَنى ما رَزَقْتَ اخى فَاعْمَلُ فيه\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nبِطاعَتِكَ . « 1 »\r\nدو انسان در ثواب و بهره الهى مساويند ، يكى آن مرد مسلمانى است كه حضرت حق ثروت به او عطا فرموده ، و او ثروتش را در راه اطاعت حق به خرج مىگذارد ، و فقيرى كه تهيدست از مال است ولى سخنش با حق اين است كه : الهى ! اگر بخواهى به من مال مرحمت كنى به مانند آنچه به برادر دينىام دادى من هم مانند او در طاعت تو به كار مىگيرم .\r\nبه فرمودهء رسول خدا صلى الله عليه و آله اولى اجر و مزدش بر اساس نيّت و عمل است و دوّمى ثواب و بهره‌اش فقط و فقط بر مبناى نيّت خيرى كه در قلبش دور مىزند .\r\nحضرت سجّاد عليه السلام به اين معنى توجه مىدهند كه نيّت‌هاى مردم متفاوت است يك نيّت براى انجام عمل شيطانى است ، يك نيّت براى كلاه گذاشتن سر مردم ، يك نيّت براى جلب توجه مردم به عمل خير يك نيّت از نظر خير بودن ضعيف ، يكى متوسط و يكى شديد .\r\nبهترين نيّت آن است كه انسان قصدش براى انجام عمل فقط و فقط كسب رضاى حضرت حق باشد ، در دنياى كارى به خوش آمدن و بد آمدن مردم نداشته باشد و در آخرت كارى به جلب بهشت و دفع دوزخ . در تمام مراسم عبادى و در مسئله خدمت به خلق ، جز رضاى محبوب هدفى و قصدى و خواسته و نيّتى نداشته باشد .\r\nالبته در چنين نيّت و عملى قهراً خوش آمد مردم و جذب بهشت و دفع دوزخ هست ، ولى براى تحقق بهترين نيّت چاره‌اى جز اين نيست كه انسان با كمك حق و\r\n\r\n\r\n","description":"","footnote":"\r\n( 1 ) - مستدرك الوسائل : 1 / 94 ، باب 6 ، حديث 72 .\r\n","page_name":" 228 ","page_number":228},
  {"content":"\r\n\r\nرياضت‌هاى شرعى و دقّت در معارف الهيه نيّت را تا خالص شدن از تمام شوائب ظاهرى و باطنى سوق دهد .\r\nوقتى رابطهء نيّت با جلب خشنودى مردم و با جذب بهشت و دفع جهنم بود ، اين نيّت ، به نظر قرآن مجيد و روايات و اخبار ، بهترين نيّت است .\r\nاين است آن نيّتى كه حضرت سجّاد عليه السلام از وجود مقدس پروردگار درخواست مىكند .\r\nنكتهء قرآنى كه اگر كسى به نيّت جذب بهشت و دفع جهنّم به عبادت حضرت محبوب و خدمت به خلق اقدام كند عبادت و خدمتش از نظر فقهى باطل نيست ، بلكه به آن هدفى كه نسبت به آن نيّت داشته بدون شك خواهد رسيد ، ولى نيّت بهتر و برتر و بالاتر به فرموده امام سجّاد عليه السلام احسن نيّت نيست ، احسن نيّت همان است كه دانستيد ، نيّت از جلب توجه مردم به عمل و جذب جنّت و دفع عذاب به كلّى بريده باشد ، چنين نيتى از نظر قرآن مجيد خالص ، و از نظر حضرت سجّاد عليه السلام احسن نيّت و چنين نيّت كننده‌اى بندهء خالص خداست .\r\nخلوص نيّت باعث اخلاص در عمل است و چنين عملى از مردم مؤمن خواسته شده ، اگر عمل بر وفق نيّت خالص انجام نگيرد ، شيطانى ، رياكارانه و عملى پوچ و بىارزش است .\r\nالَّذى خَلَقَ الْمَوْتَ وَ الْحَياةَ لِيَبْلُوَكُمْ ايُّكُمْ احْسَنُ عَمَلًا » « 1 »\r\nخدائى كه مرگ و حيات را آفريد تا شما را بيازمايد تا كدام يك از شما از نظر عمل بهترين عمل را انجام مىدهد .\r\nحضرت صادق عليه السلام در توضيح اين آيهء شريفه مىفرمايد :\r\nلَيْسَ يَعْنى اكْثَرَ عَمَلًا ، وَلكِنْ اصْوَبَكُمْ عَمَلًا وَ انَّما الْاصابَةُ خَشْيَةُ اللّهِ وَ النِّيَّةُ الصّادِقَةُ وَالْحَسَنَةُ . ثُمَّ قالَ : الْابْقاءُ عَلَى الْعَمَلِ حَتّى يَخْلُصَ اشَدُّ مِنَ الْعَمَلِ وَالْعَمَلُ الْخالِصُ الَّذى لاتُريدُ انْ يَحْمَدَكَ عَلَيْهِ احَدٌ الَّا اللّهُ عَزَّوَجَلَّ ،\r\n\r\n\r\n","description":"","footnote":"\r\n( 1 ) - ملك ( 67 ) : 2 .\r\n","page_name":" 229 ","page_number":229},
  {"content":"\r\n\r\nوَالنِّيَّةُ افْضَلُ مِنَ الْعَمَلِ ، الا وَانَّ النِّيَّةَ هُوَ الْعَمَلُ ، ثُمَّ تَلا قَوْلَهُ عَزَّوَجَلَّ « قُلْ كُلٌّ يَعْمَل‌ُعَلى شاكِلَتِهِ » يَعْنى نِيَّتِهِ . « 1 »\r\nمنظور حضرت حق از احسن عمل ، عمل فراوان و كميّت دار نيست ، بلكه قصد حضرت ربّ العزه از اين حقيقت ، عمل بهتر و آراسته‌تر و با كيفيت معنوى بهتر است . اصابهء در عمل نتيجهء خوف از خدا و نيّت صادقانه و نيك است .\r\nماندن بر عمل تا خالص شدنش از تمام شوائب ظاهرى و باطنى سخت‌تر از خود عمل است ، عمل خالص عملى است كه نسبت به آن توقع تعريفى از احدى جز خداوند نداشته باشى و نيّت از عمل برتر است ، و به حقيقت بدان كه نيت ، همان عمل است ، سپس حضرت صادق اين آيه را تلاوت فرمودند :\r\n« هر كسى بر اساس نيّت خود عمل مىكند » .\r\n جانا نظرى كه ناتوانم * بخشا كه به لب رسيدجانم\r\nدرياب كه نيك دردمندم * بشتاب كه سخت ناتوانم\r\nمن خسته كه روى تو نبينم * آخر به چه روى زنده مانم\r\nگفتى كه به مردى از غم ما * تعجيل مكن كه اندر آنم\r\nاينك بدر تو آمدم باز * تا بر سر كوت جان فشانم\r\nافسوس بود كه بهر جانى * از خاك در تو باز مانم\r\nمردن به از آن كه زيست بايد * بى دوست بكام دشمنانم\r\nاز راحت اين جهان ندارم * جز درد دلى كز او بجانم\r\nبنهادم پاى بر سر جان * زان دستخوش غم جهانم\r\nكاريم فتاده است مشكل * بيرون شد كار مىندانم \r\n\r\n\r\n","description":"","footnote":"\r\n( 1 ) - الكافى : 2 / 17 ، حديث 4 ؛ بحار الأنوار : 67 / 230 ، باب 54 ، حديث 6 ؛ تفسير الصافى : 5 / 200 ، ذيل آيهء 2 سورهء ملك .\r\n","page_name":" 230 ","page_number":230},
  {"content":"\r\n\r\n درمانده شدم كه از عراقى * خود را به چه حيله وارهانم \r\n( فخرالدين عراقى )\r\n\r\nتعريف اخلاص از كلام امام خمينى رحمه الله\r\nحضرت امام خمينى رحمه الله در توضيح اخلاص در كتاب اربعين خود مىفرمايد :\r\n« بدان كه : از براى اخلاص تعريف هائى كرده‌اند كه ما بعضى از آنها را از اصحاب سلوك و معارف به طريق اجمال نقل مىكنيم .\r\nحكيم سالك جناب خواجه مىفرمايد :\r\nالْاخْلاصُ تَصْفِيَةُ الْعَمَلِ مِنْ كُلِّ شَوْبٍ .\r\nاخلاص صافى نمودن عمل از هر خلطى است .\r\nو اين اعم است از آن كه شوب رضاى خود داشته باشد ، يا شوب به رضاى مخلوقات ديگر .\r\nاز شيخ بهائى از قول اصحاب قلوب است :\r\nتَنْزيهُ الْعَمَلِ انْ يَكُونَ لِغَيْرِ اللّهِ فيهِ نَصيبٌ .\r\nپاكيزه نمودن عمل است از اين كه براى غير خدا در آن بهره‌اى باشد .\r\nوَقيلَ : انْ لايُريدَ عامِلُهُ عَلَيْهِ عِوَضاً فِى الدَّارَيْنِ .\r\nو گفته شده اخلاص به اين است كه عمل كننده در برابر عملش عوض و مزدى در دو دنيا نخواهد .\r\nو از صاحب « غرايب البيان » نقل شده است كه خالصان آنها هستند كه عبادت خدا كنند به طورى كه نبينند خود را درعبوديت او و نه عالم و اهل آن را و تجاوز نكنند از حد عبوديت در مشاهدهء ربوبيت . » « 1 »\r\n\r\n\r\n","description":"","footnote":"\r\n( 1 ) - اربعين ، امام خمينى 328 ، در تعريف اخلاص .\r\n","page_name":" 231 ","page_number":231},
  {"content":"\r\n\r\n\r\nحقيقت نيّت در روايات\r\nرسول اللّه صلى الله عليه و آله فرمود :\r\nيُحْشَرُ النّاسُ عَلى نِيّاتِهِمْ . « 1 »\r\nمردم در روز قيامت بر اساس نيّت‌هاى خود محشور مىشوند .\r\nيا ايُّهَا النّاسُ انَّمَا الْاعْمالُ بِالنِّيّاتِ ، وَ انَّما لِكُلِّ امْرِئٍ مانَوى ، فَمَنْ كانَتْ هِجْرَتُهُ الَى اللّهِ وَ الى رَسُولِهِ ، فَهِجْرَتُهُ الَى اللّهِ وَ الى رَسُولِهِ ، وَ مَنْ كانَتْ هِجْرَتُهُ الى دُنْيا يُصيبُها اوِامْرَأَةٍ يَتَزَوَّجُها فَهِجْرَتُهُ الى مَا هاجَرَ الَيْهِ . « 2 »\r\nاى مردم ! اعمال فقط و فقط بر اساس نيّت‌هاست ، و براى انسان همان است كه نيّت كرده ، پس كسى كه هجرتش به سوى خدا و رسول است ، سود هجرت به سوى خدا و رسول نصيب اوست ، و كسى كه هجرتش به سوى دنياست تا به مال دنيا برسد ، يا به سوى يك زن است تا به كام او دست يابد نصيبش از هجرت همان دنيا و همان زن است .\r\nانَّما يَبْعَثُ اللّهُ الْمُقْتَتِلينَ عَلَى النّيّاتِ . « 3 »\r\nفقط و فقط خداوند مقاتله كنندگان را بر اساس نياتشان به صف قيامت وارد مىكند .\r\nمردى بر رسول خدا گذشت ، كسى از اصحاب آن حضرت را سخت كوش و با نشاط و سرحال ديد . به حضرت گفتند : كاش اين سخت كوشى و نشاط در راه خدا بود ! حضرت فرمود : آن كه در سخت كوشى نيّتش براى ادارهء فرزندان كوچك خود\r\n\r\n\r\n","description":"","footnote":"\r\n( 1 ) - كنز العمال : 3 / 420 ، حديث 7245 ؛ سنن ابن ماجة : 2 / 1414 ، حديث 4230 .\r\n( 2 ) - السنن الكبرى ، بيهقى : 1 / 298 ؛ مسند ابى داود : 9 ؛ دعائم الاسلام : 1 / 4 .\r\n( 3 ) - كنز العمال : 4 / 336 ، حديث 10778 .\r\n","page_name":" 232 ","page_number":232},
  {"content":"\r\n\r\nاست قطعاً كارش در راه خدا است .\r\nو آن كه به خاطر پدر و مادر پيرش بكوشد آن هم در راه خدا است و آن كه براى حفظ خودش بكوشد آن هم در راه خدا است ، و هر كس براى ريا و فخر فروشى وارد عمل و كار و كوشش شود ، او در راه شيطان است .\r\nپيامبر اسلام صلى الله عليه و آله به ابوذر فرمود :\r\nيا اباذَرٍّ ! هُمَّ بِالْحَسَنَةِ وَ انْ لَمْ تَعْمَلْها لِكَيْلا تُكْتَبَ مِنَ الْغافِلينَ . « 1 »\r\nاى ابوذر ! به قصد انجام عمل نيك باش ، اگر چه موفق به انجام آن نشوى ، تا از طايفه غافلان به حساب نيائى .\r\nمَنْ اتى فِراشَهُ وَ هُوَ يَنْوى انْ يَقُومَ فيُصَلَّى مِنَ اللَّيْلِ فَغَلَبَتْهُ عَيْنُهُ حَتَّى يَصْبَحَ كُتِبَ لَهُ مانَوى وَكانَ نَوْمُهُ صَدَقَةً عَلَيْهِ مِنْ رَبِّهِ . « 2 »\r\nكسى كه وارد رختخواب شود و نيّتش اين باشد كه براى نماز شب برخيزد ، ولى خواب بر ديدگانش غلبه كند تا وقت صبح ، آنچه را كه نيّت كرده در پرونده‌اش مىنويسند ، و خواب او از جانب حضرت حق براى او به منزلهء صدقه است .\r\nنِيَّةُ الْمُؤْمِنِ خَيْرٌ مِنْ عَمَلِهِ ، وَ نِيَّةُ الْفاجِرِ شَرٌّ مِنْ عَمَلِهِ . « 3 »\r\nنيّت مؤمن از عملش بهتر ، و نيّت بد كار از عملش بدتر است .\r\nامير المؤمنين عليه السلام در باب نيّت مىفرمايد :\r\nالنِّيَّةُ اساسُ الْعَمَلِ . « 4 »\r\nنيّت ، ريشهء عمل است .\r\n\r\n\r\n","description":"","footnote":"\r\n( 1 ) - بحار الأنوار : 74 / 90 ، باب 4 ، حديث 3 ؛ الأمالى ، شيخ طوسى : 535 ، حديث 1162 .\r\n( 2 ) - المجموع : 4 / 47 ؛ فقه السنة : 1 / 201 .\r\n( 3 ) - بحار الأنوار : 67 / 189 ، باب 53 ، حديث 2 ؛ الكافى : 2 / 84 ، حديث 2 .\r\n( 4 ) - غرر الحكم : 93 ، حديث 1624 ؛ عيون الحكم و المواعظ : 29 .\r\n","page_name":" 233 ","page_number":233},
  {"content":"\r\n\r\nالْأَعْمالُ ثِمارُ النّيّاتِ . « 1 »\r\nكارها ميوهء نيّت‌ها هستند .\r\nقَدْرُ الرَّجُلِ عَلى قَدْرِ هِمَّتِهِ ، وَ عَمَلُهُ عَلى قَدْرِ نِيَّتِهِ . « 2 »\r\nارزش مرد به اندازهء همّت او ، و قيمت عملش به اندازهء نيّت اوست .\r\nاحْسانُ النِّيَّةِ يُوجِبُ الْمَثُوبَةَ . « 3 »\r\nنيكى و خوبى نيّت ، موجب اجر الهى است .\r\nحبّهء عرنى از اصحاب حضرت امير المؤمنين عليه السلام است ، مىگويد : امام على عليه السلام بيت المال بصره را پانصد درهم ، پانصد درهم بين يارانش قسمت كرد ، و پانصد درهم براى خود برداشت ، كسى كه حاضر در جنگ نبود خدمت حضرت رسيد ، عرضه داشت يا اميرالمؤمنين من قلباً با شما بودم گرچه شخصاً حاضر در جبهه نبودم ، از غنيمت چيزى به من بده ، حضرت آنچه براى خود برداشته بود به او داد ، و براى خودش نصيبى از غنيمت نماند . « 4 » امام على عليه السلام در نهج البلاغه مىفرمايد :\r\nمَنْ ماتَ مِنْكُمْ عَلى فِراشِهِ وَهُوَ عَلى مَعْرِفَةِ حَقِّ رَبِّهِ وَ حَقِّ رَسُولِهِ وَ اهْلِ بَيْتِهِ ماتَ شَهيداً ، وَ وَقَعَ اجْرُهُ عَلَى اللّهِ ، وَاسْتَوْجَبَ ثَوابَ مانَوى مِنْ صالِحِ عَمَلِهِ ، وَقامَتِ النّيَّةُ مَقَامَ اصْلاتِهِ لِسَيْفِهِ . « 5 »\r\nهر كس بر اساس معرفت حق رب و حق رسول خدا و اهل بيت پيامبر ، در رختخوابش بميرد ، شهيد از دنيا رفته و اجرش بر عهدهء خداست ، و آنچه از\r\n\r\n\r\n","description":"","footnote":"\r\n( 1 ) - غرر الحكم : 93 ، حديث 1622 ؛ عيون الحكم و المواعظ : 19 .\r\n( 2 ) - غرر الحكم : 93 ، حديث 1627 ؛ عيون الحكم و المواعظ : 371 .\r\n( 3 ) - غرر الحكم : 92 ، حديث 1595 ؛ عيون الحكم و المواعظ : 47 .\r\n( 4 ) - شرح نهج البلاغه ، ابن ابى الحديد : 1 / 250 .\r\n( 5 ) - نهج البلاغه : خطبهء 232 .\r\n","page_name":" 234 ","page_number":234},
  {"content":"\r\n\r\nعمل صالح نيّت كرده مستوجب ثواب آن نيّت است ، و نيّت بجاى شمشير كشيدن در راه خدا است .\r\nرُبَّ نِيَّةٍ انْفَعُ مِنْ عَمَلٍ . « 1 »\r\nچه بسا نيّتى كه سودش از عمل بيشتر است .\r\nمَنْ حَسُنَتْ نِيَّتُهُ زادَ اللّهُ فِى رِزْقِهِ . « 2 »\r\nكسى كه نيتّش نيكو باشد ، خداوند به روزيش بيفزايد .\r\nانَّ اللّهَ سُبْحانَهُ يُدْخِلُ بِصِدْقِ النِّيَّةِ وَ السَّريرَةِ الصّالِحَةِ مَنْ يَشاءُ مِنْ عِبادِهِ الْجَنَّةَ . « 3 »\r\nبه حقيقت كه خداوند به خاطر صدق نيّت و باطن شايسته هر كس از بندگانش را كه بخواهد به بهشت مىبرد .\r\nدر فراز ديگر نهج البلاغه امام على عليه السلام مىفرمايد :\r\nوَلَوْ انَّ النّاسَ حينَ تَنْزِلُ بِهِمُ النِّقَمُ ، وَ تَزُولُ عَنْهُمُ النِّعَمُ فَزَعُوا الى رَبِّهِمْ بِصِدْقٍ مِنْ نِيّاتِهِمْ وَ وَلَهٍ مِنْ قُلُوبِهِمْ لَرَدَّ عَلَيْهِمْ كُلَّ شارِدٍ ، وَاصْلَحَ لَهُمْ كُلَّ فاسِدٍ . « 4 »\r\nاگر مردم به هنگام نزول بدىها ، و زوال نعمت‌ها ، به صدق نيّت و شوق قلب به خدا پناه ببرند ، هر آينه از دست رفته‌ها را به آنان باز گرداند ، و تمام مفاسد آنان را اصلاح نمايد .\r\n\r\n\r\n","description":"","footnote":"\r\n( 1 ) - غرر الحكم : 92 ، حديث 1591 ؛ عيون الحكم و المواعظ : 265 .\r\n( 2 ) - بحار الأنوار : 67 / 208 ، باب 53 ، حديث 27 ؛ وسائل الشيعة : 1 / 55 ، باب 6 ، حديث 111 .\r\n( 3 ) - نهج البلاغه : حكمت 42 ؛ بحار الأنوار : 78 / 190 ، باب 1 ، حديث 47 .\r\n( 4 ) - نهج البلاغه : خطبهء 177 ؛ بحار الأنوار : 70 / 364 ، باب 137 ، ذيل حديث 96 .\r\n","page_name":" 235 ","page_number":235},
  {"content":"\r\n\r\nعِنْدَ فَسادِ النِّيَّةِ تَرْتَفِعُ الْبَرَكَةُ . « 1 »\r\nبه وقت فساد نيّت ، بركت برداشته مىشود .\r\nحضرت صادق عليه السلام خلود دربهشت و جهنم را معلول نيّت مىداند :\r\nانَّما خُلِّدَ اهْلُ النَّارِ فِى النّار لِانَّ نِيّاتِهِمْ كانَتْ فِى الدُّنْيا انْ لَوْ خُلِّدُوا فِيها انْ يَعْصُوا اللّهَ ابَداً ، وَانَّما خُلِّدَ اهْلُ الْجَنَّةِ فِى الْجَنَّةِ لِانَّ نِيّاتِهِمْ كانَتْ فِى الدُّنْيا انْ لَوْ بَقُوا فيها انْ يُطيعُوا اللَّهَ ابَداً . « 2 »\r\nخلود اهل آتش فقط به خاطر اين است كه آنان نيّت داشتند اگر براى هميشه در دنيا بمانند ، خدا را به طور دائم معصيت كنند ، و خلود اهل بهشت در بهشت براى اين است كه در نيّتشان بود اگر تا ابد در دنيا بمانند خداوند را اطاعت و عبادت كنند .\r\nعاشقان حضرت حق هر چه در دنيا بمانند ، جز طاعت و عبادت خدا به مذاقشان خوش نيايد ، و مهجوران هر چه در دنيا مكث كنند ، جز از گناه و معصيت لذت نبرند ، و اين هر دو بر اساس نيتّشان عمل مىكنند ، و اين نور باطن است كه باعث خلود در بهشت ، و ظلمت قلب است كه موجب خلود درعذاب است .\r\nبا توضيحى كه درباره احسن نيّت داده شد ، معناى احسن عمل هم روشن مىشود ؛ زيرا احسن عمل ، محصول احسن نيّت است .\r\n تاكه در ورطهء عشق توصنم افتادم * به در از دايرهء حكم تو پا ننهادم\r\nشد سرشته ز ازل مهر تودر آب و گلم * عارضى نيست كه با عشق زمادر زادم \r\n\r\n\r\n","description":"","footnote":"\r\n( 1 ) - غرر الحكم : 92 ، حديث 1610 ؛ عيون الحكم و المواعظ : 338 .\r\n( 2 ) - الكافى : 2 / 85 ، حديث 5 ؛ وسائل الشيعة : 1 / 50 ، باب 6 ، حديث 96 .\r\n","page_name":" 236 ","page_number":236},
  {"content":"\r\n\r\n ديدهء دل چو تو را ديد و خريدار تو شد * به وصالت پس از آن ديده به كس نگشادم\r\nگر به دامان وصالت نرسد دست اميد * به خيالت گذرد عمر و از اين هم شادم\r\nمن و انديشهء وصل تو خياليست محال * فخرم اين بس كه تو گاهى بنمائى يادم\r\nآن زمانى كه دهم جان بسر كوى حبيب * عاشقان جمله بگوئيد مبارك بادم\r\nهوس خسروى و جاه و جلالم نبود * كه تو شيرينِ زمانى و منت فرهادم\r\nعندليب است غلام تو كه گويد همه دم * با غلامى تو در كون و مكان آزادم \r\n( عندليب )\r\n\r\n","description":"","footnote":"","page_name":" 237 ","page_number":237},
  {"content":"\r\n\r\n[ وَ انْتَهِ بِنِيَّتِي إِلَى أَحْسَنِ النِّيَّاتِ وَ بِعَمَلِي إِلَى أَحْسَنِ الْأَعْمَالِ « 2 » اللَّهُمَّ وَفِّرْ بِلُطْفِكَ نِيَّتِي وَ صَحِّحْ بِمَا عِنْدَكَ يَقِينِي 
  ]\r\nو نيّتم را به بهترين نيّت‌ها و عملم را به بهترين عمل‌ها منتهى ساز . خدايا ! نيّتم را به لطفت كامل گردان و يقينم را به رحمتت در گردونهء صحّت و سلامت قرار ده .\r\n\r\nكامل‌ترين نيّت\r\nبهترين و كامل‌ترين نيّت در عبادت و طاعت اين است كه طاعت و عبادت فقط براى جلب خشنودى حق انجام گيرد و از شائبهء طمع به بهشت و ترس از عذاب پاك باشد .\r\nحضرت سجّاد عليه السلام مىفرمود : دوست ندارم خدا را براى رسيدن به بهشت و يا دورى از جهنم عبادت كنم ، عرضه داشتند : پس هدف شما از عبادت چيست ؟ فرمود :\r\nلِما هُوَ اهْلُهُ بِاياديهِ عَلَىَّ وَانْعامِهِ . « 1 »\r\nبه خاطر اين كه او سزاوار پرستش و عبادت است ، آرى ، او كه نعمت‌هاى گوناگون به من داده ، و مرا از عنايت و لطفش بهره‌مند ساخته است .\r\n\r\n\r\n","description":"","footnote":"\r\n( 1 ) - بحار الأنوار : 67 / 198 ، باب 53 ؛ مستدرك الوسائل : 1 / 103 ، باب 9 ، حديث 95\r\n","page_name":" 238 ","page_number":238},
  {"content":"\r\n\r\nدر باب نيّت ، از حضرت صادق عليه السلام نقل شده است :\r\nصاحِبُ النِّيَّةِ الصّادِقَةِ صاحِبُ الْقَلْبِ السَّلِيمِ ، لِانَّ سَلامَةَ الْقَلْبِ مِنْ هَواجِسِ الْمَحْظُوراتِ بِتَخْلِيص النِّيَّةِ لِلّهِ فِى الْامُورِ كُلِّها ، قالَ اللّهُ تَعالى :\r\nيَوْمَ لايَنفَعُ مالٌ ولابَنُونَ * إلّا مَنْ اتَى اللّهَ بِقَلْبٍ سَليمٍ » « 1 » . « 2 »\r\nآن كه از نيّت پاك و صادقانه بهره‌مند است ، داراى قلب سليم است ؛ زيرا سلامت قلب از خاطرات زشت ، محصول نيّت پاك و خالصانه ، در تمام شؤون حيات براى خداست . « روزى كه هيچ مال و اولادى سودى نمىدهد * مگر كسى كه دلى سالم [ از رذايل وخبايث 
  ] به پيشگاه خدا بياورد . »\r\nحضرت صادق عليه السلام فرمود :\r\nعبادت كنندگان سه دسته‌اند : جمعى كه خدا را از ترس عذاب عبادت مىكنند ، اين عبادت بردگان است ، گروهى كه به منظور رسيدن به پاداش خدا را بندگى مىنمايند ، اين عبادت اجيران است ، گروهى كه خدا را به انگيزهء عشق و محبت به او بندگى مىنمايند ، اين عبادت آزادگان است ، اين است برترين عبادت و بالاترين طاعت . « 3 » حضرت سجّاد عليه السلام نسبت به مسئلهء يقين هم به مانند مسئلهء نيّت ، همين تقاضا را دارد :\r\nالهى ! يقين مرا با اراده و قدرت و علم و رحمتت به صحت و سلامتى كامل برسان ، يقينى كه هيچ گونه خطرى از ناحيهء هواى نفس و شيطان و ساير دشمنانت آن را تهديد ننمايد .\r\n\r\n\r\n","description":"","footnote":"\r\n( 1 ) - شعراء ( 26 ) : 88 - 89 .\r\n( 2 ) - بحار الأنوار : 67 / 210 ، باب 53 ، حديث 23 ؛ مصباح الشريعة : 53 .\r\n( 3 ) - الكافى : 2 / 84 ، حديث 5 ؛ بحار الأنوار : 67 / 236 ، باب 54 ، ذيل حديث 6 .\r\n","page_name":" 239 ","page_number":239},
  {"content":"\r\n\r\nيقينى كه رسول خدا از امين وحى ، معنا و تفسيرش را پرسيد ، و امين وحى در جواب حضرت عرضه داشت :\r\nالْمُوقِنُ يَعْمَلُ لِلّهِ كَانَّهُ يَراهُ . « 1 »\r\nاهل يقين براى خدا آن چنان بندگى مىكنند كه گوئى حضرت حق مورد مشاهده آنهاست .\r\nاين چنين يقين اجازه نمىدهد كه جاذبه‌هاى غير خدائى ، و كشش‌هاى غير الهى كمترين اثرى بر انسان بگذارند . با داشتن چنين يقينى ، انسان در ميان سخت‌ترين طوفان‌ها ، و مشكل‌ترين حوادث ، با كمال عشق و علاقه و بدون كمترين سستى و دل سردى و پژمردگى به عبادت و بندگى و طاعت و خدمت ادامه مىدهد و آن همه طوفان و حادثه را از جانب معشوق علّت ترفيع درجه و تزكيهء باطن مىداند .\r\nبا اين يقين است كه انسان در جنب حضرت محبوب به كسى و چيزى اعتنا نمىكند . با اين يقين است كه سراپاى وجود انسان جهت عبادت و طاعت غرق شوق و ذوق است . با اين يقين است كه انسان نسبت به حضرت حق سر از پا نمىشناسد و مىخواهد به هر قيمتى تمام هستى ناقابل خود را نثار يك غمزهء دوست كند . با اين يقين است كه اگر تمام پرده‌ها از روى رخسار اسرار گرفته شود ، چيزى درقلب عاشق نسبت به حضرت دوست اضافه نمىگردد .\r\nهمانطور كه حضرت على عليه السلام مىفرمايد :\r\nلَوْ كُشِفَ الْغِطاءُ مَا ازْدَدْتُ يَقيناً . « 2 »\r\nاگر تمام پرده‌ها از برابر ديده‌ام كنار برود ، و اسرار نهانى ظهور كند بر يقينم افزوده نمىشود .\r\n\r\n\r\n","description":"","footnote":"\r\n( 1 ) - بحار الأنوار : 74 / 20 ، باب 2 ، حديث 4 ؛ معانى الاخبار : 261 ، حديث 1 .\r\n( 2 ) - بحار الأنوار : 46 / 135 ، باب 8 ، حديث 25 ؛ غرر الحكم : 119 ، حديث 2082 .\r\n","page_name":" 240 ","page_number":240},
  {"content":"\r\n\r\nبا اين يقين ، ارزش انسان از ملائكه برتر ، و بدون شك آدمى مصداق خير البريّه ، و راه رسيدن به حريم قرب حضرت محبوب براى انسان هموار مىشود .\r\nبا عينك اين يقين ، انسان تمام هستى را مظهر اراده و اسماى او مىبيند ، و جز در راه خدمت و طاعت قدمى بر نمىدارد ، و به غير او با احدى همدل و همراز نمىگردد ، و جز به عنايت او اميدوار نمىشود .\r\nاهلى شيرازى آن عارف عاشق مىفرمايد :\r\n اى دل گدائى از كرم كارساز كن * خود را زمنّت همه كس بى نياز كن\r\nتوحيد چيست ترك تعلّق زهر چه هست * يعنى به روى غير در دل فراز كن\r\nگوهر ز زهر چشم نيرزد زناكسان بگذار * مار مهره ز زهر احتراز كن\r\nمورلئيم چند شوى مار گنج باش * يعنى كه خاك در دهن حرص و آز كن\r\nجان را كه تيره ساخته‌اى از هواى نفس * چون شمع روشن از نفس جانگداز كن\r\nرحمان گذاشتن پى شيطان شدن خطاست * ما خود نهفته‌ايم تو خود امتياز كن\r\nاى خفته روز عمر تو را رو به كوتهى است * اين روز كوته از شب طاعت دراز كن\r\nاين راه كعبه نيست كه زادش توكّل است * اين راه محشر است برو توشه ساز كن \r\n( اهلى شيرازى )\r\n\r\n","description":"","footnote":"","page_name":" 241 ","page_number":241},
  {"content":"\r\n\r\n[ وَ اسْتَصْلِحْ بِقُدْرَتِكَ مَا فَسَدَ مِنِّي 
  ]\r\nو فسادم را به قدرتت اصلاح كن .\r\n\r\nصلاح و فساد\r\nصلاح به واقعيّت‌هايى گفته مىشود كه با فرهنگ الهى هماهنگ و هم سو باشد ، و فساد به مسائلى مىگويند كه از چهار چوب برنامه‌هاى حضرت حق خارج باشد .\r\nحالات قلب و نفس و حركات اعضاى بدن يعنى عقيده و اخلاق و عمل در صورت همسوئى با آيات كتاب خدا و روش و سنّت رسول اكرم و ائمه طاهرين عليهم السلام در طريق صلاح ، و در صورت ناهمگونى در ميدان فساد است .\r\nامورى كه آراسته به صلاح است ، باعث خير دنيا و آخرت ، و روشى كه در ظاهر و باطن آلوده به فساد مىباشد ، علّت خوارى دنيا و آخرت است .\r\nبعثت انبياى الهى و امامت امامان معصوم در جهت به صلاح آوردن مردم در تمام شؤون بود . اگر تمام مردم دنيا دعوت انبيا را نسبت به مسئلهء صلاح اجابت كنند تمام مشكلات و گرفتارىهاى مردم حل خواهد شد ، و امراض باطنى و فكرى و روانى آنان شفا يابد .\r\nفساد در تمام جوانب زندگى معلول اعراض انسان از توحيد و نبوّت و امامت ، و محصول روى گردانى آدميان از دستورهاى ملكوتى ، و ميوهء تلخ اطاعت آنان از هوا و شيطان است .\r\nقرآن از قول تمام مصلحان تاريخ از زبان حضرت شعيب عليه السلام نقل مىكند :\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nانْ ارِيدُ الَّا الْاصْلاحَ مَا اسْتَطَعْتُ وَ ما تَوْفيقى الّا بِاللّهِ عَلَيهِ تَوَكَّلْتُ وَ الَيْهِ انِيبُ » « 1 »\r\nتا جايى كه قدرت دارم جز اصلاح [ شما را 
  ] نمىخواهم ؛ و توفيقم فقط به [ يارى 
  ] خداست ؛ بر او توكّل كردم و به سوى او باز مىگردم .\r\nحضرت سيد الشّهداء عليه السلام به هنگام خروج از مدينه نامه‌اى به برادرش محمد حنفيه نوشت :\r\nوَ انَّما خَرَجْتُ لِطَلَبِ الْاصْلاحِ فِى امَّةِ جَدّى . . . . « 2 »\r\nقيام و خروج و حركت من فقط و فقط به خاطر اصلاح [ تمام ظاهر و باطن 
  ] در امّت جدم رسول خداست .\r\n\r\nاصلاح و افساد در آيات قرآن\r\nقرآن مجيد مىفرمايد : كسى كه پس از مدتى ستم در مقام اصلاح خود برآيد ، خداوند مهربان به او توجّه مىكند و وى را مورد لطف و عنايت قرار مىدهد :\r\nفَمَنْ تابَ مِنْ بَعْدِ ظُلْمِهِ وَاصْلَحَ فَانَّ اللّهَ يَتُوبُ عَلَيْهِ » « 3 »\r\nپس كسى كه بعد از ستم كردنش توبه كند و [ مفاسد خود را 
  ] اصلاح نمايد ، يقيناً خدا توبه‌اش را مىپذيرد .\r\nفَمَنْ آمَنَ وَ اصْلَحَ فَلا خَوْفٌ عَلَيْهِمْ وَلا هُمْ يَحْزَنُونَ » « 4 »\r\nپس كسانى كه ايمان بياورند و [ مفاسد خود را 
  ] اصلاح كنند نه بيمى بر آنان\r\n\r\n\r\n","description":"","footnote":"\r\n( 1 ) - هود ( 11 ) : 88 .\r\n( 2 ) - بحار الأنوار : 44 / 329 ، باب 37 .\r\n( 3 ) - مائده ( 5 ) : 39 .\r\n( 4 ) - انعام ( 6 ) : 48 .\r\n","page_name":" 243 ","page_number":243},
  {"content":"\r\n\r\nاست و نه اندوهگين مىشوند .\r\nوَالَّذينَ آمَنُوا وَعَمِلُوا الصّالِحاتِ وَآمَنُوا بِما نُزِّلَ عَلَى مُحَمَّدٍ وَ هُوَ الْحَقُّ مِنْ رَبِّهِمْ كَفَّرَ عَنْهُمْ سَيِّئاتِهِمْ وَ اصْلَحَ بالَهُمْ » « 1 »\r\nو كسانى كه ايمان آورده و كارهاى شايسته انجام داده‌اند و به آنچه بر محمّد نازل شده كه از سوى پروردگارشان حق است گرويدند ، خدا گناهانشان را از آنان محو كرد و حالشان را اصلاح نمود .\r\nاصْلِحْ وَ لاتَتَّبِعْ سَبيلَ الْمُفْسِدينَ » « 2 »\r\nبه اصلاح برخيز و از راه و روش مفسدان پيروى مكن .\r\nوَ لاتُفْسِدُوا فِى الْارْضِ بَعْدَ اصْلاحِها ذلِكُمْ خَيْرٌ لَكُمْ » « 3 »\r\nو در زمين پس از اصلاح آن [ به وسيلهء رسالت پيامبران 
  ] فساد مكنيد ، اين [ امور 
  ] براى شما بهتر است ، اگر مؤمنيد .\r\nإنَّا لانُضيعُ اجْرَ المُصْلِحينَ » « 4 »\r\nيقيناً ما پاداش اصلاح گران را ضايع نمىكنيم .\r\nوَاللّهُ يَعْلَمُ الْمُفْسِدَ مِنَ الْمُصْلِحِ » « 5 »\r\nو خدا افسادگر [ در امور يتيم 
  ] را از اصلاح گر بازمىشناسد .\r\nخداوند مىفرمايد : آنان كه به عهد خدا وفا مىكنند ، و پيمان الهى را نمىشكنند ، و به آنچه كه خداوند پيوند به آن را امر فرموده پاى بندند ، و از حضرت\r\n\r\n\r\n","description":"","footnote":"\r\n( 1 ) - محمّد ( 47 ) : 2 .\r\n( 2 ) - اعراف ( 7 ) : 142 .\r\n( 3 ) - اعراف ( 7 ) : 85 .\r\n( 4 ) - اعراف ( 7 ) : 170 .\r\n( 5 ) - بقره ( 2 ) : 220 .\r\n","page_name":" 244 ","page_number":244},
  {"content":"\r\n\r\nحق بيم دارند ، و از بدى حساب مىترسند ، و به خاطر رضاى حق در تمام حوادث صبر مىكنند ، و نماز به پا مىدارند ، و به انفاق اقدام مىكنند چه در ظاهر و چه در باطن و بدى را به خوبى تلافى مىكنند ، عاقبت خوشى در قيامت در انتظار آنان است .\r\nاينان همراه با پدران و همسران و فرزندان صالحشان در بهشت‌هاى عدن به طور هميشگى اقامت مىورزند :\r\nجَنَّاتُ عَدْنٍ يَدْخُلُونَها وَ مَنْ صَلَحَ مِنْ آبائِهِمْ وَ ازْواجِهِمْ وَ ذُرَّيّاتِهِمْ » « 1 »\r\nبهشت‌هاى جاويدى كه آنان و پدران و همسران و فرزندان شايسته و درست‌كارشان در آن وارد مىشوند .\r\nفساد يعنى آلودگى انديشه ، اخلاق و عمل ، به هوا و هوس و برنامه‌هاى شيطانى . فساد يعنى خروج حالات قلبيّه و برنامه‌هاى اخلاقيّه و عمليّه از مدار قوانين و دستورهاى الهى .\r\nوَ اذا تَوَلّى سَعى فِى الْارْضِ لِيُفْسِدَ فيها وَ يُهْلِكَ الْحَرْثَ وَ النَّسْلَ وَ اللّهُ لايُحِبُّ الْفَسادَ » « 2 »\r\nو هنگامى كه [ چنين دشمن سرسختى 
  ] قدرت و حكومتى يابد ، مىكوشد كه در زمين فساد و تباهى به بار آورد ، و زراعت و نسل را نابود كند ؛ و خدا فساد و تباهى را دوست ندارد .\r\nانَّهُ مَنْ قَتَلَ نَفْساً بِغَيْرِ نَفْسٍ اوْفَسَادٍ فِى الْارْضِ فَكَانَّما قَتَلَ النّاسَ جَميعاً » « 3 »\r\n\r\n\r\n","description":"","footnote":"\r\n( 1 ) - رعد ( 13 ) : 23 .\r\n( 2 ) - بقره ( 2 ) : 205 .\r\n( 3 ) - مائده ( 5 ) : 32 .\r\n","page_name":" 245 ","page_number":245},
  {"content":"\r\n\r\nهر كس انسانى را جز براى حق ، [ قصاص 
  ] يا بدون آن كه فسادى در زمين كرده باشد ، بكشد ، چنان است كه همهء انسان‌ها را كشته .\r\nوَابْتَغِ فيما آتاكَ اللّهُ الدّارَ الْآخِرَةَ ، وَ لاتَنْسَ نَصيبَكَ مِنَ الدُّنْيا وَ احْسِنْ كَما احْسَنَ اللّهُ الَيْكَ وَ لاتَبْغِ الْفَسادَ فِى الْارْضِ انّ اللّهَ لايُحِبُّ الْمُفْسِدينَ » « 1 »\r\nدر آنچه خدا به تو عطا كرده است سراى آخرت را بجوى ، و سهم خود را از دنيا فراموش مكن ، و نيكى كن همان گونه كه خدا به تو نيكى كرده است ، و در زمين خواهان فساد مباش ، بىترديد خدا مفسدان را دوست ندارد .\r\nوَ يَسْعَوْنَ فِى الْأَرْضِ فَساداً وَ اللّهُ لايُحِبُّ الْمُفْسِدينَ » « 2 »\r\nو همواره در زمين براى فساد مىكوشند ، و خدا مفسدان را دوست ندارد .\r\nتِلْكَ الدّارُ الْآخِرَةُ نَجْعَلُها لِلَّذينَ لايُريدُونَ عُلُوّاً فِى الْارْضِ وَ لافَساداً وَالْعاقِبَةُ لِلْمُتَّقينَ » « 3 »\r\nآن سراى [ پرارزش 
  ] آخرت را براى كسانى قرار مىدهيم كه در زمين هيچ برترى و تسلّط و هيچ فسادى را نمىخواهند ؛ و سرانجام [ نيك 
  ] براى پرهيزكاران است .\r\n\r\nاصلاح و افساد در روايات\r\nامام على عليه السلام مىفرمايد :\r\n\r\n\r\n","description":"","footnote":"\r\n( 1 ) - قصص ( 28 ) : 77 .\r\n( 2 ) - مائده ( 5 ) : 64 .\r\n( 3 ) - قصص ( 28 ) : 83 .\r\n","page_name":" 246 ","page_number":246},
  {"content":"\r\n\r\nپابرجا بودن دين و دنيا به چهار نفر است : دانشمند با عمل ، جاهلى كه از يادگرفتن خوددارى نمىكند ، ثروتمندى كه از انجام خوبى بخل نمىورزد ، تهيدستى كه آخرتش را با دنيا عوض نمىنمايد .\r\nفساد در دين و دنيا زمانى است كه عالم علمش را ضايع ، و جاهل از يادگيرى خوددارى ورزد ، و ثروتمند دچار بخل شود ، و تهيدست آخرتش را به دنيا بفروشد . « 1 » از امير المؤمنين عليه السلام پيرامون وضع مردم پرسيدند ، حضرت فرمود :\r\nعموم مردم از پى پنج طائفه فاسد مىشوند .\r\nدانشمندان كه هاديان مردم به سوى خدايند ، اهل زهد كه راه به سوى حقّند ، تاجران كه امينان خداوندند ، رزمندگان كه ياور دينند ، حاكمان كه كارگردانان مردمند .\r\nزمانى كه عالم دچار طمع شد ، و در جمع ثروت برآمد ، مردم چه كسى را حجّت حق بر خلق بدانند ، آنگاه كه زاهدان ، در پى دنيا برآمدند ، و چشم به دست مردم دوختند ، مردم به كدام شخص اقتدا كنند ، و وقتى تاجر خائن شد و از پرداخت زكات باز ايستاد خلق خدا به كه اطمينان نمايند ، و زمانى كه رزمنده رياكار شد ، و روى به كاسبى آورد ، چه كسى از مسلمانان دفاع كند ، و هنگامى كه حاكم ظالم شد ، و در حكومتش به ستم برخاست چه كسى مظلوم را در برابر ظالم يارى دهد ؟ !\r\nو اللّه قسم ، مردم را جز عالمان طمعكار و زاهدان دنياپرست ، و تاجران خائن ، و رزمندگان رياكار ، و حاكمان ستمگر به نابودى نكشيدند .\r\nدر آيندهء نزديك ستمكاران ملاحظه خواهند كرد كه به چه عذابى مبتلا خواهند شد . « 2 » در هر صورت ، علت فساد در فكر و اخلاق و عمل روى گردانى از حق و غفلت\r\n\r\n\r\n","description":"","footnote":"\r\n( 1 ) - نهج البلاغه : حكمت 372 ؛ بحار الأنوار : 2 / 36 ، باب 9 ، حديث 44 .\r\n( 2 ) - ميزان الحكمة : 10 / 4618 ، حديث 15890 .\r\n","page_name":" 247 ","page_number":247},
  {"content":"\r\n\r\nاز خدا ، و بى توجّهى به آخرت ، و عمل نكردن به قرآن مجيد و دستورهاى انبيا و امامان است .\r\nشخص فاسد ، و خانوادهء فاسد ، و جامعهء فاسد ، بدون ترديد در تمام شؤون زندگى دچار انواع مشكلات و سختىها و پريشانى و اضطراب و ناامنى است ، و اين همه علاجى جز بازگشت به حق ، و روى آوردن به حقيقت ، و آراسته شدن به اخلاق الهى ، و ايجاد رغبت به نعيم آخرت در قلب ، و اصلاح درون و برون و ظاهر و باطن ندارد .\r\n\r\n","description":"","footnote":"","page_name":" 248 ","page_number":248},
  {"content":"\r\n\r\n[ « 3 » اللَّهُمَّ صَلِّ عَلَى مُحَمَّدٍ وَ آلِهِ وَ اكْفِنِي مَا يَشْغَلُنِي الاهْتِمَامُ بِهِ وَ اسْتَعْمِلْنِي بِمَا تَسْأَلُنِي غَداً عَنْهُ وَ اسْتَفْرِغْ أَيَّامِي فِيمَا خَلَقْتَنِي لَهُ وَ أَغْنِنِي وَ أَوْسِعْ عَلَيَّ فِي رِزْقِكَ وَ لَا تَفْتِنِّي بِالنَّظَرِ وَ أَعِزَّنِي وَ لَا تَبْتَلِيَنِّي بِالْكِبْرِ وَ عَبِّدْنِي لَكَ وَ لَا تُفْسِدْ عِبَادَتِي بِالْعُجْبِ وَ أَجْرِ لِلنَّاسِ عَلَى يَدِيَ الْخَيْرَ وَ لَا تَمْحَقْهُ بِالْمَنِّ وَ هَبْ لِي مَعَالِيَ الْأَخْلَاقِ وَ اعْصِمْنِي مِنَ الْفَخْرِ 
  ]\r\nخدايا بر محمّد و آل محمّد درود فرست ، و مرا از آنچه توجّه به آن دچار سرگرمى و مشغوليت مىكند ، كفايت كن ، و در امورى به كارگير كه فرداى قيامت در ارتباط با آن از من بازپرسى مىكنى ، و روزگارم را در اهدافى كه مرا به خاطر آن به وجود آوردى مصروف دار .\r\nو مرا توانگر كن و روزيت را بر من وسعت ده ، و مرا به چشم داشت نسبت به آنچه در دست اين و آن است مبتلا مكن ، و ارجمندم ساز .\r\nو مرا به سركشى و گردن كشى ، گرفتار مساز ، و بر مدار بندگيت قرار ده ، و عبادتم را به خودپسندى تباه مكن ، و خير و نيكى را به دست من براى تمام مردم جارى ساز و آن را با آلوده شدن به منت نابود مكن ، و اخلاق شريفه و بلند مرتبه به من ببخش و از فخرفروشى نگاهم دار .\r\n\r\n","description":"","footnote":"","page_name":" 249 ","page_number":249},
  {"content":"\r\n\r\n\r\nباب نجات در دنيا و آخرت\r\nحضرت سجّاد عليه السلام به امورى بسيار مهم كه باب نجات دنيا و آخرت است اشاره دارد :\r\n1 - كفايت حق از عبد\r\n2 - عمل براى قيامت\r\n3 - خرج كردن وقت در راه هدف\r\n4 - مصون بودن از فقر و وسعت رزق\r\n5 - بى نيازى از چشم داشت\r\n6 - عزّت واقعى و دورى از كبر\r\n7 - عبادت بى عجب\r\n8 - انجام خير بدون منّت\r\n9 - معالى اخلاق\r\n10 - دورى از فخر وناز بر مردم\r\n\r\n1 - كفايت حق از عبد\r\nزمان و وقت ، گوهر گران‌بهايى است كه از جانب حضرت حق از باب رحمت و لطف در اختيار انسان قرار داده شده است .\r\nبا اين سرمايهء بسيار سنگين الهى ، مىتوان دست به تجارتى زد كه سود و منفعت دنيايى و آخرتى نصيب شود .\r\nبسيارى از مردم با كرامتى كه علاقه دارند از لحظه لحظه عمر خود در بهترين كارها بهره‌مند شوند .\r\nعده‌اى به اندوختن علم و دانش براى رشد خود و هدايت ديگران عشق مىورزند .\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nگروهى علاقه دارند دست به تأليف كتب سودمند اسلامى و تربيتى بزنند . جمعيتى عاشق تحصيل علوم مادى براى خدمت به وطن و حلّ مشكلات مردم هستند . پاره‌اى از مردم با تمام وجود دلبسته به كار خيرند و مىخواهند از مقدار فرصتى كه در جنب زندگى براى آنها هست درهر زمينه‌اى براى مردم كار خيرى انجام دهند .\r\nگاهى اشتغالات فكرى ، بدنى ، كارى ، اجتماعى ، خانوادگى مانع از اين همه امور مفيد است .\r\nاما وقتى انسان مؤمن از حضرت حق بخواهد كه او را از آن همه اشتغالات كه همچون سدّى در برابر آن همه برنامه‌هاى پرمنفعت قرار دارد نجات دهد ، تا بتواند در كمال آسايش خاطر ، دست به انجام برنامه‌هاى مثبت بزند ، پروردگار مهربان خواسته‌اش را اجابت مىنمايد ، و زمينه هائى از باب لطف و عنايتش فراهم مىآورد كه انسان بتواند در كمال آسايش و اطمينان و امنيّت خاطر به مسيرى كه در آن قدم گذاشته ادامه دهد ، و به هدف عالى برسد .\r\nاز بسيارى از بزرگان دين همچون حضرت آيت اللَّه بروجردى و علّامه طباطبائى نقل شده است كه رشد علمى و تأليفات و تربيت شاگردان ما از بركت همسران بوده است ، آنان آرامشى در زندگى فراهم آوردند ، و چنان براى حل مشكلات داخلى ، و فراهم آوردن وسايل و برنامه‌هاى لازم فداكارى كردند كه ما توانستيم وقت خود را در علم و عمل و تأليف و تصنيف و تربيت شاگردانى سودمند صرف كنيم .\r\nگاهى خداوند دوستان بزرگوار و با كرامتى مرحمت مىكند كه عمده كارهاى شخصى و امور اضافى را در كمال عشق و دلبستگى انجام دهند ، تا وقت پر بهاى آنان در هدف مقدس و مباركى صرف شود ، و اين كفايت حق از بنده‌اش نسبت به اشتغالات اوست .\r\nكفايت حق از عبد ، جلوهء رحمت خاصهء الهيه به انسان مؤمن است .\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nنعمت كفايت را بايد قدردانى كرد ، و نسبت به آن در مقام شكر برآمد . نعمت كفايت حق از عبد سرمايهء عظيمى است كه مىتوان به وسيلهء آن به تجارت معنوى دست يافت ، و از بركت آن خير دنيا و آخرت را تأمين كرد .\r\nرفع و منع اشتغالاتى كه مزاحم وقت پرقيمت انسانند ، به وسيلهء حضرت كافى المهمّات در زندگى اهل خدا تجلى كامل داشت ، و اين همه منفعتى كه در امور دنيايى و آخرتى نصيب انسان‌ها شده ، از بركت اين نعمت عظيم است .\r\nبه راستى اگر در مسير كمال هستيد ، و حسّ مىكنيد كه وجود شما مىتواند براى خود شما و عباد الهى منبع خير و بركت باشد ولى گرفتارىها و اشتغالات مربوط به زن و فرزند ، و امور داخلى خانه و مسائل بيرونى مانع از راه و هدف شماست به پيروى از حضرت سجّاد عليه السلام ، در كمال تضرّع و زارى و حال ، دست نياز به درگاه بى نياز برداريد و به حضرتش عرضه بداريد :\r\n« وَاكْفِنى ما يَشْغَلُنِى الْاهْتِمامُ بِهِ »\r\nو مرا از آنچه توجّه به آن دچار سرگرمى و مشغوليت مىكند ، كفايت كن .\r\n بود يا رب كه از پروانهء جود * بر افروزى دلم را شمع مقصود\r\nزتوفيقم نمايى راه تحقيق * چراغى بخشيم از نور توفيق\r\nدلم پروانهء جانسوز سازى * به شمع دل شب من روز سازى\r\nچراغ دل كه مرد از ظلمت تن * زبرق عشق بازش ساز روشن \r\n چو شمعم گرميى از سوختن ده * مرا از سوختن افروختن ده\r\nدل پرسوز من از سوز داغى * برافروزان چو فانوس چراغى\r\nرهان زين ظلمتم از برق آهى * ببخش از بخت سبزم خضر راهى\r\nدل من مخزن اسرارخود كن * چو شمعش روشن از انوار خود كن \r\n\r\n","description":"","footnote":"","page_name":" 252 ","page_number":252},
  {"content":"\r\n\r\n رهى بنمايم از شمع معانى * مرا روشن كن اسرار نهانى\r\nبه چشم من نما از سرمهء غيب * پرى رويان معنيهاى بى عيب\r\nحديث روشنم عِقد گهر كن * چراغ مجلس اهل نظر كن \r\n\r\nآيات كفايت حق از عبد\r\nقرآن مجيد در باب كفايت حق از عبد در آياتى مىفرمايد :\r\nوَكَفى بِاللّهِ وَليّاً » « 1 »\r\nو بس است كه خدا سرپرست شما باشد .\r\nوَ كَفى بِاللّهِ نَصيراً » « 2 »\r\nو كافى است كه خدا ياور شما باشد .\r\nو تَوَكَّلْ عَلَى اللّهِ وَ كَفى بِاللّهِ وَكيلًا » « 3 »\r\nو بر خدا توكّل كن ؛ و كارساز بودنِ خدا [ نسبت به امور بندگان 
  ] كافى است .\r\nوَكَفى بِرَبِّكَ هادِياً وَنَصيراً » « 4 »\r\nو كافى است كه پروردگارت [ براى تو 
  ] راهنما و يارى دهنده باشد .\r\nانّا كَفَيْناكَ الْمُسْتَهْزِئينَ » « 5 »\r\nكه ما [ شرّ 
  ] استهزا كنندگان را از تو بازداشته‌ايم .\r\n\r\n\r\n","description":"","footnote":"\r\n( 1 ) - نساء ( 4 ) : 45 .\r\n( 2 ) - نساء ( 4 ) : 45 .\r\n( 3 ) - نساء ( 4 ) : 81 .\r\n( 4 ) - فرقان ( 25 ) : 31 .\r\n( 5 ) - حجر ( 15 ) : 95 .\r\n","page_name":" 253 ","page_number":253},
  {"content":"\r\n\r\nالَيْسَ اللّهُ بِكافٍ عَبْدَهُ » « 1 »\r\nآيا خدا براى بنده‌اش [ در همه امور 
  ] كافى نيست ؟\r\n\r\n2 - عمل براى قيامت\r\nقيامت روزى است كه حضرت حق در كتاب‌هاى آسمانى ، و صد و بيست و چهار هزار پيامبر صادق در گفتار خود ، و دوازه امام معصوم در كلمات حكيمانهء خويش ، وقوع و تحقق آن را خبر داده‌اند .\r\nقيامت روزى است كه هيچ شك و ترديدى در وقوعش براى قلوب صافيّه و ارواح صالحه وجود ندارد .\r\nقيامت روزى است كه اگر برپا نمىشد عدالت بى مفهوم مىماند .\r\nقيامت روزى است كه تنها آن روز ظرفيّت جزاى نيكوكاران و بدكاران را دارد .\r\nقيامت روزى است كه خداوند در آن روز با رحمت و عدالت به حساب تمام بندگان خواهد رسيد ، و به هر كسى برابر اعمالى كه انجام داده اجر و مزد خواهد داد .\r\nقيامت روزى است كه براى تمام حركات بندگان دادگاه تشكيل مىشود ، و از همگان نسبت به تمام اعمالشان بازپرسى خواهد شد ، و به قول حضرت حق در قرآن مجيد ، در آن روز همه انسان‌ها بازپرسى خواهند شد .\r\nحضرت سجّاد عليه السلام در اين قسمت از دعا از حضرت حق درخواست مىكند :\r\nو مرا وادار به برنامه هائى كن كه فرداى قيامت از آن برنامه‌ها از من بازپرسى خواهى كرد كه اگر انجام گرفته باشد سرافراز و اهل سعادت ، و اگر كوتاهى شده باشد خجالت زده و مستحق عذاب خواهم بود .\r\nآن برنامه‌هائى كه در قيامت از آن بازپرسى مىشود ، عبارت است از عقايد ،\r\n\r\n\r\n","description":"","footnote":"\r\n( 1 ) - زمر ( 39 ) : 36 .\r\n","page_name":" 254 ","page_number":254},
  {"content":"\r\n\r\nاخلاقيات ، اجراى اوامر و نواهى حضرت حق و انبيا و امامان ، انسان نسبت به تمام اعضا و جوارح و حركات و اعمال و نسبت به تمام مردم و خلاصه نسبت به زمين و زمان و تمام نعمت‌هاى الهى دنيا و آخرت مسؤول است . انسان مكلف به اين حقيقت است كه از تمام نعمت‌هاى الهى ، هماهنگ با دستورها و فرامين وحى استفاده كند .\r\n\r\nسؤال از اعمال در قرآن مجيد\r\nقرآن در بارهء مسؤوليّت انسان در صحراى قيامت مىفرمايد :\r\nفَوَرَبِّكَ لَنَسْئَلَنَّهُمْ اجْمَعينَ * عَمّا كانُوا يَعْمَلُونَ » « 1 »\r\nبه پروردگارت سوگند ، قطعاً از همهء آنان بازخواست مىكنيم . * از اعمالى كه همواره انجام مىداده‌اند .\r\nوَقِفُوهُمْ انَّهُمْ مَسْئُولُونَ » « 2 »\r\nآنان را نگه داريد كه حتماً مورد بازپرسى قرار مىگيرند .\r\nوَلَتُسْئَلُنَّ عَمّا كُنْتُمْ تَعْمَلُونَ » « 3 »\r\nو مسلماً ازآنچه همواره انجام مىداديد ، بازپرسى خواهيد شد .\r\nوَلَيُسْئَلُنَّ يَوْمَ الْقِيامَةِ عَمّا كانُوايَفْتَرُونَ » « 4 »\r\nو روز قيامت از آنچه [ به خدا و پيامبر و قرآن 
  ] افترا مىبستند ، حتماً بازپرسى خواهند شد ،\r\n\r\n\r\n","description":"","footnote":"\r\n( 1 ) - حجر ( 15 ) : 92 - 93 .\r\n( 2 ) - صافّات ( 37 ) : 24 .\r\n( 3 ) - نحل ( 16 ) : 93 .\r\n( 4 ) - عنكبوت ( 29 ) : 13 .\r\n","page_name":" 255 ","page_number":255},
  {"content":"\r\n\r\nثُمَّ لَتُسْئَلُنَّ يَوْمَئِذٍ عَنِ النَّعيمِ » « 1 »\r\nآن گاه شما در آن روز از نعمت ها بازپرسى خواهيد شد .\r\n\r\nسؤال از اعمال در روايات\r\nحضرت صادق عليه السلام از قول لقمان در نصيحت به فرزندش روايت مىفرمايد :\r\nوَ اعْلَمْ انَّكَ سَتُسْألُ غَداً اذا وَقَفْتَ بَيْنَ يَدَىِ اللَّهِ عَزَّوَجَلَّ عَنْ ارْبَعٍ : شَبابِكَ فيما ابْلَيْتَهُ ، وَ عُمْرِكَ فيما افْنَيْتَهُ ، وَ مالِكَ مِمَّا اكْتَسَبْتَهُ وَ فيما انْفَقْتَهُ . « 2 »\r\nفرزندم ، آگاه باش فرداى قيامت در موقف حساب ، در پيشگاه حضرت حق از چهار چيز باز پرسى خواهى شد :\r\nجوانيت را چگونه گذراندى ؟ عمرت را در كجا و در چه برنامه‌هائى تمام نمودى ؟ ثروتت را از چه راهى به دست آوردى و در كجا خرج كردى ؟\r\nدر هر صورت با تمام وجود بايد مواظب تمام لحظات عمر بود كه به اين خرمن پرقيمت الهى آتش مخالفت با برنامه‌هاى الهى نيفتد كه هستى را بر باد مىدهد و در آخرت ، آدمى را با تهيدستى و تنگدستى رسواكننده‌اى روبرو مىنمايد . وقت پر ارزش خود را در قسمتى صرف عبادات و در قسمتى صرف معاش ، و در قسمتى صرف تحصيل معرفت و در قسمتى صرف لذّت‌هاى حلال كنيد ، تا در روز قيامت در برخورد به بازپرسى با سربلندى جواب داده و با كمال آرامش و امنيّت به سوى رضوان حق و بهشت عنبر سرشت حركت كنيد .\r\nكه بهشت محصول چه عقايد و اخلاق و اعمالى است ، و جهنّم نتيجه چه برنامه‌هائى است ؟ در اين زمينه به روايت بسيار مهمى اشاره مىشود :\r\n\r\n\r\n","description":"","footnote":"\r\n( 1 ) - تكاثر ( 102 ) : 8 .\r\n( 2 ) - بحار الأنوار : 13 / 425 ، باب 18 ، حديث 19 ؛ قصص الأنبياء ، جزائرى : 329 .\r\n","page_name":" 256 ","page_number":256},
  {"content":"\r\n\r\nرسول خدا صلى الله عليه و آله در حديثى كه مردم را از بسيارى از امور نهى كرده ، فرموده است :\r\nمَنْ عَرَضَتْ لَهُ فاحِشَةٌ اوْ شَهْوَةٌ فَاجْتَنَبَها مَخافَةَ اللّهِ عَزّوَجَلَّ حَرَّمَ اللّهُ عَلَيْهِ النّارَ ، وَآمَنَهُ مِنَ الْفَزَعِ الْاكْبَرِ ، وَ انْجَزَ لَهُ ما وَعَدَهُ فِى كِتابِهِ فِى قَوْلِهِ تَعالى :\r\nوَلِمَنْ خافَ مَقامَ رَبِّهِ جَنَّتانِ » « 1 »\r\nالا وَمَنْ عَرَضَتْ لَهُ دُنْيا وَآخِرَةٌ فَاخْتارَ الدُّنْيا عَلَى الْآخِرَةِ لَقِىَ اللّهَ عَزَّوَجَلَّ يَوْمَ الْقِيامَةِ وَ لَيْسَتْ لَهُ حَسَنَةٌ يَتَّقِى بِها النّارَ . وَ مَنِ اخْتارَ الْآخِرَةَ وَ تَرَكَ الدُّنْيا رَضِىَ اللّهُ عَنْهُ ، وَغَفَرَلَهُ مَساوِىَ عَمَلِهِ . « 2 »\r\nاگر كسى در معرض گناه كبيره‌اى واقع شود ، يا به شهوت حرامى برخورد كند و به خاطر ترس از خدا به اجتناب برخيزد ، خداوند متعال وجود او را به آتش جهنم حرام كند ، و وى را از فزع قيامت امان دهد ، و به آنچه در قرآنش وعده داده وفا كند آن جا كه فرموده ، براى آنان كه به وقت برخورد با گناه از خدا بترسند دو بهشت مقرر شده است .\r\nبدانيد هر كس در معرض دنيا و آخرت قرار بگيرد ، پس آخرت را بگذارد و به دامن دنيا بياويزد ، روز قيامت خدا را ملاقات كند در حالى كه وسيله‌اى براى حفظ وجودش از آتش جهنم ندارد ، و آن كه آخرت را انتخاب و دنياى حرام را بگذارد ، از لذت رضايت حق بهره برد ، و گناهانش مورد آمرزش قرار گيرد .\r\n اى گرفتار جهان پيچ پيچ * هيچ دانى كاين جهان هيچ است هيچ\r\nاى تو از بيراه ره نشناخته * توسن شهوت به هر سو تاخته\r\nراه بيراه است و دزدان آگهند * همرهان راه ، دزدان رهند \r\n\r\n\r\n","description":"","footnote":"\r\n( 1 ) - الرحمن ( 55 ) : 46 .\r\n( 2 ) - من لا يحضره الفقيه : 4 / 13 ، حديث 4968 ؛ وسائل الشيعة : 15 / 209 ، باب 9 ، حديث 20297 .\r\n","page_name":" 257 ","page_number":257},
  {"content":"\r\n\r\n پشت بر مقصود پوئى تا به كى * مقصد از بيراهه جويى تا به كى\r\nاى ره از بيره به تو نزديك تر * مقصدت از ره به تو نزديك تر\r\nديو غفلت سوى اين راهت كشاند * مقصد و مقصود تو در خانه ماند\r\nبازگرد اى بى خبر از راه خويش * بازجو انجام خود زآغاز خويش \r\n( نشاط اصفهانى )\r\n\r\n3 - خرج كردن وقت در راه هدف\r\nمسأله‌اى كه براى اهل بصيرت از آفتاب روشن‌تر مىباشد اين است كه خاك مرده به قدرت حق تبديل به موجودى با شعور و مكلّف و مسؤول به نام انسان شد ، تا ظرف معرفت حق و ايمان به قيامت و عمل صالح و متخلّق به اخلاق الهى گردد ، تا از اين طريق به مقام قرب و لقا و وصال حضرت محبوب برسد .\r\nوَما خَلَقْتُ الْجِنَّ وَالْانْسَ الّا لِيَعْبُدُونِ » « 1 »\r\nو جن و انس را جز براى اين كه مرا بپرستند نيافريديم .\r\nفَمَن كَانَ يَرْجُواْ لِقَآءَ رَبّهِ فَلْيَعْمَلْ عَمَلًا صلِحًا وَ لَايُشْرِكْ بِعِبَادَةِ رَبّهِ أَحَدَا » « 2 »\r\nپس كسى كه ديدار [ پاداش و مقام قرب 
  ] پروردگارش را اميد دارد ، پس بايد كارى شايسته انجام دهد و هيچ كس را در پرستش پروردگارش شريك نكند .\r\nقيمت وقت و ارزش كسب ايمان و اخلاق و عمل صالح ، در صفحات گذشته در تفسير مسؤوليت و قيامت گذشت .\r\n\r\n\r\n","description":"","footnote":"\r\n( 1 ) - ذاريات ( 51 ) : 56 .\r\n( 2 ) - كهف ( 18 ) : 110 .\r\n","page_name":" 258 ","page_number":258},
  {"content":"\r\n\r\n\r\n4 - مصون بودن از فقر و وسعت رزق\r\nآنان كه بر اثر غفلت و اشتباه در زندگى ، و به خصوص كثرت گناه از معيشت بازمانده و دچار تنگدستى و نياز به مردم مىشوند ، در حقيقت گرفتار انواع بلاها و سختىها و رنج‌ها هستند ، و دائم در درون خود مبتلاى به حسرت و اندوه و غم و غصّه‌اند .\r\nآنان كه هماهنگ با مسائل الهى به حركت آمدند ، و زمينهء معيشت را متصل به رحمت حضرت حق كردند و در حدّ خود از وسعت رزق بهره مندند ، كمتر دچار مشكل و زحمتند ، و به همين سبب با آسودگى خاطر به عبادت و كسب معرفت و كار خير موفقند .\r\nراستى ، بايد به پيروى از حضرت سجّاد عليه السلام از حضرت محبوب درخواست كرد كه انسان را از نعمت غنا و وسعت رزق آن هم به صورتى كه عامل گناه و معصيت نگردد ، و بلكه غنا و رزق او كمكى به كار خير و ثواب و اجر آخرت شود ، بهره‌مند سازد .\r\n\r\n5 - بى نيازى از چشمداشت\r\nچشمداشت به آنچه در دست مردم است ، از قبيل مال و منال ، حشمت وجاه ، شهرت و مقام ، خانه و مركب ، علاوه بر اين كه روح را عذابى اليم است ، باعث شعله ور شدن صفت حسد ، و خطرناك‌تر از آن زبانه كشيدن آتش طمع است .\r\nاين مرض خطرناك روانى ، چون عارض كسى شود ، او را به انواع گناهان و اشتغالات فكرى و درونى دچار سازد ، و وى را از هر كار خير و گاهى از عبادات الهيّه باز دارد ، و زمينه هلاك و ضلالت او را فراهم آورد .\r\nقناعت به آنچه حضرت حق از طريق كسب حلال نصيب انسان فرموده ، گنجى است كه خير دنيا و آخرت انسان را تأمين مىنمايد .\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nوَ لاتَمُدَّنَّ عَيْنَيْكَ الى ما مَتَّعْنا بِهِ ازْواجاً مِنْهُمْ زَهْرَةَ الْحَياةِ الدُّنْيا لِنَفْتِنَهُمْ فيهِ وَ رِزْقُ رَبِّكَ خَيْرٌ وَ ابْقى » « 1 »\r\nديدگانت را به آنچه برخى از اصناف آنان را بهره‌مند كرديم مدوز ، [ آنچه به آنان داده‌ايم 
  ] شكوفهء [ بىميوه و زيور و زينت 
  ] دنياست تا آنان را در آن بيازماييم ، و رزق پروردگارت بهتر و پايدارتر است .\r\nتصوّر نكنيد كه فرومايگان پست ، و آنان كه در غفلت و بى خبرى از حقايق به سر مىبرند ، آنچه از مال و منال و جاه و مقام در اختيار دارند ، براى آنان عزّت و آبرو و خير و سعادت است .\r\nبيخبران از حق ، با نعمت فراوانى كه در اختيار دارند ، ميدان وسيع‌ترى ، جهت انواع لذايذ حيوانى و حركات شيطانى براى خود مىسازند ، و از اين راه عذاب بيشتر و سنگين‌ترى را براى خود تهيه مىبينند .\r\nبه آنچه حضرت حق از راه حلال نصيب فرموده قناعت كنيد و بر تنگدستى موقت كه جز امتحان الهى براى مردم مؤمن چيزى نيست صبر و استقامت ورزيد ، و باطن خود را با نور عفت نفس از هر نوع اضطراب و ناامنى حفظ كنيد كه خداوند مهربان در دنيا و آخرت با اهل تقواست .\r\nرسول خدا صلى الله عليه و آله مىفرمايد :\r\nمَنْ اتْبَعَ بَصَرَهُ ما فِى ايْدِى النّاسِ طالَ هَمُّهُ وَ لَمْ يُشْفَ غَيْظُهُ . « 2 »\r\nآن كه چشم به مال و ثروت و حشمت و حشم ديگران بدوزد اندوهش طولانى ، و خشم و غضبش بى شفا مىماند .\r\n\r\n\r\n","description":"","footnote":"\r\n( 1 ) - طه ( 20 ) : 131 .\r\n( 2 ) - تفسير الصافى : 3 / 327 ، ذيل آيهء 131 سورهء طه ؛ كتاب الزّهد ، حسين بن سعيد كوفى : 46 ، حديث 125 ؛ بحار الأنوار : 67 / 317 ، باب 58 ، حديث 25 .\r\n","page_name":" 260 ","page_number":260},
  {"content":"\r\n\r\nمردى نزد حضرت صادق عليه السلام شكايت برد : به دنبال مال مردم مىروم و آن را به دست مىآورم ولى به درآمد خود قانع نيستم ، دائماًبا خود در جنگم ، چرا كه در طلب ثروت بيشترى هستم ، به من چيزى بياموزيد كه مرا از اين ناراحتى نجات دهد .\r\nحضرت فرمود :\r\nاگر آن اندازه درآمد كه معيشت تو را كفايت مىكند بى نيازت سازد ، اندك از مال دنيا تو را غنى كند ، و اگر درآمد كافى تو ، بى نيازت نمىكند با جمع كردن تمام ثروت دنيا هم راحت نخواهى شد ! « 1 » راستى ، چشمداشت به وضع ديگران و وادار شدن نفس به اين كه انسان را تا حدّ آنان و بلكه بيش از آن بالا ببرد عجب مرض خطرناك و بيمارى مهلكى است ! !\r\nاين حالت عذاب آور شيطانى ، انسان را به خوارى و ذلّت ، و خم كردن پشت مردم پيش نامرد ، و آوارگى و در بدرى ، و پايمال كردن حقوق ديگران مبتلا مىكند .\r\n\r\nغناى نفس در روايات\r\nحضرت جواد عليه السلام مىفرمايد :\r\nالْغِنى قِلَّةُ تَمَنِّيكَ وَ الرِّضا بِما يَكْفِيكَ ، وَ الْفَقْرُ شِرَّةُ النَّفْسِ وَ شِدَّةُ الْقُنُوطِ . « 2 »\r\nبى نيازى ، قلّت و كمى خواهش‌هاى درون و راضى بودن به عنايت الهى است . و فقر نفس ، شدّت نااميدى از قدرت خويش و يأس از واقعيت‌ها است .\r\nامام على عليه السلام مىفرمايد :\r\n\r\n\r\n","description":"","footnote":"\r\n( 1 ) - بحار الأنوار : 70 / 178 ، باب 129 ، حديث 22 ؛ الكافى : 2 / 139 ، حديث 10 .\r\n( 2 ) - بحار الأنوار : 75 / 368 ، باب 28 ، حديث 3 ؛ نهج السعادة : 7 / 437 .\r\n","page_name":" 261 ","page_number":261},
  {"content":"\r\n\r\nمَنِ اسْتَغْنى عَنِ النّاسِ اغْناهُ اللّهُ سُبْحانَهُ . « 1 »\r\nهر كس بانگ بىنيازى از مردم را بزند ، خداوند پاك ، او را مستغنى مىكند .\r\nبه حضرت داود خطاب شد :\r\nوَضَعْتُ الْغِنى فِى الْقَناعَةِ وَ هُمْ يَطْلُبُونَهُ فِى كَثْرَةِ الْمالِ فَلا يَجِدُونَهُ . « 2 »\r\nبى نيازى را در قناعت قرار دادم ، مردم در زيادى مال مىجويند ، ولى نمىيابند .\r\nسَأَلَ رَجُلٌ رَسُولَ اللّهِ صلى الله عليه و آله فَقالَ : احِبُّ انْ اكُونَ اغْنَى النّاسِ . قالَ : كُنْ قَنِعاً تَكُنْ اغْنَى النّاسِ . « 3 »\r\nمردى به رسول خدا عرضه داشت ، دوست دارم بى نيازترين مردم باشم فرمود : قناعت پيشه كن تا بى نيازترين مردم باشى .\r\nامام صادق عليه السلام مىفرمايد :\r\nمَنْ رُزِقَ ثَلاثاً نالَ ثَلاثاً وَ هُوَ الْغِنَى الْاكْبَرُ : الْقَناعَةُ بِما اعْطِىَ ، وَ الْيَأْسُ مِمّا فى ايْدِى النّاسِ ، وَ تَرْكُ الْفُضُولِ . « 4 »\r\nبه آن كه سه چيز روزى شود ، به سه چيز رسيده و آن بى نيازى بزرگ تر است . قناعت به آنچه به او داده شده ، دل بريدن از آنچه در دست مردم است ، و ترك آنچه اضافه است .\r\n\r\n\r\n","description":"","footnote":"\r\n( 1 ) - غرر الحكم : 197 ، حديث 3876 .\r\n( 2 ) - بحار الأنوار : 75 / 453 ، باب 33 ، حديث 21 ؛ عدة الدّاعى : 179 .\r\n( 3 ) - كنز العمال : 16 / 128 ، حديث 44154 ؛ ميزان الحكمة : 3 / 2305 .\r\n( 4 ) - بحار الأنوار : 75 / 229 ، باب 23 ، حديث 107 ؛ تحف العقول : 318 .\r\n","page_name":" 262 ","page_number":262},
  {"content":"\r\n\r\n\r\n6 - عزّت واقعى و دورى از كبر\r\nعزّت مايهء الهى و سرمايه‌اى است ملكوتى كه به صورت حالتى نورانى بر اثر ايمان واقعى به خداوند و يقين به قيامت ، و اتصال به نبوت و امامت ، و تخلّق به اخلاق الهى ، و اجراى فرامين حق ، و دورى از حرام در درون انسان تجلّى مىكند ، و نمىگذارد هيچ خطرى و هيچ عاملى انسان را مغلوب و محكوم خود كند ، و به ذلّت و حقارت و پستى دچار نمايد . كسب چنين شخصيت با عظمت باطنى جز از طريق پيمودن راه دين و محور قرار دادن حق در زندگى ميسر نيست .\r\nعناصر مادى عامل عزّت نيست ، جاه و مقام مايهء شخصيت نمىباشد ، شهرت و آبروى ظاهرى سربلندى درونى نمىسازد .\r\nمَنْ كانَ يُرِيدُ الْعِزَّةَ فَلِلّهِ الْعِزَّةُ جَميعاً الَيْهِ يَصْعَدُ الْكَلِمُ الطَّيِّبُ وَ الْعَمَلُ الصّالِحُ يَرْفَعُهُ » « 1 »\r\nكسى كه عزّت مىخواهد ، پس [ بايد آن را از خدا بخواهد ؛ زيرا 
  ] همهء عزت ويژهء خداست . حقايق پاك [ چون عقايد و انديشه‌هاى صحيح 
  ] به سوى او بالا مىرود و عمل شايستهء آن را بالا مىبرد .\r\nلِلّهِ الْعِزَّةُ وَ لِرَسُولِهِ وَ لِلْمُؤْمِنينَ » « 2 »\r\nعزت و اقتدار براى خدا و پيامبر او و مؤمنان است .\r\nآن كه از اين مايهء درونى و حالت ملكوتى و سرمايهء عرشى بى بهره است ، در مقابل اندكى از مال دنيا ، يا جاه ومقام ، يا هجوم شهوات و غرايز ، و لذت‌هاى مادى به سرعت محكوم و مغلوب مىشود ، و به مرض خطرناك ذلّت و حقارت و پستى دچار مىگردد .\r\n\r\n\r\n","description":"","footnote":"\r\n( 1 ) - فاطر ( 35 ) : 10 .\r\n( 2 ) - منافقون ( 63 ) : 8\r\n","page_name":" 263 ","page_number":263},
  {"content":"\r\n\r\nچنين افرادى از آزادى به معناى واقعى و حرّيت و كرامت و شرافت نفس و بزرگى و وقار و ادب و تربيت محرومند . اين گونه مردم بودند كه بر اثر پوكى درون به بند بردگى طاغوت‌ها درآمدند ، و مشكلات زيادى را براى مردم و به خصوص آزادگان تاريخ و خاصه انبيا و اوليا فراهم آوردند ، و مبدء جنايات بى شمار ، و خيانت‌هاى بى عدد در تاريخ انسان شدند .\r\nعزّت نفس محصول آزادى از شهوات غلط ، و خلقيات شيطانى ، و وقار و آقائى در برابر حوادث ، و تذلّل و خضوع در برابر حضرت رب العزّة است .\r\nامام صادق عليه السلام مىفرمايد :\r\nاعْلَمْ انَّهُ لاعِزَّ لِمَنْ لايَتَذَلَّلُ لِلّهِ تَبارَكَ وَ تَعالى ، و لارِفْعَةَ لِمَنْ لايَتَواضَعُ لِلّهِ عَزَّوَجَلَّ . « 1 »\r\nآن كه در برابر حضرت حق بندگى نكند عزّت ندارد ، و هر كس نسبت به وجود مقدّس خداوند و فرامين سعادت بخش حضرت او تواضع ننمايد بلندى و سرفرازى براى او نيست .\r\nفراهم آوردن موجبات ذلّت و خوارى ، و باز كردن ميدان اهانت به انسان مؤمن حرام است .\r\nرسول خدا صلى الله عليه و آله مىفرمايد :\r\nلَيْسَ لِلْمُؤْمِنِ انْ يُذِلَّ نَفْسَهُ . « 2 »\r\nسزاوار نيست ، مؤمن زمينهء خوارى براى خود فراهم كند .\r\nميدان دادن به شهوات غلط ، زمينهء ايجاد كردن براى حكومت هواى نفس ، تكرار گناه ، رها كردن خويش در دست افراد ناباب ، دورى از تقوا ، ضعف ايمان ،\r\n\r\n\r\n","description":"","footnote":"\r\n( 1 ) - الكافى : 8 / 243 ، حديث 337 ؛ تحف العقول : 366 .\r\n( 2 ) - مستدرك الوسائل : 12 / 210 ، باب 11 ، حديث 13908 .\r\n","page_name":" 264 ","page_number":264},
  {"content":"\r\n\r\nاستقامت نياوردن در برابر حوادث ، مهجورى از نور نبوت و ولايت ، همه و همه باعث ذلّت و خوارى و پستى و سستى نفس است .\r\nامام على عليه السلام به فرزندش حضرت مجتبى عليه السلام مىفرمايد :\r\nوَاكْرِمْ نَفْسَكَ عَنْ كُلِّ دَنِيَّةٍ وَ انْ ساقَتْكَ الَى الرَّغائِبِ ، فَانَّكَ لَنْ تَعْتاضَ بِما تَبْذُلُ مِنْ نَفْسِكَ عِوَضاً ، وَ لاتَكُنْ عَبْدَ غَيْرِكَ و قَدْ جَعَلَكَ اللّهُ حُرّاً . « 1 »\r\nاز هر نوع پستى و زبونى بپرهيز ، هر چند آن ذلّت و پستى وسيلهء رسيدنت به آرزوها باشد ؛ زيرا در برابر پرداخت شرف نفس عوضى كه با آن برابر باشد به دست نخواهى آورد ، و بندهء ديگران مباش كه خداوند تو را آزاد آفريده است .\r\nتواضع مشروع و به عبارت ديگر احترام به مردم ، به خصوص به افراد مؤمن ، هيچ گونه منافاتى با عزّت نفس و كرامت انسانى ندارد .\r\nاحترام به مردم از آن جا كه دستور دين است ، يك نوع عبادت محسوب مىشود ، و باعث رفعت و سربلندى و محبوبيت انسان در ميان مردم است .\r\nاز طرفى بايد اين معنا را در نظر داشت كه صفت ناپسند تكبّر باعث متلاشى شدن شخصيت انسان ، و ميراث عذاب الهى در عالم آخرت است .\r\nكبر در برابر دستورهاى الهى ، و بزرگى نشان دادن بى جهت در بين مردم حالتى ناپسند و از اخلاق شيطان ، و صفت بسيار بدى است كه انسان را مبغوض و منفور حضرت حق مىكند .\r\n نى همى از خود به راه يار مىبايد گذشت * كز دو عالم در رهش يك بار مىبايد گذشت\r\nگر حقيقت عاشقى بر هر دو عالم پاى زن * يار اگر مىجوئى از اغيار مىبايد گذشت \r\n\r\n\r\n","description":"","footnote":"\r\n( 1 ) - نهج البلاغه : نامهء 31 .\r\n","page_name":" 265 ","page_number":265},
  {"content":"\r\n\r\n عشق را راهيست ناهموار و اين باشدعجب * كزسر از اين راه ناهموار مىبايد گذشت\r\nخاك شد بس استخوان‌ها زير ديوار هوس * با شتاب از پاى اين ديوار مىبايد گذشت\r\nاندك و بسيار اين عالم همه رنج است و غم * اندك اندك ز اندك و بسيار مىبايد گذشت\r\nچيست دانى توشهء عقبى صغيرا از صراط * با ولاى حيدر كرّار مىبايد گذشت \r\n( صغير )\r\n\r\nكبر در آيات قرآن\r\nخداوند بزرگ در قرآن مجيد فرعون و كارگزاران حكومتش را به خاطر تكبّر در برابر حق به سختى سرزنش كرده و مورد عتاب قرار مىدهد :\r\nوَاسْتَكْبَرَ هُوَ وَ جُنُودُهُ فِى الْارْضِ بِغَيْرِ الْحَقِّ وَظَنُّوا انَّهُمْ الَيْنا لايُرْجِعُونَ » « 1 »\r\nاو و سپاهيانش به ناحق در زمين سركشى و تكبّر كردند ، و پنداشتند كه آنان را به سوى ما بازنمىگردانند .\r\nوَمَنْ يَسْتَنْكِفْ عَنْ عِبادَتِهِ وَ يَسْتَكْبِرْ فَسَيَحْشُرُهُمْ الَيْهِ جَمِيعاً » « 2 »\r\nو كسانى كه از بندگى او امتناع كنند و تكبّر ورزند ، به زودى همه آنان را [ براى حسابرسى 
  ] به سوى خود گردآورى خواهد كرد .\r\n\r\n\r\n","description":"","footnote":"\r\n( 1 ) - قصص ( 28 ) : 39 .\r\n( 2 ) - نساء ( 4 ) : 172 .\r\n","page_name":" 266 ","page_number":266},
  {"content":"\r\n\r\nوَ امَّا الَّذينَ اسْتَنْكَفُوا وَ اسْتَكْبَرُوا فَيُعَذِّبُهُمْ عَذاباً اليماً » « 1 »\r\nو اما كسانى كه [ از ايمان و عمل شايسته 
  ] امتناع كردند و تكبّر ورزيدند ، به عذاب دردناكى عذاب مىكند . نخواهند يافت .\r\nفَاسْتَكْبَرُوا وَكانُوا قَوْماً مُجْرِمِينَ » « 2 »\r\nپس آنان تكبّر ورزيدند و آنان گروهى گنهكار بودند .\r\n\r\nكبر در روايات\r\nرسول خدا صلى الله عليه و آله مىفرمايد :\r\nاجْتَنِبُوا الْكِبْرَ فَانَّ الْعَبْدَ لايَزالُ يَتَكَبَّرُ حَتّى يَقُولَ اللّهُ عَزَّوَجَلَّ : اكْتُبُوا عَبْدى هذا فِى الْجَبّارينَ . « 3 »\r\nاز تكبر چه در برابر حق ، چه در برابر خلق بپرهيزيد كه تكبر كار را به جائى مىرساند كه حضرت حق به ملائكه امر مىفرمايد نام اين متكبّر را در گروه زورگويان ثبت كنيد .\r\nامام على عليه السلام مىفرمايد :\r\nاحْذَرِ الْكِبْرَ فَانَّهُ رَأسُ الطُّغْيانِ وَ مَعْصِيَةُ الرَّحْمنِ . « 4 »\r\nاز كبر حذر كنيد كه سرآغاز طغيان و گناه و معصيت در برابر حضرت رحمن است .\r\nو نير مىفرمايد :\r\n\r\n\r\n","description":"","footnote":"\r\n( 1 ) - نساء ( 4 ) : 173 .\r\n( 2 ) - يونس ( 10 ) : 75 .\r\n( 3 ) - الكامل ، عبدالله بن عدى : 5 / 165 .\r\n( 4 ) - ميزان الحكمة : 3 / 2651 ؛ سر الاسرار فى شرح حديث المعراج : 300 ، حديث 10 .\r\n","page_name":" 267 ","page_number":267},
  {"content":"\r\n\r\nشَرُّ آفاتِ الْعَقْلِ الْكِبْرُ . « 1 »\r\nبدترين آفات براى عقل ، كبر است .\r\nو باز مىفرمايد :\r\nايّاكَ وَ الْكِبْرَ فَانَّهُ اعْظَمُ الذُّنُوبِ وَ الْأَمُ الْعُيُوبِ ، وَ هُوَ حِلْيَةُ ابْليسَ . « 2 »\r\nاز كبر دورى كنيد كه از بزرگترين گناهان و پست‌ترين عيوب و لباس ابليس است .\r\nعبداللَّه بن مسعود از رسول خدا صلى الله عليه و آله روايت مىكند :\r\nلايَدْخُلُ الْجَنَّةَ مَنْ كانَ فِى قَلْبِهِ مِثْقالُ ذَرَّةٍ مِنْ كِبْرٍ . « 3 »\r\nوارد بهشت نمىشود ، كسى كه در دلش به وزن يك ذرّه كبر باشد .\r\n عيسى گذاشت دنيا قارون اسير او شد * آن بر فلك برآمد اين در زمين فرو شد\r\nآب حيات وصلت تا روزى كه گردد * نقد حيات ما را بارى به جستجو شد\r\nبا صولجان عشقت ما را چه چاره باشد * جائى كه چرخ گردون سرگشته همچو گوشد\r\nساقى ز درد دوشين جز درد سر چه گوهى * مىده كه عمر اهلى ضايع به گفتگو شد \r\n( اهلى شيرازى )\r\n\r\n\r\n","description":"","footnote":"\r\n( 1 ) - مستدرك الوسائل : 12 / 29 ، باب 58 ، غرر الحكم : 65 ، حديث 849 .\r\n( 2 ) - مستدرك الوسائل : 12 / 29 ، باب 58 ، ذيل حديث 13422 ؛ غرر الحكم : 309 ، حديث 7124 .\r\n( 3 ) - بحار الأنوار : 70 / 194 ، باب 130 ؛ مجموعة ورّام : 1 / 203 .\r\n","page_name":" 268 ","page_number":268},
  {"content":"\r\n\r\n\r\n7 - عبادت بى عجب\r\nحضرت سجّاد عليه السلام به پيشگاه مقدس حضرت حق عرضه مىدارد :\r\nمرا در برابر وجود مقدّست به بندگى وادار ، و عبادتم را از آلوده شدن به عجب حفظ فرما .\r\nبندگى حق مايهء عزّت و سرافرازى ، و باعث رشد و كمال ، و شكوفائى تمام استعدادها ، و شرف و كرامت دنيا و آخرت است .\r\nبندگى حق ، عامل رسانندهء انسان به تقوا و پاكى ، سلامت و امنيّت ، اصالت و معرفت است .\r\nبندگى حق ، مورّث به چنگ آوردن لقا و وصال محبوب ، و زمينه ساز حيات طيبه ، و عافيت امروز و فرداست . بندگى حق ، ايجاد كنندهء امنيّت از عذاب جهنم و كليد هشت در بهشت و وسيلهء آمرزش گناهان و معاصى است .\r\nبندگى حق ، در حقيقت هماهنگى نمودن با تمام موجودات خلقت و عناصر هستى است ؛ زيرا قرآن مجيد تمام موجودات را در مدار سجده و تذلّل و عبادت نسبت به حق مىداند :\r\nانْ كُلُّ مَنْ فِى السَّماواتِ وَ الْارْضِ الّا آتِى الرَّحمنِ عَبْداً » « 1 »\r\nهيچ كس در آسمان‌ها و زمين نيست مگر اين كه [ ذاتاً 
  ] بنده [ و مملوك 
  ] به سوى [ خداى 
  ] رحمان مىآيد .\r\nبندگى حق وسيله آزادى از شهوات غلط ، و نجات يافتن از بند ابليس و حيله‌گرىهاى شيطان است .\r\nعبادت يعنى اطاعت و فرمانبرى از اوامر حضرت سبحان ، و خضوع و خشوع در برابر آفرينندهء آسمان‌ها و زمين .\r\n\r\n\r\n","description":"","footnote":"\r\n( 1 ) - مريم ( 19 ) : 93 .\r\n","page_name":" 269 ","page_number":269},
  {"content":"\r\n\r\nعبادت يعنى مملو بودن قلب از ايمان ، آراسته بودن نفس به اخلاق حسنه و پيراسته بودن وجود از گناه ، و اتصال به عمل صالح .\r\nعبادت يعنى رعايت حقوق حق و حقوق خلق ، و انجام خير و دورى از شر .\r\nعبادت يعنى تحصيل علم و دانش ، رسيدگى به يتيم ، دستگيرى از مسكين ، جبران فقر فقير ، و اداى حقوق مالى جهت ترويج دين .\r\nعالىترين حقيقتى كه حضرت حق در قرآن مجيد انبياى خود را به آن معرفى فرموده ، عبادت است .\r\nبهترين صفتى كه حضرت محبوب در قرآن كريم اوليايش را به آن ستوده ، عبادت است .\r\nبرترين وصفى كه خداوند براى ملائكه در كتاب عظيمش آورده ، عبادت است .\r\nعابد محبوب خدا ، و متكبر از عبادت مورد نفرت حق و انبياء و امامان است .\r\nعبادت باعث آبادى دنيا و به دست آوردن خير مطلق در عالم آخرت است .\r\nعبادت غير خدا كفر ، شرك ، زندقه و فساد و مورّث تسلّط جبّاران و زورگويان نسبت به مظلومان و مستضعفان است .\r\n\r\nعبادت غير خدا از بيان قرآن\r\nعبادت غير خدا نهايت ذلّت و خوارى و بيچارگى انسان است .\r\nقُلْ انّى نُهِيتُ انْ اعْبُدَ الَّذينَ تَدْعُونَ مِنْ دُونِ اللّهِ قُلْ لا اتَّبِعُ اهْواءَكُمْ قَدْ ضَلَلْتُ اذاً وَ ما انَا مِنَ الْمُهْتَدينَ » « 1 »\r\nبگو : من از پرستيدن كسانى كه شما به جاى خدا مىپرستيد نهى شده‌ام . بگو :\r\nمن از هواهاى نفسانى شما پيروى نمىكنم كه در آن صورت گمراه شده‌ام\r\n\r\n\r\n","description":"","footnote":"\r\n( 1 ) - انعام ( 6 ) : 56 .\r\n","page_name":" 270 ","page_number":270},
  {"content":"\r\n\r\nو از راه يافتگان نخواهم بود .\r\nقُلْ يا ايُّهَا النّاسُ انْ كُنْتُمْ فِى شَكٍّ مِنْ دينى فَلا اعْبُدُ الَّذينَ تَعْبُدُونَ مِنْ دُونِ اللّهِ وَلكِنْ اعْبُدُ اللّهَ الَّذى يَتَوَفّاكُمْ وَ امِرْتُ انْ اكُوْنَ مِنْ الْمُؤْمِنينَ » « 1 »\r\nبگو : اى مردم ! اگر شما در [ حقّانيّت 
  ] دين من ترديد داريد [ من در حقّانيّت دينم و بطلان آيين شما هيچ ترديدى ندارم 
  ] من آنهايى را كه شما به جاى خدا مىپرستيد ، نمىپرستم ، بلكه خدايى را مىپرستم كه جان همهء شما را مىستاند ، و من مأمورم كه از مؤمنان باشم .\r\nيا ابَتِ لا تَعْبُدِ الشَّيْطانَ انَّ الشَّيْطانَ كانَ لِلرَّحْمنِ عَصِيّاً » « 2 »\r\nپدرم ! شيطان را مپرست ؛ زيرا شيطان همواره نسبت به خدا نافرمان است .\r\nيا ايُّهَا النّاسُ اعْبُدُوا رَبَّكُمُ الَّذى خَلَقَكُمْ وَ الَّذينَ مِنْ قَبْلِكُمْ لَعَلَّكُمْ تَتَّقُونَ » « 3 »\r\nاى مردم ! پروردگارتان را كه شما و پيشينيان شما را آفريده است ، بپرستيد تا [ با پرستيدن او 
  ] پروا پيشه شويد .\r\nآيات قرآن در زمينهء عبادت بسيار است ، قسمتى از آيات امر به عبادت رب ، و قسمتى نهى از عبادت غير رب ، و دسته‌اى بيان كنندهء سود دنيايى و آخرتى عبادت ، و دستهء ديگر روشن كننده ضررها و خسارت‌هاى غير قابل جبران بندگى غير خدا است .\r\nالهى ، به راستى و درستى ، و بر اساس حق و حقيقت ، و برمبناى شوق و ذوق ، و\r\n\r\n\r\n","description":"","footnote":"\r\n( 1 ) - يونس ( 10 ) : 104 .\r\n( 2 ) - مريم ( 19 ) : 44 .\r\n( 3 ) - بقره ( 2 ) : 21 .\r\n","page_name":" 271 ","page_number":271},
  {"content":"\r\n\r\nبر پايهء عشق و محبت ، ما را در عبادت و بندگى خود تا لحظهء خروج از دنيا مشغول كن ، و از عبادت و بندگى ، و اطاعت و پرستش بت‌هاى درونى و برونى بازدار .\r\n جانا نظرى كه دل فكارست * بخشاى كه خسته نيك زاراست\r\nبشتاب كه جان بلب رسيدست * درياب كنون كه وقت كار است\r\nرحم آر كه بى تو زندگانى * از مرگ بتر هزار بار است\r\nديريست كه بر در قبولست * بيچاره دلم كه نيك خوار است\r\nنوميد چگونه باز گردد * از درگهت آن كاميدوار است\r\nناخورده دلم شراب وصلت * از دُردى هجر در خمار است\r\nمگذار بكام دشمن اى دوست * بيچاره مرا كه دوستدار است\r\nرسواش مكن بكام دشمن * كوخود ز رخ تو شرمسار است\r\nخرم دل آن كسى كه او را * اندوه و غم تو غمگسار است\r\nياديش از اين و آن نيايد * آن را كه چو تو نگار يار است\r\nكار آن دارد كه بر در تو * هر لحظه و هر دميش بار است\r\nنى آن كه هميشه چون عراقى * بر خاك درت چو خاك خوار است \r\n( فخرالدين عراقى )\r\n\r\nعبادت در روايات\r\nامام صادق عليه السلام از حضرت حق روايت مىكند :\r\nيا عِبادِىَ الصِّدّيقينَ تَنَعَّمُوا بِعِبادَتى فِى الدُّنْيا فَانَّكُمْ تَتَنَعَّمُونَ بِها فِى الْآخِرَةِ . « 1 »\r\nاى بندگان صديق من ، در دنيا به عبادت و بندگيم متنعّم شويد كه در آخرت از\r\n\r\n\r\n","description":"","footnote":"\r\n( 1 ) - بحار الأنوار : 8 / 155 ، باب 33 ، حديث 93 ؛ الكافى : 2 / 83 ، حديث 2 .\r\n","page_name":" 272 ","page_number":272},
  {"content":"\r\n\r\nنعمت‌هاى جاويدم به مزد عبادتتان بهره‌مند شويد .\r\nرسول خدا صلى الله عليه و آله مىفرمايد :\r\nافْضَلُ النَّاسِ مَنْ عَشِقَ الْعِبادَةَ ، فَعانَقَها وَ احَبَّها بِقَلْبِهِ ، وَ باشَرَها بِجَسَدِهِ ، وَ تَفَرَّغَ لَها فَهُوَ لايُبالِى عَلى ما اصْبَحَ مِنَ الدُّنْيا عَلى عُسْرٍ امْ عَلى يُسْرٍ . « 1 »\r\nبرترين مردم كسى است كه عاشق بندگى حق باشد ، پس آن را در آغوش كشد ، و با قلبش نسبت به آن مهر بورزد ، و جسم و جسدش را مركب آن نمايد ، و خود را براى آن از همه چيز خالى نمايد ، عبادت كنندهء واقعى نبايد نسبت به دنيا باكى داشته باشد كه با سختى با آن روبروست يا به آسانى .\r\nرسول خدا صلى الله عليه و آله مىفرمايد :\r\nتَفَرَّغُوا لِطاعَةِ اللّهِ وَعِبادَتِهِ قَبْلَ انْ يَنْزِلَ بِكُمْ مِنَ الْبَلاءِ ما يَشْغَلُكُمْ عَنِ الْعِبادَةِ . « 2 »\r\nخود را براى طاعت و عبادت الهى ، از هر چيزى فارغ نماييد ، قبل از اين كه بلاى بازدارنده از عبادت بر شما فرود آيد .\r\nرسول خدا صلى الله عليه و آله فرموده است :\r\nپروردگارتان مىفرمايد : اى فرزند آدم ! خود را براى بندگى من از همه چيز فارغ كن كه از پى عبادت دلت را بى نياز كنم و دستت را از رزق خود پر نمايم .\r\nاى فرزند آدم ! از من دورى مكن كه قلبت را پر از فقر كنم ، و آن چنان به\r\n\r\n\r\n","description":"","footnote":"\r\n( 1 ) - بحار الأنوار : 67 / 253 ، باب 55 ، حديث 10 ؛ الكافى : 2 / 83 ، حديث 3 .\r\n( 2 ) - مجموعة ورّام : 2 / 120 .\r\n","page_name":" 273 ","page_number":273},
  {"content":"\r\n\r\nگرفتارى دچارت سازم كه از عبادتم دوربمانى . « 1 »\r\n\r\nبرترين عبادت در كلام امام على عليه السلام\r\nامام على عليه السلام در فرازهائى ملكوتى مىفرمايد :\r\nافْضَلُ الْعِبادَةِ الْعِفافُ . « 2 »\r\nبرترين عبادت خود نگاه داشتن از گناه است .\r\nافْضَلُ الْعِبادَةِ الزَّهادَةُ . « 3 »\r\nبرترين عبادت بى رغبتى به هر چيزى است كه خدا نمىپسندد .\r\nافْضَلُ الْعِبادَةِ الْفِكْرُ . « 4 »\r\nبرترين عبادت انديشه در هستى است .\r\nافْضَلُ الْعِبادَةِ غَلَبَةُ الْعادَةِ . « 5 »\r\nبرترين عبادت غالب شدن بر عادت است .\r\nما تَقَرَّبَ مُتَقَرِّبٌ بِمِثْلِ عِبادَةِ اللّهِ . « 6 »\r\nنزديك شونده‌اى به خدا ، به مانند عبادت به حضرت حق نزديك نشده است .\r\n\r\nعجب در عبادت در روايات\r\nامام سجّاد عليه السلام پس از درخواست بندگى و عبادت از حضرت حق ، عرضه\r\n\r\n\r\n","description":"","footnote":"\r\n( 1 ) - الكافى : 2 / 83 ، حديث 1 ؛ وسائل الشيعة : 1 / 83 ، باب 19 ، حديث 191 .\r\n( 2 ) - الكافى : 2 / 80 ، حديث 3 ؛ مستدرك الوسائل : 5 / 171 ، باب 3 ، حديث 5592 .\r\n( 3 ) - عيون الحكم و المواعظ : 113 ؛ ميزان الحكمة : 3 / 1802 .\r\n( 4 ) - غرر الحكم : 56 ، حديث 532 .\r\n( 5 ) - غرر الحكم : 199 ، حديث 3947 .\r\n( 6 ) - غرر الحكم : 199 ، حديث 3942 .\r\n","page_name":" 274 ","page_number":274},
  {"content":"\r\n\r\nمىدارد : عنايتى كن كه عبادت من با آلودگى عجب و خودپسندى فاسد نشود .\r\nمحدث قمى در كتاب سفينة البحار در مادّه عجب مىفرمايد :\r\nالْعُجْبُ فِى الْعِبادَةِ اسْتِعْظامُ الْعَمَلِ الصّالِحِ وَ اسْتِكْبارُهُ ، وَ انْ يَرَى الْمُعْجَبُ نَفْسَهُ خارِجاً عَنْ حَدِّ التَّقْصيرِ ، وَهذا هُوَ الْعُجْبُ الْمُفْسِدُ لِلْعِبادَةِ . « 1 »\r\nعجب در عبادت به اين است كه شخص عابد ، بندگى و طاعت خود را بسيار بزرگ بشمارد ، و گمان كند عبادتش تام و تمام و كامل است ، و كمبودى در بندگى او وجود ندارد ، اين همان حالتى است كه عبادت را فاسد مىكند !\r\nرسول خدا صلى الله عليه و آله مىفرمايد :\r\nثَلاثٌ مُهْلِكاتٌ : شُحٌّ مُطاعٌ ، وَهَوىً مُتَّبَعٌ ، وَاعْجابُ الْمَرْءِ بِنَفْسِهِ . « 2 »\r\nمايه‌هاى هلاكت سه چيز است ، بخلى كه از آن اطاعت شود ، هواى نفسى كه پيروى گردد . اين كه شخص به اعمال خود با ديدهء غرور و اعجاب بنگرد .\r\nعلى بن سهيل مىگويد از حضرت رضا عليه السلام درباره عجبى كه باعث فاسد شدن عمل است پرسيدم ، حضرت فرمود :\r\nعجب را درجاتى است ، يكى آن كه عمل زشت آدمى در نظرش نيكو جلوه كند ، و آن را خوب پندارد و نسبت به آن مغرور گردد ، و ديگر اين كه اهل ايمان به عبادت خود دچار خودپسندى و عجب گردند كه با عبادتشان بر خداى منّت آورند ، در حالى كه خداوند بر بنده‌اش منّت دارد ؟ « 3 » امام صادق عليه السلام مىفرمايد :\r\n\r\n\r\n","description":"","footnote":"\r\n( 1 ) - سفينة البحار : 6 / 152 ، با كمى اختلاف .\r\n( 2 ) - بحار الأنوار : 69 / 321 ، باب 117 ، حديث 37 ؛ وسائل الشيعة : 1 / 102 ، باب 23 ، حديث 245 .\r\n( 3 ) - الكافى : 2 / 313 ، حديث 3 ؛ وسائل الشيعة : 1 / 100 ، باب 23 ، حديث 238 .\r\n","page_name":" 275 ","page_number":275},
  {"content":"\r\n\r\nالْعَجَبُ كُلُّ الْعَجَبِ مِمَّنْ يُعْجَبُ بِعَمَلِهِ وَ هُوَ لايَدْرِى بِما يُخْتَمُ لَهُ ، فَمَنْ اعْجِبَ بِنَفْسِهِ وَ فِعْلِهِ فَقَدْ ضَلَّ عَنْ مَنْهَجِ الرُّشدِ وَ ادَّعى ما لَيْسَ لَهُ . « 1 »\r\nعجب است تمام عجب ، از كسانى كه به عمل خود اعجاب مىورزند و دچار غرور مىشوند ، با اين كه خبر ندارند پايان كارشان چگونه است ؟ كسى كه به خود و عملش مغرور شود از صراط مستقيم هدايت خارج شده و چيزى را ادعا كرده كه ندارد .\r\nرسول خدا صلى الله عليه و آله مىفرمايد :\r\nلَيْسَ عَبْدٌ يُعْجَبُ بِالْحَسَناتِ إلّا هَلَكَ . « 2 »\r\nبنده‌اى نيست كه به حسناتش دچار عجب شود ، مگر اين كه به هلاكت برسد .\r\n\r\n8 - انجام خير بدون منّت\r\nامام سجّاد عليه السلام به حضرت حق عرضه مىدارد :\r\n« الهى خير و نيكى را براى تمام مردم به دست من جارى ساز ، و مرا از منّت گذاردن به مردم در مسئلهء خير كه باعث باطل شدن عمل است در پناهت امان ده » .\r\nخير به آن عملى گفته مىشود كه هماهنگ با دستور خدا و به قصد قربت انجام گيرد . خير حقيقتى است كه براى انسان موجب ثواب آخرتى ، و نسبت به ديگران كليد حلّ مشكلات است .\r\nانجام كار خير به خاطر خدا براى نجات دادن مردم از سختىها ، دليل بر نوع دوستى انسان ، و وسعت روح و نظر آدمى ، و علامت پاكى باطن و كرامت و شرافت نفس است .\r\n\r\n\r\n","description":"","footnote":"\r\n( 1 ) - بحار الأنوار : 69 / 320 ، باب 117 ، حديث 34 ؛ مستدرك الوسائل : 1 / 139 ، باب 21 ، حديث 204 .\r\n( 2 ) - بحار الأنوار : 69 / 321 ، باب 117 ، ذيل حديث 37 .\r\n","page_name":" 276 ","page_number":276},
  {"content":"\r\n\r\nانجام عمل خير در حقيقت ، بندگى خدا و اطاعت از او ، و اقتداى به انبياى الهى و امامان معصوم ، و پيروى از روش اولياى الهى است .\r\nهدايت مردم به حق ، امر به معروف ، نهى از منكر ، پرداخت خمس و زكات ، نوشتن كتاب مفيد ، ساختن مسجد ، آب انبار ، حمام ، مدرسه ، دانشگاه ، رسيدگى به يتيم ، فقير ، مسكين ، مستضعف ، خانه سازى براى بى خانه ، ساختن راه ، متكفّل شدن مخارج خانواده‌هاى ناتوان ، شوهردادن دختران مانده ، زن دادن پسران ، تشييع جنازه ، عيادت مريض ، امانت دارى ، وفاى به عهد ، و . . . همه و همه كار خير است كه وقتى انجام مىگيرد و به نيّت خالص پيچيده مىگردد ، نزد حضرت حق محفوظ مىماند ، و در قيامت به صورت رضوان الهى و بهشت عنبر سرشت به انسان باز مىگردد .\r\n\r\nاعمال خير در آيات و روايات\r\nآيات قرآن و روايات و اخبار اشاره بر خير و نيكى مىكنند :\r\nيَوْمَ تَجِدُ كُلُّ نَفْسٍ ما عَمِلَتْ مِنْ خَيْرٍ مُحْضَراً » « 1 »\r\nروزى كه هر كس آنچه را از كار نيك انجام داده و آنچه را از كار زشت مرتكب شده حاضر شده مىيابد .\r\nرسول خدا صلى الله عليه و آله مىفرمايد :\r\nاطْلُبُوا الْخَيْرَ دَهْرَكُمْ ، وَ اهْرَبُوا مِنَ النّارَ جَهْدَ كُمْ فَانَّ الْجَنَّةَ لايَنامُ طالِبُها ، وَانَّ النّارَ لايَنامُ هارِبُها . « 2 »\r\nتمام روزگارِ خود را به دنبال خير باشيد ، با كوشش خود در راه خدا از جهنم\r\n\r\n\r\n","description":"","footnote":"\r\n( 1 ) - آل عمران ( 3 ) : 30 .\r\n( 2 ) - كنز العمال : 15 / 931 ، حديث 43597 ؛ المعجم الكبير : 19 / 200 .\r\n","page_name":" 277 ","page_number":277},
  {"content":"\r\n\r\nبگريزيد ، به حقيقت كه طالب بهشت خواب ندارد ، و گريزندهء از آتش نيز به خواب نمىرود .\r\nامام على عليه السلام مىفرمايد :\r\nفِعْلُ الْخَيْرِ ذَخيرةٌ باقِيَةٌ ، وَثَمَرَةٌ زاكِيَةٌ . « 1 »\r\nانجام خير ، گنج ماندنى ، و ميوهء رشد كننده است .\r\nو نيز آن حضرت مىفرمايد :\r\nعَلَيْكُمْ بِاعْمالِ الْخَيْرِ فَتَبادَرُوها ، وَلايَكُنْ غَيْرُكُمْ احَقَّ بِها مِنْكُمْ . « 2 »\r\nبر شما باد به اعمال خير ، پس براى انجام آن بشتابيد كه ديگران نسبت به انجام آن سزاوارتر از شما نيستند .\r\nامير المؤمنين عليه السلام مىفرمايد :\r\nبادِرُوا بِعَمَلِ الْخَيْرِ قَبْلَ انْ تَشْتَغِلُوا عَنْهُ بِغَيْرِهِ . « 3 »\r\nبه انجام خير بشتابيد ، قبل از اين كه وقت شما به كارديگرى مشغول شود .\r\nامام صادق عليه السلام از حضرت باقر عليه السلام روايت مىكند :\r\nاذا هَمَمْتَ بِخَيْرٍ فَبادِرْ فَانَّكَ لاتَدْرى ما يَحْدُثُ . « 4 »\r\nچون به كار خيرى همت گماردى ، در انجام آن بشتاب ؛ زيرا نمىدانى كه در آينده چه رخ خواهد داد .\r\nخيرى كه به دست انسان انجام مىگيرد ، اگر بخواهد از بهرهء الهى و آخرتى آن\r\n\r\n\r\n","description":"","footnote":"\r\n( 1 ) - عيون الحكم و المواعظ : 357 ؛ ميزان الحكمة : 1 / 838 .\r\n( 2 ) - غرر الحكم : 105 ، حديث 1879 .\r\n( 3 ) - بحار الأنوار : 68 / 215 ، باب 66 ، ذيل حديث 15 ؛ وسائل الشيعة : 7 / 261 ، باب 12 ، حديث 9283 .\r\n( 4 ) - الكافى : 2 / 142 ، حديث 3 ؛ وسائل الشيعة : 1 / 111 ، باب 27 ، حديث 274 .\r\n","page_name":" 278 ","page_number":278},
  {"content":"\r\n\r\nبهره‌مند شود بايد بدون منّت گذارى انجام گيرد ، خير با منّت به حكم قرآن مجيد باطل است و هيچ گونه سود آخرتى بر آن مترتب نيست .\r\nيا ايُّهَا الَّذينَ آمَنُوا لاتُبْطِلُوا صَدَقاتِكُمْ بِالْمَنِّ وَ الْاذى » « 1 »\r\nاى اهل ايمان ! صدقه‌هايتان را با منت و آزار باطل نكنيد .\r\nواجب است در خيرى كه نسبت به مردم انجام مىگيرد كرامت و آقائى و حيثيت مسلمان رعايت شود ، قرآن مىفرمايد :\r\nقَوْلٌ مَعْرُوفٌ وَ مَغْفِرَةٌ خَيْرٌ مِنْ صَدَقَةٍ يَتْبَعُها اذىً » « 2 »\r\nگفتارى پسنديده [ در برابر تهيدستان 
  ] و عفو [ ى كريمانه نسبت به خشم و بد زبانى مستمندان 
  ] بهتر از بخششى است كه دنبالش آزارى باشد .\r\nامام صادق عليه السلام مىفرمايد :\r\nالْمَنُّ يَهْدِمُ الصَّنيعَةُ . « 3 »\r\nمنتّ گذارى كار خير انسان را نابود مىكند و بهرهء آخرتى آن را فنا مىسازد .\r\nاز قرآن مجيد استفاده مىشود كه منّت و اذيت ، در باطل كردن عمل خير ، مستقيم و غير مستقيمش فرق نمىكند ، چه اين كه انسان به شخصى كه كمك كرده رو در رو منّت گذارد ، چه اين كه عمل خيرش را بر ديگران بازگو كند كه غير مستقيم افراد محترم در معرض منّت و اذيت قرار گيرند ، اين هر دو نابود كننده عمل ، و باطل كنندهء كار خير است .\r\nرسول خدا صلى الله عليه و آله مىفرمايد :\r\n\r\n\r\n","description":"","footnote":"\r\n( 1 ) - بقره ( 2 ) : 264 .\r\n( 2 ) - بقره ( 2 ) : 263 .\r\n( 3 ) - الكافى : 4 / 22 ، حديث 2 ؛ من لا يحضره الفقيه : 2 / 71 ، حديث 1760 .\r\n","page_name":" 279 ","page_number":279},
  {"content":"\r\n\r\nمَنْ اسْدى الى مُؤْمِنٍ مَعْرُوفاً ثُمَّ آذاهُ بِالْكَلامِ اوْ مَنَّ عَلَيْهِ فَقَدْ ابْطَلَ صَدَقَتَهُ . « 1 »\r\nكسى كه به مؤمنى چيزى عطا كند ، سپس وى را با زبانش بيازارد ، يا بر وى منّت بگذارد ، بدون شك كار خيرش را باطل و نابود ساخته است .\r\nو نيز آن حضرت فرمود :\r\nمَنِ اصْطَنَعَ الى اخيِهِ مَعْرُوفاً فَامْتَنَّ بِهِ احْبَطَ اللّهُ عَمَلَهُ ، وَثَبَّتَ وِزْرَهُ ، وَ لَمْ يَشْكُرْ لَهُ سَعْيَهُ . « 2 »\r\nآن كه به برادر دينى خود خدمتى كند ، آنگاه بر وى منّت گذارد حضرت حق عملش را محو و نابود نمايد ، و بار سنگين آن عمل بر دوشش بجا ماند ، و از عمل خيرش بهره‌اى نبرد .\r\n دنيا زكف گذار چو دعوىّ دين كنى * آن قدر از آن بخواه كه تا صرف اين كنى\r\nگر ديو نفس را چو سليمان كنى اسير * ملك مراد را همه زير نگين كنى\r\nاى مرغ قدس دام تعلق زپا گسل * تا خود هم آشيانه روح الامين كنى\r\nبس دانه‌ها كه هست به ظاهر به هم شبيه * هان تا خزف تميز ز درّثمين كنى\r\nمهرجهان مگير به دل كين محيل دون * نگذاردت كه ياد جهان آفرين كنى \r\n زاهد به هوش باش كه دارد بسى قصور * آن طاعتى كه در طلب حور عين كنى\r\nسر منزل وصال گرت باشد آرزو * بايد كه خويش پيرو اهل يقين كنى\r\nدنيا و آخرت به مكافات برخورى * هشدار تا چه دانه نهان در زمين كنى\r\nعمرت صغير صرف هوا گشته و هنوز * دارى به دل هوس كه چنين و چنان كنى \r\n( صغير )\r\n\r\n\r\n","description":"","footnote":"\r\n( 1 ) - وسائل الشيعة : 9 / 454 ، باب 37 ، حديث 12485 ؛ مستدرك الوسائل : 7 / 233 ، باب 34 ، حديث 8121 .\r\n( 2 ) - بحار الأنوار : 93 / 141 ، باب 15 ، حديث 4 ؛ الأمالى ، شيخ صدوق : 431 .\r\n","page_name":" 280 ","page_number":280},
  {"content":"\r\n\r\n\r\n9 - معالى اخلاق\r\nآنچه در دعاى مكارم الاخلاق آمده عبارت از معالى اخلاق است ، واقعيت‌هايى كه انبياى الهى براى تحقق آن در باطن انسان جهت تأمين خير دنيا و آخرتش مبعوث به رسالت شدند ، و حقايقى كه مورد عشق و علاقه حضرت حق است .\r\nرسول اللّه صلى الله عليه و آله فرمود :\r\nانَّما بُعِثْتُ لِاتَمِّمَ مَكارِمَ الْاخْلاقِ . « 1 »\r\nمن مبعوث شدم تا مكارم اخلاق را تكميل كنم .\r\nانَّ اللّهَ يُحِبُّ مَعالِىَ الْاخْلاقِ ، وَيَكْرَهُ سَفْسافَها . « 2 »\r\nخداوند عاشق فضيلت‌هاى اخلاق ، و بيزار و متنفر از خلقيّات پست و فرومايه است .\r\n\r\nمكارم و معالى اخلاق در روايات\r\nامام على عليه السلام مىفرمايد :\r\nعَلَيْكُمْ بِمَكارِمِ الْاخْلاقِ فَانَّها رِفْعَةٌ ، وَايّاكُمْ وَالْاخْلاقَ الدَّنِيَّةَ فَانَّها تَضَعُ الشَّريفَ وَتَهْدِمُ الْمَجْدَ . « 3 »\r\nبر شما باد به مكارم اخلاق كه رفعت و سربلندى است ، و حذر كنيد از خلقيّات پست كه شريف را سرشكسته و مجد و بزرگوارى را منهدم مىنمايد .\r\nو نيز آن حضرت مىفرمايد :\r\n\r\n\r\n","description":"","footnote":"\r\n( 1 ) - بحار الأنوار : 68 / 282 ، باب 92 ، ذيل حديث 17 ؛ مستدرك الوسائل : 11 / 187 ، باب 6 ، حديث 12701 .\r\n( 2 ) - وسائل الشيعة : 17 / 73 ، باب 25 ، ذيل حديث 22020 ؛ عوالى اللآلى : 1 / 67 ، حديث 117 .\r\n( 3 ) - بحار الأنوار : 75 / 53 ، باب 16 ، حديث 89 ؛ تحف العقول : 215 .\r\n","page_name":" 281 ","page_number":281},
  {"content":"\r\n\r\nاذا رَغِبْتَ فِى الْمَكارِمِ فَاجْتَنِبِ الْمَحارِمَ . « 1 »\r\nچون رغبت در مكارم نمودى از محرمات الهى بپرهيز .\r\nحضرت صادق عليه السلام در روايتى مكارم اخلاق را اينچنين بيان مىفرمايد : يقين ، صبر ، شكر ، حلم ، حسن خلق ، سخاوت ، غيرت ، شجاعت ، مروّت . « 2 » رسول خدا صلى الله عليه و آله در روايتى مىفرمايد :\r\nعَلَيْكُمْ بِمَكارِمِ الْاخْلاقِ ، فَانَّ اللّهَ عَزَّوَجَلَّ بَعَثَنِى بِهَا ، وَ انَّ مِنْ مَكارِمِ الْأخْلاقِ انْ يَعْفُوَ الرَّجُلُ عَمَّنْ ظَلَمَهُ ، وَ يُعْطِىَ مَنْ حَرَمَهُ ، وَ يَصِلَ مَنْ قَطَعَهُ ، وَ انْ يَعُودَ مَنْ لايَعُودُهُ . « 3 »\r\nبر شما باد به مكارم اخلاق كه من مبعوث به آن شده‌ام ، از جمله مكارم اخلاق اين است كه از كسى كه به تو بدى كرده درگذرى ، و به كسى كه تو را منع كرده ببخشى ، و با آن كه با تو قطع كرده رابطه برقرار كنى ، و به ديدن كسى كه به ديدنت نيامده به روى .\r\n\r\nمكارم اخلاق در كلام امام على عليه السلام\r\nامام على عليه السلام مىفرمايد :\r\nخَيْرُ الْمَكارِمِ الْإيثارُ . « 4 »\r\nبهترين مكارم ، ديگران را بر خود مقدم داشتن است .\r\nمِنْ احْسَنِ الْمَكارِمِ تَجَنُّبُ المَحارِمِ . « 5 »\r\n\r\n\r\n","description":"","footnote":"\r\n( 1 ) - غرر الحكم : 317 ، حديث 7317 .\r\n( 2 ) - من لا يحضره الفقيه : 3 / 554 ، حديث 4901 ؛ وسائل الشيعة : 15 / 180 ، باب 4 ، حديث 20227 .\r\n( 3 ) - بحار الأنوار : 66 / 375 ، باب 38 ، حديث 24 ؛ الأمالى ، شيخ طوسى : 477 .\r\n( 4 ) - غرر الحكم : 376 ، حديث 8470 .\r\n( 5 ) - غرر الحكم : 318 ، حديث 7335 .\r\n","page_name":" 282 ","page_number":282},
  {"content":"\r\n\r\nاز بهترين مكارم اجتناب از حرام است .\r\nمِنْ احْسَنِ الْمَكارِمِ بَثُّ الْمَعْرُوفِ . « 1 »\r\nاز نيكوترين مكارم پخش خوبىهاست .\r\nاحْسَنُ الْمَكارِمِ الْجُودُ . « 2 »\r\nبهترين مكارم بخشش است .\r\nاحْسَنُ الْمَكارِمِ عَفْوُ الْمُقْتَدِرِ ، وَ جُودُ الْمُفْتَقِرِ . « 3 »\r\nنيكوترين مكارم گذشت قدرت دار و بخشش تنگدست است .\r\nالْعَفْوُ تاجُ الْمَكارِمِ . « 4 »\r\nگذشت از مردم تاج مكارم است .\r\nحُسْنُ الخُلْقِ يَزيدُ فى الرِّزْقِ . « 5 »\r\nاخلاق خوب روزى را زياد مىكند .\r\n\r\n10 - دورى از فخر و ناز بر مردم\r\nيكى از زشتىها خودپسندى و خود بزرگ بينى است كه انسان را مجبور مىكند به ديگران فخر فروشى كند ، و در برابر مردم تكبر ورزد .\r\nسرچشمهء اين خوى ناپسند ، غفلت از خدا و قيامت ، و بىتوجّهى به اين معناست كه انسان عبدى ضعيف و ذليل و مسكين و حقير و مستكين است كه\r\n\r\n\r\n","description":"","footnote":"\r\n( 1 ) - غرر الحكم : 318 ، حديث 7334 .\r\n( 2 ) - غرر الحكم : 375 ، حديث 8454 .\r\n( 3 ) - غرر الحكم : 246 ، حديث 5039 .\r\n( 4 ) - غرر الحكم : 245 ، حديث 5001 .\r\n( 5 ) - مستدرك الوسائل : 8 / 445 ، باب 87 ، ذيل حديث 9947 ؛ مشكاة الانوار : 221 ، الفصل الأول .\r\n","page_name":" 283 ","page_number":283},
  {"content":"\r\n\r\nحضرت على عليه السلام فرمود :\r\nوَ انَا عَبْدُكَ الضَّعيفُ الذَّليلُ الْحَقيرُ الْمِسْكينُ الْمُسْتَكينُ . « 1 »\r\nو حال آن كه من بندهء ناتوان ، خوار و كوچك ، زمين‌گير و درماندهء توام .\r\nاسلام عزيز به احدى اجازهء ناز و فخر فروشى را به مردم نمىدهد . عالم ، ثروتمند ، مقام دار ، شريف ، مشهور ، همه و همه مأمور به تواضع و فروتنى نسبت به تمام مردمند .\r\nقرآن مجيد اعلام مىكند كه حضرت حق متكبر فخرفروش و نازكنندهء به مردم را دوست ندارد .\r\nانَّ اللّهَ لايُحِبُّ كُلَّ مُخْتالٍ فَخُورٍ » « 2 »\r\nهمانا خدا هيچ خودپسند فخرفروش را دوست ندارد .\r\nانسان هر حسن و خوبى در ظاهر و باطن دارد از خدا است ، انسان مستقلًا از خود چيزى ندارد ، و در وجود جز فقر محض چيزى نيست ، آنچه را خدا داده وقتى بخواهد از انسان بگيرد ، در يك چشم به هم زدن مىگيرد ، پس جائى براى كبر و فخر براى هيچ انسانى نمىماند .\r\n\r\nفخر فروشى در روايات\r\nرسول خدا صلى الله عليه و آله مىفرمايد :\r\nانَّ اللّهَ تَعالَى اوْحى الَىَّ انْ تَواضَعُوا حَتّى لايَفْخَرَ احَدٌ عَلى احَدٍ ، وَ لايَبْغِىَ احَدٌ عَلى احَدٍ . « 3 »\r\n\r\n\r\n","description":"","footnote":"\r\n( 1 ) - مصباح المتهجّد : 847 ، دعاى كميل .\r\n( 2 ) - لقمان ( 31 ) : 18 .\r\n( 3 ) - صحيح مسلم : 8 / 160 ؛ المعجم الكبير : 17 / 365 .\r\n","page_name":" 284 ","page_number":284},
  {"content":"\r\n\r\nخداوند متعال به من وحى كرد كه نسبت به هم متواضع و فروتن باشيد ، تا كسى را بر كسى فخر و مباهات و ناز و كبر نباشد ، و كسى بر كسى ستم ننمايد .\r\nامير المؤمنين عليه السلام فرمود :\r\nاهْلَكَ النّاسَ اثْنانِ : خَوْفُ الْفَقْرِ ، وَ طَلَبُ الْفَخْرِ . « 1 »\r\nدو برنامه مردم را نابود ساخت : ترس از تهيدستى كه عامل حرص و طمع شد ، و ديگر فخر فروشى به مردم .\r\nونيز آن حضرت فرمود :\r\nلاحُمْقَ اعْظَمُ مِنَ الْفَخْرِ . « 2 »\r\nحماقتى بزرگ‌تر از فخر فروشى نيست .\r\nامام عارفان على عليه السلام مىفرمايد :\r\nما لِابْنِ آدَمَ وَ الْفَخْرِ ، اوَّلُهُ نُطْفَةٌ ، وَآخِرُهُ جيفَةٌ ، لايَرْزُقُ نَفْسَهُ ، وَلايَدْفَعُ حَتْفَهُ . « 3 »\r\nبيچاره فرزند آدم را چه رسد به فخر فروشى ، موجودى كه اولش نطفه و آخرش مردار گنديده است ، قدرت بر روزى دادن به خود را ندارد ، و قدرت دفع مرگ را از خويش دارا نمىباشد !\r\n آدمى را زشرف تاج كرامت به سرامت * حيف و صد حيف كه بيچاره ز خود بى خبر است \r\n\r\n\r\n","description":"","footnote":"\r\n( 1 ) - بحار الأنوار : 69 / 39 ، باب 94 ، حديث 34 ؛ مستدرك الوسائل : 12 / 91 ، باب 75 ، حديث 13602 .\r\n( 2 ) - غرر الحكم : 311 ، حديث 7185 .\r\n( 3 ) - نهج البلاغه : حكمت 454 ؛ غرر الحكم : 311 ، حديث 7184 .\r\n","page_name":" 285 ","page_number":285},
  {"content":"\r\n\r\n بنگر انسان و مقامش كه بود محرم راز * خلوتى را كه فلك حلقه بيرون در است\r\nهست انسان به مثل آينه‌اى در بر دوست * او به خود ناظر از اين آينه پاتابه سر است\r\nخار و گل هر دو ز يك شاخ برآيند ولى * اين يكى مرهم جان و ان دگرى نيشتر است\r\nره به خلوتگه وحدت بر و معنى درياب * بگذر از عالم صورت كه نزاع صور است\r\nهر بد و نيك به نسبت بود البته صغير * باشد از بحر وجود آنچه خزف يا گهر است \r\n( صغير )\r\n\r\n","description":"","footnote":"","page_name":" 286 ","page_number":286},
  {"content":"\r\n\r\n[ اللَّهُمَّ صَلِّ عَلَى مُحَمَّدٍ وَ آلِهِ وَ لَا تَرْفَعْنِي فِي النَّاسِ دَرَجَةً إِلَّا حَطَطْتَنِي عِنْدَ نَفْسِي مِثْلَهَا وَ لَا تُحْدِثْ لِي عِزّاً ظَاهِراً إِلَّا أَحْدَثْتَ لِي ذِلَّةً بَاطِنَةً عِنْدَ نَفْسِي بِقَدَرِهَا 
  ]\r\nخدايا ! بر محمد و آلش درود فرست ، و مرا درجه و مرتبه‌اى نزد مردم بلند مكن ، مگر آن كه به همان اندازه نزد خودم پست گردانى ، و عزّت آشكارى برايم ايجاد مكن ، مگر آن كه به همان اندازه ، خوارى باطنى برايم ايجاد كنى .\r\n\r\nدرجه و رفعت انسان\r\nانسان هيچ گاه نبايد در راه مقامات معنوى در مرتبهء ويژه‌اى بايستد ، چرا كه ماندن به معناى پويا نبودن و ايستادن از حركت است . و اين براى پويندهء راه حق سودمند و كارگشا نيست . او بسان آب رودخانه‌اى است كه براى وصول به درياى حقيقت ، پيوسته بايد در تلاش باشد و اگر از حركت باز بماند ، دچار فساد و آلودگى مىشود و به لجنزارى پر از شهوات تبديل مىگردد .\r\nآدمى به طور فطرى مقامات و كمالات معنوى و مادى خويش را به اندازهء مطلق و بىنهايت مىخواهد و اگر او در سير معنوى به سوى كمال مطلق سستى و كندى كند و در جهت خلاف فطرت برود ، در واقع به نداى فطرت ، پاسخ مناسب نداده و از همهء استعداد و تواناييش بهره‌گيرى نكرده است و دچار يأس و نااميدى مىشود و به اندك راضى مىگردد و اين چيزى جز درماندگى و ستم به نفس نيست .\r\n\r\n","description":"","footnote":"","page_name":" 287 ","page_number":287},
  {"content":"\r\n\r\nامام على عليه السلام دربارهء اخلاق حكومت دارى حاكمان مىفرمايد :\r\nذُوالشَّرَفِ لاتُبْطِرُهُ مَنْزِلَةٌ نالَهَا وَ إِنْ عَظُمَتْ كَالْجَبَلِ الَّذى لاتُزَعْزِعُهُ الرِّياحُ وَ الدَّنِىُّ تُبْطِرُهُ مَنْزَلَةٌ كَالكَلاءِ الَّذِى يُحَرِّكُهُ مَرُّ النَّسِيم . « 1 »\r\nآدم بزرگ‌منش به هر مقامى ، هر چند بزرگ برسد سرمست نمىشود ؛ مانند كوهى كه هيچ بادى آن را به لرزه در نمىآورد ، اما آدم فرومايه با دست يافتن به كمترين ارزشى افسار گسيخته مىشود ، همانند بوتهء علفى كه وزش نسيمى آن را مىجنباند .\r\nيعنى هر كه حكمت آموخته ؛ خود را بزرگ ساخته است و چنگ زدن به گنجينهء فضيلت ، به كمال بزرگى مىافزايد و به يقين و باور مىرساند ؛ بنابراين هجمهء مشكلات و هزينه‌هاى گران بزرگوارى بر روح بزرگ سنگينى نمىكند .\r\nبر اين پايه در حديث معراج آمده است كه پيامبر اكرم صلى الله عليه و آله به محضر ربّ ، عرض كرد : پروردگارا ! فايده و ميراث روزه چيست ؟ خداوند فرمود :\r\nروزه ؛ حكمت را به ارث گذارد و حكمت ؛ معرفت را و معرفت يقين مىآورد و هر گاه بنده به يقين رسد ؛ ديگر برايش اهميتى ندارد كه چگونه شب و روز خود را به سختى يا آسانى بگذراند . « 2 » از جمله تقسيم‌هاى مقامى بين بندگان كه برتر از ايمان و تقوا باشد ، همين يقين است . البته شمار كمى از اهل ايمان به مقام يقين مىرسند ؛ زيرا مجاهدهء نفس بسيار مىخواهد و بايد قدم‌هاى بلندى برداشته شود تا به درجه‌هاى بالاتر رسيد .\r\nبه هر حال ؛ انسان بايد براى مرتبه‌هاى اسلام تلاش كند تا به مرتبه‌هاى كمال ايمان و تقوا برسد ، سپس براى مراتب تقوا كوشش كند و اگر از متّقين است بايد\r\n\r\n\r\n","description":"","footnote":"\r\n( 1 ) - غرر الحكم : 342 ، حديث 7819 .\r\n( 2 ) - بحار الأنوار : 74 / 27 ، باب 2 ، حديث 6 ؛ ارشاد القلوب ، ديلمى : 1 / 203 .\r\n","page_name":" 288 ","page_number":288},
  {"content":"\r\n\r\nبكوشد تا به علم اليقين كه مرتبه اوّل معرفت شهودى است ، برسد . بعد با يارى خداوند به عين اليقين و مرتبهء بالاتر حق اليقين كه برترين يقين نزد خداوند است ، توفيق يابد كه خداوند در اين زمينه مىفرمايد :\r\nوَ اعْبُدْ رَبَّكَ حَتَّى يَأْتِيَكَ الْيَقِينُ » « 1 »\r\nو پروردگارت را تا هنگامى كه تو را مرگ بيايد ، بندگى كن .\r\nنهايت اين مرتبه‌ها پايان راه نيست ، بلكه آغاز سير آسمانى است . تا به درجات بالاتر از حد يقين برسد ؛ هميشه مورد خطاب آيه شريفه است به گونه‌اى كه همواره براى او تازگى و شادابى ويژه‌اى دارد .\r\nحارثة بن مالك و همّام به اين مرتبه‌ها رسيده بودند به طورى كه حق اليقين حال ظاهرشان را پژمرده و بىحس نموده بود . اين مقامات تنها با داشتن دانش روز و كوشش طبيعى پيدا نمىشود ، بلكه با مبارزه شديد با نفس امّاره و رياضت‌هاى شرعى به دست مىآيد .\r\nكسى كه پس از هشتاد سال زندگى با كمترين رنجش نمىتواند خود را كنترل كند و اندوه و كمبود ناله او را درمىآورد و قلبش را فرا مىگيرد ؛ چگونه مىخواهد به يقين و مقام رضا و فناى حق برسد و چگونه مىخواهد به فرمايش امام سجّاد عليه السلام عمل نمايد كه فرمود :\r\nالرِّضَا بِمَكْرُوهِ الْقَضاءِ أَرْفَعُ دَرَجاتِ الْيَقِينِ . « 2 »\r\nكسى كه به تقديرهاى ناخوشايند الهى رضايت دارد ، به بالاترين درجهء باور و يقين رسيده است .\r\nپس تا مهلت داده‌اند بايد كارى كرد و خود را از دل مردگى و افسردگى نجات داد\r\n\r\n\r\n","description":"","footnote":"\r\n( 1 ) - حجر ( 15 ) : 99 .\r\n( 2 ) - بحار الأنوار : 75 / 135 ، باب 21 ، حديث 3 ؛ تحف العقول : 278 .\r\n","page_name":" 289 ","page_number":289},
  {"content":"\r\n\r\nو غم‌هاى وارد را با صبر و ارادهء محكم و باور خوب از خويشتن دور ساخت .\r\nاز بيانات نورانى امام اوّل على عليه السلام به فرزندش حسن عليه السلام است كه مىفرمايد :\r\nاحْىِ قَلْبَكَ بِالْمَوْعِظَةِ وَ امِتْهُ بِالزَّهادَةِ وَ قَوِّهِ بِالْيَقِينِ وَ نَوِّرْهُ بِالْحِكْمَةِ . « 1 »\r\nدلت را با اندرز زنده كن و با بىرغبتى به دنيا بميران و با نيروى يقين قوى كن و با حكمت نورانى نما .\r\nدر اين فراز امام سجّاد عليه السلام از زاويهء ديگر به گرفتارىهاى درونى و موانع باطنى نهفته در وجود انسان اشاره مىفرمايد كه يكى پس از ديگرى با بر طرف شدن‌صفات ديگرى در ضمير انسان ظاهر مىشود . پس بايد با بينش اعتدالى در پرده‌بردارى از آنها كوشيد .\r\nپيامبر عزيز اسلام صلى الله عليه و آله در سفارش‌هاى سازندهء خويش به ابوذر مىفرمايد :\r\nيا أَباذَرٍ ! طُوبى لِمَنْ تَواضَعَ لِلَّهِ تَعالى فى غَيْرِ مَنْقَصَةٍ وَ اذَلَّ نَفْسَهُ فِى غَيْرِ مَسْكَنَةٍ . « 2 »\r\nاى ابوذر ! خوشا به حال كسى كه براى خداى بلند مرتبه ، بدون نقصان فروتنى كند و نفس خود را بدون سختى خوار كند .\r\nرسول خدا صلى الله عليه و آله فرمود :\r\nافْضَلُ النّاسِ مَنْ تَواضَعَ عَنْ رِفْعَةٍ . « 3 »\r\nبرترين مردم كسى است كه از موضع بزرگى و سربلندى نسبت به همگان تواضع و فروتنى كند .\r\nتوازن و تعادل ظاهرى و باطنى كه حضرت سجّاد عليه السلام از حضرت حق مىطلبد ،\r\n\r\n\r\n","description":"","footnote":"\r\n( 1 ) - نهج البلاغه : نامهء 31 .\r\n( 2 ) - بحار الأنوار : 74 / 92 ، باب 4 ، حديث 3 ؛ مجموعة ورّام : 2 / 66 .\r\n( 3 ) - أعلام الدين : 337 ، حديث 15 .\r\n","page_name":" 290 ","page_number":290},
  {"content":"\r\n\r\nعامل سعادت و كشانندهء خير دنيا و آخرت ، و موجب رسيدن فيض الهى به انسان است .\r\nبا اين توازن ، انسان نسبت به حق پايدار و ثابت مىماند ، و نسبت به خلق عاشقانه در مقام خدمت و يارى برمىآيد .\r\nبا اين توازن است كه كرامت و شخصيّت انسان همچون گل در گلستان شكوفا مىشود ، و هر گونه خيرى از دست او براى نجات مردم از مشكلات بروز مىنمايد .\r\nامام سجّاد عليه السلام به دنبال درخواستش از حضرت ربّ العزّه عرضه مىدارد :\r\n« سربلندى و عزت آشكار برايم به وجود مياور ، مگر آن كه به همان اندازه در باطنم براى من خوارى و ذلّت پديد آورى ، تا دست و پاى خودرا در فضاى آن عزت گم نكنم ، و از حضرت تو غافل نشوم ، و خود را از ديگران برتر ندانم كه اگر اين عنايت را از من دريغ فرمائى از مقام انسانيت دور افتم ، و از كرامت و شرافت نفس و واقعيت وجود خود فاصله گيرم .\r\n بيا كه مىكُشدم درد آرزومندى * طبيب درد منى در به من چه مىبندى\r\nمرا گريز چو از بندگى ميسّر نيست * ترا گريز نباشد هم از خداوندى\r\nزبس كه غيرت حسنت غيور كرد اى شمع * زبرق حسن خود آتش به عالم افكندى\r\nگهى چو سرو زدى ريشه در دل و جانم * كه خار خار اميدم زبيخ بركندى\r\nاسير هجر تو را آرزوى مردن خويش * چو آرزوى خلاصى است در دل بندى \r\n\r\n","description":"","footnote":"","page_name":" 291 ","page_number":291},
  {"content":"\r\n\r\n عجب مدار جدايى يوسف از يعقوب * بكوى عشق چه بيگانگى چه فرزندى\r\nهزار تجربه كرديم و عاقبت اهلى * علاج ما شكرى بود از آن لب قندى \r\n( اهلى شيرازى )\r\n\r\n","description":"","footnote":"","page_name":" 292 ","page_number":292},
  {"content":"\r\n\r\n[ « 5 » اللَّهُمَّ صَلِّ عَلَى مُحَمَّدٍ وَ آلِ مُحَمَّدٍ وَ مَتِّعْنِي بِهُدىً صَالِحٍ لَا أَسْتَبْدِلُ بِهِ وَ طَرِيقَةِ حَقٍّ لَا أَزِيغُ عَنْهَا وَ نِيَّةِ رُشْدٍ لَا أَشُكُّ فِيهَا 
  ]\r\nخدايا ! بر محمد و آل محمد درود فرست ، و مرا به هدايتى شايسته بهره‌مند ساز كه آن را با روشى ديگر عوض نكنم ، و راه حقّى نصيبم كن كه از آن منحرف نشوم ، و نيّت استوارى به من عنايت كن كه در آن شك نورزم .\r\n\r\nهدايت ، زمينه‌ساز رشد و كمال\r\nگمراهى و كجراهى ، زمينهء محروميت از رسيدن به خداست . كه اولياى الهى حتى براى لحظه‌اى تاب و تحمل آن را ندارند ؛ زيرا سبب فراق و جدايى از ديدار يار مىشود معناى اين كه خداوند كسى را به جهنم تهديد مىكند و يا به دوزخ مىاندازد اين است كه او در مسير توجه يا علاقه و لطف الهى نيست و از چشم خدا افتاده است و اين بدترين محروميت و كيفر براى بنده است .\r\nاز آن جا كه رسيدن به هر چيزى اسباب و ابزارهاى ويژهء خود را مىطلبد ، رسيدن به رضايت و آمرزش حق ، امكانات مناسب راه آن را مىخواهد و هيچ يك از آنها در نزد ما نيست ؛ زيرا رابطهء بين حق و خلق رابطهء ايجاب و سلب است ، يعنى حق ايجاب است و خلق سلب است . حق تعالى داراى ذات وجودى و استقلالى است ولى خلق ذات ندارد و ظهور است و ظهور از خود ذات و استقلالى ندارد ؛ پس راهنمايى انسان بايد از اسباب برترى فراهم گردد .\r\n\r\n","description":"","footnote":"","page_name":" 293 ","page_number":293},
  {"content":"\r\n\r\nهنگامى كه امور مشتبه و دشوار مىشود نياز به هدايت خداوند بيشتر مىشود و در مورد هر كسى به حسب او ابزارهاى مخصوص به كار مىافتد و توفيق مىيابد .\r\nيعنى گاهى آدمى با يك نصيحت دگرگون مىشود و راه نجات را پيدا مىكند و گاهى انسان با هزاران سخن و اندرز و راهنمايى به راه راست نمىآيد و عاقبت كلنگ قبرستان و فشار قبر او را بيدار مىكند .\r\nمولاى متقيان دربارهء اين وضعيت قلبى مىفرمايد :\r\nالَّلهُمَّ انْ فَهِهْتَ عَنْ مَسأَلَتى ، اوْ عَمِهْتَ عَنْ طَلِبَتى ، فَدُلَّنى عَلى مَصالِحى ، وَ خُذْ بِقَلْبى الى مَراشِدِى ، فَلَيْسَ ذلِكَ بِنُكْرٍ مِنْ هَداياتِكَ وَ لابِبِدْعٍ مِنْ كِفاياتِكَ . « 1 »\r\nالهى ! اگر از بيان مسألتم عاجزم ، يا از اين كه چه بخواهم سرگردانم ، پس به آنچه مصلحت من است راهنمايم باش ، و عنان دلم را به سوى آنچه خير من است ، بگردان كه اين برنامه‌ها از هدايت‌ها و كفايت‌هاى تو بيگانه و عجيب نيست .\r\nامام صادق عليه السلام مىفرمايد :\r\nإِذا أَرادَ اللَّهُ بِعَبْدٍ خَيْرَاً نَكَتَ فى قَلْبِهِ نُكْتَهً بَيْضاءَ ، فَجالَ الْقَلْبُ يَطْلُبُ الْحَقَّ ، ثُمَّ هُوَ إِلى أَمْرِكُمْ أَسْرَعُ مِنَ الطَّيْرِ إِلى وَكْرِهِ . « 2 »\r\nهر گاه خداوند خوبى بنده‌اى را بخواهد ، نقطه‌اى سفيد در دل او پديد آورد و آن گاه دل در جستجوى حق برآيد ، پس چنين كسى به سوى عقيدهء شما شتابان‌تر آيد تا پرنده‌اى كه به لانه‌اش مىشتابد .\r\nبنابراين خداوند زمينه‌ساز هدايت به سوى كمال و حقيقت است و حق از\r\n\r\n\r\n","description":"","footnote":"\r\n( 1 ) - نهج البلاغه : خطبهء 218 .\r\n( 2 ) - بحار الأنوار : 5 / 204 ، باب 7 ، حديث 33 ؛ المحاسن : 1 / 201 ، حديث 37 .\r\n","page_name":" 294 ","page_number":294},
  {"content":"\r\n\r\nپيامبران و اولياى خود خواسته است كه در دنيا بين مردم زندگى كنند تا نشانه‌هاى رحمت و تابلوهاى عزّت را به چشم خود بنگرند .\r\nروايت شده است كه :\r\nروزى حضرت داود عليه السلام تنها به دشت و بيابان رفت پس خداوند به او وحى فرمود : اى داود ! چه پيش آمده كه تو را تنها مىبينم ؟ عرض كرد : پروردگارا ! شوق ديدار تو در جانم شدت گرفته و بين من و آفريدگان تو فاصله انداخته است . خداوند به او وحى فرمود : به ميان آنان برو ؛ زيرا اگر تو يك بنده فرارى را به نزد من بياورى ، تو را در صحنهء عرش با وصف « ستوده » ثبت مىكنم . « 1 » پس كسى كه همهء عمر در خدمت ارشاد و هدايت خلق است و بر دل‌هاى آنان حكومت مىكند تا انسان‌هاى بيشترى به حق برسند ؛ در جايگاهى بلند قرار دارد .\r\nحضرت على عليه السلام در تشويق به عمل صالح مىفرمايد :\r\nرَحِمَ اللَّهُ امْرَأً سَمِعَ حُكْماً فَوَعى ، وَ دُعِىَ الى رَشادٍ فَدَنا ، وَ اخَذَ بِحُجْزَةٍ هادٍ فَنَجا . « 2 »\r\nخداوند رحمت كند مردى را كه حكمتى بشنود و آن را حفظ نمايد ، دعوت به هدايت شود و به آن نزديك گردد ، و دامن هدايتگرى را بگيرد و نجات يابد .\r\nاگر ما هدايت را به معناى دلالت بر شىء بدانيم بدون توجه به جهت نيك و خير يا بدى و شر آن و از اين كه امام سجّاد عليه السلام هدايت را به كلمهء صلح مقيد نموده ، معلوم مىشود هدايت مفسدانه هم امكان دارد . يعنى كسى يا گروهى ، راه باطل را با حق مشتبه مىسازند و يا به گناهى به خيال كار نيك تشويق و دعوت مىكنند ولى نيّت آنان گسترش فساد و فحشا در جامعه است ، پس امام در اين فراز از طرف\r\n\r\n\r\n","description":"","footnote":"\r\n( 1 ) - بحار الأنوار : 14 / 40 ، باب 3 ، حديث 26 ؛ ارشاد القلوب ، ديلمى : 1 / 171 ، باب 50 .\r\n( 2 ) - نهج البلاغه : خطبهء 75 .\r\n","page_name":" 295 ","page_number":295},
  {"content":"\r\n\r\nخداوند درخواست توفيق هدايتى خالصانه و نيكو مىكند به گونه‌اى كه در مسير انسان لغزش‌ها و انحرافات مانع رشد و تكامل معنوى انسان نشود و انسان به حدى تربيت و رشد بيايد كه به مرحلهء يقين و باور حقيقى برسد .\r\nاز بيان حضرت چنين برداشت مىشود كه داشتن يك مربى و مدرسهء خوب و جريان پرورشى مناسب كه در بردارندهء تربيت الهى باشد ؛ توفيق بزرگى است .\r\nاعتقاد به توحيد افعالى نقش تربيتى را در عمل ظاهر مىكند و اين جايگاه تنها در مكتب اسلام به آن اهميت داده شده است . يعنى با مرور بر دعاى مكارم الاخلاق مىبينيم كه از جزئىترين تا مهمترين مسائل اعتقادى از درگاه حق خواسته شده كه حاكى از توحيد افعالى در اعتقادات بشر است و در عمل منجر به توحيد عملى و رفتارى انسان مىشود . و از طرفى نشانگر اهميت اسلام به زمينه‌سازى براى فضا و محيط سالم جهت سالم سازى روح و روان آدمى دارد ؛ بنابراين انسان به دليل عدم احاطه بر همهء اسباب و عوامل مؤثّر در حوادث جهان ممكن است در آينده در مسير انحراف و گمراهى قرار گيرد و تلقين و وسوسه‌هاى شياطين و مفسدان در او كارساز شود . ولى داشتن برنامه تربيتى مستمر براى آگاه سازى بشر مىتواند او را به سرانجام سعادتمندى برساند .\r\n\r\n","description":"","footnote":"","page_name":" 296 ","page_number":296},
  {"content":"\r\n\r\n[ وَ عَمِّرْنِي مَا كَانَ عُمُرِي بِذْلَةً فِي طَاعَتِكَ فَإِذَا كَانَ عُمُرِي مَرْتَعاً لِلشَّيْطَانِ فَاقْبِضْنِي إِلَيْكَ قَبْلَ أَنْ يَسْبِقَ مَقْتُكَ إِلَيَّ أَوْ يَسْتَحْكِمَ غَضَبُكَ عَلَيَّ 
  ]\r\nو مرا زنده دار ، مادامى كه عمرم در طاعت تو به كار رود ، و هنگامى كه عمرم بخواهد چراگاه شيطان شود ، جانم را بستان پيش از آن كه دشمنى و نفرتت بر من پيشى گيرد ، يا خشمت نسبت به من محكم و استوار شود .\r\n\r\nعمر با بركت\r\nامام صادق عليه السلام به مفضّل بن عمر در حكمت بىخبرى آدمى از اندازهء عمرش مىفرمايد :\r\nاينك اى مفضّل ! دربارهء پوشيده بودن مدّت عمر انسان بينديش ؛ زيرا اگر بداند كه مدت عمرش چقدر است و عمرش كوتاه باشد ؛ زندگى بر او ناگوار شود چون منتظر است كه مرگ در زمانى كه مىداند ، فرا مىرسد ؛ بلكه مانند كسى است كه مالش از بين رفته يا در آستانهء نابودن شدن باشد . چنين كسى از ترس نابود شدن اموالش و گرفتارشدن به فقر در عمل احساس فقر مىكند . اين در حالى است كه ترس از به سر آمدن عمر به مراتب بيشتر از ترس از نابودن شدن اموال است ؛ زيرا كسى كه ثروتش كم شود به اميد اين كه آن را جايگزين كند آرامش پيدا مىكند ، اما كسى كه به تمام شدن عمرش يقين داشته باشد ، نااميدى وجودش را فرامىگيرد .\r\nاما اگر عمرش دراز باشد و بداند هنوز خواهد بود . چه بسا غرق لذّت‌ها و گناهان\r\n\r\n","description":"","footnote":"","page_name":" 297 ","page_number":297},
  {"content":"\r\n\r\nشود و در پى خوشىها باشد تا در آخر عمر توبه نمايد . . . .\r\nممكن است بگويى ؛ اكنون نيزكه مدت عمرش نامعلوم است و هر لحظه انتظار فرا رسيدن مرگ را دارد ، باز مرتكب زشتكارى و نافرمانى مىشود .\r\nمىگوييم : حكمت ناشناخته طول عمر را كه بيان كرديم همچنان به قوّت خود باقى است . امّا اگر انسان با اين حال از كار زشت بازنايستد و خويشتن دارى نكند ، اين ديگر به خاطر سرمستى و سنگدلى اوست نه اين كه تدبير و فلسفه امور نادرست باشد . « 1 » آيا درخواست مرگ رواست ؟ به ويژه براى مؤمن كه در روايات داريم مؤمن آرزوى مرگ نكند ؛ زيرا وجود او مايهء حيات و بركت ، دفع بلا و خطرهاست . اما آن جا كه عمر در انجام گناهان كبيره مىگذرد از مهمترين واجبات درخواست مرگ است . پس بايد ظاهر و باطن هماهنگ و ميزان باشد كه در غير اين حالت ؛ مرگ براى آدم بهتر از زندگى و به مصلحت جاودانگى اوست .\r\nانسان تا در بهرهء عمر قرار دارد بايد تلاش كند خود را از خود ببرّد پيش از اين كه پيك مرگ او را از وى ببرّد ؛ چرا كه اگر از خود بريد ؛ ديگر بريده شده را نمىبُرند و نيازى به بُرش ندارد . مؤمن بايد باطن را از ديگران ببرُد ، مانند انسانى نباشد كه حاضر نيست كتاب و دفترش را به كسى بدهد ، او نبريده است چه رسد كه درخواست كنندهء او معصومى چون رسول اللّه صلى الله عليه و آله باشد كه به جوانى مژدهء بهشت و درجات بالا را مىدهد .\r\nپس دانسته شد كه اگر شيطان هنگام مرگ بيايد و بگويد در صورتى كه شهادتين بگويى كتابهايت را آتش مىزنم و او بگويد نه آتش نزن\r\n« لا الهَ الَّا اللّه »\r\nنمىگويم ، چون ايمان او كتابى بوده و باور و يقين محكم نداشته و از عمرش سودى نبرده است .\r\n\r\n\r\n","description":"","footnote":"\r\n( 1 ) - بحار الأنوار : 3 / 83 ، باب 4 ، حديث 1 .\r\n","page_name":" 298 ","page_number":298},
  {"content":"\r\n\r\nاينان در جهنم فرياد مىكشند ، خدايا ! ما را برگردان تا عمر از دست رفته را جبران كنيم ولى چه سود كه پند گيرنده‌اى يافت نمىشود تا در انديشهء فردا باشد .\r\nخداوند صحنهء دلخراش دوزخيان را چنين بازگو مىفرمايد :\r\nوَ هُمْ يَصْطَرِخُونَ فِيهَا رَبَّنَآ أَخْرِجْنَا نَعْمَلْ صلِحًا غَيْرَ الَّذِى كُنَّا نَعْمَلُ أَوَ لَمْ نُعَمّرْكُم مَّا يَتَذَكَّرُ فِيهِ مَن تَذَكَّرَ وَ جَآءَكُمُ النَّذِيرُ فَذُوقُواْ فَمَا لِلظلِمِينَ مِن نَّصِيرٍ » « 1 »\r\nو آنان در آن جا شيون و فرياد مىزنند : پروردگارا ! ما را بيرون بياور تا كار شايسته انجام دهيم غير آنچه انجام مىداديم . [ مىگويم : 
  ] آيا شما را چندان عمر نداديم كه هر كس مىخواست در آن مقدار عمر متذكّر شود ، متذكّر مىشد ؛ و [ آيا 
  ] بيم دهنده‌اى به سوى شما نيامد ؟ پس بچشيد كه براى ستمكاران هيچ ياورى نيست .\r\nو هرگز بازگشتى نيست ، نه فرمانى براى مرگ هميشگى و نه نجاتى از شعله‌هاى آتش و نه شفاعتى براى خلاصى از دهشت قيامت و نه عذرى ديگر . . .\r\nرسول اللّه صلى الله عليه و آله در تفسيرآيهء فوق مىفرمايد :\r\nإِذا كانَ يَوْمُ القِيامَةِ نُودِىَ أَيْنَ أَبْناءُ السِّتّينَ ؟ وَ هُوَ العُمرُ الَّذى قالَ اللَّهُ تَعالى :\r\nأَوَ لَمْ نُعَمّرْكُم مَّا يَتَذَكَّرُ فِيهِ مَن تَذَكَّرَ » « 2 »\r\nچون روز قيامت شود ندا آيد كجاييد شصت ساله‌ها ؟ اين همان عمرى است كه خداى تعالى فرمود : آيا شما را آن قدر عمر نداديم كه در اين مدت پند گيرنده پند گيرد .\r\nحضرت على عليه السلام دربارهء فرصت‌هاى از كف رفته مىفرمايد :\r\n\r\n\r\n","description":"","footnote":"\r\n( 1 ) - فاطر ( 35 ) : 37 .\r\n( 2 ) - كنز العمال : 2 / 10 ، حديث 2924 .\r\n","page_name":" 299 ","page_number":299},
  {"content":"\r\n\r\nالْعُمْرُ الَّذى اعْذَرَ اللَّهُ فِيهِ الى ابْنِ آدَمَ سِتُّون سَنَةً . « 1 »\r\nعمرى كه خداوند فرزند آدم را در آن معذور داشته ، شصت سال است .\r\nيعنى خداوند تا شصت سالگى به فرزند آدم اجازهء عذرخواهى مىدهد كه روزگار جوانى و ميانسالى هر انسان است ؛ زيرا نيمه اوّل عمر آدمى به پيروى از هواى نفس در اثر غلبهء شهوت و شرارت نفس مىگذرد ، پس چون از شصت گذشت و به سن پيرى وارد شد و آتش‌ها خوابيد ، بهانه‌اى براى نادانى و ناتوانى باقى نمىماند .\r\n\r\nيوم التغابن در كلام پيامبر صلى الله عليه و آله\r\nپيامبر عزيز اسلام صلى الله عليه و آله دربارهء توصيف قيامت به يوم التّغابن مىفرمايد :\r\nروز قيامت براى هر روز از روزهاى عمر بنده ، بيست و چهار گنجينه به تعداد ساعات شبانه روز گشوده مىشود . گنجينه‌اى را پر از نور و شادمانى مىبيند و با مشاهدهء آن ، چنان شادى و سرورى به او دست مىدهد كه اگر ميان دوزخيان تقسيم شود احساس درد آتش را از يادشان مىبرد . اين گنجينه ساعتى است كه در آن پروردگارش را اطاعت كرده است .\r\nسپس گنجينهء ديگرى برايش باز مىشود و آن را تاريك و بدبود و حشتناك مىيابد و از مشاهدهء آن چنان ترس و وحشتى به او دست مىدهد كه اگر ميان بهشتيان تقسيم شود ، نعمت بهشت را به كام آنها تلخ مىسازد و آن ساعتى است كه در آن پروردگارش را نافرمانى كرده است .\r\nآن گاه گنجينهء ديگرى برايش گشوده مىشود و آن را خالى مىيابد و در آن چيزى كه او را شادمان يا ناراحت كند يافت نمىشود و آن ساعتى است كه در آن خواب\r\n\r\n\r\n","description":"","footnote":"\r\n( 1 ) - نهج البلاغه : حكمت 326 .\r\n","page_name":" 300 ","page_number":300},
  {"content":"\r\n\r\nبوده يا به امور مباح دنيا اشتغال داشته است . پس ، از اين كه مىتوانسته اين ساعت‌ها و لحظه‌ها را با كارهاى خوب پر كند و نكرده ، چنان احساس زيان و اندوهى به او دست مىدهد كه در وصف نمىگنجد ؛ و اين اشاره « يوم التغابن » است كه خداوند فرموده : آن روز ؛ روز مغبونى است . « 1 » نيكوكارى ، طهارت بدن ، دورى از بدىها ، خوش نيّتى ، خوش رفتارى با خانواده ، نيكى به پدر و مادر ، صلهء رحم و زيارت قبر اباعبداللّه الحسين عليه السلام ، از جمله اسبابى است كه عمر را زياد و با بركت مىسازد و حتى اثرات آن در عالم ديگر هم آشكار مىشود .\r\nحضرت سجّاد عليه السلام در دعاى معروف به ابوحمزهء ثمالى به درگاه حق چنين عرضه مىدارد :\r\nوَاجْعَلْنى مِمَّنْ أَطَلْتَ عُمُرَهُ وَ حَسَّنْتَ عَمَلَهُ وَ أَتْمَمْتَ عَلَيْهِ نِعْمَتَكَ وَ رَضِيْتَ عَنْهُ وَ أَحْيَيْتَهُ حَيَاةً طَيِّبَةً فِى أَدْوَمِ السُّرُورِ وَ اسْبَغِ الْكَرامَةِ وَ أَتَمِّ الْعَيْشِ . « 2 »\r\nمرا چون كسى قرار ده كه عمرش را دراز و كردارش را نيكو گردانيده‌اى و نعمتت را بر او تمام كرده‌اى و از وى خرسندى و زندگى خوش همراه با پايدارترين شادمانى و كامل‌ترين كرامت و معيشت عطايش فرموده‌اى .\r\n\r\n\r\n","description":"","footnote":"\r\n( 1 ) - بحار الأنوار : 7 / 262 ، باب 11 ، حديث 15 ؛ عدة الدّاعى : 113 .\r\n( 2 ) - بحار الأنوار : 95 / 91 ، باب 6 ، حديث 2 ؛ إقبال الأعمال : 74 .\r\n","page_name":" 301 ","page_number":301},
  {"content":"\r\n\r\n[ « 6 » اللَّهُمَّ لَا تَدَعْ خَصْلَةً تُعَابُ مِنِّي إِلَّا أَصْلَحْتَهَا وَ لَا عَائِبَةً أُؤَنَّبُ بِهَا إِلَّا حَسَّنْتَهَا وَ لَا أُكْرُومَةً فِيَّ نَاقِصَةً إِلَّا أَتْمَمْتَهَا 
  ]\r\nخدايا ! خصلت قابل سرزنشى را در وجود من مگذار ، جز اين كه اصلاحش كنى ، و عيب قابل ملامتى را در عرصه گاه حياتم رها مكن ، جز اين كه نيكويش گردانى ، و كرامتى را در من ناقص مگذار ، جز اين كه كاملش فرمايى .\r\n\r\nاصلاح خصلت‌هاى ناپسند\r\nاز جمله مسائلى كه به اعمال و صفات انسان حالت و محتوا مىدهد ، نيّت و انگيزه و هدف نهايى است و افكار و رفتار بر اساس آنها شكل مىگيرد افراد باايمان ، با انگيزهء الهى و هدف‌هاى مقدس و پاك و برنامه‌هاى صحيح و سالم به سوى كارشان مىروند ؛ در حالى كه مردم بىايمان گرفتار رياكارى و تقلّب و خودبينى و دزدى هستند و به همين صفات ناپسند ، اعمال آنان بىارزش مىشود .\r\nاز ديدگاه اسلام اعمال صالح آفاتى دارد كه بايد مراقب بود ؛ مانند اسيدى روى پوست همه وجود را مىسوزاند همچون ريا كه در عمل انجام مىگيرد .\r\nگاه انسان در حين عمل گرفتار غرور و خود محورى مىشود و ارزش عملش نابود مىشود و گاه بعد از عمل دچار نيتى مخالف قصد اوّل او شده مانند اين كه پس از انفاق و احسان ، منت مىگذارد و يا بعد از ايمان به سوى كفر و ارتداد كشيده مىشود و اثر عمل نيك را از بين مىبرد .\r\n\r\n","description":"","footnote":"","page_name":" 302 ","page_number":302},
  {"content":"\r\n\r\nگاه ارتكاب گناهى قبل از انجام آن در كيفرش تأثير بدى بر روى اعمال ديگر دارد چنان كه در روايت آمده است :\r\nشرابخوار تا چهل روز اعمال و عبادات او مقبول درگاه خدا نمىباشد . « 1 » بنابر درخواست امام سجّاد عليه السلام در اين جا بايد ملاحظه كرد كه : ويژگى صفات پسند و ناپسند چيست ؟\r\nبه طور كلى صفاتى كه انسان دارد سه گونه است :\r\n1 - صفاتى كه از آداب و رسوم اجتماعى است ، در عرف مردم به نشانهء ادب اسلامى و اخلاقى رعايت آن حتمى است ؛ نمونهء اين آداب در كتاب حلية المتقين مفصّل بيان شده است .\r\nگاهى وقت‌ها بىتوجهى به آداب در جامعه سبب هرج و مرج و آسيب‌هايى به فرهنگ شده كه به ويژه در بين جوانان جبران‌ناپذير است .\r\nاين امور هرچند از نظر شرعى اعتبار و الزامى ندارد ولى در متن جامعهء بشرى مطلوب و پسنديده است و بايد در اصلاح آن كوشيد . اكنون بر اثر مشكلات اقتصادى و فرهنگى به روشنى ملاحظه مىشود كه آداب معاشرتى و سلوكى در بين مردم به شدت آسيب ديده است ؛ احترام به والدين ، معلم و همسايه ، صلهء رحم ، مهمانى اقوام و خويشان ، رعايت حرمت خانواده و محرم و نامحرم ، حقوق همسران ، امور مسافرت ، روابط دختران و پسران و . . . از نمونه‌هايى است كه جايگاه آنها در جامعه خدشه‌دار شده است و بسيارى در اين زمينه بىشخصيت و انگشت‌نما شده‌اند .\r\n2 - صفاتى كه موجب رشد و كمال اجتماعى است ، ولى نبود آن سبب عيب و نقصان و در نظر بيگانگان زمينه‌ساز اهانت و تحقير فرهنگ كشورى مىشود ؛ مانند\r\n\r\n\r\n","description":"","footnote":"\r\n( 1 ) - بحار الأنوار : 76 / 140 ، باب 86 ، حديث 49 ؛ ثواب الاعمال : 244 .\r\n","page_name":" 303 ","page_number":303},
  {"content":"\r\n\r\nپديدهء مد پرستى و نقض حقوق قانون فردى و اجتماعى به وسيلهء افراد خودباخته و خيانتكار با عنوان آزادى و دمكراسى يا فرنگى مآبى روشنفكرانه با هويت غرب‌گرايى كه همه از نقشه‌هاى استعمارى است و دشمنان از آنها به عنوان ابزارى براى بررسى و تخمين روحيهء پذيرش و تأثيرپذيرى ملّت‌ها استفادهء آزمايشى مىكنند و با پيدا كردن نقاط ضعف ؛ آنان را تحت سلطهء خود درمىآورند . پس مسلمانان به ويژه جوانان بايد در برابر اين بازىها هوشيار باشند .\r\nو برخى از صفات موجب نقصان وجودى و شخصيتى انسان هستند ؛ مانند حسد ، كبر ، بخل و كينه كه در نزد عقل و شرع مقدس ناپسند شمرده شده‌اند و فطرت آدمى هم آنها را نمىپذيرد ، پس هر كه اين صفات مذموم را در خود نگه دارد يا بپروراند از كرامات انسانى خارج گرديده و به عالم حيوانيّت وارد مىشود .\r\nبراى درمان و معالجه صفات ناپسند در كتاب معراج السّعادة ، مرحوم ملا احمد نراقى ، راهكارهاى مفيدى آمده است .\r\n3 - صفاتى كه در باطن انسان تا حد مقبولى وجود دارد ولى به كمال بالاتر نرسيده است ، مانند : عدالت ، تقوا و كرامت كه در فطرت انسان‌ها كم و بيش هست ولى بايد براى پرورش و خالص كردن آن بكوشند و حضرت سجّاد عليه السلام در پايان اين فراز ، تكميل اين دسته از صفات والاى انسانى را از درگاه حق خواستار است . اين گونه صفات در لابه‌لاى روايات معصومين عليهم السلام به چشم مىخورد .\r\nنبى اكرم صلى الله عليه و آله در وصيتى به حضرت على عليه السلام فرمود :\r\nيا عَلِىُّ سَبْعَةٌ مَنْ كُنَّ فِيهِ فَقَدِ اسْتَكْمَلَ حَقِيقَةَ الْإِيمانِ ، وَ أَبْوابُ الْجَنَّةِ مُفَتَّحَةٌ لَهُ : مَنْ أَسْبَغَ وُضُوءَه وَ أَحْسَنَ صَلاتَهُ وَ أَدَّى زَكاةَ مالِهِ وَ كَفَّ غَضَبَهُ ، وَ سَجَنَ لِسانَهُ ، وَ اسْتَغْفَرَ لِذَنْبِهِ ، وَ أَدَّى النَّصِيحَةَ لِأَهْلِ بَيْتِ\r\n\r\n","description":"","footnote":"","page_name":" 304 ","page_number":304},
  {"content":"\r\n\r\nنَبِيِّهِ . « 1 »\r\nاى على ، هفت خصلت است كه اگر آنها در كسى باشد ؛ بىگمان حقيقت ايمانش كامل و درهاى بهشت بر روى او گشوده شده است : كامل گرفتن وضو ؛ زيبا و نكوگزاردن نماز ، پرداخت زكات مال ، فروخوردن خشم ، نگاه داشتن زبان ، آمرزش خواستن از گناهان ، خيرخواهى خاندان پيامبر .\r\nحضرت صادق عليه السلام مىفرمايد :\r\nثَلاثَةٌ يَشْكُونَ إِلَى اللَّهِ عَزَّوَجَلَّ : مَسْجِدٌ خَرابٌ لايُصَلِّى فِيهِ اهْلُهُ ، وَ عالِمٌ بَيْنَ جُهَّالٍ وَ مُصْحَفٌ مُعَلَّقٌ قَدْ وَقَعَ عَلَيْهِ غُبارٌ لايَقْرَءُ فِيهِ . « 2 »\r\nسه چيز نزد خداى گرامى و بزرگ شكوه و شكايت كنند : مسجد ويرانى كه مردمش در آن نماز نگذارند ، دانشمندى كه ميان نادانان گرفتار شده است ؛ قرآنى كه در گوشه‌اى آويخته شده و خاك مىخورد و كسى تلاوت نكند .\r\n\r\n\r\n","description":"","footnote":"\r\n( 1 ) - بحار الأنوار : 66 / 170 ، باب 32 ، حديث 12 ؛ الخصال : 2 / 346 ، حديث 13 .\r\n( 2 ) - بحار الأنوار : 2 / 41 ، باب 10 ، حديث 4 ؛ الخصال : 1 / 142 ، حديث 163 .\r\n","page_name":" 305 ","page_number":305},
  {"content":"\r\n\r\n[ « 7 » اللَّهُمَّ صَلِّ عَلَى مُحَمَّدٍ وَ آلِ مُحَمَّدٍ وَ أَبْدِلْنِي مِنْ بِغْضَةِ أَهْلِ الشَّنَآنِ الْمَحَبَّةَ وَ مِنْ حَسَدِ أَهْلِ الْبَغْيِ الْمَوَدَّةَ وَ مِنْ ظِنَّةِ أَهْلِ الصَّلَاحِ الثِّقَةَ وَ مِنْ عَدَاوَةِ الْأَدْنَيْنَ الْوَلَايَةَ وَ مِنْ عُقُوقِ ذَوِي الْأَرْحَامِ الْمَبَرَّةَ وَ مِنْ خِذْلَانِ الْأَقْرَبِينَ النُّصْرَةَ وَ مِنْ حُبِّ الْمُدَارِينَ تَصْحِيحَ الْمِقَةِ وَ مِنْ رَدِّ الْمُلَابِسِينَ كَرَمَ الْعِشْرَةِ وَ مِنْ مَرَارَةِ خَوْفِ الظَّالِمِينَ حَلَاوَةَ الْأَمَنَةِ 
  ]\r\nخدايا ! بر محمد و آل محمد درود فرست و اين خصلت‌هايى كه مىشمارم ، به نفع من تغيير ده : شدت كينهء دشمنان را به محبت ، و حسد متجاوزان را به مودّت ، و بدگمانى و تهمت اهل صلاح را به اطمينان ، و دشمنى نزديكان را به دوستى ، و مخالفت خويشان را به خوش رفتارى ، و تنها و بىيار گذاشتن نزديكان را به يارى ، و دوستى فريبكاران را به درست شدن دوستى ، و ردّ كردن همنشينان را به رفتاى كريمانه ، و تلخى ترس از ستمكاران را به شيرينى امنيّت .\r\n\r\nمكارم و رذايل اخلاقى\r\nمعيار كمالات اخلاقى و سند قطعى اخلاق‌شناسى از گفتار ، رفتار و قبولى از ناحيه معصومان عليهما السلام است . كه دست‌يابى به همهء آنها كار چندان آسانى نيست ؛ زيرا آثار اخلاقى انسان به گونه‌اى جامع نبوده كه بتوان همهء مراحل و مدارج كمال را يك جا بيان كنند . و از سوى ديگر مكارم اخلاقى تنها اوصاف اخلاق نيست ، بلكه\r\n\r\n","description":"","footnote":"","page_name":" 306 ","page_number":306},
  {"content":"\r\n\r\nاحسن اخلاقيات است و مكارم ، مكرمت‌ها و فضيلت‌هاى برتر خلقى را بيان مىكند و نبايد ميان اوصاف اخلاقى و مكارم اخلاقى خلط نمود .\r\nگاهى در مدارك اخلاقى ، مكارم اخلاقى به صورت مختلف و پراكنده گفته شده است . وقتى مدارك اخلاقى گوناگون باشد ؛ تفسير آن نيز خود به خود اختلاف پيدا مىكند كه بايد آنها را به دقت بررسى نمود .\r\nعبداللّه بن مسكان از امام صادق عليه السلام نقل مىكند كه حضرت فرمود :\r\nإِنَّ اللَّهَ عَزَّوَجَلَّ خَصَّ رُسُلَهُ بِمَكارِمِ الأَخْلاقِ فَامْتَحِنُوا أَنْفُسَكُمْ فَإِنْ كانَتْ فِيكُمْ فَاحْمَدُوا اللَّهَ وَ اعْلَمُوا أَنَّ ذلِكَ مِنْ خَيْرٍ وَ إِنْ لاتَكُنْ فِيكُمْ فَاسْأَلُوا اللَّهَ وَ ارْغَبُوا إِلَيْهِ فِيها ، قالَ : فَذَكَرَها عَشَرَةً الْيَقينَ وَ القَناعَةَ وَ الصَّبْرَ وَ الشُّكْرَ وَ الْحِلْمَ وَ حُسْنَ الْخُلُقِ وَ السَّخاءَ وَ الْغَيْرَةَ وَ الشَّجاعَةَ وَ الْمُرُوءَةَ قالَ : وَ رَوى بَعْضُهُم بَعْدَ هَذِهِ الْخِصالِ الْعَشَرَةِ وَ زادَ فِيها الصِّدْقَ وَ أَداءَ الْأَمانَةِ . « 1 »\r\nخداى عزيز پيامبرانش را به مكارم اخلاق ويژگى داده است . شما خود را بيازماييد ، اگر از آنها داشتيد او را سپاس گوييد و بدانيد كه بودن آنها در شما خيرى بوده است كه خداوند عطا كرده است . چنانچه در شما نبوده ، آن را از خدا بخواهيد و نسبت به آن رغبت جوييد . سپس حضرت آنها را ده چيز شمردند : يقين ، قناعت ، صبر ، شكر ، خويشتن دارى ، خلق نيكو ، سخاوت ، غيرت ، شجاعت و مروت . بعضى از روايان ديگر پس از ده خصلت ؛ راستگويى و امانت‌دارى را هم به آن افزوده‌اند .\r\nاين روايت داراى چند نكته است :\r\n1 - صفات كمال و مكرمت‌ها در درجهء اوّل ويژهء انبياست .\r\n\r\n\r\n","description":"","footnote":"\r\n( 1 ) - الكافى : 2 / 56 ، حديث 2 ؛ بحار الأنوار : 67 / 371 ، باب 59 ، حديث 18 .\r\n","page_name":" 307 ","page_number":307},
  {"content":"\r\n\r\n2 - خوبىها را خير مىشناسد و در صورت نداشتن آن ، سفارش به طلب آن مىفرمايد .\r\n3 - مؤمن بايد خود را در موقعيت امتحان قرار دهد تا خود را بشناسد .\r\n4 - در آغاز و پايان حديث به دو صفت يقين و مروّت اشاره دارد ، يقين اساس حكمت نظرى و مروت و مرادنگى مظهر حكمت عملى است .\r\nانبياى الهى هر چند داراى مكارم اخلاقى بالايى هستند ولى پيامبر گرامى اسلام صلى الله عليه و آله اكمل و اتم آنها را داشته‌اند و انبياى ديگر در پى اجراى همهء آنها در بين امت خود نبوده‌اند ، در حالى كه رسول اللّه صلى الله عليه و آله مىفرمايد :\r\nمن براى تحقق مكارم اخلاق در ميان امتم برانگيخته شده‌ام . « 1 » مكرمت‌هاى اخلاق ، تماميت كمال صفات اخلاقى است و حضرت ختمى مرتبت براى تكميل آن به رسالت برگزيده شدند ، بنابراين دين اسلام ، آيين اخلاق و مكارم اخلاقى در بين بشر كنونى است .\r\nاخلاقيّات در همه انسان‌ها اقتضايى و نسبى است يعنى كمالات و رذايل اخلاقى در وجود انسان‌ها به اندازهء گوناگون در مرتبه‌هاى برتر و پست‌تر نوسان دارد هر چند خوب شدن كسى كه اقتضاى بدى در او غلبه دارد ، مشكل‌تر است ؛ زيرا كسى كه در منطقه دور دستى با امكانات اندك به كمال و مقامى برسد و اهميت آن بيشتر است تا شخصى كه در مركز امكانات مادى و معنوى باشد و به جايى برسد .\r\nاگر جوانى در فضايى آلوده پر از فحشا و فساد به درجات عالى كمال برسد ، مهمتر است از فرزند فردِ با كمالى كه در محيط مذهبى به مقامى نايل آيد .\r\nاكنون نكات بيان شده در اين فراز از دعا را در نُه بند ، شرح و توضيح مىدهيم :\r\n\r\n\r\n","description":"","footnote":"\r\n( 1 ) - بحار الأنوار : 68 / 382 ، باب 92 ، ذيل حديث 17 ؛ مستدرك الوسائل : 11 / 187 ، باب 6 ، حديث 12701 .\r\n","page_name":" 308 ","page_number":308},
  {"content":"\r\n\r\n\r\n1 - محبت يا كينه\r\nمحبت و عشق مهمترين پيوندى است كه انسان‌ها را به يكديگر متصل مىسازد .\r\nبنابراين كه ريشهء واژهء انسان از انس و الفت باشد ، آدمى در زندگى نيازمند علاقه و ارتباط است و همهء مشكلات و نگرانىهاى او از اين راه قابل حل است .\r\nجايگاه محبّت در قلب است . چنانچه به ضد آن يعنى بغض و كينه تبديل شود ؛ رابطهء انسانى به رابطهء حيوان جنگلى و دشمنىهاى ديرينه گرايش پيدا كند و دوستى با همنوع با گذشت زمان به جنگ‌ها و كشتارها كشيده خواهد شد .\r\nبا مطالعه تاريخ بشر درمىيابيم كه بيشترين ناامنىها و خيانت‌ها و قتل و غارت ملت‌ها در اثر از بين رفتن رابطهء صلح و دوستى بوده است و هر چه انسان‌ها از يكديگر فاصله بگيرند و از صفات اخلاقى و مكارم انسانى خالى شوند ، خصلت‌هاى شيطانى و حيوانى بر آنها غلبه پيدا مىكند ؛ در نتيجه مانند حيوانات وحشى يكديگر را تكه تكه مىكنند ، آتش مىزنند و همچون آدمخواران همجنس خود را مىخورند .\r\nآرى ، اين فرهنگ و تمدن وحش است كه به انسان‌هاى متمدن سرايت كرده است ؛ كه درندگى و عريانى و دوزيستى را از اصول فرهنگ پيشرفته و مترقى مىدانند ؛ امّا اخلاق و پوشش بدنى و هم‌زيستى مسالمت‌آميز را نشانهء عقب ماندگى مىپندارند .\r\nآيات قرآن به مؤمنان هشدار مىدهد كه جمع ميان محبت خدا و محبت دشمنان خدا در يك دل ممكن نيست و بايد از ميان اين دو يكى را برگزيد ، اگر آنان به راستى مؤمنند ؛ بايد از دوستى دشمان خدا پرهيز نموده و گرنه ادعاى مسلمانى نكنند كه مىفرمايد :\r\nلَا تَجِدُ قَوْمًا يُؤْمِنُونَ بِاللَّهِ وَ الْيَوْمِ الْأَخِرِ يُوَآدُّونَ مَنْ حَآدَّ اللَّهَ وَ رَسُولَهُ وَ لَوْ كَانُواْ ءَابَآءَهُمْ أَوْ أَبْنَآءَهُمْ أَوْ إِخْوَ نَهُمْ أَوْ عَشِيرَتَهُمْ أُوْلئِكَ كَتَبَ فِى\r\n\r\n","description":"","footnote":"","page_name":" 309 ","page_number":309},
  {"content":"\r\n\r\nقُلُوبِهِمُ الْإِيمنَ وَ أَيَّدَهُم بِرُوحٍ مّنْهُ وَ يُدْخِلُهُمْ جَنتٍ تَجْرِى مِن تَحْتِهَا الْأَنْهرُ خلِدِينَ فِيهَا رَضِىَ اللَّهُ عَنْهُمْ وَ رَضُواْ عَنْهُ أُوْلئِكَ حِزْبُ اللَّهِ أَلَآ إِنَّ حِزْبَ اللَّهِ هُمُ الْمُفْلِحُونَ » « 1 »\r\nگروهى را كه به خدا و روز قيامت ايمان دارند ، نمىيابى كه با كسانى كه با خدا و پيامبرش دشمنى و مخالفت دارند ، دوستى برقرار كنند ، گرچه پدرانشان يا فرزاندانشان يا برادرانشان يا خويشانشان باشند . اينانند كه خدا ايمان را در دل‌هايشان ثابت و پايدار كرده ، و به روحى از جانب خود نيرومندشان ساخته ، و آنان را به بهشت‌هايى كه از زيرِ [ درختانِ 
  ] آن نهرها جارى است درمىآورد ، در آن جا جاودانه‌اند ، خدا از آنان خشنود است و آنان هم از خدا خشنودند . اينان حزب خدا هستند ، آگاه باش كه بىترديد حزب خدا همان رستگارانند .\r\nآنانى كه دم از هر دو مىزنند يا ايمانشان ضعيف است يا منافق صفتند ، در غزوات صدر اسلام گروهى از بستگان و خويشاوندان مسلمانان در صف مخالفان قرار گرفتند ولى چون از خط خداوند جدا شدند و به صفوف دشمنان حق پيوسته بودند ، حضرت رسول اكرم صلى الله عليه و آله و يارانشان با آنها پيكار كردند و به هلاكت رساندند .\r\nمحبت به پدر و فرزندان و برادران و بستگان ، نيكو و مورد سفارش اسلام است و نشانهء زنده بودن عواطف انسانى است ، اما هنگامى كه اين علاقه رو در روى محبت خدا قرار گيرد ارزش خود را از دست مىدهد .\r\nانسان هنگامى مىتواند به اوج ايمان برسد كه نيرومندترين علاقهء او يعنى عشق به ذات خود را در زير پرتوى عشق به ذات خدا و نمايندگان او قرار دهد .\r\nكسى به حقيقت ايمان مىرسد كه حب و خواستهء او تابع آنچه رسول اللّه صلى الله عليه و آله\r\n\r\n\r\n","description":"","footnote":"\r\n( 1 ) - مجادله ( 58 ) : 22 .\r\n","page_name":" 310 ","page_number":310},
  {"content":"\r\n\r\nآورده ، باشد و ولايت جانشينان او را با جان و دل بپذيرد .\r\nرسول گرامى اسلام صلى الله عليه و آله مىفرمايد :\r\nلايُؤمِنُ أَحَدُكُم حَتَّى أَكُونَ أَحَبَّ إِلَيْهِ مِنْ وَلِدِه وَ والِدِه وَ النَّاسِ أَجْمَعينَ . « 1 »\r\nهيچ يك از شما ايمان ندارد تا آن گاه كه مرا از فرزند و پدر خود و از همهء مردمان ديگر بيشتر دوست داشته باشد .\r\nو نيز فرمود :\r\nلايُؤمِنُ عَبْدٌ حَتَّى أَكُونَ أَحَبَّ إِلَيْهِ مِنْ نَفْسِهِ وَ يَكُونَ عِتْرَتى أَحَبَّ إِلَيْهِ مِنْ عِتْرَتِهِ وَ يَكُونَ أَهْلى أَحَبَّ إِلَيْهِ مِنْ أَهْلِهِ وَ يَكُونَ ذاتى أَحَبَّ إِلَيْهِ مِنْ ذاتِهِ . « 2 »\r\nهيچ بنده‌اى ايمان نداشته باشد تا آن گاه كه مرا از خودش دوست‌تر بدارد و خاندان مرا از خاندان خودش دوست‌تر بدارد و اهل بيت مرا از خانوادهء خودش و جان مرا بيشتر از جان خودش دوست داشته باشد .\r\nاز اين رو امام صادق عليه السلام فرمود :\r\nطَلَبْتُ حُبَّ اللَّهِ عَزَّوَجَلَّ فَوَجَدْتُهُ فى بُغْضِ أَهْلِ المَعاصى . « 3 »\r\nدوستى خداى گرامى و بزرگ را خواستم پس در دشمنى با گناهكاران يافتم .\r\n\r\n2 - مودّت يا حسد\r\nكمالات و ارزش‌هاى ديگران ، خواه مادى باشد يا معنوى ، به دو گونه انگاشته\r\n\r\n\r\n","description":"","footnote":"\r\n( 1 ) - كنز العمال : 1 / 37 ، حديث 70 .\r\n( 2 ) - بحار الأنوار : 17 / 13 ، باب 13 ، حديث 27 ؛ علل الشرايع : 1 / 140 ، باب 117 ، حديث 3 .\r\n( 3 ) - مستدرك الوسائل : 12 / 173 ، باب 101 ، حديث 13810 .\r\n","page_name":" 311 ","page_number":311},
  {"content":"\r\n\r\nمىشود :\r\nگاهى از روى حسادت و خودخواهى است و گاهى از روى غبطه و از خود گذشتگى است . حسد نسبت به كمالات مادى و معنوى انسان‌ها در هر صورت ويژگى پليدى است ؛ زيرا دردى بىدرمان و رنج روحى و روانى را در پى دارد و جامعه را از نظر اعتماد ناامن مىسازد .\r\nامام على عليه السلام فرمود :\r\nمَنْ وَلَعَ بِالْحَسَدِ وَلِعَ بِهِ الشُّوْمُ . « 1 »\r\nهر كه شيفتهء حسادت باشد ، نحسى و بدبختى شيفتهء اوست .\r\nو فرمود :\r\nالْحاسِدُ يُظْهِرُ وُدَّهُ فى أَقْوالِهِ وَ يُخْفى بُغْضَهُ فى أَفْعالِهِ ، فَلَهُ اسْمُ الصَّدِيقِ وَصِفَةُ العَدُوِّ . « 2 »\r\nحسود به زبان لاف دوستى مىزند و در عمل مخفيانه دشمنى مىورزد و بنابراين او نام دوست دارد ولى از صفت دشمن برخوردار است .\r\nامام صادق عليه السلام مىفرمايد :\r\nآن گاه كه موسى بن عمران در حال مناجات و گفتگو با پروردگارش بود ، مردى را زير سايهء عرش خدا ديد . عرض كرد : اى پروردگار من ! اين كيست كه در سايهء عرش توست ؟ خدا فرمود : اى موسى ! او از كسانى است كه بر نعمت‌هايى كه خدا به مردم داده است حسادت نورزيده است . « 3 » حسادت ازجمله بيمارىهايى است كه بلاى جان امت‌ها شده است و در چهرهء\r\n\r\n\r\n","description":"","footnote":"\r\n( 1 ) - بحار الأنوار : 75 / 12 ، تتمه باب 15 ، حديث 70 .\r\n( 2 ) - غرر الحكم : 301 ، حديث 6841 .\r\n( 3 ) - بحار الأنوار : 70 / 255 ، باب 131 ، حديث 25 ؛ تفسير العياشى : 1 / 248 ، حديث 156 .\r\n","page_name":" 312 ","page_number":312},
  {"content":"\r\n\r\nرقابت خانوادگى و چشم هم چشمى و فخر فروشى به ارزش‌هاى دينى ضربهء شديد زده و عاطفهء انسانى را نابود كرده است .\r\nپيامبر خدا صلى الله عليه و آله روزى به اصحابش به اين نكته ، هشدار جدى داده و فرمود :\r\nهان ! بيمارى امت‌هاى پيشين ، يعنى حسد به شما سرايت كرده است ؛ اين بيمارى نه موى سر را كه دين را فرو مىريزاند . « 1 » از نتايج حسادت اين است كه زيان و ناراحتى بسيارى پديد مىآورد ، دل را سست و بدن را بيمار مىكند و يك جامعه را به مرض‌هاى روانى و جسمانى مبتلا مىكند و گاهى چيرگى حسادت بر تقديرات ، سرنوشت يك ملت را عوض مىكند .\r\nامّا علاقه به ديگران و غبطه خوردن به حال خويش كه او هم مانند ديگران داراى كرامات نفس و فضايل اخلاقى باشد ، بسيار پسنديده است .\r\nالبته نسبت به كسانى كه در مراتب بالاترند ؛ ويژگى كمال نيست ؛ زيرا هر كسى به اندازهء شأن و منزلت خود داراى كمالات است ولى چون ما نسبت به كمال حق ناقصيم و او كمال محض و سرچشمهء همهء ارزش‌هاى معنوى است ، بايد احساس كمبود نمايد و در جهت سير به سوى حق بكوشد .\r\nهنگامى كه به حضرت سجّاد عليه السلام عرض كردند : اى فرزند پيامبر خدا ! چرا اين اندازه عبادت مىكنى ؟ فرمود : كيست كه بتواند مانند امير المؤمنين عليه السلام آن همه عبادت خدا كند . « 2 » و اين بيان حقيقت است نه غبطه به حال ديگرى ؛ زيرا در وجود انبيا و اوليا و معصومان عليهم السلام نقص و كمبودى نيست و هر يك در مقام خويش كاملند ؛ بلكه نوعى درخواست بالاتر است .\r\n\r\n\r\n","description":"","footnote":"\r\n( 1 ) - بحار الأنوار : 70 / 253 ، باب 131 ، حديث 20 ؛ الأمالى ، شيخ مفيد : 344 ، حديث 8 .\r\n( 2 ) - بحار الأنوار : 46 / 75 ، باب 5 ، حديث 65 ؛ أعلام الورى : 260 .\r\n","page_name":" 313 ","page_number":313},
  {"content":"\r\n\r\nوجود مبارك آنان در دعايشان ، طلب ورود به هر خيرى به مانند ورود محمد و آل محمد صلى الله عليه و آله مىكنند و درخواست خروج از هر بدى به مانند خروج محمد و آل محمد صلى الله عليه و آله از بدىها مىكنند كه در آن خاستگاه عصمت وجود دارد ؛ زيرا خروج از تمام زشتىها و ورود به تمام خوبىها مساوى با درخواست عصمت است ، چه در صورت استعدادى يا در فعليّت هم باشد .\r\n\r\n3 - اعتماد يا بدگمانى\r\nحضرت على عليه السلام دربارهء گمان‌هايى كه در آيهء وَ تَظُنُّونَ بِاللَّهِ الظُّنُونَا » « 1 » آمده است ، مىفرمايد :\r\nگمان دو گونه است : گمانى كه شك است و گمانى كه يقين مىباشد . هر گمانى كه مربوط به كار معاد شود ، يقين است . و هر گمانى كه مربوط به كار دنيا باشد ، شك است . « 2 » در مرحلهء اوّل بدترين نوع بدگمانى ، بدگمانى به خداوند متعال است ؛ به گونه‌اى كه بعضى از صفات زشت و ناپسند ، ريشه در بدگمانى به حق دارد .\r\nوقتى خداوند در قرآن بدگمانى را گناه رسمى برشمرده و فرموده است :\r\nيأَيُّهَا الَّذِينَ ءَامَنُواْ اجْتَنِبُواْ كَثِيرًا مّنَ الظَّنّ إِنَّ بَعْضَ الظَّنّ إِثْمٌ » « 3 »\r\nاى اهل ايمان ! از بسيارى از گمان ها [ در حقّ مردم 
  ] بپرهيزيد ؛ زيرا برخى از گمان ها گناه است .\r\nپس روشن مىشود كه انسان وقتى به خداوند بدبين و بىتوجه مىگردد ؛ انواع\r\n\r\n\r\n","description":"","footnote":"\r\n( 1 ) - احزاب ( 33 ) : 10 .\r\n( 2 ) - بحار الأنوار : 90 / 103 ، باب 129 ، حديث 1 .\r\n( 3 ) - حجرات ( 49 ) : 12 .\r\n","page_name":" 314 ","page_number":314},
  {"content":"\r\n\r\nصفت‌هاى رذيلهء ديگرى هم شيوع پيدا مىكند كه ريشهء آن در بدگمانى است .\r\nحضرت على عليه السلام مىفرمايد :\r\nفَانَّ الْبُخْلَ وَ الْجَورَ وَ الْحِرْصَ غَرائِزُ شَتَّى يَجْمَعُها سُوْءُ الظَّنِّ بِاللَّهَ . « 1 »\r\nهمانا تنگ چشمى ، ستم ، طمع ، سرشت‌هاى پراكنده‌اى هستند كه سبب آنها بدگمانى به خداست .\r\nحسن ظن و اعتماد داشتن به خداوند هر كسى را به زندگى اميدوار مىسازد و پويندهء راه حق را هم به درگاه خدا نزديك مىسازد .\r\nامام رضا عليه السلام مىفرمايد :\r\nأَحْسِنِ الظَّنَّ بِاللَّه فَإنَّ مَنْ حَسُنَ ظَنُّهُ بِاللَّهِ كانَ اللَّهُ عِنْدَ ظَنِّه . « 2 »\r\nبه خداى خوش گمان باش كه هر كس به وى خوش بين باشد ، خداوند در نزد گمان اوست .\r\nگمان نيك داشتن به خدا دربارهء وعدهء رحمت و كرم و لطف و عنايت او ، از نشانه‌هاى مهم ايمان و از راههاى مؤثّر نجات و سعادت است .\r\nرسول الله صلى الله عليه و آله فرمود :\r\nلَيْسَ مِنْ عَبْدٍ يَظُنُّ بِاللَّهِ خَيْراً إِلَّا كانَ عِنْدَ ظَنِّهِ بِهِ وَ ذَلِكَ قَوْلُهُ :\r\nوَ ذَ لِكُمْ ظَنُّكُمُ الَّذِى ظَنَنتُم بِرَبّكُمْ أَرْدَيكُمْ فَأَصْبَحْتُم مّنَ الْخسِرِينَ » « 3 » . « 4 »\r\nهيچ بنده‌اى گمان نيك به خدا نمىبرد ، مگر اين كه خداوند بر اساس گمانش با او رفتار كند و اين معنى آيه شريفه است كه فرمود : و اين گمانتان بود كه به\r\n\r\n\r\n","description":"","footnote":"\r\n( 1 ) - بحار الأنوار : 74 / 245 ، باب 10 ، حديث 1 .\r\n( 2 ) - بحار الأنوار : 75 / 343 ، باب 26 ، ذيل حديث 1 ؛ تحف العقول : 449 .\r\n( 3 ) - فصّلت ( 41 ) : 23 .\r\n( 4 ) - بحار الأنوار : 67 / 384 ، باب 59 ، حديث 42 ؛ فصّلت ( 41 ) : 23 .\r\n","page_name":" 315 ","page_number":315},
  {"content":"\r\n\r\nپروردگارتان برديد [ و همان 
  ] شما را هلاك كرد ، در نتيجه از زيانكاران شديد .\r\nرحمت خدا بايد بر حال همهء ما ببارد تا درِ بهشت به روى ما گشوده شود . وقتى كه پيامبر اكرم صلى الله عليه و آله مىفرمايد :\r\nسوگند به آن كه جانم در دست اوست ؛ هيچكسى از مردم با عملش وارد بهشت نمىشود ، پرسيدند : حتى خود شما اى رسول خدا ؟ فرمود : بلى ، من همچنين هستم ، مگر آن كه فضل و رحمت خدا مرا فرا گيرد . سپس دستش را بر بالاى سرش نهاد و فرياد برآورد . « 1 » پس همه بايد در اعمال و رفتار دقت كنيم كه چه مىكنيم ؟\r\nانس مىگويد كه رسول اللّه صلى الله عليه و آله فرمود :\r\nلايَمُوتَنَّ أَحَدُكُمْ حَتَّى يُحْسِنَ ظَنَّهُ بِاللَّهِ عَزَّوَجَلَّ فَإِنَّ حُسْنَ الظَّنِّ بِاللَّهِ ثَمَنُ الْجَنَّةِ . « 2 »\r\nهرگز كسى از شما نميرد مگر به خداوند عزيز و بزرگ گمان نيك داشته باشد .\r\nهمانا نيك گمانى به خدا بهاى بهشت است .\r\nگمان خوب نسبت به مردم يكى از مهمترين اصول زندگى اجتماعى است كه ناديده گرفتن آن سبب هرج و مرج در جامعه و باعث از بين رفتن روابط انسانى و پيوندهاى عاطفى خواهد شد . بنابراين در روايات دستور داده شده كه اعمال و سخنان برادرت را بر نيكوترين وجه ممكن حمل كن ، تا دليلى بر خلاف آن پيدا نشود ؛ گمان بد مبر .\r\n\r\n\r\n","description":"","footnote":"\r\n( 1 ) - بحار الأنوار : 7 / 11 ، باب 3 ؛ مجمع البيان فى تفسير القرآن : 4 / 20 ، ذيل آيه 16 سورهء انعام .\r\n( 2 ) - بحار الأنوار : 78 / 235 ، باب 5 ، حديث 12 ؛ روضة الواعظين : 2 / 503 .\r\n","page_name":" 316 ","page_number":316},
  {"content":"\r\n\r\n\r\n4 - دوستى يا دشمنى نزديكان\r\nدر نزديكان و خويشان به طور طبيعى محبت باطنى برقرار است ولى گاهى بدبرداشتى و بدگمانى ، مايهء از هم پاشيدگى خويشاوندى خانوادگى مىشود پس در صورت ادامه تبديل به كينه و دشمنى و انتقام خونين مىگردد .\r\nدر عصر جاهليت قبل از اسلام و اقوام و ملل به دور از تمدن شهرى كنونى به رسم خون در برابر خون ، قبيله‌ها از يكديگر انتقام سخت مىگرفتند و اگر كسى از قومى دچار بدبينى يا تجاوز به حقوق ديگرى مىشد ، همه قبيله به خاطر يك نفر از تمامى قبيلهء ديگر تصفيه حساب مىكرد و اين رسم جاهلى سبب مىشد كه قبيله‌هايى كه حتى در آنها خويشانى با هم ازدواج كرده بودند و ارتباط فاميلى داشتند ، در اين آتش‌ها مىسوختند و نسل بسيارى نابود مىگشت و در اثر اين شيوهء شيطانى ، پيوند قلب‌ها پاره پاره شده و عاطفه‌ها به سنگدلى و خوى تجاوزگرى تبديل گرديده و دوستىها و آشتىها به دورى و نزاع مىانجاميد .\r\nبنابراين اسلام به اصالت برادرى و دوستى در بين مردم تأكيد داشته و از عوامل و زمينه‌هاى تفرقه و جدايى پرهيز داده است ، تا زندگى مسالمت‌آميز برقرار باشد .\r\n\r\nارتباط انسان‌ها با يكديگر\r\nالبته انسان‌ها در ارتباط با يكديگر و شيوه‌هاى رفتارى به سه گروه تقسيم مىشوند :\r\n1 - گروهى از انسان‌ها در ارتباطهاى خود به مردم اصالت داده و مردم را اصل و ركن اهميت خويش قرار مىدهند كه اين ذهنيّت سبب ريا در عمل و رفتار شده و عيوب و ضعف‌هاى خود را مىپوشانند مانند : هنرمندان و ورزشكاران و سرمايه داران بازارى كه براى جلب نظر مردم و حمايت آنان از مردم تعريف و تمجيد مىكنند و براى احترام به لطف مردم تا كمر خم شده و در برابر پول‌شان كرنش\r\n\r\n","description":"","footnote":"","page_name":" 317 ","page_number":317},
  {"content":"\r\n\r\nمىنمايند .\r\nخداوند متعال در برابر رياى اين گروه مىفرمايد :\r\nفَلَا تُزَكُّواْ أَنفُسَكُمْ هُوَ أَعْلَمُ بِمَنِ اتَّقَى » « 1 »\r\nپس خودستايى نكنيد . او به كسى كه پرهيزكارى پيشه كرده است ، آگاه‌تر است .\r\nبا خودستايى و رياكارى عيب‌ها و نواقص پوشيده مىماند و در اين راستا نبايد مردم را داور و ميزان كردار و سخنان خود قرار دهيد .\r\n2 - گروهى از انسان‌ها در رابطه‌ها از مردم متنفرند و به آنان اهانت هم مىكنند ، مانند بعضى كه مىگويند : مردم چه كاره‌اند ؟ يا فلانى الاغ كى باشد و . . .\r\nيا برخى خود را در موضع تهمت و ناسزاگويى مردم قرار مىدهند تا معروف و محبوب باشند ، مانند درويشانى كه ظرف شراب به دست گرفته تا مردم به آنها بد بگويند ولى مىخواهند تهذيب نفس كنند . اين برنامه‌ها بازار شهرت سازى است كه محتواى حقيقى ندارد . و در قيامت به آنان خطاب مىشود با هر كه دوست بوده‌ايد و الگوى خود قرار داده‌ايد ، حركت كنيد تا به اعمالتان رسيدگى شود .\r\nبنابراين گفتهء اولياى دين كه : خود را در معرض تهمت قرار ندهيد و از مكان‌هاى مشكوك و شبهه‌ناك پرهيز كنيد ؛ به خاطر حفظ شخصيت و آبروى انسانى است . اگر كسى بخواهد عضوى از بدن خود را معيوب كند به كفران نعمت دچار شده و اگر كسى هم بخواهد بدون علت آبروى خود را بريزد ، نعمت حق را ناسپاسى نموده است ، پس از وجود مردم بايد به اندازهء نياز بهره گرفت .\r\n3 - گروهى از انسان‌ها با مردم ، ولى بيرون از مردمند ، يعنى مانند اولياء اللّه و دانشمندان و حاكمان كه در متن جامعه همراه با دوستى و محبت مردم زندگى\r\n\r\n\r\n","description":"","footnote":"\r\n( 1 ) - نجم ( 53 ) : 32 .\r\n","page_name":" 318 ","page_number":318},
  {"content":"\r\n\r\nمىكنند ولى در حقيقت امور از آنان جدايند و اعتنايى به حرف و كنايه و نيش آنها ندارند و به تكاليف خود عمل مىكنند . اين گونه افراد داراى شخصيت بزرگ و مقامى بلند و محبوبيتى ويژه در بين مردم هستند و از شهرت و ثروت اندوزى و رفتارهاى ناشايست ، دورى مىكنند .\r\n\r\n5 - خوش رفتارى يا بدرفتارى با نزديكان\r\nسيرهء سلوكى و رفتارى نيكو پسند از اصلىترين شيوه‌هاى انبيا و اولياى الهى است . برخورد خوش و معاشرت درست به ويژه با بستگان برخواسته از نهاد و سرشت سالم آدمى است . رعايت حال و رسيدگى به امور خويشان و دورى از رفتار بازدارنده و تنفّرآميز در سنت معصومان بسيار سفارش شده است . از آن جا شريعت اسلامى بر مبناى حكومت و مديريت جامعه همگرا ؛ سامان يافته است پس از ديدگاه جامعه‌شناسى ، نظام يافتن چنين تشكلى با هماهنگى و تفاهم و همدلى جمعى به دست مىآيد و رحمت ، محور اين همسويى است .\r\nامام صادق عليه السلام دربارهء اين مسألهء حياتى مىفرمايد :\r\nيَحِقُّ عَلَى الْمُسْلِمِينَ الْاجْتِهادُ فى التَّواصُلِ وَ التَّعاوُنُ عَلى التَّعاطُفِ وَ الْمُواساةُ لِأَهْلِ الْحاجَةِ وَ تَعاطُفُ بَعْضِهِم عَلى بَعْضٍ حَتَّى تَكُونُوا كَما امَرَكُمْ اللَّهُ عَزَّوَجَلَّ\r\nرُحْماءُ بَيْنَهُم » « 1 »\r\nمُتَراحِمينَ مُغْتَمِّينَ لِما غابَ عَنْكُمْ\r\nمِنْ أَمْرِهِمْ عَلى ما مَضَى عَلَيْهِ مَعْشَرُ الْأنْصارِ عَلَى عَهْدِ رَسُولِ اللَّهِ صلى الله عليه و آله . « 2 »\r\nبر مسلمانان سزاوار است كه در پيوند با هم و يارى رسانى به هم در مهرورزى و همراهى با نيازمندان و مهربانى با همديگر كوشا باشند ؛ چنانچه\r\n\r\n\r\n","description":"","footnote":"\r\n( 1 ) - فتح ( 48 ) : 29 .\r\n( 2 ) - الكافى : 2 / 175 ، حديث 4 .\r\n","page_name":" 319 ","page_number":319},
  {"content":"\r\n\r\nخداوند عزوجلّ فرموده است : « مهربانان در ميان خودشان » مهرورزان و اندوهناك بر آنچه از كار مسلمانان كه در دسترس ندارند ، بر همان سيره‌اى كه انصار در دوران رسول خدا صلى الله عليه و آله داشتند .\r\nبناى حكومت اسلامى بر آن است كه فتنه و بدبينى و تضاد بين اقوام و مردم را از پيكرهء جامعه ريشه‌كن كند و امنيّت خانوادگى و اعتماد قومى بر تمام سطوح حاكم باشد .\r\nبه اين خاطر معصومان عليهم السلام در يارى رسانى به فقيران و نيازمندان همت زيادى داشتند تا ارتباط بين مردم و اولياى آنان عاشقانه باقى بماند .\r\n\r\nخوش‌رفتارى امام سجّاد عليه السلام\r\nزُهرى مىگويد :\r\nدر شبى سرد و زمستانى امام زين العابدين عليه السلام را ديدم كه كيسه‌اى از آرد و دسته‌اى هيزم بر دوش گرفته بود و حركت مىكرد . نزديك رفتم و پرسيدم :\r\nاى فرزند رسول خدا ! اين بار چيست ؟ فرمود : قصد سفر دارم و اين بار توشهء سفر من است . گفتم : اگر اجازه مىفرماييد ، غلام من حمل بار را به عهده مىگيرد . فرمود :\r\nهرگز . گفتم : اجازه فرماييد تا خودم آن را به دوش بگيرم شما خسته و ناتوان شده‌ايد .\r\nفرمود : زُهرى ! من هرگز زحمتى را كه موجب نجات من در سفر است از خود دور نخواهم كرد . به دنبال كار خود برو و مرا واگذار .\r\nزهرى مىگويد : امر امام عليه السلام اطاعت كردم و از حضرت جدا شدم . چند روزى نگذشته بود كه امام را در مدينه ديدم متعجّبانه به حضورش رفتم و پرسيدم : اى پسر رسول خدا ! شما فرموديد : به سفر مىروم ولى نرفته‌ايد ؟\r\nحضرت فرمود : آرى ، قصد سفر بود امّا نه سفرى دنيايى كه تو گمان كردى بلكه مقصودم سفر بىبازگشت آخرت بود و من خود را براى آن سفر آماده مىكردم .\r\n\r\n","description":"","footnote":"","page_name":" 320 ","page_number":320},
  {"content":"\r\n\r\nآمادگى براى سفر آخرت اين است كه از گناه پرهيز كنى و به نيازمندان كمك نمايى . « 1 » از رفتار نيكوى حضرت با غلامان خود كه سرمشق تربيتى ماست اين كه ، امام سجّاد عليه السلام غلام خود را براى امرى دوبار صدا زد ، ولى غلام به فرمان ايشان اعتنايى نكرد ، حضرت بار سوم غلام را صدا كرد ولى او جواب نداد و چون امام عليه السلام نزد او رفت و پرسيد : چرا صداى مرا مىشنيدى ولى جواب نمىدادى ؟ غلام گفت :\r\nمىدانستم كه بر من خشم نمىكنى و از تو ايمن هستم .\r\nامام عليه السلام فرمود :\r\nالْحَمْدُ لِلَّهِ الَّذى جَعَلَ مَمْلُوكى يأْمَنُنى .\r\nسپاس خداى را كه زير دست مرا از من آسوده خاطر قرار داد . « 2 » احساس همدردى با همكيشان و بينوايان از عادات رسمى ائمه اطهار عليهم السلام بوده است .\r\nدر روايتى ديگر زهرى مىگويد :\r\nروزى نزد امام سجّاد عليه السلام بودم ؛ حضرت با تعدادى از اصحاب در مجلسى نشسته بود . يكى از اصحاب وارد شد در حالى كه بسيار ناراحت و غمگين بود ، آرام آرام گريه مىكرد .\r\nامام عليه السلام فرمود : تو را چه شده است ؟\r\nگفت : اى پسر رسول خدا ! فدايت شوم ، دعايى به من تعليم كنيد تا قرض‌هاى من ادا شود . چند طلبكار دارم ؛ يكى از آنان هر روز در پى من است تا طلب خود را بگيرد ؛ امام عليه السلام چون اين سخنان را شنيد به شدت گريست !\r\n\r\n\r\n","description":"","footnote":"\r\n( 1 ) - بحار الأنوار : 46 / 65 ، باب 5 ، حديث 27 ؛ علل الشرايع : 1 / 231 ، حديث 5 .\r\n( 2 ) - بحار الأنوار : 46 / 56 ، باب 5 ، حديث 6 ؛ أعلام الورى : 261 .\r\n","page_name":" 321 ","page_number":321},
  {"content":"\r\n\r\nيكى از اصحاب عرض كرد : فدايت شوم ، شما چرا گريه مىكنيد ؟\r\nامام فرمود : پس گريه براى چه وقتى است ؟ آيا نبايد در هنگام گرفتارىها و محنت‌هاى بزرگ گريه كرد . چرا گريه نكنم با اين كه مىدانم اين مرد از شيعيان و دوستان ماست اما از فقر و بىچيزى شكايت مىكند و من چيزى در دست ندارم تا به او كمك كنم . . . . « 1 »\r\n\r\n6 - يارى رسانى يا بىاعتنايى به نزديكان\r\nدر اين فراز توجه به نزديكان و ارحام بسيار مورد سفارش قرار گرفته است حتى بريدن و دورى از آنان هم با شرايطى خاص صورت مىگيرد .\r\nاگر زمينه‌هاى يارى به صاحبان رحم و بستگان ، خواه مالى يا غير آن ؛ داراى ملاك‌هاى ارزشى ، از جمله استحقاق و شأنيت افراد باشد و اعطاء و لطف دهنده چنين توانمندى را ايجاد كند ، نيكوست ؛ به ويژه در مسائل حقوق واجب شرعى ، مانند : خمس ، زكات كه نيازمند برائت شرعى است .\r\nيكى از مشكلات بزرگ اجتماعى كه همواره انسان دچار آن بوده و اكنون پيشرفت‌هاى صنعتى و مادى هم به آن دامن زده است ، معضل فاصلهء طبقاتى است ، به اين معنا كه فقر و تهيدستى از يك سو و تراكم اموال از سوى ديگر ، نظام اجتماعى حقيقى را بر هم مىزند .\r\nگروهى از فزونى ثروت و مال اندوزى ، حساب اموالشان از دستان آنان بيرون مىرود . و گروهى از كمبود نيازمندى رنج مىبرند به گونه‌اى كه حتى لوازم ضرورى زندگى مانند مسكن و لباس براى آنان ممكن نيست . پس فاصله بين فقر و غنا ، سبب دورى دل‌ها و جدايى اقوام و خويشان در يك جامعه مىشود .\r\nدر چنين جامعه‌اى دلهره و اضطراب و نگرانى و بدبينى و كينه و جنگ روانى\r\n\r\n\r\n","description":"","footnote":"\r\n( 1 ) - بحار الأنوار : 46 / 20 ، باب 3 ، حديث 1 ؛ الأمالى ، شيخ صدوق : 453 ، حديث 3 .\r\n","page_name":" 322 ","page_number":322},
  {"content":"\r\n\r\nاجتناب‌ناپذير است . درِ كمك‌هاى انسانى و تعاونىها به معناى حقيقى به روى مردم بسته مىشود ؛ پس باب رباخوارى ، احتكار ، گران فروشى ، كلاهبردارى باز مىگردد .\r\nبنابراين قرآن به احسان و انفاق تأكيد فراوان نموده است تا ارتباط قلبى آشكار و پنهان برقرار باشد .\r\nيأَيُّهَا الَّذِينَ ءَامَنُواْ أَنفِقُواْ مِن طَيّبتِ مَا كَسَبْتُمْ وَمِمَّآ أَخْرَجْنَا لَكُم مّنَ الْأَرْضِ وَلَا تَيَمَّمُواْ الْخَبِيثَ مِنْهُ تُنفِقُونَ وَلَسْتُم بَاخِذِيهِ إِلَّآ أَن تُغْمِضُواْ فِيهِ وَاعْلَمُواْ أَنَّ اللَّهَ غَنِىٌّ حَمِيدٌ * الشَّيْطنُ يَعِدُكُمُ الْفَقْرَ وَيَأْمُرُكُم بِالْفَحْشَآءِ وَاللَّهُ يَعِدُكُم مَّغْفِرَةً مّنْهُ وَفَضْلًا وَاللَّهُ وَ سِعٌ عَلِيمٌ » « 1 »\r\nاى اهل ايمان ! از پاكيزه‌هاى آنچه [ از راه داد و ستد 
  ] به دست آورده‌ايد ، و آنچه [ از گياهان و معادن 
  ] براى شما از زمين بيرون آورده‌ايم ، انفاق كنيد و براى انفاق كردن دنبال مال ناپاك و بىارزش و معيوب نرويد ، در حالى كه اگر آن را به عنوان حقّ شما به خود شما مىدادند ، جز [ با 
  ] چشم پوشى [ و دلسردى 
  ] نمىگرفتيد و بدانيد كه خدا ، بىنياز و ستوده است . * شيطان ، شما را [ به هنگام انفاق مال با ارزش 
  ] از تهيدستى و فقر مىترساند ، و شما را به كار زشت [ چون بخل و خوددارى از زكات و صدقات 
  ] امر مىكند ، و خدا شما را از سوى خود وعدهء آمرزش و فزونى رزق مىدهد ؛ و خدا بسيار عطا كننده و داناست .\r\nدر نظر ابتدايى ، انفاق و بذل مال ، كم شدن مال است ولى اين همان ديد كوته بينانه شيطانى است كه انسان را از فقر و تنگدستى مىترساند ، به ويژه اگر اموال را خوب در راه درست انفاق كند و انفاق واجب مانند زكات و خمس و احسان\r\n\r\n\r\n","description":"","footnote":"\r\n( 1 ) - بقره ( 2 ) : 267 - 268 .\r\n","page_name":" 323 ","page_number":323},
  {"content":"\r\n\r\nمستحبى مانند صدقات و نذورات را به اهل آن واگذارد ؛ تأمين كنندهء آيندهء خويش و فرزندان خواهد بود . ولى شيطان از انباشتن اموال در راه باطل و عمل زشت بهرهء زيادى مىبرد و فحشا و منكرات را در بين خانواده‌ها و جوامع بشرى گسترش مىدهد كه نتيجهء آن فروپاشى كانون خانواده ، رواج مواد مخدّر و مسائل جنسى است .\r\nولى با دقت مىبينيم كه انفاق ضامن بقاى اجتماع و تحكيم عدالت اجتماعى و سبب كم شدن فاصلهء طبقاتى در پيشرفت همگانى و عمومى مىباشد . مسلم است كه با پيشرفت اجتماع ، رفاه و آسايش مورد قبول خداوند فراهم مىگردد .\r\nپس با توجه به آثار انفاق در زندگى راه نجات و اميد براى همه هموار مىشود ، از ابن عباس نقل شده كه گفته است :\r\nهنگام انفاق دو چيز از طرف خدا و دو چيز از ناحيهء شيطان است . آنچه از جانب خداست ؛ آمرزش گناهان و بركت و افزونى در اموال است . و آنچه از طرف شيطان است ، وعدهء به فقر و ندارى و امر به فحشا و زشتىهاست . « 1 » يعنى در رويارويى شيطان با خداوند در برابر انفاق انسان اين گونه تصوير مىشود كه :\r\nشيطان به تهيدستى و زشت‌كارى تشويق مىكند ولى خداى بزرگ به احسان و يارى به ديگران امر مىكند و از گناهان پرهيز مىدهد .\r\nجالب اين كه اميرمؤمنان سفارش مىفرمايد :\r\nهنگامى كه در سختى و فشار قرار گرفتيد ، به وسيلهء صدقه و انفاق با خدا معامله كنيد . « 2 »\r\n\r\n\r\n","description":"","footnote":"\r\n( 1 ) - مجمع البيان فى تفسير القرآن : 2 / 193 ، ذيل آيهء 268 سورهء بقره ؛ جامع البيان : 3 / 121 .\r\n( 2 ) - نهج البلاغه : حكمت 258 .\r\n","page_name":" 324 ","page_number":324},
  {"content":"\r\n\r\nبنابراين امور الهى به ويژه دربارهء بستگان و اقوام بايد در درجهء اوّل اهميت باشد .\r\n\r\n7 - دوستى واقعى يا غيرواقعى\r\nحقيقت دوستى تنها به آداب معاشرت و رفتار نيك نيست ، بلكه دارا بودن يك دسته از صفات انسانى برجسته ؛ مانند گذشت ، صبر ، ايثار ، مدارا و . . . است .\r\nمدارا در لغت به معناى ملاطفت و ملايمت است ؛ يعنى وقتى كسى كه مىخواهد با ديگرى به نيكى مدارا كند در رفتار با او به نرمى و گشاده‌رويى سخن مىگويد و در انديشه و پندارش با او همفكر و هم‌عقيده مىشود .\r\nاين روش به ويژه در برابر دشمنان سفارش شده است كه رفتار نرم و گرم با مهربانى مىتواند دشمنى را به دوستى تبديل كند و باطلى را به سوى حق بكشاند .\r\nآنگاه كه فرعون سر به طغيان مىگذارد و فرياد خدايى مىكشد ؛ حضرت حق تعالى موسى و برادرش را به سوى او مىفرستد و سفارش مىفرمايد :\r\nاذْهَبَآ إِلَى فِرْعَوْنَ إِنَّهُ طَغَى * فَقُولَا لَهُ قَوْلًا لَّيّنًا لَّعَلَّهُ يَتَذَكَّرُ أَوْ يَخْشَى » « 1 »\r\nهر دو به سوى فرعون برويد ؛ زيرا او [ در برابر خدا 
  ] سركشى كرده است . *\r\nپس با گفتارى نرم به او بگوييد ، اميد است كه هوشيار شود و [ آيين حق را بپذيرد 
  ] يا بترسد [ و از سركشى باز ايستد . 
  ]\r\nلَيِّن يعنى براى اين كه سخن بتواند در او نفوذ كرده و اثر بگذارد با نرمى و آرامش رفتار كنند تا بيدار شود يا بترسد . و اگر با خشونت و تندى باشد به يقين مخالفت مىكند .\r\nشاعر عارف بر همين اساس سروده است :\r\n\r\n\r\n","description":"","footnote":"\r\n( 1 ) - طه ( 20 ) : 43 - 44 .\r\n","page_name":" 325 ","page_number":325},
  {"content":"\r\n\r\n آسايش دو گيتى تفسير اين دو حرف است * با دوستان مروّت با دشمنان مدارا \r\n( حافظ شيرازى )\r\nو همينطور انبيا و اولياى الهى مأمور به مدارا با مردم بوده‌اند تا پيوند قلبى و حالى با خداوند و خويش را ، زمينهء هدايت قرار دهند .\r\nرسول اللّه صلى الله عليه و آله مىفرمايد :\r\nأَمَرَنى رَبِّى بِمُداراةِ النَّاسِ كَما أَمَرَنى بِاداءِ الفَرائِضِ . « 1 »\r\nپروردگارم به من دستور فرمود كه با مردم مدارا نمايم همانطور كه فرمان داده است كه واجبات را انجام دهم .\r\nو نيز فرمود :\r\nإِنَّ الْأَنْبِياءَ إِنَّما فَضَّلَهُمْ اللَّهُ عَلى خَلْقِهِ بِشِدَّةِ مُداراتِهِمْ لِأَعْداءِ دِيْنِ اللَّهِ وَ حُسْنِ تَقِيَّتِهِمْ لِأَجْلِ إِخْوانِهِمْ فى اللَّهِ . « 2 »\r\nخداوند ، پيامبران را به خاطر بسيارى ملايمت با دشمنانِ دين خدا و براى حفظ برادران خويش در راه رضاى او كه به شايستگى تقيه مىكنند ، بر تمام مردم برترى داده است .\r\nمداراى با مردم اگر به منظور احترام به شخصيت آنان باشد بسيار ارزنده است ، چنين مدارايى نشانهء عقل بيدار و فكر روشن و مايهء محبوبيت و راه نفوذ در زندگى ديگران است . اولياى خداوند هم به رعايت چنين حال خوشايندى تشويق مىنمودند .\r\n\r\n\r\n","description":"","footnote":"\r\n( 1 ) - الكافى : 2 / 117 ، حديث 4 ؛ بحار الأنوار : 18 / 213 ، باب 1 ، حديث 43 .\r\n( 2 ) - بحار الأنوار : 72 / 401 ، باب 87 ، ذيل حديث 42 .\r\n","page_name":" 326 ","page_number":326},
  {"content":"\r\n\r\nحضرت على عليه السلام مىفرمايد :\r\nدارِ النَّاسِ تَسْتَمِعْ بِإِخائِهِمْ وَ الْقَهُمْ بِالْبِشْرِ تُمِتْ أَضْغانَهُمْ . « 1 »\r\nبا مردم به نيك خويى رفتار كن تا از برادرى آنان بهره‌مند شوى و با روى گشاده با آنان ديدار نما تا كينه‌ها در ضميرشان بميرد .\r\nو نيز مىفرمايد :\r\nشَرُّ إِخْوانِكَ مَنْ احْوَجَكَ الى مُداراةٍ وَ الْجَأَكَ إِلى اعْتِذارٍ . « 2 »\r\nبدترين برادرانت كسى است كه تو را به مدارا كردن نيازمند سازد و به عذرخواهى بيشتر وادارت نمايد .\r\nبنابراين ؛ فرمايش حضرت ، خود ملاكى بر شناختِ دوستى است كه دوستى و يگانگى در اين حد است كه اگر بدى اتفاق افتد نتواند او را ملامت كند بلكه بايد با او مدارا و سازش كند يا از او عذرخواهى كند كه اگر نكند او ناراحت مىشود .\r\nخلاصه آن كس كه براى حفظ برادرى و ارتباط ، به مدارا نياز داشته باشد ، براى تو برادر نيست و پيوسته براى رفاقت به زحمت و دردسر مىافتد .\r\nامام على عليه السلام جان كلام را در دو جمله زيبا فرموده است :\r\nخير دنيا و آخرت در دو چيز گرد آمده است : پنهان كردن اسرار و دوستى با نيكان ؛ و تمام بدى در دو چيز نهفته است : افشاى اسرار و دوستى با بدان . « 3 »\r\n\r\n8 - بىتوجهى به همنشينان يا نيك رفتارى با آنان\r\nاز اهداف اصلى بعثت پيامبران ، اخلاق معاشرتى مردم بوده است ، به ويژه\r\n\r\n\r\n","description":"","footnote":"\r\n( 1 ) - غرر الحكم : 445 ، حديث 10180 .\r\n( 2 ) - غرر الحكم : 418 ، حديث 9578 .\r\n( 3 ) - بحار الأنوار : 72 / 71 ، باب 45 ، حديث 14 ؛ الإختصاص : 218 .\r\n","page_name":" 327 ","page_number":327},
  {"content":"\r\n\r\nحسن خلق كه كليد بهشت و وسيلهء جلب رضاى خدا ، نشانهء قدرت ايمان و همطراز با عبادت‌هاى شبانه روزى است .\r\nپيامبر گرامى اسلام صلى الله عليه و آله مىفرمايد :\r\nأَحَبُّكُمْ إِلَى اللَّهِ أَحْسَنُكُمْ أَخْلاقاً الْمُوَطِّئُونَ اكْنافاً الَّذينَ يَاْلَفُونَ وَ يُؤْلَفُونَ وَ أَبْغَضُكُمْ إِلَى اللَّهِ الْمَشَّاؤُنَ بِالنَّمِيْمَةِ الْمُفَرِّقُونَ بَيْنَ الْإِخْوانِ الْمُلْتَمِسُونَ لِلْبَراءِ الْعَثَراتِ . « 1 »\r\nاز همه شما محبوب‌تر نزد خدا كسى است كه اخلاقش از همه بهتر باشد ، همان كسانى كه متواضعند ، با ديگران مىجوشند و مردم نيز با آنها مىجوشند و از همه منفورتر نزد خدا ؛ سخن چينانى هستند كه در ميان برادران جدايى مىافكنند و براى افراد بىگناه در جستجوى لغزشند .\r\nبدون شك از عوامل سازندهء شخصيّت انسان بعد اراده و تصميم او ، همنشينى و معاشرت با انسان‌هاى گوناگون است ؛ زيرا انسان ناخواسته تأثيرپذير از همنشينان است و بخش مهمى از افكار و صفات اخلاقى خود را از طريق آنان مىگيرد . اين حقيقت روانى از نظر علمى و تجربى هم به اثبات رسيده و آيات و روايات بسيارى هم در دوست‌يابى و شناخت نيك همنشين وارد شده است .\r\nچه بسا نقش همنشين در خوشبختى و بدبختى حياتى است كه گاه تا سر حد خوارى و نابودى پيش مىبرد و گاه به اوج افتخار مىرساند .\r\nقرآن از حالت دوستانى كه در مسير گناه و فساد و يا زرق و برق دنيا ، دست مودّت و همكارى به هم مىدهند پرده برداشته و مىفرمايد :\r\nالْأَخِلَّآءُ يَوْمَئِذٍ بَعْضُهُمْ لِبَعْضٍ عَدُوٌّ إِلَّا الْمُتَّقِينَ » « 2 »\r\n\r\n\r\n","description":"","footnote":"\r\n( 1 ) - بحار الأنوار : 68 / 383 ، باب 92 ، ذيل حديث 17 ؛ عوالى اللآلى : 1 / 100 ، حديث 21 .\r\n( 2 ) - زخرف ( 43 ) : 67 .\r\n","page_name":" 328 ","page_number":328},
  {"content":"\r\n\r\nدر آن روز دوستان دشمن يكديگرند مگر پرهيزكاران .\r\nتبديل شدن دوستىهاى شيرين به دشمنى آشكار در روز قيامت طبيعى است ؛ زيرا هر كسى ديگرى را عامل بدبختى و بيچارگى خود مىشمرد ، مىگويد : تو اين راه را به من نشان دادى و مرا به سوى آن دعوت كردى . تو بودى كه دنيا را در نظر من زينت دادى و مرا به آن تشويق نمودى ، تو بودى كه مرا غرق نخوت و شهرت و ثروت كردى و از سرنوشتم بىخبر كردى و . . .\r\nتنها پرهيزگاران كه پيوندشان جاودانى است ، چرا كه بر محور ارزش‌هاى جاودانى دور زده و نتايج پربار آن در آخرت آشكار مىشود و چه لذّت‌ها و خوشىهايى در انتظار آنان است .\r\nپس بنگريد به ملاك‌هايى كه اميرمؤمنان عليه السلام در كلام گوياى خويش فرموده است :\r\nمُجالَسَةُ الأَشْرارِ تُورِثُ سُوءَ الظَّنِّ بِالْأَخْيارِ وَ مُجالَسَةُ الأخْيارِ تُلْحِقُ الأَشْرارَ بِالْأَخْيارِ وَ مُجالَسَةُ الْأَبْرارِ لِلْفُجَّارِ تُلْحِقُ الْأَبْرارَ بِالْفُجَّارِ فَمَنِ اشْتَبَهَ عَلَيْكُمْ أَمْرُهُ وَ لَمْ تَعْرِفُوا دِينَهُ فَانْظُرُوا إِلَى خُلَطائِهِ فَإِنْ كانُوا أَهْلَ دِينِ اللَّهِ فَهُوَ عَلَى دِينِ اللَّهِ وَ انْ كانُوا عَلى غَيْرِ دِيْنِ اللَّهِ فَلا حَظَّ لَهُ مِنْ دِينِ اللَّهِ . « 1 »\r\nهمنشينى با بدان مايهء بدبينى به نيكان است و همنشينى با خوبان بدان را به خوبان پيوند دهد . و همنشينى نيكان با بدكاران ؛ نيكوكاران را به بدكاران پيوست مىدهد . هر كه وضع او براى شما نامعلوم شد و مرام و آيين او را نشناختيد به همنشينان او بنگريد ، اگر اهل دين خدايند ؛ پس او اهل دين\r\n\r\n\r\n","description":"","footnote":"\r\n( 1 ) - بحار الأنوار : 71 / 197 ، باب 14 ، حديث 31 ؛ صفات الشيعه : 6 ، حديث 9 .\r\n","page_name":" 329 ","page_number":329},
  {"content":"\r\n\r\nخداست و اگر از دين بريده پس بهره‌اى از دين براى او نيست .\r\n\r\n9 - آرامش و امنيّت يا ترس از ستمكاران\r\nدر مرحلهء اول براى انسان ، امنيّت درونى و روانى ؛ مهم‌تر از امنيّت جانى و جسمى است . از اين رو در اسلام وجود حاكم عادل براى مردم بسيار ضرورى شمرده شده است ؛ زيرا عدالت در حكومت و اميران ، سبب آرامش و دوستى در جامعه مىگردد ؛ و امنيّت روانى و احساس همگرايى بر دل‌ها و جان‌ها سيطره پيدا مىكند .\r\nدر حكومت ظالمان ، انحراف اخلاقى زيادى صورت مىگيرد و مردم از ترس جان خود يا براى جلب رضاى آنان به دروغ مدح و ستايش مىكنند و در برابرشان سر تعظيم فرود مىآورند كه اين دسته از حكّام ستمگر در روز قيامت در عذاب شديد خواهند بود .\r\nبنابراين برقرارى حاكم خيرخواه و دادگر از جهت شأن انسانى و طبيعت أمن آدميان ، ارزش و اهميت حياتى دارد .\r\nرسول اكرم صلى الله عليه و آله دربارهء اهميت حكومت نيكان فرموده است :\r\nإِذا كانَ أُمَرَاؤُكُمْ خِيارَكُمْ وَ أَغْنِياؤُكُمْ سُمَحَاءَكُمْ وَ أَمْرُكُمْ شُورَى بَيْنَكُمْ فَظَهْرُ الْأَرْضِ خَيْرٌ لَكُمْ مِنْ بَطْنِها .\r\nوَ إِذا كانَ أُمَراؤُكُمْ شِرارَكُمْ وَ أَغْنياؤُكُمْ بُخَلاءَكُمْ وَ امُورُكُمْ الى نِسائِكُمْ فَبَطْنُ الْأَرْضِ خَيْرٌ لَكُمْ مِنْ ظَهْرِها . « 1 »\r\nهر گاه فرمانروايانتان نيكان شما و ثروتمندانتان بخشندگان شما بودند و كارهايتان با مشورت بود ، پس روى زمين براى شما از شكم زمين بهتر است . و هر گاه زمامدارانتان بدان شما و پولدارانتان خسيسان بودند و كارهايتان به دست زنانتان بود ، پس زير خاك بهتر از روى خاك زمين براى شماست .\r\n\r\n\r\n","description":"","footnote":"\r\n( 1 ) - بحار الأنوار : 74 / 141 ، باب 7 ، حديث 14 ؛ تحف العقول : 36 .\r\n","page_name":" 330 ","page_number":330},
  {"content":"\r\n\r\nيعنى اگر جامعهء اسلامى از عدل فرمانروايى و تعادل اقتصادى و تكامل فكرى و كارى ، بهره‌مند بود شايسته زندگى در آن است و اگر از اين برترىها و ملاك‌ها خالى بود ، حيات بشرى ارزشى ندارد ؛ پس مرگ ، بهتر از زندگى است .\r\nدر مرحلهء دوّم در جامعهء دينى ؛ مردم نبايد از حكومت ترسناك باشند ، بلكه ترس مردم بايد از گناه و كارهاى خلاف قانون خودشان باشد .\r\nدر اين باره از سفارش‌هاى ارزشمند مولاى متقيان امير مؤمنان على عليه السلام اين است :\r\nاوصيكُمْ بِخَمْسٍ لَوْضَرَبْتُمْ الَيْها أَباطَ الْابِلِ لَكانَتْ لِذلِكَ أَهْلًا لايَرْجُوَنَّ احَدٌ مِنْكُمْ إِلَّا رِبِّهُ وَ لايَخافَنَّ إِلَّا ذَنْبَهُ . « 1 »\r\nشما را به پنج برنامه وصيت مىكنم كه اگر براى يافتنش مشقت سفرى سخت را عهده‌دار شويد هر آينه سزاوار است : احدى از شما جز به پروردگارش اميد نبندد ، و جز از گناهش وحشت نكند .\r\nبنابراين اميد به خدا و ترس از گناه دو عامل برقرارى امنيّت در هر جامعه است .\r\nترس مردم از خداوند ترس از مقام و جلالت خداست . و مقام خداوند اقامهء عدل و احقاق حق است ، و مقام او شايستهء حمايت از مظلوم و مجازات ستمگر است و بهشت در انتظار كسانى است كه امنيّت الهى را فراهم مىسازند تا جامعه در جادهء آسايش و آرامش حقيقى حركت كند .\r\nخداوند منّان دربارهء آنان مىفرمايد :\r\nوَ أَمَّا مَنْ خَافَ مَقَامَ رَبّهِ وَ نَهَى النَّفْسَ عَنِ الْهَوَى * فَإِنَّ الْجَنَّةَ هِىَ الْمَأْوَى » « 2 »\r\n\r\n\r\n","description":"","footnote":"\r\n( 1 ) - نهج البلاغه : حكمت 82 .\r\n( 2 ) - نازعات ( 79 ) : 40 - 41 .\r\n","page_name":" 331 ","page_number":331},
  {"content":"\r\n\r\nو اما كسى كه از مقام و منزلت پروردگارش ترسيده و نفس را از هوا و هوس بازداشته است . * پس بىترديد جايگاهش بهشت است .\r\nشرط اوّل بهشتى شدن ؛ ترسِ برگرفته از معرفت است . شناخت مقام پروردگار و ترسيدن از مخالفت فرمان او ، كليد راهيابى به منطقهء امن اوست .\r\nشرط دوّم ؛ در حقيقت نتيجهء شرط اول و ميوهء درخت خوف است ، تسلّط بر هواى نفس و بازداشتن آن از سركشى است ؛ زيرا ابزار اصلى نفوذ شيطان در وجود آدمى هواى نفس است كه ريشهء همهء مفاسد و بدبختىهاى بشر است و مقام رب او مقام عدالت و امنيّت اوست كه باهواپرستى مبارزه مىكند تا آشوب نكند و جهنمِ قيامت زاييدهء هواپرستى است كه جهنم‌هاى سوزان دنيا همچون جنگ‌ها و جدال‌ها و كينه توزىها ، بى نظمىها و ناامنىهاى درونى و بيرونى از آن شعله مىگيرد . « 1 » الهى ! آنچه اين نه طايفه در حق من روا مىدارند ، يا از روى جهل و غفلت ، يا از روى عمد ، يا از پى ضعف ايمان و بى توجهى به آخرت و عذاب دردناك توست .\r\nالهى ! آنچه آنها انجام مىدهند عين معصيت و محض گناه و چيزى جز عصيان و خطا نيست .\r\nالهى ! براى هر يك از اين اشتباهات و خطاها دادگاهى در محشر برپاست ، و براى آلوده به اين معاصى عذر قابل قبولى در پيشگاه تو نيست .\r\nپروردگارا فرموده‌اى : آخرت آباد ، از آنِ مردم با كرامتى است كه گناه ديگران را با گناه جواب نمىدهند .\r\nوَ يَدْرَؤُونَ بِالْحَسَنَةِ السَّيِّئَةَ اولِئكَ لَهُمْ عُقْبَى الدّارِ » « 2 »\r\n\r\n\r\n","description":"","footnote":"\r\n( 1 ) - تفسير نمونه : 26 / 108 - 111 ، ذيل آيهء 40 سورهء نازعات .\r\n( 2 ) - رعد ( 13 ) : 22 .\r\n","page_name":" 332 ","page_number":332},
  {"content":"\r\n\r\nو همواره با نيكىِ [ عبادت 
  ] زشتى و پليدى [ گناه 
  ] را دفع مىكنند [ و با خوبىهاى خود نسبت به مردم ، بدىهاى آنان را نسبت به خود بر طرف مىنمايند 
  ] ، اينانند كه فرجام نيك آن سراى ، ويژهء آنان است .\r\nامامان بزرگوار شيعه كه از جانب حضرت حق در تمام زمينه‌هاى زندگى اسوه و سرمشق هستند تا در دنيا مىزيستند ، از جانب مردم زمانه و اقوام و بعضى از دوستان و همه دشمنان در معرض آزارها و اذيت‌ها ، و به خصوص ناراحتىهاى روحى بودند ، ولى در برابر همهء آن رنج‌ها صبر و استقامت پيشه كردند و خوبىهاى اخلاقى و عملى خود را در برابر بدىهاى مردم به عنوان پاسخ قرار دادند و از اين طريق علاوه بر اين كه درس‌هاى الهى و ملكوتى براى بشر به يادگار گذاردند ، روى تاريخ انسانيّت را چون روز روشن و نورانى كردند !\r\n\r\nحكايت\r\nشخصى از اهل شام به مدينه آمد ، مردى را ديد در كنارى نشسته ، توجهش به او جلب شد ، پرسيد اين مرد كيست ؟ گفتند : حسين بن على بن ابى طالب عليهما السلام ، سوابق تبليغاتى عجيبى كه در روحش رسوخ كرده بود ، موجب شد كه ديگ خشمش به جوش آيد و تا مىتواند سبّ و دشنام نثار آن حضرت بنمايد ، آنچه خواست گفت و در اين زمينه عقدهء دل گشود ، امام عليه السلام بدون آن كه خشم بگيرد ، و اظهار ناراحتى كند ، نگاهى پر از مهر و عطوفت به او كرد ، و پس از آن كه چند آيه از قرآن - مبنى بر حسن خلق و عفو و اغماض - قرائت كرد به او فرمود :\r\nما براى هر نوع خدمت و كمك به تو آماده‌ايم ، آنگاه از او پرسيد ، آيا از اهل شامى ؟ جواب داد : آرى ، فرمود : من با اين خلق و خوى سابقه دارم و سرچشمهء آن را مىدانم .\r\nپس از آن فرمود : تو در شهر ما غريبى ، اگر احتياجى دارى حاضريم به تو كمك\r\n\r\n","description":"","footnote":"","page_name":" 333 ","page_number":333},
  {"content":"\r\n\r\nدهيم ، حاضريم در خانهء خود از تو پذيرائى كنيم ، حاضريم تو را بپوشانيم ، حاضريم به تو پول بدهيم .\r\nمرد شامى كه منتظر بود با عكس العمل شديدى برخورد كند ، و هرگز گمان نمىكرد با يك هم چو گذشت و اغماضى روبرو شود ، چنان منقلب شد كه گفت :\r\nآرزو داشتم در آن وقت زمين شكافته مىشد و من به زمين فرو مىرفتم و چنين نشناخته و نسنجيده گستاخى نمىكردم ، تا آن ساعت براى من بر همه روى زمين كسى از حسين و پدرش مبغوض‌تر نبود ، و از اين ساعت ، كسى نزد من از او و پدرش محبوب‌تر نيست . « 1 »\r\n\r\n\r\n","description":"","footnote":"\r\n( 1 ) - نفثة المصدور ، محدّث قمى : 4 .\r\n","page_name":" 334 ","page_number":334},
  {"content":"\r\n\r\n[ « 8 » اللَّهُمَّ صَلِّ عَلَى مُحَمَّدٍ وَ آلِهِ وَ اجْعَلْ لِي يَداً عَلَى مَنْ ظَلَمَنِي وَ لِسَاناً عَلَى مَنْ خَاصَمَنِي وَ ظَفَراً بِمَنْ عَانَدَنِي وَ هَبْ لِي مَكْراً عَلَى مَنْ كَايَدَنِي وَ قُدْرَةً عَلَى مَنِ اضْطَهَدَنِي وَ تَكْذِيباً لِمَنْ قَصَبَنِي وَ سَلَامَةً مِمَّنْ تَوَعَّدَنِي وَ وَفِّقْنِي لِطَاعَةِ مَنْ سَدَّدَنِي وَ مُتَابَعَةِ مَنْ أَرْشَدَنِي 
  ]\r\nخدايا ! بر محمد و آلش درود فرست ، و مرا بر كسى كه به من ستم مىكند غالب و چيره ، و بر ضدّ كسى كه با من به مجادله برمىخيزد زبان گويا ، و بر كسى كه با من دشمنى مىورزد ، پيروز قرار ده ، و عليه كسى كه نيرنگم مىزند ، چاره جويى بخش ، و در برابر كسى كه به من ستم مىكند قدرت عنايت فرما ، و عليه كسى كه به من دشنام مىدهد و غيبت مىكند ، توان تكذيب مرحمت فرما ، و از دست كسى كه مرا تهديد مىكند به سلامت دار ، و از آن كه مرا به راه صواب مىبرد ، توفيق فرمانبرى ده ، و از آن كه مرا به راه راست هدايت مىكند ، توفيق پيروى عنايت كن .\r\n\r\nقدرت غلبه بر ظلم\r\nمشكلى كه در طول تاريخ انسان از ابتداى شروع حيات تا به اين زمان وجود داشته ، و به نظر مىرسد كه ما در تمام مشكلات و گناهان و معاصى و ظلم‌ها باشد ، اطاعت نكردن انسان از اولياى الهى ، و فرار بشر از خط فرمانبردارى از انبيا و امامان\r\n\r\n","description":"","footnote":"","page_name":" 335 ","page_number":335},
  {"content":"\r\n\r\nبوده است .\r\nدفاع و يارى در هنگام ستمگرى و فتنه زمامداران جور ، از نشانه‌هاى مردم باايمان است . چنانچه مردم در دفاع از حق يا وطن و يارى رسانى به يكديگر كوتاهى كنند و اسباب ورود دشمن و ستمگرى را فراهم سازند ، به ضعف ايمان دچار شده‌اند .\r\nقرآن كريم دربارهء كسانى كه مورد ستم قرار گرفته‌اند ؛ مىفرمايد :\r\nوَ الَّذِينَ إِذَآ أَصَابَهُمُ الْبَغْىُ هُمْ يَنتَصِرُونَ » « 1 »\r\nو آنان كه هرگاه ستمى به آنان رسد [ تسليم ستم و ستمكار نمىشوند ، بلكه از دشمن به حكم حق و برابر با قوانين اسلام 
  ] انتقام مىگيرند .\r\nامّا در دادگاه الهى كه ميان ستمديده و ستمگر داورى مىشود ، جاى گذشت و مماشات نيست ؛ زيرا حاكم خداست و خداوند متعال سوگند به جلالت خود ياد كرده كه حق مظلوم را از ظالم بگيرد ؛ پس در قيامت گروهى درگير اين مسائل هستند .\r\nأنس از رسول اكرم صلى الله عليه و آله نقل مىكند كه فرمود :\r\nبَيْنَ الجَنَّةِ وَ الْعَبْدِ سَبْعُ عِقابٍ ، أَهْوَنُها الْمَوْتُ ، قالَ أَنَسُ : قُلْتُ : يا رَسُولَ اللَّهِ فَما اصْعَبُها ؟ قالَ : الْوُقُوفُ بَيْنَ يَدَىِ اللَّهِ عَزَّوَجَلَّ إِذا تَعَلَّقَ الْمَظْلُومُونَ بِالظَّالِمينَ . « 2 »\r\nهفت عذاب بين بهشت و بنده است و آسان‌ترين آنها مرگ است . انس گفت :\r\nبه حضرت عرض كردم : اى رسول خدا ! سخت‌ترين آنها كدام است ؟ فرمود :\r\nايستادن در حضور خداوند بزرگ و ارجمند هنگامى كه ستمديدگان براى\r\n\r\n\r\n","description":"","footnote":"\r\n( 1 ) - شورى ( 42 ) : 39 .\r\n( 2 ) - كنز العمال : 3 / 824 ، حديث 8862 ؛ الجامع الصغير : 1 / 490 ، حديث 3173 .\r\n","page_name":" 336 ","page_number":336},
  {"content":"\r\n\r\nاحقاق حق ، با ستمگران درگير مىشوند .\r\nاولين راه مقابله با ظالم و مبارزه با ظلم ، به كار گرفتن نيروهاى دفاعى شخصى است كه خداوند منان در اعضاى همه انسان‌ها به وديعه گذارده تا در هنگام نياز به كار گيرد و نفس خويش را از شر موجودات شرور و حيوانات گزنده يا درنده يا ستمكار بدتر از حيوان ، مصون بدارند .\r\nيد به معناى قدرت و قوت است و در اين جا به معناى غلبه و پيروزى است ، يعنى خودم دست توانايى باشم كه جلوى ظلم را بگيرم و شر او را از خود بگردانم .\r\nاين عبارات به روشنى وظيفهء مسلمانان را در مقابلهء با ستم بيان مىكند كه تا جايى نيرو دارد به ظلم تن در ندهد و در مقابل ستمگر ، زبون و پست نباشد و تمام توان خود را براى دفع او به كار گيرد ، اگر بر ظالم غلبه كرد ، ستم او را از ميان برده و خود را از شرّش رهايى بخشيده است . و اگر نتوانست بر ظالم غلبه كند و مظلوم باقى بماند او نزد پروردگار پاداش دارد ؛ زيرا وظيفه خود را به خوبى انجام داده است . امّا اگر ستمكش در مقابل ستمكار سكوت كند و ضربات او را با ذلّت و سرافكندگى تحمل نمايد ، او ظلم‌پذير است و در قيامت همانند ظالم مورد پرسش و بازجويى قرار مىگيرد ؛ زيرا او بر جسارت و جرأت ظالم مىافزايد و راه ستم پيشگى را بر او هموار مىسازد و در حقيقت در اعمال ظالمانه كمك مىكند . پس گناه ستم‌پذيرى كمتر از گناه ستمكارى نيست .\r\nدومين راه ؛ براى دفع ظالم استفاده از دستگاه قضايى و قدرت اجرايى است .\r\nستمديده براى دفع از ظلم بايد از نيروى اجرايى و نظامى نيز استفاده كند يعنى اسلحه و مهمات جنگى را بگيرد و به دفاع از خويش و كشور خود بپردازد .\r\nسومين راه ؛ براى كوتاه كردن دست ستمگران و دشمنان ، كمك‌گيرى از افكار عمومى است . يعنى از موقعيت و وضعيت ناگوار مظلوم حمايت كند و حداقل در دل براى او دعا كند و از دشمنان او اظهار تنفر نمايد . استفاده از حمايت عمومى\r\n\r\n","description":"","footnote":"","page_name":" 337 ","page_number":337},
  {"content":"\r\n\r\nبراى كوبيدن ظلم به هر شكلى كه باشد ، مفيد و ثمربخش است و معصومان عزيز اسلام عليهم السلام براى نجات از ستم دستورهايى داشته‌اند كه بايد توجه ويژه به آنها نمود .\r\nرسول گرامى صلى الله عليه و آله مىفرمايد :\r\nمَنْ أُذِلَّ عِنْدَهُ مُؤْمِنٌ وَ هُوَ يَقْدِرُ عَلى أَنْ يَنْصُرَهُ فَلَمْ يَنْصُرْهُ أَذَلَّهُ اللَّهُ يَوْمَ الْقِيامَةِ عَلى رُؤُوسِ الْخَلائِقِ . « 1 »\r\nهر كه مؤمنى را پيش او خوار كنند و توانايى دارد كه او را يارى كند و نكند خداوند در روز قيامت پيش همگان خوارش كند .\r\nحكايتى جالب از امام باقر عليه السلام در اين باره نقل شده است ؛ كه فرمود :\r\nمردى به نزد پيامبر گرامى اسلام صلى الله عليه و آله رفت و از اذيت همسايه خود شكايت كرد ؛ حضرت به وى فرمود : صبر كن . پس از چند روز دوباره رفت ، حضرت به او فرمود :\r\nصبر كن . براى بار سوم رفت ، حضرت به او فرمود : روز جمعه وقتى كه مردم براى اقامهء نماز جمعه به مسجد مىروند ، اثاثيه خانه‌ات را از منزل بيرون بگذار و در كنار كوچه انباشته كن به گونه‌اى كه مردم ببينند . وقتى از تو علّت اين كار را پرسيدند ، جريان خودت را براى آنها بازگو كن . مرد شاكى اين دستور را انجام داد و همسايهء آزار دهنده از اين وضع به ضرر خود احساس خطر كرد و نزد او آمد و درخواست كرد كه اثاثش را به داخل منزل ببرد و گفت : براى تو با خدا عهد مىبندم كارهاى گذشته را تكرار ننمايم . « 2 » اين قصه‌ها حاكى از اين است كه يارى مردم در هر زمينه هر چند براى فشار آوردن بر ظالم باشد تا حل مشكلات مظلوم شود ؛ امرى مطلوب است .\r\n خوشا آن بندهء با عهد و پيوند * كه دارد بازگشتى با خداوند \r\n\r\n\r\n","description":"","footnote":"\r\n( 1 ) - بحار الأنوار : 72 / 226 ، باب 66 ، ذيل حديث 1 ؛ كشف الرّيبة : 19 .\r\n( 2 ) - الكافى : 2 / 668 ، حديث 13 ؛ بحار الأنوار : 22 / 122 ، باب 37 ، حديث 91 .\r\n","page_name":" 338 ","page_number":338},
  {"content":"\r\n\r\n بكام خويش اگر چندى رود راه * چو باز آيد نياز آرد بدرگاه \r\n بنالد گاهى از سوز و گدازى * بمالد بر زمين روى نيازى\r\nبجوشد بحر الطاف خدائى * زگرداب غمش بخشد رهائى\r\nبگويد اى خدا بر عزت تو * به عزت بخشى بى منت تو\r\nبه اشك طفلى از درد نهانى * به آه پيرى ازداغ جوانى\r\nبه مسكينى و عجز عذر خواهان * به عذرآوردن صاحب گناهان\r\nبه سختى بردن ايام دورى * به تلخى بردن شام صبورى\r\nبه اشك و زارى شام غريبان * به رشك عاشق از كام رقيبان\r\nبه داغ من كه از شمعم جگر سوخت * به سوز شمع كز من بيشتر سوخت\r\nكزين وادى مرا آزاديى بخش * زنور شمع خويشم هاديى بخش \r\n\r\n","description":"","footnote":"","page_name":" 339 ","page_number":339},
  {"content":"\r\n\r\n[ « 9 » اللَّهُمَّ صَلِّ عَلَى مُحَمَّدٍ وَ آلِهِ وَ سَدِّدْنِي لِأَنْ أُعَارِضَ مَنْ غَشَّنِي بِالنُّصْحِ وَ أَجْزِيَ مَنْ هَجَرَنِي بِالْبِرِّ وَ أُثِيبَ مَنْ حَرَمَنِي بِالْبَذْلِ وَ أُكَافِيَ مَنْ قَطَعَنِي بِالصِّلَةِ وَ أُخَالِفَ مَنِ اغْتَابَنِي إِلَى حُسْنِ الذِّكْرِ وَ أَنْ أَشْكُرَ الْحَسَنَةَ وَ أُغْضِيَ عَنِ السَّيِّئَةِ 
  ]\r\nخدايا ! بر محمّد و آلش درود فرست ، و مرا به اين امورى كه از تو مىخواهم پايدار و استوار دار : ايستادن در برابر كسى كه به من خيانت كرده با سلاح نصيحت و خيرخواهى ، پاداش دادن به كسى كه از من دورى جسته با نيكى و خوبى ، جزا دادن به كسى كه مرا از عطايش محروم ساخته ، با بذل و بخشش ، تلافى كردن نسبت به كسى كه با من قطع رابطه كرده ، با صله و پيوند ، مخالفت ورزيدن با كسى كه از من غيبت كرده ، با نيكو ياد كردن از او ، به جا آوردن سپاس ، در برابر خوبى و چشم پوشى از بدى .\r\n\r\nخيرخواهى و نيكويى در برابر نامردى و بىمهرى مردم\r\nكرامت اخلاق در اسلام عبارت از اين است كه اگر فردى نسبت به فرد ديگر ستم نمود و به حق او تجاوز كرد ، ستمديده از نظر قانونى مىتواند او را تعقيب كند و كيفر دهد . ولى اگر شخص ستمگر شايستهء عفو و گذشت بوده و بر اثر چشم پوشى اصلاح شود ، او را مىبخشد و با كرامتى خوب از وى مىگذرد .\r\nيكى از شيوه‌هايى كه در رفتارها و صفات انسانى سبب فريب‌كارى و خيانت به\r\n\r\n","description":"","footnote":"","page_name":" 340 ","page_number":340},
  {"content":"\r\n\r\nمسلمان مىشود ؛ غِشّ و زيبانمايى است .\r\n« غِشّ » در لغت به معناى ناخالص و آغشتگى است ولى مراد از آن ظاهر نمودن چيزى بر خلاف پنهان آن است و يا زينت دادن و زيبا جلوه دادنى كه بر خلاف مصلحت باشد و در حقيقت خدعه و خيانت در عمل است .\r\nاين شيوهء شيطانى بيشتر در تجارت و خريد و فروش اتفاق مىافتد كه فروشنده قصد فريب دادن مشترى را با نيكو نشان دادن جنس و كالاى خود دارد ، ولى در صفات اخلاقى براى منحرف كردن شخصى از راه زندگى و اهداف كمال بشرى و گمراه نمودن او نيز به كار مىرود .\r\n« نُصح » به معناى خالص و پاك است و در صفات اخلاقى به معناى موعظه و خيرخواهى خالصانه نسبت به ديگرى است . كسى كه در مقام نصيحت و خيرخواهى به انسان برمىآيد ، هدف او پاكسازى و خيرانديشى در قلب و جان اوست .\r\nرسول اللّه صلى الله عليه و آله مىفرمايد :\r\nإِنَّ أَعْظَمَ النَّاسِ مَنْزِلَةً عِنْدَ اللَّهِ يَوْمَ القِيامَةِ أَمْشاهُمْ فى أَرْضِهِ بِالنَّصِيحَةِ لِخَلْقِهِ . « 1 »\r\nبا منزلت‌ترين مردم نزد خداوند در روز قيامت ، كسى است كه در راه خيرخواهى براى خلق ، او بيش از ديگران قدم بردارد .\r\nو همچنين فرمود :\r\nأَنْسَكُ النَّاسِ نُسُكاً أَنْصَحُهُمْ جَيْباً وَ أَسْلَمُهُمْ قَلْباً لِجَمِيعِ الْمُسْلِمِينَ . « 2 »\r\nعابدترين مردم در عبادت كسى است كه نسبت به همهء مسلمانان خيرخواه‌تر و پاكدل‌تر باشد .\r\n\r\n\r\n","description":"","footnote":"\r\n( 1 ) - الكافى : 2 / 208 ، حديث 5 ؛ بحار الأنوار : 71 / 358 ، باب 22 ، حديث 8 .\r\n( 2 ) - الكافى : 2 / 163 ، حديث 2 ؛ بحار الأنوار : 71 / 338 ، باب 20 ، حديث 117 .\r\n","page_name":" 341 ","page_number":341},
  {"content":"\r\n\r\nبنابراين هر چه در عبادت شديدترند ، بيشتر امانت دارند . هرگاه مىگويند :\r\n« رجلٌ ناصِحُ الجَيْب يعنى امينٌ لاغَشَّ فيه »\r\nمردى كه امانت‌دار و خالص است و دل پاكيزه و با صفايى دارد .\r\nدر روايات نوعى غش هم دربارهء كسى است كه در مشورت خيانت مىكند و به مشورت كننده به جاى راهنمايى و نصيحت ، راه خلاف واقعيت را ارائه مىدهد .\r\nخيانت در مشورت دروغ‌گويى آشكار و عملى غيروجدانى و خلاف فطرت است و اگر كسى اين روش نادرست را در پيش گيرد ؛ اندك اندك دچار انحراف فكرى مىشود و از دورانديشى و حقيقت بينى باز مىماند .\r\nحضرت على عليه السلام دربارهء چنين فردى مىفرمايد :\r\nمَنْ غَشَّ مُسْتَشيرَهُ سُلِبَ تَدْبيرُهُ . « 1 »\r\nهر كه به مشورت كنندهء خود خيانت نمايد ، مصلحت انديشى او از بين مىرود .\r\nو از سوى ديگر از دايرهء اسلام و ولايت هم بيرون و منفور مىگردد .\r\nامام على عليه السلام فرمود :\r\nمَنْ غَشَّ المُسْلِمِينَ فى مَشْوَرَةٍ فَقَدْ بَرِئْتُ مِنْهُ . « 2 »\r\nكسى كه با مسلمانان در مشورت غش نمايد و به آنان خيانت نمايد ، من از او بيزارم .\r\nگاهى انسان به انجام كارى كه خلاف مصلحت اوست علاقه بسيار دارد ، براى شناخت صلاح و فساد با انسان دانا و خيرخواه شور مىكند ولى درباطن ميل دارد كه او نظر موافق بدهد تا هر چه زودتر اقدام نمايد و به تمايل درونى خويش جامهء\r\n\r\n\r\n","description":"","footnote":"\r\n( 1 ) - غرر الحكم : 443 ، حديث 10100 .\r\n( 2 ) - بحار الأنوار : 72 / 99 ، باب 48 ، حديث 8 ؛ عيون أخبار الرضا عليه السلام : 2 / 66 ، حديث 296 .\r\n","page_name":" 342 ","page_number":342},
  {"content":"\r\n\r\nعمل بپوشاند ، ولى انسان خيرخواه و خبره از روى كمال خلوص و پاكدلى مىگويد مصلحت نيست . اين پاسخ موافق مصلحت در ذهن و ذائقهء مشورت كننده ناگوار و تلخ مىشود ولى بايد با سختى آن بسازد و خوشبختى خود را به خطر نياندازد .\r\nبنابراين هر مسلمانى همواره بايد از غش و فريب‌كارى كه مايهء پراكندگى و شايعه‌سازى است پرهيز كند ؛ زيرا اگر دل مسلمانى بىجهت نسبت به برادر دينىاش آلوده به غشّ باشد پيوسته در خشم خداوند خواهد بود ، مگر اين كه توبه كند و فكر و دل را از آن انديشه ناپاك ، پاك سازد .\r\nچه درخواست‌هاى عجيبى است ، قدرتى بالاتر از قدرت ملك ملكوت لازم است كه بتوان اين بار سنگين اخلاقى را كشيد ، بارى كه آسمان از قبولش سرپيچيد كه در برابر آن همه بديهاى مردم ، آدمى اين همه خوبىها و حسنات را به عنوان تلافى و مقابله نثار آنان كند .\r\n\r\n","description":"","footnote":"","page_name":" 343 ","page_number":343},
  {"content":"\r\n\r\n[ « 10 » اللَّهُمَّ صَلِّ عَلَى مُحَمَّدٍ وَ آلِهِ وَ حَلِّنِي بِحِلْيَةِ الصَّالِحِينَ وَ أَلْبِسْنِي زِينَةَ الْمُتَّقِينَ فِي بَسْطِ الْعَدْلِ وَ كَظْمِ الغَيْظِ وَ إِطْفَاءِ النَّائِرَةِ وَ ضَمِّ أَهْلِ الْفُرْقَةِ وَ إِصْلَاحِ ذَاتِ الْبَيْنِ وَ إِفْشَاءِ الْعَارِفَةِ وَ سَتْرِ الْعَائِبَةِ وَ لِينِ الْعَرِيكَةِ وَ خَفْضِ الْجَنَاحِ وَ حُسْنِ السِّيرَةِ وَ سُكُونِ الرِّيحِ وَ طِيبِ الْمُخَالَقَةِ وَ السَّبْقِ إِلَى الْفَضِيلَةِ وَ إِيثَارِ التَّفَضُّلِ وَ تَرْكِ التَّعْيِيرِ وَ الْإِفْضَالِ عَلَى غَيْرِ الْمُسْتَحِقِّ وَ الْقَوْلِ بِالْحَقِّ وَ إِنْ عَزَّ وَ اسْتِقْلَالِ الْخَيْرِ وَ إِنْ كَثُرَ مِنْ قَوْلِي وَ فِعْلِي وَ اسْتِكْثَارِ الشَّرِّ وَ إِنْ قَلَّ مِنْ قَوْلِي وَ فِعْلِي وَ أَكْمِلْ ذَلِكَ لِي بِدَوَامِ الطَّاعَةِ وَ لُزُومِ الْجَمَاعَةِ وَ رَفْضِ أَهْلِ الْبِدَعِ وَ مُسْتَعْمِلِ الرَّأْيِ الْمُخْتَرَعِ 
  ]\r\nخدايا ! بر محمد و آلش درود فرست ، و مرا به زيور شايستگان بياراى ، و زينت پرهيزكاران را به من بپوشان كه زيور و زينت شايستگان و پرهيزكاران در اين امور است : گسترش عدالت ، فروخوردن خشم ، خاموش كردن آتش فتنه ، جمع كردن پراكنده شدگان ، اصلاح بين مردم ، آشكار كردن كارهاى خوب مردم ، پوشاندن عيوب انسان‌ها ، نرم خويى ، فروتنى ، خوش رفتارى ، آرامش ، وقار ، خوش اخلاقى ، پيشى گرفتن به سوى فضيلت ، انتخاب نيكى و احسان ، ترك سرزنش ، خوبى كردن به غير مستحق ، حق گويى ، گرچه سنگين باشد ، اندك دانستن گفتار و كردار خوبم ، هر چند زياد باشد و زياد شمردن گفتار و رفتار بدم ،\r\n\r\n","description":"","footnote":"","page_name":" 344 ","page_number":344},
  {"content":"\r\n\r\nهر چند اندك باشد ، و همهء اين امور را به دوام اطاعتم از حضرتت ، و همراهى با مسلمانان ، و دست برداشتن از اهل بدعت ، و آنان كه رأى ساختگى در دين را به كار مىگيرند ، كامل كن .\r\nحضرت سجّاد عليه السلام ، از پيشگاه مبارك خالق يكتا درخواست مىكند :\r\n« الهى مرا به زيور شايستگان بياراى ، و زينت پرهيزكاران را به من بپوشان ، زيور صالحان ، و زينت اهل تقوى عبارت است از :\r\n1 - گسترش عدالت 2 - فرونشاندن خشم 3 - خاموش كردن فتنه 4 - پيوستن پراكندگان 5 - اصلاح بين مردم 6 - فاش نمودن خوبىها 7 - پنهان كردن زشتىها 8 - نرم خوئى 9 - تواضع و فروتنى 10 - نيك سيرتى 11 - سنگينى و وقار 12 - حسن معاشرت 13 - سبقت در فضيلت 14 - برگزيدن احسان بدون توقع تلافى 15 - ترك سرزنش 16 - دستگيرى از غير مستحق 17 - پاى بندى به گفتن حق هر چند گران آيد 18 - اندك شمردن خوبىهاى خود 19 - بسيار ديدن زشتىهاى خويش 20 - ادامهء طاعت 21 - همراهى با مسلمانان 22 - بيزارى از اهل بدعت » .\r\n\r\n1 - گسترش عدالت\r\nعظمت و ارزش عدالت در نظام هستى ، و در تمام شؤون حيات انسان ، و آثار و فوائد و منافعش چيزى نيست كه بر كسى پوشيده باشد . عدل و عدالت در پيكرهء هستى به منزلهء روح ، و در جسم و بدن حيات انسان به مانند جان است .\r\nاگر نور عدالت در كشور هستى نبود ، چيزى بر جاى خود برقرار نمىماند ، و جز فساد و افساد از عناصر حيات توقع نمىرفت . اگر تكيه گاه هستى عدالت نبود ، از نظام آفرينش هم خبرى نبود .\r\nظلمى كه در تمام شؤون زندگى بر انسان مىرود ، به خاطر اين است كه جاى\r\n\r\n","description":"","footnote":"","page_name":" 345 ","page_number":345},
  {"content":"\r\n\r\nعدل خالى است .\r\nاگر عدالت در زندگى بشر حكم فرما بود ، حيات و شؤونش جز گل و گلستان و سرسبزى و خرمى و شور و نشاط ، و آرامش و امنيّت ، چيزى نبود .\r\nغارت غارتگران ، ستم ستمكاران ، ظلم ظالمان ، جهل جاهلان ، زورگوئى زورگويان ، جنايت بى خبران ، اطواربىخردان همه و همه معلول بى عدالتى است .\r\n\r\nعدل و عدالت در قرآن\r\nخداوند متعال مىفرمايد :\r\nيا ايُّهَا الَّذينَ آمَنُوا كُونُوا قَوّامِينَ لِلّهِ شُهَداءَ بِالْقِسْطِ وَ لايَجْرِمَنَّكُمْ شَنَآنُ قَوْمٍ عَلى انْ لاتَعْدِلُوا اعْدِلُوا هُوَ اقْرَبُ لِلتَّقْوى وَاتَّقُوا اللّهَ انَّ اللّهَ خَبيرٌ بِما تَعْمَلُونَ » « 1 »\r\nاى اهل ايمان ! همواره [ در همهء امور 
  ] قيام كننده براى خدا و گواهان به عدل و داد باشيد . و نبايد دشمنى با گروهى شما را بر آن دارد كه عدالت نورزيد ؛ عدالت كنيد كه آن به پرهيزكارى نزديك‌تر است . و از خدا پروا كنيد ؛ زيرا خدا به آنچه انجام مىدهيد آگاه است .\r\nوَاذا قُلْتُمْ فَاعْدِلُوا وَلَوْ كانَ ذا قُرْبى » « 2 »\r\nو هنگامى كه سخن گوييد ، عدالت ورزيد هر چند دربارهء خويشان باشد .\r\nوَ اذا حَكَمْتُمْ بَيْنَ النّاسِ انْ تَحْكُمُوا بِالعَدْلِ » « 3 »\r\nو هنگامى كه ميان مردم داورى مىكنيد ، به عدالت داورى كنيد .\r\n\r\n\r\n","description":"","footnote":"\r\n( 1 ) - مائده ( 5 ) : 8 .\r\n( 2 ) - انعام ( 6 ) : 152 .\r\n( 3 ) - نساء ( 4 ) : 58 .\r\n","page_name":" 346 ","page_number":346},
  {"content":"\r\n\r\nقرآن كريم در مسائل اجتماعى و خانوادگى و فردى ، وحتى به هنگام سخن گفتن كه چيزى به نظر مردم نمىآيد ، و در برنامه‌هاى سياسى و حكومتى ، تمام مردم را امر به عدالت مىنمايد .\r\nقسط و عدالت اگر در امور ظاهرى و باطنى رعايت نگردد ، دنيا و آخرت مردم رو به ويرانى خواهد رفت .\r\nگفتار حق ، و عمل به حق ، و حركت بر اساس نظام شريعت ، و اجراى حدود الهى ، و عدم ملاحظه دوستى و رفاقت و خويشاوندى و نزديكى چيزى جز عدل و عدالت نيست .\r\nانسان عادل در پيشگاه حضرت حق از چنان ارزشى برخوردار است . خداوند شهادت و حكميّت او را در امور مالى و خانوادگى و اجتماعى پذيرفته است ! !\r\nظالم مورد نفرت ، و مستحق لعنت تمام لعنت كنندگان است .\r\nكَيْفَ يَهْدِى اللّهُ قَوْماً كَفَرُوا بَعْدَ إيمانِهِمْ وَ شَهِدُوا انَّ الرَّسُولَ حَقٌّ وَ جاءَهُمُ الْبَيِّناتُ وَ اللّهُ لايَهدِى الْقَومَ الظّالِمينَ * اولِئكَ جَزاؤُهُمْ انَّ عَلَيْهِمْ لَعْنَةَ اللّهِ وَ الْمَلئكَةِ وَ الناسِ اجْمَعينَ » « 1 »\r\nچگونه خدا گروهى را هدايت كند كه بعد از آن كه ايمان آوردند ، و به حقّانيّت رسول اسلام شهادت دادند ، و دلايل روشن و آشكار براى آنان آمد ، كافر شدند ؟ و خدا گروه ستمكاران را هدايت نمىكند . * اينان كيفرشان اين است كه لعنت خدا و فرشتگان و همهء مردم بر آنان است .\r\n\r\nعدل و عدالت در روايات\r\nرسول خدا صلى الله عليه و آله مىفرمايد :\r\n\r\n\r\n","description":"","footnote":"\r\n( 1 ) - آل عمران ( 3 ) : 86 - 87 .\r\n","page_name":" 347 ","page_number":347},
  {"content":"\r\n\r\nعَدْلُ ساعَةٍ خَيْرٌ مِنْ عِبادَةِ سَبْعينَ سَنَةً قيامِ لَيْلِها وَ صِيامِ نَهارِها . وَجَوْرُ ساعَةٍ فى حُكْمٍ اشَدُّ عِنْدَ اللّهِ مِنْ مَعاصى سِتّينَ سَنَةً . « 1 »\r\nيك ساعت عدالت از هفتاد سال عبادت كه تمام شب‌هايش نماز و روزهايش روزه باشد بهتر است ، و يك ساعت ستم ورزيدن در حكومت ، از شصت سال ستمگرى در نزد خداوند شديدتر است .\r\nحضرت مولى الموحدين على عليه السلام مىفرمايد :\r\nالْعَدْلُ اساسٌ بِهِ قِوامُ الْعالَمِ . « 2 »\r\nعدل بنيانى است كه بر پائى جهان به آن است .\r\nانَّ الْعَدْلَ ميزانٌ للّهِ سبحانَه الَّذى وَضَعَهُ فى الحَقِّ وَ نَصَبَهُ لِاقامَةِ الْحَقِّ ، فَلا تُخالِفْهُ فِى ميزانِهِ ، وَ لاتُعارِضْهُ فِى سُلْطانِهِ . « 3 »\r\nعدل ترازوى خداوند است كه آن را براى انسان و جهت بپاداشتن حق قرار داده و نصب فرموده ، پس خدا را در ميزانش مخالفت مكن ، و با حضرت او در قدرت و سلطنتش به معارضه برمخيز .\r\nالْعَدْلُ يُصْلِحُ الرَّعِيَّةَ . « 4 »\r\nعدالت ، رعيّت را در تمام برنامه‌هاى زندگيش اصلاح مىنمايد .\r\nبِالْعَدْلِ تَتَضَاعَفُ الْبَرَكاتُ . « 5 »\r\nباعدالت ، بركات حق بر انسان دو چندان مىشود .\r\n\r\n\r\n","description":"","footnote":"\r\n( 1 ) - بحار الأنوار : 72 / 352 ، باب 81 ، حديث 61 ؛ جامع الأخبار : 154 .\r\n( 2 ) - بحار الأنوار : 75 / 83 ، باب 16 ، حديث 87 .\r\n( 3 ) - غرر الحكم : 99 ، حديث 1696 .\r\n( 4 ) - غرر الحكم : 340 ، حديث 7759 .\r\n( 5 ) - غرر الحكم : 446 ، حديث 10226 .\r\n","page_name":" 348 ","page_number":348},
  {"content":"\r\n\r\nما عَمُرَتِ الْبِلادُ بِمِثْلِ الْعَدْلِ . « 1 »\r\nبه چيزى همانند عدل ، شهرها آباد نشد .\r\nفِى الْعَدْلِ الْاقْتِداءُ بِسُنَّةِ اللّهِ . « 2 »\r\nدرعدالت اقتداى به روش الهى است .\r\nالْعَدْلُ زينَةُ الْايمانِ . « 3 »\r\nعدل زيبائى ايمان است .\r\nالْعَدْلُ رأْسُ الْايمانِ ، وَجِماعُ الْاحْسانِ ، وَ اعْلى مَراتِبِ الْايمانِ . « 4 »\r\nعدل سرچشمه و آغاز ايمان و همه خوبىها ، و برترين درجات ايمان است .\r\nالْعَدْلُ حَياةٌ . « 5 »\r\nعدالت زندگى است .\r\nسُئِلَ الصّادِقُ عليه السلام عَنْ صِفَةِ الْعَدْلِ مِنَ الرَّجُلِ ، فَقالَ عليه السلام : اذا غَضَّ طَرْفَهُ عَنِ الْمَحارِمِ ، وَ لِسانَهُ عَنِ الْمَآثِمِ ، وَ كَفَّهُ عَنِ الْمَظالِمِ . « 6 »\r\nاز حضرت صادق عليه السلام از چگونگى عدالت مرد پرسيدند ؛ فرمود : چون ديده از محارم بپوشد ، و زبان از گفتارى كه گناه است ببندد ، و دست از ستم بازدارد عادل است .\r\nاز رسول خدا صلى الله عليه و آله روايت شده :\r\n\r\n\r\n","description":"","footnote":"\r\n( 1 ) - مستدرك الوسائل : 11 / 320 ، باب 37 .\r\n( 2 ) - غرر الحكم : 340 ، حديث 7765 .\r\n( 3 ) - بحار الأنوار : 75 / 80 ، باب 16 ، حديث 65 .\r\n( 4 ) - غرر الحكم : 446 ، حديث 10206 .\r\n( 5 ) - غرر الحكم : 99 ، حديث 1699 .\r\n( 6 ) - بحار الأنوار : 75 / 247 ، باب 23 ؛ مستدرك الوسائل : 11 / 317 ، باب 37 ، حديث 13141 .\r\n","page_name":" 349 ","page_number":349},
  {"content":"\r\n\r\nمَنْ عامَلَ النّاسَ فَلَمْ يَظْلِمْهُمْ ، وَحَدَّثَهُمْ فَلَمْ يَكْذِبْهُمْ ، وَ وَعَدَهُمْ فَلَمْ يُخْلِفْهُمْ فَهُوَ مِمَّنْ كَمُلَتْ مُرُوَّتُهُ ، وَ ظَهَرَتْ عَدالَتُهُ ، وَ وَجَبَتْ اخُوَّتُهُ ، وَ حَرُمَتْ غَيْبَتُهُ . « 1 »\r\nكسى كه در رفتار با مردم ظلم نورزد ، و در گفتار با مردم دروغ نگويد ، و در وعده به مردم تخلّف نكند ، مروتش كامل و عدالتش ظاهر و اخوتش واجب و غيبتش حرام است .\r\nمَنْ صاحَبَ النّاسَ بِالَّذى يَجِبُ انْ يُصاحِبُوهُ كانَ عَدْلًا . « 2 »\r\nكسى كه با مردم معاشرت نمايد ، به صورتى كه دوست دارد مردم با او معاشرت كنند ، عادل است .\r\nامام على عليه السلام مىفرمايد :\r\nمَنْ طابَقَ سِرُّهُ عَلانِيَتَهُ ، وَ وافَقَ فِعْلُهُ مَقالَتَهُ ، فَهُوَ الَّذى ادَّى الْامانَةَ ، وَ تَحَقَّقَتْ عَدالَتُهُ . « 3 »\r\nآن كه درونش با برونش يكى باشد ، و عملش با گفتارش يك واحد جلوه كند ، امانت را ادا كرده و عدالتش تحقق يافته است .\r\nو نيز آن حضرت فرمود :\r\nاسْتَعِنْ عَلى الْعَدْلِ بِحُسْنِ النِّيَّةِ فِى الرَّعِيَّةِ ، وَ قِلَّةِ الطَّمَعِ ، وَ كَثْرَةِ الْوَرَعِ . « 4 »\r\nاز حسن نيّت در رعيّت ، و طمع كم نسبت به مال دنيا ، و زيادى پاكدامنى ، براى به دست آوردن عدالت يارى بجو .\r\n\r\n\r\n","description":"","footnote":"\r\n( 1 ) - بحار الأنوار : 67 / 1 ، باب 39 ، حديث 1 ؛ الخصال : 1 / 208 ، حديث 28 .\r\n( 2 ) - بحار الأنوار : 74 / 173 ، باب 7 ؛ أعلام الدين : 152 .\r\n( 3 ) - غرر الحكم : 211 ، حديث 4069 .\r\n( 4 ) - مستدرك الوسائل : 11 / 319 ، باب 37 ؛ غرر الحكم : 341 ، حديث 7795 .\r\n","page_name":" 350 ","page_number":350},
  {"content":"\r\n\r\nرسول خدا صلى الله عليه و آله فرمود :\r\nمِنْ اشَدِّ النّاسِ عَذاباً يَوْمَ الْقِيامَةِ ابْليسُ وَ فِرْعَوْنُ وَ قاتِلُ النَّفْسِ ، وَ رابِعُهُمُ سُلْطانٌ جائِرٌ . « 1 »\r\nاز شديدترين مردم در جهت عذاب در روز قيامت ، ابليس و فرعون و قاتل و چهارمى آنها حاكم ستمگر است .\r\n زنام بهره نبرديم غير بدنامى * زكام صرفه نبرديم غير ناكامى\r\nشكسته شيشه تقوا به سنگ رسوائى * گسست سبحه طاعت به دست بدنامى\r\nبيار باده كه اين آتش سلامت سوز * برون كند زتن مرد علت خامى\r\nمپرس جز زخراباتيان بى سرو پا * رموز عاشقى و مستى و مىآشامى\r\nزبان عشق زبانيست كاهل دل دانند * نه تازى است و نه هندى نه فارس نى سامى\r\nزدست عشق روان گير جام جمشيدى * بپاى عقل درافكن كمند بهرامى \r\n( وحدت )\r\n\r\nظلم و ظالم در قرآن\r\nگناه ظلم گناهى نيست كه به آسانى بتوان از آن گذشت ، ظلم و ستم در هر\r\n\r\n\r\n","description":"","footnote":"\r\n( 1 ) - وسائل الشيعة : 8 / 420 ، باب 69 ، حديث 11067 ؛ ثواب الاعمال : 287 .\r\n","page_name":" 351 ","page_number":351},
  {"content":"\r\n\r\nزمينه‌اى از نظر حق و انبيا و امامان و اولياى الهى قبيح و موجب به هم ريختن نظام زندگى ، و در مضيقه قرارگرفتن مردم ، و موجب عذاب الهى است .\r\nوَاللّهُ لايُحِبُّ الظّالِمينَ » « 1 »\r\nو خدا ستمكاران را [ كه به دين كافر شدند ، يا از دين فقط به اسم آن قناعت كردند 
  ] دوست ندارد .\r\nانَّهُ لايُفْلِحُ الظّالِمُونَ » « 2 »\r\nيقيناً ستمكاران ، رستگار نخواهند بود .\r\nبَلِ الظّالِمُونَ فِى ضَلالٍ مُبينٍ » « 3 »\r\nبلكه ستمكاران در گمراهى آشكارى هستند .\r\n\r\nظلم و ظالم در روايات\r\nامام على عليه السلام مىفرمايد :\r\nالظُّلْمُ امُّ الرَّذائِلِ . « 4 »\r\nستم ريشه تمام پستى هاست .\r\nالظُّلْمُ فِى الدُّنْيا بَوارٌ ، وَ فِى الْآخِرَةِ دَمارٌ . « 5 »\r\nستم در دنيا تباهى و در آخرت عذاب است .\r\nالظُّلْمُ يُزِلُّ القَدَمَ ، و يَسْلُبُ النِّعَمَ ، وَ يُهْلِكُ الامَمَ . « 6 »\r\n\r\n\r\n","description":"","footnote":"\r\n( 1 ) - آل عمران ( 3 ) : 57 .\r\n( 2 ) - انعام ( 6 ) : 21 .\r\n( 3 ) - لقمان ( 31 ) : 11 .\r\n( 4 ) - غرر الحكم : 455 ، حديث 10379 .\r\n( 5 ) - غرر الحكم : 457 ، حديث 10437 .\r\n( 6 ) - غرر الحكم : 456 ، حديث 10411 ؛ عيون الحكم و المواعظ : 52 .\r\n","page_name":" 352 ","page_number":352},
  {"content":"\r\n\r\nستم باعث لغزش قدم و از دست رفتن نعمت و هلاك ملّت‌هاست .\r\nاقْدَمُوا عَلَى اللّهِ مَظْلُومِينَ ، وَ لاتَقْدَمُوا ظالِمينَ . « 1 »\r\nمظلوم بر خدا وارد شويد و ظالم وارد نشويد .\r\nمَنْ ظَلَمَ عِبادَ اللّهِ كانَ اللّهُ خَصْمَهُ دُونَ عِبادِهِ . « 2 »\r\nو هر كه به بندگان خدا ستم كند خداوند به جاى بندگان ستمديده دشمن او مىباشد .\r\nبِئْسَ الزّادُ الَى الْمَعادِ الْعُدْوانُ عَلَى الْعِبادِ . « 3 »\r\nستم بر بندگان توشهء بدى براى جهان آخرت است .\r\nوَاللَّهِ لَوْ اعْطيتُ الْاقَاليمَ السَّبْعَةَ بِما تَحْتَ افْلاكِها عَلى انْ اعْصَى اللّهَ فِى نَمْلَةٍ اسْلُبُها جُلْبَ شَعيرَةٍ ما فَعَلْتُهُ . « 4 »\r\nبه خدا قسم ! اگر هفت اقليم را با آنچه زير آسمان‌هاست به من بدهند تا خداوند را با ربودن پوست جوى از دهان مورچه معصيت كنم به چنين كارى دست نمىزنم ! .\r\nايّاكَ وَ الظُّلْمَ ، فَانَّهُ يَزُولُ عَمَّنْ تَظْلِمُهُ وَ يَبْقى عَلَيْكَ . « 5 »\r\nاز ستم دورى كن كه رنج و ناراحتيش از مظلوم مىگذرد و گناهش بر تو باقى ماند .\r\n\r\n\r\n","description":"","footnote":"\r\n( 1 ) - نهج البلاغه : خطبهء 151 .\r\n( 2 ) - نهج البلاغه : نامهء 53 .\r\n( 3 ) - نهج البلاغه : حكمت 221 .\r\n( 4 ) - نهج البلاغه : خطبهء 215 .\r\n( 5 ) - غرر الحكم : 455 ، حديث 10438 .\r\n","page_name":" 353 ","page_number":353},
  {"content":"\r\n\r\nايّاكَ وَ الظُّلْمَ ، فَانَّهُ اكْبَرُ الْمَعاصِى . « 1 »\r\nبرتو باد پرهيز از ستمگرى كه آن از بزرگترين گناهان است .\r\nايّاكُمْ وَ الظُّلْمَ فَانَّهُ يُخْرِبُ قُلُوبَكُمْ . « 2 »\r\nبر تو بادپرهيز از ستم كه ظلم و ستم دل‌ها را خراب مىكند .\r\nايّاكَ وَ الْجَوْرَ ، فَانَّ الْجائِرَ لايَريحُ رائِحَةَ الْجَنَّةِ . « 3 »\r\nبر تو باد دورى از ستم كه ستمكار بوى بهشت را استشمام نمىكند .\r\nرسول خدا صلى الله عليه و آله فرمود :\r\nاتَّقُوا الظُّلْمَ ، فَانَّهُ ظُلُماتُ يَوْمِ الْقِيامَةِ . « 4 »\r\nاز ستمگرى بپرهيزيد كه تاريكىهاى در قيامت است .\r\nقالَ رَجُلٌ لِلنَّبِىِّ صلى الله عليه و آله : احِبُّ انْ احْشَرَ يَوْمَ الْقِيامَةِ فِى النُّورِ ، قالَ : لاتَظْلِمْ احَداً تُحْشَرْ يَوْمَ الْقِيامَةِ فِى النُّورِ . « 5 »\r\nمردى به رسول خدا صلى الله عليه و آله عرضه داشت ، دوست دارم در قيامت در نور محشور شوم ، فرمود : به احدى ستم مكن در قيامت در نور محشور مىشوى .\r\n\r\n2 - فرونشاندن خشم\r\nغضب و خشم آتش خطرناكى است كه بر جان و بر ايمان زند .\r\nگاهى از طرف نزديكان و آشنايان و دوستان و مردم كوچه و بازار نسبت به انسان اشتباهى به بار مىآيد و باعث ناراحتى و رنج و غضب و خشم مىگردد كه اگر در\r\n\r\n\r\n","description":"","footnote":"\r\n( 1 ) - غرر الحكم : 457 ، حديث 10438 .\r\n( 2 ) - بحار الأنوار : 72 / 315 ، باب 79 ، حديث 34 ؛ مستدرك الوسائل : 12 / 103 ، باب 77 ، حديث 13635 .\r\n( 3 ) - غرر الحكم : 457 ، حديث 10439 .\r\n( 4 ) - الكافى : 2 / 332 ، حديث 10 ، وسائل الشيعة : 16 / 46 ، باب 77 ، حديث 20941 .\r\n( 5 ) - كنز العمال : 16 / 128 ؛ ميزان الحكمة : 4 / 3391 .\r\n","page_name":" 354 ","page_number":354},
  {"content":"\r\n\r\nاين موارد مهار حركات و حالات به دست خشم افتد ، آدمى به گناهى عظيم و ضررهايى بزرگ و خسارت‌هايى جبران‌ناپذير دچار مىشود .\r\nقرآن مجيد در اين گونه موارد از انسان مىخواهد بر خود مسلّط باشد و از شعله ور شدن آتش غضب كه نمونه‌اى از آتش جهنم است پيشگيرى كند و چنانچه اين آتش بر خلاف خواستهء حضرت محبوب زبانه كشيد با صبر و حوصله به خاموش كردن آن قبل از دست زدن به كارى همت گمارد ، و علاوه بر آن از طرف مقابل خود گذشت كرده و به او نيكى كند .\r\nفرو خوردن خشم و گذشت و عفو از انسان اشتباه كار ، و نيكى به او از اخلاق انبيا و به خصوص رسول اسلام و از اوصاف پاك پرهيزكاران و اهل تقواست .\r\nالَّذِينَ يُنفِقُونَ فِى السَّرَّآءِ وَالضَّرَّآءِ وَالْكاظِمينَ الْغَيْظَ وَ الْعافينَ عَنِ النَّاسِ وَ اللّهُ يُحِبُّ الْمُحْسِنينَ » « 1 »\r\nآنان كه در گشايش و تنگ دستى انفاق مىكنند ، و خشم خود را فرو مىبرند ، و از [ خطاهاىِ 
  ] مردم در مىگذرند ؛ و خدا نيكوكاران را دوست دارد .\r\nامام صادق عليه السلام فرمود :\r\nالْغَضَبُ مِفْتاحُ كُلِّ شَرٍّ . « 2 »\r\nخشم و عصبانيت كليد هر شرّى است .\r\nو نيز فرمود :\r\nكانَ رَسُولُ اللّهِ صلى الله عليه و آله يَتَعَوَّذُ فى كُلِّ يَوْمٍ مِنْ سِتٍّ : مِنَ الشَّكِّ ، وَ الشِّرْكِ ، وَ الْحَمِيَّةِ ، وَالْغَضَبِ ، وَ الْبَغْىِ ، وَالْحَسَدِ . « 3 »\r\nرسول خدا صلى الله عليه و آله هر روز از شش چيز به خدا پناه مىبرد : شك ، شرك ، نخوت ،\r\n\r\n\r\n","description":"","footnote":"\r\n( 1 ) - آل عمران ( 3 ) : 134 .\r\n( 2 ) - الكافى : 2 / 303 ، حديث 3 ؛ وسائل الشيعة : 15 / 358 ، باب 53 ، حديث 20733 .\r\n( 3 ) - بحار الأنوار : 70 / 263 ، باب 132 ؛ الخصال : 1 / 329 ، حديث 24 .\r\n","page_name":" 355 ","page_number":355},
  {"content":"\r\n\r\nخشم ، تجاوز ، حسد .\r\nفاطمه ، دختر حضرت رضا عليه السلام از پدرانش از امير المؤمنين از رسول خدا صلوات اللَّه عليهم اجمعين روايت مىكند :\r\nمَنْ كَفَّ غَضَبَهُ كَفَّ اللّهُ عَنْهُ عَذابَهُ ، وَ مَنْ حَسُنَ خُلْقُهُ بَلَغَهُ اللّهُ دَرَجَةَ الصّائِمِ الْقائِمِ . « 1 »\r\nهر كس غضب خود را مهار كند و خشم خود را جلوگيرى نمايد ، خداوند او را از عذاب حفظ كند ، و هر كه اخلاقش نيكو باشد حضرت حق او را به درجه شخص روزه دار كه به نماز هم قيام دارد ، برساند .\r\nرسول خدا صلى الله عليه و آله فرمود كه ابليس گفت :\r\nالْغَضَبُ وَهْقى وَ مِصْيادى ، وَ بِهِ اصُدُّ خِيارَ الْخَلْقِ عَنِ الْجَنَّةِ وَ طَريقِها . « 2 »\r\nخشم و غضب كمند و دام من است ، به وسيلهء آن راه بهشت را به روى خوبان مىبندم .\r\nامام صادق عليه السلام از حضرت باقر عليه السلام روايت مىكند :\r\nاىُّ شَىْءٍ اشَرُّ مِنَ الْغَضَبِ ؟ انَّ الرَّجُلَ اذا غَضِبَ يَقْتُلُ النَّفْسَ وَيَقْذِفُ الْمُحْصَنَةَ . « 3 »\r\nچه چيزى از عصبانيت بدتر است ؟ انسان هرگاه غضب كند به آدم كشى و لكه دار كردن دامن با عفت دست مىزند !\r\n\r\n\r\n","description":"","footnote":"\r\n( 1 ) - بحار الأنوار : 68 / 388 ، باب 92 ، حديث 36 ؛ عيون أخبار الرضا عليه السلام : 2 / 71 ، حديث 328 .\r\n( 2 ) - بحار الأنوار : 70 / 265 ، باب 132 ، ذيل حديث 15 .\r\n( 3 ) - بحار الأنوار : 70 / 265 ، باب 132 ، حديث 16 ؛ الاختصاص : 243 .\r\n","page_name":" 356 ","page_number":356},
  {"content":"\r\n\r\n\r\n3 - خاموش كردن فتنه\r\nفتنه‌گرى در ميان خانواده‌ها و جامعه ، يا در ميان دو ملت يا چند ملّت كه باعث ايجاد كينه و از هم گسستگى و دشمنى در بين افراد نسبت به يكديگر و علّت بروز جنگ و خونريزى و ضررها و خسارت‌هاى جبران‌ناپذير در ميان ملّت‌ها و اقوام است .\r\nفتنه‌گرى از گناهان بسيار بزرگ و به فرمودهء قرآن مجيد گناهى سنگين‌تر از گناه قتل نفس است بدون ترديد كار كافران و مشركان و معاندان و فاسقان و مردم پست و بى هويت و شيطان مسلك است .\r\nگروهى از اين بى خبران از حق ، و آلودگان به رذايل اخلاقى ، و پست فطرتان آلوده ، در زمان رسول خدا صلى الله عليه و آله به طور دائم و بى وقفه در ميان مردم به فتنه گرى مشغول بودند .\r\nادامه كار آنان خسارت‌هاى غير قابل جبران براى اسلام و ملت اسلام داشت .\r\nاينان با برنامهء خود به سوى خاموش كردن چراغ دين به پيش مىرفتند ، حضرت حق در قرآن مجيد نسبت به اين جرثومه‌هاى ننگين تكليف مسلمانان را روشن فرمود :\r\nوَاقْتُلُوهُمْ حَيْثُ ثَقِفْتُمُوهُمْ وَ اخْرِجُوهُمْ مِنْ حَيْثُ اخْرَجُوكُمْ وَ الْفِتْنَةُ اشَدُّ مِنَ الْقَتْلِ » « 1 »\r\nو آنان را [ كه از شرك و كفر و هيچ ستمى بازنمىايستند 
  ] هر كجا يافتيد ، به قتل برسانيد و از جايى كه شما را بيرون كردند بيرونشان كنيد و فتنه [ كه شرك ، بت‌پرستى ، بيرون كردن مردم از خانه و كاشانه و وطنشان باشد 
  ] از قتل وكشتار بدتر است .\r\n\r\n\r\n","description":"","footnote":"\r\n( 1 ) - بقره ( 2 ) : 191 .\r\n","page_name":" 357 ","page_number":357},
  {"content":"\r\n\r\nوَقاتِلُوهُمْ حَتّى لاتَكُونَ فِتْنَةٌ وَيَكُونَ الدّينُ لِلّهِ » « 1 »\r\nو با آنان بجنگيد تا فتنه‌اى [ چون شرك ، بت‌پرستى و حاكميّت كفّار 
  ] بر جاى نماند و دين فقط ويژهء خدا باشد .\r\nامير المؤمنين عليه السلام ريشهء فتنه را هواى نفس و برنامه‌هاى آلوده به بدعت مىداند :\r\nايُّهَا النّاسُ انَّما بَدْءُ وُقُوعِ الْفِتَنِ مِنْ اهْواءٍ تُتَّبَعُ ، وَ احْكامٍ تُبْتَدَعُ يُخالَفُ فِيها حُكْمُ اللّهِ . « 2 »\r\nاى مردم ! بدون شك شروع وقوع فتنه از هواپرستى ، و احكام خود رأى است كه مخالف حكم خداست .\r\nرسول خدا صلى الله عليه و آله اصحاب جمل و صفّين و نهروان را فتنه گران آلوده‌اى مىدانست كه در زمان حكومت مولا در ميان مردم بى گناه و مظلوم ، آتش‌ها روشن كنند و مزاحم دولت الهى على عليه السلام شوند ، آنان را در تعبير ديگر ناكث و قاسط و مارق « 3 » خواند .\r\nرسول خدا پس از بيانات مفصل خود ، و نشان دادن موضع فتنه گران پليد فرمودند :\r\nيا عَلِىُّ انَّكَ باقٍ بَعْدى وَ مُبْتَلىً بِامَّتى وَ مُخاصِمٌ بَيْنَ يَدَى اللّهِ فَأَعِدَّ لِلْخُصُومِ جَواباً . فَقُلْتُ : بِابى انْتَ وَ امّى ، بَيِّنْ لِى ما هذِهِ الْفِتْنَةُ الَّتى ابْتُلِىَ بِها ، وَ عَلى ما اجاهِدُ بَعْدَكَ ؟\r\nفَقالَ لى : انَّكَ سَتُقاتِلُ بَعْدِى النّاكِثَةَ وَ الْقاسِطَةَ وَ الْمارِقَةَ ؛ وَ حَلّاهُمْ وَ سَمّاهُمْ رَجُلًا رَجُلًا ، وَ تُجاهِدُ امَّتى عَلى كُلِّ مَنْ خالَفَ الْقُرآنَ مِمَّنْ يَعْمَلُ فِى\r\n\r\n\r\n","description":"","footnote":"\r\n( 1 ) - بقره ( 2 ) : 193 .\r\n( 2 ) - الكافى : 8 / 58 ، حديث 21 ؛ بحار الأنوار : 2 / 290 ، باب 34 ، حديث 8 .\r\n( 3 ) - ناكث : بيعت شكنان ، قاسط : روگردانان از حق ، مارق : بيرون روندگان از دين همچون تير از كمان .\r\n","page_name":" 358 ","page_number":358},
  {"content":"\r\n\r\nالدِّينِ بِالرَّأْى وَ لا رَأْىَ فِى الدِّينِ ، انَّما هُوَ امْرٌ مِنَ الرَّبِّ وَ نَهْيِهِ . « 1 »\r\nيا على ! پس از من زندگيت ادامه پيدا مىكند و به امّتم مبتلا مىشوى ، و در پيشگاه حق با آنان به محاكمه مىنشينى براى آن روز جواب آماده كن ، عرضه داشتم : پدر و مادرم فدايت ! اين فتنه‌اى كه امّت به آن گرفتار مىشوند براى من توضيح بده و اين كه بر چه چيزى با آنان بجنگم ! !\r\nفرمود : بعد از من با ناكثين و قاسطين و مارقين قتال خواهى كرد . آنگاه اسامى فرد فرد آنان را گفت ، سپس فرمود : با هر كس كه در امّتم با قرآن مخالفت كند و در دين به رأى خودش عمل كند جنگ كن كه دين رأى بردار نيست ، دين فقط و فقط امر و نهى خداست .\r\nبه هر صورت قرآن و روايات فتنه را گناهى بزرگ و خاموش كردن آن را عملى عظيم و ثوابى فوق العاده مهم مىدانند .\r\nمردم مؤمن اگر در مقابل فتنه نايستند و با قدم و قلم و زبان و جان ، و مال و آبرو جلوى گسترش فتنه را نگيرند ، آتش فتنه به جان و ايمان خود آنان هم خواهد افتاد .\r\n\r\n4 - پيوستن پراكندگان\r\nجامعه اسلامى با مردم يك شهر و يك منطقه ، يا خانواده‌اى پرجمعيت ، هميشه داراى افرادى پاك سرشت ، خوش اخلاق ، با سخاوت ، موقّر و منظم ، متين و استوار ، مؤمن و متّقى است .\r\nاگر انسان بتواند خوبان امت يا نيكان شهر ، يا پاكان خانواده را تبديل به دست واحد كند ، وظيفهء اسلامى دارد كه اين افراد متفرق و پراكنده را جمع كند و از طريق آن جمعيت يك دست و يك هدف ، كارهاى مهم انجام دهد ، و بسيارى از مشكلات\r\n\r\n\r\n","description":"","footnote":"\r\n( 1 ) - بحار الأنوار : 29 / 422 ؛ الاحتجاج : 1 / 195 .\r\n","page_name":" 359 ","page_number":359},
  {"content":"\r\n\r\nمملكت يا شهر ، يا اقوام را حل كند .\r\nبا چنين جمعيتى مىتوان ، مسجد ، حمام ، كتابخانه ، مدرسه ، دانشگاه ، مجتمع دينى ، صندوق قرض الحسنه به وجود آورد ، و با چنين نيروى پاكى مىتوان مشكلات مالى ، خانوادگى و اخلاقى مردم شهر و جمعيت يك كشور را به حداقل رساند .\r\n\r\n5 - اصلاح بين مردم\r\nحلّ اختلاف مردم با بيانى شيرين و سخنى دلپذير و موعظه‌اى حسنه ، و به خرج دادن اخلاق يا مايه گذاشتن مال ، دستور صريح اسلام است .\r\nمسلمان نبايد اجازه دهد ، اختلاف بين مردم مسلمان اعم از اختلاف زن و شوهر ، دو خانواده ، پدر و مادر و فرزندان ، دو دوست ، دو شريك ، دو جمعيت ، دو محل ، دو شهر ، دو مملكت كه يا معلول كمبود اخلاقى يا ميوهء تلخ فقر و ندارى است ، ادامه پيدا كند .\r\nبر افراد آگاه و بزرگ ترهاى خانواده و جامعه و به خصوص اهل علم و معرفت واجب است در مقام اصلاح بين مردم به وسيلهء هر مايه‌اى كه لازم است ، اخلاقى ، آبروئى ، مالى اقدام نمايند .\r\nگاهى بين دو زوج به خاطر كمبود مالى اختلاف پيدا مىشود كه ادامهء اختلاف ممكن است منجر به طلاق شود ، بر بزرگان فاميل به خصوص ثروتمندان آنها واجب است با مال خود به نحوى كه آبروى آن خانواده حفظ شود . اقدام به رفع اختلاف كنند .\r\n\r\n","description":"","footnote":"","page_name":" 360 ","page_number":360},
  {"content":"\r\n\r\n\r\nاصلاح بين مردم در آيات قرآن\r\nفَاتَّقُوا اللّهَ وَ اصْلِحُوا ذاتَ بَيْنِكُمْ » « 1 »\r\nاز خدا پروا كنيد و [ اختلاف و نزاع 
  ] بين خود را اصلاح نماييد .\r\nوَ انْ طائِفَتانِ مِنَ الْمُؤْمِنينَ اقْتَتَلُوا فَاصْلِحُوا بَيْنَهُما فَانْ بَغَتْ احْداهُما عَلَى الْاخْرى فَقَاتِلُوا الَّتى تَبْغى حَتَّى تَفىءَ الى امْرِ اللّهِ فَانْ فَاءَتْ فَاصْلِحُوا بَيْنَهُما بِالعَدْلِ وَ اقْسِطُوا انَّ اللّهَ يُحِبُّ الْمُقْسِطينَ » « 2 »\r\nو اگر دو گروه از مؤمنان با يكديگر بجنگند ميان آنها صلح و آشتى برقرار كنيد ، و اگر يكى از آن دو گروه بر ديگرى تجاوز كند ، با آن گروهى كه تجاوز مىكند ، بجنگيد تا به حكم خدا باز گردد . پس اگر بازگشت ، ميانشان به عدالت و انصاف ، صلح و آشتى برقرار كنيد ؛ و همواره دادگرى را پيشه سازيد كه خدا دادگران را دوست دارد .\r\nانَّما الْمُؤْمِنُونَ اخْوَةٌ فَاصْلِحُوا بَيْنَ اخَوَيْكُمْ » « 3 »\r\nجز اين نيست كه همهء مؤمنان با هم برادرند ؛ بنابراين [ در همهء نزاع ها و اختلافات 
  ] ميان برادرانتان صلح و آشتى برقرار كنيد .\r\n\r\nاصلاح بين مردم در روايات\r\nامير المؤمنين عليه السلام در لحظات آخر عمر پربركت و نورانى خود به امام حسن و امام حسين عليهما السلام فرمود :\r\nاوصيكُما وَ جَميعَ وَلَدى وَ اهْلى وَ مَنْ بَلَغَهُ كِتابِى بِتَقْوَى اللّهِ وَنَظْمِ\r\n\r\n\r\n","description":"","footnote":"\r\n( 1 ) - انفال ( 8 ) : 1 .\r\n( 2 ) - حجرات ( 49 ) : 9 .\r\n( 3 ) - حجرات ( 49 ) : 10 .\r\n","page_name":" 361 ","page_number":361},
  {"content":"\r\n\r\nامْرِكُمْ وَ صَلاحِ ذاتِ بَيْنِكُمْ فَانّى سَمِعْتُ جَدَّكُما صلى الله عليه و آله يَقُولُ : صَلاحُ ذاتِ الْبَيْنِ افْضَلُ مِنْ عامَّةِ الصَّلاةِ وَ الصِّيامِ . « 1 »\r\nشما و همهء فرزندان و خاندانم و هر كه اين وصيتم به او مىرسد را به تقواى الهى ، و نظم در زندگى و اصلاح بين مردم سفارش مىكنم ، چرا كه از جد شما صلى الله عليه و آله شنيدم فرمود : اصلاح ذات‌البين از عموم نماز و روزه بهتر است .\r\nرسول خدا صلى الله عليه و آله فرمود :\r\nالا اخْبِرُكُمْ بِافْضَلَ مِنْ دَرَجَةِ الصِّيامِ وَ الصَّلاةِ وَ الصَّدَقَةِ قالوا : بَلى يا رسول اللّه ! قالَ : صَلاحُ ذاتِ الْبَيْنِ ، فإنَّ فَسادَ ذاتِ الْبَيْنِ هِىَ الْحالِقَةُ . « 2 »\r\nشما را به كارى برتر از درجهء روزه و نماز و صدقه خبر دهم . گفتند : آرى ، رسول خدا ! فرمود : آشتى دادن بين مردم ؛ زيرا بر هم زدن بين مردم ، نابود كننده است .\r\nحضرت صادق عليه السلام به مفضل فرمود :\r\nاذا رأَيْتَ بَيْنَ اثْنَيْنِ مِنْ شيعَتِنا مُنازَعَةً فَافْتَدِها مِنْ مالى . « 3 »\r\nچون بين دو شيعه ما دعوائى مشاهده كردى ، از مال من به آن دعوا خاتمه بده .\r\nامام على عليه السلام فرمود :\r\nثابِرُوا عَلى صَلاحِ الْمُؤْمِنينَ وَ الْمُتَّقينَ . « 4 »\r\nبر اصلاح بين مؤمنان و اهل تقوى مداومت كنيد .\r\n\r\n\r\n","description":"","footnote":"\r\n( 1 ) - نهج البلاغه : نامهء 47 .\r\n( 2 ) - مجموعة ورّام : 1 / 39 .\r\n( 3 ) - الكافى : 2 / 209 ، حديث 3 ؛ وسائل الشيعة : 18 / 440 ، باب 1 ، حديث 24002 .\r\n( 4 ) - عيون الحكم و المواعظ : 218 .\r\n","page_name":" 362 ","page_number":362},
  {"content":"\r\n\r\n\r\n6 و 7 - فاش نمودن خوبىها و پنهان كردن زشتىها\r\nفاش كردن خوبىهاى يك انسان در ميان مردم ، و پنهان داشتن زشتىهاى او عملى مورد پسند حق است ، و از اخلاق انبيا و امامان معصوم عليهم السلام است .\r\nچه نيكوست كه انسان خوبىهاى افراد را براى مردم بازگو كند ، تا به نشر معروف كمك كرده ، و به آبروى خوبان افزوده باشد ، و چه زشت است كه انسان زشتىها را رواج دهد تا ارواح آلوده گردد ، و آبروى آبروداران بر باد رود .\r\nمعمولًا پنهان كردن خوبىها و فاش نمودن زشتىها كار بى خبران و فاسقان و فاجران و بى خردان است ، اينان كه در مقام پنهان داشتن حسنات ، فاش كردن زشتىها هستند ، درونى آلوده به رذايل اخلاقى دارند ، و در برابر حق متكبّر و در برابر خلق حسودند . اينان به فرمودهء كتاب خدا جزائى جز عذاب اليم در روز قيامت ندارند .\r\nانَّ الَّذينَ يُحِبُّونَ انْ تَشيعَ الْفاحِشَةُ فِى الَّذينَ آمَنُوا لَهُمْ عَذابٌ اليمٌ فِى الدُّنْيا وَ الْأَخِرَةِ » « 1 »\r\nكسانى كه دوست دارند كارهاى بسيار زشت [ مانند آن تهمت بزرگ 
  ] در ميان اهل ايمان شايع شود ، در دنيا و آخرت عذابى دردناك خواهند داشت .\r\nفاش نمودن زشتىهاى پنهان مردم كارى شيطانى و عملى حرام است و برنامه‌اى ضد اخلاق و خلاف انسانيت مىباشد .\r\nمعصومين بزرگوار ما بر اين حقيقت اصرار دارند كه زشتىها را پنهان بداريد و آبروى مردم را حفظ كنيد ، و خوبىها را پخش كنيد و به آبرو و اعتبار مردم بيفزائيد كه اين از اخلاق حضرت حق است .\r\n\r\n\r\n","description":"","footnote":"\r\n( 1 ) - نور ( 24 ) : 19 .\r\n","page_name":" 363 ","page_number":363},
  {"content":"\r\n\r\nيا مَنْ اظْهَرَ الْجَميلَ وَ سَتَرَ الْقَبيحَ . « 1 »\r\nاى خداوندى كه خوبى را ظاهر مىكنى و بدى را مىپوشانى .\r\nامام على عليه السلام در دعاى كميل عرضه مىدارد :\r\nكَمْ مِنْ قَبيحٍ سَتَرْتَهُ . « 2 »\r\nچه بسيار بدى كه آن را از ديد مردم پنهان داشتى .\r\nوَبِرَحْمَتِكَ اخْفَيْتَهُ ، وَ بِفَضْلِكَ سَتَرْتَهُ . « 3 »\r\nتويى آن مهربان خدائى كه بدىهايم را به رحمتت پنهان كردى و به فضلت پوشاندى ، تا بتوانم در ميان مردم به خوبى و خوشى به زندگيم ادامه دهم .\r\nحضرت مولا عليه السلام مىفرمايد :\r\nلَوْ وَجَدْتُ مُؤْمِناً عَلى فاحِشَةٍ لَسَتَرْتُهُ بِثَوْبى . « 4 »\r\nاگر مؤمنى را در كار زشتى بيابم او را با لباسم مىپوشانم ( تاديگران وى را نبينند ، مبادا كه زبان خود را نگاه ندارند و آبروى آن مؤمن بر باد رود ) !\r\nحضرت صادق عليه السلام روايت مىفرمايد :\r\nنَحْنُ اصْلُ كُلِّ خَيْرٍ ، وَ مِنْ فُرُوعِنا كُلُّ بِرٍّ ، وَ مِنَ الْبِرِّ التَّوْحِيدُ وَ الصَّلاةُ وَ الصِّيامُ وَ كَظْمُ الْغَيْظِ وَ الْعَفْوُ عَنِ الْمُسىءِ وَ رَحْمَةُ الْفَقيرِ وَ تَعاهُدُ الْجارِ وَ الْاقْرارُ بِالفَضْلِ لِاهْلِهِ . وَ عَدُوُّنا اصْلُ كُلِّ شَرٍّ ، وَمِنْ فُرُوعِهِمْ كُلُّ قَبيحٍ وَ فاحِشَةٍ ، فَمِنْهُمْ الْكِذْبُ وَ النَّميمَةُ وَ الْبُخْلُ وَ الْقَطيعَةُ وَ اكْلُ الرِّبا وَ اكْلُ مالِ\r\n\r\n\r\n","description":"","footnote":"\r\n( 1 ) - الكافى : 2 / 578 ، حديث 4 ؛ تهذيب الاحكام : 3 / 84 ، حديث 12 .\r\n( 2 ) - البلد الأمين : 188 ؛ مصباح المتهجّد : 845 .\r\n( 3 ) - البلد الأمين : 191 ؛ مصباح المتهجّد : 849 .\r\n( 4 ) - دعائم الاسلام : 2 / 446 ، حديث 1559 ؛ الجعفريات : 242 .\r\n","page_name":" 364 ","page_number":364},
  {"content":"\r\n\r\nالْيَتِيمِ بِغَيْرِ حَقِّهِ وَ تَعَدِّى الْحُدودِ الَّتى امَرَاللّهُ عَزَّوَجَلَّ وَ رُكُوبُ الْفَواحِشِ ما ظَهَرَ مِنْها وَ ما بَطَنَ مِنَ الزِّنا و السِّرْقَةِ ، وَكُلُّ مَنْ وافَقَ ذلِكَ مِنَ الْقَبيحِ ، وَكَذَبَ مَنْ قالَ انَّهُ مَعَنا وَ هُوَ مُتَعَلِّقٌ بِفَرْعِ غَيْرِنا . « 1 »\r\nما ريشهء هر خيرى هستيم و هر عمل نيكى شاخ و برگ ماست ، و از نيكى توحيد و نماز و روزه و فرو خوردن خشم و گذشت از بد كار و رحمت به فقير ، تعهد نسبت به همسايه و اقرار و اعترافت به خوبى خوبان است .\r\nدشمنان ما ريشهء هر شر و از شاخ و برگ آنان هر بدى و گناهى است از جمله :\r\nدروغ ، دوبه هم زنى ، بخل ، قطع رحم ، خوردن ربا ، خوردن مال يتيم بدون حق ، تجاوز از حدود الهى و ارتكاب بدىهاى ظاهر و باطن از قبيل زنا و دزدى و هرچه كه قبيح است .\r\nدروغ مىگويد آن كه آلوده به اين امور است و خود را از ما مىداند !\r\n\r\n8 - نرم خويى\r\nاخلاقى كه مردم را جذب كند ، و باعث هدايت و رشد مردم شود نرم خوئى نام دارد .\r\nنرم خوئى حقيقى است كه حضرت حق ، پيامبر بزرگوارش را به آن ستوده ، پيامبرى كه او را اسوه و سرمشق تمام مردم تا روز قيامت قرار داده است ، و پيروى از او را در تمام شؤون لازم شمرده ، و متخلّف از وى را بدبخت و شقى ناميده است .\r\nفَبِما رَحْمَةٍ مِنَ اللّهِ لِنْتَ لَهُمْ وَلَوْ كُنْتَ فَظّاً غَليظَ الْقَلْبِ لَانْفَضُّوا مِنْ حَوْلِكَ » « 2 »\r\n[ اى پيامبر ! 
  ] پس به مهر و رحمتى از سوى خدا با آنان نرم خوى شدى ، و اگر درشت خوى و سخت دل بودى از پيرامونت پراكنده مىشدند .\r\n\r\n\r\n","description":"","footnote":"\r\n( 1 ) - بحار الأنوار : 24 / 303 ، باب 66 ، حديث 15 ؛ الكافى : 8 / 242 ، حديث 336 .\r\n( 2 ) - آل عمران ( 3 ) : 159 .\r\n","page_name":" 365 ","page_number":365},
  {"content":"\r\n\r\nحضرت عبدالعظيم حسنى از حضرت رضا عليه السلام روايت مىكند :\r\nكانَ فِيما ناجَى اللّهَ مُوسَى بْنُ عِمْرانَ انْ قالَ : الهى ما جَزاءُ مَنْ كَفَّ اذاهُ عَنِ النّاسِ ، وَ بَذَلَ مَعْرُوفَهُ لَهُمْ ؟ قالَ : يا مُوسى تُناديهِ النّارُ يَوْمَ الْقِيامَةِ :\r\nلاسَبيلَ لِى عَلَيْكَ . « 1 »\r\nموسى در مناجات با خدا از حضرت حق پرسيد :\r\nخداوندا ! جزاى كسى كه آزارش را از مردم نگاهدارد و خوبى خود را در هر زمينه‌اى به مردم برساند چيست ؟ فرمود : اى موسى ! در قيامت آتش به او مىگويد : مرا بر تو راهى نيست .\r\nرسول خدا صلى الله عليه و آله فرمود :\r\nنِعْمَ وَزيرُ الْإيمانِ الْعِلْمُ ، وَنِعْمَ وَزيرُ الْعِلْمِ الْحِلْمُ ، وَنِعْمَ وَزيرُ الْحِلْمِ الرِّفْقُ ، وَنِعْمَ وَزيرُ الرِّفْقِ اللّينُ . « 2 »\r\nايمان را چه پشتيبان خوبى است علم ، و علم را چه كمك خوبى است بردبارى ، و بردبارى را چه يار خوبى است مدارا ، و مدارا را چه يار خوبى است نرم خوئى .\r\nو نيز فرمود :\r\nما مِنْ عَمَلٍ احَبَّ الَى اللّهِ تَعالى و الى رَسُولِهِ مِنَ الْإيمانِ بِاللّهِ وَ الرِّفْقِ بِعِبادِهِ ، وَ ما مِنْ عَمَلٍ ابْغَضَ إِلَى اللّهِ تَعالى مِنَ الْاشْراكِ بِاللّهِ تَعالى وَ الْعُنْفِ عَلى عِبادِهِ . « 3 »\r\nعملى نزد خدا و رسول خدا محبوب‌تر از ايمان به خدا و نرم خوئى نسبت به\r\n\r\n\r\n","description":"","footnote":"\r\n( 1 ) - بحار الأنوار : 72 / 52 ، باب 42 ، حديث 6 .\r\n( 2 ) - بحار الأنوار : 72 / 53 ، باب 42 ، حديث 11 ؛ دعائم الاسلام : 1 / 82 .\r\n( 3 ) - بحار الأنوار : 72 / 54 ، باب 42 ، ذيل حديث 19 .\r\n","page_name":" 366 ","page_number":366},
  {"content":"\r\n\r\nعباد خدا نيست ، و عملى مبغوض‌تر نزد خدا از شرك و سخت‌گيرى به بندگان الهى نيست .\r\nرسول خدا صلى الله عليه و آله فرمود :\r\nمَنْ ماتَ مُدارِياً ماتَ شَهيداً . « 1 »\r\nهر كس در حال نرم خويى با مردم بميرد شهيد از دنيا رفته است .\r\nحضرت باقر عليه السلام فرمود :\r\nانَّ لِكُلِّ شَىْءٍ قُفْلًا ، وَ قُفْلُ الْإيمانِ الرِّفْقُ . « 2 »\r\nبراى هر چيزى قفلى است كه آن را از دستبرد حفظ مىكند ، و قفل ايمان مدارا و نرم خوئى است .\r\nرسول خدا صلى الله عليه و آله فرمود :\r\nالرِّفْقُ يُمْنٌ ، وَالْخُرْقُ شُومٌ . « 3 »\r\nنرم خويى بركت ، و سخت‌گيرى و بدعملى شومى است .\r\n\r\n9 - تواضع و فروتنى\r\nتواضع و فروتنى كه ميوهء شيرين معرفت نسبت به حقايق هستى ، و احكام الهى ، و حسنات اخلاقى ، و موقعيت خويش و مردم است ممدوح حضرت حق در قرآن ، و از اخلاق انبيا و امامان و روش و سيرهء اولياى الهى است .\r\nانسانى كه ابتدايش نطفه ، و انتهايش جيفه ، و بين نطفه و جيفه ضعيف و درمانده و در تمام شؤون ظاهرى و باطنى بدون استقلال است چرا آلوده به تكبّر باشد .\r\n\r\n\r\n","description":"","footnote":"\r\n( 1 ) - بحار الأنوار : 72 / 55 ، باب 42 ؛ الدّعوات : 220 ، حديث 597 .\r\n( 2 ) - بحار الأنوار : 72 / 55 ، باب 42 ، حديث 20 ؛ الكافى : 2 / 118 ، حديث 1 .\r\n( 3 ) - بحار الأنوار : 72 / 59 ، باب 42 ، حديث 23 ؛ الكافى : 2 / 119 ، حديث 4 .\r\n","page_name":" 367 ","page_number":367},
  {"content":"\r\n\r\nخداوند متعال در قرآن مجيد تواضع را از نشانه‌هاى اهل ايمان دانسته و مىفرمايد :\r\nاذِلَّةٍ عَلَى الْمُؤْمِنينَ » « 1 »\r\nدر برابر مؤمنانْ فروتن‌اند .\r\n\r\nتواضع و فروتنى در روايات\r\nحضرت عسگرى عليه السلام فرمود :\r\nاعْرَفُ النّاسِ بِحُقُوقِ اخْوانِهِ وَ اشَدُّهُمْ قَضاءً لَها اعْظَمُهُمْ عِنْدَ اللّهِ شَأْنَاً . وَ مَنْ تَواضَعَ فِى الدُّنْيا لِاخْوَانِهِ فَهُوَ عِنْدَ اللّهِ مِنَ الصِّدِّيقينَ وَ مِنْ شيعَةِ عَلىِّ بْنِ ابى طالِبٍ عليه السلام حَقّاً . « 2 »\r\nآشناترين مردم به حقوق برادرانش و شديدترين آنان در قضاى حاجت ايشان ، بزرگترين آنها از نظر مقام در نظر خداوندند ، و هر كس در دنيا نسبت به برادران دينى خود فروتنى كند ، در نزد حضرت حق از صدّيقين است و به حقيقت از پيروان على بن ابى طالب عليه السلام محسوب مىشود .\r\nامام صادق عليه السلام از پدرانش روايت مىفرمايد :\r\nانَّ مِنَ التَّواضُعِ انْ يَرْضَى الرَّجُلُ بِالْمَجْلِسِ دُونَ الْمَجْلِسِ ، وَ انْ يُسَلِّمَ عَلى مَنْ يَلْقى ، وَ انْ يَتْرُكَ الْمِراءَ وَ انْ كانَ مُحِقّاً ، وَ لايُحِبَّ انْ يُحْمَدَ عَلَى التَّقْوى . « 3 »\r\nتواضع به اين است كه انسان در هر مجلسى وارد شد همان جا كه جاى خالى\r\n\r\n\r\n","description":"","footnote":"\r\n( 1 ) - مائده ( 5 ) : 54 .\r\n( 2 ) - بحار الأنوار : 72 / 117 ، باب 51 ، حديث 1 ؛ مستدرك الوسائل : 11 / 295 ، باب 28 ، حديث 13076 .\r\n( 3 ) - بحار الأنوار : 72 / 118 ، باب 51 ، حديث 3 ؛ وسائل الشيعة : 15 / 274 ، باب 28 ، حديث 20501 .\r\n","page_name":" 368 ","page_number":368},
  {"content":"\r\n\r\nاست بنشيند ، و با هر كسى روبرو شد سلام كند ، و جنگ در گفتگو را ترك كند اگر چه حق با او باشد ، و دوست نداشته باشد وى را به تقوا تعريف كنند .\r\nامير المؤمنين عليه السلام فرمود :\r\nطُوبى لِمَنْ شَغَلَهُ عَيْبُهُ عَنْ عُيُوبِ النّاسِ ، وَ تَواضَعَ مِنْ غَيْرِ مَنْقَصَةٍ ، وَجالَسَ اهْلَ الْفِقْهِ وَ الرَّحْمَةِ ، وَ خالَطَ اهْلَ الذُّلِّ وَ الْمَسْكَنَةِ ، وَ انْفَقَ مالًا جَمَعَهُ فِى غَيْرِ مَعْصِيَةٍ . « 1 »\r\nخوشا به حال كسى كه توجه به عيب خودش او را از توجه به عيب ديگران باز دارد ، و در جاى خودش فروتنى نمايد ، و با اهل فهم و رحمت مجالست كند ، و با آنان كه متواضع و خاكيند معاشرت داشته باشد ، و مالى را كه به دست آورده در غير معصيت خدا انفاق نمايد .\r\nفِى وَصِيَّةِ اميرِالْمُؤْمِنينَ عليه السلام عِنْدَ مَوْتِهِ : عَلَيْكَ بِالتَّواضُعِ فَانَّهُ مِنْ اعْظَمِ الْعِبادَةِ . « 2 »\r\nدر سفارش امير المؤمنين به وقت وفاتش آمده : برتو باد به فروتنى كه بزرگترين عبادت است .\r\nرسول خدا صلى الله عليه و آله فرمود :\r\nما تَواضَعَ احَدٌ الّا رَفَعَهُ اللّهُ . « 3 »\r\nكسى تواضع و فروتنى ننمود مگر اين كه خداوند او را بالابرد .\r\nاميرالمؤمنين عليه السلام فرمود :\r\n\r\n\r\n","description":"","footnote":"\r\n( 1 ) - بحار الأنوار : 72 / 119 ، باب 51 ، حديث 4 ؛ تفسير القمى : 2 / 70 ، ذيل آيهء 35 سورهء انبياء .\r\n( 2 ) - بحار الأنوار : 72 / 119 ، باب 51 ، حديث 5 ؛ مستدرك الوسائل : 11 / 296 ، باب 28 ، حديث 13079 .\r\n( 3 ) - بحار الأنوار : 72 / 120 ، باب 51 ، حديث 7 ؛ مستدرك الوسائل : 11 / 297 ، باب 28 ، حديث 13083 .\r\n","page_name":" 369 ","page_number":369},
  {"content":"\r\n\r\nالتَّواضُعُ يَكْسِبُكَ السَّلامَةَ . وَ قالَ عليه السلام ، زينَةُ الشَّريفِ التَّواضُعُ . « 1 »\r\nتواضع براى تو كسب سلامت مىكند . و نيز آن حضرت فرمود : زينت مردم بلند مرتبه فروتنى ، است .\r\nامام صادق عليه السلام مىفرمايد : حضرت زين العابدين بر جذاميان گذشت ، در حالى كه بر الاغى سوار بود ، جذاميان حضرت را دعوت كردند كه با آنان هم غذا شود ، حضرت فرمود : اگر روزه نبودم سر سفرهء شما مىنشستم ، چون به خانه رسيد ، فرمود : غذاى لذيذى آماده كردند ، آنگاه آنان را دعوت كرد و كنار همان سفره‌اى كه جذاميان نشستند قرار گرفت و با ايشان هم غذا شد . « 2 » امام صادق عليه السلام فرمود :\r\nفِيما اوْحَى اللّهُ عَزَّوَجَلَّ الى داوُدَ عليه السلام : يا داوُدُ كَما انَّ اقْرَبَ النّاسِ مِنَ اللّهِ الْمُتَواضِعُونَ ، كَذلِكَ ابْعَدُ النّاسِ مِنَ اللّهِ الْمُتَكَبِّرُونَ . « 3 »\r\nخداوند به داود وحى فرموده است : چنان كه نزديكترين مردم به خداوند فروتنانند ، دورترين مردم متكبّرانند .\r\nاز حضرت رضا عليه السلام است :\r\nالتَّواضُعُ انْ تُعْطِىَ النّاسَ ما تُحِبُّ انْ تُعْطاهُ . « 4 »\r\nفروتنى به اين است كه با مردم همان گونه باشى كه دوست دارى مردم با تو همان گونه باشند .\r\n\r\n\r\n","description":"","footnote":"\r\n( 1 ) - بحار الأنوار : 72 / 120 ، باب 51 ، ذيل حديث 11 ؛ مستدرك الوسائل : 11 / 298 ، باب 28 ، حديث 13086 .\r\n( 2 ) - الكافى : 2 / 123 ، حديث 8 .\r\n( 3 ) - بحار الأنوار : 14 / 39 ، باب 3 ، حديث 21 ؛ الكافى : 2 / 123 ، حديث 11 .\r\n( 4 ) - بحار الأنوار : 72 / 135 ، باب 51 ، حديث 36 ؛ الكافى : 2 / 124 ، حديث 13 .\r\n","page_name":" 370 ","page_number":370},
  {"content":"\r\n\r\nامير المؤمنين عليه السلام فرمود :\r\nوَ ارْحَمْ مِنْ اهْلِكَ الصَّغيرَ ، وَوَقِّرْمِنْهُمُ الْكَبيرَ . « 1 »\r\nدر خانواده‌ات كوچك را رحم كن ، و بزرگ را احترام نما .\r\n\r\n10 - نيك سيرتى\r\nنيك سيرتى به معناى روش پسنديده در تمام امور است كه ناشى از حسنات اخلاقى است ، و حسنات اخلاقى و مكارم پسنديده واقعيت‌هايى است كه در اين دعاى شريف و عبارات ملكوتى آمده است .\r\n رندان كه مقيمان خرابات الستند * از غمزهء ساقى همه آشفته و مستند\r\nبرخاسته‌اند از سرمستى به ارادت * زانرو كه درميكدهء عشق نشستند\r\nتا چشم به نظّاره آن يار گشادند * از ديدن اغيار همه ديده ببستند\r\nاز نشئهء آن باده كه از عشق قديم است * از جوى حوادث همه يك بار بجستند\r\nدست از همه آفاق فشاندند زغيرت * ايدوست بينديش كه بارى زچه رستند \r\n از ذوق بلانوش خرابات خرابند * در شوق بلى گوى مناجات الستند\r\nاز هستى خود جانب مستى بگريزند * تا خلق ندانند كه اين طايفه هستند\r\nمانند حسين از سر كونين گذشتند * با اين همه از طعن بدانديش نرستند \r\n( منصور حلّاج )\r\n\r\n11 - سنگينى و وقار\r\nآنان كه در ميان مردم دست به سبكسرى ، و اعمال و رفتار ناهنجار ، و كارهائى كه با وزانت و وقار تناسبى ندارد مىزنند ، در حقيقت خلاف صراط مستقيم قدم بر\r\n\r\n\r\n","description":"","footnote":"\r\n( 1 ) - بحار الأنوار : 72 / 136 ، باب 52 ، حديث 1 ؛ مستدرك الوسائل : 8 / 394 ، باب 56 ، حديث 9778 .\r\n","page_name":" 371 ","page_number":371},
  {"content":"\r\n\r\nمىدارند ، و بدون شك با كردار ناپسند ، و صداى نكره ، و شوخىهاى بى جا ، و مطالب پوچ و سخنان ياوه ، و ادا و اطوار خارج از نزاكت و ادب ، باعث آزار ديگران و آزرده دلى مردم هم هستند .\r\nرفتار و كردار مردان حق ، و شكل زندگى بندگان الهى توأم با متانت و وقار و وزانت است .\r\nوَاقْصِدْ فِى مَشْيِكَ وَ اغْضُضْ مِنْ صَوْتِكَ انَّ انْكَرَ الْاصْواتِ لَصَوْتُ الْحَميرِ » « 1 »\r\nو در راه رفتنت ميانه‌رو باش ، و از صدايت بكاه كه بىترديد ناپسندترين صداها ، صداى خران است .\r\n\r\nسنگينى و وقار در روايات\r\nاحمد بن عمر حلبى مىگويد : به حضرت صادق عليه السلام عرضه داشتم : چه خصلت‌هائى براى مرد زيباتر است ؟ فرمود :\r\nوَقارٌ بِلا مَهابَةٍ ، وَ سَماحٌ بِلا طَلَبِ مُكافاةٍ ، وَتَشاغُلٌ بِغَيْرِ مَتاعِ الدُّنْيا . « 2 »\r\nسنگينى و وقارى كه به عظمت انسان در جامعه بيفزايد نه باعث ترس مردم گردد ، سخا و جودى كه در آن توقع تلافى نباشد ، و دل مشغولى به واقعيت‌هاى الهى كه انسان را از حرام منصرف و به رحمت حق نزديك كند .\r\nرسول خدا صلى الله عليه و آله فرمود :\r\nعَلَيْكُمْ بِالسَّكينَةِ وَ الْوَقارِ . « 3 »\r\nبر شما باد به آرامش داشتن و سنگينى و وقار .\r\n\r\n\r\n","description":"","footnote":"\r\n( 1 ) - لقمان ( 31 ) : 19 .\r\n( 2 ) - بحار الأنوار : 68 / 337 ، باب 82 ، حديث 1 ؛ الكافى : 2 / 240 ، حديث 33 .\r\n( 3 ) - الحدائق الناضرة : 11 / 246 ( پاورقى ) ؛ بدائع الصنائع : 1 / 218 .\r\n","page_name":" 372 ","page_number":372},
  {"content":"\r\n\r\nرسول خدا صلى الله عليه و آله فرمود :\r\nلَيْسَ الْبِرُّ فِى حُسْنِ الزِّىِّ ، وَلكِنَّ الْبِرَّفِى السَّكينَةِ وَ الْوَقارِ . « 1 »\r\nنيكى در خوب پوشيدن و تجمّل نيست ، خوبى در آرامش و وقار است .\r\nامير المؤمنين عليه السلام فرمود :\r\nجَمالُ الرَّجُلِ الْوَقارُ . « 2 »\r\nزيبائى مرد وقار است .\r\nكُنْ فِى الْمَلَأِ وَقُوراً ، وَ فِى الْخَلَا ذَكُوراً . « 3 »\r\nدر ميان مردم با وقار و در خلوت به ياد حق باش .\r\nوَقارُ الرَّجُلِ نُورٌ وَ زينَةٌ . « 4 »\r\nسنگينى و وقار انسان ، زيبائى و نور است .\r\nالْوِقارُ يُنْجِدُ الْحِلْمِ . « 5 »\r\nوقار و سنگينى ميوهء بردبارى است .\r\n\r\n12 - حسن معاشرت\r\nخوبى معاشرت با همگان در قرآن و روايات و معارف اسلامى مطرح است .\r\nوَاعْبُدُوا اللّهَ وَ لاتُشْرِكُوا بِهِ شَيْئاً وَبِالْوالِدَيْنَ احْساناً وَبِذِى الْقُرْبَى وَ الْيَتامى وَ الْمَساكِينِ وَ الْجارِذِى الْقُرْبى وَ الْجارِ الْجُنُبِ وَ الصّاحِبِ بِالْجَنْبِ\r\n\r\n\r\n","description":"","footnote":"\r\n( 1 ) - مستدرك الوسائل : 1 / 106 ، باب 11 ، حديث 105 .\r\n( 2 ) - غرر الحكم : 250 ، حديث 5188 .\r\n( 3 ) - غرر الحكم : 188 ، حديث 3625 .\r\n( 4 ) - غرر الحكم : 250 ، حديث 5201 .\r\n( 5 ) - غرر الحكم : 250 ، حديث 5184 .\r\n","page_name":" 373 ","page_number":373},
  {"content":"\r\n\r\nوَابْنِ السَّبيلِ وَما مَلَكَتْ ايْمانُكُمْ انَّ اللّهَ لايُحِبُّ مَنْ كانَ مُخْتالًا فَخُوراً » « 1 »\r\nو خدا را بپرستيد ، و چيزى را شريك او قرار ندهيد ، و به پدر و مادر و خويشاوندان و يتيمان و مستمندان و همسايهء نزديك و همسايهء دور و همنشينان و همراهان و در راه ماندگان و بردگان نيكى كنيد ؛ يقيناً خدا كسى را كه متكبّر و خودستاست ، دوست ندارد .\r\nحضرت باقر عليه السلام از امير المؤمنين روايت مىكند كه به دستهء يكى از شمشيرهاى رسول خدا صلى الله عليه و آله سه جمله نوشته بود :\r\nصِلْ مَنْ قَطَعَكَ ، وَقُلِ الْحَقَّ وَلَوْ عَلى نَفْسِكَ ، وَاحْسِنْ الى مَنْ اساءَ الَيْكَ . « 2 »\r\nصله رحم كن با آن كه با تو قطع رابطه كرده ، حق بگو گرچه به ضرر خودت باشد ، و نيكى كن به كسى كه با تو بدى كرده است .\r\nحضرت صادق عليه السلام از پدر بزرگوارش روايت مىكند :\r\n« على عليه السلام با مردى مسيحى در جاده‌اى كه به كوفه منتهى مىشد ، هم سفر شد ، مسيحى به حضرت گفت : اى بنده خدا قصد كجا دارى ؟ حضرت فرمود : كوفه ، چون مرد مسيحى براى رفتن به محل خودش از حضرت جدا شد ، مشاهده كرد امام او را دنبال مىكند ، عرضه داشت : مگر نمىخواهى به كوفه به روى ؟\r\nفرمود : چرا . گفت : اگر قصد كوفه دارى چرا دنبال من مىآئى ؟ حضرت فرمود :\r\nاين برنامه كه من اجرا مىكنم يعنى چند قدم هم سفر خود را بدرقه كردن ، تمام كردن حسن معاشرت است و اين دستور پيامبر ماست ، مسيحى گفت : راستى\r\n\r\n\r\n","description":"","footnote":"\r\n( 1 ) - نساء ( 4 ) : 36 .\r\n( 2 ) - بحار الأنوار : 71 / 157 ، باب 10 ، حديث 2 ؛ من لا يحضره الفقيه : 4 / 179 ، حديث 5403 .\r\n","page_name":" 374 ","page_number":374},
  {"content":"\r\n\r\nدستور رسول شماست ؟ فرمود : آرى ، مرد مسيحى گفت : تو را به شهادت مىطلبم كه من بر دين توأم ، آنگاه از راه خود همراه حضرت برگشت و چون امام را شناخت مسلمان شد » . « 1 »\r\n تا زنگ سيه زآينهء دل نزدايد * عكس رخ دلدار در او خوش ننمايد\r\nدر طرف چمن گر بكند جلوه رخ دوست * بر برگ گلى اين همه بلبل نسرايد\r\nنور ازلى گر ندمد از رخ ليلى * از گردش چشمى دل مجنون نربايد\r\nهر كو نكند بندگى پير خرابات * بر روى دلش جان در معنى نگشايد\r\nاى غم زده ترياق محبت به كف آور * تا زهر غم دهر تو را جان نگزايد\r\nآيين طريقت به حقيقت بجز اين نيست * كز شادى و غم راحت و رنجت نفزايد\r\nاين بار امانت كه شده قسمت وحدت * بر پشت فلك گر نهد البته خم آيد \r\n\r\nحسن معاشرت در روايات\r\nامام صادق عليه السلام پس از معرفى ائمه عليهم السلام فرمود :\r\n\r\n\r\n","description":"","footnote":"\r\n( 1 ) - بحار الأنوار : 71 / 157 ، باب 10 ، حديث 4 ؛ وسائل الشيعة : 12 / 134 ، باب 92 ، حديث 15863 .\r\n","page_name":" 375 ","page_number":375},
  {"content":"\r\n\r\nوَ دينُهُمُ الوَرَعُ وَ العِفَّةُ - إلى أَنْ قالَ : - وَحُسْنُ الصُّحْبَةِ وَ حُسْنُ الجِوارِ . « 1 »\r\nدين آنان پاك دامنى و عفت است تا جائى كه فرمود : و حسن معاشرت و حسن همسايه دارى است .\r\nو نيز فرمود :\r\nاحْسِنْ مُجاوَرَةَ مَنْ جاوَرْتَ تَكُنْ مُسْلِماً . « 2 »\r\nهمسايه داريت را با همسايه‌ات نيكو كن تا مسلمان باشى .\r\nحضرت صادق عليه السلام از پدرانش از رسول خدا صلى الله عليه و آله روايت مىكند :\r\nاعْمَلْ بِفَرائِضِ اللّهِ تَكُنْ اتْقَى النّاسِ ، وَ ارْضَ بِقِسْمِ اللّهِ تَكُنْ اغْنَى النّاسِ ، وَكُفَّ عَنْ مَحارِمِ اللّهِ تَكُنْ اوْرَعَ النّاسِ ، وَ احْسِنْ مُجاوَرَةَ مَنْ جاوَرَكَ تَكُنْ مُؤْمِناً ، وَ احْسِنْ مُصاحَبَةَ مَنْ صاحَبَكَ تَكُنْ مُسْلِماً . « 3 »\r\nبه واجبات الهى عمل كن تا با تقواترين مردم باشى ، به داده حق راضى باش تا بى نيازترين خلق باشى ، از حرام الهى خوددارى كن تا پاكدامن‌ترين انسان‌ها باشى ، براى همسايه‌ات بهترين همسايه باش تا مومن باشى ، و معاشرت خود را با معاشرت نيكو قرار بده تا مسلمان باشى .\r\nحضرت باقر عليه السلام فرمود :\r\nصانِعِ الْمُنافِقَ بِلِسانِكَ ، وَ اخْلِصْ وُدَّكَ لِلْمُؤْمِنِ ، وَ انْ جالَسَكَ يَهُودِىٌّ فَاحْسِنْ مُجالَسَتَهُ . « 4 »\r\nبا منافق با زبانت روبرو شو ، محبتت را براى مؤمن خالصانه مصرف كن ، و\r\n\r\n\r\n","description":"","footnote":"\r\n( 1 ) - بحار الأنوار : 71 / 158 ، باب 10 ، حديث 8 ؛ مستدرك الوسائل : 8 / 315 ، باب 2 ، حديث 9535 .\r\n( 2 ) - بحار الأنوار : 71 / 158 ، باب 10 ، حديث 10 ؛ الخصال : 1 / 169 ، حديث 222 .\r\n( 3 ) - بحار الأنوار : 71 / 159 ، باب 10 ، حديث 12 ؛ الأمالى ، شيخ صدوق : 201 ، حديث 13 .\r\n( 4 ) - بحار الأنوار : 71 / 162 ، باب 10 ، حديث 22 ؛ مستدرك الوسائل : 8 / 316 ، باب 2 ، حديث 9537 .\r\n","page_name":" 376 ","page_number":376},
  {"content":"\r\n\r\nاگر يهودى باتو همنشين شد ، با او با نيكى همنشينى كن !\r\nحضرت صادق عليه السلام فرمود :\r\nعَلَيْكُمْ بِتَقْوى اللّهِ ، وَ صِدْقِ الْحَديثِ ، وَ اداءِ الْامانَةِ ، وَ حُسْنِ الصَّحابَةِ لِمَنْ صَحِبَكُمْ . « 1 »\r\nبر شما باد به رعايت تقواى الهى ، و راستى در سخن ، و اداى امانت ، و خوبى معاشرت با كسى كه با شما همنشين است .\r\nامام صادق عليه السلام فرمود :\r\nثَلاثٌ مَنْ اتَى اللّهَ بِواحِدَةٍ مِنْهُنَّ اوْجَبَ اللّهُ لَهُ الْجَنَّةَ : الْانْفاقُ مِنْ اقْتارٍ ، وَ الْبِشْرُ بِجَميعِ الْعالَمِ ، وَ الْانْصافُ مِنْ نَفْسِهِ . « 2 »\r\nسه چيز است هر كس با يكى از آنها همراه باشد خداوند بهشت را بر او واجب مىگرداند . انفاق به وقت تنگدستى ، گشاده روئى با تمام مردم جهان ، و از جانب خود به ديگران انصاف دادن .\r\nيكى از دوستان ابن محبوب به حضرت صادق عليه السلام عرضه داشت :\r\nما حَدُّ حُسْنِ الْخُلْقِ ؟ قالَ : تَلينُ جَناحَكَ ، وَ تُطيبُ كَلامَكَ ، وَ تَلْقى اخاكَ بِبِشْرٍ حَسَنٍ . « 3 »\r\nحدود حسن خلق چيست ؟ فرمود : مهربانى با همه ، پاكيزگى در كلام ، روبرو شدن با برادر دينى با چهرهء نيكو .\r\n\r\n13 - سبقت در فضيلت\r\nفضايل ، واقعيت‌هايى الهى و حقايقى عرشى و ملكوتى است كه در انبياى الهى\r\n\r\n\r\n","description":"","footnote":"\r\n( 1 ) - بحار الأنوار : 71 / 162 ، باب 10 ، حديث 25 ؛ وسائل الشيعة : 7 / 33 ، باب 5 ، حديث 8638 .\r\n( 2 ) - بحار الأنوار : 71 / 169 ، باب 10 ، حديث 37 ؛ الكافى : 2 / 103 ، حديث 2 .\r\n( 3 ) - بحار الأنوار : 71 / 171 ، باب 10 ، حديث 39 ؛ الكافى : 2 / 103 ، حديث 4 .\r\n","page_name":" 377 ","page_number":377},
  {"content":"\r\n\r\nو امامان معصوم و اولياى حق تجلّى عملى داشت .\r\nفضايل ، يك سلسله كمالات حقيقى ، و مكارم واقعى است كه انسان را در پيشگاه حق به ارزشى سنگين مىآرايد ، و آدمى را مستحق رضايت حق ، و بهشت عنبر سرشت مىكند .\r\n\r\nفضايل در روايات\r\nامام على عليه السلام در باب فضيلت مىفرمايد :\r\nفَخْرُ الْمَرْءِ بِفَضْلِهِ لا بِاصْلِهِ . « 1 »\r\nافتخار انسان به فضيلت اوست نه به خانواده‌اش .\r\nالْفَضيلَةُ بِحُسْنِ الْكَمالِ وَ مَكارِمِ الْافْعالِ ، لا بِكَثْرَةِ الْمالِ وَ جَلالَةِ الْاعْمالِ . « 2 »\r\nفضيلت به خوبى كمال و اعمال با ارزش است ، نه به ثروت زياد و حركات و اعمال بزرگ .\r\nمَنْ آثَرَ عَلى نَفْسِهِ اسْتَحَقَّ اسْمَ الْفَضيلَةِ . « 3 »\r\nآن كه ديگران را در همه چيز بر خود مقدم بدارد ، مستحق نام فضيلت است .\r\nصَنائِعُ الْاحْسانِ مِنْ فَضائِلِ الْانسانِ . « 4 »\r\nانجام دادن تمام نيكىها از فضايل انسان است .\r\n\r\n\r\n","description":"","footnote":"\r\n( 1 ) - غرر الحكم : 409 ، حديث 9387 .\r\n( 2 ) - غرر الحكم : 317 ، حديث 7313 .\r\n( 3 ) - غرر الحكم : 396 ، حديث 9174 .\r\n( 4 ) - غرر الحكم : 383 ، حديث 8712 .\r\n","page_name":" 378 ","page_number":378},
  {"content":"\r\n\r\nالْفَضْلُ انَّكَ اذا قَدَرْتَ عَفَوْتَ . « 1 »\r\nفضل و فضيلت به اين است كه هرگاه قدرت يافتى اقدام به گذشت كنى .\r\nتَحَلُّوا بِالْأَخْذِ بِالْفَضْلِ ، وَ الْكَفِّ عَنِ الْبَغْىِ ، وَالْعَمَلِ بِالْحَقِّ ، وَ الْانْصافِ مِنَ النَّفْسِ ، وَاجْتِنابِ الْفَسادِ ، وَ اصْلاحِ الْمَعادِ . « 2 »\r\nبا در پيش گرفتن فضيلت و خوددارى از ستم و زورگويى و عمل به حق و انصاف به خرج دادن و دورى از فساد و آباد كردن معاد ، خود را بياراى .\r\nامير المؤمنين على عليه السلام آنچه را كه در خطبهء متّقين به عنوان اوصاف پاكان و پرهيزكاران برشمرده از فضايل به حساب آورده است :\r\nفَالْمُتَّقُونَ فيها هُمْ اهْلُ الْفَضائِلِ . « 3 »\r\nپرهيزكاران در اين دنيا اهل فضائلند .\r\nو نيز آن حضرت فرموده :\r\nمَنْ احْسَنَ الى مَنْ اساءَ الَيْهِ فَقَدْ اخَذَ بِجَوامِعِ الْفَضْلِ . « 4 »\r\nهر كس خوبى كند با كسى كه به او بدى كرده ، چنگ به تمام فضيلت زده است .\r\nكُنْ عَفُوّاً فِى قُدْرَتِكَ ، جَواداً فِى عُسْرَتِكَ ، مُؤْثِراً مَعَ فاقَتِكَ ، يَكْمُلْ لَكَ الْفَضْلُ . « 5 »\r\nبه وقت قدرت تمام ، گذشت را داشته باش ، در زمان تنگدستى به بخشش\r\n\r\n\r\n","description":"","footnote":"\r\n( 1 ) - غرر الحكم : 446 ، حديث 10207 .\r\n( 2 ) - غرر الحكم : 317 ، حديث 7323 .\r\n( 3 ) - نهج البلاغه : خطبهء 184 ، خطبهء همام .\r\n( 4 ) - غرر الحكم : 388 ، حديث 8880 .\r\n( 5 ) - غرر الحكم : 246 ، حديث 5046 .\r\n","page_name":" 379 ","page_number":379},
  {"content":"\r\n\r\nبرخيز ، و به وقت ندارى ديگرى را بر خود مقدم كن ، فضيلت در تو كامل مىگردد .\r\nاذَا اتَّقَيْتَ الْمُحَرَّماتِ ، وَ تَوَرَّعْتَ عَنِ الشُّبُهاتِ ، وَ ادَّيْتَ الْمَفْرُوضاتِ ، وَتَنَفَّلْتَ بِالنَّوافِلِ ، فَقَدْ اكْمَلْتَ فِى الدِّينِ الْفَضائِلَ . « 1 »\r\nزمانى كه از محرّمات الهى بپرهيزى ، و دامن از شبهات پاك نگهدارى . و واجبات را عمل كنى ، و به مستحبات روى آورى ، فضايل را در دين كامل كردى .\r\nالْانْصافُ افْضَلُ الْفَضائِلِ . « 2 »\r\nانصاف برترين فضايل است .\r\nحِفْظُ اللِّسانِ وَ بَذْلُ الْاحْسانِ مِنْ افْضَلِ فَضائِلِ الْانْسانِ . « 3 »\r\nنگهدارى زبان ، و بذل نيكى از برترين فضايل انسان است .\r\nاكْرِمْ مَنْ وَدَّكَ ، وَاصْفَحْ عَنْ عَدُوِّكَ يَتِمَّ لَكَ الْفَضْلُ . « 4 »\r\nگرامى دار آن كه تو را دوست دارد ، و از دشمنت گذشت كن ، فضلت تام و تمام مىشود .\r\nانَّ مُقابَلَةَ الاساءَةِ بِالْاحْسانِ ، وَ تَغَمُّدَ الْجَرائِمِ بِالْغُفْرانِ لَمِنْ احْسَنِ الْفَضائِلِ وَا فْضَلِ الْمَحامِدِ . « 5 »\r\nبدى را با نيكى تلافى كردن ، و جرائم ديگران را با عفو و گذشت پوشاندن از بهترين فضايل و برترين خوبىهاست .\r\n\r\n\r\n","description":"","footnote":"\r\n( 1 ) - مستدرك الوسائل : 17 / 324 ، باب 12 ، حديث 21482 ؛ غرر الحكم : 271 ، حديث 5905 .\r\n( 2 ) - غرر الحكم : 394 ، حديث 9096 .\r\n( 3 ) - غرر الحكم : 214 ، حديث 4181 .\r\n( 4 ) - غرر الحكم : 435 ، حديث 9972 .\r\n( 5 ) - غرر الحكم : 388 ، حديث 8877 .\r\n","page_name":" 380 ","page_number":380},
  {"content":"\r\n\r\nرأْسُ الْفَضائِلِ مُلْكُ الْغَضَبِ ، وَ اماتَةُ الشَّهْوَةِ . « 1 »\r\nسرآغاز تمام فضايل مالك بودن بر خشم و ميراندن شهوت حرام است .\r\nحضرت زين العابدين عليه السلام فرمود :\r\nاذا كانَ يَوْمُ الْقِيامَةِ جَمَعَ اللّهُ تَبارَكَ وَ تَعالى الْاوَّلينَ وَ الْآخِرينَ فِى صَعيدٍ واحِدٍ ثُمَّ يُنادِى مُنادٍ : ايْنَ اهْلُ الْفَضْلِ ؟ قالَ : فَيَقُومُ عُنُقٌ مِنَ النّاسِ فَتَلْقاهُمُ الْمَلائِكَةُ فَيَقُولُونَ : وَ ما كانَ فَضْلُكُمْ ؟ فَيَقُولُونَ : كُنّا نَصِلُ مَنْ قَطَعَنا ، وَنُعْطى مَنْ حَرَمَنا ، وَ نَعْفُو عَمَّنْ ظَلَمَنا ، فَيُقالُ لَهُمْ : صَدَقْتُمْ ، ادْخُلُوا الْجَنَّةَ . « 2 »\r\nچون قيامت شود ، خداوند بزرگ تمام اولين و آخرين را در زمينى واحد گردآورى كند ، سپس فرياد كننده‌اى فرياد برآرد اهل فضل كجايند ؟ عده‌اى از مردم بر مىخيزند ، ملائكه با آنان مىگويند : فضل شما چيست ؟\r\nپاسخ مىدهند : صله رحم كرديم با آنان كه با ما قطع رابطه كردند ، و بخشيديم به آنان كه ما را محروم كردند ، و گذشت كرديم از آنان كه به ما ظلم كردند . به آنان گفته شود : راست گفتيد ، داخل بهشت شويد .\r\nراستى ، چه مسائل عجيبى است كه ارزش انسان را به اوج نهائى مىرساند ، و رضاى حق را به سوى انسان جلب مىكند ، به همين جهت است كه حضرت زين العابدين عليه السلام از حضرت حق درخواست مىكند به او توفيق سبقت بر ديگران را براى به دست آوردن فضايل ، كرامت فرمايد .\r\n\r\n\r\n","description":"","footnote":"\r\n( 1 ) - مستدرك الوسائل : 12 / 13 ، باب 53 ؛ غرر الحكم : 302 ، حديث 6871 .\r\n( 2 ) - بحار الأنوار : 68 / 400 ، باب 93 ، حديث 4 ؛ الكافى : 2 / 107 ، حديث 4 .\r\n","page_name":" 381 ","page_number":381},
  {"content":"\r\n\r\n\r\n14 - برگزيدن احسان بدون توقّع تلافى\r\nنيكى به مردم به قصد تلافى شدن ، كار مهمى نيست و از حسنات اخلاقى به حساب نمىآيد . ارزش حقيقى احسان به اين است كه انسان هيچ گونه انتظار تلافى از طرف مقابلش نداشته باشد .\r\nانبياى الهى و امامان معصوم و اولياى عاشق به تمام مردم احسان مىنمودند و از احدى توقع تلافى نداشتند .\r\nدر تفاسير معتبره در توضيح آيهء شريفهء آمده است :\r\nوَيُطْعِمُونَ الطَّعامَ عَلى حُبِّهِ مِسْكِيناً وَ يَتِيماً وَ اسيراً » « 1 »\r\nو غذا را در عين دوست داشتنش ، به مسكين و يتيم و اسير انفاق مىكنند .\r\nامام حسن و حسين عليهما السلام مريض شدند ، خاندان طهارت براى شفاى آنان نذر كردند سه روز روزه بگيرند ، به وقت افطار اوّلين روز روزه ، مسكين به در خانه آمد و آن بزرگواران افطار خود را به او بخشيدند ، و روز دوم يتيم و روز سوم اسير آمد و آنان غذاى خود را به مسكين و يتيم و اسير بخشيدند ، و در هر سه روز با آب افطار نمودند .\r\nو هر شب به آنان فرمودند :\r\nانَّمَا نُطْعِمُكُمْ لِوَجْهِ اللّهِ لانُرِيدُ مِنْكُمْ جَزاءً وَ لاشُكُوراً » « 2 »\r\n[ و مىگويند : 
  ] ما شما را فقط براى خشنودى خدا اطعام مىكنيم و انتظار هيچ پاداش و سپاسى را از شما نداريم .\r\nبه حقيقت كه احسان بدون توقع تلافى دلالت بر عظمت و بزرگى روح محسن مىكند .\r\n\r\n\r\n","description":"","footnote":"\r\n( 1 ) - انسان ( 76 ) : 8\r\n( 2 ) - انسان ( 76 ) : 9 .\r\n","page_name":" 382 ","page_number":382},
  {"content":"\r\n\r\n\r\n15 - ترك سرزنش\r\nبسيارى از انسان‌ها به خاطر جهل به حقايق ، يا ضعف اراده ، يا غلبهء هوا ، يا علّت‌هاى ديگر مصون از خطا نيستند . وظيفهء پاكان و مؤمنان نسبت به اينان امر به معروف و نهى از منكر آن هم با زبانى خوش و اخلاقى شيرين است ، سرزنش كردن ديگران به گناهشان نه اين كه علاج واقعه نيست ، بلكه احتمال دارد اثر نامطلوب بجاى گذارد .\r\nدر باب ترك سرزنش خطا كاران حضرت صادق عليه السلام مىفرمايد :\r\n« مردى نزد عيسى آمد و گفت : اى روح اللّه ! من به زنا مبتلا شده‌ام ، مرا با اجراى حكم الهى پاك كن .\r\nعيسى فرمود : فرياد بزنيد همه براى تطهير اين مرد بيايند . وقتى همه جمع شدند ، آن مرد معصيت كار گفت : اگر كسى حدّ گناه به گردن دارد از حدّ زدن به من خوددارى نمايد ، آن كه طاهر و پاك است به اجراى حدّ الهى نسبت به من اقدام كند .\r\nجز عيسى و يحيى همه رفتند ، حضرت يحيى پيش آمد و به گناهكار گفت : در اين لحظه حساس دوست دارم مرا موعظه كنى ، مرد معصيت كار گفت : بين نفس و هوا خلوت مكن كه تو را به ضلالت و گمراهى دچار مىكند ، يحيى فرمود : اضافه كن ، گفت : گناهكار را به گناهش سرزنش مكن ، فرمود : اضافه كن گفت : غضب مكن و از عصبانيت و خشم بپرهيز . « 1 »\r\n\r\nسرزنش ديگران در روايات\r\nحضرت باقر عليه السلام مىفرمايد : خضر به موسى سفارش كرد :\r\n\r\n\r\n","description":"","footnote":"\r\n( 1 ) - من لا يحضره الفقيه : 4 / 33 ، حديث 5019 ؛ مجموعة ورّام : 2 / 10 ؛ وسائل الشيعة : 28 / 56 ، باب 31 ، حديث 34201 .\r\n","page_name":" 383 ","page_number":383},
  {"content":"\r\n\r\nيَا ابْنَ عِمْرانَ لاتُعَيِّرَنَّ احَداً بِخَطيئَتِهِ ، وَ ابْكِ عَلى خَطيئَتِكَ . « 1 »\r\nاى پسر عمران ، احدى را به خطايش سرزنش مكن ، و بر خطاى خودت اشك بريز .\r\nرسول خدا صلى الله عليه و آله مىفرمايد :\r\nمَنْ عَيَّرَ اخاهُ بِذَنْبٍ قَدْ تابَ مِنْهُ لَمْ يَمُتْ حَتّى يَعْمَلَهُ . « 2 »\r\nآن كه برادر دينى خود را به گناهى كه از آن توبه كرده سرزنش كند ، نميرد مگر آن كه به آن گناه دچار شود .\r\nامام صادق عليه السلام مىفرمايد :\r\nمَنْ انَّبَ مُؤْمِناً انَّبَهُ اللّهُ فِى الدُّنْيا وَ الْآخِرَةِ . « 3 »\r\nكسى كه مؤمنى را سرزنش و ملامت كند ، خداوند او را در دنيا و آخرت ملامت نمايد .\r\nرسول خدا مىفرمايد :\r\nلاتُظْهِرِ الشَّماتَةَ بِاخيكَ فَيَرْحَمُهُ اللّهُ وَ يَبْتَليكَ . « 4 »\r\nبرادرت را دچار سرزنش مكن كه خداوند او را از رحمتش نصيب دهد و تو را مبتلا گرداند .\r\nقالَ اعْرابِىٌ لِرَسُولِ اللّهِ صلى الله عليه و آله : اوْصِنى ، فَقالَ : عَلَيْكَ بِتَقْوى اللّهِ ، فَانِ امْرُءٌ عَيَّرَكَ بِشَىْءٍ يَعْلَمُهُ فيكَ فَلا تُعَيِّرْهُ بِشَىْءٍ تَعْلَمُهُ فيهِ ، يَكُنْ وَبالُهُ عَلَيْهِ وَ\r\n\r\n\r\n","description":"","footnote":"\r\n( 1 ) - بحار الأنوار : 13 / 302 ، باب 10 ، حديث 22 .\r\n( 2 ) - مجموعة ورّام : 1 / 113 .\r\n( 3 ) - بحار الأنوار : 70 / 384 ، باب 140 ، حديث 1 ؛ الكافى : 2 / 356 ، حديث 1 .\r\n( 4 ) - بحار الأنوار : 72 / 213 ، باب 65 ، حديث 5 ؛ وسائل الشيعة : 3 / 266 ، باب 78 ، حديث 3606 .\r\n","page_name":" 384 ","page_number":384},
  {"content":"\r\n\r\nاجْرُهُ لَكَ . « 1 »\r\nعربى بيابانگرد به رسول خدا صلى الله عليه و آله عرضه داشت : مرا وصيت كن ، حضرت فرمود : بر تو باد به تقواى الهى ، چنانچه مردى تو را به چيزى كه از تو خبر داشت سرزنش كرد ، تو او را به چيزى كه از او خبرى دارى سرزنش مكن ، تا بار سنگين سرزنش بر گردن او قرار گيرد و براى تو به خاطر صبر و حوصله‌ات اجر باشد .\r\nحضرت صادق عليه السلام مىفرمايد :\r\nانَّ اللّهَ عَزَّوَجَلَّ خَلَقَ الْمُؤْمِنَ مِنْ عَظَمَةِ جَلالِهِ وَ قُدْرَتِهِ ، فَمَنْ طَعَنَ عَلَيْهِ اوْ رَدَّ عَلَيْهِ قَوْلَهُ فَقَدْ رَدَّ عَلَى اللّهِ . « 2 »\r\nبه درستى كه خداوند عزّوجلّ مؤمن را از بزرگى جلال و قدرتش آفريد ، كسى كه بر مؤمن طعنه زند ، يا گفتارش را رد نمايد ، رد بر خدا نموده است .\r\n\r\n16 - دستگيرى از غير مستحق\r\nاين درخواست عجيب يعنى طلب توفيق از پيشگاه حضرت كريم براى يارى دادن به غير مستحق ، و با مال و آبرو و جان او را كمك كردن ، نشانگر عظمت روح اولياى الهى ، و اوج سلامت نفس آنان است .\r\nرسيدگى به مستحق پشتوانه‌اش دستورهاى دينى ، و عواطف انسانى و حالت ترحّم انسان به ضعيف و نيازمند است ، ولى توجه به غير مستحق پشتوانه‌اش\r\n\r\n\r\n","description":"","footnote":"\r\n( 1 ) - مجموعة ورّام : 1 / 110 .\r\n( 2 ) - بحار الأنوار : 72 / 142 ، باب 56 ، حديث 1 ؛ وسائل الشيعة : 12 / 300 ، باب 159 ، حديث 16356 .\r\n","page_name":" 385 ","page_number":385},
  {"content":"\r\n\r\nعظمت روح و كرامت نفس ، و بصيرت قوى ، و اخلاق الهى است .\r\nچه مانعى دارد كه انسان درهر زمينه‌اى كه برادر دينى وى استحقاقى ندارد ، به او مهر ورزد ، و يار و معين او باشد ، و از آنچه خداوند به انسان عنايت مىكند به او هم برساند ، و مسئلهء عطا و بخشش و بذل وجود و كرم و احسان خويش را محدود به مستحق ننمايد .\r\n مكن عيبم زمن گر كشتن دشمن نمىآيد * به حق دوستى كاين دشمنى از من نمىآيد\r\nبه نرمى كارها پايان پذيرد خوشتر از تندى * بلى كارى كه از نخ آيد از سوزن نمىآيد\r\nزتاب شمع رويش گر كه مىسوزم چو پروانه * ازين شادم كه بيرون از دلم شيون نمىآيد\r\nتو را آئينه آگه سازد از زشتى و زيبائى * بلى اين سان هنر جز از دل روشن نمىآيد\r\nبه فن عشق خوبانم از آن دلبستگى باشد * كه فنى در جهان بالاتر از اين فن نمىآيد\r\nبه جنّت رهزن آدم چو شيطان گشت اى زاهد * چسان سوى تو گمراهى چنان رهزن نمىآيد\r\nمن از حسن تو و گلچين زگل حظ مىبرد اما * زيوسف آنچه مىآيد زپيراهن نمىآيد\r\nتو گر مىآيد از دستت زمن چشم كرم پوشى * كشيدن از سر كوى تو پا از من نمىآيد\r\nمشو غافل ز عدل و داد اگر مرد خردمنى * كه از اهل خرد جز كار مستحس نمىآيد \r\n\r\n","description":"","footnote":"","page_name":" 386 ","page_number":386},
  {"content":"\r\n\r\n به وصف قامتش رنجى قيام مىكنم اما * سخن بالاتر از اين از من الكن نمىآيد \r\n( رنجى )\r\nخداوند مهربان علاقه دارد انسان همچون چشمهء اول بهار منبع خير و بركت و معدن جود و سخا ، و مركز عشق و ايمان و وفا و صفا و عطا و بخشش باشد ، و ملاحظه استحقاق ، و عدم استحقاق در حق مردم نداشته باشد ، بلكه سعى كند تمام مردم را از لطف و محبت ، و عنايت و رحمت خود بهره‌مند سازد ، و همه دل‌ها را با اخلاق و عمل خود شاد نمايد ، و بكوشد در اين راه عرشى به هيچ گونه بن بستى دچار نشود ، و سستى و كسالت در اين برنامه الهى به خود راه ندهد .\r\n\r\n17 - پاى بندى به گفتن حق هر چند گران آيد\r\nاعلام حق ، از اعظم واجبات الهيّه است ، و سكوت از حق از بزرگترين محرمات .\r\nاگر به وسيلهء اهل ايمان ، آنچه كه حق است گفته نشود ، قطعاً مسئلهء حق در هر زمينه‌اى از زمينه‌هاى زندگى در خانه و خانواده ، و اجتماع و جامعه به بوتهء فراموشى مىرود ، و فساد و افساد جاى آن را مىگيرد ، و بازار حسنات و فضايل دچار ورشكستگى و فساد مىشود .\r\n\r\nگفتار حق در آيات و روايات\r\nآيات و روايات سفارش مىكنند ، حق را با زبان خوداعلام كنيد ، و از گفتن آن مضايقه نداشته باشيد گرچه بر شما سنگين آيد و يا به ضرر شما تمام شود . اين ضرر بدون شك ضررى ظاهرى است كه در باطنش رضايت حق و بهشت عنبر سرشت قرار دارد .\r\n\r\n","description":"","footnote":"","page_name":" 387 ","page_number":387},
  {"content":"\r\n\r\nيا ايُّهَا الَّذينَ آمَنُوا كُونُوا قَوّامِينَ بِالْقِسْطِ شُهَداءَ لِلّهِ وَلَوْ عَلى انْفُسِكُمْ اوِ الْوَالِدَيْنِ وَ الْاقْرَبينَ » « 1 »\r\nاى اهل ايمان ! [ همواره در همهء امور زندگى 
  ] قيام كننده به عدل ، و گواهى دهنده براى خدا باشيد ، هر چند به زيان خود يا پدر و مادر يا خويشانتان باشد .\r\nرسول خدا صلى الله عليه و آله فرمود :\r\nاتْقَى النّاسِ مَنْ قالَ الْحَقَّ فيما لَهُ وَعَلَيْهِ . « 2 »\r\nپرهيزكارترين مردم كسى است كه حق بگويد در آنچه كه به نفع و به ضرر اوست .\r\nحضرت باقر عليه السلام فرمود :\r\nقُلِ الْحَقَّ وَلَوْ عَلى نَفْسِكَ . « 3 »\r\nحق را بگو گرچه به ضرر خودت باشد .\r\nامام صادق عليه السلام فرمود :\r\nانَّ مِنْ حَقيقَةِ الْايمانِ انْ تُؤْثِرَ الْحَقَّ وَ انْ ضَرَّكَ عَلَى الْباطِلِ وَ انْ نَفَعَكَ . « 4 »\r\nاز حقيقت ايمان است كه حق را گرچه به ضررت باشد بر باطل گرچه به سودت باشد مقدم بدارى .\r\nرسول خدا صلى الله عليه و آله فرمود :\r\n\r\n\r\n","description":"","footnote":"\r\n( 1 ) - نساء ( 4 ) : 135 .\r\n( 2 ) - بحار الأنوار : 67 / 288 ، باب 56 ، حديث 15 ؛ معانى الاخبار : 195 ، حديث 1 .\r\n( 3 ) - بحار الأنوار : 71 / 157 ، باب 10 ، حديث 2 ؛ الأمالى ، شيخ صدوق : 71 ، حديث 2 .\r\n( 4 ) - بحار الأنوار : 67 / 106 ، باب 48 ، حديث 2 ؛ الخصال : 1 / 53 ، حديث 70 .\r\n","page_name":" 388 ","page_number":388},
  {"content":"\r\n\r\nالا لا يَمْنَعَنَّ رَجُلًا مَهابَةُ النّاسِ انْ يَتَكَلَّمَ بِالْحَقِّ اذا عَلِمَهُ ، الا انَّ افْضَلَ الْجِهادِ كَلِمَةُ حَقٍّ عِنْدَ سُلْطانٍ جائِرٍ . « 1 »\r\nاى مردم ! ترس از افراد ، شما را مانع از گفتن حقى كه مىدانيد نشود ، بدانيد كه بالاترين جهاد گفتن حق در برابر سلطان ستمگر است .\r\nدر مسئلهء بيان حق گرچه به ضرر خود باشد ، عمل حضرت آسيه ، و مؤمن آل فرعون ، و حبيب نجّار ، و ابوذر غفارى ، و ميثم تمّار ، و رشيد هجرى و حجر بن عدى و امثال اينان براى ما حجت شرعى ودليل الهى است .\r\n\r\n18 و 19 - اندك شمردن خوبىهاى خود و بسيار ديدن زشتىهاى خويش\r\nريشهء اندك ديدن خوبىهاى خود ، گرچه بسيار باشد ، و بسيار ديدن زشتىهاى خويش گرچه اندك باشد ، تجلى صفت با عظمت تواضع در وجود انسان است . و مبدأ بسيار ديدن خوبىهاى خويش گرچه قليل باشد ، و كم ديدن زشتىهاى خود گرچه بسيار باشد عجب و خودبينى آدمى است .\r\nانسانى كه اين معناى حقيقى را در ذات قلبش يقينى كرده كه در تمام هستى و شؤون خويش مملوك حضرت حق است ، و آنچه خير و بركت و خوبى و فضيلت در زندگى اوست فقط و فقط از جانب حضرت اوست و او را در اين زمينه اختيارى نيست ، و هر چه شر و رذيلت و گناه است برخاسته از هواى نفس وغرور اوست و ربطى به حضرت محبوب ندارد ، عبادات و خوبىهاى بسيار خود را اندك بيند ، و گناه و معصيت ناچيز خويش را بسيار پندارد ، و به عبارت ديگر منشأ خوبى و طاعت را خود نداند ، تا بسيار شمارد ، و مبدء معاصى را او نبيند تا بسيارش را اندك داند .\r\n\r\n\r\n","description":"","footnote":"\r\n( 1 ) - كنز العمال : 15 / 923 ، ذيل حديث 43587 ؛ فيض القدير : 2 / 228 .\r\n","page_name":" 389 ","page_number":389},
  {"content":"\r\n\r\nانسان وقتى خوبى را فقط و فقط از خدا بداند اندكش را به حساب حق بسيار بيند ، و به حساب خود كم ؛ زيرا خود را لايق آن خوبى نداند ، و وقتى بدى را از خود بيند قليلش را كثير داند ، چون گناه و معصيت هر چند كوچك و اندك باشد به علت اين كه مخالفت با خداى عظيم مىباشد ، بسيار است .\r\nعجب وخودپسندى ، آدمى را در معرض هلاك و نابودى شخصيت قرار مىدهد ، لذا خداوند متعال در قرآن كريم با بيانى روشن و عارى از ابهام به ما مىگويد : انتخاب ميانگين و مرز اعتدال در امور ، نمايانگر بهداشت روانى در رفتار و اخلاق است ، و در اشاره به همين نكته است كه مىفرمايد :\r\nوَلَا تُصَعّرْ خَدَّكَ لِلنَّاسِ وَ لَاتَمْشِ فِى الْأَرْضِ مَرَحًا إِنَّ اللَّهَ لَايُحِبُّ كُلَّ مُخْتَالٍ فَخُورٍ » « 1 »\r\nمتكبّرانه روى از مردم برمگردان ، و در زمين با ناز و غرور راه مرو ، همانا خدا هيچ خودپسند فخرفروش را دوست ندارد .\r\nمعنى اين سخن اين است كه اگر انسان بدون تربيت و تهذيب ، به خود واگذار شود ، عجب و خودپسندى و عشق به خويشتن ، او را در اختيار خود مىگيرد و غرور بر او چيره مىگردد و اعمالش را در هر حال زيبا و خوشايند جلوه مىدهد و اين گمان در او پديد مىآيد كه خود شخصاً خالق و آفرينندهء رفتارهاى خود مىباشد ، و از اين رهگذر به خود مىبالد و با احسان خويش بر مردم منت مىنهد و در نتيجه از خود راضى مىشود ، و از خود راضى بودن از نشانه‌هاى نقص و كمبود روانى و نشان دهندهء ابتلا و گرفتارى انسان به ضلالت و انحراف است .\r\nبنابراين عجب ، آفت و دردى است خطرناك كه دل را از بصيرت ناتوان مىسازد ، و گناهان را مخفى نگاه مىدارد ، و اشتباهات را مىآرايد و به لغزش‌ها\r\n\r\n\r\n","description":"","footnote":"\r\n( 1 ) - لقمان ( 31 ) : 18 .\r\n","page_name":" 390 ","page_number":390},
  {"content":"\r\n\r\nكمك مىكند تا آن جا كه فرد معجب و خودپسندى ، بدى خويش را احسان ، و بخل و دريغ كارى خود را جود و سخا مىپندارد ، او در گمان‌ها و تصوّراتش خيال پرداز ، و در حدس خويش به افكار دروغين و غير واقعيت‌ها گرايش دارد ، او فردى است كه در حال سقوط و نابودى ، به نجات خويش معتقد است در حالى كه در دريايى از تاريكىها غوطه مىخورد .\r\nوَ إِذَآ أَنْعَمْنَا عَلَى الْإِنسنِ أَعْرَضَ وَ نَا بِجَانِبِه‌ِوَ إِذَا مَسَّهُ الشَّرُّ فَذُو دُعَآءٍ عَرِيضٍ » « 1 »\r\nو هنگامى كه به انسان نعمت عطا مىكنيم [ از طاعت و عبادت 
  ] روى بر مىگرداند و [ با كبر و نخوت 
  ] از ما دور مىشود ، و چون آسيبى به او رسد [ براى بر طرف شدنش 
  ] به دعاى فراوان و طولانى روى مىآورد .\r\nكسى كه در مورد خويش گرفتار عجب و خودپسندى است قهراً به غرور و خودبينى گرايش مىيابد ، و گناهان و جرم‌هاى سنگينى را كه دستش به آنها آلوده است كوچك و ناچيز و اندك مىشمارد ، و خير و احسان ناچيزى كه از او به ظهور مىرسد بسيار و فزون از حد تلقى مىكند .\r\nاما اگر حالت عالى تواضع همچون خورشيد از مشرق وجود انسان طلوع كند ، تا حدى راه را از چاه به او مىنماياند ، و بى شك خوبىهاى بسيار خود را اندك بيند و از بيانش شرمسار باشد ، و بديهاى اندك خود را بسيار انگارد و و از يادش غرق حيا و آزارم گردد .\r\n تنها به راه دوست نبايد زجان گذشت * جز دوست هر چه هست ببايد از آن گذشت \r\n\r\n\r\n","description":"","footnote":"\r\n( 1 ) - فصّلت ( 41 ) : 51 .\r\n","page_name":" 391 ","page_number":391},
  {"content":"\r\n\r\n باشد برون زكون و مكان يار و در پيش * هر كس كه رفت از سر كون و مكان گذشت\r\nآن مرحله است واديت اى كعبه مراد * كاول قدم به راه تو بايد زجان گذشت\r\nآدم بهشت كوى تو را داشت در نظر * گندم بهانه كرد و زباغ جنان گذشت\r\nبر آستان پير مغان هر كه سود سر * پايش ز رفعت از سرنه آسمان گذشت\r\nخواهد رسيد بر دهن يار بى سخن * هر كس كه چون صغير زنام و نشان گذشت \r\n( صغير )\r\n\r\n20 - ادامهء طاعت\r\nسرمايه‌اى در دنيا و آخرت براى انسان همچون طاعت و عبادت نيست . طاعت و عبادت چون با نيّت خالصانه و صادقانه انجام گيرد ، و شرايط باطنى و ظاهرى آن در حدّ استعداد رعايت شود ، موجب قرب و رضايت حق ، و عامل جلب سعادت دنيا و آخرت ، و سبب بهشت ابدى است .\r\nكسالت و تنبلى در طاعت ، دام شيطان و از آثار هواى نفس و باعث بريدن انسان از اين فيض با عظمت الهى است . اهل عبادت و طاعت از متوقّف ماندن اين سرمايهء الهى ، در وحشت و ترس به سر مىبردند ، و براى ثابت ماندن در اين راه عرشى و ملكوتى به طور دائم از حضرت حق طلب مدد و توفيق مىنمودند .\r\nالبته خداوند عزيز در اين زمينه‌ها دعا را به سرعت مستجاب مىكند ، به شرطى كه دعا كننده ، دلش در دعا حاضر ، و طعام و لباسش حلال و اشكش به درگاه بى نياز\r\n\r\n","description":"","footnote":"","page_name":" 392 ","page_number":392},
  {"content":"\r\n\r\nاز سرنياز جارى باشد .\r\nاو به تمام دعا كنندگان عنايت و لطف خاص دارد ، بر ارادهء ازلى آن حضرت گذشته كه به نياز نيازمندان به دعا پاسخ گويد . او مهربان مولائى است كه گدا را از عطا منع نكند ، و خواهنده را از رسيدن به خواسته محروم ننمايد .\r\nپير هرات گويد : كدام خلعت ما را نداد ، كدام تشريف كه ما را ارزانى نداشت ، كدام لطف كه در جريده كرم به نام ما ثبت نكرد ؟ !\r\nمقرّبان درگاه عزت و ساكنان حضرت جبروت ، انگشت تحيّر در دهان تعجّب گرفته كه شگرف كارى و عجب حالى كه خاكيان را برآمد .\r\nنواختگان لطف اواند ، بركشيدگان عطف اواند ، عارف بتعريف اواند ، مشرّفان بتشريف اواند ، و اصلان به ايصال اواند ، نازان به وصال اواند ، نرگس روضهء وجود ايشانند ، سرو باغ وجود ايشانند ، حقّه درّ حكمت ايشانند ، نور حدقهء عالم قدرت ايشانند .\r\nالهى ! به عنايت ازلى تخم هدى كشتى ، به رسالت انبيا آب دادى ، به معونت و توفيق روياندى ، به نظر و احسان خود به بر آوردى ، از لطف تو در مىخواهم كه سموم قهر از آن بازدارى و باد عدل بر وى نجهانى ، كِشتهء عنايت ازلى را به رعايت ابدى مدد كنى . « 1 »\r\n\r\n21 - همراهى با مسلمانان\r\nهمراهى با مردم مؤمن و مسلمان ، داراى آثار و فوائد دنيوى و اخروى است ، به تنهايى نمىتوان كاسب سعادت دنيا و آخرت شد . همراهى با مسلمانان ، انسان را به وضع آنان آگاه مىكند ، و لياقت خدمت به ايشان را به آدمى عرضه مىدارد . انسان وقتى به خلوت رفت ، و از مسلمانان جدا شد ، در حقيقت از فيوضات الهيه محروم\r\n\r\n\r\n","description":"","footnote":"\r\n( 1 ) - كشف الاسرار : 9 / 117 .\r\n","page_name":" 393 ","page_number":393},
  {"content":"\r\n\r\nشده ، و از بسيارى از كارهاى خير بازمانده است . مؤمن لازم است درتمام شؤون زندگى ملازم مردم مؤمن باشد و از درد آنان خبر گيرد ، و به علاج مشكلات آنان اقدام نمايد .\r\nبه كوى عزلت نشستن ، و با همه قطع رابطه كردن نه اين كه هنر نيست ، بلكه دامى از دام‌هاى خطرناك شيطان است .\r\n\r\nهمراهى با مسلمانان در روايات\r\nرسول خدا صلى الله عليه و آله فرمود :\r\nيَدُ اللّهِ عَلَى الْجَماعَةِ ، وَ الشَّيْطانُ مَعَ مَنْ خَالَفَ الْجَماعَةَ يَرْكُضُ . « 1 »\r\nدست خدا بر سر جمعيت است ، و شيطان همقدم كسى است كه با جماعت مخالفت كند .\r\nو نيز آن حضرت فرمود :\r\nايُّها النَّاسُ عَلَيْكُمْ بِالْجَماعَةِ ، وَايّاكُمْ وَ الْفُرْقَةَ . « 2 »\r\nاى مردم ! بر شما باد به جماعت ، و بپرهيزيد از تفرقه و پراكندگى .\r\nو نيز فرمود :\r\nالْجَماعَةُ رَحْمَةٌ ، وَ الْفُرْقَةُ عَذابٌ . « 3 »\r\nبا هم بودن رحمت ، و جدائى و تفرقه عذاب است .\r\nو فرمود :\r\n\r\n\r\n","description":"","footnote":"\r\n( 1 ) - كنز العمال : 1 / 206 ، حديث 1031 ؛ المعجم الكبير : 17 / 145 .\r\n( 2 ) - كنز العمال : 1 / 206 ، حديث 1028 ؛ مسند احمد بن حنبل : 5 / 370 .\r\n( 3 ) - كنز العمال : 3 / 266 ، ذيل حديث 6480 ؛ مسند الشهاب ، ابن سلامة : 1 / 43 ، ذيل حديث 14 .\r\n","page_name":" 394 ","page_number":394},
  {"content":"\r\n\r\nمَنْ خَرَجَ مِنَ الْجَماعَةِ قَيْدَ شِبْرٍ فَقَدْ خَلَعَ رِبْقَةَ الْاسْلامِ مِنْ عُنُقِهِ . « 1 »\r\nهر كس به اندازه يك وجب از جماعت كنار رود ، بند اسلام را از گردنش خارج كرده است .\r\nمنظور از اين جماعت در آيات و روايات جماعت سالم و مجتمع بر حق ، و جمعيت سالك الى اللَّه است ، نه جمعيتى كه منحرف و گمراه و در بدعت و ضلالت است و به ظاهر ادعاى مسلمانى دارد .\r\nسُئِلَ رَسُولُ اللّهِ صلى الله عليه و آله عَنْ جَماعَةِ امَّتِهِ ؟ فَقالَ : جَماعَةُ امَّتى اهْلُ الْحَقِّ وَ انْ قَلُّوا .\r\nاز رسول خدا از جماعت امّت ايشان پرسيدند ؟ فرمود : منظورم جمعيت اهل حق است گرچه عددشان اندك باشد .\r\nاز امير المؤمنين عليه السلام از تفسير سنّت و بدعت و جماعت و تفرقه پرسيدند ، فرمود : سنّت ، به خدا قسم سنت محمد صلى الله عليه و آله است و بدعت خلاف سنت ، و جماعت ، به اللَّه قسم جمعيت اهل حق است گرچه اندك باشند ، و تفرقه ، معاشرت با اهل باطل است گرچه تعدادشان بسيار باشد . « 2 » ما شيعه بر مبناى همين آثار كه حتى در كتب اهل سنت روايت شده خود را بر حق مىدانيم ، ما به پيروى از اهل بيت افتخار داريم گرچه تعدادمان كم باشد ، و از اهل باطل نفرت داريم گرچه همه اهل دنيا باشند . ما سقيفه و اصحاب آن را طبق آيات قرآن و همين روايات قبول نداريم گرچه تمام مردم آن روز به طرفدارى از آن برخاستند ، ما مطيع امير المؤمنين على عليه السلام هستيم گرچه در آن روز بيش از دوازده نفر يار نداشت .\r\n\r\n\r\n","description":"","footnote":"\r\n( 1 ) - شرح نهج البلاغه ، ابن ابى الحديد : 8 / 123 ، كنز العمال : 1 / 207 ، حديث 1035 .\r\n( 2 ) - بحار الأنوار : 2 / 265 ، باب 32 ، حديث 21 ؛ معانى الاخبار : 154 ، حديث 1 .\r\n","page_name":" 395 ","page_number":395},
  {"content":"\r\n\r\nما پاى بند به اصول هفتاد و دو نفر شهداى كربلاييم گرچه تعدادشان اندك است و از يزيد و يزيديان مدعى مسلمانى كه شاگردان مكتب سقيفه‌اند بيزاريم ، گرچه تعدادشان از شماره فزون است .\r\nقيلَ لِرَسُولِ اللّهِ صلى الله عليه و آله : ما جَماعَةُ امَّتِكَ ؟ قالَ : مَنْ كانَ عَلَى الْحَقِّ وَ انْ كانُوا عَشَرَةً . « 1 »\r\nبه رسول خدا صلى الله عليه و آله عرضه داشتند : جماعت امتّت كيست ؟ فرمود : آنان كه بر حق‌ّاند ، گرچه ده نفر باشند .\r\n\r\n22 - بيزارى از اهل بدعت\r\nاهل بدعت ، بنابر تفسير امير المؤمنين عليه السلام آنان هستند كه در جهت مخالف برنامه‌هاى حق و قرآن و رسول خدا صلى الله عليه و آله حركت مىكنند ، و در حركات وسكنات و اعمال خويش تابع آراى خود و هواى نفسند ، گرچه تعداد آنان زياد باشد . « 2 » اهل بدعت بنابر قول رسول خدا بدترين مردم و شريرترين خلق روى زمينند . « 3 » رسول خدا صلى الله عليه و آله فرمود :\r\nشَرُّ الْامُورِ مُحْدَثاتُها ، الا وَكُلُّ بِدْعَةٍ ضَلالَةٌ ، الا وَكُلُّ ضَلالَةٍ فَفِى النّارِ . « 4 »\r\nبدترين امور برنامه‌هاى من درآوردى ضدّ دين است ، بدانيد كه هر بدعتى گمراهى و هر گمراهى در آتش است .\r\nامام على عليه السلام درباب خسارت و ضرر بدعت مىفرمايد :\r\n\r\n\r\n","description":"","footnote":"\r\n( 1 ) - بحار الأنوار : 2 / 266 ، باب 32 ، حديث 22 ؛ المحاسن : 1 / 220 ، حديث 124 .\r\n( 2 ) - بحار الأنوار : 2 / 266 ، باب 32 ، حديث 23 ؛ معانى الاخبار : 155 ، حديث 3 .\r\n( 3 ) - كنز العمال : 1 / 218 ، حديث 1095 ؛ تاريخ مدينة دمشق : 53 / 374 ، ذيل حديث 11309 .\r\n( 4 ) - بحار الأنوار : 2 / 309 ، باب 34 ، حديث 71 ؛ مستدرك الوسائل : 12 / 324 ، باب 38 ، حديث 14207 .\r\n","page_name":" 396 ","page_number":396},
  {"content":"\r\n\r\nما هَدَمَ الدِّينَ مِثْلُ الْبِدَعِ . « 1 »\r\nبه مانند بدعت‌ها چيزى باعث خرابى دين نشده است .\r\nرسول خدا صلى الله عليه و آله مىفرمايد :\r\nبترس از اين كه از خود بدعتى بر جاى نهى كه وزر آن و وزر عمل به آن در پروندهء تو ثبت خواهد شد . « 2 » اين بود شرح مختصر بيست و دو برنامه‌اى كه به فرمودهء حضرت زين العابدين عليه السلام از نشانه‌ها و علائم بندگان صالح و شايسته خدا است .\r\nالهى ! تو را به عزّت و جلالت قسم ، و تو را به آبروى حضرت على بن الحسين عليه السلام سوگند ما را به صفات صالحان از عباد و بندگانت آراسته فرما ، تا قدرت ربودن گوى سعادت دنيا و آخرت را به دست آوريم كه راهى براى رسيدن به خير دنيا و آخرت ، و يافتن نجات ابدى ، و عيش جاودانى جز راه صالحان و شايستگان نيست .\r\n\r\n\r\n","description":"","footnote":"\r\n( 1 ) - بحار الأنوار : 75 / 92 ، باب 16 ، حديث 98 ؛ كنزالفوائد : 1 / 350 .\r\n( 2 ) - بحار الأنوار : 74 / 106 ، باب 5 ؛ مكارم الاخلاق : 454 .\r\n","page_name":" 397 ","page_number":397},
  {"content":"\r\n . \r\n","description":"","footnote":"","page_name":" 398 ","page_number":398},
  {"content":"\r\n . \r\n","description":"","footnote":"","page_name":" 399 ","page_number":399},
  {"content":"\r\n . \r\n","description":"","footnote":"","page_name":" 400 ","page_number":400},
  {"content":"\r\n . \r\n","description":"","footnote":"","page_name":" 401 ","page_number":401},
  {"content":"\r\n . \r\n","description":"","footnote":"","page_name":" 402 ","page_number":402},
  {"content":"\r\n . \r\n","description":"","footnote":"","page_name":" 403 ","page_number":403},
  {"content":"\r\n . \r\n","description":"","footnote":"","page_name":" 404 ","page_number":404},
  {"content":"\r\n . \r\n","description":"","footnote":"","page_name":" 405 ","page_number":405},
  {"content":"\r\n . \r\n","description":"","footnote":"","page_name":" 406 ","page_number":406},
  {"content":"\r\n . \r\n\r\n","description":"","footnote":"","page_name":" 407 ","page_number":407}
  ]