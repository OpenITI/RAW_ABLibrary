[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nعرفان اسلامى\r\nجلد اول\r\nاستاد حسين انصاريان\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nانصاريان ، حسين ، 1323 -\r\nعرفان اسلامى ج / 1\r\nمولف حسين انصاريان . - قم .\r\n420 ص .\r\nدار العرفان ، زمستان 1386 .\r\nقيمت دوره 70000 تومان .\r\nفهرستنويسى بر اساس اطلاعات فيپا .\r\nنمايه : عرفان اسلامى .\r\nISBN 978 - 964 - 96392 - 6 - 0\r\nشابك دوره : 1 - 9 - 96392 - 964 - 978\r\n1386 .\r\nكتابخانه ملى ايران .\r\nعرفان اسلامى ج / 1\r\nمؤلف : استاد حسين انصاريان\r\nويرايش و تحقيق : محسن فيض پور ، محمد جواد صابريان\r\nحروفچينى ، صفحه آرايى و فهرست نگارى : سيد حسين امامى نجفى\r\nليتوگرافى : جواد الائمه عليهم السلام\r\nچاپخانه : دفتر انتشارات اسلامى\r\nنوبت چاپ : اول / زمستان 1386\r\nتيراژ 4000 : - قيمت دوره : 70000 تومان\r\nشابك ج / 1 : 0 - 6 - 96392 - 964 - 978\r\nشابك دوره : 1 - 9 - 96392 - 964 - 978\r\nمركز نشر : قم - خيابان فاطمى ( دورشهر ) كوچه 19 - پلاك 27\r\nتلفن : 7735357 ، 7736390\r\nWWW . Erfan . ir\r\nWWW . ansarian . ir\r\nكليه حقوق محفوظ و در انحصار ناشر است\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nعرفان اسلامى جلد يك\r\n\r\nمقدمهء ناشر\r\n« الحَمدُلِلّهِ الَّذى نَوَّرَ قُلُوبَ العَارفِينَ بِضِياءِ مَعرِفَتِه »\r\nخداى را سپاس كه نعمت‌هاى بى شمارش را بر بندگان ارزانى داشته و چراغ پر نور معرفت را به بركت انبيايش خصوصاً پيامبر باكرامت و اهل بيت طاهرينش در قلب بندگان خاص خود روشن نموده است . معروف العارفينى كه اولين قدم براى طى كردن منازل وصال حضرتش معرفت او است كه\r\n« أوَّلُ الدّينِ مَعرِفَتُه » .\r\nحقيقت معرفت نسبت به اعمال عبادى به منزلهء روح نسبت به كالبد است و به حق ، اهل عرفان و معرفت ، روح و جان جهان و جهانيان هستند .\r\nبى ترديد گوهر ناب معرفت را بايد در اعماق اقيانوس معارف دين جستجو نمود كه مىتوان با قرار گرفتن در كشتى نجات ائمهء اطهار عليهم السلام و مسلّح شده به سلاح قرآن كريم و تفكّر و تعقّل و تدبّر در آفاق و انفس ، خود را به اهل معرفت نزديك نمود و وجود خود را در معرض شعاع خورشيد پرحرارت عرفان و معرفت قرار داد تا بتوان در حلقهء عارفان حقيقى قرار گرفت .\r\nآنان كه نفس خود را شناخته و از بند تعلقات آزادش ساخته‌اند و دامن از هر آنچه انسان را از خدا دور مىسازد و به هلاكت مىافكند ، پاك و مبرّا ساخته‌اند ، ظاهر دنيا را ناخوش دارند و اندوهگين قيامت خويشند ، دلشان ترسان و چهرهء ايشان\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nشاد و خندان است ، جسمشان در ميان مردم و دلشان با خداى عالميان است .\r\nاينجاست كه به يقين بايد گفت : جهان و هر چه در اوست ، ارزانى آنان و بر غير ايشان نامبارك بادا .\r\n جهان و هرچه در اوست سهل و مختصر است * ز اهل معرفت اين مختصر دريغ مدار « 1 » \r\nدر مكتب آل الله عليهم السلام عارف ، داراى چنين صفاتى است و اين اوصاف ، ظاهر فريبان سياه قلب را از دايرهء عارفان باللّه جدا مىسازد .\r\nمسلّم قدم نهادن در اين راه و قرار گرفتن در صف اهل معرفت ، بى مدد خضر طريق غير ممكن و مقدّمهء ورود به ظلمات و تاريكى مىباشد ؛ در اين راه بايد سايه‌نشين شجرهء طيّبهء رسالت و ولايت بود و از ثمرهء ناب آن متنعّم شد و پروانه‌صفت بر گرد شمع وجودشان گشت ، چرا كه «\r\nمَن تَمَسَّكَ بِهِم نَجَى وَ مَنْ تَخَلَّفَ عَنهُم غَرِقَ\r\n» . مراجعه به آثار گران‌سنگ عالمان ربّانى و ارباب معرفت و بصيرت كه شمع وجود خويش را در كسب معرفت و ره يافتن به كوى وصال آب نموده‌اند ، راهى است براى وصال به چشمهء جوشان معارف اهل بيت عليهم السلام كه همانا بالاترين دستورالعمل سلوك براى طالب حقيقى درك مقام عرفا است .\r\nمجموعهء حاضر كه تفسيرى است بر كتاب « مصباح الشريعة و مفتاح الحقيقة » منسوب به حجت كبراى حضرت خالق ، امام به حق ناطق ، مبين المشكلات و الحقايق ، حضرت جعفر بن محمد الصادق عليهما السلام - كتابى كه مؤلف محقق و ارزشمند « الذريعة » نيز آن را در زمرهء كتب عرفانى شيعه نام برده و متن آن را جزء دستورات\r\n\r\n\r\n","description":"","footnote":"\r\n( 1 ) - حافظ .\r\n","page_name":" 6 ","page_number":6},
  {"content":"\r\n\r\nعرفانى مذهب مىداند « 1 » - به قلم علّامهء محقّق ، حضرت استاد حسين انصاريان مدظله‌العالى شرح و تفسير شده است و از جمله آثارى است كه با عنايت خاص آن ذوات مقدس عليهم السلام با تلاش‌هاى بى شائبهء معظم‌له در طول بيش از يك دهه تحقيق و تتبّع در آثار اسلامى و عرفانى و نوآورىهاى متنوع در بين كتبى كه در اين طريق تأليف شده ، جايگاه ويژه‌اى را به خود اختصاص داده است ، تا آنجا كه در زمرهء كتب مرجع و مورد توجه خاص محققان علوم اسلامى و انديشمندان و فرهيختگان قرار گرفت و افراد متعدّدى از فضلاى حوزهء علميه ، اين اثر را مرجعى براى آثار تحقيقى خود و گروهى از انديشمندان دانشگاهى در سطوح مختلف آن را مصدرى براى پايان‌نامه‌هاى علمى خود قرار دادند .\r\nشيوهء خاص مؤلّف در تفسير « مصباح الشريعة » - كه مطالعهء مقدّمهء محقّقانه ايشان ، خصوصاً عنايت ويژهء استاد به تطبيق مبانى عرفانى بيان شده در متن « مصباح الشريعة » با روايات معتبر ائمهء معصومين عليهم السلام حقايقى را از اين اثر روشن مىسازد - برجستگى خاصّى به اين اثر بخشيده است كه مؤيّدى براى اين نظريّه است كه نمىتوان گفت اين كتاب ، صادره از غير معصوم مىباشد .\r\nمؤلّف محترم ، علّت تأليف كتاب را معرفى عرفان حقيقى و جلوگيرى از انحراف جويندگان معارف الهى توسط مدّعيان دروغينِ عرفان بيان نموده‌اند كه از زمان چاپ اوّلين دورهء اين اثر گران‌سنگ در سال 1361 شمسى تا به امروز اثرات قابل ملاحظه‌اى در جامعهء فرهنگى از خود به يادگار نهاده است .\r\nبى ترديد مطالعهء اين اثر - كه در ضوء مبانى عرفان نظرى از ديدگاه ائمهء اطهار عليهم السلام تأليف شده است - براى شناخت مبانى حقيقى عرفان اسلامى در جايگاه خود مؤثر خواهد بود .\r\n\r\n\r\n","description":"","footnote":"\r\n( 1 ) - الذريعة : 21 / 110 .\r\n","page_name":" 7 ","page_number":7},
  {"content":"\r\n\r\nخداى را شاكريم كه بعد از سال‌ها ناياب بودن اين اثر و تقاضاى فضلا و علاقمندان به مبانى عرفان نظرى ، اين توفيق را به ما عنايت فرمود تا بتوانيم اين كتاب ارزشمند را با ويرايش و تحقيق جديد در قالبى نو به عرصهء فرهنگى جامعه اسلامى تقديم نماييم .\r\nاز امتيازات اين اثر نسبت به چاپ‌هاى قبلى مىتوان به موارد ذيل اشاره نمود :\r\nحروفچينى و مقابلهء متن با دست‌نوشتهء مؤلّف .\r\nبازبينى متن و اعمال بازنگرى « به اشراف مؤلف » .\r\nموضوع گذارى جهت سهولت دسترسى به مطالب .\r\nويرايش ادبى متن فارسى و عربى .\r\nبازنگرىِ اعراب و ترجمهء روايات .\r\nجايگزينى ترجمهء جديد مؤلّف از آيات قرآن كريم .\r\nاستخراج منابع و تطبيق روايات با مصادر روايى .\r\nتنظيم فهارس متنوّع در مجلّدى مستقل .\r\nتنظيم فهرست موضوعى مطالب در مجلّدى مستقل .\r\nحذف برخى از مطالب كه مناسب امور اجتماعى سال‌هاى تأليف كتاب بوده و دخلى در موضوع كتاب نداشته است « به اشراف مؤلف » .\r\nدر پايان ، از همكارى كليهء عزيزانى كه در نشر اين اثر ما را يارى نمودند خصوصاً محقّقان محترم آقايان : محسن فيض‌پور - محمدجواد صابريان - عبدالرضا محىالدّينى - محمد حسين اميدوار ؛ ويراستار ادبى : سيّدرضا باقريان موحّد ، مقابله : سيد محمد رضا آصف ؛ حروفچينى و فهرست‌نگارى و صفحه آرايى :\r\nسيد حسين امامى نجفى كمال تشكّر را داريم ؛ اميد كه در درگاه احديّت قبول افتد .\r\nمركز علمى تحقيقاتى دارالعرفان\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nبسم الله الرحمن الرحيم\r\nالحمد لله رب العالمين و الصلاة و السلام على سيد المرسلين و على اهل بيته الطيبين الطاهرين\r\n\r\nپيشگفتار\r\n\r\nتحليلى پيرامون عارف و عرفان\r\nاگر عرفان را حالتى ملكوتى و حقيقتى روحانى و الهى بدانيم ، چنان كه بسيارى از بينايان و آگاهان و سالكان مسلك محبّت و عشق آن را حال مىدانند و از آن تعبير به حالت عرفانى و آسمانى مىكنند ، بايد مايه و ريشهء آن را در اعماق قلب و باطن جان و سرّ وجود جستجو كرد .\r\nدر اين صورت ، عرفان لطيفه‌اى است الهى و حقيقتى است فطرى كه به صورت قوّه و استعداد در خزانهء وجود انسان از جانب حضرت محبوب قرار داده شده كه براى رسيدن به آن حالت بايد معارف و اخلاق و مضامين ادعيهء وارده از ائمه طاهرين عليهم السلام را با كمك قرآن و روايات پرورش داد ، تا جايى كه تمام آلودگىها از مملكت وجود آدمى رخت بر نهد و فرار را بر قرار ترجيح داده تا انسان مصداق حقيقى عارف شود .\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nو اگر آن را جزء مسائل نظرى و علمى به حساب بياوريم ، چنان كه گروهى بر اين عقيده‌اند ، بايد آن علم را از اهلش اخذ كرد و با عمل به آن در باطن وجود خود حالت عرفانى به وجود آوريم « 1 » .\r\n\r\n\r\n","description":"","footnote":"\r\n( 1 ) - موضوع اين علم شناخت حق و اسما و صفات اوست و بالجمله راه و روشى كه اهل الله براى شناسايى حق انتخاب كرده‌اند ، عرفان مىنامند .\r\nعرفان ، به معناى شناخت و در اصطلاح ، معرفتى قلبى كه از طريق كشف و شهود و نه از بحث و استدلال حاصل مىشود . عارف ، كسى است كه از خودشناسى نيل به خداشناسى دارد و علم او به حقايق و معانى الفاظ است . عرفان در اسلام و نيز ديگر اديان شرقى به صورت بالاترين دانش بوده به گونه‌اى كه تصور معين و محدودى از آن در طبيعت هست و در واقع قالبى را ارائه مىدهد كه در آن ، علوم جهانشناسى سنتى - چنان كه شايسته است - قابل فهم مىگردند . عرفان از اين حيث سرچشمه زندگى است و عارف ، همه چيز را در آن عبارت از تجلّياتى از اصل الهى مىداند كه از هر تعينّى ، حتى از وجود كه نخستين تعين آن است ، برتر مىباشد . در جهانشناسى عرفانى همهء موجودات متجلّى خواه محسوس و خواه نامحسوس به حسب درجه‌اى كه عقل را انعكاس مىبخشند و نيز به حسب هستى خود با اين مركز ارتباط دارند . « علم » هر موجود حلقه اتصال مستقيم آن به عقل كلى يا « كلمه » است كه به وسيلهء آن ، همه چيز به وجود آمده است . درجهء هستى هر آفريده تجلّىاى از وجود محض در سطحى از وجود كيهانى است و به سبب همين تجلّى هر موجودى « شيئى » است و عدم نيست . معرفت عرفانى قابل ترديد نيست ؛ زيرا معلوم در عرفان ، ذات و صفات خدا است و اين شناخت مبتنى بر اين فرض است كه او موجود واحد است و به چيزى شبيه نيست و نيز چيزى به او شبيه نيست . شناخت صفات او به اين مفهوم است كه او حىّ ، عليم ، سميع و بصير است . اين شناخت از استدلال و شهود به دست مىآيد . اين معرفت متضمن دو اصل است : 1 - فعل عقلى ، پديدارهايى كه داراى خصوصيت عينىاند و در عين حال به وسيلهء عقل درك مىشوند ، 2 - حصول ، به مفهوم نتيجهء چنين فعلى كه صورت شىء در ذهن است . عارف ، عالَم را از دو جنبه شهود مىكند : الف - رمز مثبت ، ب - وهم منفى . تجلّى كه داراى جنبهء واقعيت است مظهر درجهء عالىترى از واقعيت است و تا حدى كه از اصل جدا شده و با آن غيريّت پيدا كرده وهمى است . در عرفان اسلامى ، جهان ، هيكلِ « كلمه » است و چون كلمه به صورت عالم صغير در انسان متجلّى مىشود ، عارف هر اندازه\r\n","page_name":" 10 ","page_number":10},
  {"content":"\r\n\r\n\r\n\r\n","description":"","footnote":"\r\nبا سرچشمهء نورانى هستى اتصال پيدا كند ، يگانگى او با جهان بيشتر مىشود . دعاى عارف اين است كه « ببيند » معرفت هر وجود جزيى و هر مرتبه‌اى از علم ، به معرفت وجودى آن رهنمون است ، اين معنا زيربناى عرفان است . ملامحسن فيض‌كاشانى گويد : « عرفان و اشراق شجره نبوّت است » . عرفان ، فن نيست بلكه علمى است كه داراى موضوع ، مبادى و مسائل مخصوص به خود است و در عين حال با همهء علوم سازش و ارتباط دارد .\r\nعرفان شيعى : عرفان ، مصدر است به معناى شناختن و دانستن بعد از نادانى كه ريشه ثلاثى مجرد آن از عُرف و عَرَف به معناى شناختن و معانى متعدد ديگرى كه در كتب لغت ملاحظه مىگردد . مشتقّات عَرَف در 71 آيه از آيات كريمه ذكر شده است .\r\nعرفان ، حالتى است كه در بخش عملى به روابط انسان با خودش و جهان و خداوند مىپردازد تا آنجا كه آدمى به توحيد كامل نايل آيد و به اين بخش از حالات انسانى سير و سلوك گويند . براى عارف جهان جز خداوند ، اسما و صفات و تجليّات او چيز ديگرى نيست كه فرمود :  « فَأَيْنَما تُوَلُّوا فَثَمَّ وَجْهُ اللَّهِ »  « پس به هر جا روى آوريد رو به سوى خداوند است » بقره ( 2 ) : 115 ، و نيز :  « هُوَ الْأَوَّلُ وَ الْآخِرُ وَ الظَّاهِرُ وَ الْباطِنُ وَ هُوَ بِكُلِّ شَيْءٍ عَلِيمٌ »  « او است اول و آخر و ظاهر و باطن و او به همه چيز دانا است » حديد ( 57 ) : 3 .\r\nعرفان ، شناسايى حق و راه و روشى است كه اهل الله براى شناسايى حق برگزيده‌اند . خاقانى گويد :\r\n هر مؤمن كه ز اهل عرفان باشد * خورشيد سپهر فضل و احسان باشد \r\nيا حكيم ناصرخسرو گويد :\r\n شفاى درد دل‌ها گشت عرفان * ز عرفان روشن آمد جاودان جان \r\nعلاوه بر آنچه در آيات قرآن كريم از نشانه‌هاى عرفانى ياد شده زندگانى پيامبر اكرم صلى الله عليه و آله بازتابى از زندگى معنوى و سرشار از اشارات عارفانه آن حضرت بوده است . زندگى زاهدانهء امام على عليه السلام پرورش يافته دامان رسول الله صلى الله عليه و آله نيز در قالب سخنان گهربار آن حضرت در نهج‌البلاغه و اشارات و تلميحات امام على بن الحسين عليهما السلام در صحيفهء سجاديه نمونه و سرمشق آشكارى براى عرفا است .\r\nامام على عليه السلام كه بنابر دلايل موجود ، زندگى سرشار از زهد و پارسايى داشته و بر ظاهر و باطن امور آشنا بوده ، سرمشقى براى شيعيان‌خود قرار داشته و عرفا و صاحبان طرائق عرفان و تصوف در قرون بعد اهتمام خاص در رسانيدن طريقشان به وجود مقدّس ايشان\r\n","page_name":" 11 ","page_number":11},
  {"content":"\r\n\r\nگستردگى مسئله ، ما را نسبت به اين معنا هشدار مىدهد كه هر كتابى گرچه معنون به عنوان عرفان باشد و هر شخصى گرچه مشهور به عرفان باشد ، قابليّت تغذيهء انسان را در اين جهت ندارد .\r\nكتابى كه مايه‌هاى اصيل عرفان نظرى در آن است ، فقط كتابى است كه مطالبش را از سرچشمهء وحى و نبوّت انبيا و امامت امامان عليهم السلام گرفته باشد .\r\nو عارف حقيقى كسى است كه قواعد عرفان را از مقرّبان درگاه حق و صدّيقان و صالحان و اولياى واقعى گرفته باشد و خود را محقّق به آن حقايق نموده و جان را منوّر به نور ملكوت كرده باشد .\r\nبنابر نظر اوّل ، عرفان ، عبارت از حالى ملكوتى و مايه‌اى آسمانى و فطرى است كه در مرحلهء اوّل در عمق و جان و ذات نفس همراه با نور ايمان و يقين به قيامت تجلّى مىكند و سپس آثارش در اعمال و حركات و رفتار و اخلاق آدمى ظهور مىيابد .\r\nعرفان ، رشته و پيوند و اتّصال پر قدرتى است كه انسان خاك نشين را ، به سرّالسرّ عالم پاك ، يعنى مبدأ هستى پيوند مىدهد و از اين طريق تمام ابواب رحمت و بركت را به روى قلب و جان آدمى باز مىكند .\r\nعرفان ، از انسان موجودى برتر ، وجودى و الا ، منبعى پرخير ، متحرّكى توانا ،\r\n\r\n\r\n","description":"","footnote":"\r\nداشته‌اند . فرازهاى ادعيه اسلامى برگرفته از اشارات عرفانى است كه موجب رسوخ ذكر و ياد الهى در دل و باعث سير شهودى و كشف وجودى بارى تعالى در قلوب اهل كمال است كه از آن جمله مىتوان به دعاى كميل و دعاى ابوحمزه ثُمالى اشاره نمود .\r\nپس از امام على عليه السلام چهار تن به عنوان اركان شيعه معرفى شده‌اند : سلمان فارسى ، ابوذر غفارى ، عمّار ياسر و مقداد بن عمرو . اين مجاهدان از صحابه و اهل صُفَّه بودند كه مىتوان آنها را از مخلصين بارگاه ربوبى و از مؤمنان پاك سرشت رسول اكرم صلى الله عليه و آله ، بالاخره از ياران امام على عليه السلام و از عرفاى به حق و دانايان شيعه واقعى و عرفان خالص به حساب آورد .\r\n","page_name":" 12 ","page_number":12},
  {"content":"\r\n\r\nسالكى خالص ، رزمنده‌اى پر توان ، جهادگرى با قدرت ، زاهدى وارسته ، عابدى مقبول و مناجات كننده‌اى در شب و متضرّعى در سحر و مستغفرى در سجده وشيرى در ميدان نبرد به وجود مىآورد .\r\nعرفان ، جوهرهء حيات انسانى ، صراط مستقيم الهى ، حرارت روحى ، عشق درونى و گرم‌ترين شعلهء محبّت آدمى به خداى جهان آفرين است .\r\nعرفان ، راه خدا ، مسلك انبيا ، مايهء جان اوليا ، طريق اصفيا و مدرسهء پر قدرت معصومين عليهم السلام است .\r\nعرفان ، به معناى شهود عظمت حق تعالى ، از طريق بينايى دل است و اين بينايى محصول معرفت انسان به حضرت حق مىباشد و اين معرفت جز از طريق شناخت انبيا و قرآن و امامان عليهم السلام و پيروى از آنان به دست نمىآيد و عبادت بدون حال عرفانى و تضرّع و انابه و توبه و زارى ، ارزش چندانى ندارد .\r\nعرفان ، حقيقت عبادت ، خشوع و خضوع و شكستگى و نياز است كه از شهود عظمت حق تعالى بر دل ظاهر مىشود و اين چنين سعادت موقوف بر محبّت است و ظهور محبّت موقوف بر متابعت سيّد اوّلين و آخرين عليه من الصلوات اتمها و من التحيّات ايمنها و متابعت موقوف بر دانستن طريق متابعت ، پس به ضرورت ، ملازمت علمه كه وارثان دينىاند « 1 » .\r\nعرفان ، زدودن حكومت و محبّت ما سوى اللّه از قلب و هر محبّت و كششى را تابع عشق حق قرار دادن و نيز آراسته شدن اعضا و جوارح به اعمال مورد رضايت اللّه و زيور گرفتن جان از اخلاق الهى است .\r\nعرفان ، آزادى از خودپرستى ، رهايى از اسارت ماديّت و مقيّد شدن به قيد\r\n\r\n\r\n","description":"","footnote":"\r\n( 1 ) - رشحات : 2 / 628 .\r\n","page_name":" 13 ","page_number":13},
  {"content":"\r\n\r\nبندگى حق و منوّر شدن جان به نور و صبغهء الهى است .\r\n[  صِبْغَةَ اللَّهِ وَ مَنْ أَحْسَنُ مِنَ اللَّهِ صِبْغَةً 
  ]  « 1 »  . \r\nرنگ خدا را [ كه اسلام است ، انتخاب كنيد 
  ] و چه كسى رنگش نيكوتر از رنگ خداست ؟\r\nعارف آن انسان با كرامتى است كه با شعور و درايت و با اراده قدرت ، بر اساس معارف الهى ، در صراط مستقيم حق حركت كرده ، تا جايى كه قلبش عرش خدا شده و خانهء دلش به نور عالم ملكوت منوّر شده است .\r\nعارف بزرگ ، سيّد حيدر آملى در كتاب كم نظير « جامع الاسرار » دربارهء عارف مؤمن مىگويد :\r\n« فى قَلْبِ الْمؤمِنِ ثَلاثَةُ انْوار : نُورُ الْمَعْرِفَةِ ، وَنُورُ الْعَقْلِ ، وَنُورُ الْعِلْمِ .\r\nفَنُور الْمَعرِفَةِ كَالشّمْسِ ، وَنُورُ الْعَقْلِ كَالْقَمَرِ وَنُورُ الْعِلْمِ كَالْكَوْكَبْ .\r\nفَنُورُ الْمَعْرِفَةِ يَسْتُرُ الْهَوى ، وَنُورُالْعَقْلِ يَسْتُرُ الشّهوَةَ ، وَنُورُالْعِلْمِ يَسْتُرُ الْجَهْلَ .\r\nبَنُورِ الْمَعْرِفَةِ يُرَى الْحَقُّ ، وَبِنُورِ الْعَقْلِ يُقْبَلُ الْحَقُّ ، وبِنُورُ الْعِلْمِ يَعْمَلُ بِالْحَقِّ « 2 » » .\r\nدر قلب مؤمن با معرفت سه نور است :\r\n1 - نور معرفت .\r\n2 - نور عقل .\r\n3 - نور دانش .\r\nنور معرفت چون خورشيد است ، نور عقل مانند ماه و نور دانش هم چون ستاره .\r\nنور معرفت ، حكومت هوى را از بين مىبرد ، نور عقل قدرت شهوت را\r\n\r\n\r\n","description":"","footnote":"\r\n( 1 ) - بقره ( 2 ) : 138 .\r\n( 2 ) - جامع الاسرار : 584 .\r\n","page_name":" 14 ","page_number":14},
  {"content":"\r\n\r\nمىپوشاند و نور دانش جهل را فرارى مىدهد .\r\nبه نور معرفت حق مشاهده مىشود ، به نور عقل حق پذيرفته مىگردد و به نور دانش به حق عمل مىشود .\r\nسالكان مسلك عشق مىگويند :\r\nبراى رسيدن به حقّ و حقيقت ، بايستى مراحلى طى كرد ، تا نفس بتواند از حق و حقيقت بر طبق استعداد خود آگاهى حاصل كند .\r\nتفاوت اهل عرفان با فلاسفه اين است كه عارفان تنها گرد استدلال عقلى نمىگردند بلكه با وجود تصديق آن ، به يك مرحله‌اى كه فوق آن است قائل هستند ، و آن را مرحلهء شهود مىنامند ؛ مىگويند :\r\nپس از آن كه نفس از مقام حسّ و عقل و برهان صعود كند ، مىتواند با ممارست معنوى و معراج روحانى به مقام بالاترى ترقّى نمايد و حقايقى را بدون يارى برهان و حسّ دريابد و مشاهده كند و به طور كلى از مرحلهء دانش به مرحلهء بينش برسد و اين چنين دانش است كه در برابر حكمت استدلالى عرفان ناميده مىشود .\r\nعارف با اين بينش الهى كه با رياضتهاى شرعيه و تقواى خالص و توجّه به آيات قرآن و سنن مرسلين به دست آورده ، به توحيد شهودى رسيده و براى يافتن حق دنبال دليل نيست كه با عمق قلب اين معنا را يافته كه خود پيكرهء دليل ساخته و پرداختهء حق است و آن را آن قدرت نيست كه آينه تمام نماى حضرت محبوب باشد .\r\nچنان كه امام عارفان ، وجود مقدّس امام حسين عليه السلام در دعاى عرفه كه عرفان خالص اسلامى است ، به پيشگاه حضرت ربّ العزّة جلّ و علا در باب توحيد شهودى عرضه مىدارد :\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nكَيْفَ يُسْتَدَلُّ عَلَيْكَ بِما هُوَ فى وُجُودِهِ مُفْتَقَرٌ الَيْكَ ؟\r\nخداوندا ! چگونه با اين موجودات كه در وجود خود نيازمند تو مىباشند راهيابى به سوى تو داشته باشم ؟\r\n\r\nسر چشمهء عرفان\r\nبا توجه به مطالبى كه در صفحات گذشته ملاحظه كرديد ، جستجو در تاريخ حيات انسان كه چه شخصى پايه گذار مكتب عرفان بوده و يا به وسيلهء چه گروهى از اهل دين اين مدرسه بنا گذارى شده ، كار با مفيدى نيست .\r\nزيرا ، وقتى حقيقتى به صورت مايه و استعداد و ذوق و شوق و نياز و احتياج ، در ذات انسان نهفته است ، بايد آن را از حضرت محبوب ديد .\r\nبه حقيقت كه لازم است از عرفان و حال عرفانى به عنوان يك واقعيت ملكوتى و سرّ خدايى كه در اعماق جان ريشه دارد ياد كرد .\r\nاين انسان است كه به دور از غوغاى حيات عاريت ، احساس مىكند كه در درونش عشق به مبدأ هستى و علاقه به پاكى جان و طهارت درون و پاى بندى به حقايق و واقعيت‌ها و توجه به دانش و بينشى ما فوق دانش و بينش مادّى موج مىزند .\r\nاين انسان است كه مىخواهد اضطراب درونش را با كمك عاملى قوى و حقيقى غير از عوامل مادّى كه خود عامل اضطرابند ، تبديل به امنيت كند .\r\nاين انسان است كه در جستجوى اتّصال به حقيقت و واقعيّت مجاهده مىنمايد .\r\nو اين انسان است كه علاقه دارد با تمام هستى وجودش در سرزمين عشق و محبّت خيمه زده و كارى كند كه براى هميشه از ناراحتى وجدان راحت باشد .\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nاين انسان است كه در فطرتش مىيابد ، حقيقتى او را به سوى خود جذب مىكند و از او مىخواهد كه در كنار وى قرار گيرد .\r\nاين انسان است كه علاقه دارد تمام افراد بشر در كنار او راحت و در امنيت و آسايش باشند .\r\nاين انسان است كه مشتاق فهم حقايق عالى هستى است و مىخواهد اسرار عرصه‌گاه حيات بر او كشف شود .\r\nاين همه عشق و علاقه و ذوق و شوق كه هم چون دريا در باطن انسان موج مىزند همان مايه‌اى است كه اهل دل از آن تعبير به استعداد عرفانى و حالت عرفان خواهى مىكنند .\r\nاين قوّه و استعداد است كه اگر با قوانين وحى و رياضتهاى شرعيّه رشد كند ، انسان به آن چه كه فطرتاً در طلب آن است ، مىرسد .\r\nاين واقعيت كه در دل و جان ريشه دارد ، همان كششى است كه از جانب معشوق واقعى در اعماق هستى انسان عاشق قرار داده شده كه عاشق به محض توجّه به اين حقيقت در تكاپو مىافتد و به دنبال آراسته شدن به حقايق حركت مىكند و در ابتداى حركت و سلوكش حس مىكند كه بدون راهبرى الهى و خود ساخته‌اى ملكوتى قدرت سير و سفر و حركت در اين راه پر خطر را ندارد ، راهى كه راهزنان درونى و برونى براى راهزنى در زواياى آن كمين كرده‌اند .\r\nعاشق عرفان و حال بايد بداند كه خضر اين راه در درجهء اوّل ، انبيا و امامان عليهم السلام و سپس عالمان ربّانى هستند كه جانشينان آن بزرگوارانند .\r\nبنابراين ، سرچشمهء اين حالت حضرت محبوب است و اوست كه اين مايه را در جان قرار داده و به وسيلهء راهنمايان راه از قوّه به فعليت مىرساند و اوست كه مايهء عشق به خودش را در دل و جان انسان قرار داده و مىخواهد كه انسان از تمام\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nوسائل و ابزار مادّى و معنوى به عنوان وسيله ، براى رسيدن به معشوق حقيقى استفاده كند .\r\nآنان كه براى رشد حال عرفانى در راه انبيا و امامان عليهم السلام قرار گرفتند ، به آن چه بايد برسند رسيدند و آن بينشى كه بايد پيدا كنند ، پيدا كردند و در اين مسير به خاطر رنج عبادت و حركت در راه بندگى ، از اشراق و تجلّى حق بر قلب خود برخوردار شده و به مقام معيّت رسيدند .\r\n[  إِنَّ اللَّهَ مَعَ الَّذِينَ اتَّقَوْا وَ الَّذِينَ هُمْ مُحْسِنُونَ 
  ]  « 1 »  . \r\nبىترديد خدا با كسانى كه پرهيزكارى پيشه كردند و كسانى كه [ از هر جهت 
  ] نيكوكارند مىباشد .\r\n[  إِنَّ اللَّهَ مَعَ الصَّابِرِينَ 
  ]  « 2 »  . \r\nخدا با صابران است .\r\nقال رسول اللّه صلى الله عليه و آله : انّ لِىَ مَعَ اللّه حالاتٍ لا يَحْتَمِلُها مَلَكٌ مُقَرَّبٌ وَلا نَبىٌّ مُرْسَلٌ « 3 » .\r\nرسول خدا صلى الله عليه و آله فرمود : « به درستى كه براى من با خداوند حالاتى است كه نه ملك مقرّب و نه پيامبر مرسل طاقتش را ندارند » .\r\nاگر گفته شود علّت رسيدن انسان به اين مقامات عالى ، همان حالات درونى همراه با عبادات الهى و ملكوتى است صحيح گفته شده .\r\nاين فقير پايه گذار عرفان را بزرگان هند يا حكماى يونان يا دانشمندان قديم ايران\r\n\r\n\r\n","description":"","footnote":"\r\n( 1 ) - نحل ( 16 ) : 128 .\r\n( 2 ) - بقره ( 2 ) : 153 .\r\n( 3 ) - روح الارواح : 348 با كمى اختلاف .\r\n","page_name":" 18 ","page_number":18},
  {"content":"\r\n\r\nنمىداند بلكه اينان به وجود آورندهء بعضى از قواعد فلسفه و حكمت‌اند و عرفان و حال حقيقتى است كه ريشهء خدايى دارد و در اعماق قلب و جان هم چون گوهرى آسمانى نهفته شده كه ظهور آن با ايمان به خدا و قيامت و اجراى دستورهاى حق و پيروى از سنن شرعيّه ميسّر است .\r\nحالت نيازمندى انسان به حضرت حق و كششى كه به آن سو دارد ، حالت عرفانى است . اين حالت بايد به دست فرستادگان حق از قوّه به فعليت برسد .\r\nآنان كه براى پاسخ گفتن به اين حالت نيازمندى ، متوسّل به مدّعيان عرفان و افرادى غير از فرستادگان حضرت محبوب شدند ، بيراهه رفته و به جايى نرسيدند .\r\nتأمين مسائل اين راه ، وقف نبوّت و امامت و قرآن مجيد است .\r\nسالكان اين وادى و مسافران اين راه و قاصدان اين معنى مىگويند :\r\nبناى برنامهء خود را در اين مسير بر چهار حقيقت قرار ده :\r\n1 - معرفت خدا و اسماء و صفات و افعالش .\r\n2 - معرفت نفس و شرور و خطرها و خواسته‌هاى غير شرعى آن .\r\n3 - معرفت وساوس و كيدها و و دام‌هاى دشمن .\r\n4 - معرفت دنياى منهاى حق و غرور و فتنه انگيزى و زرق و برقش .\r\nپس غير انبيا و قرآن و ائمه عليهم السلام ، چه كسى مىتواند منبع اين معارف باشد ، تا براى به دست آوردن اين چهار رشته معرفت به او متوسّل شد ؟\r\nهر كه را بنگريد به هر جا كه رسيده باشد باز نيازمند به انبيا و ائمه عليهم السلام و قرآن در اين چهار حقيقت است .\r\nمن منكر نياز انسان در طريق خدا - به وقت نبود انبيا و ائمه عليهم السلام و غيبت ولىّ عصر عليه السلام - به عالم ربّانى نيستم ، ولى مىدانيد كه عالم ربّانى و فقيه واجد شرايط\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nواسطه‌اى بيش بين ما و فرستادگان خدا نيست . او از خود چيزى ندارد ، آن چه مىگويد از منابع وحى است ، به اين خاطر بالاستقلال نمىتواند قطب عارفان و مرجع سالكان باشد ، بلكه خود او در راه است و با تمام وجود مجاهده مىكند تا به يقين واقعى و ايمان حقيقى برسد و چون در اين راه بيش از ديگران زحمت كشيده به او اجازه مىدهند كه دست گمراهان و عقب افتادگان را گرفته و با خود هم سفر نمايد .\r\nآيا از علماى ربّانى و واجدان شرايط احدى را سراغ داريد كه بدين مقام كه قطب عالم امكان ، ملجأ و مرجع سالكان ، فروغ قلب عارفان حضرت مولى الموحّدين اميرالمؤمنين عليه السلام قدم گذاشته رسيده باشد ؟\r\nلَوْ كُشِفَ الْغِطاء مَا ازْدَدْتُ يَقينا « 1 » .\r\nاگر پرده هم كنار رود بر يقين من چيزى افزوده نخواهد شد .\r\nدر هر صورت ، با اين همه مايه‌هاى فطرى و روحى و با توجّه به هدايت حق كه مبلّغ و رساننده‌اش به انسان انبيا و ائمه عليهم السلام هستند ، اگر كسى در راه رشد و كمالش به مجاهده برنخيزد و براى به فعليت آوردن استعدادهايش زحمت نكشد برابر با روايت زير از رحمت حق محروم است .\r\nقال رسول اللّه صلى الله عليه و آله : النّاقِصُ مَلْعوُنُ « 2 » .\r\nرسول خدا صلى الله عليه و آله فرمود : ناقص ملعون است .\r\nبا نظر به مجموع آيات و روايات ، اين جمله متوجّه كسانى است كه مىتوانند عقل و قلب خود را تكميل كنند ، ولى هوى و هوس‌هاى حيوانى آن‌ها را از تكاپو در\r\n\r\n\r\n","description":"","footnote":"\r\n( 1 ) - غرر الحكم : 119 ، حديث 2086 ؛ مستدرك سفينة البحار : 9 / 119 .\r\n( 2 ) - المنهج القوى : 2 / 352 .\r\n","page_name":" 20 ","page_number":20},
  {"content":"\r\n\r\nاين راه متوقّف مىسازد .\r\nادلّهء فراوان از نقل و عقل در دست داريم كه آنان كه از نظر خلقت تكوينى ناقص به دنيا مىآيند ، يا بدون اختيار براى آن‌ها نقصى در اين زندگانى خواه از نظر عضلانى و خواه از نظر قواى درونى ايجاد مىشود ، مورد رحمت و لطف الهى قرار خواهند گرفت .\r\nدر « جامع الصغير » « 1 » از رسول حق صلى الله عليه و آله روايت شده :\r\nاز دست دادن چشم و يا گوش موجب بخشوده شدن گناهان است و هر چيزى كه از بدن ناقص شود به همين منوال موجب لطف و عنايت خداوندى خواهد بود .\r\nروشن است كه ملاك دورى و نزديكى به خداوند از نظر نقص و كمال مربوط به توانايى و اختيار است ، خواه آن نقص و كمال مربوط به خرد بوده باشد و خواه به اجزاى بدن .\r\nبه طور كلّى هر كس كه بتواند در تكميل خود بكوشد و خويش را از نقص رهايى دهد ، اين شخص در زندگانى موفّق شده است ، ولى اگر به جهت هوى و هوس ، يا تنبلى و مسامحه اقدام به رفع يا دفع نقص ننمايد او ملعون است ، خواه نقص مربوط به عقل و خرد باشد و خواه مربوط به مركب مادّى « 2 » » .\r\nكسى كه در مقام به دست آوردن رشد و كمال برآيد و اين راه را تا سر منزل مقصود بپيمايد به معدن نور متّصل مىشود ، چنان چه رسول خدا صلى الله عليه و آله فرموده است :\r\nاتَقّوُا فَراسَةَ الْمُؤْمِنْ فَانَّهُ يَنْظُرُ بِنُورِاللّه « 3 » .\r\n« از بينايى درون مؤمن بپرهيزيد ؛ زيرا او با نور خدايى مىنگرد » .\r\n\r\n\r\n","description":"","footnote":"\r\n( 1 ) - جامع الصغير : 2 / 19 .\r\n( 2 ) - تفسير و نقد و تحليل مثنوى : 4 / 150 .\r\n( 3 ) - سفينة البحار : 1 / 356 .\r\n","page_name":" 21 ","page_number":21},
  {"content":"\r\n\r\n\r\nهاديان راه\r\nانبيا و امامان عليهم السلام سر حلقهء عارفانند ، كسى همانند آن بزرگواران خدا را نشناخت و به برنامه‌هاى حق عمل نكرد ، حالى مانند حال آنان نبود و هم چون آنان كسى به مقام قرب نرسيد . مخلصين ، صابرين ، متوكّلين ، صالحين ، صدّيقين ، مقرّبين تعبيرهاى بلندى است كه قرآن از مقامات روحى و عملى آنان نموده ، وقتى گفته مىشود عباد اللّه ، اصفياء اللّه ، اولياء اللّه ، مصداق اتمّ و اكمل آنانند .\r\nآن اهل كرامت و شرافت و اصالت و معرفت و بينش راضى بقضاء اللّه ، تسليماً لامراللّه ، داعياً الى اللّه ، متوكلًا على اللّه و هادى و مهدى بودند .\r\nهمانان بودند كه بر اثر مقام عصمت و پاكى جان و طهارت باطن و حسن اخلاق و عمل و مجاهدت در راه محبوب به نبوّت و امامت رسيدند ، تا همهء انسان‌ها را به نور حق منوّر كرده و جان و دل آنان را به آيينهء تجلّى انوار ملكوت جلا دهند .\r\nانبيا و امامان عليهم السلام عظيم القدر ، ابتدا انسان را به مسئلهء توحيد توجّه داده و در صدد پاك كردن قلب انسان از كدورت شرك برآمده و براى خاطر زدودن زنگ كفر از عمق دل او كوشيدند و پس از فراهم آوردن زمينهء تزكيهء نفس ، به ارائهء نقشه و طرح و راه رسيدن انسان به خدا قيام كردند .\r\nانبيا براى اجرا شدن مسائل اخلاقى و عملى ، ضامنى چون ايمان به خدا و روز قيامت قرار دادند و در تمام شؤون حيات و زندگى ، انسان را تشويق به پياده كردن دستورهاى الهى ، به خصوص مقررات روحى و اخلاقى نمودند .\r\nدر زمينهء تعاليم وحى و سنن انبيا ، هر كس بيشتر دنبال فهم حقايق و واقعيّت‌ها برآمد ، بيشتر تشنهء حركت و عاشق رسيدن به مقام قرب شد .\r\nگروهى آن چنان عاشقانه اين راه را پيمودند كه صاحب سرّ و دارندهء علم بلايا\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nو منايا شده و لياقت يافتن اسم اعظم را پيدا كردند :\r\n« ارْواحُ الاحْبابِ فى قَبْضَةِ الْعِزَّةِ يُكاشِفُهُمْ بِذاتِهِ وَيُلاطِفُهُم بِصِفاتِهِ « 1 » » .\r\nروح عاشقان در قبضهء عزّت معشوق است ، با ذاتش بر آنان تجلّى مىكند و با صفاتش با آنان ملاطفت مىنمايد .\r\nعزيزى را ديدند در آن وقت كه حال بر وى تنگ شده بود ، طرب و شادى مىكرد ، گفتند : اين چه طرب است ؛ گفت : در اين طرب چه عجب است ؛\r\n« وَقَدْ قَرُبَ وِصالُ الحبيبِ وَفِراقُ الْعَدّوِّ « 2 » » .\r\n« وصال محبوب نزديك شد و نقطهء جدايى از دشمن كه نفس امّاره است رسيد » .\r\nبا رسيدن به مقامى كه وحى براى انسان مقرّر نموده ، همهء شؤون آدمى خدايى مىشود :\r\nحركت به دستور خدا و براى خدا و از خدا و به خدا و اين است عاقبت خلوص و متابعت از روش انبيا .\r\n[  إِنَّا لِلَّهِ وَ إِنَّا إِلَيْهِ راجِعُونَ 
  ]  « 3 »  . \r\nما مملوك خداييم و يقيناً به سوى او بازمىگرديم .\r\nهنگامى كه انسان با كمك حق و با پيروى از تعاليم انبيا و امامان عليهم السلام ، با همّتى و الا و اراده‌اى قوى ، به حركت در راه مستقيم الهى موفّق شد و به فهم اين حقيقت رسيد كه آن چه در ميدان وجود خودنمايى مىكند و همه علل و اسباب و ابزارى\r\n\r\n\r\n","description":"","footnote":"\r\n( 1 ) - روح الارواح : 348 .\r\n( 2 ) - روح الارواح : 348 .\r\n( 3 ) - بقره ( 2 ) : 156 .\r\n","page_name":" 23 ","page_number":23},
  {"content":"\r\n\r\nاست كه براى رسيدن به مقام قرب در اختيار انسان نهاده شده ، ديگر چيزى را به عنوان هدف انتخاب نمىكند و درگير برنامه‌هاى ظاهرى نمىشود بلكه از تمام وسائل براى رسيدن به قرب معشوق بهره مىگيرد و بالاتر اين كه از تماشاى علل و اسباب هم چشم پوشيده جز به حق نظرى براى او نمىماند .\r\nحق جلّ جلاله اسما و صفات خود را بر عالم جلوه كرد تا عاشقان در كار آمدند ، مشتاقان در طلب ديدار آمدند ، به حكم عزّت پردهء كبريا ببست ، علم عظمت بزد ، نعمت تعزّز سراپردهء جلال خود گردانيد تا دل‌هاى عزيزان كباب گشت و ديده‌هاى محبّان معدن آب .\r\nهر بار كه در اهتزاز آيند و در طلب راز آيند از ستّارات جمال صمديّت نداى احديّت مىآيد كه « بُعْدَاً بُعْداً » .\r\nاى مشتى خاك ! تو را چه ياراى آن بود كه گرد ساحت فردانيّت گردى و هر بار كه كأس يأس بنوشند و قرطهء افلاس بپوشند و سر در گريبان حيرت كشند و از يافت نوميد شوند ، از سرادقات جمال الهيّت نداى لطف‌آميز مىآيد كه « صبراً صبراً » هم بر درگاه جلال ما به هر اميد مشاهدهء جمال ما روزگار مىگذاريد و در ميان آتش خوش مىباشيد ، اگر چه شب و تاريك است ، دل قوى داريد كه طلوع صبح نزديك است .\r\nاو جلّ جلاله شمشير قهر خود بر فرشتگان به كار نداشت ، بر شما به كار داشت ؛ زيرا كه حيات حقيقت شما راست :\r\n[  وَ لِيُبْلِيَ الْمُؤْمِنِينَ مِنْهُ بَلاءً حَسَناً 
  ]  « 1 »  . \r\nو مؤمنان را از سوى خود به آزمايشى نيكو بيازمايد ؛ زيرا خدا شنوا و داناست .\r\n\r\n\r\n","description":"","footnote":"\r\n( 1 ) - انفال ( 8 ) : 17 .\r\n","page_name":" 24 ","page_number":24},
  {"content":"\r\n\r\nاى فرشتگان ، شما خزائن تسبيح و تقديس آباد مىكنيد و « سبحان اللّه » و « الحمد للّه » مىگوييد كه آدميان گاه گداختهء بلاى مااند و گاه نواخت عطاى مااند ، گاهشان به شمشير قهر بسمل مىكنيم و گاهشان به نظر لطف مرهم مىنهيم .\r\nاهل‌دلى عاجز راه گشته بود و عمر در رنج بسر برده ، به آخر روزى چند جان مىكند ، پس سپرى شد ، بر سينهء وى ديدند نبشته كه « هذا قَتيلُ اللّه » « 1 » ! !\r\nاين نكته را نبايد ناگفته گذاشت كه پس از رشد حالت عرفانى ، توقّف در هيچ يك از منازل آن جايز نيست بلكه تمام وجود انسان بايد به طرف محبوب تا رسيدن به اوج وصال در حركت باشد و لحظه به لحظه بايد از خطراتى كه به وسيلهء هواى نفس متوجّه انسان است برحذر بود و ايمنى ، خروج از دنيا همراه با ايمان و حالت تسليم به حق است .\r\n\r\nمكتب‌هاى مدّعى عرفان\r\nدر سطور گذشته بيان شد كه عرفان واقعيّتى است الهى كه به صورت جذبه و حال در نهاد انسان ريشه دارد و سرچشمهء آن رحمت و عنايت خداست و رشد دهنده‌اش نبوّت انبيا و امامت امامان عليهم السلام و نصايح و مواعظ عالمان ربّانى است ، عالمانى كه شاگردان مخلص مكتب نبوّت و امامت‌اند .\r\nمتأسّفانه در تاريخ حيات گروهى از اين جذبه و كشش و حال درونى انسان سوء استفاده كرده و جداى از قواعد الهى و حكمت ربّانى ، قواعد و دستورها و مسائلى از پيش خود ساخته و بشر جستجوگر را به سوى خود دعوت نموده و او را به راهى غير از راه حضرت محبوب انداختند و از حريم نبوّت و امامت دور كرده ، به ضلالت\r\n\r\n\r\n","description":"","footnote":"\r\n( 1 ) - اين كشتهء ما است ؛ روح الارواح : 350 .\r\n","page_name":" 25 ","page_number":25},
  {"content":"\r\n\r\nو گمراهى كشيده و بين آنان و حقيقت تفرقه ايجاد كردند .\r\nمن فكر نمىكنم مدّعيان عرفان در يونان و هند و ايران قديم از انبياى الهى خبر نداشتند ، چنان چه رؤساى صوفيّهء اهل تسنّن در عصر بنى اميّه و بنى عبّاس بى خبر از امامت امامان معصوم شيعه نبودند .\r\nولى هواى نفس مدّعيان مكاتب عرفانى اجازه نداد مردم نيازهاى باطنى خود را به وسيلهء وحى بر طرف كنند ، چنان چه سردمداران صوفى گرى در عصر ائمه عليهم السلام اجازه ندادند مردم متوسّل به ولايت شده و از آن منبع تغذيه كنند .\r\nتأسّف بارتر اين كه هر روز در گوشه‌اى هوى پرستى ، با علم به نبوّت انبيا ، ادّعايى سر داد و در نتيجهء گرايش گروهى به او مكتبى به وجود آمد .\r\nتعداد اين مكتب‌ها به اندازه‌اى است كه تا كنون شمارهء دقيقى از آن‌ها به دست نيامده .\r\nدر يك مجلّهء علمى خواندم كه در هندوستان فعلى بيش از پانزده ميليون مكتب كه قسمت عمده‌اى از آن مدّعى عرفان است وجود دارد ! !\r\nاگر مكاتب قديم يونان و اسكندريّه و ايران را هم به آن‌ها اضافه كنيم معلوم نيست چه عددى شود .\r\nقواعد آن مكتب‌ها از آن جا كه ساخته و پرداختهء فكر محدود بشرى است نه اين كه سود چندانى براى دنيا و آخرت مردم نداشت بلكه از جهاتى براى انسان و انسانيّت ضرر به بار آورد .\r\nآگاهان راه ، علماى عامل ، سالكان طريق ، عارفان عاشق و خلاصه آنان كه صد در صد مورد قبول شرع مطهّرند ، اگر از عرفان دم مىزنند ، اگر به عارفان دعوات مىكنند ، مقصود عرفان محصول يونان و هند و ايران و اسكندريّه نيست ، بلكه عرفانى كه آنان مىگويند حقايق قرآنيّه و دعاهاى ملكوتيّه و روايات باب معارف\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nاست كه از هر جهت كامل و جامع و قابل عمل و مهذّب نفس و تضمين كنندهء سعادت دنيا و آخرت و رشد دهندهء انسان در تمام امور ظاهرى و باطنى است .\r\nاين عارفان بر مبناى الهيّت اللّه و نبوّت انبيا و امامت امامان عليهم السلام است .\r\nكتاب اين مدرسه قرآن ، معلّمش عالم ربّانى و مكانش مسجد و حاصلش بندگى خالصانهء انسان در تمام شؤون حيات در برابر حضرت ربّ العزّه است .\r\nدر اين مدرسه عارف حقيقى كسى است كه آگاه از مسائل الهى و عامل به آن‌ها و متخلّق به اخلاق حق و مجرى سنن انبيا و ائمه عليهم السلام است .\r\nبرادران مؤمن و علماى دين و خدمت گزاران به اسلام نبايد از اسم عارف و مسئلهء عرفان وحشت داشته باشند و نبايد تصوّر كنند كه منظور از عرفان ، يافته‌هاى يونانيان و مصريان و هنديان و ايرانيان قديم است كه قسمتى از آن‌ها با رنگ و آب اسلامى وارد حوزهء دين شده !\r\nبلكه منظور از عرفان در زبان پاكان و عارفان حقيقى ، حال باطنى انسان نسبت به مبدأ هستى و عشق و علاقهء او به حضرت محبوب و قرآن و نهج البلاغة و دعاهاى مهم از قبيل كميل ، عرفه ، ابوحمزه ، خمس عشر ، امين اللّه و مناجات حضرت مولا در مسجد كوفه است .\r\nعارف در مكتب اسلام كسى است كه از هر جهت تسليم حق و راضى به قضاى الهى است .\r\nعارف كسى است كه از تمام پيشامدهاى روزگار براساس قواعد الهى استفاده كرده و خود را در حوادث ايّام ، انسانى مىداند كه حضرت حق وى را در معرض امتحان آورده است .\r\nآنان كه در طلب طهارت قلب و جان و روح و نفس و روانند ، آنان كه در جستجوى عالىترين مراحل اخلاقند ، آنان كه مشتاق تخلّق به اخلاق حقّند ،\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nآنان كه مىخواهند به حقيقت خليفة اللّه باشند و علاقه‌مندند تمام حركات و سكنات آنان برابر با دستورهاى مولا باشد و عاشق اين حقيقتند كه معنا و معنويّت بر تمام وجودشان حكومت داشته باشد و براى رسيدن به تمام اين حقايق متوسّل به قرآن و انبيا و امامان عليهم السلام و دعاهاى وارده مىشوند و از مناجات نيمه شب و استغفار در سحر غفلت ندارند ، عارفند .\r\nكسى كه مىخواهد دلش از همهء قيود مادّى آزاد شود و دنيا و عناصرش او را محكوم خود نكنند بلكه در زندگى وسيله‌اى براى رسيدن به مقام قرب باشد ، كسى كه نمىخواهد به هيچ چيز دنيا به عنوان هدف بنگرد ، آن كه عاشق بهره گرفتن از تمام نعمت‌ها براى رسيدن به حق است و از هيچ مجاهده‌اى در اين راه دريغ ندارد ، كسى كه مىخواهد در همهء زمينه‌ها تسليم حق باشد و قلبش آراسته به مقام رضا گردد و جز به پروردگار تكيه نكند ، عارف و آراسته به عرفان است .\r\nجلوهء توحيد در قلب بدان گونه است كه ترديد و شكّ و وسوسه و شيطنت و نفاق و شرك در آن راه نداشته باشد ، بدان صورت كه اگر صاحبش با ارّه او را ذرّه ذرّه كند و با آتش بسوزاند ، در عشقش به خدا خلل وارد نشود و همچنين مسائلى از قبيل : تسليم ، رضا ، توكّل ، زهد ، ورع ، تقوا ، تضرّع ، انابه ، توبه ، اتّصال به نبوّت ، پيوند با ولايت ، طهارت باطن ، خشوع ، خضوع ، بندگى خالصانه ، خدمت به خلق ، رعايت حقوق همه و . . . از پايه‌ها و مسائل اصيل عرفان و آراسته به اين واقعيّت‌ها عارف است .\r\nعنايت داريد كه اين‌ها مسائلى نيست كه از آن‌ها به عنوان مسائل وارداتى ياد كرد .\r\nشناخت واقعى حق ، آگاهى به اهداف انبيا و امامان عليهم السلام ، اجراى فرامين الهى و آراسته شدن به حسنات اخلاقى محض عرفان و عرفان محض است .\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nبايد دانست كه توجّه به اين برنامه‌ها و سير به سوى اين واقعيّت‌ها فقط بستگى به حال خالص و احوالات الهى درون دارد ، آن حالى است كه سراسر جذبه و كشش و خواستن و عشق و محبّت است .\r\nاز آن جا كه حال براى تمام اين امور به منزلهء ريشه است ، انبيا و امامان عليهم السلام قسمت عمده‌اى از همّ خود را در جهت تزكيهء باطن مصروف داشتند .\r\nسر خيل انبيا و قافله سالار هاديان راه فرموده‌اند :\r\nبُعِثْتُ لِأُتَمِّمَ مَكارِمَ الْاخْلاقْ .\r\nبرانگيخته شدم تا مكارم اخلاق را به پايان كار رسانده و تكميل نمايم .\r\nبنابراين سير عارفانه ، از تزكيهء درون و تصفيهء نفس و تحقق دادن حال و آراستن دل به جذبه و محبّت و عشق شروع مىشود و با انجام تكاليف شرعيّه و سپس اتّصال به ملكوت و رسيدن به مقام حاكميّت بر نفس و منزل قرب و لقاى حق در پايان زندگى و شروع حيات آخرتى خاتمه پيدا مىكند .\r\n\r\nپژوهشى پيرامون مصباح الشريعه\r\nمؤلّف واقعى اين كتاب تاكنون ناشناخته مانده و شايد از شدّت خلوص نخواسته نامش روشن شود . كتاب داراى صد فصل است و در هر فصلى روايتى از درياى حقايق ، امام جعفر صادق عليه السلام ، حاوى عالىترين مسائل عرفانى و اخلاقى نقل كرده است .\r\nيادگيرى مسائل مطرح شده در اين كتاب آسان و عمل به آن در خور قدرت هر مكلّفى است .\r\nبعضى از كتاب‌هايى كه تحت عنوان عرفان تنظيم شده ، خالى از مسائل\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nوارداتى ، يا قصّه‌هاى عجيب و غريب نبوده بلكه مخلوطى از فرهنگ بشرى و الهى است و نمىتوان به تمام مطالب آن تكيه كرد .\r\nامّا كتاب « مصباح الشريعة » كتابى است كه بيش از نود درصد آن با آيات قرآن و روايات مستند وارده از رسول حق صلى الله عليه و آله و امامان معصوم عليهم السلام مطابقت دارد و به‌گونه‌اى نيست كه نتوان به آن اعتماد كرد .\r\nاين كتاب همواره به عنوان منبعى عرفانى و اخلاقى كه مطالبش از سرچشمهء حقيقى عرفان و اخلاق يعنى درياى بيكرانهء دانش امام معصوم گرفته شده ، مورد توجّه بسيارى از بزرگان دين بوده و بعضى از عاشقان سير و سلوك بر آن شرح نوشته‌اند . بعضى از شروح نسبتاً مبسوط و بعضى نيمه تمام و تعدادى هم ترجمهء تحت اللفظى و در بعضى از فصول همراه شرح مختصر است .\r\nشايان ذكر است كه اين كتاب ، از نظر علماى بزرگ شيعه مورد توجّه قرارگرفته است . در يك جمع بندى نظربزرگان را در جهت‌گيرى به آن پنج دسته مىبينيم .\r\n1 - گروهى كه در نفى و اثبات و ردّ و قبولش سكوت كرده‌اند .\r\n2 - دانشمندان و بزرگانى كه عقيده دارند ، مؤلّف عارف اين كتاب ، از فرهنگ به‌جاماندهء حضرت صادق عليه السلام ، اين صد باب را تنظيم كرده و انشاى آن از خود مؤلّف است نه كلمات مستقيم امام عليه السلام .\r\n3 - بيش‌تر بزرگان دين و پرچمداران تربيت و اخلاق و عرفان به اين كتاب به ديدهء احترام نگريسته و آن را قابل قبول و عمل دانسته و عقيده دارند كه مؤلّف كتاب از مجموع روايات حضرت صادق عليه السلام اين كتاب را تأليف كرده است ؛ چيزى كه هست از ده‌ها روايت جملاتى انتخاب كرده و آن جملات را به هم پيوسته تا براى هر فصلى روايتى تنظيم كرده باشد .\r\n4 - عدّه‌اى كه به اين كتاب با نظر بدبينى نگريسته و آن را از ساخته‌هاى صوفيّه يا\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nدست‌پخت فضيلِ عياض دانسته‌اند و به طور كلى اين مجموعه را مردود شمرده‌اند .\r\n5 - دسته‌اى از دانشمندان كه در قبول و ردّش جانب احتياط را مراعات كرده و فرموده‌اند : گرچه سند آن قطعى نيست ولى عمل به محتويات آن - كه قسمت مهمّى از مطالبش موافق آيات و روايات مستند است - مانعى ندارد . علّامهء مجلسى رحمه الله از اين گروه است و اين فقير بىمايه هم پس از بررسىهاى لازم اين نظر را انتخاب كرده‌ام .\r\nاز آنان كه اين كتاب را مردود دانسته‌اند شيخ حرّ عاملى صاحب « وسائل » در كتاب « هداية الامّة » و ديگر صاحب « رياض العلماء » است ، و از آنان كه به اين خزانهء پر گوهر به ديدهء احترام نگريسته و آن را قابل اعتماد و عمل دانسته و در صدورش از سرچشمهء ولايت ترديدى به خود راه نداده‌اند يكى سيّد رضىالدّين علىّ بن طاووس رضوان اللّه عليه است كه در فصل هفتم از باب ششم كتاب « امان الاخطار » اين چنين فرموده است :\r\n« مسافر با خود بردارد كتاب « مصباح الشريعة و مفتاح الحقيقة » را كه از حضرت صادق عليه السلام است ؛ زيرا آن كتابى است لطيف و شريف كه راه و رسم سير و سلوك به سوى خدا را براى سالكان آن راه معرّفى مىكند و روش اقبال به خدا را به انسان ياد مىدهد و اسرار مطويّه خود را در اختيار و دسترس خواننده مىگذارد . خلاصهء كلام آن كه فوايد اين كتاب بسيار و حجم آن كم است . به عبارت ديگر كثيرالمعنى و قليل اللفظ است » .\r\nو از كسانى كه در قبول اين كتاب به خود ترديد راه نداده است شهيد ثانى است .\r\nاو در كتاب « التّنبيهات العليّة على اسرار الصلاة » و در « كشف الريبة » و در « منية المريد » و همچنين در « مسكِّن الفؤاد » از « مصباح الشريعة » مطالبى را نقل مىكند\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nو به طورى كه از دقّت در موارد نقل برمىآيد ، فهميده مىشود كه وى بر اين كتاب اعتماد داشته و اخبار آن را از حضرت صادق عليه السلام مىدانسته و در صحّت آن كتاب و ثبوت انتساب اين گوهر به آن حضرت ترديد و اضطرابى نداشته است .\r\nفيض كاشانى نيز از كسانى است كه در كتاب‌هاى اخلاقى و عرفانى خود از اين كتاب مطالبى را نقل كرده و از ملاحظه در موارد نقل استفاده مىشود كه آن مرحوم نيز كتاب را معتبر دانسته و نسبت آن را به امام صادق عليه السلام مسلّم و قطعى تلقّى مىنمايد و هيچ شك و شبهه‌اى در اين موضوع ندارد .\r\nحاج ميرزا ابوالقاسم ذهبى شيرازى ، نظر عالم بزرگوار مرحوم مجلسى رحمه الله را نسبت به كتاب عرفانى و اخلاقى « مصباح الشريعة » چنين نقل مىكند :\r\n« بر تو باد كه بر كتاب « مصباح الشريعة » ملازمت نمايى ، شهيد ثانى آن را به اسناد خود از حضرت صادق عليه السلام نقل كرده و حاجت به نقل سند نيست ؛ زيرا متن آن دلالت بر صحّت اين كتاب دارد » .\r\nگروه بسيارى از علماى شيعه و از معتبرترين و موثّق‌ترين دانشمندان بزرگوار و كم‌نظير از جمله : ابن فهد حلّى در « عدّة الدّاعى » ، كفعمى در « مجموع الغرائب » ، سيّد هاشم بحرانى در مقدّمهء « برهان » ، نراقى در « جامع السعادات » ، مرحوم سيّد حسين قزوينى در بحث پنجم « جامع الشّرايع » ، سيّد علىخان در « شرح صحيفهء سجّاديّه » ، عالم عارف شريف لاهيجى در تفسير نفيس خود و مرحوم امام خمينى رحمه الله در كتاب‌هاى اخلاقى و عرفانى خويش احاديثى از اين خزانهء پر مايه نقل كرده‌اند .\r\nذهبى شيرازى در ابتداى « مناهج انوار المعرفة » كه نام شرح او بر « مصباح » است مىگويد :\r\nپس از تفحّص در آثار حضرت سيّدالمرسلين و اخبار آل طه و يس عليهم سلام\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nاللّه ربّ العالمين ، مجموعه‌اى جامع‌تر از رسالهء « مصباح الشريعة و مفتاح الحقيقة » كه حاوى اسرار و بطون و حقايق شريعت مقدّسه باشد نيافتم و چون اين رساله منسوب و مستند به حضرت امام بحقّ ناطق جعفر بن محمّد الصّادق عليه السلام است ، لهذا بزرگان اهل دين و معرفت را بهترين سند است .\r\nاز بزرگانى كه در صحّت و اعتبار اين كتاب ترديد نكرده است ، پرچمدار دانش حديث و درايت و روايت مرحوم حاج ميرزا حسين نورى طبرسى است .\r\nاين مرد بزرگ در خاتمهء « مستدرك » كه داراى فوايد عظيمه‌اى است بحث گسترده و مبسوطى دارد و دلايل آنان كه كتاب را مردود دانسته يا در صحّت آن ترديد كرده‌اند نقل مىكند و با براهين آشكار و دليل‌هاى روشن و منطق محكم جواب داده و اين كتاب شريف را معتبر دانسته و اخبار آن را در كتاب با عظمت « مستدرك » روايت نموده است . اين مرد بزرگ در پايان بحث خود دربارهء « مصباح الشريعة » مىفرمايد :\r\n« وَقَدْ أَطْنَبْنا الكلامَ فى شرح حالِ المِصْباح ، مَع قِلّةِ ما فيه مِن الأَحْكامِ حِرْصاً عَلى نَشْرِ المآثِر الْجَعْفَريَّة وَالآدابِ الصّادِقيّة وَحِفْظاً لابنِ طاووسَ وَالشّهيْد وَالْكَفْعَمى رحمهم الله عَن نِسْبَةِ الوَهْمِ وَالإِشْتِباهِ إِلَيْهِمْ وَاللّهُ الْعاصِمْ » « 1 » .\r\nقاطع و جازم مىگويم كه دربارهء كتاب « مصباح الشريعة » با اين كه كتاب فقهى نيست ، سخن را گسترده كردم و تحقيقم را طولانى نمودم و اين به خاطر حرص و ولعى است كه به پخش آثار اهل بيت عليهم السلام و آداب مكتب حضرت صادق عليه السلام دارم و براى اين كه بگويم بزرگانى چون سيّد بن طاووس و شهيد و كفعمى كه از طرف عدّه‌اى به خاطر اين كتاب ، متّهم به خيال و اشتباه شده‌اند ، دامن علم و عمل و آبرو\r\n\r\n\r\n","description":"","footnote":"\r\n( 1 ) - خاتمة المستدرك : 1 / 216 .\r\n","page_name":" 33 ","page_number":33},
  {"content":"\r\n\r\nو اعتبارشان منزّه و پاك از اين تهمت است . بزرگانى چون اينان در قبول صحّت اين كتاب به اشتباه نرفته و دچار اوهام غلط نشده‌اند .\r\nاز كسانى كه به اين كتاب اعتماد كرده ، عارف كم‌نظير ، مرحوم حاج ميرزا جواد آقاى ملكى تبريزى است .\r\nوى در كتاب « اسرار الصلاة » آن قسمت از روايت « مصباح الشريعة » را كه متناسب با كتاب خود ديده آورده و بر آن‌ها اعتماد كرده است .\r\nمرحوم حجة الاسلام و المسلمين حاج شيخ حسن مصطفوى در مقدّمهء شرح مختصرش بر اين كتاب مىنويسد :\r\n« اين كتاب به طور مسلّم از مراكز وحى و الهام گرفته شده و به وسيلهء شخصيّتى كه ارتباط با عالم غيب داشته تأليف شده است .\r\nدر اين كتاب دقايق معارف و اسرار حقايق و لطايف اخلاقيّات ، مراحل سير و سلوك و خصوصيّات مراتب ايمان ، به اندازه‌اى دقيق و تحقيقى و عميق ذكر شده است كه كم‌ترين نقطهء ضعف و انحراف و سستى در خلال جملات و مطالب آن ديده نمىشود و آن‌چه مسلّم است اين كتاب در مرتبهء فوق كتب مؤلّفهء متداولهء علما و محقّقان و عرفا است » .\r\nاين بود بخشى از نظريّات محقّقان و بزرگان شيعه دربارهء كتاب « مصباح الشريعة » كه من آن را به عنوان يك منبع اصيل عرفانى و اخلاقى انتخاب كرده و به وسيلهء مطالب آن ، عارف و عرفان را شناسانده و ثابت كرده‌ام كه عرفان ، حالى الهى و احوالى ملكوتى بارقه‌اى آسمانى در عمق جان انسان است كه رشد و ظهور آن در گرو معرفت ، ايمان ، تبعيّت از انبيا و امامان عليهم السلام و عبادت خالصانه است و نبايد براى اهل ايمان اصطلاح عارف و عرفان موجب وحشت و ترس باشد ، تا بدون تحقيق و بررسى از آن فرار كرده و اهلش را مورد تهمت قرار داده و خداى ناخواسته\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nآنچه خدا راضى نيست در حق آنان بگويند .\r\nبه آنان كه كتاب را مردود دانسته‌اند ، بايد گفت : اگر به دقّت در تمام مطالب آن توجّه مىكردند ، حدّاقل مانند علّامهء مجلسى رحمه الله نظر مىدادند و از مردود دانستن تمام آن يا نسبت دادنش به صوفيّه امتناع مىورزيدند .\r\nخلاصه مىتوان گفت : عمدهء مطالب كتاب « مصباح الشريعة » از چشمهء جوشان ولايت مطلقه و درياى علوم اوّلين و آخرين ، حضرت امام صادق عليه السلام است و جاى هيچ‌گونه ترديد و شك نيست و لازم است هر مؤمن متعهّد و هر عاشق سالكى ، براى رشد حال عرفانى خود به اين مجموعه مراجعه كند و تا جايى كه در قدرت اوست به آن عمل كند .\r\nبرنامه‌اى كه اين فقير در شرح اين درياى با عظمت دارد اين است :\r\nنقل تمام روايت هر فصل در ابتدا ، شرح جمله به جملهء آن با كمك قرآن ، روايات ، كتاب‌هاى اخلاقى ، اشعار حكيمانه‌اى كه با متن مطالب تناسب دارد . البتّه در ضمن تفسير و شرح ، آن‌چه از جانب حق به قلبم اشراق شود و از سوى حضرت محبوب ملهَم گردم متذكّر مىشوم و از حضرت ربّ العزّه مىخواهم كه مرا از لغزش و خطا مصون بدارد و خوانندگان را جهت تأمين خير دنيا و آخرتشان توفيق عمل دهد و آنان را در حدّ اعلا از اين معارف ملكوتى بهره‌مند سازد .\r\nفقير حسين انصاريان\r\n\r\n","description":"","footnote":"","page_name":" 35 ","page_number":35},
  {"content":"\r\n . \r\n","description":"","footnote":"","page_name":" 36 ","page_number":36},
  {"content":"\r\n\r\n\r\nخطبهء كتاب\r\n\r\n","description":"","footnote":"","page_name":" 37 ","page_number":37},
  {"content":"\r\n . \r\n","description":"","footnote":"","page_name":" 38 ","page_number":38},
  {"content":"\r\n\r\nبسم الله الرحمن الرحيم\r\nأَلْحَمْدُ للّهِ الَّذى نَوَّرَ قُلُوبَ الْعارِفينَ بِذِكْرِهِ ، وَقَدَّسَ أَرْواحَهُمْ بِسِرِّهِ وَبِرِّهِ ، وَطَهَّرَ أَفْئِدَتَهُمْ لِفِكْرِهِ ، وَشَرَحَ صُدُورَهُمْ بِنُورِهِ ، وَأَنْطَقَهُمْ بِبَيانِهِ ، وَشَغَلَهُمْ بِخِدْمَتِهِ ، وَوَفَّقَهُمْ لِعِبادَتِهِ ، وَاسْتَعْبَدَهُمْ بِالْعِبادَةِ عَلى مُشاهِدَتِهِ ، وَدَعاهُمْ إِلى رَحْمَتِهِ ، وَصَلَّى اللّهُ عَلى مُحَمَّدٍ إِمامِ الْمُتَّقينَ ، وَقائِدِ الْمُوَحِّدينَ ، وَمُونِسِ الْمُقَرَّبينَ وَعَلى آلِهِ الْمُنْتَخَبينَ .\r\n\r\n","description":"","footnote":"","page_name":" 39 ","page_number":39},
  {"content":"\r\n\r\n[ أَلْحَمْدُ للّهِ 
  ]\r\n\r\nحمد و سپاس الهى\r\nتمام سپاس و حمد و مدح و شكر براى خداوندى است كه مستجمع جميع صفات كماليّه و منزّه از تمام عيوب و نقايص است .\r\nاختصاصِ تمام سپاس و ستايش براى خداوندى متعال ، به خاطر اين است كه وجود مقدّسش خالق و صاحب جهان و پرورش دهنده و حافظ تمام موجودات ، مبدأ رحمت و عنايت نسبت به تمام عوالم ظاهر و باطن است .\r\nيكى از عارفان دل سوخته در حمد حضرت احديّت چنين تقرير فرموده است :\r\nرياض حمد و ثنا و حدائق سپاس بىمنتها ، مختص واجب الوجودى است جلّ شأنه وعمّ احسانُه كه از فيض بىنهايت و فرط مرحمت ، رياحين موجودات را از گلشن عدم به چمن وجود جلوه داده است .\r\nكريمى كه از كمال احسان ، نهال وجود بنىآدم را به آبيارى [  وَ لَقَدْ كَرَّمْنا بَنِي آدَمَ وَ حَمَلْناهُمْ فِي الْبَرِّ وَ الْبَحْرِ 
  ]  « 1 » به ثمرِ [  إِنِّي جاعِلٌ فِي الْأَرْضِ خَلِيفَةً 
  ]  « 2 » مثمر و بارور فرمود .\r\n من صورتى به صورت انسان نديده‌ام * آيينه‌اى بدين صفت و شان نديده‌ام \r\n\r\n\r\n","description":"","footnote":"\r\n( 1 ) - اسراء ( 17 ) : 70 .\r\n( 2 ) - بقره ( 2 ) : 30 .\r\n","page_name":" 40 ","page_number":40},
  {"content":"\r\n\r\n از كوى دوست آمده‌ام تا به كوى دوست * در راه كعبه خار مغيلان نديده‌ام\r\nبا سامرى بگوى كه اين گاو بىشعور * گوساله‌تر زمردم نادان نديده‌ام\r\nنازم مقام آدم خاكى نژاد را * صورتگرى چو خالق سبحان نديده‌ام\r\nگر مرد اين درى به درآ كاندرين سراى * من سال‌هاست حاجب و دربان نديده‌ام\r\nساقى گرفت عهد به پاى خم غدير * غير از قليل بر سر پيمان نديده‌ام\r\nساعى سرود چند كلامى براى پند * شيرين‌تر از نصيحت لقمان نديده‌ام \r\nرحيمى كه بساتين قلوب مقرّبان درگاه را به دستيارىِ\r\n« قَلْبُ المُؤْمِنِ بَيْنَ إصْبَعَيْنِ مِنْ أَصابِعِ الرَّحمن » « 1 »\r\nبه اشجار [  أَلا بِذِكْرِ اللَّهِ تَطْمَئِنُّ الْقُلُوبُ 
  ]  « 2 » مُخْضر ورَيّان نمود .\r\nغفورى كه از گلزارِ [  لا تَقْنَطُوا مِنْ رَحْمَةِ اللَّهِ 
  ]  « 3 » گل‌هاى [  إِنَّ اللَّهَ يَغْفِرُ الذُّنُوبَ  جَمِيعاً 
  ] « 4 » رويانيد .\r\nمهربانى كه در بهارستان [  لا تَيْأَسُوا مِنْ رَوْحِ اللَّهِ 
  ]  « 5 » زواهر [  يُبَدِّلُ اللَّهُ سَيِّئاتِهِمْ  حَسَنَاتٍ 
  ] « 6 » برويانده .\r\nبىمانندى كه ادراك از سياحت بيداى معرفتش\r\n« ما عَرَفْناكَ حَقّ مَعْرِفَتِك »\r\nگويان كه پويندگان دانش به پيمودن صحراى كمالش در وادىِ [  لا عِلْمَ لَنا إِلَّا ما عَلَّمْتَنا 
  ]  « 7 » پويان\r\n« لا أُحْصى ثَناءَ عَلَيْكَ أَنْتَ كَما أَثْنَيْتَ عَلى نَفْسِكَ » .\r\nمنعمى كه بلبل زبان و طوطى بيان در شاخسار نعماء و شكرستان آلاء او أبكم\r\n\r\n\r\n","description":"","footnote":"\r\n( 1 ) - صحيح مسلم : 4 / 2045 با كمى تغيير .\r\n( 2 ) - رعد ( 13 ) : 28 .\r\n( 3 ) - زمر ( 39 ) : 53 .\r\n( 4 ) - زمر ( 39 ) : 53 .\r\n( 5 ) - يوسف ( 12 ) : 87 .\r\n( 6 ) - فرقان ( 25 ) : 70 .\r\n( 7 ) - بقره ( 2 ) : 32 .\r\n","page_name":" 41 ","page_number":41},
  {"content":"\r\n\r\n[  إِنْ تَعُدُّوا نِعْمَتَ اللَّهِ لا تُحْصُوها 
  ]  « 1 » .\r\nقادرى كه خرد خرده‌دان و عقل دوربين در تماشاى گلستان صنايع و بوستان بدايع او حيران [  وَ ما قَدَرُوا اللَّهَ حَقَّ قَدْرِهِ 
  ]  « 2 » .\r\nخداوندى كه جميع موجودات به زبان بىزبانى اداى ثناى بىمنتهاى او نموده‌اند و به قدم عجز و ناتوانى سپاس بىقياس او پيموده‌اند .\r\nعندليبان روضهء ايجاد از هر غنچه كتابى خوانند و هر ورقى از اشجار امكان را بابى دانند .\r\nاطفال چمن ممكنات همگى در تسبيح و تحميد و نو رسيدگان گلشن مكوّنات جملگى در تحليل و تمجيد . اگر سرو است در هوايش پا در گِل افتاده و اگر چنار است كف تضرّع گشاده و اگر صنوبر است به بندگيش قد كشيده و اگر بيد است واله و مجنونش گرديد و اگر ارغوان است زعشقش غرقه در خون و اگر تاك است به دارش سرنگون و اگر شمشاد است به خدمتش در قيام و اگر نخل است از ذكرش شيرين كام و اگر بنفشه است از غمش سوگوار و اگر لاله است زوردش داغدار و اگر سنبل است پريشانيش از اوست ، اگر گل سورى است از مهرش سرخ روست ، اگر خاراست از گلزار آن نگار است و اگر نرگس است بيمار آن دلدار است ، اگر سوسن است حمد او گويد و اگر سمن است راه تسبيح او جويد « 3 » [  وَ إِنْ مِنْ شَيْءٍ إِلَّا يُسَبِّحُ  بِحَمْدِهِ وَلكِن لَّاتَفْقَهُونَ تَسْبِيحَهُمْ 
  ] « 4 » .\r\n روز آن است كه ما خويش بر آن يار زنيم * نظرى سير بر آن روى چو گلنار زنيم\r\nمشترىوار سر زلف مه خود گيريم * فتنه و غلغله اندر همه بازار زنيم \r\n\r\n\r\n","description":"","footnote":"\r\n( 1 ) - ابراهيم ( 14 ) : 34 .\r\n( 2 ) - انعام ( 6 ) : 91 .\r\n( 3 ) - رياض السياحه : 2 .\r\n( 4 ) - اسراء ( 17 ) : 44 .\r\n","page_name":" 42 ","page_number":42},
  {"content":"\r\n\r\n اندر افتيم در آن گلشن چون باد صبا * همه بر جيب گل و جعد سمن‌زار زنيم\r\nنفسى كوزه زنيم و نفسى كاسه خوريم * تا سبووار همه بر هم و خمّار زنيم\r\nتا به كى نامه بخوانيم گه جام رسيد * نامه را يك نفسى در سر دستار زنيم\r\nخاك زر مىشود اندر كف اخوان صفا * خاك در ديده اين عالم غدّار زنيم\r\nپاره پاره شود و زنده شود چون كُه طور * گر زبرق دل خود بر كُه كهسار زنيم « 1 » \r\n\r\n\r\n","description":"","footnote":"\r\n( 1 ) - شمس تبريزى .\r\n","page_name":" 43 ","page_number":43},
  {"content":"\r\n\r\n[ الَّذى نَوَّرَ قُلُوبَ الْعارِفينَ بِذِكْرِهِ 
  ]\r\n\r\nذكر\r\nپروردگارى كه دل‌هاى عارفان را از تيرگى غفلت و غبار ظلمت نجات داد و به نور يادش روشن نمود .\r\nشايد بتوان گفت : منظور از ذكر در اين جمله قرآن مجيد است ، چنان كه در بسيارى از آيات ، از آن به عنوان ذكر ياد فرموده :\r\n[  إِنَّا نَحْنُ نَزَّلْنَا الذِّكْرَ وَ إِنَّا لَهُ لَحافِظُونَ 
  ]  « 1 »  . \r\nهمانا ما قرآن را نازل كرديم ، و يقيناً ما نگهبان آن [ از تحريف و زوال 
  ] هستيم .\r\nلذا معنا اين مىشود كه عارفان با توفيق حضرت حق ، به كتاب الهى تسليم شده و موفّق به شناخت مفاهيم ملكوتى آن شدند و از پى معرفت به اجراى فرامين آن برخاستند و از اين طريق ، تاريكى جهل و ظلم بر نفس و بىايمانى را زدوده و خانهء قلب را به نور ملكوتى قرآن روشن كردند و با اين چراغ پر فروغ الهى در بين مردم زيستند :\r\n\r\n\r\n","description":"","footnote":"\r\n( 1 ) - حجر ( 15 ) : 9 .\r\n","page_name":" 44 ","page_number":44},
  {"content":"\r\n\r\n[  وَ جَعَلْنا لَهُ نُوراً يَمْشِي بِهِ فِي النَّاسِ 
  ]  « 1 »  . \r\nو براى وى نورى قرار داديم تا در پرتو آن در ميان مردم [ به درستى و سلامت 
  ] حركت كند .\r\nاز بركت اين نور ، به يقين رسيدند و از پى آن يقين آراسته به حسنات اخلاقى و عملى شدند و با عنايت حق حيات طيّبه به دست آوردند :\r\n[  مَنْ عَمِلَ صالِحاً مِنْ ذَكَرٍ أَوْ أُنْثى وَ هُوَ مُؤْمِنٌ فَلَنُحْيِيَنَّهُ حَياةً طَيِّبَةً 
  ]  « 2 »  . \r\nاز مرد و زن ، هر كس كار شايسته انجام دهد در حالى كه مؤمن است ، مسلماً او را به زندگى پاك و پاكيزه‌اى زنده مىداريم .\r\n\r\nقرآن ، مركز عرفان\r\nقرآن مجيد نور الهى است ، چنانچه خود قرآن به اين معنا شهادت مىدهد :\r\n[  وَ أَنْزَلْنا إِلَيْكُمْ نُوراً مُبِيناً 
  ]  « 3 »  . \r\nو نور روشنگرى [ مانند قرآن 
  ] به سوى شما نازل كرديم .\r\nرسول خدا صلى الله عليه و آله مىفرمايد :\r\nفَاذَا الْتَبَسَتْ عَلَيْكُمُ الْفِتَنْ لِقَطْع اللّيلِ الْمُظْلِم فَعَلَيْكُمْ بِالْقُرآن « 4 » .\r\nهرگاه فتنه‌ها هم چون شب تاريك به شما هجوم كرد بر شما باد قرآن .\r\nقرآن نور زندگى و ذخيرهء قيامت و شفيع محشر و نجات دهندهء از عذاب و وسيلهء\r\n\r\n\r\n","description":"","footnote":"\r\n( 1 ) - انعام ( 6 ) : 122 .\r\n( 2 ) - نحل ( 16 ) : 97 .\r\n( 3 ) - نساء ( 4 ) : 174 .\r\n( 4 ) - الكافى : 2 / 599 ، كتاب فضلِ القرآن ، حديث 2 .\r\n","page_name":" 45 ","page_number":45},
  {"content":"\r\n\r\nرشد و كمال انسان است .\r\nقرآن معرفت و نور و كرامت و اصالت و شرافت و سعادت دنيا و آخرت نصيب انسان مىكند .\r\nارتباط حقيقى با قرآن از انسان ، عارفى شوريده ، حكيمى بزرگ و سالكى و اصل مىسازد .\r\nصدرالمتألّهين شيرازى در مقدّمهء كتاب با عظمت « اسرار الآيات » مىگويد :\r\nتو را سپاس مىنماييم اى آن كه ملكوت و باطن زمين و آسمان به‌دست قدرت توست ! و اى آن كه اشياء مشتاقانه به سوى تو در حركتند و به شوق تو در گردش ! اى حقيقت حيات و اى مقوّم موجودات ! مقصود ما تو و مقصد نماز و روزهء ما تويى ، تو مقوّم وجود و عطا كنندهء خير و فرو فرستندهء بركات و خيرات و نهايت تمايلات و غايت حركات و مصدر اشراق و پايان اشواق و گردانندهء امور وجود و ذات تو نور و بخشندهء حيات عالميان و خالق زمين و آسمانى .\r\nما را به انوار كلمات مباركت يارى و قلب‌هايمان را به اسرار كتاب و آيات شريفه‌ات نورانى و نفوس ما را از تاريكى طبيعت و نادانى پاك و ما را از پليدى عالم ظلمات خارج كن و به مشاهدهء انوار و ديدار اشراق نورت و همنشينى با نزديكان و مقرّبانت و هم صحبتى با ساكنان عالم ملكوتت و با فرشتگانى كه لحظه‌اى از تسبيح تو غافل و بىخبر نيستند سرفراز نما و ما را با پيغمبران و صدّيقان مخصوصاً محمّد صلى الله عليه و آله كه او را مبعوث به تمام خلايق فرمودى و اهل‌بيت پاكيزه و برگزيدهء او كه بر آنان بالاترين درود درود فرستندگان و پاك‌ترين سلام سلام دهندگان باد ، محشور فرما .\r\nاما بعد از اين مقدّمه : فروترين خلق خدا و محتاج‌ترينشان به كرم پروردگار جهانيان ، محمّد كه صدرالدّين ناميده مىشود چنين گويد :\r\n\r\n","description":"","footnote":"","page_name":" 46 ","page_number":46},
  {"content":"\r\n\r\n[  هذا بَيانٌ لِلنَّاسِ وَ هُدىً وَ مَوْعِظَةٌ لِلْمُتَّقِينَ 
  ]  « 1 »  . \r\nاين [ قرآن 
  ] براى مردم ، بيانگر [ حوادث و واقعيت‌ها 
  ] و براى پرهيزكاران سراسر هدايت و اندرز است .\r\n[  قُلْ هذِهِ سَبِيلِي أَدْعُوا إِلَى اللَّهِ عَلى بَصِيرَةٍ أَنَا وَ مَنِ اتَّبَعَنِي وَ سُبْحانَ اللَّهِ وَ ما أَنَا مِنَ الْمُشْرِكِينَ 
  ]  « 2 »  . \r\nبگو : اين راه من است كه من و هر كس از من پيروى كرد با بصيرت و بينايى به خدا دعوت مىكنيم ، و خدا منزّه است و من از مشركان نيستم .\r\nاين انوار علوم الهى و اسرار مسائل ربّانى و مقصود نهايى از قرآن است كه از آيات كتاب روشن او استفاده و از نزد پروردگار عالميان با عنايت و توجّه او به خلق فرو فرستاده شده است ، و اين انوار كليدهايى هستند كه توسط آن درهاى بهشت و رضوان باز و گنج‌هاى خزائن رحمانى ظاهر و جواهر و نهانىهاى ملكوت مشاهده و انوار عالم جبروت يعنى عالم عقول كشف و هويدا مىگردد و در آن نور چشم و روشنى ديدهء رهروان و درمان سينه‌هاى مؤمنان و يكتاپرستان است .\r\n\r\nنور قرآن\r\nفيلسوف بزرگ جهان اسلام باز در « اسرار الآيات » در قاعدهء چهارم مىگويد :\r\nيكى از نام‌هاى قرآن نور است ؛ زيرا قرآن نورى است عقلى كه به توسط آن احوال مبدأ و معاد ، كشف و آشكار مىگردد و به آن نور حقايق اشياء ديده و درك مىشود . و توسّط آن نور در قيامت انسان راهنمايى يافته و راه بهشت را مىپيمايد ، چنان كه مىفرمايد :\r\n\r\n\r\n","description":"","footnote":"\r\n( 1 ) - آل عمران ( 3 ) : 138 .\r\n( 2 ) - يوسف ( 12 ) : 108 .\r\n","page_name":" 47 ","page_number":47},
  {"content":"\r\n\r\n[  ما كُنْتَ تَدْرِي مَا الْكِتابُ وَ لَا الْإِيمانُ وَ لكِنْ جَعَلْناهُ نُوراً نَهْدِي بِهِ مَنْ نَشاءُ مِنْ عِبادِنا وَ إِنَّكَ لَتَهْدِي إِلى صِراطٍ مُسْتَقِيمٍ 
  ]  « 1 »  . \r\nتو [ پيش از اين 
  ] نمىدانستى كتاب و ايمان چيست ؟ ولى آن [ كتاب 
  ] را نورى قرار داديم كه هر كس از بندگانمان را بخواهيم به وسيلهء آن هدايت مىكنيم ؛ بىترديد تو [ مردم را 
  ] به راهى راست هدايت مىنمايى .\r\nآرى ، قلب توسّط قرآن نور مىگيرد و اين نور عبادت از همان ايمان به خدا و يقين به آخرت و ايمان به فرشتگان و انبيا و امامان عليهم السلام و جلوهء ديگرش عمل صالح و اخلاق حسنه است .\r\nصدرالمتألّهين در گفتارى بسيار عميق ، فرق ما گرفتاران عالم مادّه را با عارفان حقيقى چنين بيان مىكند :\r\nما و امثال ما از قرآن غير از سياهى كلمات چيزى مشاهده نمىكنيم ؛ زيرا ما در دنياى ظلمت و سياهى هستيم و هرچه در آن است امتداد مداد مادّه است .\r\nمقصودم مادّه‌اى نمىباشد كه داراى ابعاد و اجساد و هيولى و اعداد و اضداد است و از آنجا كه درك كننده چيزى را درك نمىكند مگر آن كه در قدرت و استطاعت قوّهء ادراك او باشد ، پس حسّ جز محسوسات را و خيال جز متخيّلات را و عقل جز معقولات را درك نمىكند و به عبارت ديگر هر جنس همجنس خود را مىيابد و درك مىكند . پس نور را جز به نور درك نتوان نمود . خداوند مىفرمايد :\r\n[  وَ مَنْ لَمْ يَجْعَلِ اللَّهُ لَهُ نُوراً فَما لَهُ مِنْ نُورٍ 
  ]  « 2 »  . \r\nو كسى كه خدا نورى براى او قرار نداده است ، براى او هيچ نورى نيست .\r\n\r\n\r\n","description":"","footnote":"\r\n( 1 ) - شورى ( 42 ) : 52 .\r\n( 2 ) - نور ( 24 ) : 40 .\r\n","page_name":" 48 ","page_number":48},
  {"content":"\r\n\r\nپس ما به سياهى اين چشم جز سياهى نوشته‌هاى كلام و اشكال كتاب را درك نمىكنيم ، وقتى از اين وجود مجازى خارج شويم و از اين شهرى كه اهلش تمام ، ظالم و در ظلمتند بيرون رويم و به سوى خدا و رسول او در قطع منزل‌هايى كه بين ما و مطلوب ماست هجرت كنيم و ما را مرگ از اين نشأت و اطوارى كه بعضى صورت‌هاى حسّى و بعضى خيالى و بعضى وهمى و بعضى عقلى هستند حاصل گردد و نظرمان را از تمام ماسوى اللّه قطع و بريده نماييم به وجود خودمان كه همان نور و پرتو وجود حقيقى الهى است ، در وجود كلام اللّه محو گرديم ، خداوند ما را بعد از مرگمان زنده مىكند و از مرتبهء محو به عالم صعود هشيارى و از عالم فنا به بقا و از مرگ به زندگى ، يعنى زندگى ثابت و باقى كه به بقاى خداوند تعالى بسته است مىرساند .\r\nديگر بعد از اين ما از قرآن مطلقاً سياهى نديده و هرچه مىبينيم سفيدى و نور خالصى است كه ظلمت و تاريكى بدان آلوده نشده است و يقين خالصى پيدا مىكنيم كه ديگر شكّ و ترديد بدان راه نيابد و به فرمودهء حق متحقّق و موصوف مىگرديم كه فرمود :\r\n[  وَ لكِنْ جَعَلْناهُ نُوراً نَهْدِي بِهِ مَنْ نَشاءُ مِنْ عِبادِنا 
  ]  « 1 »  . \r\nولى آن [ كتاب 
  ] را نورى قرار داديم كه هر كس از بندگانمان را بخواهيم به وسيلهء آن هدايت مىكنيم .\r\n[  وَ عَلَّمْناهُ مِنْ لَدُنَّا عِلْماً 
  ]  « 2 »  . \r\nو از پيشگاه خود دانشى ويژه به او آموخته بوديم .\r\n\r\n\r\n","description":"","footnote":"\r\n( 1 ) - شورى ( 42 ) : 52 .\r\n( 2 ) - كهف ( 18 ) : 65 .\r\n","page_name":" 49 ","page_number":49},
  {"content":"\r\n\r\n\r\nقرآن ناطق ، امام على عليه السلام\r\nدر اين موقع ما آيات الهى را از نسخهء اصل كه امام مبين و ذكر حكيم و كسى كه علم كتاب نزد اوست و او اميرالمؤمنين عليه السلام است مىخوانيم ، خداوند مىفرمايد :\r\n[  وَ إِنَّهُ فِي أُمِّ الْكِتابِ لَدَيْنا لَعَلِيٌّ حَكِيمٌ 
  ]  « 1 »  . \r\nو همانا كه آن در امّ الكتاب [ كه لوح محفوظ است 
  ] نزد ما بلند مرتبه و حكيم است .\r\nو به همين جهت به آن كلامى كه بدان ناطق گشت فرمود :\r\nمن نقطهء زير « باء » هستم .\r\nو به سينهء شريفش اشاره كرده كه آگاه باشيد در اينجا علوم بزرگى است ، اى كاش براى آن ، كسانى مىيافتم « 2 » .\r\nبايد توجه داشت كه فسق و عصيان ، كفر و ريا و شرك و كدورت و تنگدلى و هر نوع ظلم و فساد و فحشا و منكرات ، محصول ظلمت دل و غفلت قلب است .\r\nانسان بايد با توجّه به خدا و دستورهاى انبيا و عمل به قرآن و متابعت از رسول اكرم صلى الله عليه و آله و ائمه طاهرين عليهم السلام از دچار شدن به غفلت قلب ، خود را حفظ كند .\r\nاين واقعيّت‌ها سبب روشنى دل و بيدارى جان و پديد آمدن نور در قلب است .\r\nچون قلب به ياد او روشن گشت ، آن نور بر كليّهء حركات و سكنات انسان حاكم گشته و پس از اين كه آن نور در اثر عمل و تقوا با وجود انسان يكى شد ، آدمى عارفى كامل و سالكى خبير خواهد شد .\r\n\r\n\r\n","description":"","footnote":"\r\n( 1 ) - زخرف ( 43 ) : 4 .\r\n( 2 ) - اسرارالآيات : 46 ، پاورقى .\r\n","page_name":" 50 ","page_number":50},
  {"content":"\r\n\r\nبنابراين اگر ذكر در اوّلين جملهء خطبهء كتاب به معناى قرآن باشد ، معنا اين مىشود كه حضرت حق قلوب عارفان را به قرآنش منوّر كرد و اگر ذكر به معناى توجّه باشد يا به معناى نماز ، يا به معناى اورادى كه در كتب دعا وارد شده باز برگشت به همان معناى قرآنى دارد ؛ زيرا قرآن حاوى تمام حقايق و جامع همهء واقعيّت‌ها است .\r\n\r\n","description":"","footnote":"","page_name":" 51 ","page_number":51},
  {"content":"\r\n\r\n[ وَقَدَّسَ أَرْواحَهُمْ بِسِرِّهِ وَبِرِّهِ 
  ]\r\n\r\nروح و تكامل انسان\r\nگروه بسيارى از روشن ضميران و آگاهان راه و عرفاى شامخين ، به پيروى از انبيا و امامان عليهم السلام و اولياى خاصّ الهى معتقدند روح از عالم الهى است كه براى تكامل و رشد و آراسته شدن به حقايق از عالم امر ، يا عالم ملكوت برابر با آيهء [  وَ نَفَخْتُ فِيهِ مِنْ رُوحِي  
  ] « 1 » به اين كالبد مادّى سفر داده شده و پس از كمال به اصل خود برخواهد گشت و در آنجا در حالى كه كالبد مادّيش را به او برمىگردانند [  فِي مَقْعَدِ صِدْقٍ عِنْدَ مَلِيكٍ مُقْتَدِرٍ  
  ] « 2 » قرار خواهد گرفت .\r\nكمال روح به اين است كه به دو قوّهء علم و عمل ، علم به حق ، علم به معاد ، علم به معاش ، علم به روابط صحيح انسان با انسان ، علم به حقايق و عمل به آن‌ها آراسته شود و منظور از قداست و تقدّس روح همين است و سرّ و برّ خداوند همان عنايات والطاف اوست كه به صورت معرفت و كار و عمل و جهاد وكوشش در عرصه گاه حيات انسان تجلّى مىكند و باعث مىگردد كه ارواح از كدورات و اوساخ تعلّقات خسران‌آور پاك گشته و به عالم عشق و جهان قداست بپيوندد و اعضا و جوارح را نيز به دنبال خود به حركت آورد و در نتيجه از انسان موجودى\r\n\r\n\r\n","description":"","footnote":"\r\n( 1 ) - ص ( 38 ) : 72 .\r\n( 2 ) - قمر ( 54 ) : 55 .\r\n","page_name":" 52 ","page_number":52},
  {"content":"\r\n\r\nملكوتى و معنوى ساخته و او را تبديل به منبع خير و بركت نمايد .\r\nدر زمينهء قوّهء علميّه و عمليّه كه دو علّت براى قداست و پاكى روح است يكى از بزرگان عصر به سورهء والعصر تكيه كرده و عقيده دارد آنان كه از بند خسارات آزادند ، همانانند كه منوّر به نور علم و متحرّك به حركت عملى هستند و اين معنايى است كه از سورهء مباركه والعصر استفاده مىشود .\r\nقسم به زمان ، انسان در زيان است ، يعنى آنان كه مشغول به امور مادّى طبيعى شده و جز اين دنيا و آنچه در اوست چيزى نشناخته‌اند و جان آنان هم چون ماهى در آب دريا ، در حيوانيّت محض غرق است .\r\nمگر آنان كه ايمان آوردند ، يعنى دل آنان و عقلشان به نور معرفت و آگاهى به معاد و شناخت پيامبران و امامان عليهم السلام و وظايف و مسئوليّت‌ها كه عبارت از قوّهء نظريه است روشن شد .\r\nو به اجراى دستورها و انجام عمل صالح برخاستند ، يعنى در جهت عمل به كلّيهء برنامه‌هاى الهى كامل شدند .\r\nو مردم را به حق سفارش كردند ، يعنى در مقام تعليم مردم نسبت به توحيد و نبوّت و امامت و فضائل انسانى برآمدند .\r\nو مردم را به صبر سفارش كردند ، يعنى راه متخلّق شدن به اخلاق الهى را به مردم نمايانده و تا جايى كه جان آنان را از آلودگىها پاك كنند كوشيدند .\r\nدر هر صورت ، سرّ و برّ الهى كه باعث تقدّس ارواح عارفان شده ، همان علم و عملى است كه خداوند آنان را با لطف و رحمتش به آن هدايت فرموده .\r\nعارف رومى در مقام نصيحت انسان چنين سروده :\r\n پيش‌تر آ پيش‌تر اى بوالوفا * از من و ما بگذر و زودتر بيا\r\nپيش‌تر آ در گذر از ما و من * پيش‌تر آ تا نه تو باشى نه ما \r\n\r\n","description":"","footnote":"","page_name":" 53 ","page_number":53},
  {"content":"\r\n\r\n كبر و تكبّر بگذار و بگير * در عوض كبر چنين كبريا\r\nگفت الست و تو بگفتى بلى * شكر بلى چيست كشيدن بلا\r\nسرّ بلى چيست كه يعنى منم * حلقه زن درگه فقر و فنا \r\n هم برو از جا و هم از جا مرو * جا زكجا حضرت بىجا كجا\r\nپاك شو از خويش و همه خاك شو * تا كه زخاك تو برويد گيا \r\n\r\n","description":"","footnote":"","page_name":" 54 ","page_number":54},
  {"content":"\r\n\r\n[ وَطَهَّرَ أَفْئِدَتَهُمْ لِفِكْرِهِ 
  ]\r\n\r\nطهارت قلب\r\nو باطن دل‌هاى آنان را از تيرگىها پاك نموده تا توفيق انديشه و توجّه نسبت به او را پيدا كنند .\r\nقلب يا به تعبير ديگر « فؤاد » عضو بسيار مهمّ و حسّاسى است ، صالح بودن قلب و پاك بودنش علّت صالح بودن و پاك بودن تمام وجود و فاسد بودنش مورث فساد در تمام اعضا و جوارح است .\r\nاز رسول خدا صلى الله عليه و آله روايت شده :\r\nفِى الإِنْسانِ مُضْغَةٌ إِذا هِىَ سَلُمَتْ وَصَحَّتْ سَلُمَ بِها سائِرُ الْجَسَدِ ، فَإِذا سَقُمَتْ سَقُمَ بِها سائِرُ الْجَسَد وَفَسَدَ وَهِىَ القَلْب « 1 » .\r\nدر آدميزاد پاره گوشتى است ، اگر صحيح و سالم باشد ، به سلامت او تمام جسد سالم و اگر مريض باشد به مرض او تمام جسد مريض است‌وآن پاره گوشت قلب است .\r\nدر روايت ديگر آمده :\r\n\r\n\r\n","description":"","footnote":"\r\n( 1 ) - الخصال : 31 ؛ روضة الواعظين : 413 ؛ بحار الأنوار : 67 / 50 حديث 4 ، باب 44 ، القلب وصلاحه وفساده .\r\n","page_name":" 55 ","page_number":55},
  {"content":"\r\n\r\nإِذا طابَ قَلْبُ الْمَرءِ طابَ جَسَدُهُ ، وَإِذا خَبَثَ الْقَلْبِ خَبَثَ الْجَسَدْ « 1 » .\r\nزمانى كه قلب انسان پاكيزه شده ، جسدش پاكيزه مىشود و هرگاه قلب دچار خباثت گردد ، جسد هم به تبع آن آلوده مىشود .\r\nامام صادق عليه السلام درتوضيح آيهء شريفهء [  إِلَّا مَنْ أَتَى اللَّهَ بِقَلْبٍ سَلِيمٍ 
  ]  مىفرمايد :\r\nقلبى است كه از اسارت دنيا آزاد باشد و از عشق شديد به مادّيت كه باعث انواع گناهان است پاك باشد « 2 » .\r\nعظمت و ظرفيّت قلب به اندازه‌اى است كه رسول خدا صلى الله عليه و آله دربارهء آن مىفرمايد :\r\nإِنَّ الْقَلْبَ خَزانَةُ اللّه تَعالى « 3 » .\r\nقلب خزانهء خداى تعالى است .\r\n\r\nقلب مرده\r\nاسلام عزيز و معارف ملكوتى اين دين مبين علل حيات و مرگ قلب را به نحو مفصّل بيان كرده‌اند كه مشروح آن در جلد دوم خواهد آمد .\r\nاميرالمؤمنين عليه السلام مىفرمايد :\r\nمَنْ قَلَّ وَرَعُهُ ماتَ قَلْبُه وَمَنْ ماتَ قَلْبُهُ دَخَلَ النّار « 4 » .\r\nآن كه ورع و پاكدامنىاش كم است قلبش مىميرد و هركس به مرگ قلب دچار شود ، وارد آتش جهنّم مىگردد .\r\n\r\n\r\n","description":"","footnote":"\r\n( 1 ) - الخصال : 18 ؛ بحار الأنوار : 67 / 51 ؛ الميزان : 15 / 107 .\r\n( 2 ) - شعراء ( 26 ) : 89 .\r\n( 3 ) - بحار الأنوار : 70 / 59 ؛ مستدرك سفينة البحار : 8 / 568 .\r\n( 4 ) - بحار الأنوار : 77 / 280 ؛ مستدرك سفينة البحار : 10 / 285 .\r\n","page_name":" 56 ","page_number":56},
  {"content":"\r\n\r\nرسول خدا صلى الله عليه و آله فرمود :\r\nثَلاثَةٌ مُجالِسَتُهُمْ تُمِيتُ القَلبَ : مُجالَسَةُ الأَنْذالِ وَالحَديثُ مَعَ النّساءِ وَمُجالَسَةُ الأغنِياءِ « 1 »\r\n. سه چيز باعث مرگ قلب است : همنشينى با كسى كه در تمام احوالاتش پست است و گفتگو با زنان و مجالست با ثروتمندان « 2 » .\r\nهنگامى كه دل خانهء شيطان شود و فكر و ذكرى و همّتى جز مادّيت و متعلّقاتش در آن راه نداشته باشد ، انسان منبع گناه و فساد مىگردد و به هوى و هوس اتّصال پيدا كرده به هر لذت حرامى دچار مىشود .\r\nولى وقتى قلب تسليم به حق شود و جايگاه تجلّى نور الهى گردد ، آراسته به صلاح شده و تمام وجود انسان را براى رساندن به خدا دنبال خود مىبرد .\r\nانسان بنابر آيات قرآن در برابر قلب مسئول است و بر اوست كه از اين خانهء خدا مواظبت كند كه مركز بت‌ها نشود و انسان را به بت‌پرستى نكشاند .\r\nبهترين وسيله براى حيات قلب ، انديشه در خويش و جهان و مبدأ و معاد و به خصوص در آيات قرآن و معارف الهيّه است .\r\nدل اگر سالك اين مسلك گردد از هر شرّى خلاص و به هر خيرى آراسته مىشود و در عصمت و عافيت و محافظت حق خواهد رفت .\r\nآزادى از اسارت شيطان ، آزادى از گناهان ظاهر و باطن ، انديشه در حقايق ، دل را آراسته به طهارت مىكند و زمينهء توجّه به حضرت حق و انديشه در صفات و اسماء را براى انسان فراهم مىسازد و اين همه به دست نمىآيد مگر به توفيق حق\r\n\r\n\r\n","description":"","footnote":"\r\n( 1 ) - الخصال : 87 .\r\n( 2 ) - مستدرك سفينة البحار : 8 / 567 .\r\n","page_name":" 57 ","page_number":57},
  {"content":"\r\n\r\nو توفيق رفيق راه نمىشود مگر اين كه زمينهء به دست آوردنش را خود انسان با معرفت و جهاد فراهم آورد .\r\n اى بىتو محال جان فزايى * وى در دل و جان ما كجايى\r\nگر نيم شبى زنان و گويان * سرمست زكوى ما درآيى\r\nجان پيش كشيم و جان چه باشد * آخر نه تو جان جان مايى\r\nدر بام فلك درافتد آتش * گر بر سر بام خود برآيى\r\nبا روى تو چيست قرص خورشيد * تا لاف زند زروشنايى\r\nهم چشمى و هم چراغ ما را * هم دفع بلا و هم بلايى\r\nدر ديدهء نا اميد هر دم * اى ديدهء دل چه مىنمايى\r\nاى بلبل مست از فغانت * مىآيد بوى آشنايى\r\nمىنال كه ناله مرهم آمد * بر زخم جراحت جدايى\r\nتا كشف شود زنالهء تو * چيزى زحقيقت خدايى « 1 » \r\n\r\n\r\n","description":"","footnote":"\r\n( 1 ) - شمس تبريزى .\r\n","page_name":" 58 ","page_number":58},
  {"content":"\r\n\r\n[ وَشَرَحَ صُدُورَهُمْ بِنُورِهِ 
  ]\r\n\r\nحقيقت شرح صدر\r\nاين جمله اشاره به آيهء 22 سورهء مباركه زُمر است :\r\n[  أَ فَمَنْ شَرَحَ اللَّهُ صَدْرَهُ لِلْإِسْلامِ فَهُوَ عَلى نُورٍ مِنْ رَبِّهِ 
  ]  « 1 »  . \r\nآيا كسى كه خدا سينه‌اش را براى [ پذيرفتن 
  ] اسلام گشاده است ، و بهره مند نورى از سوى پروردگار خويش است .\r\nو نيز مايه گرفته از آيهء شريفهء :\r\n[  رَبِّ اشْرَحْ لِي صَدْرِي 
  ]  « 2 » .\r\nگفت : پروردگارا ! سينه‌ام را [ براى تحمل اين وظيفه سنگين 
  ] گشاده گردان .\r\nو سرچشمهء آن آيهء شريفه :\r\n[   أَ لَمْ نَشْرَحْ لَكَ صَدْرَكَ   
  ] « 3 » .\r\nآيا سينه‌ات را [ به نورى از سوى خود 
  ] گشاده نكرديم ؟\r\nاست .\r\n\r\n\r\n","description":"","footnote":"\r\n( 1 ) - زمر ( 39 ) : 22 .\r\n( 2 ) - طه ( 20 ) : 25 .\r\n( 3 ) - انشراح ( 94 ) : 1 .\r\n","page_name":" 59 ","page_number":59},
  {"content":"\r\n\r\nلفظ شرح در لغت به معنى باز كردن و گشادن و گستردن و فراخى بخشيدن و روشن و آشكار ساختن است .\r\nو صدر به معناى سينه است كه مجازاً به معنى دل هم مىآيد ، چون در سينه جاى دارد .\r\nبنابراين شرح صدر يا به معنى باز كردن سينه و بر طرف ساختن دلتنگى و دلگيرى از كسى است ، يا به معنى فراخ حوصله و با ظرفيّت و پر تحمّل گردانيدن است « 1 » .\r\nملّا عبدالرزّاق لاهيجى با توجّه به آيهء 22 سورهء زمر مىگويد :\r\nمعنى جمله چنين است : و جا داد در سينه‌هاى ايشان نور معرفت خود را كه از پى اين نور در برابر اسلام با تمام وجود تسليم شدند و اين توفيق پذيرش اسلام نيست ، مگر اثر نورى كه انداخته است خداى تعالى آن نور را در دل او .\r\nو نيز اشارت است به چيزى كه مروى است از پيامبر صلى الله عليه و آله كه مضمونش اين است :\r\nنور الهى هرگاه داخل شد در دل مؤمن ، دل مؤمن از تنگى و تاريكى برمىآيد و وسيع و روشن مىشود و نشانهء آن نور پهلو خالى كردن اوست از سراى غرور و رجوع به دار خلود و پيدا كردن استعداد براى روز ورود .\r\nتأخير شرح صدر از تطهير قلب ، و ذكر شرح صدر بعد از تطهير قلب ، اشارت است به مقدّم بودن تخليه بر تحليه ، چه تا دل از ظلمت ذنوب و كدورت تعلّقات دنيا مجلّى و مصفّا نشود ، محلّى به زيور نور معرفت نمىگردد ، چنان كه طبيب تا به مريض جلّاب ندهد و اخلاط فاسده را از او دفع نكند به اغذيهء لايقه و اشربهء نافعه تقويت نمىفرمايد و تا پارچهء سپيد از رنگ چرك پاكيزه نگردد به حليهء رنگ درنمىآيد .\r\n\r\n\r\n","description":"","footnote":"\r\n( 1 ) - تفسير نوين : 230 .\r\n","page_name":" 60 ","page_number":60},
  {"content":"\r\n\r\nصدر ، بالاى سينه ، قفس حفظ قلب و صندوقچهء ريه و مجراى خون و هواست كه از استخوان‌ها و عضلات و پرده‌هاى نرم و كش‌دارى ساخته شده و پيوسته در حال انقباض و انبساط است و چون هرگونه تأثّر فكرى و نفسانى در حركات قلب و دَوَران خون و چگونگى تنفّس ظاهر مىشود ، آن آثار معنوى را به اين دستگاه‌هاى عضوى نسبت مىدهند .\r\nقلب يا سينه باز ، روشن ، گرفته ، تاريك ، بيمار ، منحرف و . . .\r\nگرفتگى قلب يا سينه ، يا به اصطلاح عامّه كم حوصلگى و يأس ، از نافرجامى آرزوها و شهوات و نااميدى از رسيدن به خواسته‌ها از آلودگى به گناه ناشى مىشود و همهء اين‌ها از آثار جهل به حقايق و واقعيّت‌ها و سنن حيات است كه جز از طريق الهام ، ارائه وحى ، چنان كه بايد شناخته نمىشود ، از اين جهت بيش‌تر مردم براى نجات از همدم و سرنوشت مبهم و گرفتگىها ، به انواع موجبات غفلت و وسائل تخدير شعور متوسّل مىشوند .\r\nبه طور كلّى ضيق صدر و گرفتگى خاطر كه موجب تحيّر در تصميم و درماندگى در كار مىشود ، نوعى انفعال و تأثر روحى و از آثار كشش انديشه‌ها وجواذب مختلف است ، و همين كه انسان بتواند خود را از معرض جاذبهء مخالف و تأثيرات آن برهاند و در يك جهت مصمّم شود و به آن روى آورد ، از تنگناى انفعال‌ها و تضادها بيرون مىآيد و سينه‌اش بازمىگردد و مسيرش آسان مىشود .\r\nشايد شرح صدر راجع به اسلام و كفر در قرآن به همين معنا باشد :\r\n[  فَمَنْ يُرِدِ اللَّهُ أَنْ يَهْدِيَهُ يَشْرَحْ صَدْرَهُ لِلْإِسْلامِ وَ مَنْ يُرِدْ أَنْ يُضِلَّهُ يَجْعَلْ صَدْرَهُ ضَيِّقاً حَرَجاً 
  ]  « 1 »  . \r\nپس كسى را كه خدا بخواهد هدايت كند ، سينه‌اش را براى [ پذيرفتن 
  ] اسلام\r\n\r\n\r\n","description":"","footnote":"\r\n( 1 ) - انعام ( 6 ) : 125 .\r\n","page_name":" 61 ","page_number":61},
  {"content":"\r\n\r\nمىگشايد و كسى را كه [ به خاطر لجاجت و عنادش 
  ] بخواهد گمراه نمايد ، سينه‌اش را چنان تنگ مىكند كه گويى به زحمت در آسمان بالا مىرود .\r\nمعناى واقعى و نفسانى شرح صدر هرچه باشد ، اثر آن بيرون آمدن از حال ترديد و تصميم در كار و تحمّل دشوارىها و اطمينان نفس است و از مضمون آياتى كه دربارهء موسى و پيامبر اسلام صلى الله عليه و آله آمده و سيره‌اى كه از انبيا رسيده ، معلوم مىشود كه پيشرفت دعوت پيامبران پس از فراگرفتن وحى و قيام به رسالت همين شرح صدر بوده كه در ضمن قيام به رسالت و برخورد با دشمنىها و سختىها و يا راهنمايىهاى خداوند حاصل مىشد « 1 » .\r\n هزار ساله ره است از تو تا مسلمانى * هزار سال دگر تا به حدّ انسانى\r\nاگر تو سلسلهء عشق را بجنبانى * درون طاس فلك مهره را بغلطانى\r\nبزرگوار نژادى به قدر اصل و نسب * ولى چه سود كه تو قدر خود نمىدانى\r\nنرفته‌اى تو بدين وادى طويل آسا * چو روز سِيْر درآيد در او فرومانى\r\nبيا تو گوهر خود را درين عدم بشنو * كه هيچ غصّه نباشد بتر زنادانى\r\nچو عيسى تو در اين دير و موسى اندر طور * نه طيلسان و نه ناقوس و نى چو رهبانى \r\n\r\n\r\n","description":"","footnote":"\r\n( 1 ) - تفسير پرتويى از قرآن : جزء سىام ، 151 .\r\n","page_name":" 62 ","page_number":62},
  {"content":"\r\n\r\n چو صعوه در ته چاهى حريف يوز مشو * كه شاهبازى و سيمرغ را سليمانى\r\nزجام و ساغر وحدت اگر بنوشى مى * چو خضر سرّ معانى زلوح برخوانى \r\n نديده صورت خود را در آينه روشن * معانيى كه حقيقت بود كجا دانى\r\nگشاى ديدهء باطن در اين محيط ظهور * ببين تو در صدف آشكار معانى \r\n\r\n","description":"","footnote":"","page_name":" 63 ","page_number":63},
  {"content":"\r\n\r\n[ وَأَنْطَقَهُمْ بَيانَهُ 
  ] « 1 » و ذات اقدس حق ، با نعمت عظيم بيان ، عارفان را به وادى ثنا و سپاس و شكر رهنمون شد و زبان آنان را نسبت به حقايق گويا كرد .\r\nبه آنان توفيق داد تا به نشر واقعيّت‌هايى كه به سبب طهارت باطن و شرح صدر و جهاد در راه معرفت يافته‌اند بپردازند و در مقام شناساندن خدا و شؤون او و معاد و نبوّت و امامت و اخلاق در ميان جاهلان اقدام نمايند و آن تشنگان را به سرچشمهء درستىها رهنمون شوند .\r\n[ وَشَغَلَهُمْ بِخِدْمَتِهِ 
  ]\r\nحضرت حق از باب لطف و عنايت ، عارفان را در راه خود و در مسير ايمان و اعتقاد به خدمت خود گرفت و آنان را توفيقى مرحمت فرمود كه از بركت آن به خدمات مهمّى در راه عشق به حقّ و محبّت به خلق موفّق شدند .\r\n\r\n\r\n","description":"","footnote":"\r\n( 1 ) - در بعضى از نسخه‌هاى « مصباح الشريعة » جملهء مورد بحث چنين آمده است : « وَأَنْطَقَهُمْ بِثَنَائِهِ » .\r\n","page_name":" 64 ","page_number":64},
  {"content":"\r\n\r\n[ وَوَفَّقَهُمْ لِعِبادَتِهِ 
  ]\r\n\r\nتوفيق عبادت\r\nعبادت حقيقتى است مركّب از يك سلسله واقعيّت‌ها و حقايق كه اين مقدّمه گنجايش تفسير و توضيح آن را ندارد ، به خواست حق در ابوابى كه در زمينهء اين مسئله خواهد آمد به شرح و بيانش مىپردازم .\r\nعارفان گول اين چند روزهء ظاهر را نخوردند ، تن به لذّات غلط ندادند و حيات آخرت به زندگى عاريت نفروختند .\r\nصاحب « كشف الحقائق » مىگويد :\r\nبدان كه اهل شريعت و اهل حكمت مىگويند : حيات دنيا چند روز بيش نيست و حيات آخرت را هرگز انقطاع نمىباشد ، پس هركه حقيقت دنيا را شناخت و غرض و مقصود دنيا را دانست و اجتماع نور را با ظلمت ، يعنى اجتماع روح را كه نور محض است با قالب كه ظلمت محض است معلوم كرد و دانست كه فايدهء وى چيست و حيات دنيا را به همان كار كه غرض و مقصود است صرف كرد و حيات دنيا را فداى حيات آخرت گردانيد و در اين حيات دنيا همه رنج و مجاهده اختيار كرد با قيد آن كه در حيات آخرت همه آسايش و مشاهده باشد ، يعنى تمام حيات دنيا را به كسب عمل صالح و به طلب علم نافع كه تخم حيات طيّبه و سبب لذّت دائمه است مصروف گردانيد ، در حيات آخرت در آسايش و راحت افتاد .\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nو هركه حقيقت حيات دنيا را نشناخت و ندانست كه غرض و مقصود از حيات دنيا چيست و در حيات دنيا همه راحت و آسايش اختيار كرد ، يعنى تمام حيات دنيا را به طلب لذّات و شهوات بدنى كه تخم عذاب و عقوبت است مصروف گردانيد ، در حيات آخرت به عذاب و عقوبت گرفتار باشد اين است معناى\r\n« الدُّنيا مَزْرَعَةُ الآخِرَةِ » « 1 » .\r\nو اين است معناى كريمهء :\r\n[  مَنْ كانَ يُرِيدُ حَرْثَ الْآخِرَةِ نَزِدْ لَهُ فِي حَرْثِهِ وَ مَنْ كانَ يُرِيدُ حَرْثَ الدُّنْيا نُؤْتِهِ مِنْها وَ ما لَهُ فِي الْآخِرَةِ مِنْ نَصِيبٍ 
  ]  « 2 »  . \r\nكسى كه زراعت آخرت را بخواهد ، بر زراعتش مىافزاييم و كسى كه زراعت دنيا را بخواهد ، اندكى از آن را به او مىدهيم ، ولى او را در آخرت هيچ بهره و نصيبى نيست .\r\n\r\n\r\n","description":"","footnote":"\r\n( 1 ) - دنيا محل كشت و زرع براى آخرت است ، مجموعة ورام : 1 / 183 ؛ عوالى اللآلى : 1 / 267 ، حديث 66 .\r\n( 2 ) - شورى ( 42 ) : 20 .\r\n","page_name":" 66 ","page_number":66},
  {"content":"\r\n\r\n[ وَاسْتَعْبَدَهُمْ بِالْعِبادَةِ عَلى مُشاهِدَتِهِ 
  ]\r\nاز آنان بندگى خالصانه خواست ، تا از بركت آن بندگى به مشاهدهء انوار جلال و جمال با چشم قلب موفّق شوند .\r\n[ وَدَعاهُمْ إِلى رَحْمَتِهِ 
  ]\r\nو آنان را به سوى رحمت خود فراخواند .\r\n\r\n","description":"","footnote":"","page_name":" 67 ","page_number":67},
  {"content":"\r\n\r\n[ وَصَلَّى اللّهُ عَلى مُحَمَّدٍ إِمامِ الْمُتَّقينَ ، وَقائِدِ الْمُوَحِّدينَ وَمُونِسِ الْمُقَرَّبينَ وَعَلى آلِهِ الْمُنْتَخَبينَ 
  ]\r\nو درود و رحمت الهى بر محمّد صلى الله عليه و آله پيشواى پرهيزكاران و كشانندهء اهل توحيد به بهشت و همنشين بندگان مقرّب حضرت محبوب و بر آل او كه زبدهء كائنات و برگزيدگان حقّند .\r\nالهى ! اى اميد درماندگان ! اى ياور بيچارگان ! اى تكيه‌گاه از راه ماندگان ! اى سرمايهء افتادگان ! باز هم به پيشگاهت عرضه مىدارم : دستم تهى است ، پرونده‌ام خالى است ، دلم سياه و مويم سپيد است ، اميدم از همه چيز بريده و تنها دل به تو بسته‌ام ، از غم دنيا فارغم كن ، از ملالت و كسالت نجاتم ده ، مرگم را شهادت در راهت مقرّر فرما و در دنيا و آخرت دستم را از دامن لطف و رحمتت كوتاه مگردان .\r\n روى بنما به ما مكن مستور * اى به هفت آسمان چو مه مشهور\r\nما يكى جمع عاشقان زهوس * آمديم از سفر زراهى دور\r\nاى كه در عين جان خوددارى * آمديم از سفر زراهى دور\r\nسر فرو كن زبام و خوش بنگر * جانب جمع عاشقى رنجور\r\nساقى عارفان شرابى ده * كان نه از خم بود نه از انگور\r\nزان شرابى كه بوى جوشش او * مردگان را كشد برون از گور « 1 » \r\n\r\nباب 1 در بيان حالات عارفان\r\n\r\n\r\n","description":"","footnote":"\r\n( 1 ) - شمس تبريزى .\r\n","page_name":" 68 ","page_number":68},
  {"content":"\r\n\r\nباب\r\n1\r\nدر بيان حالات عارفان\r\n\r\n","description":"","footnote":"","page_name":" 69 ","page_number":69},
  {"content":"\r\n . \r\n","description":"","footnote":"","page_name":" 70 ","page_number":70},
  {"content":"\r\n\r\nقالَ الصَّادِقُ عليه السلام :\r\nنَجْوَىَ الْعارِفينَ تَدورُ عَلى ثَلاثَةِ أُصُولٍ : الخَوْفُ وَالرَّجاءُ وَالحُبُّ .\r\nفَالْخَوْفُ فَرْعُ الْعِلْمِ ، وَالرّجاءُ فَرْعُ اليَقينِ ، وَالْحُبُّ فَرْعُ الْمَعْرِفَةِ .\r\nفَدَليلُ الْخَوفِ الهَرَبُ ، وَدَليلُ الرَجاءَ الطَّلَبُ ، وَدَليلُ الحُبّ إيثارُ الْمَحْبُوبِ عَلى ما سِواهُ .\r\nفَإِذا تَحَقَّقَ الْعِلمُ فى الصَّدْرِ خافَ ، وَإِذا صَحّ الخَوفُ هَرَبَ ، وَإِذا هَرَبَ نَجا ، وَإِذا أَشْرَقَ نُورُ اليَقينِ فى الْقَلْبِ شاهَدَ الفَضْلَ وَإِذا تَمَكّنَ مِنْهُ رَجا وَاذا وَجَدَ حَلاوَةَ الرَّجَا طَلَبَ ، وَإِذا وُفِّقَ لِلْطَّلَبِ وَجَدَ ، وَإِذا تَجَلّى ضِياءُ الْمَعْرِفَةِ فى الفُؤادِ هاجَ ريحُ الْمَحَبَّةِ ، وَإِذا هَاجَ ريحُ الْمَحَبَّةِ إِسْتأْنَسَ فى ظِلالِ الْمَحْبُوبِ وَآثَرَ الْمَحبُوبَ عَلى ما سِواهُ ، وَباشَرَ أَوامِرَهُ وَاجْتَنَبَ نَواهِيهِ .\r\nوَإِذا اسْتَقامَ عَلى بَساطِ الأُنْسِ بِالْمَحْبُوبِ مَعَ أَداءِ أَوامِرِهِ وَاجْتِنابِ نَواهِيهِ وَصَلَ إِلى رُوحِ الْمُناجاة .\r\nوَمِثالُ هذِهِ الأُصُولِ الثَّلاثَةِ كَالْحَرَمِ وَالْمَسْجِدِ وَالْكَعْبَةِ فَمَنْ دَخَلَ الْحَرَمَ أَمِنَ مِنَ الْخَلْقِ ، وَمَنْ دَخَلَ الْمَسْجِدِ أَمِنَتْ جَوارِحُهُ أَنْ يَسْتَعْمِلَها فى الْمَعْصِيَةِ ، وَمَنْ دَخَلَ الْكَعْبَةَ أَمِنَ قَلْبُهُ مِنْ أَنْ يَشْغَلَهُ بِغَيْرِ ذِكْرِ اللّهِ .\r\nفَانْظُرْ أَيُّهَا الْمُؤْمِنُ ، فَإِنْ كانَتْ حَالَتُكَ حالَةً تَرْضاها لِحُلُولِ الْمَوتِ فَاشْكُرِ\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nاللّهَ عَلى تَوْفيقِهِ وَعِصْمَتِهِ ؛ وَإِنْ تَكُنْ الأُخْرى فَانْتَقِلْ عَنْها بِصِحَّةِ العَزيمَةِ وَانْدَمْ عَلى ما سَلَفَ مِنْ عُمْرِكَ فى الْغَفْلَةِ ، وَاسْتَعِنْ بِاللّهِ عَلى تَطْهِيرِ الظّاهِرِ مِنَ الذُّنُوبِ ، وَتَنْظيفِ الْباطِنِ مِنَ الْعُيُوبِ ، وَاقْطَعْ زِيادَةَ الْغَفْلَةِ مِنْ قَلْبِكَ وَاطْفِ نارَ الشَّهْوَةِ مِنْ نَفْسِكَ .\r\n\r\n","description":"","footnote":"","page_name":" 72 ","page_number":72},
  {"content":"\r\n\r\n\r\nعرفان و عارف\r\n\r\n","description":"","footnote":"","page_name":" 73 ","page_number":73},
  {"content":"\r\n . \r\n","description":"","footnote":"","page_name":" 74 ","page_number":74},
  {"content":"\r\n\r\n[ قالَ الصَّادِقُ عليه السلام : نَجْوَىَ الْعارِفينَ 
  ]\r\n\r\nحقيقت باطن عارفان\r\nامام صادق عليه السلام در ابتداى اين روايت مىفرمايد :\r\nسرّ وجود عارفان و حقيقت باطن آنان بر سه اصل استوار است : بيم ، اميد ، محبّت .\r\nگرچه در سطور گذشته مسائل قابل توجّهى در رابطه با عرفان و عارف گذشت ، امّا احساس مىشود لازم است توضيح بيش‌ترى در اين زمينه ارائه گردد ، تا عارفانى كه در فرمايش امام معصوم عليه السلام آمده‌اند چهرهء روشن‌ترى از خود نشان دهند ، سپس به تفسير سه اصل بيم ، اميد ، محبّت اقدام شود .\r\nعارف : انسانى است كه با كمك‌گيرى از فرهنگ وحى و سنن انبيا و روش ائمهء طاهرين عليهم السلام به شناخت مبدأ و معاد و حقايق اصيل ، وواقعيت‌هاى مبنايى موفّق شده و عملًا به آن حقايق و واقعيّت‌ها آراسته گشته .\r\nعارف : انسانى است كه دل به نور توحيد برافروخته و با توجّه به قرآن با چشم دل به مشاهدهء قيامت برخاسته و با تكيه بر حقيقت توحيد و معاد ، عقايد و اخلاق و اعمال خود را از آلودگىها پيراسته و جان و دل و اعضا و جوارح خويش را با فيوضات الهيّه آراسته و در راه علم و عمل مجاهده كرده و در مملكت پاك خلوص مسكن گرفته است .\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nعارف : انسانى است كه جز خدا نبيند و جز خدا نداند و جز خدا نخواهد ، و جز خدا نگويد و جز خدا نشنود و جز به خدا ميل نكند و جز به سوى خدا نرود .\r\nعارف : آگاه به حقوق حقّ و خلق و رعايت كنندهء هر دو حقوق در تمام زمينه‌هاى حيات و زندگى است .\r\nعارف : دقيقه‌اى از عمر هدر ندهد و جز خواستهء حضرت ربّ العزّه نطلبد و به غير صراط مستقيم نرود و از عاشقان جمال جدا نشود و از هدايت گمراهان و علاج بيماران غفلت نكند .\r\nعارف : براى خدا بنده‌اى است نيكو و براى خلق خدا انسانى است خوشخو .\r\nعارف : هم چون زمين منبع فضل و فيض و چون خورشيد حرارت‌بخش و چون باران بهاران منشأ خير و بركت .\r\nعارف : هم چون زنبور عسل نوشش براى دوستان و نيشش براى دشمنان است .\r\nعارف : غرق در درياى اطاعت ، وجودى است متّحد با عبادت ، حقيقتى است متّصف به كرامت و براى خلق خدا دريايى است از بركت .\r\nعارف : انسانى است و الا و در آدميت و انسانيت در افقى است بالا و در ميان مردم گوهرى است اعلا و براى جامعهء انسانى چراغى است راه‌گشا .\r\nعارف : گلى است بىخار ، براى دين ياور با منفعتى است و يار ، در سخن گفتن با مردم موجودى است هشيار ، در ميان غفلت‌زدگان انسانى است بيدار ، در برخورد با خلق خدا منبعى است دين‌دار ، در راه حق موجودى است پركار و واقعيت‌هاى هستى را نقطهء پرگار و در باغ انسانيّت درختى است پربار و از تمام حركاتش صفات خداوندى نمودار .\r\nعارف : فرمان حق را برده ، در اين پيشگاه دل سپرده و جان به عشق محبوب\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nزنده نموده و از شيطان بار نبرده و جز حق نگفته و غير حق نديده :\r\n به صحرا بنگرم صحرا تو وينم * به دريا بنگرم دريا تو وينم\r\nبه هرجا بنگرم كوه و در و دشت * نشان از قامت رعنا تو وينم « 1 » \r\nعارف : انسانى است شاگرد مكتب انبيا و همنشين با اوليا ، در بندگان حضرت اللّه از اصفيا و به راه سير و سلوك بينا و به اجراى دستورهاى مولا توانا و زبانش به عشق و ذكر حق گويا و در جستجوى حقيقت هميشه پويا و به اسرار خزانهء محبوب دانا .\r\nعارف : انسانى است به رموز بندگى آگاه و در تمام لحظات حيات رهرو راه و روشنىبخش دل گمراه و نجات دهندهء سرنگون شده در چاه و به نيمه شب مونس و همدم آه و حضرت مالك الملوك را خادم درگاه و در تمام اوقات حاضر درگاه و مبرّاى از آلوده شدن به حبّ جاه و فقط و فقط خواهندهء اللّه .\r\n خوشا آنان كه اللّه يارشان بى * كه حمد و قل هواللّه كارشان بى\r\nخوشا آنان كه دائم در نمازند * بهشت جاودان بازارشان بى « 2 » \r\nعارف : انسانى است عاشق خدا ، مجاهد فى سبيل اللّه ، آراسته به اخلاق پاكان ، همراه و همراز نيكان ، دور كننده از كافران و مشركان ، شمع بزم شاهدان ، پاك و پاكيزه از خوى ددان و طبيب درد دردمندان و دستگير مستمندان و اميد نااميدان و در راه وصال شهيدى از شاهدان .\r\nعارف : انسانى است با دل خاشع ، از همه جهت متواضع ، در برابر مردم مؤمن خاضع ، مال و جان را در راه خدا بايع ، نكات حياتش براى درس‌آموزى نسبت به ديگران از بهترين وقايع ، نور دل و جانش همه‌جا شايع ، در علم و عمل و كرامت\r\n\r\n\r\n","description":"","footnote":"\r\n( 1 ) - بابا طاهر .\r\n( 2 ) - بابا طاهر .\r\n","page_name":" 77 ","page_number":77},
  {"content":"\r\n\r\nو فضيلت چشمه‌اى نابع ، آثار بندگى حق از چهره‌اش ساطع ، در برابر دشمنان حقّ و حقيقت شمشيرى است قاطع ، اعماق جانش خزينه‌اى است از ودايع ، در همهء عمر از لقمهء حرام جائع ، براى نيازمندان انسانى نافع ، وسوسهء شيطان و اهل باطل را از دل هر كسى دافع ، جز از حضرت مولا ندارد توقّع منافع ، از خواسته‌هاى حضرت محبوب هيچ چيز نيست او را مانع ، هم اوست بين خلق و حق شافع ، مقام انسانى خود را به وسيلهء بندگى خالص رافع ، دل آگاهش هم چون برق لامع ، فرمان حقّ و انبيا و امامان عليهم السلام را وجودى است سامع ، مقام علم و عمل و اخلاق را منبعى است جامع .\r\nعارف : انسانى است شيدا ، عباداتش عين خلوص و تقوا ، قدرش مجهول و ناپيدا ، مشتاق وصال مولا ، تمام شؤون زندگى از او هويدا ، پاك از خزى دنيا ، مصون از عقاب عقبى ، دارندهء دلى با صفا ، بر عهد و پيمان مولا با وفا ، خلق خدا را به دور از جور و جفا ، درد اهل درد را شفا ، به خاطر حفظ اخلاصْ مسكن گرفته در خفا ، هم چون ناى فرياد غيب را بهترين نوا .\r\n ما چو ناييم و نوا در ما زتوست * ما چو كوهيم و صدا در ما زتوست\r\nما عدم‌هاييم و هستىهاى ما * تو وجود مطلقى فانى نما\r\nما همه شيران ولى شير علم * حمله‌شان از باد باشد دمبدم\r\nحمله‌شان پيداست و نا پيداست باد * آن كه ناپيداست هرگز گُم مباد « 1 » \r\nعارف : انسانى است كه او را نيازى به خلق خدا نيست ، آنى از ياد محبوب جدا نيست ، هرگز روىگردان از بلا نيست ، نوايش جز مناجات با مولا نيست ، با عشق حضرت جانان توجّهش به دنيا و عقبى نيست ، رفيق راهش غير اهل ولا نيست ،\r\n\r\n\r\n","description":"","footnote":"\r\n( 1 ) - مثنوى معنوى ، مولوى .\r\n","page_name":" 78 ","page_number":78},
  {"content":"\r\n\r\nمكتبش جز مكتب انبيا نيست ، چراغ محفلش جز نور اوليا نيست ، هم چون او كسى به اسرار راه دانا نيست ، جز كلام حقّ و حقيقت كتابى را خوانا نيست ، اگرچه جز خدا نبيند و غير خدا نخواهد ولى به خاطر نور بخشيدن به حيات ديگران از پير و برنا جدا نيست ، قبلهء جانش جز مولا نيست ، همّتش جز رسيدن به مقام اعلا نيست ، از قيد عشق دوست هرگز رها نيست ، زبانش جز به ذكر دوست گويا نيست ، گوشش جز در برابر خواست معشوق شنوا نيست ، غير درياى محبّت جايى در شنا نيست ، با غير محبوب ابدى آشنا نيست ، هرگزش بر سر دنيا و ماديّت با كسى دعوا نيست ، در درونش جز عشق شديد مولا غوغا نيست ، او را در دنيا جز غم دوست بلا نيست ، قدر و منزلتش در ميان خلق عالم برملا نيست ، در عمق جان و هستىاش ذرّه‌اى هوس و هوى نيست ، او را جز رضاى دوست رضا نيست ، بر زبانش جز حمد و تسبيح و تهليل و سخن نيكو و ثناى اللّه ادّعا نيست .\r\nعارف : در اصطلاح بيداران راه و نيازمندان درگاه و عاشقان آگاه ، انسانى است كه نفس خود را به حسب قوّهء نظريّه كامل كرده و علم به حقايق را به قدر توان تحصيل نموده و از صفات رذيله و عقايد خبيثه خود را پاك ساخته و خويش را به اعتقادات حقّه و كمالات الهيّه آراسته نموده .\r\nعارف : انسانى است كه داراى علم و عمل است و تمام اوامر الهى را گردن نهاده و از آنچه نهى شده كناره گرفته و به خاطر رياضت شرعيّه و عبادت الهيّه داراى قوّت و قدرت عملى گشته .\r\nعارف : در زبان اهل ذوق و ارباب شوق و مستان ميخانهء عشق ، انسانى است كه علاوه بر كمال معرفت و عمل ، جميع قوا و اعضا و جوارح او براى خدا شده و در حقيقت داراى مقام فناء فى اللّه گشته و خلاصه جز يكى نخواهد و جز يكى نداند .\r\nمىگويند دو نفر با هم در حساب كار و كسب اختلاف داشتند ، براى حلّ\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nاختلاف به كمك دهنده‌اى محتاج شدند ، عارفى بر آنان گذشت ، از او كمك طلبيدند ، چون هر كدام اعداد دفتر خويش را به او عرضه كردند ، او غير يكى نگفت . پرسيدند مگر ديوانه‌اى كه ما چون هريك از اعداد خود را به تو مىگوييم غير يكى نمىگويى و از يكى نمىگذرى ؟ گفت : چه كنم كه جز يكى ندانم و غير يكى به خاطرم نمىگذرد .\r\nعارف : انسانى است كه علاوه بر دو قوّهء علم و عمل تمام وجود او متوجّه حق باشد و در اجراى واجبات و ترك محرّمات و بجاى آوردن نوافل سستى نورزد و اين همه با اتّصال به فرهنگ انبيا و امامان عليهم السلام كه همان فرهنگ وحى است ميسّر است و چون عارف اين سير و سفر را ادامه دهد به مقام فناء فى اللّه و سپس بقاء باللّه مىرسد .\r\n اين طرفه آتشى كه دمى برقرار نيست * گر نزد يار باشد و گر نزد يار نيست\r\nصورت چه پاى دارد كاو را ثبات نيست * معنى چه دست گيرد چو آشكار نيست\r\nعالم شكارگاه و خلايق همه شكار * غير نشانه‌اى زامير شكار نيست\r\nهر سوى كار و بار كه ما مير و مهتريم * و آن سو كه بارگاه اميرست باز نيست \r\n اى روح دست بركن و بنماى رنگ خوش * كاين‌ها همه بجز كف و نقش و نگار نيست \r\n\r\n","description":"","footnote":"","page_name":" 80 ","page_number":80},
  {"content":"\r\n\r\n هرجا غبار خيزد آن جاى لشكرست * كآتش هميشه بىتف و دود بخار نيست « 1 » \r\n\r\nاوصاف عرفان از زبان امام عارفان\r\nدر سطور گذشته دانستيد كه عارف داراى دو قوّهء علميّه و عمليّه است و از واجبات و نوافل چيزى از او فوت نمىشود و از تمام محرّمات الهيّه با كمال ذوق و شوق پرهيز دارد .\r\n\r\nخطبهء همّام\r\nوجود مقدّس امام عارفان ، شمع قلب عاشقان ، چراغ راه بينايان ، حضرت مولى الموحّدين ، اميرالمؤمنين عليه السلام از اوصاف عارفان تحت عنوان صفات متّقين ، در « نهج البلاغة » كه مادون كلام خالق و ما فوق كلام مخلوق است خبر مىدهد .\r\nعارف بزرگ ، بلبل گلزار معنى حضرت الهى قمشه‌اى تمام خطبه را با آن حال ملكوتى كه داشت به نظم آورده ، براى اين كه خوانندگان عزيز از مفاهيم آسمانى آن خطبه لذّت بيش‌ترى ببرند ، تا جايى كه لازم افتد آن اشعار عرفانى هم همراه با بعضى از جملات خطبه زينت‌بخش اين صفحات مىگردد .\r\nرُوِىَ أنَّ صاحِباً لأميرالْمُؤمِنينَ عليه السلام يُقالُ لَهُ : هَمّامُ كانَ رَجُلًا عابِداً ، فَقالَ لَهُ : يا أميرَالْمُؤْمِنينَ صِفْ لِىَ الْمُتَّقينَ حَتّى كَأنّى أنْظُرُ إِلَيْهِمْ « 2 » .\r\nروايت شده :\r\n\r\n\r\n","description":"","footnote":"\r\n( 1 ) - شمس تبريزى .\r\n( 2 ) - نهج البلاغة : خطبهء 184 .\r\n","page_name":" 81 ","page_number":81},
  {"content":"\r\n\r\nيكى از عاشقان على عليه السلام به نام همّام كه مردى عابد بود ، از محبوبش اميرالمؤمنين عليه السلام تقاضا كرد مرا از اوصاف اهل تقوا آن چنان آگاه ساز كه گويى آنان را مشاهده مىكنم .\r\n شنيدم عاشقى پروانه خويى * در آيين محبّت راستگويى\r\nرفيق خلوت آن سلطان دين را * حريف صحبت آن عشق آفرين را\r\nيكى دلباخته پيش شه عشق * على گنجينهء سرّ اللّه عشق\r\nبيامد نزد آن شه با دلى پاك * دلى چون گل زداغ عشق صد چاك\r\nبيامد تا نشان زآن يار جويد * طريق وصل آن دلدار پويد\r\nبيامد تا شه افروزد دلش را * زبرق عشق سوزد حاصلش را\r\nبيامد تا شود مست از مى عشق * هياهويى كند از هى هى عشق\r\nهمى گفت اى على اى سرّ اسرار * زسرّ پاكبازان پرده بردار\r\nبگو اوصاف مرغان چمن را * كه بگسستند از هم دام تن را\r\nكه چون بر آشيان جان پريدند * كه چون در كوى جانان آرميدند\r\nكه چون بر وصل دلبر دل سپردند * كه چون ره در حريم شاه بردند\r\nكه چون آن تشنه كامان آب جستند * در اين تاريك شب مهتاب جستند\r\nكه جام عشق آنان كرد لبريز * كه جز يار از همه كردند پرهيز\r\nكه آنان را حجاب از ديده بگشاد * به روى حق دو چشم پاك بين داد\r\nكه آنان را زحيوان رهانيد * به اوج قدس انسانى رسانيد\r\nكه آنان را به كوى عشق ره داد * در خلوتسراى قدس بگشاد\r\nكه آنان را جمال يار بنمود * هزاران پرده زان رخسار بگشود\r\nكه آنان را محبّت در دل افكند * به جان جز مهر جانان گفت مپسند \r\n كه كرد آن عندليبان را به گلزار * نكو فكر و نكو ذكر و نكو كار \r\n\r\n","description":"","footnote":"","page_name":" 82 ","page_number":82},
  {"content":"\r\n\r\n بگو اوصاف آن پاكان كه چونند * به تن در اين جهان وزدل برونند\r\nتويى چون كاشف سرّ نهانى * بيار از عشقبازان داستانى\r\nبرون از گنج خاطر ريز گوهر * چه باشد از حديث عشق خوش‌تر « 1 » \r\nفَتَثاقَلَ عليه السلام عَنْ جَوابِهِ ثُمَّ قالَ عليه السلام : يا هَمّام اتَّقِ اللّهَ وَأَحْسِنْ فَ [\r\nإنَّ اللّهَ مَعَ الَّذينَ اتَّقَوْا وَالَّذينَ هُمْ مُحْسِنُونَ 
  ]\r\n. فَلَمْ يَقْنَعْ هَمّامُ بِهذا القَوْلِ حَتّى عَزَمَ عَلَيْهِ فَحَمِدَ اللّهَ وَأثْنى عَلَيْهِ وَصَلّى عَلَى النَّبِىِّ صلى الله عليه و آله ثُمَّ قال :\r\nأمّا بَعْدُ فَإِنَّ اللّهَ سُبْحَانَهُ خَلَقَ الْخَلْقَ حينَ خَلَقَهُمْ غَنِيّاً عَنْ طاعَتِهِمْ وَأَمِناً مَعْصِيَتَهُمْ لأنَّهُ لاتَضُرُّهُ مَعْصِيَةُ مَنْ عَصاهُ وَلا تَنْفَعُهُ طاعَةُ مَنْ أطاعَهُ فَقَسَمَ بَيْنَهُمْ مَعايِشَهُمْ وَوَضَعَهُمْ مِنَ الدُّنْيا مَواضِعَهُمْ ،\r\nعلى عليه السلام در پاسخ او درنگ داشت فقط به طور اجمال فرمود :\r\nاى همّام ! اهل تقوا و نيكوكارى باش كه در قرآن آمده :\r\n[  إِنَّ اللَّهَ مَعَ الَّذِينَ اتَّقَوْا وَ الَّذِينَ هُمْ مُحْسِنُونَ 
  ]  « 2 » .\r\nبىترديد خدا با كسانى كه پرهيزكارى پيشه كردند كسانى كه [ از هر جهت 
  ] نيكوكارند مىباشد .\r\nهمّام به شنيدن اين آيه قانع نشد ، به محضر مولا اصرار ورزيد تا جايى كه حضرت را سوگند داد . پس حضرت مولا خداى را سپاس بجاى آورد و بر رسول و آلش صلوات فرستاد ، آن‌گاه سخن آغاز كرده فرمود :\r\nهنگامى كه خداى بزرگ جهان را بيافريد ، از طاعت و عبادت خلق بىنياز و از\r\n\r\n\r\n","description":"","footnote":"\r\n( 1 ) - الهى قمشه‌اى .\r\n( 2 ) - نحل ( 16 ) : 128 .\r\n","page_name":" 83 ","page_number":83},
  {"content":"\r\n\r\nعصيان آنان بىزيان بود ، پس بر وفق عدل و رحمت و به صرف لطف ازلى ، وسائل معيشت را در ميان مردم قسمت كرد و هركسى را در خور شأنش مقامى داد .\r\nفَالْمُتَّقُونَ فيها هُمْ أهْلُ الْفَضائِلِ ،\r\nدر ميان مردم جهان ، تنها پارسايان را بر ديگران برترى و فضيلت بخشيد .\r\n روان پارسايان زان ميانه * شدى تير محبّت را نشانه\r\nگروهى دل زنقش ما سوا پاك * به باغ عشق چون گل سينه صد چاك\r\nخدا آن نيكوان را سرورى داد * به انواع فضائل برترى داد \r\n* * *\r\n يكى دان زان فضيلت‌هاى بسيار * كه آنان راست دائم صدق گفتار\r\nنخستين وصف خوبان راستگويى است * نكو بشنو كه اين وصف نكويى است\r\nكسى را كاين نكويى در زبان است * زهر نيكويى اندر وى نشان است\r\nهر آن كس را كه باشد صدق گفتار * در او يا بى صفات نيك ، بسيار\r\nدلى كز عشق روشن ، آفتاب است * فروغش بر زبان صدق و صواب است \r\nمَنْطِقُهُمُ الصَّوابُ ، وَمَلْبَسُهُمْ الإقْتِصادُ ، وَمَشْيُهُمُ التَّواضُعُ ، غَضُّوا أبْصارَهُمْ عَمّا حَرَّمَ اللّهُ عَلَيْهِمْ ، وَوَقَفُوا أسْماعَهُمْ عَلَى الْعِلْمِ النّافِعِ لَهُمْ ، نَزَلَتْ أَنْفُسُهُمْ مِنْهُمْ فى الْبَلاءِ كَالّتى نَزَلَتْ فى الرّخاءِ ، وَلَوْلَا الأجَلُ الّذى كَتَبَ اللّهُ عَلَيْهِمْ لَمْ تَسْتَقِرَّ أرْواحُهُمْ فى أجْسادِهِمْ طَرْفَةَ عَيْنٍ شَوقاً إلَى الثَّوابِ ، وَخَوْفاً مِنَ الْعِقابِ ،\r\nگفتارشان از روى راستى است ، زندگى به اقتصاد گذرانند ، با خلق خداى به تواضع و فروتنى باشند ، چشم از آنچه خدا بر آنان حرام فرموده پوشيده‌اند ، گوش به علمى دهند كه آنان را سودمند باشد ، در بلا و امتحان و سختى و مشقّت آن چنان شادند كه ديگران در نعمت و راحت ، اگر اجل حتمى\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nو مقدّر الهى پاىبندشان نبود از شدّت شوق به ثواب و بيم عقاب يك چشم به هم‌زدن مرغ روحشان در قفس جان درنگ نمىكرد .\r\n گر آنان را زمان وصل محبوب * نبودى در قضاى عشق مكتوب\r\nنبود آن شاهبازان را قفس جاى * كه شاهان را به زندان نيست مأواى\r\nچو سيمرغ از فضاى تنگ كونين * برون جستند در يك طرفة العين\r\nبر آن مرغ آمد اين خاكى قفس تنگ * كه بيند باغ گل فرسنگ فرسنگ\r\nچو آن مرغان جان بينند ياران * به گلزار جنان خوش چون هزاران\r\nچه گلزارى سراى انس با يار * وز آنجا نه رقيب آگه نه اغيار\r\nهمه مشتاق پروازند ازين دام * كجا در دام تن گيرند آرام\r\nبه جان مشتاق ديدار نگارند * به چشم شوق گريان زانتظارند \r\n همه غمگين زهجران حبيب‌اند * همه از وصل دلبر بىشكيب‌اند\r\nهمه ايّام و سال و مه شمارند * كه روز وصل جانان جان سپارند \r\nعَظُمَ الْخالِقُ فى أنْفُسِهِمْ فَصَغُرَ مادونَهُ فى أعْيُنِهِمْ ، فَهُمْ وَالْجَنَّةُ كَمَنْ قَدْ رَآها فَهُمْ مُنَعَّمُونَ ، وَهُمْ وَالنّارُ كَمَنْ قَدْ رَآها فَهُمْ فيها مُعَذَّبُونَ .\r\nقُلُوبُهُمْ مَحْزُونَةٌ ، وَشُرُورُهُمْ مَأمُونَةٌ ، وَأجْسادُهُمْ نَحيفَةٌ ، وَحاجاتُهُمْ خَفيفَةٌ ، وَأنْفُسُهُمْ عَفيفَةٌ ، صَبَرُوا أيّاماً قَصيرَةً أعْقَبَتْهُمْ راحَةً طَويلَةً ، تِجارَةً مُريحَةً يَسَّرَهَا لَهُمْ رَبُّهُمْ ، أرادَتْهُمُ الدُّنْيا فَلَمْ يُريدُوها ، وَأسَرَتْهُمْ فَفَدَوْا أنْفُسَهُمْ مِنْها ، أَمّا اللَّيْلُ مَضافّونَ أقْدامَهُمْ تالينَ لِأَجْزاءِ القُرْآنِ يُرَتِّلُونَهُ تَرْتيلًا ،\r\nعظمت حضرت آفريدگار را درك كرده ، بدين سبب خداوند در دنياى جان و دلشان بزرگ و غير حضرت حق هرچه كه هست كوچك است .\r\nايمان و يقينشان به بهشت آن چنان است كه گويى بهشت را ديده و سال‌ها به\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nخوشى در آن آرميده‌اند و آن چنان دوزخ را باور دارند چنان كه پندارى در آن به ساليان دراز معذّب بوده و شكنجه ديده‌اند .\r\nقلوبشان به فراق محبوب اندوهناك ، تمام خلق عالم از آزارشان درامان ، تن آنان از شدّت كوشش در عبادت و خدمات به خلق لاغر و جانشان به عفّت آراسته ، چند روز كوتاهى رنج اطاعت برده تا از پى آن آسايش طولانى يابند .\r\nاين احوال براى آنان تجارتى است سودمند كه حضرت ربّ العزّه براى اين گروه مقرّر فرموده .\r\nچون دنيا به آن‌ها روى كند ، آنان از او روىگردانند و چون به اسارت و دامشان افكند ، با جانبازى در راه معشوق خود را نجات دهند .\r\nبه وقتى كه شب درآيد به قيام در پيشگاه حضرت او بايستند و آيات كتاب حق را با انديشه و تأمّل تلاوت كنند .\r\n شب آمد شب رفيق دردمندان * شب آمد شب حريف مستمندان\r\nشب آمد شب كه نالد عاشق زار * گهى از دست دل گاهى زدلدار\r\nشب آمد شب كه گردد محفل من * سيه چون زلف دلبر يا دل من\r\nشب است آشوب رندان نظر باز * شب است آهنگ بزم عشق دمساز\r\nشب است انجم فروز كاخ نُه طاق * شب است آتش زن دل‌هاى مشتاق\r\nشب از فرياد مرغ حق شود مست * به تار طرّهء جانان زند دست\r\nشب است اخترشناسان را دل‌افروز * شب است آتش به جانان را جگرسوز\r\nشب آمد عرصهء گيتى كند تنگ * به فرياد آورد مرغ شباهنگ\r\nبه شب مردان كه در ره تيزگامند * به سان شمع سوزان در قيامند\r\nبه شب مرغان حق را سوز و ساز است * به خاك عشق شب روى نياز است\r\nشب آن معراجى عرش آشيانه * فسبحان الّذى اسرى ترانه\r\nفراز بارگاه عرش بنشست * زجام لى مع اللّه گشت سرمست \r\n\r\n","description":"","footnote":"","page_name":" 86 ","page_number":86},
  {"content":"\r\n\r\nيُحَزِّنُونَ بِهِ أَنْفُسَهُمْ ، وَيَسْتَثِيرُونَ بِهِ دَواءَ دائِهِمْ ، فَإِذا مَرُّوا بِآياتِهِ فيها تَشْويقٌ رَكَنُوا إِلَيْها طَمَعاً ، وَتَطَّلَعَتْ نُفُوسُهُمْ إِلَيْها شَوْقاً ، وَظَنّوا أَنَّها نَصْبُ أَعْيُنِهِمْ ، وَإِذا مَرُّوا بِآيَةٍ فيها تَخْويفٌ أَصْغَوْا إِلَيْها مَسامِعَ قُلُوبِهِمْ ، وَظَنُّوا أَنَّ زَفيرَ جَهَنَّمَ وَشَهيقَها فى أُصُولِ آذانِهِمْ ، فَهُمْ حانُونَ عَلى أَوْساطِهِمْ ، مُفْتَرِشُونَ لِجِباهِهِمْ وَأَكُفِّهِمْ وَرُكَبِهِمْ وَأَطْرافِ أَقْدامِهِمْ ، يَطْلُبُونَ إِلَى اللّهِ تَعالى فى فَكاكَ رِقابِهِمْ ، وَأَمَّا النَّهارُ فَحُلَماءٌ عُلَماءٌ أَبْرارٌ أَتْقِياءٌ ،\r\nبا دلى شكسته و نالان به وسيلهء آيات قرآن به درمان درد خويش برخيزند ، چون به آيات رحمت و بشارت رسند بر وعده‌هاى الهى دل سپرده و در آن طمع كنند و مشتقانه نظر دوزند كه گويى مفهوم و معنى آن آيات در برابرشان مجسّم است .\r\nو چون به آيات عذاب گذرند ، گوش دل بر آن گشوده ، گويى خروش و فرياد آتش در بن گوش آن‌هاست . شب را در پيشگاه محبوب ، خميده قامت به حال ركوع و يا به روى خاك در حال سجده گذرانند و از عذاب الهى درخواست نجات و آزادى كنند و از حضرت معشوق حسن عاقبت تقاضا نمايند .\r\nچون روز درآيد ، بردبار ، دانا ، نيكوكار و اهل پرهيز و دورى از هر گناه و معصيت‌اند .\r\n چو روز آيد زدانش هوشيارند * به تحويلات گردون بردبارند\r\nسپهر و جمله تغييرات گردون * سپاه انجم ار آرد شبيخون\r\nاگر پر فتنه غرب و شرق گردد * وگر گيتى به طوفان غرق گردد\r\nمر آنان را نه تشويق و است و نيم بيم * دل و جانشان به حكم دوست تسليم\r\nدلى كز معرفت نور و صفا يافت * نظام عالم از حكم قضا يافت \r\n\r\n","description":"","footnote":"","page_name":" 87 ","page_number":87},
  {"content":"\r\n\r\n سراپا محو فرمان خدا گشت * به شام اين جهان شمع هدى گشت \r\n به جانش نور علم و حلم برتافت * به نيكوكارى و پرهيز بشتافت\r\nبه دانش هر دلى روشن روان است * دلير و بردبار و مهربان است\r\nكه دانايى فزايد بردبارى * نكو كردارى و پرهيزكارى « 1 » \r\nقَدْ بَراهُمُ الْخَوْفُ بَرىءَ القِداحِ ، يَنْظُرُ إِلَيْهِمْ النّاظِرُ فَيَحْسِبُهُمْ مَرْضى وَما بِالْقَوْمِ مِنْ مَرَضٍ ، وَيَقُولُ لَقَدْ خُولِطُوا وَلَقَدْ خالَطَهُمْ أَمْرٌ عَظيمٌ ، لا يَرْضَوْنَ مِنْ أَعْمالِهِمْ الْقَليلَ ، وَلا يَسْتَكْثِرُونَ الْكَثيرَ ، فَهُمْ لِانْفُسِهِمْ مُتَّهِمُونَ ، وَمِنْ أَعْمالِهِمْ مُشْفِقُونَ ، إِذا زُكّى أَحَدٌ مِنْهُمْ خافَ مِمّا يُقالُ لَهُ ! فَيَقُولُ : أَنَا أَعْلَمُ بِنَفْسى مِنْ غَيْرى ، وَرَبّى أَعْلَمُ بى مِنّى بِنَفْسى ، اللَّهُمَّ لا تُؤاخِذْنى بِما يَقُولُونَ ، وَاجْعَلْنى أَفْضَلَ مِمّا يَظُنُّونَ ، وَاغْفِرْ لى ما لا يَعْلَمُونَ .\r\nخوف از عظمت حق يا از عذاب قيامت چنان اندامشان را لاغر ساخته كه هركس آنان را ببيند پندارد كه بيمارند در صورتى كه به تن بيمار نيستند ، مردم از آنان به عنوان ديوانه ياد مىكنند ولى ديوانه نيستند ، امر بزرگى كه عبارت از عشق حق و شهود عظمت و يقين به آخرت است دل آنان را مستغرق درياى فكر و حيرت ساخته .\r\nاز بس در احسان و نيكوكارى حريص و مشتاقند در طاعت و عبادت به عمل اندك راضى نگردند و بسيارى عبادت را هم بسيار نشمارند ، از خود بدگمان و از كردارشان هراسانند ، چون كسى از آنان مدح و ثنا گويد ترسان گشته و اعلام كند : من عيب خويش را بهتر از ديگران مىدانم و خداى من به من داناتر از خود من است ، بار خدايا ! به گفته مردم بر من مگير و مرا بهتر از آنچه گمان برده‌اند نصيب فرما و آنچه را از گناهان پنهان من نمىدانند بر من ببخشاى .\r\n\r\n\r\n","description":"","footnote":"\r\n( 1 ) - الهى قمشه‌اى .\r\n","page_name":" 88 ","page_number":88},
  {"content":"\r\n\r\n چو آنان را به نيكويى ستايند * بينديشند و بر نيكى فزايند\r\nهمى گويند در پاسخ كه ما را * سريرت هست بر خويش آشكارا\r\nبه خود ماييم داناتر زاغيار * زما به داند آن داناى اسرار\r\nپس آنگه با نياز عشق دمساز * همى گويند كاى داناى هر راز\r\nتو با گفتارشان بر ما هيچى * كه هيچى را ستايش كرده هيچى\r\nهمى گويد به دل كاى پاك يزدان * مرا برتر زهر پندار گردان\r\nنكوتر ساز ما را زين گمان‌ها * الا اى از تو نيكو جسم و جان‌ها\r\nببخشا آنچه مستور است از ايشان * زكار زشت و فكار پريشان \r\nفَمِنْ عَلامَةِ أَحَدِهِمْ : أَنَّكَ تَرى لَهُ قُوَّةً فى دينٍ ، وَحَزْماً فى لينٍ ، وَإيماناً فىيَقينٍ ، وَحِرْصاً فى عِلْمٍ ، وَعِلْماً فى حِلْمٍ ، وَقَصْداً فى غِنىً ، وَخُشُوعاً فىعِبادَةٍ ، وَتَجَمُّلًا فى فاقَةٍ ، وَصَبْراً فى شِدَّةٍ ، وَطَلَباً فى حَلالٍ ، وَنَشاطاً فى هُدىً وَتَحَرُّجاً عَنْ طَمَعٍ ، يَعْمَلُ الأَعْمَالَ الصَّالِحَةَ وَهُوَ عَلى وَجَلٍ ، يُمْسى وَهَمُّهُ الشُّكْرُ ، وَيُصْبِحُ وَهَمُّهُ الذِّكْرُ ، يَبيتُ حَذِراً ، وَيُصْبِحُ فَرِحاً ، حَذِراً لِما حَذِرَ مِنَ الْغَفْلَةِ ، وَفَرِحاً بِما أَصابَ مِنَ الْفَضْلِ وَالرَّحْمَةِ ،\r\nنشانه‌هاى هريك از اين عاشقان و عارفان آن كه در كار دين بسيار نيرومند است و در امور زندگانى در عين نرمخويى و هموارى مآل‌انديش ، در مسئلهء ايمان به مرتبهء يقين ، در كار علم مشتاق و حريص ، با وجود دانش فراوان ، در برابر نادانان بردبار ، در توانگرى ميانه‌رو ، در عبادت با خضوع ، در عين فقر با شكوه ، در روز سختى شكيبا ، جوياى رزق حلال وطيّب ، دلشاد به هدايت ، دور از طريق طمع و آزار ، با آن كه پيوسته اهل احسان و نيكوكارى است هرگز به عمل صالح خود مغرور نشود ، شبانگاه همت بر ستايش حق گماشته و صبحگاه\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nبر ذكر و طاعت ، شب هراسان از غفلت خويش و روز شادمان به فضل و رحمت حضرت دوست .\r\nإِسْتَصْعَبَتْ عَلَيْهِ نَفْسُهُ فيما تَكْرَهُ ، لَمْ يُعْطِها سُؤْلَها فيما تُحِبُّ ، قُرَّةُ عَيْنِهِ فيما لا يَزولُ ، وَزَهادَتُهُ فيما لا يَبْقى ، يَمْزُجُ الحِلْمَ بِالْعِلْمِ ، وَالْقَوْلَ بِالْعَمَلِ ، تَراهُ قَريباً أَمَلُهُ ، قَلِيلًا زَلَلُهُ ، خاشِعاً قَلْبُهُ ، قانِعَةً نَفْسُهُ ، مَنزُوراً أُكُلُهُ ، سَهْلًا أَمْرُهْ ، حَرِيزاً دينُهْ ، مَيِّتةً شَهْوَتُهُ ، مَكْظُوماً غَيْظُهُ ، الْخَيْرُ مِنْهُ مَأمُول ، وَالشَّرُّ مِنْهُ مَأمُون ، إِنْ كانَ فى الْغافِلينَ كُتِبَ فى الذّاكِرِينَ ، وَإِنْ كانَ فى الذّاكِرينَ لَمْ يُكْتَبْ مِنَ الْغافِلينَ ،\r\nاگر نفس در عبادت و عمل نيك بر او سخت گيرد ، او نيز با خواهش‌هاى نفس به شدت مخالفت كند تا نفس خود را مطيع حق گرداند .\r\nدل به حيات جاودان بسته و از جهان فانى ناپايدار اعراض نموده و بردبارى را با دانش و گفتار را با كردار آميخته است .\r\nآرزويش كوتاه ، دلش آگاه ، لغزشش ناچيز ، نفسش قانع ، طعامش اندك ، كارش آسان ، دينداريش حقيقى ، شهوتش مرده ، غضبش فرو نشسته ، تمام مردم به احسانش اميدوار و از شرّش در امان ، اگر با غافلان نشيند نامش در دفتر آگاهان است و اگر با آگاهان باشد در شمار اهل غفلت و بىخبران نيست .\r\n اگر با غافلان يك عمر بنشست * به ياد روى جانان بود پيوست\r\nوگر با ذاكران آميخت جانش * نَبُد غافر زيار مهربانش\r\nكه نامش از وفاداران نگارند * به راه دين زهشياران نگارند \r\nيَعْفُوا عَمَّنْ ظَلَمَه ، وَيُعْطى مَنْ حَرَمَهُ ، وَيَصِلُ مَنْ قَطَعَهُ ، بَعيداً فُحْشُهُ ، لَيِّناً قَوْلُهُ ، غائِباً مُنْكَرُهُ ، حاضِراً مَعْرُوفُهُ ، مُقْبِلًا خَيْرُهُ ، مُدْبِراً شَرُّهُ ، فى الزَّلازِلِ وَقُور ، وُفى المَكارِهِ صَبُور ، وَفى الرَّخاعِ شَكُور ، لا يَحيفُ عَلى مَنْ يُبْغِضُ ، وَلا يَأثَمُ فيمَنْ\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nيُحِبُّ ، يَعْتَرِفُ بِالْحَقِّ قَبْلَ أَنْ يُشْهَدَ عَلَيْهِ ، لا يُضَيِّعُ مَا اسْتُحْفِظَ ، وَلا يَنْسى ما ذُكِّرَ وَلا يُنابِزُ بِالالْقابِ وَلا يُضارُّ بِالْجارِ وَلا يَشْمَتُ بِالْمَصائِبِ وَلا يَدْخُلُ فى الْباطِلِ وَلا يَخْرُجُ مِنَ الْحَقِّ ،\r\nآن كه بر او ستم كندبر وى ببخشايد و آن كه او را محروم نمايد با وى احسان كند و هر كه از او قطع نمايد به او بپيوندد .\r\nاز زشتى بر كنار ، در گفتار ملايم ، ناپسند از او ناپديد ، نيكى از وى پديدار ، خيرش به مردم روى آورده و شرّش از آنان برگشته ، در سختىها زندگى با وقار و در برابر حوادث و مصائب بردبار و در دوران توانگرى شاكر حق ، از آنجا كه داراى عدالت و انصاف است دربارهء دشمن ستم نكند و گناه در كار محبّت دوست نياورد ، حق را هرچند به زيانش باشد اقرار نمايد پيش از آن كه بر او گواه آورند .\r\nآنچه را به دو سپارند ، از شدّت امانت‌دارى ضايع نكند و آنچه را نبايد از ياد بَرد به دست فراموشى نسپارد .\r\nاحدى را به نام زشت نخواند ، به همسايه زيان نرساند ، از پيشامدهاى ناگوار ، مردم را با سرزنش و نكوهش نيازارد ، قدم در راه باطل نگذارد و از راه حق گام بيرون ننهد .\r\n نپويد راه باطل آن نكو نام * نه از حق يك قدم بيرون نهد گام\r\nچنين گفتند ارباب حقايق * چو بشكفتند چون باغ شقايق\r\nكه باشد در حقيقت باطل و حق * گدايى ابد شاهىّ مطلق\r\nبه باطل گر جهان گيرى گدايى * چون حق را پيروى كشور گشايى\r\nحق آن هستى محض آمد كآنجا * نيارد نيستى هرگز نهد پا\r\nبه حق پيوند اگر هشيارى اى دل * زباطل رشتهء اميد بگسل \r\n\r\n","description":"","footnote":"","page_name":" 91 ","page_number":91},
  {"content":"\r\n\r\nإِنْ صَمَتَ لَمْ يَغُمَّهُ صَمْتُهُ ، وَإِنْ ضَحِكَ لَمْ يَعْلُ صَوْتُهُ ، وَإِنْ بُغِىَ عَلَيْهِ صَبَرَ حَتّى يَكُونَ اللّهُ هُوَ الَّذى يَنْتَقِمُ لَهُ ، نَفْسُهُ مِنْهُ فى عَناءٍ ، وَالنّاسُ مِنْهُ فىراحَةٍ ، أتْعَبَ نَفْسَهُ لآخِرَتِهِ ، وَأَراحَ النّاسَ مِنْ نَفْسِهِ ، بُعْدُهُ عَمَّنْ تَباعَدَ عَنْهُ زُهْدٌ وَنَزاهَةٌ ، وَدُنُّوهُ مِمَّنْ دَنا مِنْهُ لِينٌ وَرَحْمَةٌ ، لَيْسَ تَباعُدُهُ بِكِبرٍ وَعَظَمَةٍ ، وَ لا دُنُوُّهُ بِمَكْرٍ وَخَديعَةٍ ،\r\nاگر خاموش نشيند از آن خاموشى غمگين نباشد ، اگر بخندد قهقههء بلند نكند ، اگر ستمى به شخص او رسد انتقام آن را به خدا واگذارد ، جان خود را به زحمت ورنج آرد تا مردم را به آسايش رساند ، نفس خود را براى آسايش آخرت به زحمت افكند و مردم را از زحمت خويش به راحت رساند ، از هر كه دورى گزيند براى زهد و پاكيزگى است و به هر كه نزديك شود از راه لطف و مهربانى است ، نه دوريش به تكبّر و مفاخرت و نه نزديكيش به مكر و فريب است .\r\n چو دور از خلق گردد در تفرّد * نزاهت خواهد و زهد و تجرّد\r\nنى از مردم به كبر و ناز دور است * چنان كز طبع ارباب غرور است\r\nوگر نزديك گردد آن وفادار * بجز اشفاق و رحمت نيستش كار\r\nشود نزديك با مردم كه شايد * درى از عشق بر دل‌ها گشايد\r\nنى از مكر و فريب آيد به نزديك * سخن اينجا رسيد اى عقل ناهيك\r\nگريز اى عقل كآمد عشق خونريز * و يا پروانه شو زآتش مپرهيز\r\nروان بگذار و تن بسپار و جانسوز * دل از شمع جمال شه بيفروز\r\nبر آتش زن كه شمع بزم لاهوت * فروزد جان و سوزد جسم ناسوت \r\n\r\n","description":"","footnote":"","page_name":" 92 ","page_number":92},
  {"content":"\r\n\r\n بيفشان بال و پركان طرفه صياد * بگيرد جسم و جان را سازد آزاد « 1 » \r\nسخن امام عارفان كه به اينجا رسيد همّام فرياد زد و جان به جان آفرين تسليم نمود . آن‌گاه حضرت فرمود :\r\nاى مردم ! به خدا سوگند از چنين پيشامدى بر وى بيمناك بودم . سپس اعلام كرد : آرى ، اندرزها در گوش اهل دل و مردم لايق چنين تأثير كند .\r\nيكى از حاضران مجلس كه از آگاهى محروم بود ، زبان به جسارت گشود و به حضرت عرضه داشت : چرا در خود شما چنين تأثير نكرد ؟\r\nحضرت فرمودند : واى بر تو ، اجل هر كسى را وقتى معيّن است كه از او دير يا زود نگردد و سبب خاصّى است كه از آن تجاوز نكند ، زنهار خاموش باش و ديگر بار بدين‌گونه گفتار كه مسلّم شيطان بر زبانت جارى كرد لب مگشاى .\r\n\r\nحديثى مهمّ و گفتارى حيرت‌آور\r\nعارف بزرگ سيّد حيدر آملى در كتاب « جامع الاسرار ومنبع الأنوار » و در رسالهء « نقد النقود » و فيض كاشانى آن عارف معارف الهيّه در كتاب « قرّة العيون » و در كتاب « كلمات مكنونة » از حضرت اميرالمؤمنين عليه السلام حديث ذيل را نقل مىكنند ، تا حال و احوال عارف را بدانى و اگر خواستى ، خود را به اين مقام برسانى و مرتبهء اعلى كه كنار درياى رحمت و ساحل امن و امان است ، برسانى .\r\nإِنَّ للّهِ تَعالى شَراباً لِأَوْلِيائِهِ ، إِذا شَرِبُوا سَكِرُوا ، وَإِذا سَكِرُوا طَرِبُوا ، وَإِذا طَرِبُوا طابُوا ، وَإِذا طابُوا ذابُوا ، وَإِذا ذابُوا خَلَصُوا ، وَإِذا خَلَصُوا طَلَبُوا ، وَإِذا طَلَبُوا وَجَدُوا ، وَإِذا وَجَدُوا وَصَلُوا ، وَإِذا وَصَلُوا اتَّصَلُوا ، وَإِذا اتَّصَلُوا لا فَرْقَ بَيْنَهُمْ\r\n\r\n\r\n","description":"","footnote":"\r\n( 1 ) - الهى قمشه‌اى .\r\n","page_name":" 93 ","page_number":93},
  {"content":"\r\n\r\nوَبَيْنَ حَبِيبِهِمْ « 1 » .\r\nبراى وجود مقدّس حضرت حق شرابى است مخصوص اوليايش ، چون بنوشند مست شوند و چون مست گردند به نشاط آيند و چون به نشاط آراسته شوند پاكيزه گردند و چون پاكيزه شوند ذوب گردند و چون ذوب گردند از تمام شوائب خالص شوند و چون خالص شوند عاشقانه در طلب آيند و چون بطلبند بيابند و چون بيابند و اصل گردند و چون و اصل گردند متّصل شوند و چون متّصل شوند بين آنان و محبوبشان فرقى نماند .\r\nاين است وضع عارفان كه با قدرت علم و معرفت و احسان و عمل و تقوا و زهد و ورع و پارسايى و كرامت و شرافت خود را به چنين مقام عظيمى رسانده‌اند ! !\r\nانصاف دهيد ، اگر غلبه با شهوت باشد و حاكم بر انسان هواى نفس و كارگردان حيات شيطان و بر جان و بدن مرض كسالت و همت در خور و خواب و غفلت ، آيا انسان به جايى مىرسد و از عنايات حضرت محبوب نصيبى مىبرد ؟ !\r\n\r\nجمال دل\r\nآورده‌اند كه محنت‌زده‌اى در راهى مىرفت ، مخدّره‌اى بس با جمال پيشش آمد ، چشمش بر كمال حسن او افتاد ، دلش صيد آن جمال گشت ، بر پى آن مخدّره مىرفت ، چون آن مخدّره به در سراى خود رسيد ، التفاتى كرد ، آن محنت‌زده را ديد بر پى وى ، گفت : مقصود چيست ؟ گفت : سلطان جمال تو بر نهادِ ضعيفم سلطنت رانده است و در كمند قهر خويش آورده است ، با توام دعوى عشقبازى\r\n\r\n\r\n","description":"","footnote":"\r\n( 1 ) - جامع الاسرار و منبع الأنوار : 205 ؛ نقد النقود : 676 ؛ قرّة العيون ، مادّه ( نور ) ؛ كلمات مكنونة : 35 .\r\n","page_name":" 94 ","page_number":94},
  {"content":"\r\n\r\nاست و اين دعوى نه مجازى است .\r\nآن مخدّره را بر كسوت جمال ، حليّت عقل بر كمال بود ، گفت : اين مسئله تو را فردا جواب دهم و اين اشكال تو حل كنم . روز ديگر آن ممتحن منتظر نشسته بود و ديده گشاده ، تا جمال بر كمال مقصود كى آشكار گردد و واقعه او چون حل كند ؟\r\nآن مخدّره مىآمد و از پى او پرستارى آيينه در دست ، گفت : اى پرستار ! آن آينه فراروى او دار تا به آن سر و روى ، او را رسد كه با ما عشقبازى كند و تمنّاى وصال ماش بود ؟ ! ! « 1 » دلْ مشتاق جمال دل ديگر است و روحش روحى غير از ارواح ، مشتاق در سلطه عشق حق است ، مشتاق عاشق عبادت و دورى از گناه است ، عارف دلخستهء يار و جان نثار محبوب است ، اهل حال فرموده‌اند :\r\nقُلُوبُ الْمُشْتاقينَ مُنَوَّرَة بِنُورِ اللّه فَإِذا تَحَرَّكَ اشْتِياقَهُمْ أَضاءَ النُّورُ مابَيْنَ السَّماءِ وَالأَرْضِ ، فَيَعْرِضَهُمُ اللّه عَلَى الْمَلائِكَةِ وَيَقُولُ : هؤلاءِ المُشْتاقُونَ إِلَىَّ ، أُشْهِدُكُمْ أَنّى إِلَيْهِمْ أَشْوَق « 2 » .\r\nدل‌هاى مشتاقان حق وحقيقت روشن به نور خداست ، چون شوقشان به حركت آيد ، بين آسمان و زمين نور بدرخشد . حضرت حق آنان را به ملائكه نشان مىدهد ومىفرمايد : اينان مشتاق منند ، شاهد باشيد كه من به آنان مشتاق‌ترم .\r\n\r\nسيماى عارفان\r\nيكى از تربيت‌شدگان اين مكتب مىگويد :\r\n\r\n\r\n","description":"","footnote":"\r\n( 1 ) - روح الارواح : 18 .\r\n( 2 ) - روح الارواح : 22 .\r\n","page_name":" 95 ","page_number":95},
  {"content":"\r\n\r\nدر بعضى از سفرها به بزرگى برخوردم كه سيمايش به سيماى عارفان مىماند . با او همراه شده در عرض طريق به دو گفتم : « كَيْفَ الطّريقُ إِلى اللّه » ؟ راه به سوى خدا چگونه است ؟\r\nگفت : « لَوْ عَرَفْتَ اللّهَ لَعَرَفْتَ الطَّريقَ » . اگر او را يافته بودى راه به سوى او را نيز آگاه مىشدى .\r\nپس گفت : اى مرد سالك ! بگذار و دور كن از خود خلاف و اختلاف را .\r\nگفتم : علما را چگونه خلاف و اختلافى خواهد بود ؟ چه آن‌ها مؤيّد از جانب حقّند .\r\nگفت : چنين است كه مىگويى الّا فى التجريد التوحيد .\r\nبه دو گفتم : معناى اين جمله چيست ؟\r\nگفت : « فِقْدانُ رُؤْيَةِ ما سواهُ لِوِجْدانه » . با بودن او غير را نديدن .\r\nكه منظور از اين جمله نفى هر معبود باطل و مقيّد بودن به طاعت و عبادت حق است .\r\nبه دو گفتم : « هَلْ يَكُونُ الْعارِفُ مَسْروراً » ؟ آيا عارف را خوشحالى هست ؟\r\nجواب داد : عارف را با اتّصال به خدا اندوه هست ؟\r\nگفتم : « أَلَيْسَ مَنْ عَرَفَ اللّهَ طالَ هَمُّهُ » ؟ نه اين است كه هركس او را شناخت دچار اندوه هميشگى مىگردد ؟\r\nگفت : « مَنْ عَرَفَ زالَ هَمُّهُ » . هركس او را شناخت اندوهش براى هميشه بر طرف مىشود كه اهل معرفت را [  لا خَوْفٌ عَلَيْهِمْ وَ لا هُمْ يَحْزَنُونَ  
  ] « 1 » .\r\nگفتم : « هَلْ تُغَيِّرُ الدُّنْيا قُلُوبَ الْعارِفينَ » ؟ آيا دنيا دل‌هاى عارفان را تغيير و تحوّل مىدهد ؟\r\n\r\n\r\n","description":"","footnote":"\r\n( 1 ) - بقره ( 2 ) : 262 .\r\n","page_name":" 96 ","page_number":96},
  {"content":"\r\n\r\nگفت : « هَلْ تُغَيِّرُ العُقْبى قُلُوبَ الْعارِفينَ حَتّى تُغَيِّرَها الدُّنْيا » ؟ آيا آخرت دل آنان را حالى به حالى مىكند تا چه رسد به دنيا ؟ !\r\nگفتم : « أَلَيْسَ مَنْ عَرَفَ اللّهَ صارَ مُسْتَوْحِشاً » ؟ كسى كه خدا را شناخت آيا دچار وحشت نمىگردد ؟\r\nگفت : « مَعاذَ اللّه أَنْ يَكُونَ الْعارِفُ مُسْتَوْحِشاً » . محال است عارف با شناختن معبود حقيقى دچار وحشت و ترس شود . « وَلكِنْ يَكُونُ مُهاجِراً مُتَجَرّداً » . اما عارف در عين تنهايى مسافر به سوى دوست است .\r\nگفتم : « هَلْ يَتَأَسَّفُ الْعارِفُ عَلى شَىْءٍ غَيْرَ اللّه » ؟ آيا عارف به چيزى غير خدا تأسّف مىخورد ؟\r\nجواب داد : « هَلْ يَعْرِفُ العارِفُ غَيْرَ اللّهِ فَيَتَأَسَّفُ عَلَيْهِ » ؟ آيا عارف غير خدا چيزى مىشناسد تا بر او غصّه بخورد ؟\r\nگفتم : « هَلْ يَشْتاقُ الْعارِفُ إِلى رَبِّهِ » ؟ آيا عارف مشتاق به حضرت ربّ است ؟\r\nگفت : « هَلْ يَكُونُ الْعارِفُ غائِباً طَرْفَةً حَتّى يَشْتاقَ إِلَيْهِ » ؟ آيا عارف يك چشم به هم زدن از او غائب است تا مشتاق او باشد ؟ !\r\nگفتم : « مَا اسْمُ اللّهِ الأَعْظَمُ » ؟ اسم اعظم خدا چيست ؟\r\nگفت : « أَنْ تَقُولَ اللّهَ وَأَنْتَ تَهابَهُ » . آن است كه بگويى اللّه و از او در دلت داراى مهابت شوى .\r\nگفتم : « كَثيراً ما أَقُولُ وَلا تُداخِلُنى الْهِيْبَةَ » . زياد خدا مىگويم ولى در دلم مهابت پيدا نمىشود .\r\nگفت : « لِأَنَّكَ تَقُولُ مِنْ حَيْثُ أَنْتَ لا مِنْ حَيْثُ هُوَ » . براى آن كه نامش را آن چنان كه هستى مىگويى نه آن چنان كه هست .\r\nگفتم : اى بزرگ ! ديگر بار مرا موعظتى فرماى ، از گفته‌هاى تو پند بليغ بگيرم .\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nگفت : كفايت است از براى موعظت و نصيحت تغييراتى كه در روزگار مىبينى ، نيك بنگر و آن را به جهت خود پندى بزرگ دان « 1 » .\r\n\r\nخوف و محبّت نزد عارفان\r\nيكى از سالكان راه و حقيقت‌جوى دل آگاه مىگويد :\r\nوقتى صفت يكى از بزرگان را كه ساكن يمن بود شنيدم كه به افتادگى و فروتنى موصوف و به عقل و حكمت و فضل معروف ، در ظاهر متلبّس به لباس اهل جهاد ، در باطن از اهل سير و صلاح و سداد .\r\nچون زمان حج نزديك شد و از اعمال و عبادات آن سال فراغتى حاصل گشت ، قاصد ديدار او شدم تا كلام او را شنيده و مواعظ او را اصغا نموده كه فايدتى حاصل نمايم .\r\nچون جماعتى از قصد من آگاهى پيدا نمودند ، مرا همراهى كردند و در ميان آن جماعت جوانى بود كه سيماى صالحان داشت و منظر خائفان ، رويى بود او را زرد بدون امراض جسمانى و چشمى سرخ و پر آب بىعلّت دمعه و رمد ، پيوسته دوست خلوت بود و انيس تنهايى ، از حالتش چنان ظاهر بود كه او را در همان نزديكى مصيبتى روى داده . پس نزديك وى رفته كلمات محبّت‌آميز گفتم كه با من موافقت نمايد و مرافقت جويد ، قبول ننمود و از آن حالت او را هرچند ملامت نمودم و به صبر ترغيبش كردم سودى نبخشيد و هر لحظه سيلاب اشك از ديده جارى مىساخت و لسان حالش به اشعارى مترنّم بود كه مضمونش اين است :\r\nاى كسانى كه مرا ملامت مىكنيد ! بدانيد كه از عشق او هرگز دست برنداشته\r\n\r\n\r\n","description":"","footnote":"\r\n( 1 ) - نامه دانشوران : 9 / 18 .\r\n","page_name":" 98 ","page_number":98},
  {"content":"\r\n\r\nو تسلّى نخواهم يافت ، چگونه خود را تسلّى دهم كه هر لحظه اندوه من رو به ازدياد است و عظمتم در اين راه مبدل به خوارى شده ؟ مىگويند : استخوان‌هاى آدمى خواهد پوسيد و من مىگويم : كه اگر استخوان‌هايم در وسط گور بپوسند دوستى تو از دل زائل نخواهد شد ، دل من از زمان‌هاى پيش شراب محبّت تو مىنوشيد ، حتّى در ايّام صباوت و كودكى .\r\n در سرم فتنه‌اى و سودايى است * در سرم شورشىّ و غوغايى است\r\nهر دم از ترك چشم غمّازى * در دلم غارتى و يغمايى است\r\nپس اين پرده دلربايى هست * دل زجا رفتن من از جايى است\r\nساقيى هست زير پردهء غيب * كه به هر گوشه مست و شيدايى است\r\nدر درون هست خمر و خمّارى * كز برون مستيى و هىهايى است\r\nاز تو اى آرزوى دل شدگان * در دل هر كسى تمنايى است « 1 » \r\nبدين حال و حالت ، آن جوان همراه مىآمد تا بدان شهر از يمن كه مقصود ما بود رسيديم .\r\nآن كس را كه طالب ديدارش بوديم از مأواى او پرسيده ، به در خانه‌اش رفتيم . در بكوفتيم ، فى الحال يكى در باز كرد ، مانند كسى بود كه گويى اهل قبور است ، ما را به درون خانه دعوت كرد . آن جوان بر همه سبقت نموده سلام كرد و با او مصافحه نمود . وى جواب سلام داد و با او با نحو ديگرى مكالمه كرد و بشارت داد به زبان حال او را به امرى كه گويا نسبت به او روى خواهد داد .\r\nپس آن جوان سبقت در كلام كرده به دو گفت : اى سيّد من ! خداى تعالى شما و امثال شما را پزشك بيمارىهاى دل و معالجه كنندهء دردهاى گناه قرار داده ، مرا\r\n\r\n\r\n","description":"","footnote":"\r\n( 1 ) - فيض كاشانى .\r\n","page_name":" 99 ","page_number":99},
  {"content":"\r\n\r\nدر محلّى زخمى است كه گوشت و پوست آن محل را خورده و دردى است در تن كه جايگير و مزمن شده ، اين دردى كه از من شناختى به پاره‌اى از مراهم محبّت و داروى توجّه آن را علاج كن .\r\nآن بزرگ به وى گفت : بپرس آنچه را مىخواهى از علاج اين مرض تا من جواب آن را يك يك به تو باز گويم .\r\nپرسيد : « ما عَلامَةُ الْخُوفِ مِنَ اللّهِ تعالى » . نشانهء ترس از خدا چيست ؟\r\nجواب داد : « أَنْ يُؤمِنَكَ خَوْفُ اللّهِ تَعالى مِنْ كُلِّ خَوْفٍ عَنْ غَيْرِ خَوْفِهِ » . اين كه تو را از هر ترسى جز ترس از مقام خودش ايمنى دهد .\r\nچون اين بيان از آن بزرگ شنيد ، در حالش تغير كلّى پديد آمد ، نعره‌اى زد و بيهوش بيفتاد ، پس از ساعتى به هوش آمد ، از آن عارف پرسيد : چگونه در دل بنده خوف پروردگار پديد آيد ؟\r\nگفت : چون انسان از عوالم ديگر پاى بدين عالم نهد ، از هيچ راه تندرستى نخواهد داشت ، به منزلهء عليل و سقيم خواهد بود و عليل دفع علّت را به ناچار با غذا خوردن كند و بر كراهت دارو صبر نمايد از خوف گزيدن فنا بر بقا .\r\nچون اين الفاظ از شيخ بشنيد ، چنان فريادى كشيد كه جالسين مجلس را گمان اين شد كه روح از بدنش مفارقت نمود ، پس از لحظه‌اى سر برداشت پرسيد :\r\n« ما عَلامَةُ الُمحَبَّةِ لِلّهِ تَعالى » ؟ علامت عشق به خدا چيست ؟\r\nگفت : « يا حَبيبى إِنَّ دَرَجَةَ الَمحَبَّةِ لِلّهِ رَفيعَة » . اى دوست جانى ، مقام دوستى با خدا بس بلند است .\r\nآن‌گاه از شيخ تمنّا كرد آنچه را گفتى براى من توضيح بده گفت :\r\n« يا حَبيبى إِنَّ الُمحِبِّينَ لِلّهِ تَعالى شَقَّ لَهُمْ عَنْ قُلُوبِهِمْ فَأَبْصَرُوا بِنُورِ الْقُلُوبِ إِلى جَلالِ عَظَمَةِ الإِلهِ الَمحْبُوبِ ، فَصارَتْ أَرْواحُهُمْ رُوحانِيَّةً ، وَقُلُوبُهُمْ حُجُبِيّةً ، وَعُقُولُهُمْ سَماويّةً\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nتَشَرَّحُ بَيْنَ صُفُوفِ الْملائِكَةِ الْكِرامِ ، وَتُشاهِدُ تِلْكَ الأُمُورِ بِالْيَقينِ وَالْعَيانِ فَعَبَدُوهُ بِمَبْلَغِ اسْتِطاعَتِهِمْ لَهُ طَمَعاً فى جَنَّتِهِ وَلا خَوْفاً مِنْ نارِهِ » .\r\nقلوب دوستان حق مىشكافد ، قدر و بزرگى و عظمت آن محبوب را به روشنايى دل مىگيرند ، جان‌هايشان صافى شده و دل آنان پرده‌دار عظمت حق گردد و عقل‌هايشان آسمانى شود ، در ميان صفوف ملائكه بزرگوار مىروند و هرچه خواهند به يقين و عيان مشاهده كنند ، در حدّ طاقت بندگى كنند و بندگى آنان خالص براى خدا باشد ، نه به طمع بهشت و نه به خاطر ترس از جهنّم .\r\nجوان چون اين حقايق بشنيد فريادى زد و گريه راه گلويش را گرفت و سپس بيفتاد . چون نيك بديدند ، از دنيا رفته بود . آن بزرگ سر آن عاشق جان باخته را به زانو گرفته رويش را بوسه داد و گفت : اين است حال اهل ترس و اين است مرتبهء عاشقان و دوستداران « 1 » .\r\nبه قول عارف وارسته و عاشق دلداده ، فيض بزرگوار :\r\n خوشا آن دل كه مأواى تو باشد * بلند آن سر كه در پاى تو باشد\r\nفرو نايد به ملك هر دو عالم * هر آن دل را كه سوداى تو باشد\r\nسرا پاى دلم شيداى آن است * كه شيداى سراپاى تو باشد\r\nغبار دل به آب ديده شويم * كنم پاكيزه تا جاى تو باشد\r\nخوش آن شوريدهء شيداى بيدل * كه مدهوش تماشاى تو باشد \r\n دلم با غير تو كى گيرد آرام * مگر مستى كه شيداى تو باشد\r\nنمىخواهد دلم گلگشت صحرا * مگر گلگشت صحراى تو باشد\r\nخوشى در عالم امكان نديدم * مگر در قاف عنقاى تو باشد\r\nزهجرانت به جان آمد دل فيض * وصالش ده اگر رأى تو باشد « 2 » \r\n\r\n\r\n","description":"","footnote":"\r\n( 1 ) - نامه دانشوران : 9 / 21 .\r\n( 2 ) - فيض كاشانى .\r\n","page_name":" 101 ","page_number":101},
  {"content":"\r\n\r\n\r\nگفتارى از عارفان\r\nعاشق سالك و عارف الهى مىگويد :\r\nوقتى در يكى از ممالك گذارم افتاد . طبيبى را كه آثار دانش و آيات بينش از او ظاهر و هويدا بود در كويى ديدم به معالجت مشغول است .\r\nجمعى كثير از مرد و زن بر گرد او نشسته‌اند و منتظر گرفتن نسخه براى علاج دردند .\r\nمن نيز در گوشه‌اى نشستم . چون از دستورالعمل بيماران خلاصى يافت روى به من كرده و گفت :\r\nاگر تو را نيز مطلبى هستى بگوى .\r\nگفتم : سال‌هاست به مرضى مبتلا هستم ، اگر توانى آن را معالجت نماى .\r\nگفت : آن كدام است ؟\r\nگفتم : مرض گناه ، اگر از براى آن دوايى دارى از براى من بيان كن .\r\nطبيب لحظه‌اى سر به زير افكند ، پس قلم برداشت و گفت : از براى تو نسخه‌اى بنويسم آن را نيكو فهم نماى و بدان عمل كن .\r\nآن‌گاه قلم و كاغذ برداشت و اين كلمات نوشت :\r\nريشه‌هاى فقر را برگير ، با برگ‌هاى صبر و هليلهء فروتنى و بليلهء افتادگى و روغن گل بنفشهء ترس ، با گل خطمى دوست و تمر هندى قرار ، با گل سرخ راستى ، چون اين دواها را به ميزان خود گرفتى ، محل آن را در ديگ دانش قرار ده و آب بردبارى و حقيقت به روى آن بريز و آتش آرزومندى زير آن ديگ برافروز و سوزندگى بر آن بيفزاى و آن را با ستام خشنودى حركت ده و سمقونياى زارى و بازگشت بر آن اضافه كن و به روى آن مقّل طاعت بريز ، سپس در عمل بكوش و آن شربت را در\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nدكان خلوت بنوش ، پس از نوشيدن تلخى دهان را با آب وفا مضمضه كن و نيكو كن مزهء دهان خود را به مسواك ترس و گرسنگى ، سپس به جهت آن كه قى عارض نگردد ، سيب قناعت را ببوى و لب‌هاى خود را به دستمال بازگشت از غير خدا پاك نماى ، پس اين شركت كه از تركيب آن دواها ساخته شد ، گناهان را بَرد و تو را به خداى بزرگ و داناى رازها نزديك مىكند « 1 » .\r\nچون اين كلمات را از آن طبيب دانشمند شنيدم ، تغيير كلّى در حالت من پديد گشت و من نيز قلم برداشته اين كلمات را براى وى نگاشتم :\r\nخداوند را بندگانى است كه درختان گناه را در ديده مىنشانند و آن‌ها را به آب توبه بازگشت سيراب مىكنند ، بار آن‌ها اندوه و پشيمانى است ، ميوهء آن را بىجنون مىچينند و بلادت و بلاهت را بر خود بسته ، بىآن كه درماندگى در كردار يا گنگى در گفتار آن‌ها باشد ، اين گروه از دانشمندانند و معرفت دار به خدا و رسول ، از جام پاك وحدت مىنوشند و بر درازى بلا توانايى پيدا مىكنند ، دل‌هاى آن‌ها در عالم ملكوت سرگشته و ترسان مىشود و بين پرده‌هاى جبروت خيالاتشان حركت مىكند .\r\nپناه مىبرند به سايهء برگ‌هاى پشيمانى و مطالعه مىكنند كتاب گناهان خود را و روح آنان دمساز شكيبايى و ترس مىگردد ، تا وقتى كه به اعلا درجه زهد برسند و همآغوش با نردبان ورع شوند .\r\nشكنجه و تلخى ترك دنيا را به خود مىخرند و آن‌گاه به ريسمان رهايى پيروز گردند و به گوشهء آسايش و تندرستى مىرسند ، روحشان به بلندىها رسد ، تا وقتى كه به باغ‌هاى فراخى و آسودگى اقامت كنند ، فرو روند در درياى حيات الهى\r\n\r\n\r\n","description":"","footnote":"\r\n( 1 ) - مستدرك الوسائل : 12 / 171 حديث 13803 ، روايتى به همين مضمون از « عمّار ياسر » از قول اميرمؤمنان عليه السلام نقل شده است .\r\n","page_name":" 103 ","page_number":103},
  {"content":"\r\n\r\nو محكم سازند خندق‌هاى شكيبايى و بگذارند از پل‌هاى نهرهاى بزرگ هواهاى نفسانى ، آن‌گاه كه منزل كنند به سرچشمهء بادبان‌هاى آن كشتىهاى مراد و حركت كنند در درياى بهبودى ، تا وقتى كه برسند به سواحل آسايش و معدن و محلّ بزرگى و جلالت .\r\nيافعى مىگويد : من نيز نثراً و نظماً در اين معانى چيزى نگاشته‌ام كه قسمتى از آن بدين شرح است :\r\nچون از جانب حق به عباد ، امور معنوى و ترقّيات روحى و عنايات و الطاف خاصه برسد ، از خود آنچه غير اوست دور كنند و به طرف مقامات پيوستگى سفر كرده و با كرامت و زهد و تقوا يارى جويند ، تقوايى كه گويا اجزائش به آب پاكى و يگانگى و پسنديدگى خمير شده ، اسب‌هايشان در باغ رياضت در حركتند و پنهان مىنمايد .\r\nتوسن سركش نفس را آن چنان لجام مىزنند كه به غير صاحب خود نتواند به جايى بنگرد و آن‌ها را به تازيانهء ترس بازدارند و به اسباب آرزومندى حركت دهند و آن‌ها را به منتهاى آرزومندى كه رسيدن به حق است ، در پهنهء سختى و رنج برانند ، تا آن‌گاه كه به جاى پاكيزهء با عظمتى برسند و دست يابند به مراتب عالى باز نيت‌هاى سپيدى و عرايس انوار در باغات خوشى و معارف اسرار .\r\nاين راهى كه طى مىكنند پر است از لشكرهاى آرزوهاى نفسانى ، ولى اينان بازدارند آن لشكرها را از هجوم به خود و بكشند نفوس آرزوها را به شمشيرهاى خلاف نفس و بزنند سواران طبع سركش را به نيزه‌هاى ترك عادات گذشته و پاكيزه كنند به آب ديده ناپاكى گناهان خود را و بدىها و ساير برنامه‌هاى زشت را ، تا بىعيب شود عبادت آن‌ها و نياز آنان فقط نياز به پاكيزگى جان و نماز شود ، از دردهاى دوستى غلط دل آنان علاج شود ، درخت‌هاى بدى طبع را به آتش اندوه\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nدل غمين بسوزانند و با گلاب اوراد و اذكار خود را خوشبو نمايند و به نام خدا مردگان خود را زنده كنند « 1 » .\r\n\r\nدورى و نزديكى عارفان\r\nعارفى وارسته گفت :\r\nجوان عربى را در طواف كعبه با تنى نزار و زرد و ضعيف ديدم كه گويى استخوان‌هايش را گداخته بود . نزديك رفتم و به او گفتم : گمانم اين است كه تو محبّى و از محبّت بدين‌سان سوخته‌اى . گفت : آرى . گفتم : محبوب به تو نزديك است يا دور ؟ گفت : نزديك ، گفتم : مخالف است يا موافق ؟ گفت : موافق و مهربان . گفتم : « سبحان اللّه ! » محبوب به تو نزديك و موافق و مهربان و تو بدين‌سان زار و نحيف ؟ گفت :\r\nاى بطّال ! مگر تو ندانسته‌اى كه آتش قربت و موافقت بسى سوزنده‌تر از آتش دورى و مخالفت است ؟ چه ، در قرب او بيم فراق است و زوال و در بُعد او اميد وصال . مرا از گفته وى تغيير حالت پديد گشت .\r\nاين حكايت مىخواهد بگويد : انسان ممكن است بعد از رسيدن به مقامات الهيّه ، خداى ناخواسته دچار غرور و عجب شود و به سراشيبى سقوط افتد و آنچه را به دست آورده از دست بدهد ! !\r\n\r\nيقين بندگان\r\nعاشق وارسته‌اى مىگويد :\r\n\r\n\r\n","description":"","footnote":"\r\n( 1 ) - نامه دانشوران : 9 / 28 .\r\n","page_name":" 105 ","page_number":105},
  {"content":"\r\n\r\nيكى از بندگان حق كه در سواحل شام به عبادت مشغول بود شنيدم كه اين سخنان را مىگفت :\r\nخداوند بزرگ را بندگانى است كه با كمك نور او ، نسبت به حضرت او به شناختى رسيده‌اند كه از آن شناخت تعبير به يقين مىكنند ، دامن همت به كمر زده به خاطر اين كه قصد او دارند به اميد آن كه نظر محبّتى به آنان افكند ، اندوه و سختى را به هر صورت كه باشد تحمل كنند ، روزگار خود را در غم او مىگذرانند ، با بسيارى غم و اندوه در آرامش و آسودگىاند ، دنيا را به چشم محبّت نمىبينند ، توشه و بهرهء آنان از دنيا هم چون توشهء مسافر است .\r\nاز آزمايش‌ها در ترسند ، ولى به سوى آن در شتابند ، اميد نجات از مهالك را دارند و لحظه‌اى از زارى و تضرّع آسوده نيستند .\r\n زهر چه غير يار استغفر اللّه * زبود مستعار استغفر اللّه\r\nدمى كان بگذرد بىياد رويش * از آن دم بىشمار استغفر اللّه\r\nزبان كان تر به ذكر دوست نبود * زشرّش الحذار استغفر اللّه\r\nسرآمد عمر و يك ساعت زغفلت * نگشتم هوشيار استغفر اللّه\r\nجوانى رفت و پيرى هم سرآمد * نكردم هيچ كار استغفر اللّه\r\nنكردم يك سجودى در همه عمر * كه آيد آن به كار استغفر اللّه\r\nخطا بود آنچه گفتم آنچه كردم * از آن‌ها الفرار استغفر اللّه\r\nزكردار بدم صد بار توبه * زگفتارم هزار استغفر اللّه\r\nشدم دور از ديار يار اى فيض * من مهجور زار استغفر اللّه « 1 » \r\nخون‌هاى خود را براى خشنودى مولاى خود نثار مىكنند ، هميشه آخرت را در\r\n\r\n\r\n","description":"","footnote":"\r\n( 1 ) - فيض كاشانى .\r\n","page_name":" 106 ","page_number":106},
  {"content":"\r\n\r\nپيش نظر دارند ، آنچه را بايد بشنوند ، به گوش دل مىشنوند ، چون آنان را ببينى گويى لب بسته و پژمرده حالت‌اند ، درونشان از غم عشق دوست مجروح است ، دل‌هاشان محزون و بدن‌هاشان لاغر است و ديدهء آنان گريان ، در امور دنيوى چنان سبكبالند كه احتياج به همراه و كمك ندارند ، از دنيا به موادّ لازم قناعت كرده و از لباس به پوشاكى كهنه و ساده ، سكونتشان در محلّات خراب و بىاهل است ، از منازل دنيايى درگريزند و تنهايى را از معاشرت با مردم كه باعث قطع رابطهء انسان با حقّند گريزانند .\r\nشب را به كاردهاى بيدارى مىكشند و اعضاى شب را به خنجر رنج در عبادت جدا مىكنند ، اندرونشان از تهجّد در درازى شب مجروح است ، از بىخوابى سرشان گردآلود است ، با كوشش و زارى در پيوندند و به هنگام انتقال از دنيا به آخرت تند روند « 1 » .\r\n\r\nعارف كيست ؟\r\nاز عارف بيدار و عاشق دلداه‌اى پرسيدند : عارف كيست و حال او چيست ؟\r\nگفت : عارف مردى باشد از ايشان و جدا از ايشان و هر ساعت خاشع‌تر بود ؛ زيرا به هر ساعت نزديك‌تر بود و نيز عارف لازم يك حال نبود كه از عالم غيب هر ساعت حالتى ديگر بر وى فرود آيد تا صاحب حالات بود نه صاحب حالت و نيز ادب عارف برتر از همهء ادب‌ها بود ؛ زيرا كه او را معرفت مؤدّب است و معرفت بر سه بود : يكى معرفت توحيد و اين معرفت عامّهء مؤمنان است ، دوّم معرفت حجج و بيان و اين قسم معرفت حكما و علماست ، سيّم معرفت صفات وحدانيّت و اين\r\n\r\n\r\n","description":"","footnote":"\r\n( 1 ) - نامه دانشوران : 9 / 49 .\r\n","page_name":" 107 ","page_number":107},
  {"content":"\r\n\r\nقسم مخصوص به اهل ولايت است و آنان جماعتى هستند كه به دل‌هاى صافى خود مشاهد حقّند و پروردگار آنچه را بر عالميان پوشيده است بر آنان ظاهر مىگرداند .\r\nاز آن عاشق دلداده ، مناجاتى نقل كرده‌اند كه انس اين طايفه را با محبوب واقعى نشان مىدهد .\r\nنوشته‌اند : هرگاه آماده براى نماز مىشد ، سخت مىگريست و مىگفت : الهى ! به كدام قدم به درگاه تو آيم و به كدام ديده به قبلهء تو نگرم و به كدام زبان با حضرت تو راز گويم ؟ الهى ! از بىسرمايگى ، سرمايه ساختم و به درگاه تو آمدم . الهى ! تو دانى و فضل و كرم رحمت خود . الهى ! اگر امروز ما را اندوهى پيش آيد با حضرت تو گوييم ، اگر فردا اندوهى از تو رسد با كه گوييم ؟\r\nالهى ! ما را به ذلّ حجاب محجوب مگردان و غشاوهء غفلت از بصر بصيرت ما بگردان . الهى ! اگر از كرم خود بيامرزيم زهى اميد و آرزومندى و اگر عقوبت و عذابم نمايى با موى سپيد زهى مستمندى . الهى ! مرا روى نياز به بخشش توست و چشم اميد به رحمت تو . الهى ! اگر گويم مرا در زمرهء نيكان محسوب دار هرچه مىبينم جز بدى نكرده‌ام و جز طريق خطا نسپرده‌ام . الهى ! از كرم خود مرا حفظ كن تا به گرد نافرمانى و خلاف نگردم . الهى ! به درگاه تو آمده‌ام و از كرم تو نوميد نخواهم رفت « 1 » .\r\n از خودى اى خدا نجاتم ده * زين محيط بلا نجاتم ده\r\nيك دم از من مرا رهايى بخش * از غم ما سوا نجاتم ده\r\nدلم از وحشت جهان بگرفت * زين ديار فنا نجاتم ده \r\n\r\n\r\n","description":"","footnote":"\r\n( 1 ) - نامه دانشوران : 9 / 67 .\r\n","page_name":" 108 ","page_number":108},
  {"content":"\r\n\r\n نفس امّاره قصد من دارد * زين دم اژدها نجاتم ده\r\nداد خاكسترم به باد هوس * از بلاى هوى نجاتم ده\r\nصحبت عامه سوخت جانم را * زآتش بىضيا نجاتم ده « 1 » \r\nاول مقام از معرفت آن است كه بنده را يقينى دهند اندر سر وى كه اندام‌هايش بدان يقين بيارامد و توكّلى دهند او را اندر جوارح كه بدان توكّل اندر دنيا سلامت يابد و حيرتى بدهندش اندر دل كه بدان حيرت اندر آخرت رستگارى يابد ، يعنى اضطراب كردن اندر طلب از ضعف يقين است ، چون بنده را يقين شود كه مقدّر به طلب كردن و ناكردن من بيش‌تر و كم‌تر نگردد ، از شغل سر و اضطراب جوارح فارغ گردد چنان كه مصطفى صلوات اللّه عليه وآله فرمود :\r\nواعْلَمْ أَنَّ ما أَصابَكَ لَمْ يَكُنْ لِيُخطيَكَ وَأَنَّ ما أَخْطاكَ لَمْ يَكُنْ لِيُصيبَكَ « 2 » .\r\nآنچه بايد به تو برسد ، هرگز از رسيدن به تو باز نماند و هرچه مقدور تو نيست هرگز به تو نرسد .\r\n گريزى نيست از كوى تو اى دوست * چه سان برگردم از كوى تو اى دوست \r\n مرا در حلقهء زلف تو افكند * فريب چشم جادوى تو اى دوست\r\nفشاندى زلف مشكين را و پر شد * مشام جانم از بوى تو اى دوست\r\nبكن چندان كه خواهى جور بر من * نمىرنجم من از خوى تو اى دوست\r\nغبار از هر دو عالم چشم پوشيد * نمىبيند بجز روى تو اى دوست \r\nعارف آن باشد كه همهء كوشش‌هاى خويش كار بندد اندر طاعت و گذاردن حقوق‌هاى خداوند تعالى و به حقيقت بشناسد كه از خداى تعالى به وى چه آمده\r\n\r\n\r\n","description":"","footnote":"\r\n( 1 ) - فيض كاشانى .\r\n( 2 ) - بحار الأنوار : 2 / 154 ، باب 20 ، حديث 7 .\r\n","page_name":" 109 ","page_number":109},
  {"content":"\r\n\r\nاست و بازگشتن وى از همه چيز به خداى تعالى درست برگردد ، يعنى هرچند معرفت با كمال‌تر باشد ظاهر وى به خدمت با نشاطتر باشد و آنچه به وى آمده است از خداى تعالى يا امر باشد يا منّت ، پس امر خداوند را بداند و بداند جز گزاردن شكر منّت روى نيست . و بازگشتن به حق تعالى بر دو معنى باشد : يا اندر محنت باشد به صبر و به مولا بازگردد ، يا اندر نعمت باشد به شكر و به خداوند تعالى بازگردد .\r\n\r\nمراحل عبادت عارفان\r\nتنها حقيقتى كه محور برنامه‌هاى درونى و برونى عارفان است خداست ، آنان كه او را به واقعيّت شناخته‌اند حاضر نيستند لحظه‌اى از او غافل به مانند و جرأت كم‌ترين مخالفتى با حضرت او ندارند .\r\nشريعت و طريقت و حقيقت آنان فقط و فقط در بندگى خالصانهء او خلاصه مىشود و بس .\r\nآنان فقط دنبال اين هستند كه در تمام شؤون حيات خشنودى جناب او را به دست آورند و براى به دست آوردن رضايت راهى جز اطاعت از حضرتش و عبادت براى او نمىبينند .\r\nآن‌ها با معرفتى كه نسبت به او دارند ، به اين نتيجه رسيده‌اند كه مؤثّرى در عالم جز او نيست و حقيقتى غير او در دار هستى وجود ندارد . از اين جهت عبادات آنان همراه با نتيجه و محصول است .\r\nمسئلهء نتيجه ومحصول عبادت خالصانه و عارفانه را شهيد مطهّرى رضوان اللّه عليه اين چنين توضيح مىدهد :\r\nاساساً هر موجودى كه قدمى در راه كمال مقدّر خويش پيش رود و مرحله‌اى از\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nمراحل كمالات خود را طى كند ، راه قرب به حق را مىپيمايد .\r\nانسان نيز يكى از موجودات عالم است و راه كمالش تنها اين نيست كه امروز تمدّن ناميده مىشود ، يعنى يك سلسله علوم و فنون كه براى بهبود اين زندگى مؤثّر و مفيد است و تنها اين نيست كه در يك سلسله آداب و مراسم كه لازمهء بهتر زيستن اجتماعى است پيشرفت حاصل كند . اگر انسان را تنها در اين سطح در نظر بگيريم مطلب همين است ، ولى انسان راهى و بُعدى ديگر دارد كه از طريق تهذيب نفس و با آشنايى آخرين هدف يعنى ذات اقدس احديت حاصل مىگردد .\r\n يا رب بريز شهد عبادت به كام ما * ما را ز ما مگير به وقت قيام ما\r\nتكبير چون كنيم مجال سوى مده * در ديدهء بصيرت و الا مقام ما\r\nابليس را به بسمله بسمل كن و بريز * ز امّ الكتاب جام طهورى به كام ما\r\nوقت ركوع مستى ما را زياده كن * در سجده ساز ذروهء اعلا مقام ما\r\nوقت قنوت ذرّه‌اى از ما به ما ممان * خود گوى و خود شنو ز لب ما پيام ما « 1 » \r\n\r\nاز عبوديّت تا ربوبيّت « 2 »\r\nدر به دو امر به نظر مىرسد كه تعبير زننده‌اى است : از بندگى تا خدايى ! ! مگر\r\n\r\n\r\n","description":"","footnote":"\r\n( 1 ) - فيض كاشانى .\r\n( 2 ) - « العبوديّة جوهرة كنهها الربوبيّة » مصباح الشريعة .\r\n","page_name":" 111 ","page_number":111},
  {"content":"\r\n\r\nممكن است بنده‌اى از مرز بندگى خارج گردد و پا در مرز خدايى بگذارد ؟ « أَيْنَ التُّرابُ وَرَبّ الأَرْبابِ » « 1 » .\r\nبه قول عارف شبسترى :\r\n سيه رويى زممكن در دو عالم * جدا هرگز نشد واللّه اعلم \r\nراست است ، ولى مقصود از ربوبيّت خدايى نيست ، ربوبيّت يعنى خداوندگارى نه خدايى .\r\nهر صاحب قدرتى خداوندگار آن چيزهايى است كه تحت نفوذ و تصرّف اوست .\r\nجناب عبدالمطّلب به ابرهه كه به قصد خراب كردن كعبه آمده بود گفت : « إِنّى رَبُّ الإِبِلِ وَإِنَّ لِلْبَيْتِ رَبّاً » « 2 » .\r\nمىدانيم كه بشر طالب قدرت است ، همواره در تلاش بوده و هست كه راهى پيدا كند بر خود و بر جهان تسلّط پيدا كند . فعلًا دربارهء اين كه چه راه‌هايى را براى اين هدف برگزيده و در آن راه كامياب و يا ناكام شده است كارى نداريم .\r\nدر ميان آن راه‌ها يك راه است كه وضع عجيبى دارد ، از اين نظر كه انسان تنها وقتى از اين راه استفاده مىكند كه چنان هدفى نداشته باشد ، يعنى هدفش كسب قدرت و تسلّط بر جهان نباشد ، بلكه هدفش در نقطهء مقابل اين هدف باشد ، يعنى هدفش تذلّل ، خضوع و فنا و نيستى از خود باشد . آن راه عجيب راه عبوديّت است .\r\n\r\nمراحل ربوبيّت\r\nكمال و قدرتى كه در اثر عبوديّت و اخلاص و پرستش واقعى نصيب بشر مىگردد ، منازل و مراحلى دارد .\r\nاوّلين مرحله : الهام‌بخش و تسلّطبخش انسان به نفس خويشتن است . به عبارت\r\n\r\n\r\n","description":"","footnote":"\r\n( 1 ) - خاك كجا رب الارباب كجا .\r\n( 2 ) - من صاحب شترانم و خانه صاحب خود را دارد .\r\n","page_name":" 112 ","page_number":112},
  {"content":"\r\n\r\nديگر كم‌ترين نشانهء قبولى عمل انسان نزد پروردگار اين است كه بينشى نافذ پيدا مىكند ، روشن و بيناى خود مىگردد :\r\n[  إِنْ تَتَّقُوا اللَّهَ يَجْعَلْ لَكُمْ فُرْقاناً 
  ]  « 1 »  . \r\nاگر [ در همهء امورتان 
  ] از خدا پروا كنيد ، براى شما [ بينايى و بصيرتى ويژه 
  ] براى تشخيص حق از باطل قرار مىدهد .\r\nو نيز مىفرمايد :\r\n[  وَ الَّذِينَ جاهَدُوا فِينا لَنَهْدِيَنَّهُمْ سُبُلَنا 
  ]  « 2 »  . \r\nو كسانى كه براى [ به دست آوردن خشنودى 
  ] ما [ با جان و مال 
  ] كوشيدند ، بىترديد آنان را به راه‌هاى خود [ راه رشد ، سعادت ، كمال ، كرامت ، بهشت و مقام قرب 
  ] راهنمايى مىكنيم .\r\nديگر اين كه آدمى به نفس و قواى نفسانى خويش غالب و قاهر مىگردد ، ارادهء انسان در برابر خواهش‌هاى نفسانى و حيوانى نيرومند مىگردد ، آدمى حاكم وجود خويش مىشود مديريّت لايقى نسبت به دايرهء وجود خودش كسب مىكند . قرآن كريم دربارهء نماز مىفرمايد :\r\n[  إِنَّ الصَّلاةَ تَنْهى عَنِ الْفَحْشاءِ وَ الْمُنْكَرِ 
  ]  « 3 »  . \r\nيقيناً نماز از كارهاى زشت ، و كارهاى ناپسند باز مىدارد .\r\nو دربارهء روزه مىفرمايد :\r\n\r\n\r\n","description":"","footnote":"\r\n( 1 ) - انفال ( 8 ) : 29 .\r\n( 2 ) - عنكبوت ( 29 ) : 69 .\r\n( 3 ) - عنكبوت ( 29 ) : 45 .\r\n","page_name":" 113 ","page_number":113},
  {"content":"\r\n\r\n[  كُتِبَ عَلَيْكُمُ الصِّيامُ كَما كُتِبَ عَلَى الَّذِينَ مِنْ قَبْلِكُمْ لَعَلَّكُمْ تَتَّقُونَ 
  ]  « 1 »  . \r\nاى اهل ايمان ! روزه بر شما مقرّر و لازم شده ، همان گونه كه بر پيشينيان شما مقرّر و لازم شد ، تا پرهيزكار شويد .\r\nو دربارهء هر دو عبادت مىفرمايد :\r\n[  يا أَيُّهَا الَّذِينَ آمَنُوا اسْتَعِينُوا بِالصَّبْرِ وَ الصَّلاةِ 
  ]  « 2 »  . \r\nاى كسانى كه ايمان آورده‌ايد ! از صبر و نماز [ در همهء امور زندگى 
  ] يارى جوييد .\r\nدر اين مرحله از عبوديّت آن چيزى كه نصيب انسان مىشود اين است كه خواهش‌ها و تمايلات نفسانى انسان مسخّر وى مىگردد . به عبارت ديگر اوّلين اثر عبوديّت ، ربوبيّت و ولايت بر نفس امّاره است و در اثر اين تسلّط ، صفا و روشنايى و روشن‌بينى نيز پيدا مىشود .\r\nمرحلهء دوم : تسلّط و ولايت بر انديشه‌هاى پراكنده ، يعنى تسلّط بر نيروى متخيّله است . اين قوّه در اختيار ما نيست ، بلكه ما در اختيار اين قوّهء عجيب هستيم ، ولهذا هرچه بخواهيم ذهن خود را در يك موضوع معيّن متمركز كنيم كه متوجّه چيز ديگر نشود براى ما ميسّر نيست ، بىاختيار قوّهء خيالْ ما را به اين سو و آن سو مىكشاند . مثلًا هرچه مىخواهيم در نماز حضور قلب داشته باشيم ، يعنى هرچه مىخواهيم اين شاگرد را بر سر كلاس نماز حاضر نگه داريم نمىتوانيم ، يك وقت متوجّه مىشويم كه نماز به پايان رسيده و اين شاگرد در سراسر اين مدّت غايب بوده .\r\n\r\n\r\n","description":"","footnote":"\r\n( 1 ) - بقره ( 2 ) : 183 .\r\n( 2 ) - بقره ( 2 ) : 153 .\r\n","page_name":" 114 ","page_number":114},
  {"content":"\r\n\r\nدر حديث آمده :\r\nلِقَلْبِ ابْنِ آدَمَ أَشَدُّ إِنْقِلاباً مِنَ القدْرِ إِذَا اجْتَمَعَتْ غَلَيا « 1 » .\r\nهمانا قلب فرزند آدم از ديگ در حال جوشيدن بيش‌تر زير و رو مىشود .\r\nولى آيا انسان جبراً و اضطراراً محكوم است كه همواره محكوم انديشه باشد و اين نيروى مرموز كه مانند گنجشكى همواره از شاخى به شاخى مىپرد حاكم مطلق وجود او باشد ، يا اين كه محكوميّت در برابر قوّهء متخيّله از خامى و ناپختگى است و كاملان و اهل ولايت قادرند اين نيروى خودسر را مطيع خود گردانند ؟\r\nشقّ دوم صحيح است ، يكى از وظايف بشر تسلّط بر هوسبازى خيال است ، و گرنه اين قوّهء شيطان صفت مجالى براى تعالى و پيمودن صراط قرب نمىدهد .\r\nبراى كسب اين پيروزى هيچ چيزى مانند عبادت كه اساسش توجّه به خداست نمىباشد . رياضت‌كشان از راه‌هاى ديگر وارد مىشوند ، ولى اسلام از راه عبادت بدون اين كه نيازى به آن كارهاى ناروا باشد اين نتيجه را تأمين مىكند . توجّه دل به خدا و تذكّر اين كه در برابر ربّ الارباب و خالق و مدبّر كل قرار گرفته است ، زمينهء تجمّع خاطر و تمركز ذهن را فراهم مىكند .\r\nابن سينا در نمط نهم « اشارات » پس از تشريح عبادات عوامانه كه تنها براى مزد است و ارزش زيادى ندارد ، به عبادت‌هاى مقرون به معرفت مىپردازد و مىگويد :\r\nبندگى از نظر عارف و اهل معرفت ، ورزش همت‌ها و قواى همّيه و خياليّه است كه در اثر تكرار و عادت دادن به حضور در محضر حق ، همواره آن‌ها را از توجّه به مسائل مربوط به طبيعت و مادّه به سوى تصوّرات ملكوتى بكشاند و در نتيجه اين قوا تسليم سرّ ضمير و فطرت خداجويى انسان گردند و مطيع او شوند ، به حدّى كه\r\n\r\n\r\n","description":"","footnote":"\r\n( 1 ) - مسند احمد : 6 / 4 .\r\n","page_name":" 115 ","page_number":115},
  {"content":"\r\n\r\nهر وقت اراده كند كه در پى جلب جلوهء حق برآيد ، اين قوا در جهت خلاف فعّاليت نكنند و كشمكش درونى ميان دو ميل علوى و سفلى ايجاد نشود و سرّ باطن بدون مزاحمت اين‌ها از باطن كسب اشراق نمايد « 1 » .\r\nمرحلهء سوّم : روح در مراحل قوّت و قدرت و ربوبيّت و ولايت خود به مرحله‌اى مىرسد كه در بسيارى از چيزها از بدن بىنياز مىگردد ، در حالى كه بدن صددرصد نيازمند به روح است .\r\nمرحلهء چهارم : خود بدن از هر لحاظ تحت فرمان و ارادهء شخص درمىآيد به طورى كه در حوزهء بدن خود شخص اعمال خارق‌العاده سر مىزند . اين مطلب دامنهء بحث زيادى دارد ، حضرت صادق عليه السلام مىفرمايد :\r\nما ضَعُفَ بَدَنٌ عَمّا قَوِيَتْ عَلَيْهِ النِيَّةُ « 2 » .\r\nآنچه كه همت و ارادهء نفس در آن نيرومند گردد و جداً مورد توجّه نفس واقع شود بدن از انجام آن ناتوانى نشان نمىدهد .\r\nمرحلهء پنجم : بالاترين مراحل است ، اين است كه حتّى طبيعت خارجى نيز تحت نفوذ ارادهء انسان قرار مىگيرد و مطيع انسان مىشود . معجزات و كرامات انبيا و اولياى حق از اين مقوله است .\r\nمعجزه بدان جهت صورت مىگيرد كه به صاحب آن از طرف خداوند نوعى قدرت و اراده داده شده كه مىتواند به اذن و امر پروردگار در كائنات تصرّف كند ، عصايى را اژدها نمايد ، كورى را بينا سازد ، حتّى مرده‌اى را زنده كند ، از نهان آگاه\r\n\r\n\r\n","description":"","footnote":"\r\n( 1 ) - اشارات ، نمط نهم .\r\n( 2 ) - من لا يحضره الفقيه : 4 / 400 ، حديث 5859 ؛ وسائل الشيعة : 1 / 53 ، باب استحباب نية الخير . . ، حديث 106 .\r\n","page_name":" 116 ","page_number":116},
  {"content":"\r\n\r\nسازد . اين قدرت و آگاهى براى او تنها از طريق پيمودن صراط قرب و نزديك شدن به كانون هستى پيدا مىشود و ولايت و تصرّف جز اين چيزى نيست .\r\nهمهء اين مراحل نتيجهء قرب به خداست و قرب به حق يك حقيقت واقعى است نه يك تعبير مجازى و اعتبارى .\r\nعبادت موجب تقرّب و تقرّب موجب محبوبيّت نزد خداست ، يعنى با عبادت انسان نزديك به خدا مىشود و در اثر اين نزديكى قابليّت عنايت خاص مىيابد و در اثر آن عنايت‌ها گوش و چشم و زبان و دست او حقّانى مىگردد ، با قدرت الهى مىشنود و مىبيند و مىگويد و حمله مىكند ، دعايش مستجاب و خواسته‌اش برآورده مىگردد .\r\nطبق بينش مذهب تشيّع ، عبوديّت يگانه وسيلهء وصول به مقامات انسانى است و طىّ طريق عبوديّت به صورت كامل و تمام ، جز با عنايت معنوى و قافله‌سالارى انسان كامل كه ولىّ و حجّت خداست ميسّر نيست « 1 » .\r\nبُنِىَ الإِسْلامُ عَلى خَمْسٍ : عَلَى الصَّلاةِ وَالزَّكاةِ وَالصَّوْمِ وَالْحَجِّ وَالْوِلايَةِ وَلَمْ يُنادَ بِشَىْءٍ كَما نُودِىَ بِالْوِلايَةِ « 2 » .\r\nاسلام بر پنج پايه بنا شده : نماز ، زكات ، روزه ، حج ، رهبرى انسان كامل و حجّت خدا و چيزى به اهميّت رهبرى معصوم و انسان كامل نيست .\r\nآرى ، نفس و قواى آن با عبادت خالصانه ، آن هم تحت سرپرستى انسان كامل ، در اختيار حق قرار مىگيرد و از اين طريق انسان تبديل به يك موجود الهى و با كرامت مىگردد .\r\n\r\n\r\n","description":"","footnote":"\r\n( 1 ) - خلافت و ولايت : 381 چاپ اوّل .\r\n( 2 ) - وسائل الشيعة : 1 / 4 .\r\n","page_name":" 117 ","page_number":117},
  {"content":"\r\n\r\nمن در اين قسمت لازم مىبينم بحثى كوتاه از آيات و روايات و كتاب‌هاى قابل توجّه اخلاقى و عرفانى و تربيتى دربارهء نفس به محضر عزيزان تقديم كنم ، باشد كه درى ديگر از معرفت و بينش به روى ما باز شود .\r\n\r\nنفس و هفت مرحلهء آن\r\nمسئلهء نفس در مباحث عرفانى از مباحث محورى است ، چرا كه عرفان در تمام مسائلى كه مطرح مىكند تزكيه و تصفيهء نفس را مورد توجّه قرار مىدهد .\r\nكسى كه نفس سركش را رام نكرده و غرايز و شهواتش را با برنامه‌هاى الهى مقيّد ننموده و از خود نگذشته و روى دل به جانب قبلهء حقيقى نكرده ، نمىتواند عارف باشد .\r\nتهذيب و تزكيهء نفس از اهداف عمده و اساسى انبياى الهى بود .\r\nتمام بدبختىهايى كه در دورهء حيات گريبانگير بشر بود ، علّت ومنشأيى جز هواى نفس نداشته .\r\nاز صاحب نفس شريره نمىتوان توقّع خير داشت و اگر خيرى هم از او صادر شود به دايرهء حبط كشيده مىشود .\r\nنفس مهذّب و تزكيه شده در آخرت آراسته به چهار سرمايهء عظيم و ابدى مىشود :\r\n1 - علم بدون جهل ،\r\n2 - ثروت بدون فقر ،\r\n3 - عزّت بىذلّت ،\r\n4 - حيات بىموت .\r\nآراستگى نفس به اين چهار برنامه آخرتى از مادهء فلاح كه در قرآن جهت تزكيهء\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nنفس به كار رفته استفاده مىشود ، چنان كه راغب اصفهانى در « المفردات » متذكّر شده است .\r\n[    وَ نَفْسٍ وَ ما سَوَّاها * فَأَلْهَمَها فُجُورَها وَ تَقْواها * قَدْ أَفْلَحَ مَنْ زَكَّاها 
  ]    « 1 »    .   \r\nو به نفس و آن كه آن را درست و نيكو نمود ، * پس بزه‌كارى و پرهيزكارىاش را به او الهام كرد . * بىترديد كسى كه نفس را [ از آلودگى پاك كرد و 
  ] رشد داد ، رستگار شد .\r\nاز اهمّ وظايف انسان كه بايد گفت : در رأس وظايف است ، مخالفت با خواسته‌هاى غير مشروع نفس است كه در آثار اسلامى از اين مخالفت تعبير به جهاد اكبر شده .\r\nعاشقان حق و ارادتمندان يار و سالكان طريق عشق ، تا زنده بودند از شرّ نفس در وحشت بودند ، تا جايى كه بزرگمردى مانند رسول اسلام صلى الله عليه و آله در دعاهاى خود به پيشگاه محبوب عرضه مىداشت :\r\nنَعُوذُ بِاللّهِ مِنْ شُرُورِ أَنْفُسِنا « 2 » .\r\nپناه مىبرم به خدا از بديهاى نفس خودمان .\r\nراستى در صورت آلوده بودن نفس به رذايل و اسير بودن به دست انواع گناهان مىتوان دعوى محبّت حضرت او را اعلام داشت ؟ ! مىتوان خود را بنده و مؤمن به او معرّفى كرد ؟ !\r\nعارفان عاشق براى نفس هفت منزل شمرده‌اند كه بايد براى رسيدن به مقصود ، به درجهء نهايى آن كه حالت مرضيّه بودن است رسيد .\r\n\r\n\r\n","description":"","footnote":"\r\n( 1 ) - شمس ( 91 ) : 7 - 9 .\r\n( 2 ) - المبسوط : 4 / 195 .\r\n","page_name":" 119 ","page_number":119},
  {"content":"\r\n\r\n\r\n1 - نفس امّاره\r\nدر اين مرحله - چنان كه در سورهء يوسف آيهء 53 بدان اشارت رفته - نفس حيوانى در زندگى انسان غلبهء كامل و سلطهء شديد دارد . با بودن حالت امّارة بالسّوء ، نفس ناطقه به هيچ وجه نمىتواند رخسارهء ملكوتى خود را تجلّى دهد . در اين‌گونه مردم جز آثار حيوانيّت و بهميّت سر نمىزند . همهء كارها و حركات و سكنات انسان در اين مرتبه نشانى از طبيعت حيوانى است و نفس او هميشه به شرارت و بدى امر مىكند .\r\nانسان آلوده به گناه بايد بداند هنوز دچار نفس امّاره است و تغذيهء نفس با گناه همراه با خسارت ابدى است .\r\nانسان در اين مرتبهء پايين ، فرق زيادى با حيوان ندارد و بلكه در پاره‌اى خصوصيّات از حيوان پست‌تر است .\r\nاين نفس امّارهء خطرناك امروزه در اكثريّت مردم روى زمين و حتّى در ميان ملل متمدّن كه غرق هوسرانى و مادّه‌پرستى هستند نفوذ و غلبه دارد .\r\nانسان سالك در اين مرحله بيش‌تر با غلبه كردن به قوّه‌هاى حيوانى و مادّى جسم سر و كار دارد و بايد آن‌ها را براساس قواعد الهى رام كند .\r\n\r\n2 - نفس لوّامه\r\nدر اين مرحله كه آيهء دوم سورهء قيامت به آن اشاره دارد ، قواى عقلى كم‌كم شروع به نشو و نما مىكند و انسان بيدار شده ، ميان كارهاى نيك و بد تميز مىدهد و يك حسّ درونى در دل او پيدا مىشود كه او را از ارتكاب بدى مىترساند ، ولى اين امر درونى هنوز ضعيف است و تأثير سنگينى ندارد ، آنچه هست اين است كه پس از\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nارتكاب هركار بدى يك نوع پشيمانى حاصل مىشود .\r\nولى آن‌هايى كه مراقب نفس خود هستند و سبب حقيقى بىقرارى دل خود را مىفهمند ، شروع به مذمّت كردن نفس مىكنند .\r\nاين توبيخ و ملامت از نفس حيوانى سر نمىزند بلكه صداى نفس ناطقه و يا روح ملكوتى است كه انسان را دعوت به كسب فضيلت مىنمايد .\r\nاين كه اغلب بزرگان دين و اولياى مبين و عرفاى آگاه گوشه‌نشينى و اشتغال به مناجات و نماز و روزه و دورى از زندگى روزانه را براى چند ساعت توصيه نموده‌اند ، فقط براى اين بوده كه انسان لحظاتى به خود آيد و از وساوس نفس حيوانى آزاد و فارغ شود و تحريك‌هاى خارجى را فراموش نمايد و آتش حرص‌ها و شهوت‌هاى خود را مدّتى خاموش سازد تا بتواند آن نداى آسمانى روح را از درون خود بشنود .\r\nسالك در اين مرحله نيز بايد به رام كردن ومطيع نمودن همان حس‌ها و نيروهاى نفس مشغول شود .\r\n\r\n3 - نفس ناطقه يا متفكّره\r\nدر اين مرحله قوّهء تفكّر و تميز در نفس انسانى به خوبى ظهور كرده و نشو و نماى محسوسى پيدا مىكند .\r\nالبتّه قدرت نفس در اين مرحله نتيجه و مزد كوششى است كه انسان نسبت به تربيت نفس و تهذيب و تزكيه آن داشته :\r\n[  وَ مَنْ جاهَدَ فَإِنَّما يُجاهِدُ لِنَفْسِهِ 
  ]  « 1 »  . \r\n\r\n\r\n","description":"","footnote":"\r\n( 1 ) - عنكبوت ( 29 ) : 6 .\r\n","page_name":" 121 ","page_number":121},
  {"content":"\r\n\r\nو كسى كه [ در راه خدا 
  ] بكوشد فقط به سود خودش مىكوشد .\r\nاين سه مرحلهء نخستين براى سالك دورهء غلبه و تسلّط بر نفس است و وظيفهء او مراقبت و هدايت و بلكه گاهى جنگ با نفس مىباشد .\r\nدر اين مراحل بايد سينه را به سختىها و زحمت‌ها و رنج‌هاى فراوان سپر ساخت ، ولى به اين معنا بايد يقين داشت كه هيچ رنج و دردى بىسود و بدون مكافات نمىماند .\r\nدر اين رنج‌ها و كوشش‌ها مقصود كشتن نفس نيست ، بلكه رام كردن او و انداختن قوايش در مجراهاى جديد صالح سودمند و علوى است ، به طورى كه همهء هوس‌ها و حس‌ها با الهام گرفتن از وحى ، خادم قلب پاك و ارادهء عقلى و الهى نفس ناطقه شوند .\r\n\r\n4 - نفس عاقله يا ملهمه\r\nدر اين مرحله قوّهء تعقّل نشو و نماى كامل و با قوهء ارادهء عقلى تجلّى و ظهور مىكند .\r\nدر اين مرحله فقط عقل حكمفرما گشته و به وسيلهء ارادهء عقلى نيز احكام و اوامر عقل در همهء شؤون زندگى جارى خواهد گشت :\r\n[   وَ نَفْسٍ وَ ما سَوَّاها * فَأَلْهَمَها فُجُورَها وَ تَقْواها 
  ]   « 1 »   .  \r\nو به نفس و آن كه آن را درست و نيكو نمود ، * پس بزه‌كارى و پرهيزكارىاش را به او الهام كرد .\r\nاين دوره را بنابر آيات گذشته از اين رو مرحلهء نفس ملهمه مىتوان ناميد كه در نفس سالك ، نخستين بار پرتو الهام ربّانى نورپاش مىگردد .\r\n\r\n\r\n","description":"","footnote":"\r\n( 1 ) - شمس ( 91 ) : 7 - 8 .\r\n","page_name":" 122 ","page_number":122},
  {"content":"\r\n\r\nاين مرحلهء چهارم از آنجا كه برزخى است در ميان سه مرحلهء اول و سه مرحلهء بعد ، از اين رو به موجب قانون تكامل و برزخيّت داراى اشكال و صور و قواى هر دو طرف بالا و پايين مىباشد .\r\nدر اين مرحله قواى سفلى و حيوانى آخرين درجات قوّت و زور خود را به كار خواهند برد تا موقعيّت خود را نگاهدارى كنند و از اين حيث هم در دل سالك كه مشغول تزكيهء نفس مىباشد ، عصيان‌ها و انقلاب‌ها و طوفان‌هاى بسيار قوى و بلكه خونى سر مىزند ، ولى بالاخره قواى پست و فرودين حيوانى و آمال و هوس‌هاى خود پرستانهء نفسانى ، مغلوب انوار قاهرهء قواى علوى معنوى گشته ، ظلمت جهالت و غفلت مغلوب نور معرفت و فضيلت خواهد شد .\r\nچون اين حقيقت در دل عارف ظهور كرد ، با نور الهام و سكوت و آرامش ، مشام جان او از فيض آسايش درونى و استراحت وجدانى كه نتيجهء پيروزى بر نفس حيوانى است برخوردار خواهد گشت و لذّت غلبهء بر نفس را خواهد چشيد .\r\nانسان سالك در اين مرحلهء از تزكيهء نفس ، كم‌كم شروع مىكند به چيدن ميوهء شيرين زحمت‌ها و كوشش‌ها و ناكامىها و رياضت‌ها و مقاومت‌ها كه با متانت و توكّل و ايمان تحمّل نموده است .\r\n[  وَ الَّذِينَ جاهَدُوا فِينا لَنَهْدِيَنَّهُمْ سُبُلَنا 
  ]  « 1 »  . \r\nو كسانى كه براى [ به دست آوردن خشنودى 
  ] ما [ با جان و مال 
  ] كوشيدند ، بىترديد آنان را به راه‌هاى خود [ راه رشد ، سعادت ، كمال ، كرامت ، بهشت و مقام قرب 
  ] راهنمايى مىكنيم .\r\nاز اين تاريخ عملًا وارد مراحل بالاتر گشته ، واقعيّت آن همه حقايق را كه دربارهء\r\n\r\n\r\n","description":"","footnote":"\r\n( 1 ) - عنكبوت ( 29 ) : 69 .\r\n","page_name":" 123 ","page_number":123},
  {"content":"\r\n\r\nمقام و حالات گوناگون تزكيهء نفس ، مانند مكاشف و الهام و جذبه و ذوق و اشتياق شنيده بود ، حالا از روى عمل و يقين احساس مىنمايد و قوّت قلب و قوّهء توكّل و ايمان و اعتمادش بر الطاف و فيوضات و هدايت پروردگار روز به روز قوىتر مىگردد .\r\n\r\n5 - نفس مطمئنّه\r\nدر مرحلهء چهارم ، با وجود تكامل يافتن قوّهء تعقّل و ارادهء عقلى ، باز زندگى انسان خواه فردى خواه اجتماعى ، بكلّى از خطا و گناه آزاد نخواهد ماند ، چون كه قواى نفسانى و حيوانى بكلّى ريشه‌كن نشده و به عبارت درست‌تر تبديل به قواى روحانى نگشته و هنوز خام و نارس‌اند .\r\nاز اين‌رو در اكثر اوقات ، همان قواى حيوانى سر خود را بلند كرده و اظهار حيات و زور و قدرت خواهند نمود .\r\nاين حال در زندگى عارف سالك بارها پيش مىآيد و گاهى اوقات او را گرفتار وحشت و حيرت و نوميدى مىسازد ، وى راهبران بينادل كه اين تجربه‌ها را پشت‌سر گذاشته‌اند ، از پيدايش اين احوال ما را آگاهى و دلدارى داده‌اند . پس در اين حال و در اين‌گونه برگشت‌ها و تنزّل‌هاى ناگهانى نبايد دل از دست داد و نوميد و مضطرب گرديد ، بلكه بايد به مراقبت افزود و با جان و دل آن حادثه‌هاى ناگوار و حال‌هاى پر اضطرار را پذيرفت و به رفع آن‌ها كوشيد ؛ زيرا كه شرط سلوك و مقتضيات تزكيهء نفس همين است .\r\nولى در اين مرحله كه نفس عنوان صفت مطمئنّه به خود مىگيرد ، طورى در مقام خويش استوار و پا فشار و برقرار خواهد بود كه ديگر ترس لغزيدن و پايين افتادن و مغلوب هوس‌ها و فريب‌هاى نفس حيوانى و گرفتار وساوس شيطانى شدن باقى نخواهد ماند .\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nآسمان حياتش بكلّى از ابرهاى قواى منفى آزاد گشته ، شاهد دلرباى روح ملكوتى با كمال عظمت و شكوه و جلال مانند آفتاب جهانتاب جمال كبريايى و نورپاش خود را در آن آسمان پاك و صاف تجلّى خواهد داد و آيينهء دل غيب‌نماى عارف بكلّى صاف از زنگ هوس‌هاى نفسانى گشته ، مظهر جلوه‌هاى روح سبحانى خواهد گرديد .\r\nدر اين مقام است كه جنگ با نفس خاتمه مىيابد و نفس حيوانى رام و فرمانبر گشته ، عارف از زنجير هوس‌ها و تحريك‌ها و هيجان‌هاى شديد نفسانى آزاد مىشود و حتى بدن هم پيرو ارادهء الهى شده بار سنگينى بر وى نمىشود ، بلكه يك راهوار باربردارى مىگردد .\r\n\r\n6 - نفس راضيه\r\nاين مرحله مقام عشق و وادى هولناك رضا و تسليم است . در اين مرحله نفس انسانى به محك امتحان سنجيده و در بوتهء مصائب درونى و روحى در آتش شك و شبهه و تزلزل و بيم و اميد كه آن‌ها را مغلوب كرده بود يك بار ديگر گداخته خواهد شد تا بكلّى صافى و خلوص خود را ثابت كند و پايدار سازد .\r\nبنابراين ، اين مرحله مقام فداى نفس و ميدان جانبازى است ، نفس ناطقهء انسانى بايد اثبات كند كه شايسته لطف و محبّت روح ملكوتى و سزاوار عنايت و فيض جبروتى و لاهوتى شده است و در راه عشق خدايى براى فدا كردن هر چيز و حتّى زندگى خود نيز حاضر و بلكه مشتاق است .\r\nاين مقام عرصهء عشقبازى مجازى نيست بلكه در اينجا با جان بايد به طور حقيقى بازى كرد و حتّى هزاران جان را فداى نام و عشق محبوب بايد ساخت و پاى كوبان و رقصان به پاى دار بايد شناخت .\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nدر اينجاست كه ديگر فرقى بين مشيّت آفريدگار و ارادهء بندهء او نخواهد ماند و انسان از روى معرفت حقيقى اجرا كنندهء اراده بلكه يارى دهندهء اجراى نقشهء آفرينش و تكامل جهان خواهد گشت .\r\nاين مرحله از يك طرف مقام فداى نفس و تسليم و رضاى محض است و از طرف ديگر نيز موقع تجلّى انوار كشف و الهام و وصال است . در اين مقام سايهء جدايى و پردهء ناتوانى ديگر وجود ندارد ؛ زيرا كه نور عشق و معرفت سرتاسر زندگى باطنى و ظاهرى عارف را فرامىگيرد و او خطى جز در رضاى حق و تسليم شدن به اوامر و ارادهء او نمىبيند و نمىشناسد .\r\nدر اين مقام وصل در زير شعلهء آتش جانسوز عشق خدايى ، همهء نيروهاى مخالف و اضداد طبيعت گداخته و با هم درآميخته مبدّل به قوّه‌هاى زندگىبخش مىگردند .\r\n\r\n7 - نفس مرضيّه\r\nاين مرتبه بالاترين و آخرين مقام كمال نفس انسانى است ؛ اين مرتبه مقام وصل و يگانگى نفس ناطقه با روح ملكوتى است .\r\nدر مرحلهء ششم رضا و خرسندى از طرف عاشق بود ، ولى اين عاشق از رضاى معشوق به طور كامل مطمئن نبود . و فقط آثارى از خرسندى محبوب را گاهى احساس مىنمود ، ولى در اين مقام هفتم اطمينان قلبى براى نفس ناطقه حاصل مىشود ، بدين جهت نفس در اين مرتبه مرضيّه خوانده شده است ، به اين معنى كه خداوند نيز رضاى خود را از نفس ناسوتى اظهار و عشق خود را به وى اثبات و اعلام مىنمايد .\r\nدر اين مقام ، نفس ناطقه با يقين عينى و بلكه با حقّ اليقين مىداند و مىفهمد كه\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nعشق از دو طرف بوده ، يعنى محبوب نيز پا بستهء مهر او بوده است ، لكه او شوريده‌تر از اين مجنون ناسوتى است ، چنان كه در حديث قدسى آمده : اى فرزند آدم ! من دلباختهء توام و اين براى تو پنهان است ، پس تو هم دلباختهء من باش .\r\nآرى ، در اين مقام ، پرده از روى آن سرّ مخفى كه آفريدگار آشفتهء آفريدهء خود است ، از پيش چشم عارف برداشته مىشود .\r\nاز عارفى عاشق نقل شده كه گفته : سى سال خدا را مىطلبيدم ، چون بنگريستم او طالب بود و من مطلوب ! !\r\nاحساس و ادراك اين لطف كه و اصل به مقام هفتم هر روز و هر ساعت و بلكه هر دم در دل خود ذوق آن را خواهد چشيد ، خود بزرگ‌ترين حظّ روحانى و فيض آسمانى و شادى جاودانى است .\r\nدر اين مقام است كه نفس ناسوتى نداى « أنت الحبيب وأنت المحبوب » « 1 » از خود مىشنود و بلكه شركت در صفات محبوب مىكند ، چه در اين مقام اراده و آرزوى هر دو عاشق و معشوق يعنى نفس ناطقه و حق يكى شده است .\r\nالبتّه براى رسيدن به مرحلهء نهايى كه مرتبهء هفتم است بايد دو توشه برداشت :\r\nيكى اراده و ديگر عمل ، آن هم عمل به قواعدى كه تنها از طريق انبيا و امامان عليهم السلام به ما رسيده است .\r\nدر اين سير و سفر پيروى كردن از دستورهاى غير خدا و مكتب‌هاى عرفانى دست‌پخت بشر عين گمراهى است و نه اين كه آدمى را به جايى نمىرساند ، بلكه در وادى هلاكت انداخته و عمر را ضايع مىسازد .\r\n\r\nعرفان از زبان امام على عليه السلام\r\nسَأَلَ كُمَيْلُ بْنُ الزِّياد النَّخَعى عَنْ مَولَى الْعارِفينَ ، سَيِّدِ الْمُوَحِّدينَ\r\n\r\n\r\n","description":"","footnote":"\r\n( 1 ) - تويى دوست و تويى دوست داشته شده .\r\n","page_name":" 127 ","page_number":127},
  {"content":"\r\n\r\nأَميرِالْمُؤْمِنينَ عليه السلام : يا عَلِىّ مَا الْحَقيقَةُ ؟ قالَ عليه السلام : مالَكَ وَالْحَقيقَةُ ؟ قالَ : أَوَلَسْتُ صاحِبَ سِرِّكَ ؟ قالَ : بَلى وَلكِنْ يَرْشَحُ عَلَيْكَ ما يَطْفَحُ مِنّى ، قالَ : أَوَمِثْلُكَ تُخَيِّبُ سائِلًا ؛ فَقالَ أَميرُالْمُؤْمِنينَ : الحَقيقَةُ كَشْفُ سَبَحاتِ الْجَلالِ مِنْ غَيْرِ إِشارَةٍ ، فَقالَ :\r\nزِدْنى بَياناً ، فَقالَ عليه السلام : مَحْوُ الْمُوْهُومِ مَعَ صَحْوِ الْمَعْلُومِ ، فَقالَ : زِدْنى بَياناً ، فَقالَ عليه السلام : هَتْكُ السِّتْرِ لِغَلَبَةِ السِرِّ ، فَقالَ : زِدْنىبَياناً ، فَقالَ عليه السلام : جَذْبُ الأَحَدِيَّةِ لِصِفَةِ الْتَوْحيدِ ، فَقالَ : زِدْنى بَياناً ، فَقالَ عليه السلام : نُورٌ يَشْرُقُ مِنْ صُبْحِ الأَزَلِ فَيَلُوحُ عَلى هَياكِلِ التَّوْحِيد آثارُهُ ، فَقالَ : زِدْنى بَياناً ، فقال عليه السلام : أَطْفِ السِّراجَ فَقَدْ طَلَعَ الصُّبْحُ .\r\nاين حديث شريف بواسطهء كميل از اميرالمؤمنين عليه السلام نقل شده « 1 » :\r\nكميل روزى وقت را غنيمت شمرده از مولاى عارفان پرسيد : حقيقت چيست ؟\r\n\r\nحقيقت چيست ؟\r\nعدّه‌اى گفته‌اند : مقصود از حقيقت مقام حقيقة الحقايق و هوهويت و سر السرّ و غيب الغيوب است كه در سورهء اخلاص به آن اشاره شده « قل هو » ، هو همان مقام هوهويت است كه مستور و غيب مطلق است و اين اسم را عارفان اسم اعظم دانند ، چنانچه در « فصول المهمّة » شيخ حرّ عاملى از اميرالمؤمنين عليه السلام نقل شده كه يك شب قبل از ليلهء بدر ، خضر را خواب ديدم ، به دو گفتم : مرا چيزى بياموز كه بر دشمنان ظفر يابم ، گفت : بگو : « يا هو يا من لا هو إلّاهو » . صبح خوابم را به پيامبر صلى الله عليه و آله عرضه داشتم ، فرمود : يا على ! داناى اسم اعظم شده‌اى . لذا اهل اللّه آن\r\n\r\n\r\n","description":"","footnote":"\r\n( 1 ) - گلشن راز : 202 ؛ مجالس المؤمنين ( مرحوم قاضى ) 2 / 10 ؛ شرح الاسماء الحسنى ( ملا هادى سبزوارى ) 1 / 133\r\n","page_name":" 128 ","page_number":128},
  {"content":"\r\n\r\nرا به عنوان اسم اعظم براى اذكار قلبى و لسانى به اهل سير و سلوك تعليم داده‌اند .\r\nبرخى حقيقت را مقام ظهور آن كه مرتبه الهيت است و در سوره توحيد به اللّه احد تعبير شده دانسته‌اند ، وعده‌اى حقيقت را به حقيقت محمّديه توجيه كردند .\r\nشايد منظور كميل از اين سؤال حقيقت هر چيزى است ، حقيقت مبدأ و معاد ، نبوت و ولايت ، حقيقت حال مؤمن و كافر ، حقيقت سرّ مقام خلافت كه بعد از پيامبر صلى الله عليه و آله چرا باب علمش خانه‌نشين گشته و فرزندانش شهيد شوند و حقايق قرآنى و اسرار و لطايف علوم آسمانى بر مردم پوشيده بماند .\r\nو شايد مراد از حقيقت ، حقيقت ولويه غائب قائم و سرالسرّ عالم و آدم است كه مظهر حقيقت و حقايق شريعت و قدرت و عدالت است .\r\nو شايد مقصود كميل حقيقت حال نفس ناطقه در سير و سلوك به مقامات عاليه معرفة اللّه است و در حقيقت مىخواسته بگويد : يا على ! حقيقت حال انسان در تزكيهء نفس و صفاى باطن و مقام نهايى او در سلوك الى اللّه چيست و كى از عالم مجاز و اغراض جسمانى و اوهام باطل رهيده و حجاب نورانى و ظلمانى از چشم باطن او افتاده و از دنيا و آخرت و تمام غايات وسطيه مجازى وصول به غايت الغايات خواهد يافت و به مقام شهود حق كه غايت آمال عارفان است تواند رسيد و طريق وصول بدين مقام چيست ؟\r\nو شايد مراد سير روح و نفس كليّه الهيه باشد كه همان معناى سابق است ، لكن از جهت و حيثيت ، ديگر يعنى از سير مابعد از سير تجردى و وصول فنا بلكه در مراتب بىنهايت فناى از فنا كه بعد از طى تمام اسفار اربعه كه 1 - من الخلق إلى الخلق 2 - من الحق إلى الحق 3 - من الحق فى الحق 4 - من الحق إلى الخلق است .\r\nبه هر حال شايد مراد از حقيقت مفهوم كلّى آن است كه شامل تمام اين معانى مىگردد .\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nو بايد دانست كه حضرت او را بر خود هيچ حجابى نيست و تمام هستى از مقام ( هو ) يعنى هويت ذات يكتا كه به مقام غيب الغيوب تعبير شود و مقام تجلّى كه مقام الهيت و ذات مستجمع جميع اسماء و صفات كماليه است و مقام تجليات اسمايى كه نزد حكيم ، عالم ربوبى و عالم عنايت و نظام ربانى است و نزد عارف ، عالم تجلّى فيض اقدس و ظهور علمى ماهيات امكانى در حضرت علميه يا نشئهء اعيان ثابته است ، تا مقامات تجلّيات افعالى فيض مقدس كه حقايق آفرينش و ظهورات عينى خلقى است ، يعنى تمام عوالم لاهوت و جبروت و ملكوت و ناسوت و كرات بىحد و نهايت اين فضاى نامتناهى كلًا و جزءاً بر ذات او آشكار و هيچ خفا و غيبت در سماوات عوالم ارواح مجرّده و اراضى اشباح ماديه ، بر آن حقيقت محيط بر كل نخواهد بود ، لكن آن ذات يگانه يكتا را از خلق خود حجاب‌هاى بسيار بلكه نامتناهى است ؛ زيرا هريك از وجودات نامتناهى كه تجليات حقند و هريك از ماهيات بىنهايت كه مظهر تعينات اسماء الهىاند ، بر رخسار آن وجود صرف و حقيقت مطلقه و هستى محض حجاب خواهند بود و هيچ‌يك از مراتب خلقى از مقام عقل اول و حقيقت محمديّه تا ساير قواى ادراكى آن شاهد كل الجمال را بىحجاب نتوانند ديد و جز خود او هيچ‌كس آن حسن كلى را بىپرده و به كنه مشاهده نتواند كرد و به طور كلّى آن حجب بىنهايت بر دو قسم است : نورانى و ظلمانى .\r\n\r\nحجاب نورانى و حجاب ظلمانى\r\nحجاب ظلمانى توجه به لذّات و شهوات حيوانى و آمال و اميال نفسانى و نظر به ماهيات امكانى و توجه به خود و خلق از جهت خلقى است .\r\nامّا حجاب نورانى دو نوع است : يكى سبحات و انوار جلال كه در اين حديث به\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nآن اشاره شده و ديگر انوار جمال .\r\nاما انوار جلال آن اشراقاتى است كه از فرط عظمت و نورانيت بىنهايت ، عاشق را از خود به عتاب لن ترانى دور مىسازد و معشوق به قهر « يحذّركم اللّه نفسه » « 1 » عاشق را در حماى حيرات بازمىدارد و از آن اشراق ، عارف خود را ابداً در بعد و فراق بيند و مقام وصال را بر خويش ممتنع داند .\r\nو انوار جمال آن اشراقاتى است كه عاشق را اميدوار به وصال كند و عارف را به نواى « وصلك منى نفسى ولقائك قرّة عينى » « 2 » مترنّم گرداند و به نداى [  فَإِنِّي قَرِيبٌ  أُجِيبُ دَعْوَةَ الدَّاعِ 
  ] « 3 » دعوت به مشاهده جمال خود در آينه آفاق و انفس كند ، « ولا يسعنى أرضى ولا سمائى و لكن يسعنى قلب عبدى المؤمن » « 4 » گويد و آيينه قلب عارف عاشق را مظهر تجلّى جمال يكتا گرداند .\r\nخلاصه عارف را به اشراق جلال حال يأس از وصال دست دهد و حال دهشت و خوف و حيرت و بعد از حضرت ذوالجلال و به اشراق جمال مقام وصل و انس و قرب و شهود آن حسن بىمثال حاصل شود و دست عاشق را گرفته از آوارگى بيابان حيرت به خلوت خانه وصال خواند ، امّا به مقتضاى لكلّ جلال جمال باز در هر قهرى آن معشوق را لطفى است و همان سبحات جلال و اشراق عظمت كه عاشق را از معشوق مىراند و به آتش فراق مىنشاند ، در همان احراق باز لطف او دست عاشق را گرفته و در بهشت لقا و جنّت شهود مىكشاند ؛ زيرا عارف سالك وقتى خود را در منتهاى بعد و دورى از معشوق حقيقى بيند كه كمال قرب را يافته است ، لذا در هر قهر لطفى است و در هر جلال جمالى و با هر منع اعطايى خواهد بود و منع او و تخدير و ردع وى به حقيقت و در باطن عطا و رأفت و دعوت اوست .\r\n\r\n\r\n","description":"","footnote":"\r\n( 1 ) - خداوند شما را از خشم خود بر حذر مىدارد .\r\n( 2 ) - وصال تو چون جان من عزيز و لقاى تو چون نور چشم دوست داشتنى است .\r\n( 3 ) - بقره ( 2 ) : 186 .\r\n( 4 ) - زمين و آسمان گنجايش مرا ندارد ولى قلب بندهء مؤمن من گنجايشم را دارد .\r\n","page_name":" 131 ","page_number":131},
  {"content":"\r\n\r\nو مقصود آن سلطان حقيقت شايد ، اين باشد كه آن كس كه مشتاق سرالسرّ عالم است و عاشق شهود حقيقة الحقايق وجود ، آن‌گاه به اين مراد نايل تواند شد كه سبحات جلال و انوار و اشراقات جمال الهى ، پرده از روى قلب وى برافكند ، تا عاشق حجب انيّت خود را براندازد و پرده اغيار و خودبينى و خودنمايى كه ساتر چشم حقيقت‌بين است بر طرف سازد ، تا حقيقت خود آشكار گردد ، چهره شاهد مقصود را به ديده دل بىحجاب ظلمانى مشاهده كند ، امّا بدون اشاره حسّى و عقلى ؛ زيرا چون آن ذات بىنشان بسيط يكتا فوق نامتناهى الوجود است و منزه از جسم و جسمانيات است ، پس اشاره حسى كه خاصّ اجسام است نسبت به او محال و چون او را ماهيت نيست بلكه صرف هستى است ، لذا اشاره عقلى كه خاص معانى و ماهيات كليّه است در او ممتنع است ، و چون تعيّن و تشخّص او عين ذات مقدّس اوست و بينونتش از خلق بينونت وصفى است نه عزلى ، پس هيچ تمييز و تعيّن وى را نيست و هيچ‌گونه اشاره روحى و معنوى هم در مقام روح سرّ خفى و اخفى به آن ذات غيب الغيوبى نتوان كرد ؛ زيرا هرچه به اشاره حسّ يا عقل يا روح درآيد متميز و محدود باشد و در آن اشاره حسّ و عقل بر او احاطه كند ، در صورتى كه اللّه به كلّ شىء محيط است ، پس چون بر عارف سالك الى اللّه انوار و اشراقات الهى كشف شود و خدا را در درون از سراپرده‌هاى جلال ( و جمال ) حجب قهر و لطف به چشم قلب مشاهده كند ، اين شهود عين وصال و عين فراق است و در عين معرفت عجز از معرفت است ؛ زيرا اين مشاهده به طورى است كه هيچ اشاره حسّى و عقلى و روحى و غيره در عين شهود به او نتوان كرد و در حقيقت عارف آنجا ادراك شهودى كند كه فانى در مُدرَك است و به كلّى از خود فارغ و فانى شده و به حق وجود يابد ، تا به چشم يار ببيند يار را .\r\nدر اينجا كميل از آن درياى عرفان و موج فنا و بقا درخواست توضيح بيش‌تر\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nكرد ، حضرت فرمود : حقيقت محو الموهوم مع صحوالمعلوم است ، محو يعنى چيزى را نابود ساختن ، يا نشان چيزى را نابود كردن است ، موهوم در اصطلاح يعنى آنچه در ادراك قوّهء وهم درآيد و اينجا شايد مراد مطلق ادراك قواى باطنه ازخيال و وهم و عقل باشد .\r\nو صحو به معنى هشيار گشتن و از مستى به هوش آمدن است و معلوم اينجا به معنى واقع و متحقّق و يقين ، وثابت الهويه و حاصل الذات است و مقصود آن بزرگوار ، از اين عبارت آن است كه عارفان و عاشقان الهى كه سالكان ديار حقيقت‌اند و مسافران اقليم قدس ، بايد چشم وهم كثرت‌بين را ببندند و ديده قلب خدابين را بگشايند ؛ زيرا آن كه طالب وصال معشوق حقيقى است و مشتاق جمال شاهد ازلى ، آن‌گاه به شهود آن حس كلّ رسد كه پرده موهوم عالم را از چشم بصيرت براندازد و به شهود معشوق خود ، عالم و عالميان را در آتش عشق بسوزد و همه را محو و فانى در حق بيند ، تا معلوم و مشهود كه حقيقت است چهره بنمايد و جمال دل‌آراى حق را پس از محو حجب موهوم مشاهده كند ؛ زيرا تا پرده موهوم حجاب ، چشم قلب است . ديده بصيرت از شهود شاهد حقيقت محروم است و سالك در سراپرده اوهام كه قرقگاه آستان حقيقت و حماى « 1 » پيشگاه سلطان عزت است بازماند و سرگرم به تماشاى مظاهر او گشته و مفتون به شؤون تجليّات وى گردد ، لذا حسن اعظم اتم الهى كه بيرون از حجب جسم و جان و پرده صورت و معناست بر او چهره ننمايد و طالب ديدار بدون محو موهوم و با سرگرم شدن به نعمت از ديدار منعم باز ماند .\r\nاينجاست كه بايد همه بدانند ، مقصود از بعثت رسولان حق و از بسط سياسيات\r\n\r\n\r\n","description":"","footnote":"\r\n( 1 ) - الحِما : چيز قرق شده ، چيز حمايت شده .\r\n","page_name":" 133 ","page_number":133},
  {"content":"\r\n\r\nالهيه و حكمت وضع احكام و انواع عبادات ، تزكيه و تصفيه نفس و تهذيب روح و ايجاد عواطف و انس و محبّت به نوع است و نيز مقصود از رسالت انبيا تشكيل مدينه فاضله و ايجاد جامعه بر اساس قسط و عدل و تأمين سعادت ملّت با پياده كردن آثار روح و معنويت و صفا و وفا و حقيقت است و همچنين منظور آن بزرگواران تعليم اخلاق و ادب و نشر علوم و معارف ربانى است و هم اين برنامه‌ها براى استكمال روح و باز غرض نهايى وصول به اين مقام است كه خلق خدا نخست عارف باللّه شوند و سپس با سير و سلوك علمى و عملى به مراتب عاليه معرفت خدا رسند ، تا آنجا كه محو موهوم كه عبارت از ماسوى اللّه است كرده و كشف و شهود كلّ الجمال حق و حقيقت كنند ، آن حقيقتى كه منتهاى آمال عارفان است .\r\nباز كميل عطش اشتياقش افزود و تقاضاى تشريح مقصود كرد ، حضرت فرمود :\r\nهتك الستر لغلبة السر\r\nهتك يعنى : پرده دريدن و پرده برانداختن و چيزى كه پنهان در حجاب است آشكار ساختن ، ستر به معنى پرده و هر ساترى ، سرّ يعنى امر پنهان و پوشيده و چيز مخفى از افكار و ادراك .\r\nشايد مقصود حضرت اين است كه آن كس كه جوياى مقام حقيقت و وصل و شهود حضرت احديّت است ، نخست به غلبه عشق هر پرده و هر مانع را از پيش نظر عقل وهمى براندازد و حجب نورانى عقل تا چه رسد به ظلمانى وهم همه را بردرد و در هيچ مرحله از سير الى اللّه باز نايستد و از هر حجاب نور و ظلمت خلقى و وصفى بگذرد ، تا سرّ احديّت بر روح او مسلّط و تمام مشاعر و قواى ادراكى او را مقهور و مغلوب گرداند و حقيقت را به واسطه غلبه سرّ حق بر باطن عارف شهود كند .\r\nدر حالى كه عارف در فناى شهودى تمام مدارك حسّى و عقلى او به واسطه مشاهده نور تجلّى وجه اللّه تعطيل شود و از خويش فارغ و از وسوسه مشاعر حسّى\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nآسوده و از مدركات و لذات عقلى هم بىخبر و غافل باشد و به همراهى قلب و همه قواى ادراكى به صقع « 1 » شتابد ، تا به اشراق انوار جمال و جلال الهى بدون جهت و اشارت و كيفيت نايل شود . پس آن حال كه حال غلبه سر اللّه است بر قلب عارف و بر جميع قواى ادراكى او حال ادراك حقيقت است و در اين حال ( كه شاهد حقيقى\r\nفإذا أَحْبَبْتُهُ كُنْتُ سَمْعَهُ الّذي يَسْمَعُ بِهِ ، وَبَصَرَهُ الّذي يُبْصِرُ بِهِ وَلِسانَهُ الّذي يَنْطِقُ بِهِ وَيَدَهُ التي يَبْطِشُ بها ) « 2 »\r\nرخ نمايد و قهر و غلبه و استيلاى كامل سر الهى بر باطن و ظاهر عارف دست دهد ، از خود فانى شده و به چشم حق روى حقيقت را عيان بيند .\r\nپس تا به واسطه غلبه سرّ خدا هر فكر و انديشه از دل بيرون نرود و تمام مدارك و حواسّ بشرى تعطيل شود و جبل انيّت عارف مندك بلكه محترق نگردد ، هنوز سالك را از آن صرف حقيقت و حقيقت صرف آگاهى نه و در آن سراپرده وحدت راه نيست .\r\n تا بود باقى بقاياى وجود * كى شود صاف از كدر جام شهود\r\nتا بود پيوند جان و تن به جاى * كى شود مقصود كل برقع گشاى\r\nتا بود غالب غبار چشم جان * كى توان ديدن رخ جانان عيان \r\nباز كميل لب تشنه حقيقت ، از آن بزرگوار تقاضاى تشريح كرد ، حضرت فرمود :\r\nجذبُ الأحديّة لصفة التوحيد ،\r\nحقيقت : جذب عشق احديت است دل عارف را به سمت اقليم توحيد .\r\n\r\n\r\n","description":"","footnote":"\r\n( 1 ) - صقع : بيهوش گرديدن .\r\n( 2 ) - هنگامى كه او را دوست مىدارم ، گوش شنواى او و چشم بيناى او و زبان گوياى او و حركت دست او مىشوم ، الكافى : 2 / 352 ، بابُ مَنْ آذى المسلمين وَاحْتَقَرَهُمْ ، حديث 7 .\r\n","page_name":" 135 ","page_number":135},
  {"content":"\r\n\r\nجذب در لغت به معنى كشيدن و از جايى به جايى بردن و سير به سرعت و غيره است .\r\nو صفت توحيد يعنى پاك شدن عارفان سالك از هرگونه شائبه شرك خفى و جلى و از هر توجه جز توجه به خدا و فراغ كامل قلب از هرچه به غير عشق و شهود حق و مشاهده آن حسن مطلق است .\r\nپس معنى كلام گهربار ، آن درياى بىپايان عرفان است كه حقيقت را كسى درك خواهد كرد كه عشق احديّت او را مجذوب به عالم خود كند و از توجه به عالم كثرتش به كلّى فارغ سازد و وحدانى الجهت به شطر كعبه مقصود كشاند و در عبارت اشارت است كه تا محبّت و عشق و جذبه مقام احديت به لطف خاص ازلى شامل حالِ اهل سلوك نگردد ، به كوشش و جدّ و جهد تنها وصول به اين مقام ميسّر نيست ، بلكه در هيچ مرحله به جدّ و كوشش ، بىلطف و عنايت حق به جايى نتواند رسيد .\r\nبنابراين آن جناب كميل را به اين سرّ الهى آگه مىسازد كه وصول به مقام حقيقت كه منتهاى مقصد سالكان راه خداست ، به جذب احديّت عارف را ميسّر شود و تا آن جذبه پنهانى معشوق ، عاشق را دعوت نكند ، عاشق قدم به كوى وصال نگذارد و عشق معشوق چون به عاشق رخصت ديدار دهد ، در مرحله ثانى عشق عاشق پديد آيد ، وسالك تا طى مراتب عشق و سير مقامات عاشقى نكند ، هرگز به مقام وصال نرسد و به خلوتگاه شهودش راه ندهند و خلاصه نخست حبّ حق به خلق و جذبه عشق او كه اثر عشق به ذات خود است ، مبدأ عشق عاشق است ، آن‌گاه عشق و شوق عاشق منشأ سير و صعود او به درگاه شهود است .\r\nباز كميل را شوق و هيجان افزوده گشت و از حضرت توضيح بيش‌تر خواست ، حضرت فرمود :\r\nنور يشرق من صبح الأزل فيلوح على هياكل التوحيد آثاره ،\r\nيعنى آن\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nحقيقتى كه مورد سؤال توست ، نور الهى است كه صبح ازل ، اشراق بر هياكل توحيد كرد ، يعنى بر ماهيات كه از خود وجود ندارند و وجودشان آيت وحدت حق است .\r\nو مراد از صبح ازل ، مىتوان عالم عنايت ازلى و عالم ربوبيت و نظام ربانى مقصود باشد ، پس مراد به تابش نور حق و شمس حقيقة الوجود و اشراق معشوق مطلق بر هياكل توحيد ، ظهور آثار تجلى در مظاهر و مجالى اوست و به عبارت ديگر ، مراد از تجلّى نور حق در ماهيّات امكانى ، به ظهور پيوستن اشيا و كليه مراتب از ذات و ذاتيات ماهيات و جواهر و اعراض و مجرد و مادى و بسيط و مركب و ملك و ملكوت از صبح ازل وجه اللّه و انا اللّه است .\r\nو براى آن وجود تام فوق التمام جهان به منزله آيينه است و انسان كه در وجود او تمام جهان آفرينش به وحدت و بساطت منطوى است ، آيينه ديگر است در مقابل وجه اللّه كه خود در قرآن فرمود :\r\n[  سَنُرِيهِمْ آياتِنا فِي الْآفاقِ وَ فِي أَنْفُسِهِمْ 
  ]  « 1 » .\r\nبه زودى نشانه‌هاى خود را در كرانه‌ها و اطراف جهان و در نفوس خودشان به آنان نشان خواهيم داد .\r\nپس عالم و آدم ، نور ظهور حقيقت عينيه و به چشم شهود ، شاهد حضرت ربوبيّت است .\r\nو مراد از هياكل توحيد حقايق عقلى و ارواح كلّى و نفوس قدسى است كه تنها آنان‌اند كه بر اين معنى به علم و شهود آگاهند و شايد مراد كليّه اشياء باشند به اعتبار جنبه يل الرّبى و تدلّى « 2 » و ارتباطشان به حق كه :\r\n\r\n\r\n","description":"","footnote":"\r\n( 1 ) - فصّلت ( 41 ) : 53 .\r\n( 2 ) - تَدَلىَّ : فرود آمدن نزديك شدن .\r\n","page_name":" 137 ","page_number":137},
  {"content":"\r\n\r\n و فى كلّ شىء له آية * تدلّ على أنّه واحد « 1 » \r\nو ممكن است افراد كامل مكمّل از نفوس قدسيّه انبيا و اوليا مقصود باشد كه مظهر وجه اللّه‌اند ، آرى ، آنان هياكل توحيد و مظهر آثار و مظهر توحيد و خليفة اللّه و رحمة للعالمين‌اند .\r\nكلام حضرت كه به اينجا رسيد ، كميل عاشق حق از آن مظهر ربّ تقاضاى اشراق ديگر مىكرد ، چون پاسخ « اطف السراج فقد طلع الصبح » « 2 » شنيد ، چراغ انيّت خود و شهود و توجّه و طلب و اراده و اشتياق خويش را به كلّى خاموش و غير خدا ، همه را فراموش كرد كه خورشيد معرفت و صبح حقيقت بر او طالع گرديد و ديجور قلب آن عارف را به نور خويش روشن گردانيد .\r\nآرى ، هنگامى كه عارف به ديده باطن ، آفتاب وجود حق و اشراق اعظم تام فوق التمام الهى را ديد و آن نور ابهر ، انور ، اشد فوق نامتناهى را به چشم قلب مشاهده كرد ، ديگر انوار ضعيف ، وجود خود و وجودات ظلّى فقرى عالم از نظرش به كلّى ناپديد گردد و در مقابل آن خورشيد اعظم انور ، فوق حدّ و نهايت ، شمع وجود محدود خلق و انيّت خود را خاموش سازد .\r\n نظرى كه ديد در خود به صفاى دل خدا را * به خدا دگر نبيند نه خود و نه كدخدا را\r\nبگشاى چشم حيرت كه جمال يار بينى * كه بسوخت برق غيرت پر عقل و هوش ما را\r\nبه چراغ عقل كم جوى زبىنشان نشانى * بر آفتاب تابان چه بها بود سها را \r\n\r\n\r\n","description":"","footnote":"\r\n( 1 ) - اسرار التوحيد ، محمد منور .\r\n( 2 ) - چراغ را خاموش نما كه صبح دميد .\r\n","page_name":" 138 ","page_number":138},
  {"content":"\r\n\r\n رخ يار لن ترانى زهزار پرده بينى * بزدايى ار زآيينه دل تو ماسوا را \r\nآرى ، كميل تا ابد خاموش گشت و تا اندازه‌اى كه لايق بود از حقيقت آگاه و به معشوق نايل آمد « 1 » .\r\nتا اينجا به اندازهء امكان كلمهء عارف - كه در متن روايت امام صادق عليه السلام آمده بود - و عرفان و مقامات و سير و سلوك عارفان و قواعد سير و سلوك الى اللّه توضيح داده شد و اينك به ترجمه و توضيح اصل روايت و اولين قسمت آن كه خوف است و از اصول حال عارفان است اقدام كرده و در اين زمينه از خداى بزرگ طلب مدد مىكنم كه بىمدد او هيچ برنامه مثبتى صورت نمىگيرد .\r\n أَزِمَّةُ الأُمُورِ طُرَّاً بِيَدِهِ * وَالْكُلُّ مُسْتَمِدَّةٌ مِنْ مَدَدِهِ « 2 » \r\n\r\n\r\n","description":"","footnote":"\r\n( 1 ) - حكمت الهى : 269 با تلخيص و كمى تصرّف در عبارات .\r\n( 2 ) - ملا هادى سبزوارى .\r\n","page_name":" 139 ","page_number":139},
  {"content":"\r\n\r\n[ نَجْوَى الْعارِفينَ تَدُورُ عَلى ثَلاثَةِ أُصُولٍ : الخَوْفُ وَالرّجاءُ وَالْحُبُّ 
  ]\r\n\r\nخوف\r\nعقيدهء بيداران راه و عاشقان اللّه بر اين است كه خوف بر سه نوع است :\r\n1 - خوف طبيعى .\r\n2 - خوف مذموم .\r\n3 - خوف ممدوح .\r\n\r\nخوف طبيعى\r\nخوف طبيعى هم چون حالات واقعى ديگر ، از خطوط اصلى نفس است و اين حالت براى حفظ جان از حوادثى چون بيمارى ، تصادف ، دور شدن از منطقه خطر ، چگونگى مواجهه با حيوانات درنده ، زلزله ، رعد و برق ، سيل ، بادهاى خطرناك ، به كار گرفته مىشود .\r\nاگر اين حالت عالى نفسانى ، به انسان عنايت نمىشد و آدمى در برابر آن‌گونه حوادث و پيش‌آمدها بر خود نمىهراسيد ، در مقام حفظ نفس برنمىآمد و در اين صورت از هيچ حادثه‌اى در امان نمىماند و حيات انسان در كره خاك در معرض نابودى قرار مىگرفت .\r\nانسانى كه از وقوع بيمارى مىترسد ، يا به هنگام بيمارى از تلف شدنش وحشت\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nدارد ، از پيش آمدن مرض پيشگيرى كرده ، يا به هنگام درد و رنج به علاج برمىخيزد و اين ترس باعث مىگردد ، انسان اصول بهداشت را در همه زمينه‌ها مراعات نمايد .\r\nكسى كه وقوع زلزله ، باد ، سيل ، يا حمله حيوانات را به خود و برنامه‌هاى زندگيش پيش‌بينى مىنمايد ، حالت ترسش با او كمك مىدهد ، تا براى جلوگيرى از هر نوع خطر احتمالى به مبارزه برخيزد . هيچ انسانى را در زمينه چنين خوفى نبايد سرزنش كرد ؛ زيرا اين خوف يكى از بهترين ابزار مبارزه با حوادث است .\r\n\r\nخوف مذموم\r\nخوف مذموم خوفى است كه ارتباطى با مسائل خطرآفرين و نيز ربطى به مسائل عالى الهى از قبيل ترس از عذاب فردا ، يا ترس از مقام و هيبت حق ندارد ، بلكه علّت آن تصوّرات باطل و وهم وخيالات فاسده نسبت به پاره‌اى از امور است كه انسان با اندكى تأمّل نسبت به آن امور كه زاييده خيالات و اوهام است ، حس مىكند كه خوفش امرى بيهوده و حالتى غير منطقى است .\r\nمعلّم بزرگ اخلاق ، مرحوم ملّا مهدى نراقى ، خوف مذموم را مفصّل شرح داده كه خلاصه‌اى از آن را در اين ورق پاره مىخوانيد .\r\n1 - ترس از برنامه‌اى كه وقوعش حتمى است و انسان به هيچ عنوان قدرت جلوگيرى از آن را ندارد ، مانند اجل طبيعى كه براى انسان‌ها و پدر و مادر و خويشان و هم‌نوعانش و فرزندان و رفيقان و دوستانش حتمى است ، انسانى كه از هم‌اكنون براى چنان واقعه اجتناب‌ناپذيرى در ترس فرو مىرود ، از اين ترس چه نفعى عايد او مىگردد ، يا چه ضررى از او دور مىشود .\r\nاين خوف ، چگونه مىتواند ، او را براى جلوگيرى از وقوع حادثه‌اى كه حتمى\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nاست كمك كند ، براى انسان ، از اين‌گونه خوف جز رنج و مشقت براى بدن و عذاب براى روح و اضطراب در فكر و انديشه حاصلى نيست و بايد گفت : براى اين ترس در وجود انسان ، علّتى به جز غفلت و جهل وجود ندارد .\r\n2 - ترس از برنامه‌هايى كه وقوع و عدم وقوعش مساوى الطرفين است ، مثل اين كه نهالى را بكارد و در ترس فرو رود كه اين نهال ثمر مىدهد يا نه .\r\nراستى ترس در اين زمينه و امثال آن چه معنا دارد ؟ در اين مرحله انسان وظيفه دارد تخم را بنشاند و قواعد كشاورزى را در جنب آن رعايت نمايد ، اگر به محصول نشست ، از عنايت و فضل اوست ، اگر بدون ثمر ماند ، بايد به جستجوى علّتش برآمد و مانع به ثمر نشستن نهال را از راه نهال دور كرد ، علاوه بر اين بايد دانست كه موجودات اين جهان مادى ، در معرض حادثه‌اند و گاهى حادثه متوجه زراعت و محصول انسان مىشود و اين حادثه خود بابى از ابواب ابتلا از طرف حق براى رشد بندگان است ، در اينجا به جاى ترس بايد خوشحال بود كه خداوند بزرگ انسان را جهت آزمايش انتخاب كرده است و گاهى هم حادثه جريمه‌اى است براى جرم‌هايى كه از انسان سر زده ، عاقل كسى است كه از حادثه پند گرفته و خود را در ميدان رشد و كمال و جبران نواقص قرار بدهد . پس ترس در اين‌گونه امور ، كارى است بيهوده و زيان آن فقط متوجه اعصاب خود انسان است .\r\n3 - ترس از امورى كه بدون برهان عقلى و دليل منطقى ، از زمان‌هاى قديم زمينه‌ساز وحشت شده ، مثل ترسيدن از جنازه ميت ، يا جنّ ، يا تنها بودن به وقت شب در خانه ، سبب اين ترس مغلوبيّت عقل در برابر قوّه وهم است و راه علاج اين ترس ، تمرين و رياضت است .\r\n4 - ترس از فرا رسيدن مرگ كه اين ترس داراى عللى است كه با شناخت آن علل و علاجش ، انسان از مسئله وحشت از مرگ نجات يافته و نسبت به سفر آخرت حالت شوق پيدا خواهد كرد .\r\n\r\n","description":"","footnote":"","page_name":" 142 ","page_number":142},
  {"content":"\r\n\r\n\r\nعلل ترس از مرگ\r\nاما علل ترس از مرگ :\r\nاوّل : وحشت از اين كه با رسيدن مرگ ، همه چيز به پايان مىرسد ، البتّه اين وحشت مخصوص ماديگران ، دنياپرستان ، غرق شدگان در شكم و شهوت است ، آنان كه با تمام وجود به اين دنياى محدود دل بسته‌اند و غير آن چيزى نمىشناسند و به غير آن محبّت ندارند و هرچه را مىخواهند براى امروز مىخواهند ، اينان از مرگ سخت در وحشت‌اند ؛ زيرا مرگ به خيال فاسدشان ، افتادن در چاه نيستى است و تصوّر مىكنند موت پايان همه پيوندها و علت گسسته شدن همه روابط و درهم ريختن خطوط انس است ! !\r\nولى علاج اين ترس و درمان اين خوف امر مشكلى نيست ، اينان بايد اندكى در قرآن و فرهنگ انبيا و حيات اوليا فكر كرده ، تا از مجموع اين واقعيت‌ها براى آنان روشن شود كه بدون شك پس از اين جهان ، عالمى ديگر به نام عالم آخرت وجود دارد و خط عدل كه بر تمام اجزاى خلقت گسترده شده ، اقتضا دارد كه آن جهان وقوعش حتمى باشد و اگر چنين نبود ، خداى بزرگ در قرآن و صد و بيست و چهار هزار پيامبر صادق القول و دوازده امام بر وقوع عالم بعد اصرار نمىورزيدند ، اينان بايد فكر كنند كه معاد و برنامه‌هاى پس از مرگ ، يكى از مهم‌ترين پايه‌هاى دين و از تجلّيات عدل الهى در ميدان آفرينش است .\r\nاعتقاد به جهان بعد ، از مؤثّرترين عوامل ، در اصلاح اخلاق و عمل است و گمان نمىرود كسى كه مؤمن به عالم بعد است و از ايمان خود در راه تهذيب و تزكيه نفسش بهره برده از مرگ بترسد و از در رسيدن موت به خود وحشت راه بدهد .\r\nبنابراين ترس از مرگ به عنوان پايان همه چيز ، علتى جز بىخبرى از حقايق\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nندارد و اين ترسى است ، فوق العاده مذموم و ناروا كه آيات كتاب و سنّت آن را مردود دانسته‌اند .\r\nدوّم : ترس از اين كه به هنگام انتقال از اين جهان ، دچار الم و دردى شود كه در دنيا بىنمونه بوده ، اين ترس هم بيهوده و بىجاست ؛ زيرا از امروز براى رنج فردا ، ترسيدن صحيح نيست ، با توجه به اين كه درد از عوارض جسم است ، چه انسان بترسد ، چه نترسد ، بدن در معرض درد و الم است ، علّت درد مرض باشد ، يا علت رنج خروج جان از بدن ، علاوه براين ، اگر انسان آراسته به حقايق ايمان و عمل صالح باشد ، بهترين ساعت او هنگام خروج از اين جهان و ورود به آن جهان است ، مگر لذّت برخورد با الطاف دوست و شوق لقاى حضرت جانان ، زمينه‌اى براى احساس درد باقى مىگذارد .\r\nانسان مؤمن به وقت مرگ مخاطب به خطاب :\r\n[     يا أَيَّتُهَا النَّفْسُ الْمُطْمَئِنَّةُ * ارْجِعِي إِلى رَبِّكِ راضِيَةً مَرْضِيَّةً * فَادْخُلِي فِي عِبادِي * وَ ادْخُلِي جَنَّتِي 
  ]     « 1 » ؛\r\nبه سوى پروردگارت در حالى كه از او خشنودى و او هم از تو خشنود است ، باز گرد . * پس در ميان بندگانم درآى * و در بهشتم وارد شو .\r\nمىشوى مگر براى او دردى باقى مىماند ؟\r\nاين درد عين لذّت و سرور است ، در اين زمينه هيچ‌گاه به خود ترس راه مدهيد ؛ زيرا عاشق حق ، فقط به فكر حق است و تحمّل آن مقدار درد به هنگام پرواز به سوى محبوب بسيار آسان است و براى مؤمن از اين‌گونه دردها جاى هيچ‌گونه نگرانى نيست .\r\n\r\n\r\n","description":"","footnote":"\r\n( 1 ) - فجر ( 89 ) : 27 - 30 .\r\n","page_name":" 144 ","page_number":144},
  {"content":"\r\n\r\n از درد مناليد كه مردان ره دوست * با درد بسازند و نخواهند دوا را « 1 » \r\nسوم : وحشت از اين كه مرگ سبب نقصان و علت بطلان خط حركت به سوى كمال است .\r\nاين گونه ترس هم ناشى از جهل به حقيقت موت و واقعيت وجودى انسان است ، كسى كه به شناخت حقيقت موت و شناخت واقعيت انسان ، آراسته شده ، مىداند كه مرگ متمّم انسان و مكمّل آثار مثبت اوست ، تا جايى كه عدّه‌اى از عاشقان دوست ، در تعريف انسان موت را جزو حدّ منطقى انسان گرفته و گفته‌اند :\r\n« الانسان حىّ ناطق مائت » « 2 » و حدّ شىء از علل كمال انسان است نه نقص و پستى ، مگر در زيارت سرور آزادگان و سالار شهيدان نمىخوانيد :\r\nأَشْهَدُ أَنَّكَ قَدْ أَقَمْتَ الصَّلاةَ وَآتَيْتَ الزَّكاةَ وَأَمَرْتَ بِالْمَعْرُوفِ وَنَهَيْتَ عَنِ الْمُنْكَرِ وَأَطَعْتَ اللّهَ حَتّى أَتاكَ اليَقينَ « 3 » .\r\nگواهى مىدهم كه تو بپاداشتى نماز را و زكات دادى و امر به معروف كردى و نهى از منكر نمودى و خدا را اطاعت كردى تااين كه مرگ تو را در رسيد .\r\nمگر نداى عاشقانه امام عارفان را از زاويه محراب عبادت ، به هنگام فرا رسيدن مرگ نشنيدى كه با تمام شوق گفت :\r\nفُزت وربّ الكعبة « 4 »\r\n. مگر نمىدانى حضرت علىاكبر در برابر شنيدن خبر شهادتش از پدر مهربانش عرضه داشت : ما را باكى از موت نيست « 5 » ؟\r\n\r\n\r\n","description":"","footnote":"\r\n( 1 ) - وحدت .\r\n( 2 ) - انسان حيات و نطق و مرگ دارد ، جامع السعادات : 1 / 197 .\r\n( 3 ) - بحار الأنوار : 98 / 359 ، باب 31 ؛ مفاتيح الجنان : 805 ؛ مصباح الكفعمى : 501 ، دعاى عرفه .\r\n( 4 ) - قسم به خداى كعبه ! رستگار شدم ، بحار الأنوار : 41 / 2 ، باب 99 ، حديث 4 ؛ اعلام الورى : 86 ، باب 4 .\r\n( 5 ) - « لانُبالى بالْمَوْت » بحار الأنوار : 44 / 367 ، باب 37 ؛ اللهوف : 70 .\r\n","page_name":" 145 ","page_number":145},
  {"content":"\r\n\r\nمگر انبيا و اوليا و ائمه عليهم السلام بزرگ مشتاق رسيدن به لقاى حق نبودند ؟\r\nمگر نشنيدى گفته‌اند : هركس مُرد تمام شد ؟\r\nراهرو راه دوست نه اين كه مرگ را علت نقصان نمىداند ، بلكه آن را علت كمال دانسته و عاشق رسيدن به آن است .\r\nبراى پاكان و نيكان ، صالحان و عاشقان رسيدن مرگ نوبت خروج از دار ظلمت و جدايى از شرور و ورود به عالم نور و پيوستن به نتيجهء نيكىها و درستىهاست .\r\nهنگام مرگ وقت قرار گرفتن در ارواح طيّبه و پيوند خوردن با عقول قدسيه و نفوس طاهره است .\r\nكدام عاقل اين زندگى چند روزه را در برابر آن حيات عالى معامله مىكند ، كدام خردمند اين چند روزه پر از درد و رنج ، آغشته به آسيب و مشقّت ، داراى نقصان و عيب را با آن حيات جاودانى و كمال انسانى عوض مىكند ؟ !\r\nچه رنج‌ها كه بايد در اين ظلمت خانه كشيد ، تا نور لطف حق را در همه برنامه‌هاى حيات حفظ كرد ، چه دردها بايد تحمّل كرد تا ضربه خطرات شخصيّت انسان را نابود نكند ، چه مواظبت‌ها بايد داشت ، تا آدمى از خط بندگى حق به ميدان بردگى شيطان نيفتد ؟ و همه اين بلاها با رسيدن مرگ تمام شده و با پايان گرفتن اين سير و سلوك با همه زحمت و رنجى كه داشت ، انسان به اللّه مىرسد و در حقيقت بايد گفت : مرگ نقطه وصل و زمان به پايان رسيدن فراق است .\r\nهان اى عزيزم ! از خواب غفلت برخيز و از مستى طبيعت به درآى و به تقويت شوق خود نسبت به واقعيّت‌ها كه در ذاتت مايه دارد اقدام كن ، تا عاشق عالم حقيقى و مقرّ اصلى گردى .\r\nاز اين پوست بىارزش هيولايى بدرآى و روان پر از زشت را از غبار كدورت‌هاى مادى بشوى و نفس خدايىات را از آلودگىهاى خاك و غرور دنيايى پاك كن .\r\nاين قفس خاك تن را بشكن و با بال همت به سوى عالم رحمت به حركت آى ،\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nاز پستى جهل آزاد شو و به اوج عزّت و معرفت سفر كن ، از تنگناى زندان ناسوتى بيرون آى و به فضاى قدس لايتناهى قدم نه ، واى چه شد كه عهدت را فراموش كردى و پيمانت را با حضرت ربّ شكستى و به همنشينى با آنچه كه آن را بقا و دوامى نيست راضى شدى ؟ !\r\n با خضر دانش يار شوى اى موسى دل * شايد كزين صحرا كنى طىّ منازل\r\nدر چاه تن تا كى برآ اى يوسف جان * مصر تجرّد را تويى سلطان عادل\r\nاز شهر تن جانا ببايد رخت بستن * زادى طلب تا فرصتى دارى به منزل\r\nجز طاعت و خدمت نباشد زاد اين راه * بر دين و دانش كوش و منشين هيچ غافل\r\nلذات جسمانى فانى دانه توست * زو روز رو جاهست دام اى مرغ عاقل\r\nجز ذكر اللّه است هر ذكرى زشيطان * جز عشق حق هر سود و سودايى است باطل\r\nبا عشق آن يكتاى بىهمتا الهى * همت طلب ازهر دو عالم مهر بگسل « 1 » \r\nچهارم : ترس از اين كه پس از مرگ اولاد و عيالش ضايع شده و دچار گرفتارى و مشقت گردند .\r\nاين‌گونه ترس بدون شك از وساوس شيطانى و از امواج هواجس نفسانى است .\r\n\r\n\r\n","description":"","footnote":"\r\n( 1 ) - الهى قمشه‌اى .\r\n","page_name":" 147 ","page_number":147},
  {"content":"\r\n\r\nراستى مگر منشأ عزّت و كمال غير و علّت عظمت و شخصيّت ديگران ما هستيم ، مگر انسان در ايجاد قدرت و قوّت و مروّت و مكنت و عزّت و ذلّت ديگران علّت تامه است ؟\r\nمنشأ اين ترس جهل به قضا و قدر الهى و جهل به لطف و عنايت و مرحمت خداوند به بندگان است .\r\nخداى بزرگ نسبت به همهء شؤون موجودات و به خصوص انسان خداى كريمى است كه فيض اقدس و لطف مقدسش ، اقتضا كرده كه هر ذرّه‌اى از ذرّات عالم را به كمال لايق او برساند و او را به هدفى كه به خاطر آن او را آفريده برساند و در اين زمينه كليه موجودات عالم و به خصوص بنىآدم را غرق در قوانين لازم اعم از تكوين و تشريع نموده و هريك را به تناسب اتصالشان به آن قوانين براى رسيدن به كمال مطلوب كمك مىدهد و احدى قدرت بر تغيير و تبديل سنّت‌هاى حتميّه الهى ندارد .\r\nچه بسيار مردمى كه براى تربيت فرزندان خود رنج فراوان بردند ، امّا آنان بسوء اختيار خود پذيراى سعادت نشدند ، چه بسيار ثروتمندانى كه براى راحت اهل و عيال خود پس از خود ثروت بيكران نهادند ، ولى آن ثروت در مدّت كوتاهى از دست بازماندگان رفت و همه را گداى راه‌نشين كرد ! !\r\nچه بسا فرزندانى كه از سايه لطف پدر و مادر محروم شدند و كم‌ترين مالى هم براى آنان نماند ، در عين حال به خاطر حس اختيار و به كار بردن انديشه و اتصال به مقرّرات پاك الهى ، از نظر تربيت به بهترين مدارج آدميّت رسيده و در سايه سعى و كوشش خود ثروتى به دست آورده ، آن را با خداى مهربان معامله كردند .\r\nچه بسا يتيمانى كه ترقّى مادى و معنوى آنان ، با كودكانى كه در دامن محبّت پدران و مادران و در كنار ثروت زياد بزرگ شدند ، قابل مقايسه نيست .\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nتاريخ بشر نشانگر اين معناست كه انتقال مال و قدرت به فرزندان و اطمينان به اين كه بعد از انسان اهل و عيالش با ثروت و قدرت باقىمانده راحتند امرى است بيهوده و چه بهتر اين كه انسان اولاد و عيالش را به ربّ الارباب واگذارد و با فراهم آوردن زمينه تربيت آنان را به خدا بسپارد كه خداى مهربان بهترين وكيل و برترين نگهدارنده است ، چه ثروت‌ها كه از پدران باقى ماند و علّت سيه‌روزى فرزندان شد ، چه قدرت‌ها كه به نسل بعد منتقل شد و علّت ذلّت نسل گرديد ! !\r\n\r\nحكمتهايى از نهج البلاغه\r\nدر پايان اين قسمت لازم است به گوشه‌اى از حكمت‌هاى سر حلقه عاشقان و مولاى عارفان على عليه السلام كه در اين زمينه آمده اشاره شود ، تا اين ترس مذموم معالجه شده و انسان از قيد آن آزاد گردد .\r\nحكمت 344 : قالَ عليه السلام لِبَعْضِ أَصْحابِهِ : لا تَجْعَلَنّ أَكْثَرَ شُغْلِكَ بِأَهْلِكَ وَوَلَدِكَ ، فَإِنْ يَكُنْ أَهْلُكَ وَوَلَدُكَ أَوْلِياءَ اللّهِ فَإِنَّ اللّهَ لا يُضيعُ أَوْلِيائَهُ وَإِنْ يَكُونُوا أَعْداءَ اللّهَ فَما هَمُّكَ وَشُغْلُكَ بِأَعْداءِ اللّهِ ؟ !\r\nامام عليه السلام به دسته‌اى از يارانش فرمود : بيش‌ترين همت و كوشش خود را براى زن و فرزند قرار ندهيد ، اگر آنان از دوستان حقّند كه خداوند دوستانش را ضايع نمىكند و اگر از دشمنان پروردگارند براى چه همت و كار خود را صرف دشمنان خدا مىكنيد ؟ !\r\nاين كوشش و فعاليت روى چه معيارى است ، مگر نه اين كه تقويت دشمنان خدا باعث كيفرى سخت براى انسان است .\r\nحكمت 408 : قالَ عليه السلام لابْنِهِ الْحَسَن : يا بُنَىَّ لا تَخْلِفَنَّ وَراءَكَ شَيْئاً مِنَ الدُّنْيا فَإِنَّكَ\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nتُخْلِفُهُ لأَحَدِ رَجُلَيْنِ : إِمّا رَجُلٌ عَمِلَ فيهِ بِطاعَةِ اللّهِ فَسَعَدَ بِما شَقِيْتَ بِهِ وَإِمّا رَجُلٌ عَمِلَ فيهِ بِمَعْصِيَةِ اللّهِ فَتَشْقى بِما جَمَعْتَ لَهُ فَكُنْتَ عَوْناً لَهُ عَلى مَعْصِيَتِهِ وَلَيْسَ أَحَدُ هذَيْنِ حَقيقاً أَنْ تُؤْثِرَهُ عَلى نَفْسِكَ .\r\nامام به فرزندش حضرت مجتبى فرمود : چيزى از مال دنيا براى بعد از خود مگذار ؛ زيرا آنچه پس از تو مىماند نصيب يكى از دو نفر است : يا وارثى است كه ثروت ارث برده را در راه خدا به كار مىبرد ، در اين صورت او به وسيلهء چيزى كه تو بدان بدبخت شده‌اى خوشبخت شده و يا وارثى است كه با مال تو به ميدان معصيت دويده و دچار هواى نفس گشته و به سيه‌روزى مبتلا شده است ، در اين صورت تو با گذاردن مال براى او به شقاوت و بدبختىاش كمك كردى ! ! اين را بدان كه هيچ‌يك از اين دو وارث ، سزاوار اين نيستند كه آنان را بر خود مقدّم بدارى .\r\nچه بهتر كه وارث به خدا سپرده شود و خود انسان از مالى كه به دست آورده براى آباد كردن قيامتش بهره بگيرد .\r\nحكمت 421 : قالَ عليه السلام : إِنَّ أَعْظَمَ الْحَسَراتِ يَوْمَ القِيامَةِ حَسْرَةُ رَجُلٍ كَسَبَ مالًا فى غَيْرِ طاعَةِ اللّهِ فَوَرَثَهُ رَجُلٌ فَأَنْفَقَهُ فى طاعَةِ اللّهِ سُبْحانَهُ فَدَخَلَ بِهِ الْجَنَّةَ وَدَخَلَ الأَوَّلُ بِهِ النّار .\r\nبزرگ‌ترين اندوه‌ها در قيامت ، اندوه مردى است كه از راه حرام كسب دارايى كرده و آن را مردى به ارث برد كه در طاعت و بندگى خدا خرج كند ، اندوه براى اين كه به خاطر كسب حرام بايد به عذاب رود و حسرت براى اين كه مىبيند وارثش براى انفاق مال در راه خدا به بهشت مىرود ! !\r\nراستى عجب است ، آنجا كه وارث انسان از مال حلال آدمى ارث ببرد انسان\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nمسئول پس دادن حساب آن است و آنجا كه وارث از مال حرام ارث ببرد ، و با معيارهاى الهى آن را پاك كرده ، در راه خدا خرج كند ، انسان بايد در قيامت به جهنم رفته و شاهد بهشت رفتن وارث خود باشد .\r\nبنابراين ترس براى اهل و عيال براى بعد از خود ترس بىجايى است و اين ترس با ارث گذاشتن و انتقال قدرت به زن و فرزند ، نبايد معالجه شود و اصولًا انسان نبايد چنين ترسى به خود راه بدهد ، بلكه كسى بايد براى بعد از خود ، بر اهل و عيالش بترسد كه آنان را با دست خود از مدار بندگى حق خارج كرده و از آراسته شدن به تربيت الهى محروم كرده است ! !\r\nروى هم رفته ، اين چند نوع ترس و هر آنچه مشابه آن است ، از نظر بيداران راه مذموم است و ريشه و علّت آن تنها جهل به واقعيّت‌ها و دور ماندن از حقايق است .\r\n\r\nخوف ممدوح\r\nخوف ممدوح ، خوفى است كه هم چون حالات عالى ديگر روانى براى انسان از ضروريات است .\r\nبدون اين خوف راهى براى ترقى و تعالى وجود ندارد و منهاى اين خوف آدمى را در پيشگاه قرب حضرت او جايى نيست .\r\nاين خوف از اوصاف عالى موقنين و از آثار برجسته وجود متّقين و نشانه‌اى از اتّصال محبّين به جناب اوست .\r\nعاشقان حضرتش هرگز از اين خوف جدا نبوده و بدون اين حالت عالى زيست نداشتند .\r\nخاتم پيامبران صلى الله عليه و آله مىفرمود :\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nأَنَا أَخْوَفُكُمْ مِنَ اللّهِ « 1 » .\r\nخائف‌ترين شما از خدا من هستم .\r\nچه مسائل مهمّى كه از خوف انبيا در قرآن و كتب اسلامى نقل شده و چه برنامه‌هاى پر اهميّتى در اين زمينه از اولياى خدا و ائمهء هدى عليهم السلام و عارفان الهى به ما رسيده ، نشنيده‌ايد كه سر حلقه عارفان و روح عاشقان ، على عليه السلام شبى چند بار از خوفى كه از عظمت حق داشت و از اوضاع جهان بعد نسبت به آنان كه مورد لطف نخواهند بود از خود بى خود مىشد ! !\r\nسالكان راه مىگويند :\r\nكم‌ترين درجه خوف آن است كه در اعمال و اطوار تجلى كند ، آنجا كه انسان از هر گناهى كناره گيرد ، معلوم مىشود از خوف بهره‌ور است و تازه اين خوددارى از گناهان در فرهنگ الهى ورع شمرده شده و چنانچه انسان از شبهات بپرهيزد داراى تقوا گشته و چون نظر از غير حق بردارد و هيچ نفسى جز به ياد او نكشد داراى صدق شده و در زمره صديقان آمده است .\r\nخوف پر و بالى است كه به وسيلهء آن بندگان حضرت حق ، به سوى هر مقام شايسته‌اى پرواز كرده و به سبب آن از منازل پر هول آخرت با كمال اطمينان عبور مىكنند .\r\nكسى كه غرق در شهوات است و آلوده به هر لذّت حرام و ترسى كه او را از افتادن در لجنزار گناه حفظ كند نداشته باشد ، چگونه مىخواهد از عذاب فردا درامان باشد ؟\r\nدر خبر مهمّى از حضرت صادق عليه السلام چنين مىخوانيم :\r\n\r\n\r\n","description":"","footnote":"\r\n( 1 ) - جامع السعادات : 1 / 203 .\r\n","page_name":" 152 ","page_number":152},
  {"content":"\r\n\r\nلا يَكُونُ مُؤْمِنٌ مُؤْمِناً حَتّى يَكُونَ خائِفاً راجِياً ، وَلا يَكُونُ خائِفاً راجِياً حَتّى يَكُونُ عامِلًا لِما يَخافُ وَيَرْجُو « 1 » .\r\nكسى را مؤمن نمىگويند مگر اين كه داراى بيم و اميد باشد و بيم و اميد در كسى نيست مگر آن كه به مقتضاى بيم و اميد عمل كند .\r\nراستى انسان داراى ترس ، از گناه خوددارى مىكند و دارنده اميد براى بهره بردن در دنيا و آخرت به دستورهاى حق گردن مىنهد !\r\nجمله‌اى را بدين مضمون از بعضى از حكما نقل كرده‌اند :\r\n« من خافَ شَيْئاً هَرَبَ مِنْهُ وَمَنْ خافَ اللّهَ هَرَبَ إِلَيْهِ » .\r\nكسى كه از چيزى ترس دارد ، از آن فرار مىكند و هركس از خدا مىترسد با حرص و ولع به سويش مىرود .\r\nآرى ، اگر انسان از گناه و عواقب آن بترسد ، از آن فرار مىكند و هركس از مقام خدا بترسد براى تبديل ترسش به حالت امن به او پناه مىبرد .\r\nخوف ممدوح خوفى است كه در دنيا و آخرت به وجود آورنده امنيت باطن و آرامش فكر وجان است چنانچه در قرآن مجيد آمده :\r\n[  وَ لَيُبَدِّلَنَّهُمْ مِنْ بَعْدِ خَوْفِهِمْ أَمْناً 
  ]  « 2 »  . \r\nو يقيناً ترس و بيمشان را تبديل به امنيت كند .\r\nكه ايمان و عمل صالح و ترس از خدا و وحشت از گناه و عذاب فردا ، علّت امنيت در دنيا و آخرت است .\r\nصاحبان اين خوف در قرآن مجيد و روايات و اخبار مورد تمجيد قرار گرفته و از\r\n\r\n\r\n","description":"","footnote":"\r\n( 1 ) - محجّة البيضاء : 7 / 251 .\r\n( 2 ) - نور ( 24 ) : 55 .\r\n","page_name":" 153 ","page_number":153},
  {"content":"\r\n\r\nآنان به عنوان عباد صالح ياد شده است .\r\nاين خوف در هركس نباشد ناقص است و بنا به فرموده نبىّ بزرگ اسلام صلى الله عليه و آله :\r\nناقص ملعون است .\r\nاگر اين خوف ، يعنى خوف از عظمت حق و كوچكى خود ، خوف از مقام خدا ، خوف از جريمه جرم ، خوف از سوء عاقبت بر اثر عدم تربيت در آدمى نباشد چه علّتى براى رشد و تكامل و مصون ماندن از خطرات درونى و بيرونى وجود دارد ؟\r\nاگر اين خوف نباشد ، چگونه انسان بندهء حق مىشود و به چه سبب از گناه خوددارى مىكند و چگونه درصدد دور كردن خود از عذاب فردا برمىآيد ؟ !\r\nبدون اين خوف چگونه ، انسان ، انسان است و با چه وسيله‌اى ، مىتواند با دشمنان شرف و فضيلتش مبارزه كند ؟\r\n\r\nحكمت در قرآن\r\nقرآن مجيد در آيات گوناگونى حكمت را - كه مجموعه‌اى از واقعيت‌ها الهامى و عقايد حقّه و اعمال پسنديده و نورانيّت الهيّه و حالات عالى درونى است - از اعظم نعمت‌ها و بهترين نيكىها دانسته و اصل حكمت و آراستگان به آن را ستوده است .\r\nدر سورهء بقره مىفرمايد :\r\n[  يُؤْتِي الْحِكْمَةَ مَنْ يَشاءُ وَ مَنْ يُؤْتَ الْحِكْمَةَ فَقَدْ أُوتِيَ خَيْراً كَثِيراً 
  ]  « 1 »  . \r\nحكمت را به هر كس بخواهد مىدهد ، و آن كه به او حكمت داده شود ، بىترديد او را خير فراوانى داده‌اند .\r\n\r\n\r\n","description":"","footnote":"\r\n( 1 ) - بقره ( 2 ) : 269 .\r\n","page_name":" 154 ","page_number":154},
  {"content":"\r\n\r\nدر سورهء لقمان « 1 » حضرت لقمان را به داشتن حكمت ستوده ، آنجا كه مىفرمايد :\r\n[  وَ لَقَدْ آتَيْنا لُقْمانَ الْحِكْمَةَ 
  ]  « 2 »  . \r\nو به راستى ما به لقمان حكمت عطا كرديم .\r\nدر سورهء بقره مىفرمايد :\r\n[  وَ قَتَلَ داوُدُ جالُوتَ وَ آتاهُ اللَّهُ الْمُلْكَ وَ الْحِكْمَةَ 
  ]  « 3 »  . \r\nو داود [ جوان مؤمن نيرومندى كه در سپاه طالوت بود 
  ] جالوت را كشت ، و خدا او را فرمانروايى و حكمت داد .\r\nدر سورهء نساء آل ابراهيم را به آراسته بودن به حكمت ستوده ، مىفرمايد :\r\n[  فَقَدْ آتَيْنا آلَ إِبْراهِيمَ الْكِتابَ وَ الْحِكْمَةَ 
  ]  « 4 »  . \r\nتحقيقاً ما به خاندان ابراهيم كتاب و حكمت داديم .\r\n[  وَ إِذْ عَلَّمْتُكَ الْكِتابَ وَ الْحِكْمَةَ وَ التَّوْراةَ وَ الْإِنْجِيلَ 
  ]  « 5 »  . \r\nو آن گاه كه تو را كتاب و حكمت و تورات و انجيل آموختم .\r\nو در سورهء بقره آيهء 129 و در سورهء آل عمران آيهء 164 و سورهء جمعه آيهء 2 يكى از اهداف بزرگ رسالت رسول اللّه صلى الله عليه و آله را تعليم حكمت قلمداد كرده است .\r\nحكيم كسى است كه وجودش محكم به ريشه‌هاى قوانين و اصول الهى است\r\n\r\n\r\n","description":"","footnote":"\r\n( 1 ) - اين فقير كتابى تحت عنوان لقمان حكيم در چهارصد و پنجاه صفحه به نگارش آورده كه تاكنون سه بار چاپ شده ، در اين كتاب حكمت‌هاى لقمان به طور مفصل شرح داده شده .\r\n( 2 ) - لقمان ( 31 ) : 12 .\r\n( 3 ) - بقره ( 2 ) : 251 .\r\n( 4 ) - نساء ( 4 ) : 54 .\r\n( 5 ) - مائده ( 5 ) : 110 .\r\n","page_name":" 155 ","page_number":155},
  {"content":"\r\n\r\nو وجودش براى ديگران منبع خير و فيض است و جامعه حكيم جامعه‌اى است كه براساس ضوابط و معيارهاى اسلامى زندگى مىكند .\r\n\r\nترس از خدا ريشهء حكمت\r\nبا توجّه به اهميّتى كه قرآن براى حكمت قائل شده و با توجه به ستايشى كه از حكيمان در قرآن و روايات آمده ، مىبينيم پيامبر بزرگ اسلام صلى الله عليه و آله در روايتى مىفرمايد :\r\nرَأْسُ الْحِكْمَةِ مَخافَةُ اللّهِ « 1 » .\r\nاصل و ريشهء حكمت ترس از خداست .\r\nو از اين جمله و امثال آن به موقعيّت ترس از خدا و اين كه از ضروريّات حيات عباد شايسته است پى مىبريم .\r\nو در حديث قدسى آمده :\r\nرأْسُ الْحِكْمَةِ خَشْيَةُ اللّهِ « 2 » .\r\nحقيقت و ريشهء حكمت در خشيت از خداست .\r\n\r\nانواع خوف ممدوح\r\n1 - خوف از پيش آمدن خطر براى مردم و اعلام آن براى نجات آنان .\r\n2 - خوف از سوء عاقبت .\r\n3 - خوف از نافرمانى خدا .\r\n\r\n\r\n","description":"","footnote":"\r\n( 1 ) - شافى : 1 / 229 .\r\n( 2 ) - كلمة اللّه : 415 .\r\n","page_name":" 156 ","page_number":156},
  {"content":"\r\n\r\n4 - خوف از عذاب گناهان انجام گرفته و اين كه اين خوف بهترين علت براى توبه است .\r\n5 - خوف از نقصان در عبادت يا قلّت آن در برابر عظمت حق .\r\n6 - خوف از ناچيزى خود ، در برابر عظمت بىنهايت در بىنهايت حق .\r\n\r\n1 - خوف از پيش آمدن خطر براى مردم\r\nخوف از پيش آمدن خطر براى جامعه و اعلام آن براى بيدارى مردم ، مخصوص انبيا و اوليا و ائمه و حكيمان و دلسوزان دورانديش است .\r\nهمين خوف كه برخاسته از دلسوزى آنان نسبت به خلق بود ، آنان را وادار كرد كه با تمام وجود براى سعادت دنيا و آخرت قيام كنند و آنان را از گرفتار شدن به وادى گمراهى حفط نمايند .\r\nقرآن كريم دربارهء ترس نوح نسبت به قومش مىفرمايد :\r\n[  لَقَدْ أَرْسَلْنا نُوحاً إِلى قَوْمِهِ فَقالَ يا قَوْمِ اعْبُدُوا اللَّهَ ما لَكُمْ مِنْ إِلهٍ غَيْرُهُ إِنِّي أَخافُ عَلَيْكُمْ عَذابَ يَوْمٍ عَظِيمٍ 
  ]  « 1 »  . \r\nبه يقين ، نوح را به سوى قومش فرستاديم ، پس به آنان گفت : اى قوم من ! خدا را بپرستيد كه شما را جز او معبودى نيست ، من قطعاً از عذاب روزى بزرگ بر شما مىترسم .\r\nو نيز مىفرمايد :\r\n[   وَ لَقَدْ أَرْسَلْنا نُوحاً إِلى قَوْمِهِ إِنِّي لَكُمْ نَذِيرٌ مُبِينٌ * أَنْ لا تَعْبُدُوا إِلَّا اللَّهَ إِنِّي  \r\n\r\n\r\n","description":"","footnote":"\r\n( 1 ) - اعراف ( 7 ) : 59 .\r\n","page_name":" 157 ","page_number":157},
  {"content":"\r\n\r\nأَخَافُ عَلَيْكُمْ عَذَابَ يَوْمٍ أَلِيمٍ 
  ] « 1 » .\r\nبىترديد نوح را به سوى قومش فرستاديم [ كه به آنان بگو : 
  ] من براى شما بيم دهنده‌اى آشكارم . * كه جز خدا را نپرستيد ؛ من بر شما از عذاب روزى دردناك بيمناكم .\r\nقرآن مجيد دربارهء ترس شعيب نسبت به آينده قومش و خطراتى كه آنان را تهديد مىكرد مىفرمايد :\r\n[  وَ إِلى مَدْيَنَ أَخاهُمْ شُعَيْباً قالَ يا قَوْمِ اعْبُدُوا اللَّهَ ما لَكُمْ مِنْ إِلهٍ غَيْرُهُ وَ لا تَنْقُصُوا الْمِكْيالَ وَ الْمِيزانَ إِنِّي أَراكُمْ بِخَيْرٍ وَ إِنِّي أَخافُ عَلَيْكُمْ عَذابَ يَوْمٍ مُحِيطٍ 
  ]  « 2 »  . \r\nو به سوى [ مردم 
  ] مَدين ، برادرشان شعيب را [ فرستاديم 
  ] گفت : اى قوم من ! خدا را بپرستيد ، شما را جز او هيچ معبودى نيست و از پيمانه و ترازو مكاهيد ، همانا من شما را در توانگرى و نعمت [ ى كه بىنياز كننده از كم فروشى است 
  ] مىبينم و بر شما از عذاب روزى فراگير بيمناكم .\r\nو دربارهء حضرت هود ، خطاب به قومش چنين مىگويد :\r\n[  إِنِّي أَخافُ عَلَيْكُمْ عَذابَ يَوْمٍ عَظِيمٍ 
  ]  « 3 »  . \r\nبىترديد من بر شما از عذاب روزى بزرگ مىترسم .\r\nاز پيامبر بزرگ اسلام صلى الله عليه و آله نسبت به ترسى كه از آينده امت داشتند چنين نقل\r\n\r\n\r\n","description":"","footnote":"\r\n( 1 ) - هود ( 11 ) : 25 - 26 .\r\n( 2 ) - هود ( 11 ) : 84 .\r\n( 3 ) - شعرا ( 26 ) : 135 .\r\n","page_name":" 158 ","page_number":158},
  {"content":"\r\n\r\nشده :\r\nإِنَّ أَخْوَفَ ما أَخافُ عَلى أُمَّتى : الْهَوى وَطُولُ الأَمَلِ ، أَمّا الْهَوى فَإِنَّهُ يَصُدُّ عَنِ الحَقِّ وَأَمّا طُولُ الأَمَلِ فَيُنْسى الآخِرَةَ وَهذِهِ الدُّنْيا قَد ارْتَحَلَتْ مُدْبَرَةً وَهذِهِ الآخِرَةُ قَدْ ارْتَحَلَتْ مُقْبَلَةً وَلِكُلِّ واحِدَةٍ مِنْهُما بَنُونٌ فَإِنْ اسْتَطَعْتُمْ أَنْ تَكُونُوا مِنْ أَبْناءِ الآخِرَةِ وَلا تَكُونُوا مِنْ أَبْناءِ الدُّنْيا فَافْعَلُوا فَانَّكُمُ الْيَوْمَ فى دارِ عَمَلٍ وَلا حِسابٍ وَأَنْتُمْ غَداً فى دارِ حِسابٍ وَلا عَمَلٍ « 1 » .\r\nترسناك‌ترين چيزى كه نسبت به آن بر امتّم مىترسم دو چيز است : هواى نفس و آرزوى دراز ، هواى نفس شما را از قرار گرفتن در مدار حق بازمىدارد ، در اين صورت از شما منبعى آلوده به هر گناه مىسازد ، و آرزوهاى طولانى شما را از آباد كردن خانه آخرت بازمىدارد .\r\nاين دنيا در حال گذشتن ، آخرت در حال ماندن است و براى هريك از اين دو فرزندانى است و اگر مىخواهيد فرزند آخرت باشيد ، و از ضربه‌هاى دنيا مصون بمانيد ، به دستورات خداوند عمل كنيد ؛ زيرا امروز در خانه عمل هستيد و حسابى بر شما نيست ، ولى فردا در خانه حساب هستيد و قدرتى بر انجام يك عمل در آن روز براى شما نيست .\r\nاز على عليه السلام در پايان يكى از خطبه‌ها چنين نقل شده :\r\nوَإِنَّ أَخْوَفُ ما أَخافُ عَلَيْكُم اثْنَتانِ اتّباعُ الهَوى وَطُولُ الأَمَلِ فَتَزَوَّدُوا فىالدُّنْيا مِنَ الدُّنْيا ما تَحْرُزُونَ بِهِ أَنْفُسَكُمْ غَداً « 2 » .\r\nوحشتناك‌ترين چيزى كه مرا نسبت به شما ترسانده ، پيروى از هواى نفس و آرزوهاى طولانى است ، از دنيا براى رهايى از عذاب فردا توشه برگيريد ، وقت خود را در دنيا به ايمان و عمل صالح تمام كنيد .\r\n\r\n\r\n","description":"","footnote":"\r\n( 1 ) - بحار الأنوار : 70 / 90 ، باب 122 ، حديث 63 ؛ الخصال : 1 / 51 حديث 62 .\r\n( 2 ) - نهج البلاغة : خطبه 28 .\r\n","page_name":" 159 ","page_number":159},
  {"content":"\r\n\r\nپيامبر بزرگ اسلام صلى الله عليه و آله نسبت به سه برنامه خطرزا براى امت چنين اعلام وحشت مىكند :\r\nإِنَّما أَخافُ عَلى أُمَّتى ثَلاثاً : شُحّاً مُطاعاً ، وَهَوىً مُتَّبَعاً وَإِماماً ضالّاً « 1 » .\r\nاز سه چيز بر امّتم مىترسم : بخلى كه بر آنان غلبه كند و نگذارد از مال خويش در راه خدا بهره گيرند و هواى نفسى كه آنان را آلوده به لذّت‌گرايى نمايد و پيشواى گمراهى كه بر آنان سلطه يابد و باعث جدايى امّت از فرهنگ الهى گردد .\r\nاز حضرت سيّدالشهدا امام حسين عليه السلام دربارهء پرسش نسبت به كسانى كه مسئوليت‌هاى خود را در برابر خدا و رسول الهى صلى الله عليه و آله و خلق مظلوم و مستضعف انجام نمىدهند ، چنين نقل شده :\r\nاى كسانى كه آرزوى هر نوع لطف و عنايت از خدا داريد ، من بر شما مىترسم كه دچار انتقام سختى از جانب خدا شويد و بلايى از بلاهاى الهى شما را فرا گيرد ، شما به مقامى از كرامت خدا رسيده‌ايد كه نسبت به ديگران بر اثر اين كرامت برترى يافته‌ايد .\r\nخداى بزرگ فراوان بندهء مؤمن دارد ولى بندگان ناشناخته ، به همين خاطر در بين مردم از احترام آن چنانى برخوردار نيستند . اما شما را به خاطر اين كه وابسته به خدا مىدانند سخت احترام مىكند ، ولى در برابر اين لطف حق ، شما به رعايت حقوق الهى برنخاسته‌ايد ؛ زيرا مشاهده مىكنيد كه پيمان‌هاى در جامعه بر باد رفته و شما نه هراسى داريد و نه فرياد برمىكشيد ، با آن كه در برابر يك پيمان‌شكنى پدران خود به جزع و فزع مىافتيد ، يعنى پيمان خدا به اندازه پيمان پدرانتان قيمت ندارد ! !\r\nواى كه تعهّدهاى رسول خدا صلى الله عليه و آله در بين مردم بىمقدار شده و كورها و كرها\r\n\r\n\r\n","description":"","footnote":"\r\n( 1 ) - تحف العقول : 57 .\r\n","page_name":" 160 ","page_number":160},
  {"content":"\r\n\r\nو زمين‌گيرها در همه شهرها دچار بدبختى گشته و بىسرپرست مانده‌اند و كسى به آنان رحم نمىكند .\r\nشما به اندازه مقام خود و در خور تكليف و مسئوليّت خويش عمل نمىكنيد و در برابر انسان‌هاى والايى كه اداى مسئوليت مىنمايند تواضع نداريد ، با مسامحه و سازش با ظالمان خويش را آسوده مىداريد .\r\nاين‌ها برنامه‌هاى عالى آسمانى است كه خداوند جهان شما را به آن فرمان داده و مسائل خطرناكى است كه همه شما را از آن نهى كرده ، امّا شما از معروف و منكر بازشناسانده شده غافليد .\r\nآن هنگام كه دست انتقام حق به سوى شما دراز شود ، بدبختى و بيچارگى شما از همه بيش‌تر است ؛ زيرا شما منزلت علم و علما را در جامعه حفظ نكرديد و اگر در اين راه از كوشش و جهاد دريغ نمىورزيديد ، هرآينه ستمگران اين جايگاه بلند الهى را كه ضامن حفظ حقوق مردم است اشغال نمىكردند ! ! « 1 » حضرت على عليه السلام به فرزندش محمّد حنفيّه مىفرمايد :\r\nيا بُنَىّ إِنّى أَخافُ عَلَيْكَ الْفَقْرَ فَاسْتَعِذْ مِنْهُ فَإِنَّ الْفَقْرَ مَنْقَصَةٌ فى الدِّينِ مُدْهِشَةٌ لِلْعَقْلِ ، داعِيَةٌ لِلْمَقْتِ « 2 » .\r\nپسرم بر تو از ندارى و فقر مىترسم ، از پيش آمدن اين مصيبت به خداى بزرگ پناه ببر ؛ زيرا تنگدستى علّت كم شدن دين انسان است ؛ زيرا بر اثر ندارى و فقر انسان از آلوده شدن به گناهانى چون دروغ ، خيانت ، دزدى و ساير اعمال ناروا مصون نخواهد بود و نيز آدم ندار از نظر تعقّل و تفكّر حيران و سرگردان است و در معرض دشمنى مردم است .\r\n\r\n\r\n","description":"","footnote":"\r\n( 1 ) - تحف العقول : 241 قسمتى از گفتار امام .\r\n( 2 ) - نهج البلاغة : حكمت 311 .\r\n","page_name":" 161 ","page_number":161},
  {"content":"\r\n\r\nامام على بن ابى طالب عليه السلام مىفرمايد :\r\nفَإِنَّهُ لا سِواءٌ إِمامُ الْهُدى وَإِمامُ الرَّدى وَوَلِىُّ النَّبِىّ وَعَدُوُّ النَّبِىِّ وَلَقَدْ قَالَ لى رَسُولُ اللّهِ صلى الله عليه و آله : إِنّى لا أَخافُ عَلى أُمّتى مُؤمِناً وَلا مُشْرِكاً أَمّا الْمُؤْمِنُ فَيَمْنَعُهُ اللّهُ بِإِيمانِهِ ، وَأَمّا الْمُشْرِكُ فَيَقْمَعُهُ اللّهُ بِشِرْكِهِ وَلكِنّى أَخافُ عَلَيْكُمْ كُلَّ مُنافِقِ الْجَنانِ عالِمِ اللِّسانِ يَقُولُ ما تَعْرِفُونَ وَيَفْعَلُ ما تُنْكِرُونَ « 1 » .\r\nپيشواى هدايت ، ورهبر ضلالت وتبهكارى ، دوست پيامبر و دشمن رسول اكرم صلى الله عليه و آله مساوى نيستند ، من بر امّتم از مؤمن ومشرك نمىترسم ؛ زيرا مؤمن را خداوند با كمك ايمانش از تعدّى و جور حفظ مىكند و مشرك را به خاطر شركش قلع وقمع مىنمايد ، اما ترس و وحشت من از مردم منافق و انسان‌هاى دو چهره است كه دل آنان با ظاهرشان يكى نيست ، آنچه را شما مىپسنديد به زبان جارى مىكنند ، و انجام مىدهند آنچه را به ضرر شماست .\r\nآرى ، پيامبر صلى الله عليه و آله با آن عظمت از شرّ منافقان نسبت به امّت اسلامى وحشت داشت .\r\nو نيز امام در « نهج البلاغة » مىفرمايد :\r\nأَخافُ عَلَيْكُمْ مِنْ عِقابِهِ « 2 » .\r\nمن بر شما از عقاب خدا به خاطر اين همه تبهكارى و گناه مىترسم .\r\n\r\n2 - خوف از سوء عاقبت\r\nبيداران راه حق بر اين عقيده‌اند كه انسان تا آخرين لحظه عمر با دو نوع دشمن\r\n\r\n\r\n","description":"","footnote":"\r\n( 1 ) - نهج البلاغة : نامه 27 .\r\n( 2 ) - نهج البلاغة : خطبه 42 .\r\n","page_name":" 162 ","page_number":162},
  {"content":"\r\n\r\nروبروست : دشمنان باطنى ، دشمنان ظاهرى ، باطنى همانند هواى نفس و توابع آن از قبيل ريا ، نفاق ، كبر ، نخوت ، غرور ، حسد ، بخل و . . . ظاهرى مانند ابليس ، انواع شياطين انسى ، دوستان آدم‌نما ، قدرت‌هاى استبدادى ، نيروهاى استعمارى كه همه اين دشمنان مىكوشند انسان را از صراط الهى منحرف كرده و به وادى ضلالت و بىخبرى بكشند .\r\nبدون شك انسان نمىتواند به سادگى از بند اين دشمنان برهد ، بلكه نياز مبرم به شناخت آنان و مبارزه‌اى سرسخت عليه آنان دارد .\r\nاولياى خدا با توجه به وجود اين خطرات ، هميشه از عاقبت خود نگران بودند و نسبت به پايان كار خويش كه آيا عاقبت پيروزى با آنان است ، يا با دشمنان ظاهرى و باطنى ، در وحشت بسر مىبردند و همين ترس و وحشت ارزنده بود كه به آنان حال مراقبت و مواظبت بخشيده و ايشان را به شناخت دشمنان و مبارزه با آنان وادار مىكرد و از آن‌ها انسان‌هايى آگاه و بينا و فعّال و مجاهد مىساخت .\r\nنبىّ اسلام صلى الله عليه و آله در اين زمينه چقدر زيبا مىفرمايد :\r\nلا يَزالُ الْمُؤْمِنُ خائِفاً مِنْ سُوءِ الْعاقِبَةِ لا يَتَيَقَّنُ الْوُصُولَ إِلَى رِضْوانِ اللّهِ حَتّى يَكُونَ وَقْتَ نَزْعِ روحِهِ وَظُهورِ الْمَلَكِ الْمَوْتِ له « 1 » .\r\nبه طور دائم مؤمن نسبت به سوء عاقبت خود در وحشت و نگرانى است ، او تا هنگام جان دادن و روبرو شدن با ملك الموت ، اطمينانى به وصال به رضوان اللّه ندارد ، وقتى شرّ همه دشمنان و غارتگران ايمان و عمل صالح و حالات عالى روحى را پشت‌سر گذاشت و با كمال سلامت به مقام لقاى حق رسيد به نجات خود مطمئن مىگردد .\r\n\r\n\r\n","description":"","footnote":"\r\n( 1 ) - سفينة البحار : 2 / 209 .\r\n","page_name":" 163 ","page_number":163},
  {"content":"\r\n\r\n\r\nمواردى از سوء عاقبت در قرآن\r\nقرآن مجيد به سوء عاقبت افرادى از امم گذشته و بعضى از افراد مسلمان اشاره كرده و از مردم مىخواهد از داستان اينان عبرت گرفته و به مواظبت و مراقبت خويش توجه داشته ، و خود را از افتادن در ننگ سوءِ عاقبت حفظ كنند .\r\n\r\nبرصيصاى عابد\r\n[  كَمَثَلِ الشَّيْطانِ إِذْ قالَ لِلْإِنْسانِ اكْفُرْ فَلَمَّا كَفَرَ قالَ إِنِّي بَرِيءٌ مِنْكَ إِنِّي أَخافُ اللَّهَ رَبَّ الْعالَمِينَ 
  ]  « 1 »  . \r\n[ داستان منافقان كه كافران از اهل كتاب را با وعده‌هاى دروغ فريفتند 
  ] چون داستان شيطان است كه به انسان گفت : كافر شو . هنگامى كه كافر شد ، گفت :\r\nمن از تو بيزارم ، من از خدا كه پروردگار جهانيان است ، مىترسم .\r\nاكثر مفسرين قرآن عقيده دارند ، اين آيه نمايشگر سوء عاقبت مردى از بنىاسرائيل به نام برصيصا است .\r\nداستان او بدين قرار است :\r\nمدتى طولانى خداى بزرگ را بندگى كرد ، اين بندگى و عبادت كارش را به جايى رساند كه صاحب نفس شد و نسبت به پاره‌اى از امور ، داراى بصيرت گشت .\r\nآنان كه دچار مرض اعصاب و حالات غير عادى روانى مىگشتند معالجه مىكرد و از اين راه شهرتى به‌سزا يافت .\r\nزنى صاحب جمال و داراى اصل و نسب و اصالت خانواده به چنان مرضى\r\n\r\n\r\n","description":"","footnote":"\r\n( 1 ) - حشر ( 59 ) : 16 .\r\n","page_name":" 164 ","page_number":164},
  {"content":"\r\n\r\nدچار شد ، وقتى از علاجش به وسيلهء طب نا اميد شدند ، به توسط برادران نيرومندش به محضر عابد آورده شد ، شيطان كه در اين موقعيّت‌ها ، براى جدا كردن انسان از خدا تمام نيرويش را به كار مىبرد ، به وسوسه آن مرد پرداخت ! ! و بالاخره او را وادار به عمل قبيح آن هم با يك زن مريض كرد ! !\r\nخبر اين برنامه به شهر رسيد ، او را به محاكمه كشيدند و طبق قانون آن روز محكوم به مرگ شد ، به هنگامى كه بر بالاى دار قرار گرفت ، شيطان در نظرش مجسم شد و به او گفت : اين خط سيرى بود كه من برايت فراهم آوردم ، هم اكنون اگر مىخواهى نجات يا بى بر من سجده كن ! گفت : در حالى كه بر دارم چگونه سجده‌ات كنم ؟ پاسخ داد : با حالت اشاره ، چون به اشاره چشم و ابرو شروع به سجده كرد ، طناب‌دار را كشيدند و با وجود سال‌ها عبادت اين گونه به سوء عاقبت و عذاب اليم دچار شد « 1 » .\r\n\r\nثعلبة بن حاطب\r\n[    وَ مِنْهُمْ مَنْ عاهَدَ اللَّهَ لَئِنْ آتانا مِنْ فَضْلِهِ لَنَصَّدَّقَنَّ وَ لَنَكُونَنَّ مِنَ الصَّالِحِينَ * فَلَمَّا آتاهُمْ مِنْ فَضْلِهِ بَخِلُوا بِهِ وَ تَوَلَّوْا وَ هُمْ مُعْرِضُونَ * فَأَعْقَبَهُمْ نِفاقاً فِي قُلُوبِهِمْ إِلى يَوْمِ يَلْقَوْنَهُ بِما أَخْلَفُوا اللَّهَ ما وَعَدُوهُ وَ بِما كانُوا يَكْذِبُونَ 
  ]    « 2 »    .   \r\nاز منافقان كسانى هستند كه با خدا پيمان بستند ، چنان چه خدا از فضل و احسانش به ما عطا كند ، يقيناً صدقه خواهيم داد و از شايستگان خواهيم شد . * هنگامى كه خدا از فضل و احسانش به آنان عطا كرد نسبت به [ هزينه\r\n\r\n\r\n","description":"","footnote":"\r\n( 1 ) - مجمع البيان : 9 / 265 ؛ بحار الأنوار : 14 / 486 ؛ الميزان : 19 / 247 ؛ سفينة البحار : 1 / 71 .\r\n( 2 ) - توبه ( 9 ) : 75 - 77 .\r\n","page_name":" 165 ","page_number":165},
  {"content":"\r\n\r\nكردن 
  ] آن [ در راه خدا 
  ] بخل ورزيدند و اعراض‌كنان [ از پيمانشان 
  ] روى گرداندند . * پس براى آن كه به وعده‌هاى خود با خدا وفا نكردند ، و به سبب آن كه همواره دروغ مىگفتند ، نفاقى [ ثابت 
  ] را در دل‌هايشان تا روزىكه خدا را ملاقات كنند ، باقى گذاشت .\r\nمفسران نوشته‌اند ، اين آيات دربارهء « ثعلبة بن حاطب » كه فردى از انصار بود نازل شده است و داستان او چنين است :\r\nثعلبه كه مردى فقير بود و از ثروت بهره‌اى نداشت روزى به پيامبر صلى الله عليه و آله عرضه داشت : اى رسول خدا ! برايم دعا كن ، خداوند به من ثروتى عنايت كند .\r\nپيامبر صلى الله عليه و آله فرمود : اى ثعلبه ! مقدار مالى كه در اختيار توست ، اگر به اداى شكرش برخيزى ؛ براى تو بهتر است از ثروتى كه نتوانى مسئوليت آن را تحمل كنى . آيا دوست ندارى از زندگى پيامبرت درس بگيرى ؟\r\nاى ثعلبه ! به خدا اگر اراده كنم كوه‌ها برايم طلا و نقره مىشود ؛ امّا بهترين زندگى آن است كه در آن عفاف و كفاف باشد و بهترين مال آن است كه انسان بتواند شكرش را به جاى آورد .\r\nثعلبه به بيان رسول خدا صلى الله عليه و آله قانع نشد و با اصرار از پيامبر صلى الله عليه و آله تقاضاى دعا كرد و به حضرت عرضه داشت : به آن خدايى كه تو را مبعوث به رسالت كرده است ، اگر ثروتى به من عطا شود ، به هر كس در ثروت من حق دارد حقّش را ادا خواهم كرد .\r\nرسول خدا صلى الله عليه و آله ، به دنبال اصرار ثعلبه دعا كرد . پس از دعاى رسول خدا صلى الله عليه و آله زندگى مادى ثعلبه دگرگون و روز به روز ثروتش زيادتر شد . اوّل چند گوسفند تهيّه كرد و مشغول دامدارى شد . به مرور زمان دامنهء اموالش چنان وسعت گرفت كه به\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nتدريج شهر مدينه از پاسخ گفتن به نياز او عاجز شد . به همين علت از شهر به بيابان رفت و در آنجا به كار دامدارى مشغول شد و چنان سرگرم ادارهء كار خود شد كه بر اثر كثرت كار از جمعه و جماعت و زيارت پيامبر صلى الله عليه و آله محروم ماند . پس از نزول حكم زكات ، به دستور رسول خدا صلى الله عليه و آله ، مأموران جمع‌آورى زكات به سراغ ثعلبه رفتند و برابر حكم خدا و رسول ، از او طلب زكات كردند ؛ امّا او از دادن زكات بخل ورزيد و در جواب گفت : زكات در رديف جزيه‌اى است كه از اقليّت‌هاى مذهبى مىگيرند و اين برنامه ، زورى است كه بر ما ثروتمندان تحميل مىشود و من از دادن اين‌گونه ماليات‌ها خود را معذور مىبينم ! .\r\nچون خبر بخل‌ورزى او به پيامبر صلى الله عليه و آله رسيد دو بار فرمودند : واى بر ثعلبه ، واى بر ثعلبه « 1 » .\r\nاو هم چنان به جمع ثروت و اضافه كردن آن مشغول بود ، تا تمام ثروت از كفش رفت و هم چنان كه قرآن فرموده به سوء عاقبت دچار شد .\r\n\r\nمواردى از تاريخ اسلام\r\n« زبير » يكى از رجال برجستهء اسلام بود ، او در يارى پيامبر صلى الله عليه و آله و جهاد فى سبيل اللّه سهمى به سزا داشت .\r\nدر يكى از جنگ‌ها شمشيرش شكست ، پيامبر صلى الله عليه و آله بلافاصله چوبى را برداشت و به دو طرف آن دست كشيد ، با عنايت خدا تبديل به شمشيرى شد و آن را به زبير سپرد . زبير به وسيلهء آن در راه اسلام و پيش برد اهداف رسالت ، رشادت‌ها به خرج داد .\r\n\r\n\r\n","description":"","footnote":"\r\n( 1 ) - تفسير القرطبى : 8 / 209 .\r\n","page_name":" 167 ","page_number":167},
  {"content":"\r\n\r\nمىگويند بهترين دفاع كنندگان از اسلام چهار نفر بودند : على بن ابى طالب ، زبير بن العوام ، ابودجانه انصارى ، سلمان فارسى .\r\nزبير يكى از چند نفرى بود كه بعد از وفات پيامبر صلى الله عليه و آله ، دعوت اميرمؤمنان عليه السلام را براى دفاع از حق ، بدون قيد و شرط قبول كرد .\r\nزبير از چهار نفرى بود كه على عليه السلام پس از وفات نبىّ اكرم صلى الله عليه و آله در دفاع از حق نفر پنجمى براى آن نيافت ، سه نفر ديگر سلمان و ابوذر و مقداد بودند .\r\nزبير در روز شورا ، حق خود را به امام على عليه السلام واگذار كرد و خودش هم مصمّم بود با امام بيعت كند .\r\nوى از افرادى بود كه دختر پيامبر بزرگ اسلام عليها السلام وصيت كرد ، بايد از افرادى باشد كه در مراسم تشييع من شركت كند !\r\nعلى عليه السلام در نامه‌اى به اصحابش نوشت : زبير يكى از شجاع‌ترين افراد امّت است .\r\nاما با آن همه كرامت وفضيلت ، با آن همه شجاعت و رشادت زحماتى كه در راه اسلام و خاندان پيامبر كشيد ، در پايان كار دچار جاه‌طلبى شد و اين مسئله او را از مدار حق خارج كرد و به دشمنى با بهترين خلق خدا واداشت .\r\nاو عاقبت با فريب معاويه و تشويق عايشه به گمراه كردن مردم بصره و ساير شهرها برخاست و چندين هزار نفر را عليه اميرمؤمنان عليه السلام كه مىرفت فرهنگ اصيل اسلام را پس از مدّت‌ها به مسير اصلى برگرداند ، تحريك كرد و مدّتى آن امام بزرگوار را در ميدان جنگ « جمل » به دفع دشمن گرفتار و پس از آن دچار جنگ صفّين و سپس نهروان نمود و آن امام همام آخر در ميدان محراب به شرف شهادت نايل آمد و به آرزوى خود كه اصلاح امت اسلامى بود ، نرسيد .\r\nزبير در ميدان جنگ جمل خون هزاران بيگناه را به هدر داد و مزاحمت سختى\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nبراى دولت حق به وجود آورد و بدون اين كه از اين آشوب كم‌ترين بهره مادى و دنيايى ببرد ؛ در بيابانى به دست مردى به قتل رسيد و آن چنان به سوء عاقبت گرفتار شد كه در كتب اسلامى از او به عنوان فردى از پيشوايان ضلالت و كفر نامبرده مىشود « 1 » .\r\nآرى ، بيداران راه خدا و عاشقان حضرت حق ، تا زنده‌اند ، با توجه به زندگى چنين انسان‌هايى كه در قرآن و تاريخ از آنان ياد شده است ، از عاقبت خود در ترس و وحشتند ، آرى ، از بركت چنين خوفى است كه هميشه مراقب خود هستند و براى دفع خطر از حيات روحانى خود ، در كوشش و فعاليّت‌اند .\r\nبنابراين خوف از سوء عاقبت ، واقعيّتى است كه انسان مؤمن به آن نيازمند است و اگر با انسان نباشد ، به بر طرف نمودن موانع حُسن عاقبت اقدام نمىكند .\r\n\r\n3 - خوف از نافرمانى خدا\r\nاز دورترين ايّام حيات براى پيشگيرى از وقوع جرم ، جريمه و قانون‌هاى كيفرى وضع شده است جرايم و كيفرهاى شخصى و اجتماعى يكى از مهم‌ترين عوامل ايجاد ترس در برابر انجام جرم است و نقش مهمى در كاهش مفاسد و جرايم اجتماعى را به خود اختصاص داده است .\r\nآيين الهى كه حاوى تمام مقررات لازم براى انسان است و قوانين آن براى جلب مصلحت و دفع مفسده به نفع بشر وضع شده است ، معمولًا براى جرم‌ها و گناهان دو جريمه قائل است ، جريمه‌هاى دنيايى كه نتيجهء اعمال و رفتار شخصى و اجتماعى انسان است و جريمه‌هاى آخرتى كه آن نيز مخصوص گناهان است .\r\n\r\n\r\n","description":"","footnote":"\r\n( 1 ) - سفينة البحار : 3 / 441 ؛ دار الأسوه .\r\n","page_name":" 169 ","page_number":169},
  {"content":"\r\n\r\nكتب آسمانى و انبيا و ائمه عليهم السلام ، تمام مواضع جرم و جريمه را بيان كرده و در اين زمينه چيزى فروگذار نكرده‌اند .\r\nمؤمنان به خدا و روز جزا و تربيت‌شدگان مكتب انبيا و امامان عليهم السلام ، بر اثر خوف از نافرمانى خدا ، دامن به گناه آلوده نمىكنند ؛ زيرا به اين حقيقت واقفند كه گناه علت دور ماندن از رحمت و عنايت حق است .\r\nدل عاشقان و سالكان راه حق هرگز از چنين خوفى خالى نمىماند و به خاطر همين خوف است كه زندگى را به پاكى شروع كرده و به پاكى به پايان مىبرند .\r\nقرآن و روايات و اخبار براى چنين خوفى ارزش والايى قائلند و صاحبان اين خوف را بندگانى حقيقى دانسته و آنان را از پاك‌ترين عباد شايسته حق به حساب آورده‌اند .\r\nآرى ، علت رشد و كمال و سبب طهارت و پاكى جان و دل ، چنين خوفى است كه بدون آن ، رسيدن به مقام قرب الهى محال است .\r\nدر اين قسمت لازم است به بخشى از آيات مربوط به خوف و حالات خائفان اشاره شود ، تا ارزش اين خوف و جايگاهى كه در پاك نگاه داشتن حيات از آلودگىها دارد ، روشن گردد و معلوم شود كه خوف از عذاب خدا بهترين علّت براى ايجاد امنيّت در حيات دنيا و آخرت است .\r\n\r\nخوف از عذاب گناهان در قرآن\r\nخداى متعال به رسول خدا صلى الله عليه و آله مىفرمايد : به مردم بگو :\r\n[  قُلْ إِنِّي أَخافُ إِنْ عَصَيْتُ رَبِّي عَذابَ يَوْمٍ عَظِيمٍ 
  ]  « 1 »  . \r\n\r\n\r\n","description":"","footnote":"\r\n( 1 ) - زمر ( 39 ) : 13 .\r\n","page_name":" 170 ","page_number":170},
  {"content":"\r\n\r\nبگو : اگر پروردگارم را نافرمانى كنم از عذاب روزى بزرگ مىترسم .\r\nو نيز مىفرمايد : به مردم مؤمن بگو :\r\n[  إِنَّما ذلِكُمُ الشَّيْطانُ يُخَوِّفُ أَوْلِياءَهُ فَلا تَخافُوهُمْ وَ خافُونِ إِنْ كُنْتُمْ مُؤْمِنِينَ 
  ]  « 1 »  . \r\nدر حقيقت اين شيطان است كه دوستانش را [ با شايعه پراكنى و گفتار وحشت زا ، از رفتن به جهاد 
  ] مىترساند ؛ پس اگر مؤمن هستيد از آنان نترسيد و از من بترسيد .\r\nقرآن مجيد دربارهء اهل بيت عليهم السلام مىفرمايد :\r\n[      يُوفُونَ بِالنَّذْرِ وَ يَخافُونَ يَوْماً كانَ شَرُّهُ مُسْتَطِيراً * وَ يُطْعِمُونَ الطَّعامَ عَلى حُبِّهِ مِسْكِيناً وَ يَتِيماً وَ أَسِيراً * إِنَّما نُطْعِمُكُمْ لِوَجْهِ اللَّهِ لا نُرِيدُ مِنْكُمْ جَزاءً وَ لا شُكُوراً * إِنَّا نَخافُ مِنْ رَبِّنا يَوْماً عَبُوساً قَمْطَرِيراً * فَوَقاهُمُ اللَّهُ شَرَّ ذلِكَ الْيَوْمِ وَ لَقَّاهُمْ نَضْرَةً وَ سُرُوراً 
  ]      « 2 »      .     \r\n[ همانان كه 
  ] همواره نذرشان را وفا مىكنند ، و از روزى كه آسيب و گزندش گسترده است ، مىترسند ، * و غذا را در عين دوست داشتنش به مسكين و يتيم و اسير انفاق مىكنند . * و مىگويند : 
  ] ما شما را فقط براى خشنودى خدا اطعام مىكنيم و انتظار هيچ پاداش و سپاسى را از شما نداريم . * ما از پروردگارمان در روزى كه روز عبوس و بسيار هولناكى است مىترسيم .\r\nترس از روز جزا و خوف از مقام خدا بهترين عامل زمينه‌ساز براى قبول احكام و فرمان‌هاى الهى است . به همين خاطر خدا به پيامبرش مىفرمايد :\r\n\r\n\r\n","description":"","footnote":"\r\n( 1 ) - آل عمران ( 3 ) : 175 .\r\n( 2 ) - الانسان ( 76 ) : 7 - 11 .\r\n","page_name":" 171 ","page_number":171},
  {"content":"\r\n\r\n[  فَذَكِّرْ بِالْقُرْآنِ مَنْ يَخافُ وَعِيدِ 
  ]  « 1 »  . \r\nپس به وسيلهء قرآن كسانى را كه از تهديد من مىترسند ، بيم ده .\r\nآرى ، آنان كه از روز حشر و دقّت در حساب آن مىترسند و مىدانند كه در آن روز دوست و شفيعى جز خدا نيست ، هماره در راه رشد و تكاملند و حركتشان به سوى مقام قرب است و همينانند كه در كمال شوق و عشق به قبول قرآن حاضر شده و تمام شؤون حيات خويش را به آيات قرآن آراسته‌اند . قرآن دربارهء خوف ممدوح مىفرمايد :\r\n[  وَ أَنْذِرْ بِهِ الَّذِينَ يَخافُونَ أَنْ يُحْشَرُوا إِلى رَبِّهِمْ لَيْسَ لَهُمْ مِنْ دُونِهِ وَلِيٌّ وَ لا شَفِيعٌ لَعَلَّهُمْ يَتَّقُونَ 
  ]  « 2 »  . \r\nو به وسيلهء اين قرآن كسانى را كه از محشور شدن به سوى پروردگارشان مىترسند ، هشدار ده كه آنان را [ در آن روز هول‌انگيز 
  ] جز خدا سرپرست و شفيعى نخواهد بود ؛ باشد كه بپرهيزند .\r\nهمچنين مىفرمايد :\r\n[    الَّذِينَ يُوفُونَ بِعَهْدِ اللَّهِ وَ لا يَنْقُضُونَ الْمِيثاقَ * وَ الَّذِينَ يَصِلُونَ ما أَمَرَ اللَّهُ بِهِ أَنْ يُوصَلَ وَ يَخْشَوْنَ رَبَّهُمْ وَ يَخافُونَ سُوءَ الْحِسابِ * وَ الَّذِينَ صَبَرُوا ابْتِغاءَ وَجْهِ رَبِّهِمْ وَ أَقامُوا الصَّلاةَ وَ أَنْفَقُوا مِمَّا رَزَقْناهُمْ سِرًّا وَ عَلانِيَةً وَ يَدْرَؤُنَ بِالْحَسَنَةِ السَّيِّئَةَ أُولئِكَ لَهُمْ عُقْبَى الدَّارِ 
  ]    « 3 »    .   \r\nهمان كسانى كه به عهد خدا [ كه همانا قرآن است 
  ] وفا مىكنند و پيمان را\r\n\r\n\r\n","description":"","footnote":"\r\n( 1 ) - ق ( 50 ) : 45 .\r\n( 2 ) - انعام ( 6 ) : 51 .\r\n( 3 ) - رعد ( 13 ) : 20 - 22 .\r\n","page_name":" 172 ","page_number":172},
  {"content":"\r\n\r\nنمىشكنند . * و آنچه را خدا به پيوند آن فرمان داده پيوند مىدهند و از [ عظمت و جلال 
  ] پروردگارشان همواره در هراسند و از حساب سخت و دشوار بيم دارند . * و براى به دست آوردن خشنودى پروردگارشان [ در برابر گناهان و انجام وظايف و حوادث 
  ] شكيبايى ورزيدند ، و نماز را بر پا داشتند ، و بخشى از آنچه را روزى آنان كرديم در نهان و آشكار انفاق نمودند ، و همواره با نيكىِ [ عبادت 
  ] زشتى و پليدى [ گناه 
  ] را دفع مىكنند [ و با خوبىهاى خود نسبت به مردم ، بدىهاى آنان را نسبت به خود بر طرف مىنمايند 
  ] ، اينانند كه فرجام نيك آن سراى ، ويژهء آنان است .\r\nو نيز دربارهء بندگان پاك و شايسته‌اش مىفرمايد :\r\n[  رِجالٌ لا تُلْهِيهِمْ تِجارَةٌ وَ لا بَيْعٌ عَنْ ذِكْرِ اللَّهِ وَ إِقامِ الصَّلاةِ وَ إِيتاءِ الزَّكاةِ يَخافُونَ يَوْماً تَتَقَلَّبُ فِيهِ الْقُلُوبُ وَ الْأَبْصارُ 
  ]  « 1 »  . \r\nمردانى كه تجارت و داد و ستد آنان را از ياد خدا و برپا داشتن نماز و پرداخت زكات باز نمىدارد ، [ و 
  ] پيوسته از روزى كه دل‌ها و ديده‌ها در آن زير و رو مىشود ، مىترسند .\r\nقرآن مجيد با در اختيار گذاردن اوضاع قيامت نسبت به گناه‌كاران ، زمينهء ايجاد خوف را در دل عاشقان فراهم كرده و از اين راه آنان را به ميدان هدايت و پاكى فرا مىخواند آنجا كه مىفرمايد :\r\n[   فَاعْبُدُوا ما شِئْتُمْ مِنْ دُونِهِ قُلْ إِنَّ الْخاسِرِينَ الَّذِينَ خَسِرُوا أَنْفُسَهُمْ وَ أَهْلِيهِمْ يَوْمَ الْقِيامَةِ أَلا ذلِكَ هُوَ الْخُسْرانُ الْمُبِينُ * لَهُمْ مِنْ فَوْقِهِمْ ظُلَلٌ مِنَ  \r\n\r\n\r\n","description":"","footnote":"\r\n( 1 ) - نور ( 24 ) : 37 .\r\n","page_name":" 173 ","page_number":173},
  {"content":"\r\n\r\nالنَّارِ وَمِن تَحْتِهِمْ ظُلَلٌ ذلِكَ يُخَوِّفُ اللَّهُ بِهِ عِبَادَهُ يَا عِبَادِ فَاتَّقُونِ 
  ] « 1 » .\r\nپس شما هم آنچه را مىخواهيد ، به جاى او بپرستيد . بگو : بىترديد زيانكاران [ واقعى 
  ] كسانى هستند كه روز قيامت سرمايه وجودشان و كسانشان را به تباهى داده باشند ؛ آگاه باشيد ! كه آن همان زيان آشكار است . * براى آنان از بالاى سرشان و از زير پايشان سايبان‌هايى از آتش است ، اين عذابى است كه خدا بندگانش را به آن بيم مىدهد . اى بندگانم ! از من پروا كنيد .\r\nو نيز مىفرمايد :\r\n[   وَ أَمَّا مَنْ خافَ مَقامَ رَبِّهِ وَ نَهَى النَّفْسَ عَنِ الْهَوى * فَإِنَّ الْجَنَّةَ هِيَ الْمَأْوى 
  ]   « 2 »   .  \r\nو اما كسى كه از مقام و منزلت پروردگارش ترسيده و نفس را از هوا و هوس بازداشته است ؛ * پس بىترديد جايگاهش بهشت است .\r\n\r\nروايات خوف\r\nعَنْ حَمْزَةِ بن حُمْرانِ ، قالَ : سَمِعْتُ أَبا عَبْدِاللّهِ عليه السلام يَقُول : إِنَّ مِمّا حُفِظَ مِنْ خُطَبِ النَّبِىِّ صلى الله عليه و آله انَّهُ قالَ : يا أَيُّهَا النّاسُ إِنَّ لَكُمْ مَعالِمَ فَانْتَهُوا إِلى مَعالِمِكُمْ وَإِنَّ لَكُمْ نَهايَةً فَانْتَهُوا إِلى نَهايَتِكُمْ ، أَلا إِنَّ الْمُؤْمِنَ يَعْمَل بَيْنَ مَخافَتَيْنَ : بَيْنَ أَجَلٍ قَدْ مَضى لا يَدْرى مَا اللّهُ صانِعٌ فيهِ ، وَبَيْنَ أَجَلٍ قَدْ بَقِىَ لا يَدْرى مَا اللّهُ قاضٍ فِيه فَلْيَأخُذِ الْعَبْدُ الْمُؤْمِنُ مِنْ نَفْسِهِ لِنَفْسِهِ وَمِنْ دُنْيا لآخِرَتِهِ ، وَفى الشَّبِيَةِ قَبْلَ الْكِبَرِ وَفى الْحَياتِ\r\n\r\n\r\n","description":"","footnote":"\r\n( 1 ) - زمر ( 39 ) : 15 - 16 .\r\n( 2 ) - نازعات ( 79 ) : 40 - 41 .\r\n","page_name":" 174 ","page_number":174},
  {"content":"\r\n\r\nقَبْلَ الْمَماتِ فَوَ الَّذى نَفْسُ مَحَمَّدٍ بِيَدِهِ مَا بَعْدَ الدُّنْيا مِنْ مُسْتَعْتَبٍ وَمَا بَعْدَها مِنْ دارٍ إِلّا الْجَنَّةَ اوِ النَّارَ « 1 » .\r\nاز سخنرانىهايى كه از پيامبر بزرگ ضبط شده است اين است كه فرمود : اى مردم براى شما نسبت به برنامه‌هاى الهى نشانه‌هايى قرار داده شده است ، پس به آن نشانه‌ها برسيد . براى شما پايانى از خير مقرّر شده است خود را به آن پايان برسانيد ، مؤمن بين دو ترس است : ترس از عمر گذشته كه نمىداند خدا با آن چه مىكند و ترس از عمر باقى مانده كه نمىداند براى آن چه مقرّر شده است . مؤمن از وجود خود براى خود ، از دنيايش براى آخرتش ، از جوانىاش براى پيريش و از حياتش براى مرگش بهره مىگيرد . به خدايى كه جانم در دست اوست ، پس از دنيا جاى عذرى نيست و از پس دنيا جز بهشت و جهنم براى مردم چيزى وجود ندارد .\r\nعَنْ أَبِى عَبْدِاللّهِ عليه السلام فى قَوْلِ اللّهِ عَزَّوَجَلَّ [\r\nوَلِمَنْ خَافَ مَقامَ رَبِّهِ جَنَّتَانِ 
  ]\r\nقالَ : مَنْ عَلِمَ أَنَّ اللّهَ يَراهُ وَيَسْمَعُ مَايَقُولُ وَيَعْلَمُ مَا يَعْمَلُهُ مِنْ خيرٍ أَوْ شَرٍّ فَيَحْجُزُهُ ذلِكَ عَنِ الْقَبِيحِ مِنَ الْأَعْمَالِ فَذلِكَ الَّذى خَافَ مَقامَ رَبِّهِ وَنَهَى النَّفْسَ عَنِ الْهَوى « 2 » .\r\nدر ترجمه آيه « ولمن خاف مقام ربّه جنّتان » فرمود : كسى كه مىداند خدا او را مىبيند و آنچه مىگويد مىشنود و هرچه از خير و شر انجام مىدهد آگاه است و اين نحو اطلاع از خدا او را از اجراى برنامه‌هاى خلاف حق بازمىدارد ، كسى است كه از مقام خدا ترسيده و نفس را از خواسته‌هاى غلط بازداشته است .\r\n\r\n\r\n","description":"","footnote":"\r\n( 1 ) - الكافى : 2 / 70 ، حديث 9 ؛ وسائل الشيعة : 15 / 218 ، حديث 20319 ؛ بحار الأنوار : 67 / 362 ، حديث 7 .\r\n( 2 ) - الكافى : 2 / 70 ، حديث 10 و 2 / 80 ، حديث 1 ؛ وسائل الشيعة : 15 / 219 ، حديث 20321 ؛ بحار الأنوار : 67 / 364 ، حديث 8 .\r\n","page_name":" 175 ","page_number":175},
  {"content":"\r\n\r\nعَنِ الْهِيْثَمِ بْنِ واقِدِ قالَ : سَمِعْتُ أَبا عَبْدِاللّهِ عليه السلام يَقُولُ : مَنْ خافَ اللّهَ أَخافَ اللّهُ مِنْهُ كُلَّ شَىءٍ ، وَمَنْ لَمْ يَخَفِ اللّهَ أَخافَهُ اللّهُ مِنْ كُلِّ شَىْءٍ « 1 » .\r\nهركس از خدا بترسد ، خداوند هر چيزى را از او مىترساند و هركس از خدا نترسد ، از همه چيز بترسد .\r\nعَنْ أَبى حَمْزَةِ قالَ : قالَ أَبُو عَبْدِاللّهِ : مَنْ عَرَفَ اللّهَ خافَ اللّهَ وَمَنْ خافَ اللّهَ سَخَتْ نَفْسُهُ عَنِ الدُّنْيا « 2 » .\r\nهركس خدا را بشناسد ، خدا ترس مىگردد و هركس از خدا بترسد دل از دنياى نامطلوب بردارد .\r\nقالَ أَبُو عَبْدِاللّهِ : يَا إِسْحاقَ ! خَفِ اللّهَ كَأَنَّكَ تَراهُ وَإِنْ كُنْتَ لا تَراهُ فَإِنَّهُ يَراكَ ، فَإِنْ كُنْتَ تَرَى أَنَّهُ لا يَراكَ فَقَدْ كَفَرْتَ وَانْ كُنْتَ تَعْلَمُ أَنَّهُ يَراكَ ثُمَّ بَرَزْتَ لَهُ بِالْمَعْصِيَةِ فَقَدْ جَعَلْتَهُ مِنْ أَهْوَنِ النّاظِرينَ عَلَيْكَ « 3 » .\r\nامام صادق عليه السلام به اسحاق بن عمّار فرمود : آن چنان از خدا بترس كه گويا او را مىبينى ، اگر تو او را نمىبينى او تو را به طور مسلّم مىبيند و اگر تصوّر كنى تو را نمىبيند كافر شدى ، و اگر در حالى كه يقين دارى تو را مىبيند ، گناه كنى او را از سبك‌ترين بينندگان به حساب آورده‌اى .\r\nعَنْ جَعْفَرِ بنِ مُحَمَّدٍ عَنْ آبائِهِ فى وَصِيَّةِ النَّبىِّ صلى الله عليه و آله و سلم لِعَلِىٍّ عليه السلام : يا عَلِىُّ ثَلاثٌ مُنْجِيَاتٌ ؛ خَوْفُ اللّهِ فى السِّرّ وَالْعَلانِيَةِ ، وَالْقَصْدُ فى الْغِنى وَالْفَقْرِ ، وَكَلِمَةُ الْعَدْلِ\r\n\r\n\r\n","description":"","footnote":"\r\n( 1 ) - الكافى : 2 / 68 ، حديث 3 ؛ وسائل الشيعة : 15 / 219 ، حديث 20322 .\r\n( 2 ) - الكافى : 2 / 68 ، حديث 4 ؛ وسائل الشيعة : 15 / 220 ، حديث 20235 ؛ بحار الأنوار : 67 / 356 ، حديث 3 .\r\n( 3 ) - الكافى : 2 / 67 ، حديث 2 ؛ وسائل الشيعة : 15 / 220 ، حديث 20324 ؛ بحار الأنوار : 67 / 355 ، حديث 2 .\r\n","page_name":" 176 ","page_number":176},
  {"content":"\r\n\r\nفى الرّضا وَالْغَضَبِ « 1 » .\r\nپيامبر صلى الله عليه و آله اين چنين به على عليه السلام وصيّت داشت : سه چيز باعث نجات است :\r\nترس از خدا در آشكار و نهان ، ميانه‌روى در زمان داشتن و نداشتن ، به عدل سخن گفتن به وقت خشنودى و خشم .\r\nعَنْ أَبى عَبْدِاللّه عليه السلام قالَ : قُلْتُ لَهُ : قَوْمٌ يَعْمَلُونَ بِالْمَعاصى وَيَقُولُونَ نَرْجُو فَلا يَزالُونَ كَذلِكَ حَتّى يَأْتِيَهُمُ الْمَوْتُ فَقالَ : هؤلاءِ قَوْمٌ يَتَرجَّحُونَ فىالأَمانِىّ كَذِبُوا ليْسُوا بِراجينَ ، إِنَّ مَنْ رَجا شَيْئاً طَلَبَهُ وَمَنْ خافَ مِنْ شَى ءٍ هَرَبَ مِنْهُ « 2 » .\r\nمردى به امام صادق عليه السلام گفت : گروهى آلوده به گناهند و مىگويند اميدوار به رحمت حقّيم و اين آلودگى تا هنگام مرگ آنان ادامه دارد . فرمود : اينان به آرزوى بىجا دل خوش كرده‌اند ، اين كه مىگويند ما اميدواريم دروغ است ، كسى كه اميد به رحمت دارد از طريق عمل صالح رحمت مىجويد و هركه ترس از عذاب دارد از گناه باز مىايستد .\r\nعن أَبى عَبْدِاللّهِ عليه السلام قالَ : الْمُؤْمِنُ بَيْنَ مَخافَتَيْنِ : ذَنْبٌ قَدْ مَضى لا يَدْرى ما صَنَعَ اللّهُ فِيهِ وَعُمْرٌ قَدْ بَقِىَ لا يَدْرى ما يَكْتَسِبُ فِيهِ مِنَ الْمَهالِكِ فَهُوَ لا يَصْبَحُ إِلّا خائِفاً وَلا يُصْلِحُهُ إِلَّا الْخَوْفَ « 3 » .\r\n\r\n\r\n","description":"","footnote":"\r\n( 1 ) - وسائل الشيعة : 1 / 105 ، باب 23 ، حديث 254 .\r\n( 2 ) - الكافى : 2 / 68 ، باب الخوف والرّجاء ، حديث 5 ؛ وسائل الشيعة : 15 / 216 ، باب وجوب الجمع بين الخوف والرّجاء ، حديث 20312 ؛ بحار الأنوار : 67 / 357 ، باب الخوف والرّجاء و حسن الخلق ، حديث 4 .\r\n( 3 ) - الكافى : 2 / 71 ، باب الخوف والرّجاء ، حديث 12 ؛ وسائل الشيعة : 15 / 219 ، باب وجوب الخوف من اللّه ، حديث 9 ؛ بحار الأنوار : 67 / 365 ، باب الخوف والرّجاء و حسن الخلق ، حديث 10 .\r\n","page_name":" 177 ","page_number":177},
  {"content":"\r\n\r\nمؤمن بين دو ترس زندگى مىكند : اوّل ترس از گناهى كه در عمر گذشته انجام داده و نمىداند خدا به خاطر آن با او چه خواهد كرد . دوّم ترس از آينده به اين كه نمىداند چه برنامه‌اى از مهالك خواهد داشت . او زندگى نمىكند مگر با ترس و چيزى هم جز خوف از حق عامل اصلاح او نيست .\r\nقالَ الصَّادِقُ عليه السلام : مَنْ خَلا بِذَنْبٍ فَراقَبَ اللّهَ تَعالى فيه وَاسْتَحْيى مِنَ الْحَفَظَةِ غَفَر اللّهُ عَزَّ وَجَل لَهُ جَميعَ ذُنُوبِهِ وَإِنْ كانَتْ مَثْلَ ذُنُوبِ الثَّقَلَيْنِ « 1 » .\r\nامام صادق عليه السلام فرمود : كسى كه در خلوت با گناهى روبرو گردد ، خدا را ناظر بر خود بيند و از حافظان عمل شرم كند ، خداوند تمام گناهان او را ببخشد ، گرچه مانند گناه ثقلين باشد .\r\nعَن أَميرالمُؤْمِنينَ عليه السلام قالَ : إِنَّ الْمُؤْمِنَ لا يَصْبَحُ إِلّا خائِفاً وَإِنْ كانَ مُحْسِناً ، وَلا يَمْسِى إِلّا خائِفاً وَإِنْ كانَ مُحْسِناً لِأَنَّهُ بَيْنَ أَمْرَيْنِ : بَيْنَ وَقْتٍ قَدْ مَضى لا يَدْرى مَاللّهُ صانِعٌ بِهِ ، وَبَيْنَ أَجَلٍ قَدْ اقْتَرَبَ لا يَدْرى ما يُصيبُهُ مِنَ الْهَلَكاتِ أَلا وَقُولُوا خَيْراً تَعْرِفُوا بِهِ وَاعْمَلُوا بِهِ تَكُونُوا مِنْ أَهْلِهِ ، صِلُوا أَرْحامَكُمْ وَإِن قَطَعُوكُمْ وَعُودُوا بِالْفَضْلِ عَلى مَنْ حَرَمَكَ وَأدُّوا الأَمانَةَ إِلى مَنِ ائْتَمَنَكُمْ وَأَوْفُوا بِعَهْدِ مَنْ عاهَدْتُمْ وَإِذا حَكَمْتُمْ فَاعْدِلُوا « 2 » .\r\nمؤمن شبش را روز نمىكند مگر در حال ترس ، گرچه همه ساعات شبش را به نيكى گذرانده باشد و روزش را سپرى نمىنمايد مگر در حال وحشت ، گرچه به خوبى روزش گذشته باشد ، مؤمن بين دو امر است : زمانى كه بر او گذشته\r\n\r\n\r\n","description":"","footnote":"\r\n( 1 ) - وسائل الشيعة : 15 / 221 ، باب وجوب الخوف من اللّه ، حديث 20328 .\r\n( 2 ) - بحار الأنوار : 74 / 404 ، باب مواعظ اميرالمؤمنين عليه السلام ، حديث 29 ؛ الأمالى ، شيخ طوسى : 208 ؛ المجلس الثامن ، حديث 357 - 7 .\r\n","page_name":" 178 ","page_number":178},
  {"content":"\r\n\r\nو نمىداند خداوند با او چه معامله‌اى مىكند و زمانى كه بر او نيامده و نمىداند دچار چه بلا و مهلكه‌اى خواهد شد ؟ !\r\nآگاه باشيد ! زبان خود را فقط به خير باز كنيد ، به نحوى كه شما را جز به گفتار نيك نشناسند و خوبى كنيد تا خداوند شما را در شمار نيكان آورد ، با خويشاوندان بپيونديد گرچه خويشاوندان با شما قطع رابطه كرده و به آن كس كه روز نياز شما از شما دريغ كرد آنچه لازم دارد بپردازيد ، امانت آنان كه شما را امين دانسته‌اند برگردانيد و به عهد خود وفادار باشيد و به هنگام حكم كردن عدالت را مراعات نماييد .\r\nفى مَناهِى النَّبىِّ صلى الله عليه و آله : مَنْ عَرَضَتْ لَهُ فَاحِشَةٌ أَوْ شَهْوَةٌ فَاجْتَنَبَها مِنْ مَخافَةِ اللّهِ عَزَّوَجَلَّ حَرَّمَ اللّهُ عَلَيْهِ النَّارَ وَآمَنَهُ مِنْ فَزَعِ الأَكْبَرِ ، وَأَنْجَزَ لَهُ وَعْدَهُ فى كِتابِهِ فى قَوْلِهِ عَزَّ وَجَلَّ وَلِمَنْ خَافَ مَقامَ رَبِّهِ جَنَّتانِ « 1 » .\r\nكسى كه در معرض كار زشت يا شهوت نابه‌جايى قرار گيرد و به خاطر ترس از خدا خوددارى كند ، پروردگار آتش جهنم را بر او حرام كرده و از هول بزرگ او را امان داده و به وعده‌اى كه در قرآن دربارهء كناره‌گيران از گناه داده عمل مىكند و آن عطاى دو بهشت به اهل ترس از خداست .\r\nدر حديث قدسى آمده :\r\nيا موسى خَفْنى فى سَرائِرِكَ أَحْفَظُكَ فى عَوْراتِكَ « 2 » .\r\nاى موسى ! در خلوت‌هايت از من بترس تا در شرمگاهايت ازتو محافظت كنم .\r\nامام على عليه السلام دربارهء ترس از معاد و روز حساب كه بهترين عامل بازدارندهء از گناه\r\n\r\n\r\n","description":"","footnote":"\r\n( 1 ) - من لا يحضره الفقيه : 4 / 13 ، باب ذكر جمل من مناهى النبى صلى الله عليه و آله ، حديث 20297 .\r\n( 2 ) - ارشاد القلوب : 1 / 105 ، الباب الثامن والعشرون ، فى الخوف من اللّه تعالى .\r\n","page_name":" 179 ","page_number":179},
  {"content":"\r\n\r\nاست و از اوصاف پاك باختگان شناخته شده است ، در پايان نامه‌اى كه به « عثمان بن حُنَيف » نوشته است چنين مىگويد :\r\nفى مَعْشَرٍ أَسْهَرَ عُيُونَهُمْ خَوْفُ مَعادِهِم « 1 » .\r\nبايد در گروهى قرار گرفت كه ترس از معاد چشم‌هايشان را بيدار نگاه داشته است .\r\nو نيز در وصف عاشقان مىگويد :\r\nوَأَراقَ دُمُوعُهُمْ خَوْفَ الْمَحْشَرِ « 2 » .\r\nاز ترس اوضاع قيامت اشكشان جارى است .\r\nدر عهدنامه‌اى به « محمّد بن ابى بكر » مردم را نصيحت مىكند و در ضمن گفتار با ارزش خود مىفرمايد :\r\nوَإِنِ اسْتَطَعْتُمْ أَنْ يَشْتَدَّ خَوْفَكُمْ مِنَ اللّهِ « 3 » .\r\nهمواره در كوشش باشيد كه ترس شما از خدا شديد شود .\r\nو در قسمت ديگرى از آن نامه مىفرمايد :\r\nوَإِنَّ أَحْسَنَ النّاسِ ظَنّاً بِاللّهِ أَشَدُّهُمْ خَوْفاً لِلّهِ « 4 » .\r\nبهترين مردم از نظر گمان به عنايت خدا خوفناك‌ترين آن‌ها از اوست .\r\n\r\n\r\n","description":"","footnote":"\r\n( 1 ) - نهج البلاغة : نامهء 45 .\r\n( 2 ) - نهج البلاغة : خطبهء 32 ، الراغبون فى اللّه .\r\n( 3 ) - نهج البلاغة : نامهء 27 .\r\n( 4 ) - نهج البلاغة : نامهء 27 .\r\n","page_name":" 180 ","page_number":180},
  {"content":"\r\n\r\n\r\nخوف از خدا در دعاهاى اسلامى\r\nحضرت على عليه السلام در دعاى كميل از خداوند بزرگ مىخواهد كه ترسش از پروردگار ترس اهل يقين باشد ، ترسى كه از ابتداى ظهورش در انسان ، تا لحظهء مرگ ، نمىگذارد آدمى به گناه دچار گردد ، مىفرمايد :\r\nوَأَخافَكَ مَخافَةَ الْمُوقِنين « 1 » .\r\nو بترسم از تو مانند ترسيدن يقين‌كنندگان .\r\nحضرت سجّاد عليه السلام در زيارت امين اللّه در ارزش اشكى كه به خاطر ترس خدا ، از ديدگان جارى شود مىفرمايد :\r\nوَعَبْرَةَ مَنْ بَكى مِنْ خَوْفِكَ مَرْحُومَةٌ .\r\nاشك ديده آن كس كه از ترس تو جارى مىشود باعث آمرزش صاحب اوست .\r\nآن حضرت با پروردگار عالم راز و نيازى دارند ، تحت عنوان راز و نياز خائفان كه ترجمهء آن بدين قرار است :\r\nپروردگارا ! آيا پس از ايمانم به وجود مقدّست ، به عذاب فردا دچارم مىكنى ، يا بعد از اين همه عشقم به حضرتت مرا از خود دور مىنمايى ؟ با اميدى كه به رحمتت دارم و اين كه تو اهل گذشت هستى ، آيا از عنايتت محرومم مىدارى ؟ اى كسى كه به تو پناه آورده‌ام ! مرا وامىگذارى و از پناه دادنم خوددارى مىكنى ؟ نه تو آن مولايى نيستى كه پناهنده را از پيشگاهت برانى .\r\nاى كاش برايم معلوم بود كه مادرم مرا براى بدبخت شدن زاييده ، يا براى كشيدن بار مشقّت و تحمّل زحمت بيهودهء تربيت كردن ؟ اگر اين است كه من با سوء\r\n\r\n\r\n","description":"","footnote":"\r\n( 1 ) - البلد الأمين : 191 ؛ مصباح الكفعمى : 559 ، فصل الرابع والاربعون .\r\n","page_name":" 181 ","page_number":181},
  {"content":"\r\n\r\nاختيار خودم انتخاب مىكنم ، اى كاش مرا نمىزاييد و در دامنش تربيتم نمىكرد .\r\nآرزويم اين است كه بدانم ، آيا مرا اهل سعادت قرار داده‌اى و براى رسيدن به قرب جوارت انتخاب كرده‌اى تا چشمم روشن شود و روحم آرام گيرد ؟ آيا چهره‌هايى كه در برابر بزرگيت به خاك مزلّت ساييده شده ، درمحشر سياه و بىآبرو مىكنى ؟ يا زبان‌هايى كه به مدح و ثنايت باز بود لال مىگردانى ؟ يا دل‌هاى پر از محبّت را مُهر كرده و از لطفت محروم مىنمايى ؟ يا گوش‌هايى كه از شنيدن برنامه‌هايت به خاطر ارادتى كه به تو داشت لذّت مىبرد از كار مىاندازى ؟ يا دست‌هايى كه به آرزو به پيشگاهت بلند مىشد و اميد عنايت از تو داشت مىبندى ؟ يا قدم‌هايى كه سعى در عبادت تو مىكرد ، به عذاب دچار مىكنى ؟\r\nپروردگارا ! درهاى رحمتت را به روى بندگان غرق در توحيدت مبند و مشتاقان لقاى حضرتت را از خود محروم منماى .\r\nخدايا ! روانى كه به توحيد تو عزيزم كرد ، چگونه به خوارى هجرانت ذليل مىكنى و درونى كه به عشقت گره زدم ، چگونه به آتش جهنم مىسوزانى ؟\r\nخداوندا ! از رنج غضبت پناهم ده اى حنّان و منّان ! اى رحيم و رحمان ! اى جبّار و قهّار ! اى غفّار و ستّار ! با رحمت و عنايتت مرا از عذاب دوزخ برهان و از رسوايى ننگ نجاتم بده .\r\nخداوندا ! خوبان از بدان نزد تو امتياز دارند ، احوال دگرگون شد ، برنامه‌هاى تكان دهنده ايجاد فزع و وحشت كرد ، نيكان به تو نزديك شدند و بدان از تو دور گشتند ، هركسى به جزاى عملش مىرسد و در نزد تو ، به كسى ظلم نمىشود « 1 » .\r\n\r\n\r\n","description":"","footnote":"\r\n( 1 ) - مفاتيح الجنان : 119 ، مناجات الخائفين .\r\n","page_name":" 182 ","page_number":182},
  {"content":"\r\n\r\n\r\nسرگذشت خائفان\r\n\r\nزن بدكاره\r\nامام باقر عليه السلام مىفرمايد :\r\nزنى بدكاره ، به قصد آلوده كردن عده‌اى از جوانان بنىاسرائيل ، مشغول فعاليت شد ، زيبايى زن آن چنان خيره كننده بود كه گروهى از جوانان گفتند : اگر فلان عابد او را ببيند تسليم او خواهد شد .\r\nزن سخن آنان را شنيد ، گفت : به خدا قسم به خانه نمىروم مگر اين كه آن عابد را گرفتار بند شهوت كنم .\r\nبه هنگام شب بر در خانه عابد رفت و گفت : مرا راه بده ، عابد از پذيرفتن آن زنِ تنها ، در آن وقت شب امتناع كرد . زن فرياد برآورد : گروهى از مردان هرزه به دنبال منند و اگر مرا نپذيرى كارم به رسوايى مىكشد .\r\nعابد چون سخن او را شنيد ، به خاطر نجات او در را باز كرد . همين كه آن زن وارد خانه شد ، لباس از بدن درآورد . جمال زن و بدن خيره كنندهء همراه با عشوه و نازش عابد را مسحور كرد . پس دست به بدن زن زد ، ولى ناگهان دست خود را كشيد و در برابر آتشى كه زير ديگ روشن بود قرار داد . زن به او گفت : چه مىكنى ؟\r\nجواب داد : دستى كه بر خلاف خدا به اجراى عملى برخيزد سزاوار آتش است . زن از خانه بيرون دويد ، گروهى از مردم بنىاسرائيل را ديد ، پس فرياد زد : عابد را دريابيد كه خود را هلاك كرد . مردم به سراغ آن بنده خائف حق رفتند و با كمال تعجّب ديدند از ترس عذاب الهى دست خود را به آتش سوزانده است « 1 » .\r\n\r\n\r\n","description":"","footnote":"\r\n( 1 ) - بحار الأنوار : 70 / 387 .\r\n","page_name":" 183 ","page_number":183},
  {"content":"\r\n\r\n\r\nيحيى وخوف از خدا\r\nشيخ صدوق از پدر بزرگوارش نقل مىكند :\r\nيحيى بن زكريّا ، آن‌قدر نماز خواند و گريه كرد كه صورتش آسيب ديد . پارچه‌اى از كرك به جاى آسيب صورت گذاردند ، تا اشك ديدگانش بر آن بريزد . او به خاطر خوف از مقام الهى اين چنين گريه مىكرد و بسيار كم خواب شده بود ، پدر بزرگوارش به او گفت : پسرم از خدا خواسته‌ام چنان لطف و عنايتى به تو كند كه خوشحال شوى و چشمت به محبّت حق روشن گردد ، عرض كرد : پدر ! جبرئيل به من گفت : قبل از آتش جهنم صحراى سوزانى است كه از آن عبور نمىكند مگر كسى از خوف حق زياد گريه كند . فرمود : پسرم گريه كن ؛ زيرا گريه از خوف خدا ، حق توست « 1 » .\r\n\r\nدر كنار آتش سوزان\r\nامام صادق عليه السلام مىفرمايد :\r\nعابدى در بنىاسرائيل زنى را مهمان كرد و در آن شب نسبت به آن زن به قصد سوء نشست ؛ امّا بىدرنگ دست به آتش نزديك كرد و از قصد خويش برگشت .\r\nدوباره نيّت سوء بر او غلبه كرد ، باز دست به آتش برد ، تا صبح همين برنامه را داشت . هنگام صبح به زن گفت : از خانهء من بيرون شو كه بد مهمانى بودى « 2 » !\r\n\r\n\r\n","description":"","footnote":"\r\n( 1 ) - الأمالى ، شيخ صدوق : 27 ، المجلس الثامن ، حديث 3 ؛ بحار الأنوار : 14 / 166 ، باب قصص زكريا و يحيى عليهما السلام ، حديث 4 .\r\n( 2 ) - بحار الأنوار : 14 / 166 ، باب قصص زكريا و يحيى عليهما السلام ، حديث 4 .\r\n","page_name":" 184 ","page_number":184},
  {"content":"\r\n\r\n\r\nتنبيه نفس\r\nيكى از ياران پيامبر صلى الله عليه و آله مىگويد :\r\nدر يكى از روزها كه هوا بسيار گرم بود ، من و گروهى از دوستان با رسول خدا صلى الله عليه و آله در سايهء درختى نشسته بوديم . ناگهان جوانى از راه رسيد ، لباس‌هاى خود را از بدن بيرون آورده و با پشت و روى بدن و صورت خود بر ريگ‌هاى داغ بيابان غلتيد و در حال غلتيدن مىگفت : اى نفس بچش ؛ زيرا عذابى كه نزد خداست ، خيلى بزرگ‌تر از اعمال توست .\r\nرسول خدا صلى الله عليه و آله اين منظره را تماشا مىكرد ، چون كار جوان تمام شد و لباس پوشيد و قصد حركت كرد ، حضرت او را به حضور طلبيد و فرمود : اى بندهء خدا ! كارى از تو ديدم كه از كسى سراغ نداشتم ، چه علّتى سبب اين برنامه بود ؟\r\nعرض كرد : خوف از خدا . فرمود : حق خوف را به جاى آوردى ، خداوند به سبب تو به اهل آسمان‌ها مباهات مىكند ، سپس رو به ياران كرد و فرمود : هركس در اين محل حاضر است به نزد اين مرد برود تا او برايش دعا كند . همه نزد او آمدند و او هم بدين‌گونه دعا كرد : خداوندا تمام برنامه‌هاى ما را در گردونه هدايت قرار ده و پرهيز از گناه را توشه ما كن و بهشت را نصيب ما فرموده و جايگاه ما قرار بده « 1 » .\r\n\r\nجوان خائف و مرد عابد\r\nامام زين العابدين عليه السلام مىفرمايد :\r\nمردى با خانواده خود سوار كشتى شد در ميان راه ، دريا به حركت آمد و كشتى\r\n\r\n\r\n","description":"","footnote":"\r\n( 1 ) - بحار الأنوار : 70 / 378 .\r\n","page_name":" 185 ","page_number":185},
  {"content":"\r\n\r\nشكست و از سرنشينان آن جز همسر آن مرد كسى نجات نيافت . زن بر تخته پاره‌اى قرار گرفت و موج دريا وى را به يكى از جزيره‌هاى اطراف دريا برد . در آن جزيره مرد راهزنى زندگى مىكرد كه هر حرامى را مرتكب مىشد و به هر كار زشتى دست مىزد . ناگهان آن زن را بالاى سر خود ديد به او گفت : آدمىزادى يا پرى ؟ زن گفت :\r\nآدمم . آن مرد ديگر سخنى نگفت ، برخاست و با زن درافتاد و قصد كرد با او درآميزد . زن بر خود لرزيد . راهزن سبب وحشت و ترس آن را پرسيد . آن زن با دست اشاره كرد و گفت : از خدا مىترسم . راهزن گفت : تاكنون چنين عملى مرتكب شده‌اى ؟ زن پاسخ داد : به عزّتش سوگند ، هرگز به چنين عملى دامن آلوده نكرده‌ام . مرد راهزن گفت : با اين كه تو مرتكب چنين عمل خلافى نشده‌اى از خدا مىترسى ، در حالى كه من اين كار را به زور به تو تحميل مىكنم ، به خدا قسم من براى ترس از حقّ سزاوارتر از تو هستم .\r\nراهزن پس از اين جرقّهء بيدار كننده برخاست و در حالى كه همّتى به جز توبه نداشت به نزد خاندان خود روان شد . در راه به راهبى برخورد و به عنوان رفيق راه با او همراه گشت ، آفتاب هر دوى آنان را آزار مىداد ، راهب به راهزن جوان گفت :\r\nدعا كن تا خدا به وسيلهء ابرى بر ما سايه افكند و گرنه آفتاب هر دوى ما را از پاى خواهد انداخت .\r\nجوان گفت : من در پيشگاه خدا براى خود حسنه‌اى نمىبينم ، تا جرأت كرده از حضرتش طلب عنايت كنم . راهب گفت : پس من دعا مىكنم و تو آمين بگو . جوان پذيرفت پس راهب دعا كرد و جوان آمين گفت . در همان لحظه ابرى بر آنان سايه انداخت و هر دو در سايه ابر بسيارى از راه را رفتند . تا به جايى رسيدند كه بايد از هم جدا مىشدند ، همين كه از يكديگر جدا شدند ابر بالاى سر جوان قرار گرفت .\r\nراهب گفت : تو از من بهترى ؛ زيرا دعا به خاطر تو به اجابت رسيد ، اينك داستانت\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nرا به من بگو . جوان ماجراى برخورد خود را با آن زن گفت . راهب به او گفت : به خاطر ترسى كه از خدا به دل راه دادى تمام گناهانت بخشيده شد ، سپس مواظب باش اينك بنگر كه در آينده نسبت به خداوند چگونه خواهى بود « 1 » .\r\n\r\n4 - خوف از عذاب گناهان بهترين عامل توبه\r\nانسان در مسئله گناه و نافرمانىها ، بايد توجّه داشته باشد كه از چه وجودى نافرمانى و از دستور چه كسى تخلّف و با كدام مولا به ستيز و جنگ است ؟ !\r\nهميشه گناه و معصيت در برابر خداوندى است كه به انسان زندگى بخشيده و از هنگام خلقتش ، او را غرق در انواع نعمت‌هاى مادّى و معنوى نموده است . خدايى كه به انسان سلامتى عنايت كرده و او را از هر خطرى حفظ نموده و در تمام گرفتارىها ، به ويژه آنجا كه كليدهاى مادّى از حلّ مشكل عاجز مانده است ، به داد انسان رسيده است .\r\nگناه در برابر پروردگارى كه كمال عشق و محبّت را به انسان دارد و براى آن كه آدمى دچار دام شيطان نگردد ، صد و بيست و چهار هزار پيامبر و صد و چهارده كتاب آسمانى و دوازده امام و اين همه حكيمان و مصلحان و عارفان و خير انديشان ، براى انسان قرار داده است .\r\nگناه در مقابل عزيزى كه فقط خير انسان را مىخواهد و هيچ شرّى را ، گرچه از ذرّه كم‌تر باشد ، براى انسان نمىپسندد .\r\nگناه در برابر مولاى مهربانى كه به محض عذرخواهى و توبه ، از انسان درمىگذرد و از عقاب آدمى چشم مىپوشد .\r\n\r\n\r\n","description":"","footnote":"\r\n( 1 ) - الكافى : 3 / 115 .\r\n","page_name":" 187 ","page_number":187},
  {"content":"\r\n\r\nگناه در برابر وجود مقدّسى كه همه‌جا با انسان و حتّى از رگ گردن به انسان نزديك‌تر است .\r\nگناه در برابر وجود پاكى كه جز او كسى ناز انسان را نمىخرد و به غير او كسى در شدائد و مصائب به فرياد آدمى نمىرسد و غير او هيچ‌كس خواسته‌هاى انسان را اجابت نمىنمايد .\r\nبه فرمودهء حضرت سيدالشهدا عليه السلام در دعاى عرفه :\r\nاى كسى كه شكرم در برابر نعمت‌هايت اندك بود ، ولى مرا از لطف محروم نكردى و گناهم در برابرت بزرگ بود ؛ اما رسوايم ننمودى ، مرا بر معصيت ديدى ولى خلافم را افشاء نكرده و در بين مردم به گناه شهرتم ندادى .\r\nاى خداوندى كه در كودكى از هر خطرى نگاهم داشتى و در بزرگى روزيم دادى .\r\nاى مولايى كه به هنگام مرض تو را خواندم و تو شفايم دادى و به وقت عريان بودنم مرا پوشاندى و در گرسنگى سيرم كردى و در تشنگى سيرابم نمودى و در ذلّتم عزيزم كردى و نادانيم را مبدّل به علم و شناخت و آگاهى كردى و تنهاييم را با زياد كردن افرادم جبران نمودى .\r\nمنِ غايب را ، تو برگرداندى و ندارى و كمبودم را به دارايى مبدّل نمودى ، به وقت نياز نصرتم دادى و آنچه به من عطا كردى از من پس نگرفتى و اين همه عنايت را تو نسبت به من شروع كردى .\r\nحمد و شكر سزاوار توست ، اى خدايى كه لغزشم را جبران كردى و غصّه‌ام را بر طرف ساختى و دعايم را به اجابت رساندى و عيبم را پوشاندى و گناهم را بخشيدى و مرا به خواسته‌هايم رسانده و بر دشمنم پيروز كردى ! مگر من مىتوانم نعمت‌ها و اين منت‌ها و بزرگوارىهايت را بر خود بشمارم ؟\r\nاى آقاى من ! تويى آن كس كه بر من منّت دارى و بر من نعمت مرحمت كردى\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nو به من نيكى نموده و لطف و الطافت را از من دريغ نداشتى . من غرق فضل و كمال توام . اى روزى دهنده‌ام و اى عطا كنندهء توفيقم ! تو به من عطا كردى . تو مرا بىنياز نمودى . تو مرا به دست آوردى . تو پناهم دادى . تو مرا از هر شرّى نگاه داشتى .\r\nبه تو هدايت يافتم . به تو حفظ شدم . به تو آبرويم به جا ماند . تو مرا بخشيدى .\r\nتو مرا جبران كردى . تو به من تمكّن دادى . تو مرا عزيز كرده و يارى نمودى . تو پشتيبان من شدى و مرا تأييد فرمودى .\r\nتو مرا يارى كردى و شفا و عافيت دادى و گراميم داشتى . اى خداى تبارك و تعالى ! حمد دائم و شكر هميشگى سزاوار توست . پس اى مولاى مهربان ! در برابر اين همه محبّت و نعمت و واقعيت‌هايى كه به من ارزانى داشتى ، منم كه به گناه اقرار دارم . از من بگذر . من بد كردم . خطا كردم . سهل انگارى داشتم . دچار نادانى گشتم . به غفلت گرفتار آمدم . اشتباه كردم . به خود دلگرم شدم . دچار برنامه‌هاى عمدى گشتم . با تو عهد بستم ولى عهد شكستم . با تو بيعت كردم پيمان گسستم .\r\nهم اكنون اقرار و اعتراف دارم كه در برابر چه خداى بزرگى و چه مولاى مهربانى به گناه و معصيت برخاستم .\r\nپروردگارا ! تو به من امر كردى ، من سرپيچى نمودم . از گناه نهيم كردى ، ولى آلوده شدم . چه راهى دارم كه خود را نسبت به اين همه گناه معذور دارم . و با چه قوّتى خود را از عذاب برهانم . و با چه پرونده‌اى به محضرت آيم ؟ .\r\nبا گوش و چشم و زبان و دست و قدم كه تمامش نعمت‌هاى تو بود ، تو را معصيت كردم .\r\nآرى ، چنان است خدا و چنين است عبد . او با آن همه نعمت‌هايش و با اين همه گناهانش ! يك بار ديگر فكر كنيم كه در برابر چه بزرگوارى به گناه و معصيت برخاستيم و با چه جرأت و جسارتى حدود او را شكستيم ؟\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nآيا سزاوار نيست كه با اين همه آلودگى از عذاب ، عقاب ، انتقام و سخط او بترسيم ؟ آن هم گناهانى كه به فرمودهء معصوم در دعاى بعد از زيارت حضرت رضا عليه السلام : اگر زمين از گناهم با خبر شود ، مرا فرو مىبرد . اگر آسمان‌ها آگاه گردند ، به سرم خراب شوند . اگر كوه‌ها مطّلع شوند ، به رويم مىافتند . اگر درياها بفهمند غرقم مىكنند « 1 » .\r\nچه خوب است با دقّت در قرآن و روايات و اخبار ، از عذاب گناهان و جريمهء جرم‌ها آگاه شويم . شايد اين معرفت و آگاهى سبب ترس ما گردد و اين ترس باعث شود ، نسبت به معاصى گذشته توبه كرده و در آينده ، خود را از آلوده شدن به گناه حفظ كنيم .\r\n\r\nكيفر گناهان در قرآن\r\nفَأَمَّا الَّذِينَ كَفَرُوا فَأُعَذِّبُهُمْ عَذَاباً شَدِيداً فِى الدُّنْيَا وَالْآخِرَةِ وَمَا لَهُم مِن نَاصِرِينَ « 2 »\r\nاما كسانى كه كافر شدند ، آنان را در دنيا و آخرت به عذابى سخت شكنجه مىكنم و براى آنان هيچ ياورى نخواهد بود .\r\n[  يَوْمَ تَبْيَضُّ وُجُوهٌ وَ تَسْوَدُّ وُجُوهٌ فَأَمَّا الَّذِينَ اسْوَدَّتْ وُجُوهُهُمْ أَ كَفَرْتُمْ بَعْدَ إِيمانِكُمْ فَذُوقُوا الْعَذابَ بِما كُنْتُمْ تَكْفُرُونَ 
  ]  « 3 »  . \r\nدر روزى كه چهره‌هايى سپيد و چهره‌هايى سياه شود ، اما آنان كه چهره‌هايشان سياه شده [ به آنان گويند : 
  ] آيا پس از ايمانتان كافر شديد ؟ پس\r\n\r\n\r\n","description":"","footnote":"\r\n( 1 ) - بحار الأنوار : 84 / 246 ، باب 12 ، حديث 56 .\r\n( 2 ) - آل عمران ( 3 ) : 56 .\r\n( 3 ) - آل عمران ( 3 ) : 106 .\r\n","page_name":" 190 ","page_number":190},
  {"content":"\r\n\r\nبه كيفر آن كه كفر مىورزيديد ، اين عذاب را بچشيد .\r\n[  لا تَعْتَذِرُوا قَدْ كَفَرْتُمْ بَعْدَ إِيمانِكُمْ إِنْ نَعْفُ عَنْ طائِفَةٍ مِنْكُمْ نُعَذِّبْ طائِفَةً بِأَنَّهُمْ كانُوا مُجْرِمِينَ 
  ]  « 1 »  . \r\n[ بگو : نسبت به اعمال و گفتارتان 
  ] عذرخواهى نكنيد كه [ عذرخواهى شما را پايه واساسى نيست 
  ] يقيناً شما پس از ايمانتان كافر شديد ؛ اگر از گروهى از شما [ كه تابع و دنباله‌رو بوديد 
  ] درگذريم گروه ديگر را [ كه سردمداران برنامه‌هاى منافقانه بودند 
  ] به سبب آن كه همواره [ در جامعه اسلامى 
  ] دست به جرم و خطا مىزدند ، قطعاً عذاب مىكنيم .\r\nبنابر گفتار « تفسير نور الثقلين » « 2 » گروه قابل بخشش كه در آيه از آن‌ها با لفظ « طائفة » ياد شده است چهار نفر بودند كه پس از شك و ترديد در برنامه‌هاى حق توبه و براى جبران خطاى خود ، از مال خويش در راه خدا انفاق كردند . بايد دانست كه اين‌گونه بخشش خدا مربوط به كسانى است كه در دنيا از كفر توبه كرده و به اسلام بازگشته‌اند و بدون شك شامل وضع كفّار در قيامت نيست .\r\n[  وَ الَّذِينَ كَفَرُوا وَ كَذَّبُوا بِآياتِنا أُولئِكَ أَصْحابُ النَّارِ هُمْ فِيها خالِدُونَ 
  ]  « 3 »  . \r\nو كسانى كه كافر شدند و آيات ما را تكذيب كردند ، اهل آتشند و در آن جاودانه‌اند .\r\n[   إِنَّ الَّذِينَ كَفَرُوا وَ ماتُوا وَ هُمْ كُفَّارٌ أُولئِكَ عَلَيْهِمْ لَعْنَةُ اللَّهِ وَ الْمَلائِكَةِ وَ النَّاسِ أَجْمَعِينَ * خالِدِينَ فِيها لا يُخَفَّفُ عَنْهُمُ الْعَذابُ وَ لا هُمْ  \r\n\r\n\r\n","description":"","footnote":"\r\n( 1 ) - توبه ( 9 ) : 66 .\r\n( 2 ) - نور الثقلين : 2 / 238 .\r\n( 3 ) - بقره ( 2 ) : 39 .\r\n","page_name":" 191 ","page_number":191},
  {"content":"\r\n\r\nيُنْظَرُونَ 
  ] « 1 » .\r\nقطعاً كسانى كه كافر شدند ، و در حال كفر از دنيا رفتند ، لعنت خدا و فرشتگان و همهء مردم بر آنان است . * در آن لعنت جاودانه‌اند نه عذاب از آنان سبك شود ، و نه مهلتشان دهند [ تا عذر خواهى كنند 
  ] .\r\n\r\nكيفر بدىها و خطاها\r\n[  بَلى مَنْ كَسَبَ سَيِّئَةً وَ أَحاطَتْ بِهِ خَطِيئَتُهُ فَأُولئِكَ أَصْحابُ النَّارِ هُمْ فِيها خالِدُونَ 
  ]  « 2 »  . \r\n[ نه چنين است كه مىگوييد 
  ] بلكه كسانى كه مرتكب گناه شدند وآثار گناه ، سراسر وجودشان را فرا گرفت ، آنان اهل آتشند و در آن جاودانه‌اند .\r\n[  وَ الَّذِينَ كَسَبُوا السَّيِّئاتِ جَزاءُ سَيِّئَةٍ بِمِثْلِها وَ تَرْهَقُهُمْ ذِلَّةٌ ما لَهُمْ مِنَ اللَّهِ مِنْ عاصِمٍ كَأَنَّما أُغْشِيَتْ وُجُوهُهُمْ قِطَعاً مِنَ اللَّيْلِ مُظْلِماً أُولئِكَ أَصْحابُ النَّارِ هُمْ فِيها خالِدُونَ  
  ] « 3 » .\r\nو كسانى كه مرتكب بدىها شدند ، كيفر هر بدى مانند همان بدى است و خوارى آنان را فرامىگيرد ، براى آنان از [ خشم و عذاب 
  ] خدا هيچ حافظ و نگه دارنده‌اى نخواهد بود ؛ گويى چهره‌هايشان با پاره‌هايى از شب تاريك پوشيده شده ؛ آنان اهل آتش‌اند و در آن جاودانه‌اند .\r\n[  وَ لَيْسَتِ التَّوْبَةُ لِلَّذِينَ يَعْمَلُونَ السَّيِّئاتِ حَتَّى إِذا حَضَرَ أَحَدَهُمُ الْمَوْتُ قالَ \r\n\r\n\r\n","description":"","footnote":"\r\n( 1 ) - بقره ( 2 ) : 161 - 162 .\r\n( 2 ) - بقره ( 2 ) : 81 .\r\n( 3 ) - يونس ( 10 ) : 27 .\r\n","page_name":" 192 ","page_number":192},
  {"content":"\r\n\r\nإِنِّى تُبْتُ الآنَ وَلَا الَّذِينَ يَمُوتُونَ وَهُمْ كُفَّارٌ أُولئِكَ اعْتَدْنَا لَهُمْ عَذَاباً أَلِيماً 
  ] « 1 » .\r\nو براى كسانى كه پيوسته كارهاى زشت مرتكب مىشوند ، تا زمانى كه مرگ يكى از آنان فرا رسد [ و در آن لحظه كه تمام فرصت‌ها از دست رفته 
  ] گويد :\r\nاكنون توبه كردم . و نيز براى آنان كه در حال كفر از دنيا مىروند ، توبه نيست .\r\nاينانند كه عذابى دردناك براى آنان آماده كرده‌ايم .\r\n[  وَ الَّذِينَ يَمْكُرُونَ السَّيِّئاتِ لَهُمْ عَذابٌ شَدِيدٌ وَ مَكْرُ أُولئِكَ هُوَ يَبُورُ 
  ]  « 2 »  . \r\nو كسانى كه حيله‌هاى زشت به كار مىگيرند براى آنان عذابى سخت خواهد بود ، و بىترديد حيلهء آنان نابود مىشود .\r\n\r\nكيفر نفاق و منافق\r\n[  وَعَدَ اللَّهُ الْمُنافِقِينَ وَ الْمُنافِقاتِ وَ الْكُفَّارَ نارَ جَهَنَّمَ خالِدِينَ فِيها هِيَ حَسْبُهُمْ وَ لَعَنَهُمُ اللَّهُ وَ لَهُمْ عَذابٌ مُقِيمٌ 
  ]  « 3 »  . \r\nخدا آتش دوزخ را به مردان و زنان منافق و كافران وعده داده ، در آن جاودانه‌اند ، همان براى آنان بس است و خدا لعنتشان كرده و براى آنان عذابى پايدار است .\r\n[  بَشِّرِ الْمُنافِقِينَ بِأَنَّ لَهُمْ عَذاباً أَلِيماً 
  ]  « 4 »  . \r\nمنافقان را بشارت ده كه عذابى دردناك براى آنان است .\r\n\r\n\r\n","description":"","footnote":"\r\n( 1 ) - نساء ( 4 ) : 18 .\r\n( 2 ) - فاطر ( 35 ) : 10 .\r\n( 3 ) - توبه ( 9 ) : 68 .\r\n( 4 ) - نساء ( 4 ) : 138 .\r\n","page_name":" 193 ","page_number":193},
  {"content":"\r\n\r\n[  إِنَّ اللَّهَ جامِعُ الْمُنافِقِينَ وَ الْكافِرِينَ فِي جَهَنَّمَ جَمِيعاً 
  ]  « 1 »  . \r\nيقيناً خدا همهء منافقان و كافران را در دوزخ گرد خواهد آورد .\r\n[  إِنَّ الْمُنافِقِينَ فِي الدَّرْكِ الْأَسْفَلِ مِنَ النَّارِ وَ لَنْ تَجِدَ لَهُمْ نَصِيراً 
  ]  « 2 »  . \r\nبىترديد منافقان در پايين‌ترين طبقه از آتش‌اند ، و هرگز براى آنان ياورى نخواهى يافت .\r\n\r\nكيفر شرك و مشرك\r\n[  لِيُعَذِّبَ اللَّهُ الْمُنافِقِينَ وَ الْمُنافِقاتِ وَ الْمُشْرِكِينَ وَ الْمُشْرِكاتِ وَ يَتُوبَ اللَّهُ عَلَى الْمُؤْمِنِينَ وَ الْمُؤْمِناتِ وَ كانَ اللَّهُ غَفُوراً رَحِيماً 
  ]  « 3 »  . \r\nتا نهايتاً خدا مردان و زنان منافق ، و مردان و زنان مشرك را [ به سبب خيانت در امانت 
  ] عذاب كند و توبهء مردان و زنان مؤمن را [ به علت لغزش در امانت 
  ] بپذيرد و خدا همواره بسيار آمرزنده و مهربان است .\r\n[  إِنَّ الَّذِينَ كَفَرُوا مِنْ أَهْلِ الْكِتابِ وَ الْمُشْرِكِينَ فِي نارِ جَهَنَّمَ خالِدِينَ فِيها أُولئِكَ هُمْ شَرُّ الْبَرِيَّةِ 
  ]  « 4 »  . \r\nبه يقين كافرانِ از اهل كتاب و مشركان در آتش دوزخ‌اند و در آن جاودانه‌اند ؛ اينانند كه بدترين مخلوقات‌اند .\r\n[  وَ يُعَذِّبَ الْمُنافِقِينَ وَ الْمُنافِقاتِ وَ الْمُشْرِكِينَ وَ الْمُشْرِكاتِ الظَّانِّينَ بِاللَّهِ ظَنَّ \r\n\r\n\r\n","description":"","footnote":"\r\n( 1 ) - نساء ( 4 ) : 140 .\r\n( 2 ) - نساء ( 4 ) : 145 .\r\n( 3 ) - احزاب ( 33 ) : 73 .\r\n( 4 ) - بيّنه ( 98 ) : 6 .\r\n","page_name":" 194 ","page_number":194},
  {"content":"\r\n\r\nالسَّوْءِ عَلَيْهِمْ دَائِرَةُ السَّوْءِ وَغَضِبَ اللَّهُ عَلَيْهِمْ وَلَعَنَهُمْ وَأَعَدَّ لَهُمْ جَهَنَّمَ وَسَاءَتْ مَصِيراً 
  ] « 1 » .\r\nو مردان و زنان منافق و مردان و زنان مشرك را كه به خدا گمان بد مىبرند عذاب كند ؛ پيشامد بد زمانه فقط بر خودشان باد . خدا بر آنان خشم گرفته ، و لعنتشان كرده است و دوزخ را براى آنان آماده نموده و چه بد بازگشت گاهى است .\r\n\r\nكيفر گناهان در روايات\r\n\r\nعبادت‌هاى خلاف دستور حق\r\nعَنْ أَبى عَبْدِاللّهِ قالَ : عَبَدَ اللّهُ حِبْرٌ مِن أَحْبارِ بَنى إِسْرائِيلَ حَتّى صارَ مِثْلَ الْخَلالِ فَأَوْحَى اللّهُ عَزَّوَجَلَّ إِلى نَبىِّ زَمانِهِ قُلْ لَهُ : وَعِزَّتى وَجَلالي وَجَبَرُوتى لَوْ أَنَّكَ عَبَدْتَنى حَتّى تَذُوبَ كَما تَذُوبُ الْإِلْيَةُ فى الْقَدْرِ ما قَبِلْتُ مِنْكَ حَتّى تَأتِيَنى مِنَ الْبابِ الّذى أَمَرْتُكَ « 2 » .\r\nاز امام صادق عليه السلام روايت شده : عابدى از عابدان بنىاسرائيل آن چنان عبادت كرده كه به سختى لاغر شد ، خداوند به پيامبر زمانش وحى كرد به او بگو : به عزّت و جلال و جبروتم سوگند ، اگر مرا آن چنان عبادت كنى كه به مانند چربى درون ديگ آب شوى ، از تو نمىپذيرم مگر به آن صورتى كه خودم معيّن كرده‌ام به بندگى من برخيزى و از آن درى كه دستور داده‌ام وارد شوى .\r\nآرى ، عبادت واقعى ، عبادتى است كه براساس فرمان‌هاى الهى استوار باشد ،\r\n\r\n\r\n","description":"","footnote":"\r\n( 1 ) - فتح ( 48 ) : 6 .\r\n( 2 ) - ثواب الأعمال : 203 ، باب عقاب من اتى اللّه من غير بابه ؛ بحار الأنوار : 27 / 176 ، باب 7 ، حديث 23 ؛ اعلام الدين : 400 .\r\n","page_name":" 195 ","page_number":195},
  {"content":"\r\n\r\nعبادت بىدستور و برنامه‌هاى منهاى فرمان حق بدعت است و بدعت ضلالت است و اهل بدعت در آتشند .\r\n\r\nغفلت از فرامين حق\r\nعَنْ أَبى عَبْدِاللّهِ قالَ : إِيّاكُمْ وَالْغَفْلَةَ فَإِنَّهُ مَنْ غَفَلَ فَإِنَّما يَغْفَلُ عَنْ نَفْسِهِ وَإِيّاكُمْ وَالتَّهاوُنَ لِأَمْرِ اللّهِ عَزَّوَجَلَّ فَإِنَّهُ مَنْ تَهاوَنَ بِأَمْرِ اللّهِ أَهانَهُ اللّهُ يَوْمَ الْقِيامَةِ « 1 » .\r\nامام صادق عليه السلام فرمود : از غفلت بپرهيزيد ؛ زيرا غفلت به ضرر خود شماست و از سستى نسبت به دستورهاى حق دورى كنيد ؛ زيرا سست شمردن امر حق ، باعث مىشود كه خداوند در قيامت شما را سبك بشمارد .\r\nسرپيچى از اهل بيت عليهم السلام\r\nعَنْ أَبى الْحَمْزَةِ قالَ لَنا عَلِىُّ بْنُ الحُسَيْنِ : أَىُّ الْبِقاعِ أَفْضَلُ ؟ قُلْتُ : اللّهُ وَرَسُولُهُ وَابْنُ رَسُولِهِ أَعْلَمُ ، قال : إِنَّ أَفْضَلَ البِقاعِ مابَيْنَ الرُّكْنِ وَالْمَقامِ وَلأَنَّ رَجُلًا عَمَرَ ما عَمَرَ نُوحٌ فى قَوْمِهِ أَلْفَ سَنَةٍ إِلّا خَمْسينَ عاماً يَصُومُ نَهاراً وَيَقُومُ لَيْلًا فى ذلِكَ الْمَقامِ ثُمَّ لَقَى اللّهَ عَزَّوَجَلَّ بِغَيْرِ وِلايَتِنا لَمْ يَنْتَفِعْ بِذلِكَ شَيْئاً « 2 » .\r\nابى حمزه مىگويد : حضرت على بن الحسين عليه السلام از ما پرسيد : برترين سرزمين‌ها كدام است ؟ گفتم : خدا و رسول و فرزند رسول بهتر مىداند ، فرمود :\r\nبهترين مكان‌ها بين ركن و مقام است ، اگر مردى به مانند نوح ، نهصد و پنجاه سال در آن مكان روز را به روزه و شب را به عبادت سپرى كند ؛ ولى عبادتش\r\n\r\n\r\n","description":"","footnote":"\r\n( 1 ) - ثواب الأعمال : 203 ، باب عقاب المتهاون بامر اللّه سبحانه ؛ بحار الأنوار : 69 / 227 ، باب 112 ، حديث 3 ؛ المحاسن : 1 / 96 ، باب 23 ، عقاب من تهاون بامر اللّه .\r\n( 2 ) - ثواب الأعمال وعقاب الأعمال : 204 ، باب عقاب من جهل حق اهل بيت عليهم السلام .\r\n","page_name":" 196 ","page_number":196},
  {"content":"\r\n\r\nهمراه پذيرش ولايت ما نباشد ، از عبادات خود بهره‌اى نخواهد برد .\r\nعَنْ أَبى عَبْدِاللّهِ عليه السلام قالَ : مِنّا الإمامُ الْمَفْرُوضُ طاعَتُهُ ، مَنْ جَحَدهُ ماتَ يَهُودِيّاً أَوْ نَصْرانيّاً وَاللّهِ ما تُرِكَ الْأَرْضُ مُنْذُ قَبَضَ اللّهُ عَزَّوَجَلَّ آدَمَ إِلّا وَفيها إِمامٌ يَهْتَدى بِهِ إِلَى اللّهِ حُجّةً عَلَى الْعِبادَ ، مَنْ تَرَكَهُ هَلَكَ ، وَمَنْ لَزِمَهُ نَجا حَقّاً عَلَى اللّهِ « 1 » .\r\nامام صادق عليه السلام فرمود : پيشوايى كه اطاعتش واجب است ماييم ، منكر رهبرى ما يهودى يا نصرانى خواهد مرد ، به خدا قسم پس از مرگ آدم ؛ زمين بدون پيشواى بر حق ، نماند ، پيشوايى كه مردم را به سوى خدا هدايت كند ، پيشوايى كه در تمام برنامه‌ها حجّت خدا بود ، آرى ، كسى كه امام هدايت را رها كند هلاك شده و هركس زندگيش بر محور رهبرى حق باشد نجات يافته است .\r\n\r\nپيروى از پيشواى ستمكار\r\nعَنْ أَبى جَعْفَرٍ عليه السلام قالَ رَسُولُ اللّهِ صلى الله عليه و آله و سلم : لَأُعَذِّبَنَّ كُلَّ رَعِيَّةٍ فىالْإِسْلامِ أَطاعَتْ إِماماً جائِراً لَيْسَ مِنَ اللّهِ عَزَّوَجَلَّ وَإِنْ كانَتِ الرَّعِيَّةُ أَعْمالَهَا بَرَّةً تَقِيَّةً ، وَلَاعْفُوَنَّ عَنْ كُلِّ رَعِيِّةٍ فى الْإِسْلامِ أَطاعَتْ إِماماً هادِياً مِنَ اللّهِ عَزَّوَجَلَّ وَإِنْ كانَتِ الرِّعِيّةُ فى أَعْمالِها ظالِمَةً مُسيئَةً « 2 » .\r\nامام باقر عليه السلام مىگويد : پيامبر صلى الله عليه و آله فرمود : هر رعيّتى كه در اسلام از پيشواى ستمكار ، پيشوايى كه از طرف خدا نيست پيروى كند ، بدون شك او را دچار عذاب مىكنم ، گرچه آن رعيّت در اعمالش نيكوكار و پرهيزكار باشد و هر\r\n\r\n\r\n","description":"","footnote":"\r\n( 1 ) - ثواب الأعمال وعقاب الأعمال : 205 ، عقاب من مات ولا يعرف امامه ؛ بحار الأنوار : 23 / 85 ، باب 4 ، حديث 27 ؛ المحاسن : 92 ، باب 17 ، عقاب من لم يعرف امامه .\r\n( 2 ) - بشارة المصطفى : 217 ، باب بشارة المصطفى لشيعة المرتضى ؛ الاختصاص : 259 ، حديث فى زيارة المؤمن للّه ؛ بحار الأنوار : 25 / 110 ، باب 3 ، حديث 1 .\r\n","page_name":" 197 ","page_number":197},
  {"content":"\r\n\r\nرعيّتى كه از پيشواى هدايت كننده به سوى حق ، فرمان ببرد ، او را مشمول بخشش خود قرار مىدهم ، گرچه در اعمالش به خود ظلم كرده و مرتكب بدى شده باشد .\r\nاين نكته را نبايد فراموش كرد كه اطاعت از پيشواى برحق ، ارادهء بر گناه را در آدمى به تدريج ضعيف كرده و گرايش به مسائل حق را در انسان تقويت مىكند . در اين صورت حسنات زياد ، باعث آمرزش سيّئات شده و ريشه گناهان را در وجود انسان خشك مىكند .\r\n\r\nمدّعيان دروغين\r\nقالَ أَبُو عَبْدِاللّهِ فى قَوْلِ اللّهِ عَزَّوَجَلَّ : [\r\nوَيَوْمَ الْقِيَامَةِ تَرَى الَّذِينَ كَذَبُوا عَلَى اللَّهِ وُجُوهُهُم مُسْوَدَّةٌ أَلَيْسَ فِى جَهَنَّمَ مَثْوىً لِلْمُتَكَبِّرِينَ 
  ]\r\nقالَ : مَنْ زَعَمَ أَنَّهُ إِمامٌ وَلَيْسَ بِإِمامٍ « 1 » .\r\nامام صادق عليه السلام در ترجمهء آيه‌اى كه مىفرمايد : « روز جزا صورت آنان كه بر خدا دروغ بستند سياه مىبينى آيا جهنّم جايگاه متكبّرين نيست ؟ » فرمود : اين آيه نشان دهندهء عذاب كسى است كه خود را پيشوا بداند در حالى كه صلاحيّت پيشوايى را ندارد .\r\n\r\nدشمنان اهل بيت پيامبر عليهم السلام\r\nقالَ أَبُو عَبْدِاللّهِ : مُدْمِنُ الْخَمْرِ كَعابِدِ الْوَثَنِ ، وَالنّاصِبُ لِآلِ مُحَمَّدٍ شَرٌّ مِنْهُ ، قُلْتُ\r\n\r\n\r\n","description":"","footnote":"\r\n( 1 ) - غيبة النعمانى : 111 ، باب 5 ، ما روى فيمن ادعى الامامه ، حديث 1 ؛ بحار الأنوار : 25 / 113 ، باب 3 ، حديث 13 .\r\n","page_name":" 198 ","page_number":198},
  {"content":"\r\n\r\nجُعِلْتُ فِداكَ وَمَنْ أَشَرُّ مِنْ عابِدِ الْوَثَنِ ؟ فَقالَ إِنَّ شارِبَ الْخَمْرِ تُدْرِكُهُ الشَّفاعَةُ يَوْمَ القِيامَةِ وَإِنَّ النَّاصِبَ لَوْ شَفَّعَ فيهِ أَهْلُ السَّماواتِ وَالْأَرْضِ لَمْ يُشْفَعوا « 1 » .\r\nامام صادق عليه السلام فرمود : معتاد به خمر همانند بت‌پرست است و ناسزاگويى به آل محمّد كه در دشمنى اهل بيت غرق است بدتر از اوست ، راوى مىگويد : به حضرت عرض كردم فدايت شوم ، علّت بدترى او از معتاد به مشروب چيست ؟\r\nفرمود : شفاعت شامل شرابخوار مىشود ، ولى اگر اهل آسمان‌ها و زمين به شفاعت ناصبى برخيزند ، در مورد او قبول نخواهد شد .\r\nالبته بايد دانست كه شفاعت در قيامت شامل كسى است كه با توبهء از گناه ، از دنيا رفته باشد . و اين واقعيّتى است كه قرآن و روايات بر آن دلالت دارد .\r\n\r\nتجاوز ، قطع رحم ، قسم دروغ\r\nعَنْ أَبى جَعْفَرٍ عليه السلام قالَ : فى كِتابِ عَلِىٍّ ثَلاثُ خِصالٍ لا يَمُوتُ صاحِبُهُنَّ أَبَداً حَتّى يَرى وَبالَهُنَّ ، الْبَغْىُ ، وَقَطيعَةُ الرَّحِمِ ، وَالْيَمينُ الكاذِبَةِ يُبارِزُ بِها « 2 » .\r\nامام باقر عليه السلام از كتاب على عليه السلام نقل مىكند : دارنده سه خصلت ، نتيجه خصائلش را قبل از مرگ مىبيند ، تجاوز ( زنا ) قطع رحم ، قسم دروغ .\r\n\r\nمتكبّران\r\nقالَ أَبُوجَعْفَرٍ عليه السلام : أَلْعِزُّ رِداءُ اللّهِ وَالْكِبْرِياءُ إِزارُه فَمَنْ تَناوَلَ شَيْئاً مِنْهُ أَكَبَّهُ اللّهُ\r\n\r\n\r\n","description":"","footnote":"\r\n( 1 ) - ثواب الاعمال : 207 ، باب عقاب الناصب والجاحد لأميرالمؤمنين ، بحار الأنوار : 27 / 234 ، باب 10 ، حديث 46 .\r\n( 2 ) - الكافى : 2 / 347 ، باب قطيعة الرحم ، حديث 4 ؛ وسائل الشيعة : 23 / 202 ، باب تحريم اليمين الكاذبة ، حديث 29382 ؛ الخصال : 1 / 124 ، باب خصال سه گانه ، حديث 119 .\r\n","page_name":" 199 ","page_number":199},
  {"content":"\r\n\r\nفى جَهَنَّمَ « 1 » .\r\nامام باقر عليه السلام فرمود : عزّت و كبريايى از خداست ، خداوند متكبّر را در قيامت به جهنّم مىاندازند .\r\n\r\nشادى از گناه\r\nعَنْ أَبى جَعْفَر بْنِ مُحَمَّدٍ عَنْ أَبيهِ عليهما السلام قالَ : قالَ رَسُولُ اللّهِ صلى الله عليه و آله : مَنْ أَذْنَبَ ذَنْباً وَهُوَ ضاحِكٌ دَخَلَ النّارَ وَهُوَ باكٍ « 2 » .\r\nامام صادق عليه السلام از پدرش ، از رسول اسلام صلى الله عليه و آله نقل مىكند : گناهكارى كه نسبت به گناهش خندان باشد ، وارد جهنّم مىشود در حالى كه گريان است .\r\n\r\nسبك شمردن نماز\r\nعَنْ أَبى بَصيرٍ قالَ : دَخَلْتُ عَلى أُمِّ حَميدَةٍ أُعَزّيها بِأَبى عَبْدِاللّهِ عليه السلام فَبَكَتْ وَبَكَيْتُ لِبُكائِها ثُمَّ قالَتْ : يا أَبا مُحَمَّدٍ لَوْ رَأَيْتَ أبا عَبْدِاللّهِ عِنْدَ الْمَوْتِ لَرَأَيْتَ عَجَباً ، فَتَحَ عَيْنَيْهِ ثُمَّ قالَ : أَجْمِعُوا لِى كُلَّ مَنْ بَيْنى وَبَيْنَهُ قرابَةً قالَتْ : فَلَمْ تُرِكَ أَحَدٌ إِلّا جَمَعْناهُ قالَتْ : فَنَظَرَ إِلَيْهِمْ ثُمَّ قالَ : إِنَّ شَفاعَتَنا لا تَنالُ مُسْتَخِفّاً بِالصَّلاةِ « 3 » .\r\nابوبصير مىگويد : به خاطر تسليت نسبت به شهادت حضرت صادق عليه السلام با ام‌حميده ملاقات كردم ، بس ام حميده گريه كرد من نيز از گريه او گريستم ، به من گفت : اگر به وقت شهادت امام حاضر بودى برنامهء عجيبى مىديدى ،\r\n\r\n\r\n","description":"","footnote":"\r\n( 1 ) - الكافى : 2 / 309 ، باب الكبر ؛ بحار الأنوار : 70 / 213 ، باب 130 ؛ عوالى اللآلى : 1 / 359 .\r\n( 2 ) - ثواب الأعمال : 223 ، باب عقاب من اذنب وهو ضاحك ؛ بحار الأنوار : 6 / 36 ، باب التوبة وانواعها وشرائطها ، حديث 57 .\r\n( 3 ) - الأمالى ، شيخ صدوق : 484 ، المجلس الثالث وسبعون ، حديث 10 ؛ فلاح السائل : 127 .\r\n","page_name":" 200 ","page_number":200},
  {"content":"\r\n\r\nحضرت به هنگام انتقال از اين عالم ، ديده باز كرد و فرمود : بين من و هركس خويشاوندى هست در كنار من حاضر كنيد ، همه را حاضر كرديم ، رو به همهء آنان فرمود : كسى كه نماز را سبك بشمارد به شفاعت ما نمىرسد .\r\n\r\nضايع كردن نماز\r\nعَنْ زُرارَةٍ قالَ : سَمِعْتُ أَبا جَعْفَرٍ عليه السلام يَقُولُ : دَخَلَ رَجلٌ مَسْجِداً فيهِ رَسُولُ اللّه فَخَفَّفَ سُجُودَهُ دُونَ ما يَنْبَغى وَدُونَ ما يَكُونُ مِنَ السُّجُودِ ، فَقالَ رَسُولُ اللّهِ : نَقَرَ كَنَقْرِ الغُرابِ لَوْ ماتَ ، ماتَ عَلى غَيْرِ دينِ مُحَمَّدٍ « 1 » .\r\nزراره مىگويد : از حضرت باقر عليه السلام شنيدم كه فرمود : مردى وارد مسجد شد و در نماز خود آن چنان كه لازم بود سجود را رعايت نكرد ، پيامبر صلى الله عليه و آله فرمود : مانند كلاغ نوك به زمين زد ، اگر با اين وضع بميرد به دين محمّد نمرده است .\r\n\r\nبخل ورزيدن از زكات\r\nعن أَبى عَبْدِاللّهِ عليه السلام : مَنْ مَنَعَ الزَّكاةَ فَلْيَمُتْ إِنْ شاءَ يَهُودِيّاً أَوْ نَصْرانيّاً « 2 » .\r\nامام صادق عليه السلام فرمود : كسى كه زكات نپردازد ، پس مىميرد يا به آيين يهوديّت يا نصرانيّت .\r\n\r\n\r\n","description":"","footnote":"\r\n( 1 ) - الأمالى ، شيخ صدوق : 483 ، المجلس الثالث وسبعون ، حديث 8 ؛ بحار الأنوار : 81 / 234 ، باب 16 ، حديث 8 .\r\n( 2 ) - ثواب الأعمال : 235 ، عقاب مانع الزكاة .\r\n","page_name":" 201 ","page_number":201},
  {"content":"\r\n\r\n\r\nروزه‌خوارى بدون عذر\r\nعَنْ يُونِس بن حَمادِ الرّازى قالَ : سَمِعْتُ أَبا عَبْدِاللّهِ عليه السلام يَقُولُ : مَنْ أَفْطَرَ يَوْماً مِنْ شَهْرِ رَمَضانَ خَرَجَ روحُ الإيمانِ مِنْهِ « 1 » .\r\nيونس رازى مىگويد : از حضرت صادق عليه السلام شنيدم كه فرمود : هركس يك روزه از ماه رمضان را بخورد ، روح ايمان از او خارج شده است .\r\n\r\nگناه زبان\r\nقالَ رَسُولُ اللّهِ صلى الله عليه و آله : يُعَذِّبُ اللّهُ اللّسانَ عَذاباً لا يُعَذِّبُ بِهِ شَيْئاً مِنَ الْجَوارِحِ فَيَقُولُ : أَىْ رَبِّ عَذَّبْتَنى عَذاباً لَمْ تُعَذِّبَ بِهِ شَيئاً ، فَيُقالُ لَهُ خَرَجْتَ مِنْكَ كَلِمَةٌ ، فَبَلَغْتَ مَشارِقَ الأَرْضِ وَمَغارِبَها فَيَسْفِكُ بِها الدّمُّ الحَرامِ ، وَانْتُهِبَ بِها المالُ الحَرامِ ، وَانْتُهِكَ بِها الْفَرْجُ الْحَرامِ وَعِزَّتى لأُعَذِّبَنَّكَ عَذاباً لا أُعَذِّبُ بِهِ شَيْئاً مِنْ جَوارِحِكَ « 2 » .\r\nپيامبر اسلام صلى الله عليه و آله فرمود : خداوند زبان را به عذابى دچار كند كه هيچ كدام از جوارح انسان دچار چنان عذابى نشوند ، زبان عرضه مىدارد خداوندا چرا به عذابى مبتلايم كرده‌اى كه هيچ چيز گرفتار چنين عذابى نيست ، خداوند مىگويد : كلمه‌اى از تو صادر شد كه به خاطر آن خون ناحقى ريخت و مال\r\n\r\n\r\n","description":"","footnote":"\r\n( 1 ) - من لا يحضره الفقيه : 2 / 118 ، باب ما يجب على من افطر ، حديث 1892 ؛ وسائل الشيعة : 10 / 251 ، باب 2 - من افطر فى شهر رمضان ، حديث 13337 .\r\n( 2 ) - الكافى : 2 / 125 ، باب الصمت وحفظ اللسان ، حديث 16 ، وسائل الشيعة : 27 / 21 ، باب عدم جواز القضاء والافناء ، حديث 33103 ؛ بحار الأنوار : 68 / 304 ، باب السكوت والكلام ، حديث 80 .\r\n","page_name":" 202 ","page_number":202},
  {"content":"\r\n\r\nمحترمى به غارت رفت و به آبروى محترمى لطمه خورد ، قسم به عزّتم به عذابى دچارت كنم كه هيچ‌يك از جوارحت را آن‌گونه عذاب نكرده باشم .\r\n\r\nعدالت خواهان ظالم\r\nعَنْ أَبى عَبْدِاللّهِ عليه السلام إِنَّهُ قالَ : إِنَّ مِنْ أَشَدِّ النّاسِ عَذاباً يَوْمَ القِيامَةِ مَنْ وَصَفَ عَدْلًا وَعَمِلَ بِغَيْرِهِ « 1 » .\r\nامام صادق عليه السلام فرمود : كسى كه دم از عدل بزند و بر خلاف آن عمل كند ، در قيامت داراى شديدترين عذاب‌ها است .\r\n\r\nاثر شوم غضب\r\nعَنَ أَبى عَبْدِاللّهِ عليه السلام قالَ : قالَ رَسُولُ اللّهِ صلى الله عليه و آله الغَضَبُ يُفْسِدُ الإيمانَ كَما يُفْسِدُ الخِلُّ العَسَلَ « 2 » .\r\nامام صادق عليه السلام فرمود : پيامبر صلى الله عليه و آله فرمود : خشم ايمان را فاسد مىكند ، چنانچه سركه عسل را از بين مىبرد ( بدون شك فاسد الايمان در قيامت اهل نجات نيست ) .\r\n\r\nتعصّب\r\nعَنْ أَبى عَبْدِاللّهِ عليه السلام قالَ : قالَ رَسُولُ اللّهِ صلى الله عليه و آله مَنْ كانَ فى قَلْبِهِ حَبَّةٌ مِنْ خَرْدَلٍ مِنْ\r\n\r\n\r\n","description":"","footnote":"\r\n( 1 ) - الكافى : 2 / 300 ، باب من وصف عدلا و عمل به غيره ، حديث 2 ؛ وسائل الشيعة : 15 / 296 ، باب انه لا يجوز لمن وصف عدلا ، حديث 20556 .\r\n( 2 ) - الكافى : 2 / 302 ، باب الغضب ، حديث 1 ؛ وسائل الشيعة : 15 / 358 ، باب 53 - وجوب تسكين الغضب .\r\n","page_name":" 203 ","page_number":203},
  {"content":"\r\n\r\nعَصَبِيَّةٍ بَعَثَهُ اللّهُ يَوْمَ القِيامَةِ مَعَ أَعْرابِ الْجاهِلِيَّةِ « 1 » .\r\nامام صادق عليه السلام از نبىّ اسلام صلى الله عليه و آله نقل مىكند ، هركس به اندازه دانه‌اى از خردل تعصّب داشته باشد ، در قيامت با اعراب جاهلى محشور مىشود .\r\nدر كتب لغت در باب تعصّب گفته‌اند : « آن كس كه از اقوام خود در ستمكارى پشتيبانى كند و آن كه براى خود و قوم و قبيله خود خشم بى جا نموده ، از آنان حمايت كند و كسى كه در باطل خود پافشارى ورزد » .\r\n\r\nمانع حق مؤمن\r\nقالَ أَبُو عَبْدِاللّهِ عليه السلام : يا يُونِسَ مَنْ حَبَسَ حَقَّ الْمُؤْمِنِ أَقَامَهُ اللّهُ يَوْمَ القِيامَةِ خَمْسَ مِأَةَ عامٍ عَلى رِجْلَيْهِ حَتّى يَسيلَ مِنْ عَرَقِهِ أَوْدِيَةٌ وَيُنادى مُنادٍ مِنْ عِنْدِ اللّهِ هذَا الظَّالِمُ الّذى حَبَسَ عَنِ الْمُؤْمِنِ حَقَّهُ فَيُوبَخُ أَرْبَعينَ يَوْماً ثُمَّ يُؤْمَرُ بِهِ إِلَى النَّارِ « 2 » .\r\nامام صادق عليه السلام فرمود : اى يونس ! آن كس كه از حق مؤمن جلوگيرى كند ، در قيامت پانصد سال به روى پا نگاهش مىدارند ، تا ظرف‌هاى عرق از بدنش جارى گردد ، آن‌گاه يك منادى از جانب حق فرياد كند ، اين است آن ستم پيشه‌اى كه نگذاشته مؤمن به حقّش برسد . سپس به مدت چهل روز او را توبيخ كرده ، آن‌گاه امر مىشود به جهنّم ببرندش .\r\n\r\n\r\n","description":"","footnote":"\r\n( 1 ) - الكافى : 2 / 308 ، باب العصبية ، حديث 3 ؛ بحار الأنوار : 70 / 284 ، باب 133 - العصبية والفخر ؛ وسائل الشيعة : 15 / 370 ، باب 57 - تحريم التعصب .\r\n( 2 ) - ثواب الأعمال : 240 ، عقاب من حبس حق المؤمن ؛ بحار الأنوار : 100 / 147 ، باب 3 ، حديث 6 .\r\n","page_name":" 204 ","page_number":204},
  {"content":"\r\n\r\n\r\nپيروى از طاغوت و محبّت بى جا به دنيا\r\nامام صادق عليه السلام مىفرمايد :\r\nعيسى بن مريم با يارانش بر شهرى گذشتند كه مردم آن كوچه‌ها و خانه‌ها مرده بودند . فرمود : اينان به سخط الهى دچار شده‌اند ، اگر به مرگ طبيعى مرده بودند دفن مىشدند . ياران گفتند : علاقه‌منديم داستان آنان را بدانيم . پروردگار به عيسى فرمود : با مردگان صحبت كن ، عيسى فرياد زد : اى اهل قريه ! يكى از كسانى كه مرده بود لبيك گفت . عيسى پرسيد داستان شما چيست ؟ گفت : در خوشى زيستيم و به بدبختى دچار هاويه شديم . عيسى پرسيد هاويه چيست ؟ آن مرد گفت : درياهايى از آتش كه در آن كوه‌هايى از عذاب قرار دارد !\r\nفرمود : چرا گرفتار آنجا شديد ؟ گفت : به خاطر دو گناه ، بندگى طاغوت و عشق به دنيا . فرمود : محبّت به دنيا تا كجا ؟ گفت : همانند كودكى كه به مادر عشق ورزد .\r\nتا دنيا به ما رو مىكرد خوشحال مىشديم ، تا از ما برمىگشت محزون مىگشتيم .\r\nفرمود : پيروى شما از طاغوت چگونه بود ؟ عرضه داشت : از تمام برنامه‌ها و دستورهايش شنوايى داشتيم .\r\nفرمود : تو چگونه به من جواب دادى ؟ گفت : بقيه اهل شهر دهانشان به وسيلهء دهانه‌بند و لجام آتشين بسته است و ملائكه غلاظ و شداد مواظب آنانند . من گرچه در بين آنان بودم ولى در عمل با آن‌ها نبودم ؛ امّا وقتى عذاب آمد مرا هم گرفت و فعلًا با مويى معلّقم و مىترسم كه در آتش قرار بگيرم ! عيسى فرمود : خوابيدن در مزبله‌ها و خوردن نان جو ، در صورتى كه دين انسان براى انسان سالم بماند ، براى\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nانسان آسان است « 1 » . البته آيات و رواياتى كه كيفر گناهان را بيان مىكند بيش از اين است ، شما مىتوانيد مفصّل آن را در كتاب‌هاى « بحار الأنوار » ، « عقاب الأعمال » ، « الكافى » ، « محجّة البيضاء » ببينيد .\r\nآرى ، وقتى انسان از طريق قرآن و روايات رسيدهء از منابع وحى ، از كيفر و عذاب گناهان آگاه مىشود ، به خوف شديدى دچار شده و اين خوف بهترين عامل بازدارندهء انسان از گناه و وسيله‌اى براى تدارك خطاهاى گذشته است و اين همان خوفى است كه در قرآن و روايات به آن اشاره شده كه براى هر انسانى لازم و ضرورى است :\r\n[   وَ أَمَّا مَنْ خافَ مَقامَ رَبِّهِ وَ نَهَى النَّفْسَ عَنِ الْهَوى * فَإِنَّ الْجَنَّةَ هِيَ الْمَأْوى 
  ]   « 2 » .\r\nو اما كسى كه از مقام و منزلت پروردگارش ترسيده و نفس را از هوا و هوس بازداشته است ؛ * پس بىترديد جايگاهش بهشت است .\r\n\r\nدورى از طاغوت به خاطر ترس از خدا\r\nاز « فضل بن ربيع » نقل است :\r\nبا هارون الرشيد به زيارت حج رفتم . هنگام شب كه من استراحت مىكردم صداى دق الباب شنيدم ، پرسيدم كيست ؟ پاسخ آمد : امير را اطاعت كن ، من با شتاب بيرون آمدم و او به راستى هارون بود !\r\n\r\n\r\n","description":"","footnote":"\r\n( 1 ) - ثواب الأعمال : 254 ، عقاب حب الدنيا وعبادة الطاعوت ؛ وسائل الشيعة : 16 / 255 ، باب تحريم مجاورة اهل المعاصى .\r\n( 2 ) - نازعات ( 79 ) : 40 .\r\n","page_name":" 206 ","page_number":206},
  {"content":"\r\n\r\nگفتم : اى امير ! اگر كسى را به دنبالم مىفرستادى نزد تو مىآمدم . گفت : هيجان مرا گرفته است كه فقط مردى خردمند مىتواند آن را فرو نشاند ؛ مردى را به من بنماى كه بتوانم از او سؤالى كنم .\r\nگفتم : « سفيان بن عيينه » همين‌جاست ، گفت : مرا به نزد او راهنمايى كن - ما به طرف خانهء او رفتيم من در زدم ، پرسيد : كيست كه در مىكوبد ؟ پاسخ دادم : از امير اطاعت كن او با شتاب بيرون آمد و گفت : اى امير ! اگر تو كسى از پى من مىفرستادى ، نزدت مىآمدم ، او گفت : ما براى امر مهمّى نزد تو آمديم ، آن‌گاه هارون زمانى با وى گفتگو كرد و سپس پرسيد : آيا تو به كسى بدهكارى ؟ وى پاسخ داد : آرى ، هارون گفت : عباسى بدهكارىهاى او را بپرداز .\r\nاز نزد او بيرون آمديم ، هارون گفت : آشناى تو به هيچ كار من نيامد ! مردى را به من بنماى كه از او سؤالى كنم ، گفتم : « عبدالرزّاق بن حمام » اينجاست ، گفت : ما را نزد وى ببر تا از او سؤالى كنيم . نزد وى رفتيم و من در زدم ، پرسيد : كيست ؟ گفتم :\r\nاز امير اطاعت كن ، وى با شتاب بيرون آمد و گفت : اى امير ! اگر مرا خبر كرده بودى خود نزدت مىآمدم هارون جواب داد : ما براى امر مهمّى نزد تو آمده‌ايم ، ساعتى با وى به گفتگو نشست و سپس پرسيد : آيا تو به كسى بدهكارى ؟ گفت : آرى ، هارون گفت : عباسى بدهكارىهاى او را بپرداز .\r\nسپس بيرون آمديم ، هارون گفت : آشناى تو به هيچ‌كار من نيامد ! مردى را به من بنماى كه از او سؤالى كنم ، گفتم : « فضيل بن عياض » اينجاست ، گفت : ما را نزد او راهنمايى كن .\r\nنزد او رفتيم ، در جايى بلند ايستاده بود و عبادت مىكرد و آياتى از كتاب خدا را به تكرار مىخواند ، من در كوفتم ، پرسيد : كيست ؟ گفتم : از امير اطاعت كن . در پاسخ گفت : مرا با امير كارى نيست ! ! گفتم : اللّه اكبر آيا تو نبايد از او اطاعت كنى ؟\r\nجواب داد : آيا خبر ندارى كه پيامبر صلى الله عليه و آله گفته است : مؤمن نبايد خوار شود ، فضيل\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nپايين آمد در گشود ، سپس بالا رفت شمع را خاموش كرد و در گوشه‌اى نشست .\r\nما در جايى كه از تاريكى جايى را نمىديديم به جستجوى او پرداختيم ، دست رشيد بر دست فضيل رسيد فضيل گفت : چه نرم دستى است ؛ امّا آيا فردا از عذاب الهى خلاصى مىيابد يا نه ؟ راوى مىگويد : با خود گفتم امشب وى با او با زبانى پاك و قلبى صاف گفتگو خواهد كرد .\r\nهارون گفت : ما براى امر مهمّى نزد تو آمده‌ايم ، رحمت خداى بر تو باد ، فضيل لب به سخن گشود و گفت : آنچه تو را به اينجا كشانيد خلاف ميل تو بود و همراهانت نيز براى آمدن با تو رغبتى نداشتند و اگر پرده ميان تو و آنان را برگيرند و تو از آنان بخواهى كه اندكى از گناهان تو را بپذيرند ، آن‌ها گردن نخواهند نهاد و در واقع از اينان آن كس كه تو را بيش‌تر دوست دارد ، بيش‌تر خواهد گريخت ! !\r\nاى هارون ! همين كه عمر بن عبدالعزيز به خلافت رسيد ، « سليم بن عبداللّه » و « محمّد بن كعب » و « رجاء بن حيات » را فرا خواند و به آنان گفت : من به زشتىهايى مبتلا شدم تدبير من چيست ؟ او خلافت را بليّه و زشتى مىدانست بليّه و زشتى تو و يارانت آن را سعادت و نعمت مىدانيد . سليم بن عبداللّه به او گفت :\r\nاگر مىخواهى فردا از عذاب الهى رهايى يا بى ، چون روزه‌دار دست از دنيا بكش و با مرگ افطار كن .\r\nمحمّد بن كعب به او گفت : اگر مىخواهى فردا از عذاب الهى رهايى يا بى ، پيران مؤمنان را پدر دان ، مردان ميانه سال را برادر و كوچك‌ترها را فرزند ، به والدين احترام بگذار ، با برادران مهربان باش و به فرزندان نيكويى كن .\r\nرجاء بن حيات به او گفت : اگر مىخواهى فردا از عذاب الهى رهايى يا بى ، آنچه را كه براى خود دوست دارى براى مؤمنان دوست بدار و آنچه را بر خود نمىپسندى بر مؤمنان نيز مپسند و سپس هرگاه خواستى بمير .\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nاكنون من نيز همين را به تو مىگويم و مىترسم از روزى كه پاهايت خواهند لرزيد ، چه بر سرت خواهد آمد ؟ آيا در كنار تو اين مردم خواهند بود كه تو را يارى دهند ؟\r\nهارون چنان تحت تأثير قرار گرفت كه از شدت گريه از هوش رفت . من به فضيل گفتم : با امير نرم‌تر باش . پاسخ داد : من با او نرمى مىكنم ؛ امّا تو و يارانت امير را هلاك مىكنيد .\r\nچون هارون به هوش آمد ، به فضيل گفت : باز بگو ، فضيل گفت : اى امير ! شنيده‌ام كه يكى از دست نشانده‌هاى « عمر بن عبدالعزيز » از بىخوابى شكايت كرد ، عمر به او نوشت : اى برادر من ! بىخوابى گناهكاران را در كام آتش دوزخ و طول ابديّت به ياد آر ، تا در خواب و بيدارى راهنماى تو به سوى خدايت باشد .\r\nامّا مواظب باش كه پاى تو از اين راه نلغزد ؛ زيرا خدا به تو وعده بيش‌ترى نمىدهد و بر تو رحم نخواهد آورد . هنگامى كه حاكم نامه او را خواند ، از سرزمين‌هاى بسيارى گذشت و نزد عمر آمد ، عمر از او پرسيد چه چيز تو را نزد من آورد ؟ پاسخ داد : تو با نامه خود به دل من نيرو بخشيدى ، من ديگر تا به خدا نرسم ولايت تو را اداره نخواهم كرد ، هارون سخت گريست و گفت : باز بگو ، فضيل گفت :\r\nاى امير ! بدان كه عبّاس ( عموى رسول خدا ) نزد پيامبر صلى الله عليه و آله آمد و گفت : يا رسول اللّه ! مرا منصب امارت ده پيامبر صلى الله عليه و آله گفت : اى عبّاس و اى عموى پيامبر ! نفسى را كه تو زنده مىدارى بهتر از امارتى است كه آن را حتّى نمىتوانى بخورى ، در واقع امارت يعنى ندامت و پشيمانى در روز رستاخيز و اگر بتوانى امير نباشى امير مباش هارون دوباره سخت گريست و گفت : باز بگو خدا تو را رحمت كند .\r\nفضيل گفت : اى امير ! پروردگار در روز قيامت ، دربارهء همهء اين مردم از تو بازخواست خواهد كرد ، اگر مىتوانى روى خود را از آتش دوزخ حفظ كنى دريغ\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nمكن . هشيار باش كه هيچ وقت در دلت نسبت به رعايا فريب نباشد كه پيامبر صلى الله عليه و آله گفته است : آن كه بامداد با نيّت فريب نسبت به مردم برخيزد بوى خوش باغ بهشت به او نرسد . هارون گريان شد و سپس گفت : آيا تو به كسى بدهكارى ؟ پاسخ داد :\r\nآرى ، دَيْن من نزد پروردگار است كه هنوز به حساب درنيامده است ، واى بر من اگر او حساب كند ، واى بر من اگر نتوانم پاسخ گويم . باز گفت : دَيْن خود را در عبادت مىدانم . باز گفت : راستى كه پروردگار چنين امرى به من نكرده است ؛ بلكه ، بل امر كرده كه وعده‌هاى او را باور كنم و از ارادهء او اطاعت . و پروردگار گفته است : من جن و انس را خلق نكرده‌ام مگر آن كه از من اطاعت كنند و من از آن‌ها قوّت و خوراك نمىخواهم . به راستى خداوند است كه روزى مىدهد و صاحب نيرو و قدرت است .\r\nهارون به او گفت : اين هزار دينار را صرف عيال و اولاد كن و با خيالى آسوده به عبادت پروردگار مشغول باش . فضيل گفت : من راه رستگارى به تو نماياندم ، تو اين‌ها را به من مىدهى ؟ !\r\nآن‌گاه خاموش شد و ديگر سخنى نگفت . از نزد او بيرون آمديم ، هارون به من گفت : از اين پس اگر تو كسى را به من مىنمايى ، مردى همانند اين باشد .\r\nحكايت كنند : زنى از زنان فضيل نزد وى رفت و گفت : مىبينى كه ما چه تنگدستيم ، اگر اين پول را مىگرفتى مىتوانستيم كار خود را سروسامان دهيم !\r\nفضيل در پاسخ گفت : من و شما همانند مردمى هستيم كه شترى داشتند و از كار او نان به دست مىآوردند ، هنگامى كه شتر پير شد او را كشتند و گوشتش را خوردند ، اى عيال ! از گرسنگى بمير اما فضيل را نكش .\r\nهمين كه اين خبر به هارون رسيد ، گفت : نزد او برويم شايد پول‌ها را بپذيرد .\r\nفضل بن ربيع مىگويد : ما رفتيم ، همين كه فضيل ما را شناخت ، بيرون آمد و به\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nروى خاك نشست . هارون نيز نزد او نشست و لب به سخن گشود ؛ اما وى پاسخ نمىداد ، ما در اين حالت بوديم كه كنيزكى زنگى بيرون آمد و فرياد زد : از ديشب شيخ را آزار مىدهيد ، برخيزيد و برويد ، ما برخاستيم و رفتيم .\r\n« ابوالمحاسن » دربارهء ترس فُضِيل ، از مقام خدا ، حكايتى از « بُشْر حافى » بدين مضمون نقل كرده است :\r\nمن با فضيل در حج بوديم ، تا نيمه شب با هم مىنشستيم ، سپس او برخاست و تا بامداد به طواف مىپرداخت . گفتم : اى ابو على ! آيا قصد خوابيدن ندارى ؟\r\nگفت : واى بر تو آيا كسى كه ذكر آتش دوزخ را مىشنود ، روحش آرام است كه بخوابد ؟ ! « 1 » در اين زمينه باز حكايتى بدين مضمون نقل شده است :\r\nتيمور گوركانى يكى از خواصّ خود را نزد « شيخ زين الدين تايبادى » فرستاد و استدعاى ملاقات كرد . شيخ پاسخ داد : مرا با امير كارى نيست ، تيمور به ناچار خود به زيارت شيخ رفت . در اين ملاقات شيخ زبان به نصيحت او گشود . تيمور گفت : اى شيخ ! چرا پادشاه خود « مَلِك غياث الدين » را ارشاد نكردى ؟ شيخ گفت : او را نصيحت كردم نشنيد ، به ناچار خداى تعالى تو را بر وى گماشت و اگر تو نيز با بندگان خدا به عدل رفتار نكنى ديگرى بر تو مسلّط خواهد شد . تيمور پرسيد :\r\nآن كيست كه بر من مسلّط شود ، شيخ گفت : عزرائيل ؟ ! « 2 » آرى ، چنين خوفى كه محصول ايمان به قرآن و روايات است ، بازدارندهء انسان از گناه در آينده و علّت جبران معاصى در گذشته است و عارف هرگز از چنين خوفى جدا نيست .\r\n\r\n\r\n","description":"","footnote":"\r\n( 1 ) - تصوّف و ادبيات تصوّف : 270 - 281 .\r\n( 2 ) - مقدّمه حافظ انجوى : 60 .\r\n","page_name":" 211 ","page_number":211},
  {"content":"\r\n\r\n\r\n5 - خوف از نقصان در عبادت\r\nاين خوف ، يكى از عالىترين مراحل كمال انسانى و از بهترين عوامل حركت بيش‌تر و به دست آوردن مقام برتر است .\r\nبا كمك اين خوف ، انسان از عبادات و اطاعتِ مولا ، كوشش بيش‌ترى خواهد كرد و سعى خواهد نمود ، عباداتش واجد تمام شرايط باشد .\r\nكسى كه قلبش به نور شناخت حقّ منوّر گردد و خداى خود را به حقيقت بشناسد و به عظمت و بزرگى او راه بَرَد ، البتّه عبادت خود را هرچند زياد و خالص باشد ، در كنار بزرگى او ، كوچك ديده و به حساب نخواهد آورد .\r\nراستى در برابر عظمت بىنهايت در بىنهايت او ، انسان دچار وحشت شده و براى جبران اين وحشت ناچار است هرچه در توان دارد ، مصرف نمايد .\r\nانسان با آشنايى به قرآن و معارف الهى ، به اين نتيجه خواهد رسيد كه علم حضرت دوست به هر چيزى محيط است و هيچ ذرّه‌اى از ذرّات عالم هستى ، از دايرهء علم آن جناب بيرون نيست . با اين آشنايى و توجّه ، ناگهان به خود آمده و فرياد برمىآورد : آه شايد در خدمت من و عبادت و اطاعتم نقص وقصورى باشد كه من به خاطر محدود بودن علم و آگاهيم از آن بىخبرم و ممكن است اين نقص باعث شود كه عمل من مورد قبول حبيب من نشود و يا اگر نقصى نداشته باشد ، عمل من در برابر بزرگى او ناچيز و يا هيچ است . با اين محاسبه انسان دچار خوف شديد مىشود و براى جبران آن دست به اطاعت وعبادت هميشگى مىزند .\r\nاز رسول خدا صلى الله عليه و آله نقل شده ، وقتى در محراب عبادت مىايستاد به پيشگاه حق عرضه مىداشت :\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nما عَرَفْناكَ حَقَّ مَعْرِفَتِكَ وَما عَبَدْناكَ حَقَّ عِبادَتِكَ « 1 » .\r\nآن طور كه شايسته توست تو را نشناخته و به عبادت تو اقدام نكرده‌ايم ! !\r\nعاشق او ، هرچه به او نزديك‌تر مىشود ، به عظمت و جلال او بيش‌تر پى مىبرد و در اين صورت دچار خوف عظيم‌تر شده و عبادت خود را هرچند زياد باشد ناچيز مىبيند . به دنبال اين خوف كثرت عبادت هست ، تا وقتى كه سالك به مقام قرب نايل شده و به وصال و لقاى محبوب مىرسد . آن زمان است كه خوف او مبدّل به امْن گشته و به عالىترين درجات انسانى دست يافته است .\r\nاين‌گونه سير و حركت و اين نحو شور و اشتياق و اين شكل خوف و كثرت عبادت را در وجود امام عارفان ، مولاى موحّدان ، سرحلقهء عاشقان ، اميرمؤمنان عليه السلام مىتوان يافت .\r\nدر اين زمينه بهتر است كه به گفتار « ضرار بن ضمره » عاشق دلباختهء على عليه السلام در برابر معاويه توجه كرد .\r\nمعاويه به ضرار گفت : على را برايم توصيف كن ، ضرار گفت : مرا از اين برنامه معاف بدار ، معاويه گفت : هيچ راهى جز توصيف على ندارى ، ضرار گفت : اكنون كه ناچارم مىگويم :\r\nبه خدا قسم ، شناخت على از درك عقل و انديشه ما بسيار دور بود . بر همه چيز توان داشت ، گفتارش ميزان شناخت حق و باطل بود و جز به عدالت حكمى از حضرتش صادر نگشت .\r\nاز سراسر وجود او دانش و علم مىريخت و تمامى نواحى هويّت و ماهيّتش گوياى حكمت بود .\r\n\r\n\r\n","description":"","footnote":"\r\n( 1 ) - بحار الأنوار : 68 / 23 ، باب 61 ، حديث 1 .\r\n","page_name":" 213 ","page_number":213},
  {"content":"\r\n\r\nاز دنيا و شكوهش وحشت داشت و با تاريكى شب انسى عجيب برقرار مىكرد اشكش به خاطر ترس از عظمت حق ، فراوان بود .\r\nهميشه در انديشه و تفكّر به سر مىبرد و لباس زبر و خشن را دوست داشت و غذايش را جز نان جوين و مواد بسيار عادى كه لذّتى در آن نبود چيزى تشكيل نمىداد .\r\nبه هنگامى كه بين ما بود با ما فرقى نمىكرد . از جواب هر خواسته مشروعى كه داشتيم امتناع نداشت ، وقتى از او دعوت مىكرديم اجابت مىفرمود .\r\nبه خدا قسم با اين كه به او نزديك بوديم و او هم با ما نزديك بود ، ولى انگار از عظمت و بزرگىاش ياراى سخن گفتن با او را نداشتيم .\r\nاهل دين را فوق العاده گرامى مىداشت و با افتادگان نشست و برخاست مىنمود .\r\nدر زمان حكومتش هيچ قدرتمندى از ترس عدالتش جرأت اعمال زور و سلطه‌اش را نداشت و هيچ ضعيفى از رسيدن به عدل على مأيوس نبود .\r\nخدا را به شهادت مىطلبم كه شاهد شب‌هاى على بودم ، زمانى كه پرده تاريك شب به رخسار جهان در مىافتاد و ستارگان در آسمان دنيا به جلوه‌گرى مىنشستند ، او محاسن خود را به دست مىگرفت و چون آدم مار گزيده به خود مىپيچيد و چون انسان غصه‌دار اشك مىريخت و مىگفت : دنيا برو غير مرا گول بزن . خود را به من عرضه مكن و براى جلب من ، متوسّل به هفت قلم آرايش مشو .\r\nچه دور است ، چه دور است كه بتوانى مرا فريب دهى ، من تو را سه طلاقه كرده‌ام و جاى هيچ‌گونه رجوعى براى تو باقى نگذاشته‌ام مدّت تو بسيار كوتاه و خطرت براى فرزند آدم بزرگ است و عيش و خوشيت اندك .\r\nآه كه توشه‌ام براى سفر آخرت كم است واى كه عبادتم براى دفع وحشت از\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nراهى كه در پيش دارم اندك است .\r\nناگهان معاويه گريست و گفت : خدا رحمت كند ابوالحسن را ؛ كه به خدا قسم اين چنين بود . سپس گفت : اى ضرار ! حزن و اندوهت نسبت به او چگونه است ؟\r\nگفت : مانند كسى كه فرزندش را در لانه‌اش سر بريده و گريه گلوگير او شده و از غصه آرام نمىگيرد و اندوهش به پايان نمىرسد ! ! « 1 »\r\n\r\nگفتگوى حضرت سجّاد عليه السلام با جابر در مسئله عبادت\r\nنوشته‌اند :\r\nحضرت سكينه جابر بن عبداللّه انصارى را طلبيد و به او فرمود : شما مورد محبّت و احترام خانواده ما هستى ، از شما مىخواهم با برادرم حضرت سجّاد عليه السلام ملاقات كرده و از خودت از او بخواهى در گريه و عبادتش تخفيف دهد ؛ زيرا همه ما بر جان او ترسناكيم ! !\r\nجابر مىگويد : به محضر حضرت زين العابدين عليه السلام مشرف شدم و خواسته خود را با آن بزرگوار در ميان گذاشتم . امام به خدمتكار خانه فرمود ، آن كتاب را بياور خدمتكار كتاب را به امام داد و حضرت سجاد عليه السلام هم كتاب را در برابر من گذاشت و فرمود : در اين كتاب از عبادات پدرم على ياد شده است ، آن را بخوان تا از من تقاضاى كم كردن عبادت نكنى ، اى جابر ! عبادت من كجا و عبادت پدرم على كجا « 2 » .\r\nراستى چقدر عجيب است مردى كه آن همه عبادت داشت ، امامى كه پس از\r\n\r\n\r\n","description":"","footnote":"\r\n( 1 ) - الأمالى ، شيخ صدوق : 624 ، المجلس الحادى وتسعون ، حديث 2 ؛ بحار الأنوار : 33 / 274 ، باب 20 ، حديث 538 .\r\n( 2 ) - الأمالى ، شيخ طوسى : 636 ، حديث 1314 ؛ بحار الأنوار : 46 / 60 ، باب 5 ، حديث 18 .\r\n","page_name":" 215 ","page_number":215},
  {"content":"\r\n\r\nنماز صبح سر بر سجده مىگذاشت و هزار بار مىگفت : « لا إله إلّااللّه حقّاً حقّاً ، لا إله إلّا اللّه عبوديّتاً ورقّاً لا إله إلّااللّه إيماناً وتصديقاً » « 1 » .\r\nانسانى كه چهل سال پس از واقعه كربلا قسمتى از وقت شب خود را با كشيدن انبان غذا بر دوش ، به داد بينوايان مىرسيد ، آقايى كه سالى دوبار پينه‌هاى پيشانى و زانوى او را از كثرت ركوع و سجود قيچى مىكردند . بزرگوارى كه در تربيت انسان‌هاى و الا ، با كمال قدرت و توان كوشيد . آن وقت عبادت خود را در برابر خدا آن قدر ناچيز مىبيند و اين چنين ناچيز دانستن عبادت در برابر عظمت حق او را به وحشت مىاندازد ؟\r\nبه طور قطع اين خوف بهترين علّت رشد و كمال و اين خود نديدن از عالىترين مراحل تواضع در برابر حق و خلق است .\r\nدر شب عرفات از فضيل پرسيدند : حال اين مردمان را چگونه مىبينى ؟ گفت :\r\nهمه آمرزيده‌اند اگر من در ميان ايشان نبودمى ! ! « 2 » استاد اخلاق ، مرحوم حاج شيخ محمود ياسرى رحمه الله مىفرمود :\r\nپيامبر اسلام صلى الله عليه و آله به جبرئيل فرمود : از عجايبى كه ديده‌اى برايم بازگو .\r\nامين وحى گفت : در زمان‌هاى گذشته ، در حالى كه بنا بود به يكى از انبياى خدا نازل شوم ، عابدى را در جزيره‌اى ديدم كه با كمال شوق به عبادت حق مشغول بوده و از خدا مىخواست مرگش در حال سجده بر حق فرا رسد !\r\nعبادتش را نيكو يافتم ، زمان بندگيش را چهارصد سال ديدم ، دعايش را مستجاب مشاهده كردم ، علاقه‌مند شدم وضع قيامتش را ببينم ، برايم اعجاب‌آور بود !\r\n\r\n\r\n","description":"","footnote":"\r\n( 1 ) - به حق و راستى گويم خدايى جز اللّه نيست و بنده و برده‌وار گويم خدايى جز اللّه نيست و به ايمان و تصديق گويم خدايى جز اللّه نيست .\r\n( 2 ) - تصوّف و ادبيّات تصوّف : 282 .\r\n","page_name":" 216 ","page_number":216},
  {"content":"\r\n\r\nروز قيامتش نشان مىداد كه اعمالش مورد قبول حق واقع شده است ، به او خطاب مىرسد :\r\n« أُدْخُلْ جَنَّتى بِرَحْمَتى » « 1 » .\r\nعرضه مىدارد :\r\n« أَدْخُلُ جَنَّتَكَ بِعَمَلى » « 2 » .\r\nمن به بهشت مىروم ولى با دلگرمى به عمل و عبادتم !\r\nخطاب مىرسد : اى قاضيان دادگاه ! اكنون كه پاى معامله به ميان آمده است ، تمام نعمت‌هاى مادّى و معنويم را كه به اين عابد عنايت كردم با عبادتش بسنجيد ، چنانچه عبادت او گران‌تر آمد به بهشت رود و اگر نعمت‌هاى من گران‌تر شد به جهنم رود ! !\r\nاز نعمت بينايى شروع كردند ، اين نعمت از نظر ارزش خدايى بر تمام عبادتش سنگين‌تر آمد ، چون او را به سوى دوزخ بردند ، عرضه داشت : خدايا ! برنامه‌هاى ديگرى نيز داشتم كه محاسبه نشد ، خطاب مىرسد چيست ؟ مىگويد : اميد بر كرم تو ، حسن ظنّ بر عنايت تو و از همه بالاتر نياز و فقر و ناچيزى خودم . خطاب مىرسد او را از مسير عذاب برگردانده و به خاطر اميد و حسن ظنّش به بهشت ببريد ، چون در مسير بهشت قرار مىگيرد عرضه مىدارد :\r\n« أَدْخُلُ جَنَّتَكَ بِرَحْمَتِكَ » به خاطر رحمت تو داخل بهشت مىشوم .\r\nآرى ، بندگىهاى ما هر چند زياد باشد ، باز معلول لطف ، توفيق و عنايت اوست و بندگى ما كجا و عظمت و بزرگى و جلال او كجا ؟ !\r\nبياييد ما نيز چون پيامبر بزرگ صلى الله عليه و آله فرياد بزنيم :\r\n\r\n\r\n","description":"","footnote":"\r\n( 1 ) - با رحمتم به بهشت من درآى .\r\n( 2 ) - با عمل خود در بهشت تو در آيم .\r\n","page_name":" 217 ","page_number":217},
  {"content":"\r\n\r\nما عَبَدْناكَ حَقَّ عِبادَتِكَ « 1 »\r\n. و چون على بن ابى طالب عليه السلام نالهء جانسوز برآريم كه :\r\nآه مِنْ قِلَّةِ الزّادِ وَبُعْدِ السَّفَرِ « 2 » .\r\n\r\n6 - خوف از كوچكى خود ، در برابر عظمت حضرت حق\r\nانسان از نظر جسم و روح و عقل محدود است . و ادّعاى عظمت و بزرگى براى موجود محدود زيبنده نيست . علّت ادّعاى بزرگى ، خود فراموشى است . عزّت و بزرگى انسان تنها در صورت اتّصال به مقام حقّ كه همان اتّصال به فرامين الهى ، به خصوص تقوا است قابل تحصيل است . اين بزرگى و عظمت ذاتى انسان نيست ؛ بلكه مقامى است كه با قدم نهادن در طريق الهى به دست مىآيد . بدون اين اتّصال و پيوند ، انسان چون ذرّه‌اى از ذرات مادّى زمين است ، زمينى كه موجوديّتش در برابر منظومهء شمسى چيزى نيست . منظومه‌اى كه در برابر كهكشان شيرى رنگ فضا ، قابل ملاحظه نيست . كهكشانى كه در برابر آسمان اوّل و يا ساير كهكشان‌ها و سحابىها ، بيش از ذرّه‌اى به حساب نمىآيد . آسمان اوّلى كه در برابر آسمان دوم از ارزن گم شده‌اى در فضاى با عظمت جهان ، كوچك‌تر است و هفت آسمانى كه در برابر عرش الهى چيزى نيست .\r\n شنيدستم كه هر كوكب جهانى است * جداگانه زمين و آسمانى است\r\nزمين در جنب اين افلاك مينا * چو خشخاشى است اندر قعر دريا \r\n\r\n\r\n","description":"","footnote":"\r\n( 1 ) - بحار الأنوار : 68 / 23 ، باب 61 ، الشكر .\r\n( 2 ) - بحار الأنوار : 33 / 274 ، باب نوادر الاحتجاج ، حديث 538 ؛ ارشاد القلوب : 2 / 218 ، الجزء الثانى ، فى فضائل ومناقب اميرالمؤمنين عليه السلام .\r\n","page_name":" 218 ","page_number":218},
  {"content":"\r\n\r\n تو خود بنگر كزين خشخاش چندى * سزد تا بر غرور خود بخندى « 1 » \r\nانسان با اين موجوديّت ناچيز خود كه بدون ارتباط به حق ، مشتى استخوان پوسيده و گوشت و پوستى بىقدر است ، چه جاى آن دارد كه خود را بزرگ بنامد ؟\r\nانسان واقع‌بين با توجّه به كوچكى خود و عظمت حق ، چنان دچار وحشت و ترس مىگردد كه براى علاج اين ترس چاره‌اى جز آويختن به دامن او نمىبيند .\r\nآرى ، به فرمودهء امام حسين عليه السلام در مناجات روز عرفه :\r\nاى خداى بىنياز ! من خود را از تو دارم ، من خود را ايجاد نكرده‌ام ، مشرف به جهان هستى هم نيستم ، به اجبار آمده‌ام و به اجبار هم خواهم رفت ، نيروهاى محدودم اجازهء فعاليّت نامحدود نمىدهد . چراغ هستىام در مقابل گردباد وحشت‌انگيز نيستى و نابودى آن مقدار مىتواند مقاومت نشان دهد كه چراغ ضعيفى در مقابل توفان بنيان كن و وحشتناك صحرايى مقاومت مىكند .\r\nبياييد آياتى كه در قرآن مجيد ، صفات بىنهايت در بىنهايت حق را از قبيل اراده ، علم ، قدرت ، احاطه ، امر و خلق و . . . بيان مىكند به دقّت مطالعه كنيد ، بياييد به خانه با عظمت آفرينش كه نمونهء بسيار كوچك و ناچيزى از پرتو عظمت اوست بنگريد ، بياييد كوچكى بىنهايت در بىنهايت خود را توجه كنيد تا ببينيد چگونه دچار خشيت شده و براى جبران اين كوچكى وحشت‌زا ، چگونه به حركت مىآييد تا با ارتباط با او خود را از اين خوف رهانيده و از كوچكى به بزرگى رسانده و از خوف به امنيّت نايل آييد .\r\nالبتّه اين خوف يا به تعبير لطيف‌تر اين خشيت تنها از طريق آگاهى به جلال و جمال و بزرگى كبريا و اطلاع بر عظمت نامحدود حق حاصل مىگردد .\r\nشما به تاريخ زندگى انبيا و اوليا و بندگان خاص الهى بنگريد ، آن عزيزانى كه در همه عمر حتى لحظه‌اى فكر گناه بر آنان نگذشت ، چگونه در برابر مقام خداى\r\n\r\n\r\n","description":"","footnote":"\r\n( 1 ) - نظامى .\r\n","page_name":" 219 ","page_number":219},
  {"content":"\r\n\r\nمتعال به گريه و استغاثه برمىخاستند و با آن همه اخلاص و عمل خود را چيزى نمىشمردند .\r\nمىگويند : آدم پس از هبوط به زمين و خروج از بهشت بسيار گريست و نوح همان گونه كه از نام مقدّسش پيداست گريه‌هايى شديد و بس طولانى داشت « 1 » . ابراهيم عرضه مىداشت : در مغفرت پروردگار طمع دارم ، آن چنان كه ميل دارم در قيامت از من بگذرد .\r\nفكر كنيد ابراهيم با آن مقامى كه خداوند در قرآن برايش بيان كرده ، در برابر خدا چه مىگفت تا به وسيلهء امين وحى به حضرت او خطاب رسيد : آيا ديده‌اى دوست دوستش را دچار رنج و عذاب كند ؟ به جبرئيل گفت : نه ولى هرگاه خطايم را ياد مىكنم دوستى را از ياد مىبرم ، در حالى كه قرآن بر عصمت و پاكى همهء انبيا ، تصريح كرده است . اين خطايى كه در كلام ابراهيم آمده چيست ؟ همان احساس بىنهايت كوچك بودن در برابر اللّه است .\r\nبه دعاهاى وارده از پيامبر صلى الله عليه و آله و ائمهء معصومين عليهم السلام ، به خصوص دعاى كميل ، مناجات شعبانيه ، مناجات خمس عشر ، دعاى عرفه ، دعاى ابو حمزهء ثمالى - كه انشاء حضرت سجاد عليه السلام است - بنگريد تا ببينيد با آگاهى به عظمت حق و توجه به خداى بزرگ و كوچكى خويش ، انسان چگونه دچار خشيت و خوف مىشود و براى جبران كوچكى خود چگونه به بندگى با اخلاص و حركت معنوى به سوى مقام قرب اقدام مىكند ؟\r\n\r\n\r\n","description":"","footnote":"\r\n( 1 ) - مرحوم مجلسى رحمه الله روايت كرده است : نام حضرت نوح « عبدالغفار » بوده است ؛ امّا به خاطر گريه‌هاى شديد به « نوح » شهرت يافت . « عن ابى عبداللّه عليه السلام قال : كان اسمُ نوحٍ عليه السلام عَبْدَ الْغَفَّارِ وانَّما سُمِّىَ نُوْحاً لِانَّه كانَ يَنُوحُ عَلى نَفْسِهِ » .\r\n","page_name":" 220 ","page_number":220},
  {"content":"\r\n\r\n\r\nفرق خوف و خشيت\r\nدر اينجا مناسب است فرق خوف و خشيت را از زبان خواجه نصير الدين طوسى ذكر كنيم ، تا معلوم شود عاشقان خدا براى چه دچار خشيت و ريزش اشك چشم چون ابر بهارى بودند .\r\nخواجه مىگويد :\r\nخوف و خشيت گرچه در لغت يك معنى دارند ولى از نظر صاحبدلان ميان آنها جدايى است ؛ زيرا خوف نگرانى دل است از انتظار بد و كيفرى كه به سبب احتمال ارتكاب خلاف و ترك طاعت باشد و براى بيشتر مردم حاصل است ، اگر چه مراتب بسيارى دارد و مرتبهء عالى آن براى اندكى از مردم باشد . امّا خشيت حالتى است در نفس كه از درك بزرگوارى ، هيبت ، خوف محجوبيت و حرمان از لطف و نظر او در دل پيدا مىشود . و اين حالت به دست نمىآيد ، مگر براى كسى كه بر جلال كبريا آگاه شود و لذّت قرب را بچشد « 1 » .\r\nبنابراين گريه و تضرّع ، ندبه و ناله و خشيت و خوف عاشقان حق ، به خاطر آگاهى آنان از عظمت او بوده و اين خشيت و زارى و اعمال پر مشقت عبادى براى اين است كه نيازمندى و فقر و درويشى خود را با رسيدن به قرب او جبران كنند .\r\nمرحوم « ملا احمد نراقى » آن عاشق وارسته ، در كتاب « طاقديس » در باب گريه‌هاى اعجاب انگيز حضرت شعيب عليه السلام چنين مىگويد :\r\n گريه كرد از بس شعيب تاجدار * روزهاى روشن و شبهاى تار\r\nهر دو چشمش كور و نابينا نشست * باز دادش چشم سلطان الست \r\n\r\n\r\n","description":"","footnote":"\r\n( 1 ) - الكافى : 3 / 115 .\r\n","page_name":" 221 ","page_number":221},
  {"content":"\r\n\r\n آن كه او را ديده از آغاز داد * كور چون شد باز چشمش باز داد\r\nداد چشمش هين به عبرت كن نظر * باز بايد ديده عبرت نگر\r\nباز گاه و بيگه و شام و سحر * اين قدر بگريست كافتاد از نظر\r\nكور شد باز آن دو چشم پاك بين * باز دادش چشم آن چشم آفرين\r\nبار سيم گريه‌هاى زار زار * كرد اندر شهر و دشت و كوهسار\r\nروز و شب بگريست تا بار دگر * كور شد نورش نماند اندر بصر\r\nكور گشت و گريه او كم نشد * ساعتى بىسوز و بىماتم نشد\r\nشامها در گريه‌هاى هاى هاى * روزها در ناله‌هاى واى واى \r\n اين قدر بگريست تا طير و وحوش * آمدند از گريه‌اش اندر خروش\r\nتا شبى او را ندايى شد زغيب * تا به كى مىگريى آخر اى شعيب\r\nگريه تو خلق را گريان كند * سوز جان مر جسم را سوزان كند\r\nتو چو جانى و رعيت جسم تو * تو چو معنى اين خلايق اسم تو\r\nهركسى از بهر يك چيزى گريست * اى شعيب اين گريه‌هايت بهر چيست\r\nگر زبيم دوزخ است و آن جحيم * ما در دوزخ به تو بربسته‌ايم\r\nآتش دوزخ بود بر تو حرام * هم‌چو آن جنّت به كفّار لئام « 1 »\r\nور بود اين گريه‌ات بهر بهشت * شوق وصل حوريان خوش سرشت\r\nما بهشت از بهر تو آماده‌ايم * حوريان را زيب و زينت داده‌ايم\r\nحوريان از بهر تو در روز و شب * چشم بر راهند و دل‌ها در طرب\r\nاين بهشت اين حور اين تو اى شعيب * هر زمان خواهى برو بىمنع و ريب\r\nچون شعيب از عالم غيب اين شنيد * از دل پر درد آهى بركشيد \r\n\r\n\r\n","description":"","footnote":"\r\n( 1 ) - لِئام : لئيم ، به معناى پست است .\r\n","page_name":" 222 ","page_number":222},
  {"content":"\r\n\r\n كاى خدا آرام جان مستهام « 1 » * من كه و دوزخ چه و جنّت كدام\r\nچيست دوزخ تا از آن ترسان شوم * تا زبيم تفّ آن گريان شوم\r\nمن خود اندر آتش استم سالها * اندر آتش كرده‌ام نشو و نما\r\nمن كه عمرى شد در اين آتش خوشم * كى زدوزخ روى درهم مىكشم \r\nاينان با توجه به عظمت الهى ، هر چيزى را كوچك مىديدند و حقير و ناچيز مىدانستند ، چنانچه امير مؤمنان عليه السلام در خطبه « متقين » در اوصاف آن عاشقان مىگويد :\r\nعَظُمَ الخالِقُ فى أَنْفُسِهِمْ فَصَغُرَ ما دُونَ فى أَعْيُنِهِمْ .\r\nخدا را در وجود خود بزرگ مىديدند و غير حضرتش براى آنان كوچك بود .\r\nبه همين خاطر دل به هيچ چيز نمىبستند و از آمدن نعمت‌هاى دنيا و رفتن آن خوشحال و اندوهگين نمىشدند ، هر مصيبتى براى آنان ، جز مصيبت فراق او ، آسان بود . به خاطر دنيا با كسى نزاع نداشتند . گذشت آنان از مال دنيا بسيار بود .\r\nگرفتار هيچ‌يك از زشتىهاى اخلاقى نبودند ؛ زيرا منبع رذايل اخلاقى آلوده بودن انسان به دنياست و چون آنان دنيا را ناچيز مىدانستند آلوده نبودند .\r\nعشقى به جز عشق نداشتند . قبله‌اى غير كوى او نمىشناختند . امر و نهى غير او را اطاعت نمىكردند . از هيچ چيز جز مقام او هراس نداشتند . به هيچ وجه گرد گناه نمىگشتند و فكر گناه هم نمىكردند . پاكترين انديشه و عمل از آنان بود .\r\nوجودشان براى جهان و جهانيان با بركت بود و جز خير و كرامت از آن بزرگواران توقع نمىرفت . در عين اين كه آراسته به تمام خوبىها و دور از همه زشتىها بودند ، خود را نيازمندترين نيازمندان و كم عمل‌ترين عاملان و مهجورترين\r\n\r\n\r\n","description":"","footnote":"\r\n( 1 ) - مستهام : آن كه از عشق به سرگردانى دچار آيد .\r\n","page_name":" 223 ","page_number":223},
  {"content":"\r\n\r\nمهجوران به حساب مىآوردند . به اين خاطر در اجراى دستورهاى حق و گريه از خشيت الهى و توبه در پيشگاه او از فقر و قصور در عمل از همه عالم مقدّم‌تر بودند .\r\nاينك به شمّه‌اى از احوال و زبان حال ايشان توجّه كنيد :\r\nحضرت اميرالمؤمنين على عليه السلام با آن همه عظمت و جلال - كه از طريق بندگى حق كسب كرده بود - در دعاى كميل مىفرمايد :\r\nفَكَيْفَ لِى وَأَنَا عَبْدُكَ الضَّعيفُ الذَّليلُ الحَقيرُ المِسْكينُ المُسْتَكين « 1 » ! !\r\nمن بندهء ناتوان ذليل و حقير و فقير و دورماندهء تو چگونه تاب آن عذاب دارم .\r\nامام زين العابدين عليه السلام در صحيفه مىفرمايد :\r\nوَأَنَا أفْقَرُ الفُقَراءِ إلَيْكَ « 2 » ! !\r\nمن نيازمندترين نيازمندان به توام .\r\nو امام حسين عليه السلام در دعاى عرفه مىفرمايد :\r\nإِلهى كُلَّمَا أَحْرَسَنى لُؤْمى أَنْطَقَنى كَرَمُكَ « 3 » .\r\nپروردگارا ! تبهكاريها و ديو صفتىهايم گاهى آن چنان به رخم خيره مىشوند و مرا رو در روى ناشايست خود آن چنان قرار مىدهند كه ياراى سخنگويى از من سلب مىگردد .\r\nبا كه سخن بگويم ؟ با خود ! زشت سيرت آن چنان چهره‌ام را هولناك نموده است كه نمىخواهم با صورت خود روبرو شوم .\r\n\r\n\r\n","description":"","footnote":"\r\n( 1 ) - الاقبال : 708 ؛ مصباح المتهجد : 847 .\r\n( 2 ) - صحيفهء سجاديه : 71 ، دعاى دهم .\r\n( 3 ) - بحار الأنوار : 95 / 225 ، باب 2 .\r\n","page_name":" 224 ","page_number":224},
  {"content":"\r\n\r\nخداوندا ! با تو سخن بگويم ؟ هرگونه راه پيوستگى را به روى خود بسته مىبينم ، معاصى و گناهانم زبانم را بسته و لال نموده است .\r\nبا ديگران سخن بگويم ؟ لابد زشتى سيرت ، نهان خود را مخفى ساخته ، از نيكىها و زيباييهاى خود سخن خواهد گفت ، در اين موقع است كه قيافهء هولناكم كثيف‌تر و زشت‌تر خواهد شد ؛ زيرا به آن زشتى و پليدى خود ، دورويى و رياكارى را هم اضافه خواهم نمود .\r\nبا كه سخن بگويم ؟ با جهان طبيعت كه خاموش و بدون جنجال تسليم قوانين است ؟ آن موجودى كه خود را در مقابل قانون‌گزار ازل و ابد تسليم نموده است چه سنخيّتى با من متمرّد دارد كه حتّى در راه تمايلاتم به مبارزهء با خود نيز حاضر نشده‌ام ؟ !\r\nاى خداى عزيز و مهربانم ! ديگر كسى نمانده است كه اين موجود گم‌گشته با او به گفتگو نشنيده چگونه در عين زشتى و پليدى راه فرارى را كه مىجويد پيدا كند ؟\r\nفقط يك تكيه‌گاه باقى مانده است ، آن هم كرم وجود بىنهايت توست . چه قدر خوب بود كه به زبان آوردن الفاظ نيازى نداشتم ، تا مفاهيم آن الفاظ بيشتر شرمنده‌ام ننمايد « 1 » .\r\nآرى ، اين است نظر سالكان راه و توجه بيداران سير الى اللّه كه با همهء آثار بندگى از حضرت حق ، خود را در برابر عظمت او چيزى حساب نمىكنند ، تا آثارى بر آنان بار شود و به خاطر اين آگاهى و شعور زياد است كه هرچه پيش مىروند و به مقام قرب آن جناب نزديك مىگردند ، به لا شيئى خود بيشتر رسيده و خشيت سنگين‌ترى سراپاى آنان را احاطه مىكند ، اينان به همين‌گونه سير خود را ادامه\r\n\r\n\r\n","description":"","footnote":"\r\n( 1 ) - نيايش حسين : 54 .\r\n","page_name":" 225 ","page_number":225},
  {"content":"\r\n\r\nمىدهند ، تا وقتى كه به دروازهء عالم پس از مرگ برسند ، آن‌گاه كه خطاب :\r\n[  أَلَّا تَخافُوا وَ لا تَحْزَنُوا وَ أَبْشِرُوا بِالْجَنَّةِ الَّتِي كُنْتُمْ تُوعَدُونَ 
  ]  « 1 » .\r\nمترسيد و اندوهگين نباشيد و شما را به بهشتى كه وعده مىدادند ، بشارت باد .\r\nو [   يا أَيَّتُهَا النَّفْسُ الْمُطْمَئِنَّةُ * ارْجِعِي إِلى رَبِّكِ راضِيَةً مَرْضِيَّةً 
  ]   « 2 » .\r\nاى جان آرام گرفته و اطمينان يافته ! * به سوى پروردگارت در حالى كه از او خشنودى و او هم از تو خشنود است ، باز گرد .\r\nبه آنان برسد و سراسر خشيت آنان و ترس ايشان مبدّل به حالت امن گردد و با اتّصال به مقام حضرت دوست ، از احساس نقص همه جانبهء خود درآيند .\r\nراستى اولياى الهى نسبت به خود چه نظرى دارند ؟ آرى ، انسان كه از بسيارى از موجودات برتر است ، هر مقدار به فقر و ندارى ، نياز و احتياج ولاشيئيّت خود بيشتر آگاه شود ، عظمت و بزرگى ، جلال و جمال دوست در خانهء دلش بيشتر تجلّى مىكند و هرچه تجلّى جمال معشوق در دل عاشق بيشتر شود و عاشق به بزرگى معشوق واقف و به ذلّت و حقارت خود در برابر او آگاه گردد ، خشيت بيشترى او را مىگيرد و با اين مركب روحى به حركت بيشترى ادامه داده و براى بر طرف نمودن ذلّت و حقارت خود ، با نزديك‌كردن خويش به دوست ، فعاليّت چشم‌گيرترى مىكند .\r\n\r\n\r\n","description":"","footnote":"\r\n( 1 ) - فصّلت ( 41 ) : 30 .\r\n( 2 ) - فجر ( 89 ) : 27 - 28 .\r\n","page_name":" 226 ","page_number":226},
  {"content":"\r\n\r\n[ فَالْخَوْفُ فَرْعُ العِلْمِ 
  ]\r\n\r\nريشهء خوف\r\nامام صادق عليه السلام علم و آگاهى را ريشهء خوف مىدانند و اين عين واقعيّت و حقيقت است ؛ زيرا خوف از امور قلبى است و به دست آوردنش اختيارى نيست ، بلكه امرى است قهرى كه حصولش با كمك مقدّمات اختيارى امكان دارد و بهترين مقدّمه يا مؤثّرترين عامل براى به دست آوردن خوف و خشيت علم و آگاهى است .\r\nانسان آگاه به مقام حق و عالم به گناه خويش ، به طور قطع از خدا مىترسد و به سوى توبه و انابه روى خواهد آورد ، عالم به عذاب و جريمه ، سعى در ترك گناه مىكند ، آگاه به نقصان در عبادت ، آن هم در برابر خداى بزرگ ، به جبران نقص خويش برخواهد خواست و آن كس كه به وسيلهء تعليم انبيا و مطالعهء قرآن و فرهنگ اهل بيت عليهم السلام خدا را شناخته و عظمت حضرتش را يافته و كوچكى و حقارت خود را درك كرده ، البتّه دچار خشيت و ترس مىشود . چنانچه خداوند عزيز در قرآن كريم فرموده :\r\n[  إِنَّما يَخْشَى اللَّهَ مِنْ عِبادِهِ الْعُلَماءُ 
  ]  « 1 »  . \r\n\r\n\r\n","description":"","footnote":"\r\n( 1 ) - فاطر ( 35 ) : 28 .\r\n","page_name":" 227 ","page_number":227},
  {"content":"\r\n\r\nاز بندگان خدا فقط دانشمندان از او مىترسند .\r\nبا توجه به اين كه دانش و علم ، آن هم دانش و علم به حق و شؤون حضرت او ، پايه خوف است ، به قسمتى از آيات و رواياتى كه در باب علم آمده است اشاره مىكنيم . قبل از ورود به بحث لازم است بدانيم كه شرافت و برترى علم بستگى به شرافت موضوع آن دارد و چون خداوند عزيز و برنامه‌هايش اشرف از هر چيزى هستند ، علم به او و شؤونش نيز اشرف علوم است . مصداق كامل آيات و روايات علم ، علم به حق و برنامه‌هاى وابسته به حق است كه آگاهى به اللّه و مسائل مربوط به او ريشهء خوف و خشيت و عالىترين علّت براى پاكى و تربيت انسان است .\r\n\r\nعلم در قرآن\r\n فَلَوْ لا نَفَرَ مِنْ كُلِّ فِرْقَةٍ مِنْهُمْ طائِفَةٌ لِيَتَفَقَّهُوا فِي الدِّينِ وَ لِيُنْذِرُوا قَوْمَهُمْ إِذا رَجَعُوا إِلَيْهِمْ لَعَلَّهُمْ يَحْذَرُونَ  « 1 »  . \r\nچرا از هر جميعتى گروهى [ به سوى پيامبر 
  ] كوچ نمىكنند تا در دين آگاهى يابند و قوم خود را هنگامى كه به سوى آنان بازگشتند ، بيم دهند ، باشد كه [ از مخالفت با خدا و عذاب او 
  ] بپرهيزند .\r\n[  أَمَّنْ هُوَ قانِتٌ آناءَ اللَّيْلِ ساجِداً وَ قائِماً يَحْذَرُ الْآخِرَةَ وَ يَرْجُوا رَحْمَةَ رَبِّهِ قُلْ هَلْ يَسْتَوِي الَّذِينَ يَعْلَمُونَ وَ الَّذِينَ لا يَعْلَمُونَ إِنَّما يَتَذَكَّرُ أُولُوا الْأَلْبابِ 
  ]  « 2 »  . \r\n[ آيا چنين انسان كفران‌كننده‌اى بهتر است 
  ] يا كسى كه در ساعات شب به\r\n\r\n\r\n","description":"","footnote":"\r\n( 1 ) - توبه ( 9 ) : 122 .\r\n( 2 ) - زمر ( 39 ) : 9 .\r\n","page_name":" 228 ","page_number":228},
  {"content":"\r\n\r\nسجده و قيام و عبادتى خالصانه مشغول است ، از آخرت مىترسد و به رحمت پروردگارش اميد دارد ؟ بگو : آيا كسانى كه معرفت و دانش دارند و كسانى كه بىبهره از معرفت و دانش‌اند ، يكسانند ؟ فقط خردمندان متذكّر مىشوند .\r\nدر اين آيه تمام آثار بندگى واقعى از پرتو علم و فهم عبد نسبت به خدا و شؤون آن ذات مقدّس است .\r\n[     وَ ما يَسْتَوِي الْأَعْمى وَ الْبَصِيرُ * وَ لَا الظُّلُماتُ وَ لَا النُّورُ * وَ لَا الظِّلُّ وَ لَا الْحَرُورُ * وَ ما يَسْتَوِي الْأَحْياءُ وَ لَا الْأَمْواتُ 
  ]     « 1 »     .    \r\nنابينا و بينا [ كافر و مؤمن ، 
  ] يكسان نيستند ، * و نه تاريكىها و نه روشنايى ، * و نه سايه و نه باد گرم سوزان ، * و زندگان و مردگان هم يكسان نيستند .\r\nامامان پاك شيعه اين آيه را اين‌گونه ترجمه كرده‌اند :\r\nكافر تاريك جان و كوردل ، با مؤمن روشن روان و بينا يكسان نيست . زندگى روشن از پرتو هدايت ، با حياتِ آميختهء به كفر و شيطنت يكى نيست . بهره‌مند از سايهء لطف حق ، يا قرار گرفتهء در سايهء ايمان به خدا ، با افتاده در آتش عصيان و شقاوت مساوى نيست . و زندگى همراه با علم و ايمان و حيات آراسته به دانايى و آگاهى ، با حيات آلوده شده به جهل و نادانى برابر نمىباشد .\r\nمگر كسى كه به شناخت حق ، آگاهى به رسالت انبيا ، امامت امامان عليهم السلام و علم به جهان آينده اقدام كرده و از پرتو اين معرفت به تمام برنامه‌هاى لازم انسانى دست يافته است ، با كسى كه چون حيوانات همّتى جز آب و علف ندارد يكى است ؟\r\n[  يَرْفَعِ اللَّهُ الَّذِينَ آمَنُوا مِنْكُمْ وَ الَّذِينَ أُوتُوا الْعِلْمَ دَرَجاتٍ 
  ]  « 2 »  . \r\n\r\n\r\n","description":"","footnote":"\r\n( 1 ) - فاطر ( 35 ) : 19 - 22 .\r\n( 2 ) - مجادله ( 58 ) : 11 .\r\n","page_name":" 229 ","page_number":229},
  {"content":"\r\n\r\nتا خدا مؤمنان از شما را به درجه‌اى و دانشمندانتان را به درجاتى [ عظيم و باارزش 
  ] بلند گرداند .\r\n\r\nعلم در روايات\r\nعَنِ الصّادِقِ عليه السلام : إِنَّ رَسُولَ اللّه صلى الله عليه و آله قالَ : أَعْلَمُ النّاسِ مَنْ جَمَعَ عِلْمَ النّاسِ إِلى عِلْمِهِ ، وَأَكْثَرُ النّاسِ قِيمةً أَكْثَرُهُمْ عِلْماً ، وَأَقَلَّ النّاسِ قيمَةً أَقَلُّهُمْ عِلْماً « 1 » .\r\nامام صادق عليه السلام مىفرمايد : پيامبر صلى الله عليه و آله فرمود : داناترين مردم كسى است كه دانستنيهاى مردم را به خود اضافه كرده باشد و بالاترين قيمت و ارزش از كسى است كه از همه عالم‌تر باشد و كسى كه كمتر مىداند ارزش كمترى دارد .\r\nفى خُطْبَةٍ خَطَبَها أَمِيرُالمُؤْمِنينَ عليه السلام بَعْدَ فَوْتِ النَّبىِّ صلى الله عليه و آله : وَلا كَنْزَ أَنْفَعُ مِنَ الْعِلْمِ « 2 » .\r\nعلى عليه السلام پس از درگذشت رسول خدا صلى الله عليه و آله در يكى از خطابه‌هايش فرمود :\r\nگنجى پر منفعت‌تر از دانش نيست .\r\nقالَ أَميرُالْمُؤْمِنينَ عَلِىُّ بنُ أبى طالبٍ عليه السلام : تَعَلَّمُوا الْعِلْمَ فَانَّ تَعَلُّمَهُ حَسَنَةٌ ، وَمُدارَ سَتَهُ تَسْبيحٌ ، وَالْبَحْثُ عَنْهُ جِهادٌ ، وَتَعْليمُهُ لِمَنْ لا يَعْلَمُهُ صَدَقَةٌ ، وَهُوَ أَنيسٌ فى الْوَحْشَةِ ، وَصاحِبٌ فى الْوَحْدَةِ ، وَسَلاحٌ عَلَى الأَعْداءِ ، وَزَيْنُ الأَخِلّاءِ ، يَرْفَعُ اللّهُ بِهِ قوماً يَجْعَلُهُمْ فى الخَيْرِ أَئِمَّةً يَقْتَدى بِهِمْ ، تَرْمَقُ أَعْمالُهُمْ ، وَتُقْتَبَسُ آثارُهُمْ تَرْغَبُ الْمَلائِكَةُ فى خُلَّتِهِمْ ، تَمْسَحُونَهُمْ بِأَجْنِحَتِهِمْ فى صَلاتِهِمْ لِأَنَّ الْعِلْمَ\r\n\r\n\r\n","description":"","footnote":"\r\n( 1 ) - بحار الأنوار : 1 / 163 ، باب 1 ، حديث 1 ؛ الأمالى ، شيخ صدوق : 20 ، المجلس السادس ، حديث 4 .\r\n( 2 ) - بحار الأنوار : 1 / 165 ، باب 1 ، حديث 3 ؛ الأمالى ، شيخ صدوق : 320 ، المجلس الثانى والخمسون حديث 8 .\r\n","page_name":" 230 ","page_number":230},
  {"content":"\r\n\r\nحَياةُ القُلُوبِ وَنُورُ الأَبْصارِ مِنَ العَمى ، وَقُوَّةُ الأَبْدانِ مِنَ الضَّعْفِ ، وَيُنَزِّلُ اللّهُ حامِلَهُ مَنازِلَ الأَبْرارِ ، وَتَمْنَحُهُ مُجالِسَةَ الأَخْيارِ فى الدُّنْيا وَالْآخِرَةِ ، بِالْعِلْمِ يُطاعُ اللّهُ وَيُعْبَدُ ، وَبِالْعِلْمِ يُعْرَفُ اللّهُ وَيُوَحِّدُ ، وَبِالْعِلْمِ تُوصَلُ الأَرْحامُ وَبِهِ يُعْرَفُ الْحَلالُ وَالْحَرامُ ، وَالْعِلْمُ أَمامُ الْعَقْلِ ، وَالْعَقْلُ تابِعُهُ ، يُلْهِمُهُ اللّهُ السُّعَداءَ وَيُحَرِّمُهُ الأَشْقِياءَ « 1 » .\r\nامير مؤمنان على بن ابىطالب عليه السلام مىفرمايد : دانش را فرا گيريد ؛ زيرا ياد گرفتن مسائل لازم ، نيكى است ، تحقيق وكاوش در علم تسبيح و بحث وگفتگوى از آن جهاد است . ياد دادن به كسى كه نمىداند صدقه در راه خداست ، دانش انيس انسان ، به هنگام وحشت و رفيق آدمى به وقت تنهايى است . علم اسلحه انسان عليه دشمنان و زينت دوستان است .\r\nخدا به وسيلهء دانش ، گروهى را به مقامات عالى رسانده و آنان را در برنامه‌هاى خير ، پيشواى ديگران قرار مىدهد . اعمال دانشمندان مورد نظر ديگران است و آثار آگاهان قابل پيروى است . ملائكه در دوستى با دانشمندان راغبند و وقتى عالمان به نماز مىايستند ، ملائكه بال و پر خود را به بدن آنان مىكشند ؛ زيرا دانش حيات دل‌هاست . براى اجراى دستورهاى حق علم ، مايهء روشنى ديدگان دل از كورى است و قدرت بدنها از ضعف و ناتوانى در عمل است . خدا دانشمندان را در جايگاه ابرار و نيكان بندگانش قرار مىدهد و در دنيا و آخرت همنشينى با خوبان را به آنان عطا مىنمايد . آرى ، در سايهء دانش ، خدا اطاعت و عبادت مىشود و از بركت علم خداى بزرگ شناخته شده و انسان به توحيد واقعى مىرسد . از منافع علم صله رحم است و به واسط آن\r\n\r\n\r\n","description":"","footnote":"\r\n( 1 ) - بحار الأنوار : 1 / 166 ، باب 1 ، حديث 7 ؛ تحف العقول : 28 ، ذكره صلى الله عليه و آله العلم والعقل والجهل .\r\n","page_name":" 231 ","page_number":231},
  {"content":"\r\n\r\nآدمى حلال و حرام خدا را خواهد شناخت . دانش ، رهبر عقل است و خرد در تصحيح برنامه‌هايش تابع علم است . اين علم تنها نصيب اهل سعادت است و مردم شقى از آن بهره‌اى ندارند .\r\nاين روايت يكى از بهترين روايات باب علم است . در اين روايت نشان داده شده است كه درجات روحى و عملى انسان بستگى به علم دارد . شريف‌ترين علوم علم به اللّه ، علم به آخرت ، علم به حلال و حرام است . علمى كه آدمى را با ويژگىهاى هستى آشنا مىكند و چون نردبان ترقى انسان به سوى كمالات واقعى است .\r\nعَنْ رَسُولِ اللّهِ صلى الله عليه و آله قالَ : أَفْضَلُ الْعِبادَةِ الفِقْهُ وَأَفْضلُ الدِّينِ الوَرَعُ « 1 » .\r\nاز رسول خدا صلى الله عليه و آله نقل شده است كه فرمود : بهترين عبادت فهم و برترين دين پاكدامنى است .\r\nعَنْ أَبى جَعْفَرٍ عليه السلام قالَ : ما مِنْ عَبْدٍ يَغْدُو فى طَلَبِ الْعِلْمِ وَيَرُوحُ إِلّا خاضَ الرَّحْمَةُ خَوْضاً « 2 » .\r\nبنده‌اى شب و روز در به دست آوردن دانش حركت نمىكند ، مگر اين كه در رحمت الهى خود را غرق مىكند .\r\nقالَ النَّبِىُّ صلى الله عليه و آله : فَقيهٌ واحِدٌ أَشَدُّ عَلى إِبْلِيسَ مِنْ أَلْفِ عابِدٍ « 3 » .\r\nرسول خدا صلى الله عليه و آله فرمود : يك نفر داناى به اسلام ، وجودش براى ابليس از هزار عابد سنگين‌تر است .\r\n\r\n\r\n","description":"","footnote":"\r\n( 1 ) - بحار الأنوار : 1 / 167 ، باب 1 ، حديث 11 ؛ وسائل الشيعة : 20 / 358 ، باب 31 - وجوب العفة والورع ، حديث 25826 .\r\n( 2 ) - بحار الأنوار : 1 / 174 ، باب 1 ، حديث 39 ؛ ثواب الاعمال : 131 ، ثواب طالب العلم .\r\n( 3 ) - الأمالى ، شيخ طوسى : 366 ، المجلس الثالث عشر ، حديث 774 - 25 ؛ الاحتجاج : 1 / 17 ، فصل ، فى ذكر طرف مما امر اللّه .\r\n","page_name":" 232 ","page_number":232},
  {"content":"\r\n\r\nقالَ النَّبىُّ صلى الله عليه و آله : مَنْ يُرِدِ اللّهُ بِهِ خَيْراً يُفَقِّهْهُ فى الدّينِ « 1 » .\r\nنبىّ مكرّم اسلام صلى الله عليه و آله فرمود : خداوند براى كسى كه خير بخواهد او را داناى در دين مىكند .\r\nوقالَ صلى الله عليه و آله : مَنْ لَمْ يَصْبِرْ عَلى ذُلِّ التَعلُّمِ ساعَةً بَقِىَ فى ذُلِّ الْجَهْلِ أَبَداً « 2 » .\r\nپيامبر بزرگ اسلام صلى الله عليه و آله فرمود : كسى كه يك ساعت سختى يادگيرى را تحمّل نكند ، براى هميشه در بدبختى جهل بماند .\r\nقالَ أَميرُالْمُؤْمِنينَ عليه السلام : الشاخِصُ فى طَلَبِ الْعِلْمِ كَالْمُجاهِدِ فى سَبيلِ اللّهِ ، إِنَّ طَلَبَ الْعِلْمِ فَريضَةٌ عَلى كُلِّ مُسْلِمٍ وَكَمْ مِنْ مُؤمِنٍ يَخْرُجُ مِنْ مَنْزِلِهِ فى طَلَبِ الْعِلْمِ فَلا يَرْجِعُ إِلّا مَغْفُوراً « 3 » .\r\nكسى كه براى فراگيرى دانش عزيمت كند ، همانند مجاهد در راه خداست . به دست آوردن دانش بر هر مسلمانى واجب است ، چه بسيار مؤمنى كه براى يادگيرى دانش از خانه درآيد ، برنگردد مگر اين كه مورد بخشش حق قرار گيرد .\r\nوَقالَ عليه السلام : لا عِلْمَ كَالتَفَكُّرِ وَلا شَرَفَ كَالْعِلْمِ « 4 » .\r\nو نيز آن حضرت فرمود : دانشى به مانند انديشه در امور نيست و شرفى براى انسان بالاتر از علم نيست .\r\n\r\n\r\n","description":"","footnote":"\r\n( 1 ) - عوالى اللآلى : 1 / 81 ، الفصل الخامس ، حديث 1 ؛ دعائم الاسلام : 1 / 81 ، ذكر امر غائب فى العلم .\r\n( 2 ) - بحار الأنوار : 1 / 177 ، حديث 50 .\r\n( 3 ) - بحار الأنوار : 1 / 179 ، باب 1 ، حديث 62 ؛ روضة الواعظين : 1 / 10 ، باب الكلام فى ماهية العلوم .\r\n( 4 ) - نهج البلاغة : حكمت 113 ؛ بحار الأنوار : 1 / 179 ، باب 1 ، حديث 63 .\r\n","page_name":" 233 ","page_number":233},
  {"content":"\r\n\r\nقالَ أَميرُالْمُؤْمِنينَ عليه السلام : يا مُؤْمِنُ إِنَّ هذَا الْعِلْمِ وَالأَدَبِ ثَمَنُ نَفْسِكَ ، فَاجْتَهِدْ فىتَعَلُّمِهَا فَما يَزيدُ مِنْ عِلْمِكَ وَأَدَبِكَ يَزيدُ فى ثَمَنِكَ وَقَدْرِكَ ، فَإِنَّ بِالْعِلْمِ تَهْتَدى إِلى رَبِّكَ وَبِالْأَدَبِ تَحْسُنُ خِدْمَةَ رَبِّكَ وَبِأَدَبِ الْخِدْمَةِ يَسْتَوْجِبُ الْعَبْدُ وِلايَتَهُ وَقُرْبَهُ ، فَأَقْبَلِ النَّصيحَةَ كَىْ تَنْجُوَ مِنَ الْعَذابِ « 1 » .\r\nاميرمؤمنان عليه السلام فرمود : اى مؤمن ! اين دانش و ادب قيمت وجود توست ، هر اندازه به دانش و ادبت اضافه شود ، به قيمت و ارزشت اضافه مىگردد . به كمك علم ، به پروردگارت راه مىيابى و به ادب نيكو خدمت حق را به جاى آورى و به ادب در خدمت ، عبد لايق ولايت و قرب حق مىگردد . پس اين نصيحت را بپذير تا از عذاب الهى برهى .\r\nعَنْ أَبى عَبْدِاللّهِ عَنْ آبائِهِ عليهم السلام قالَ : قالَ رَسُولُ اللّهِ صلى الله عليه و آله : طالِبُ الْعِلْمِ بَيْنَ الجُهّالِ كَالْحَىِّ بَيْنَ الأَمْواتِ « 2 » .\r\nامام صادق عليه السلام از پدرانش عليهم السلام از رسول خدا صلى الله عليه و آله نقل مىكند : خواهندهء علم ، بين مردم نادان ، همانند زنده در ميان مردگان است .\r\nقالَ أَميرُالْمُؤْمِنينَ عليه السلام : إِنَّ أَوْلَى النَّاسِ بِالْأَنْبِياءِ أَعْلَمُهُمْ بِما جاؤُوا بِهِ ثُمَّ تَلا عليه السلام :\r\n[ انَّ اوْلَى النّاسِ بِابْراهيمَ لَلَّذينَ اتَّبَعُوهُ وَهَذَا النَّبِىُّ وَالَّذينَ آَمَنُوا 
  ]\r\n، ثُمَّ قالَ :\r\nإِنَّ وَلِىَّ مُحَمَّدٍ مَنْ أَطاعَ اللّهَ وَإِنْ بَعُدَتْ لُحْمَتُهُ ، وانَّ عَدُوَّ مُحَمَّدٍ مَنْ عَصَى اللّهَ وَإِنْ قَرُبَتْ قَرابَتُهُ « 3 » .\r\nامام على عليه السلام مىفرمايد : نزديك‌ترين مردم به انبيا آگاه‌ترين آنان به فرامين\r\n\r\n\r\n","description":"","footnote":"\r\n( 1 ) - روضة الواعظين : 1 / 11 ، باب الكلام فى ماهية العلم ؛ مشكاة الأنوار : 135 ، الفصل الثامن فى العلم .\r\n( 2 ) - الأمالى ، شيخ طوسى : 577 ، مجلس الرابع والعشر ، حديث 1191 - 5 .\r\n( 3 ) - نهج البلاغة : حكمت 96 .\r\n","page_name":" 234 ","page_number":234},
  {"content":"\r\n\r\nو قوانين و برنامه‌هاى آنها است . سپس اين آيه را تلاوت كرد : [ نزديك‌ترين مردم به ابراهيم ، تابعين او هستند و اين پيامبر و مردم مؤمن‌اند كه به خاطر شناخت و عمل ، نزديك‌ترين مردم به ابراهيم‌اند 
  ] سپس فرمود : دوست محمّد صلى الله عليه و آله كسى است كه خدا را اطاعت كند گرچه هيچ‌گونه خويشاوندى با پيامبر نداشته باشد و دشمن پيامبر كسى است كه از برنامه‌هاى خدا سرپيچى كند گرچه با پيامبر خويشاوند باشد .\r\nقالَ رَسُولُ اللّهِ صلى الله عليه و آله : مَنْ طَلَبَ الْعِلْمَ فَهُوَ كَالصَّائِمِ نَهارَهُ الْقائِمَ لَيْلَهُ وَإِنَّ باباً مِنَ الْعِلْمِ يَتَعَلَّمَهُ الرَّجُلُ خَيْرٌ لَهُ مِنْ أَنْ يَكُونَ لَهُ أَبُو قُبَيْسُ ذَهَباً فَأَنْفَقَهُ فى سَبيلِ اللّهِ « 1 » .\r\nپيامبر اسلام صلى الله عليه و آله فرمود : آن كس كه طالب علم است مانند كسى است كه روزش به روزه و شبش به عبادت بگذرد ، فراگيرى يك رشته علم براى انسان بهتر است از اين كه به اندازهء كوه « ابو قبيس » در راه خدا طلا انفاق كند .\r\nفَقَالَ صلى الله عليه و آله : مَنْ جاءَهُ الْمَوْتُ وَهُوَ يَطْلُبُ الْعِلْمَ لِيُحْيِىَ بِهِ الْإسْلامَ كانَ بَيْنَهُ وَبَيْنَ الأَنْبِياءِ دَرَجَةٌ واحِدَةٌ فى الْجَنَّةِ « 2 » .\r\nو نيز آن حضرت فرمود : اگر در حال اندوختن دانش مرگ كسى برسد ، دانشى كه براى زنده كردن اسلام فرا مىگرفت ، بين او و بين انبيا در بهشت يك درجه تفاوت است .\r\nدقّت در آيات و روايات باب علم نشان مىدهد كه منظور از علم در درجهء اوّل « علم دين » است ؛ چنانچه در بعضى از آيات و روايات به طور صريح به آن اشاره\r\n\r\n\r\n","description":"","footnote":"\r\n( 1 ) - بحار الأنوار : 1 / 184 .\r\n( 2 ) - بحار الأنوار : 1 / 184 .\r\n","page_name":" 235 ","page_number":235},
  {"content":"\r\n\r\nشده و اين علم است كه انسان را در درجهء عارفان ، عاملان ، متّقيان ، خاشعان و خائفان قرار مىدهد و با توجّه به اين علم است كه انسان علاوه بر آگاهى به حلال و حرام و قوانين و مقررات الهى ، حضرت حق را شناخته ، به عظمت و بزرگى او پى مىبرد و نيز خود را شناخته و كوچكىاش را در برابر بزرگى حق مىيابد و براى جبران كوچكىاش كه سخت او را به وحشت مىاندازد ، اقدام به بهترين عبادت براى رسيدن به مقام قرب كرده ، تا در آن مقام به جبران نقص و نيازمندى و ذلّت و حقارت خويش نايل آيد .\r\nهمچنين به سبب اين علم ، به عاقبت اعمال نيك آگاه شده و در پى انجام هر كار نيكى برمىآيد و از نتايج اعمال بد مطلع شده و از هر گونه بدى اجتناب كرده ، يا براى جبران بدىهاى گذشته‌اش به توبه آراسته مىگردد . چنين شخصى كه به اين علم مىرسد از خوف گناه و نتيجه‌اش هميشه نگران و اشك‌ريزان است و براى ترس از كوچكىاش در برابر خداوند دچار خشيت شده و متوسّل به عبادت و جهاد و هر كوششى در راه خدا مىگردد . او از اين راه وجودش همانند وجود انبيا منبع خير و بركت مىشود . و به همين خاطر است كه حضرت صادق عليه السلام هرگونه خوف مثبتى را نتيجه اين علم دانسته و مىفرمايد : فَالْخَوْفُ فَرْعُ الْعِلْمِ .\r\n\r\n","description":"","footnote":"","page_name":" 236 ","page_number":236},
  {"content":"\r\n\r\n[ وَالرَّجاءُ فَرْعُ الْيَقينِ 
  ]\r\n\r\nاميد به خدا\r\nدوّمين اصلى كه زندگى عارفان بر محور آن مىچرخد ، « اميد » است . اميد به لطف حق . اميد به رحمت دوست . اميد به عنايت او . اميد به خداوندى كه بدون درخواست از او ، انسان را از فيض وجود بهره‌مند نمود و از ابتداى تكوين نطفه ، تا بيرون رفتن از دنيا ، در همهء شؤون حيات ، آدمى را غرق در نعمت و لطف و عنايت خود فرموده است .\r\nاميدِ انسان به حضرت دوست ، ميوهء يقين او به واقعيّت‌هايى است كه از خداوند مهربان نسبت به انسان صادر شده است . و اين اميد يكى از بهترين سرمايه‌هاى معنوى است كه با كمك آن ، انسان به كمالاتى كه ما فوق تصوّر است مىرسد .\r\nاميد شيرين‌ترين ميوه‌اى است كه قلب انسان چشيده و برترين سرمايه‌اى است كه آدمى به وسيلهء آن سودمندترين تجارت را انجام داده است .\r\nبراى به دست آوردن يقينى كه سازندهء اميد است بايد سه حقيقت را در نظر گرفت :\r\n1 - رفتار خداوند با انسان .\r\n2 - برخورد حضرت حق با گنهكاران پشيمان .\r\n\r\n","description":"","footnote":"","page_name":" 237 ","page_number":237},
  {"content":"\r\n\r\n3 - توجّه به آيات و رواياتى كه دربارهء اميد رسيده است .\r\nدر مسئله رفتار خداوند با انسان كه چگونه از باب لطف و محبّتش او را آفريده و چه اسرارى در آفرينش او به كار برده و چه نعمت‌هايى بدون اين كه مستحق باشد به او ارزانى داشته هزاران كتاب نگاشته شده است . در حالى كه اين همه كتاب هرگز نتوانسته حتّى گوشه‌اى از محبّت‌هاى آن وجود مقدّس را نسبت به انسان بازگو كند .\r\nچگونه مىتوان در چند صفحهء محدود و با فكرى ناقص و نارسا عنايت او را نسبت به بندگان بازگو كرد !\r\n\r\nسفارش‌هاى امام صادق عليه السلام به مفضّل\r\nدر اينجا به خلاصه‌اى از فرمايش امام صادق عليه السلام كه نشانگر لطف خداى متعال به بندگان است و آن حضرت براى « مفضّل » بيان كرده‌اند اشاره مىكنيم تا پس از مطالعه اين سطور ، از خواب غفلت بيدار شده ، و آن همه ابر تيره را از روى چهره آن همه محبّت آن حضرت كنار زده و چراغ پر نور اميد در دل‌هايمان روشن گردد .\r\nو اين اميد باعث مىشود به دامن رحمتش درآويخته و به سوى مقام قرب جنابش به پرواز آييم .\r\nاى مفضّل ! اول عبرتها تدبيرى است كه ، حق تعالى در رحم مادر دربارهء جنين مبذول مىدارد ، در حالى كه او پنهان است در سه ظلمت يعنى تاريكى شكم ، تاريكى رحم و تاريكى بچه‌دان . هنگامى كه در طلب غذايى ، دفع اذيّتى و بلايى و يا جلب منفعتى و دفع مضرّتى چاره‌اى ندارد ؛ پس به سوى او از خون حيض ، آن مقدار كه غذاى او شود ، جارى مىشود . چنانچه آب غذا مىشود و پيوسته اين غذا به او مىرسد تا خلقتش تمام مىشود و بدنش مستحكم ، پوستش براى تحمّل فشار هوا آماده و آن چنان قدرت مىگيرد كه از سردى و گرمى درامان بماند .\r\n\r\n","description":"","footnote":"","page_name":" 238 ","page_number":238},
  {"content":"\r\n\r\nچشمان او قدرت ديدن روشنايى را پيدا مىكند . در اين حال مادرش را درد زاييدن مىگيرد تا طفل متولد گردد . چون از تنگناى رَحِم به ميدان جهان درآيد و به نوع ديگر از غذا محتاج باشد ، مدبّر حقيقى ، همان خون كثيف را كه در رحم مادر غذاى او بود به شير لطيف مبدّل گرداند و كسوت گلگون خون را از او كنده ، لباس سفيد شير بر او مىپوشاند و مزه و رنگ و صفاتش را تبديل كند ؛ زيرا در اين حالت اين غذا براى بدن او از غذاى سابق موافق‌تر است و در همان ساعت كه به اين نوع از غذا محتاج مىشود ، به حكم حكيم قدير غذاى شير براى او مهياست و به الهام الهى زبان بيرون مىآورد و لبها را مىجنباند و طالب غذا مىشود و در آن وقت دو پستان مادر ، براى او مانند دو مشك كوچك آويخته كه هر زمان احتياج پيدا كند برايش مهيا باشد .\r\nتا زمانى كه بدنش تر و تازه و نازك و دستگاه گوارشش نرم و لطيف است و تاب غذاهاى غليظ را ندارد ، به اين شير اكتفا مىكند و چون نشو و نما كرد و بزرگتر و قويتر شد و احتياج به غذاى غليظ پيدا كرد ، تا بدنش بدان وسيله محكم شود و اعضايش قوت بگيرد ، از برايش دندان‌هايى كه چون آسياهاى خرد كننده است روييده مىشود تا با آن غذا را بجود و فرو بردنش آسان گردد . بر اين احوال رشد مىكند تا به سن بلوغ برسد . هنگام بلوغ اگر مرد است به روى او موى مىروياند كه علامت مردان و موجب عزت ايشان است و اگر زن باشد رويش را از موى پاك مىنمايد تا حسن و طراوتش باقى مانده و موجب ميل مردان به سوى او گردد .\r\nبه زبان مزه‌هاى مختلف را مىچشد و ميان آنها فرق مىگذارد كه كدام تلخ و كدام شيرين و كدام ترش و كدام شور و كدام گنديده و پاكيزه است .\r\nزبان ابزارى است براى فرو دادن طعام و آب و دندانها شكل دهندهء لب‌ها است كه از درون دهان حافظ لبهاست تا سست نشوند و نياويزند . براى هريك از\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nعضوهاى بدن انسان فايده‌هاى زيادى است .\r\nپلك را ببين كه براى چشم به منزلهء پرده است . هر وقت بخواهند بياويزند و هرگاه لازم باشد بالا روند و ديده را در ميان گودالى قرار داده و به وسيلهء پلك و موهاى ويژه آن را در بند حفاظت كشيده است .\r\nدل را ميان سينه قرار داده و پنهان نموده و پيراهنى كه به منزلهء پرده‌اى براى دل است به روى آن كشانده و دنده‌ها را حافظ آن گردانيده و گوشت و پوست را روى آن دنده‌ها قرار داده است ، تا دل از عوارض خارجى محفوظ بماند .\r\nتأمل كن در آب دهن و منفعتى كه در آن است ، حق تعالى مقرّر فرموده هميشه جارى باشد كه دهان و گلو را رطوبت دهد ؛ زيرا بدون اين رطوبت دهان و زبان و گلو فاسد مىشد و اگر اين آب نبود ، غذا گوارا نمىشد . اين رطوبت به منزلهء مركبى است كه غذا را به معده مىرساند . همچنين اين رطوبت به زَهْرِه مىرسد و موجب سلامت حال انسان مىشود « 1 » .\r\nآن‌گاه حضرت به بسيارى دگر از نعمت‌هاى مادى و معنوى كه از جانب حق به انسان عطا شده است اشاره مىفرمايد و از انسان دعوت مىكند كه در برابر اين همه لطف و نعمت ، فرمانبر آن وجود مقدس باشد .\r\nآيا اين همه نعمت كه شبانه‌روز در برابر ديدگان ماست كه اگر يكى از آنها نبود انسان دچار مشكلات غير قابل حل مىشد در حالى كه خداى متعال همه را از راه لطف و محبّت به آدمى عنايت كرده است بدون درخواست و خواهش و اصرارى ، سازندهء يقين در عمق جان و دل انسان نسبت به كرم و عنايت خدا به آدمى نيست ؟ !\r\nاز هنگامى كه بشر نطفه‌اى در سلب پدر بود ، تا به امروز كه غرق در انواع\r\n\r\n\r\n","description":"","footnote":"\r\n( 1 ) - بحار الأنوار : 3 / 62 ، باب 4 ، الخبر المشتهر بتوحيد المفضّل و 57 / 377 ، باب 41 ، حديث 98 .\r\n","page_name":" 240 ","page_number":240},
  {"content":"\r\n\r\nنعمت‌هاى غير قابل شمارش است ، دايم مورد احسان بوده و اين احسان حتمى و حسى است كه دليل و راهنماى انسان به سوى « اميد » است . و اين كه با وجود چنين خداى كريم و رحيمى كه در همهء امور به خصوص در مسئله قبول توبه و عذر و اين كه تنها حضرت اوست كه از باب لطف و كرمش تمام كمبودها را جبران مىكند بايد به جنابش اميد داشت و از يأس و نوميدى كه طبق آيات سوره يوسف « 1 » كفر محض است ، پرهيز كرد .\r\nالبته تذكر يك نكتهء بسيار مهمّ در اينجا ضرورى است و آن اين است كه كسى بايد به حضرت حق اميد ببندد كه فرمان او را اجرا كرده و مىكند و براى آينده و آخرتش بذر عمل بكارد و در برابر گناهان انجام گرفته به سلاح توبه مسلح شود ، و گرنه از نظر قرآن و سنّت ، اميد انسان به مزد و بخشش پروردگار ، بدون عمل و منهاى جبران گناه ، اميد بيجايى است .\r\nكشاورزى كه زمين در اختيار دارد و در فصل پاييز ، زمين را از سنگ و خار و خاشاك پاك نكرده و آن را شخم نزده و فعاليتهاى لازم را انجام نداده و هيچ‌گونه بذرى در آن نكاشته است ، اگر اميد برچيدن محصول از آن زمين داشته باشد ، اين اميد از كمال جهل و بىخردى است . چنين اميدى به خدا نه اين كه از نظر اسلام اميد نيست ؛ بلكه امنيّت از مكر اللّه است كه از گناهان كبيره و علّت عذاب در روز قيامت است .\r\nانسان زمانى كه ساز و برگِ جنگِ با دشمن درونى و بيرونى را مهيّا كرده و به ميدان درآمده باشد بايد ، اميد به پيروزى داشته و يقين كند كه حق تعالى او را يارى مىدهد .\r\n\r\n\r\n","description":"","footnote":"\r\n( 1 ) - يوسف ( 12 ) : 87 .\r\n","page_name":" 241 ","page_number":241},
  {"content":"\r\n\r\nانسان وقتى كه تمام واجبات حق را ادا نموده و از گناهان پرهيز كرده باشد ، بايد ، اميد به لطف و محبّت حق داشته و به انتظار مزد و اجر و ثواب سرشار ، باشد .\r\nانسان وقتى كه نسبت به هر گناهى توبه مخصوص آن گناه را انجام داده باشد ، بايد ، اميد به بخشش و مغفرت و قبول عذر داشته باشد .\r\nاگر اميد بعد از عمل و يا توبه نباشد ، اميد نيست و بدون زحمت و اجراى دستورهاى دوست و كناره‌گيرى از محرّمات ، نبايد اميد داشت . چنان كه آيات قرآن و روايات و اخبار به طور صريح بيانگر اين واقعيّت است كه در بخشهاى بعد ذكر خواهيم كرد .\r\nآرى ، با تماشاى الطاف حق ، يقين به لطف و عنايت دوست به دست مىآيد يقين نيز عامل ايجاد اميد است كه روزى انسان مستحق هيچ لطفى نبود و از خداوند طلبى نداشت و طفل بيچاره و ناتوان ، يا انسان تهيدست و ضعيفى بود ؛ امّا اين همه محبّت و لطف در حق او شد . آرى ، امروز كه به دستور خدا اين همه خود را در رنج عبادت و اطاعت قرار مىدهد و براى ارتكاب يك گناه اين همه بيدارى شب كشيده و ناله و انابه دارد . چگونه اميد به مزد عمل و بخشش و مغفرت گناه نداشته باشد ؟ !\r\nروزى كه عمل و توبه از او نمىخواست ، اين همه او را در احسان و نعمت غرق كرد ، امروز كه از او مزد ، ثواب ، بهشت و دور شدن از عذاب جهنّم را با عمل و توبه طلب مىكند ، چگونه در برابر فرمان‌برى مزد ندهد و در مقابل توبه ، آدمى را غرق در رحمت و مغفرت نكند ؟ ! پس اميد همراه عمل صحيح است . چنانچه به موسى خطاب مىكند :\r\nما أَقَلَّ حَياءً مَنْ يَطْمَعُ فى جَنَّتى بِغَيْرِ عَمَلٍ يا مُوسى كَيْفَ أَجْوَدُ بِرَحْمَتى عَلى مَنْ\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nيَبْخَلُ بِطاعَتى « 1 » .\r\nچه كم حياست كسى كه بدون عمل طمع در بهشت دارد . اى موسى ! چگونه رحمتم را با كسى كه در اطاعت من بخل ورزيده معامله كنم .\r\n\r\nخدا و گنه‌كاران پشيمان\r\nراستى چه قدر عجيب است و چه لطف و كرامتى است ، كسى كه همه عمر را به كفر و روگردانى از حق گذرانده و لحظه‌اى ياد خدا نبوده و عملى برابر با خواسته الهى از او سر نزده ، به محض برخورد با هدايت و قبول ايمان ، تمام گذشتهء او به احترام اين ارتباط آمرزيده شده و مورد عنايت حق قرار مىگيرد . به طورى كه اگر در حال ايمان آوردن بميرد اهل بهشت است ؟ ! آه راستى چگوه به چنين خدايى نبايد اميد بست ؟\r\nدر آثار اسلامى آمده است :\r\nحضرت ابراهيم عليه السلام آتش‌پرستى را به مهمانى دعوت كرد . هنگام خوردن غذا به او فرمود : اگر مسلمان شوى در غذا مهمان من خواهى بود . آن مردِ گبر از جا برخاست و از خانهء ابراهيم بيرون رفت . خطاب رسيد : ابراهيم ! غذايش ندادى مگر به شرط تغيير مذهبش امّا من هفتاد سال است او را با كفرش روزى مىدهم .\r\nابراهيم به دنبال او رفت و وى را به خانه آورد و برايش سفره طعام حاضر كرد ، گبر به ابراهيم گفت : چرا از شرط خود پيشمان شدى ؟ ابراهيم داستان حضرت حق را براى او گفت . آتش‌پرست فرياد برآورد : اين‌گونه خداوند مهربان با من معامله\r\n\r\n\r\n","description":"","footnote":"\r\n( 1 ) - روح البيان : 2 / 96 .\r\n","page_name":" 243 ","page_number":243},
  {"content":"\r\n\r\nمىكند ؟ ابراهيم ! اسلام را به من تعليم كن ، سپس قبل از خوردن غذا به خاطر آن لطف و عنايت حق مسلمان شد « 1 » .\r\nعارف بزرگ مرحوم نراقى در كتاب ارزشمند « طاقديس » سلوك حق را نسبت به يكى از گنهكاران در زمان موسى چنين بيان مىكند :\r\n ديد موسى كافرى اندر رهى * پير گبرى كافرى و گمرهى\r\nگفت اى موسى از اين ره تا كجا * مىروى با كه دارى مدّعا\r\nگفت موسى مىروم تا كوه طور * مىروم تا لجّه درياى نور\r\nمىروم تا راز گويم با خدا * عذر خواهم از گناهان شما\r\nگفت اى موسى توانى يك پيام * با خداى خود زمن گويى تمام\r\nگفت موسى هان پيامت چيست او * گفت از من با خداى خود بگو\r\nگو فلان گويد كه چندين گير و دار * هست من را از خدايى تو عار\r\nگر تو روزى ميدهى هرگز مده * من نخواهم روزيت منت منه\r\nنى خدايى تو نه منهم بنده‌ام * نى زبار روزيت شرمنده‌ام\r\nزين سخن آمد دل موسى به جوش * گفت با خود تا چه گويد حق خموش\r\nشد روان تا طور با حق راز گفت * راز با يزدان بىانباز گفت\r\nاندر آن خلوت به جز او كس نديد * با خدا بس رازها گفت و شنيد\r\nچون كه فارغ شد در آن خلوت زراز * خواست تا گردد به سوى شهر باز \r\n شرمش آمد از پيام آن عنود * دم نزد زانچه از آن بشنيده بود\r\nگفت حق كو آن پيام بنده‌ام * گفت موسى من از آن شرمنده‌ام\r\nشرم دارم تا بگويم آن پيام * چون تو دانايى تو مىدانى تمام\r\nگفت از من رو بر آن تندخو * پس زمن او را سلامى بازگو \r\n\r\n\r\n","description":"","footnote":"\r\n( 1 ) - محجّة البيضاء : 7 / 267 .\r\n","page_name":" 244 ","page_number":244},
  {"content":"\r\n\r\n پس بگو گفتت خداى دلخراش * گر تو را عارست از ما عار باش\r\nما نداريم از تو عار و ننگ نيز * نيست ما را با تو خشم و جنگ تيز\r\nگر نمىخواهى تو ما را گو مخواه * ما تو را خواهيم با صد عزّ وجاه\r\nروزيم را گر نخواهى من دهم * روزيت از سفره فضل و كرم\r\nگر ندارى منّت روزى زمن * من تو را روزى رسانم بىمنن\r\nفيض من عام است و فضل من عميم * لطف من بىانتها جودم قديم\r\nخلق طفلانند و باشد فيض او * دايه‌اى بس مهربان و نيك خو\r\nكودكان گاهى به خشم و گه بناز * از دهان پستان بيندازند باز\r\nدايه پستانشان گذارد بر دهن * هين مكن ناز اى انيس جان من\r\nسر بگرداند دهن برهم نهد * دايه بوسه بر لبانش مىدهد\r\nچون كه موسى بازگشت از كوه طور * طور لخابل قلزم زخار نور\r\nگفت كافر با كليم اندر اياب * گو پيامم را اگر دارى جواب\r\nگفت موسى آنچه حق فرموده بود * زنگ كفر از خاطر كافر زدود\r\nجان او آيينه پر زنگ بود * آن جوابش صيقل خوشرنگ بود\r\nبود گمراهى زره افتاده بس * آن جوابش بود آواز جرس\r\nجان او آن شام يلدا دان جواب * مطلع خورشيد و نور آفتاب \r\n سر به زير افكند لختى شرمگين * آستين بر چشم و چشمش بر زمين\r\nسر برآورد آنگهى با چشم تر * با لب خشك و درون پر شرر\r\nگفت با موسى كه جانم سوختى * آتش اندر جان من افروختى\r\nمن چه گفتم اى كه روى من سياه * وا حيا آه اى خدا واخجلتاه\r\nموسيا ايمان بر من عرضه كن * كودكم من بر دهانم نه سخن\r\nموسيا ايمان مرا برياد ده * اى خدا پس جان من بر باد ده \r\n\r\n","description":"","footnote":"","page_name":" 245 ","page_number":245},
  {"content":"\r\n\r\n موسى او را يك سخن تعليم كرد * آن بگفت و جان به حق تسليم كرد\r\nاى صفايى هان و هان تا چند صبر * ياد گير ايمان خود زان پير گبر\r\nگرچه گفتار تو ايمان پرور است * هم سخن‌هايت همه نغزتر است\r\nريزد از نطقت مسلمانى همه * هست گفتار تو سلمانى همه\r\nليك زاعمال تو دارد عار وننگ * كافر بتخانه ترساى فرنگ \r\n\r\nاثر شوم خودپسندى\r\nمردى در بنىاسرائيل چهل سال كارش دزدى بود . روزى عيسى با عابدى از عبّاد بنىاسرائيل كه از ياران و ملازمان بود بر او گذشت در حالى كه عابد پشت‌سر عيسى در حركت بود ، دزد پيش خود گفت : اين پيامبر خداست و در كنار او يكى از حواريين است ، اگر من هم با آنان حركت كنم نفر سوم آنها خواهم شد ، پس به دنبال آنان به راه افتاد ، مىخواست به دوست عيسى نزديك شود ؛ امّا سخت خودش را خوار شمرد و گفت : من كجا و او كجا . آن حوارى با مشاهدهء آن مرد با خود گفت : شخصيّتى مثل من نبايد با او در حركت باشد پس او را عقب انداخت و خود در كنار عيسى قرار گرفت . مرد دزد در حركتش تنها شد ، خداوند به عيسى وحى كرد : به هر دو نفر اينان بگو اعمال خود را از سر بگيرند ، امّا حوارى به خاطر عجبى كه كرد ، اعمالش حبط شد و اما ديگرى را به خاطر خوار شمردن نفسش بخشيدم . عيسى اين واقعه را به هر دو گفت و دزد را با خود همراه كرد . او نيز با جبران گذشتهء خود ، از اصحاب و ياران عيسى شد « 1 » .\r\n\r\n\r\n","description":"","footnote":"\r\n( 1 ) - محجّة البيضاء : 7 / 266 .\r\n","page_name":" 246 ","page_number":246},
  {"content":"\r\n\r\n\r\nتوبه مرد شراب‌خوار\r\nمردى كه در شراب‌خوارى افراط داشت ، روزى دوستان شراب‌خوار را دعوت كرد و براى عيش و نوش بيشتر ، چهار درهم به غلام خود داد و گفت : با اين مبلغ مقدارى ميوه بخر . غلام در حال عبور به درب خانهء « منصور بن عمار » رسيد .\r\nمنصور براى نيازمندى مستحق ، پول طلب مىكرد و مىگفت : هركس به اين فقير چهار درهم بدهد ، برايش چهار برنامه از خدا مىطلبم ، غلام هر چهار درهم را به آن مستحق داد . منصور به غلام گفت : چه مىخواهى ؟ گفت : اربابى دارم ، علاقه‌مندم از دست او رها شوم . ديگر اين كه خداوند مالى روزى من كند تا با او زندگى خود را اداره كنم . سوم اين كه خداوند ارباب معصيت‌كار مرا ببخشد . چهارم پروردگار بزرگ من و ارباب من و تو و اين قوم را مورد رحمت خود قرار دهد .\r\nمنصور هر چهار برنامه را از خداى مهربان درخواست كرد وقتى غلام به منزل اربابش بازگشت ، ارباب به او گفت : چرا دير آمدى ؟ داستان را گفت ، مولايش پرسيد : به چه دعا مىكردى ؟ گفت : اوّل آزادى خود را خواستم ، ارباب گفت : در راه خدا آزادى . گفت : دوّم براى خود مالى خواستم تا با آن زندگى خود را اداره كنم ، ارباب گفت : چهار هزار درهم از مال من براى تو . گفت : سوّم خواستم خدا از سر تقصيرات تو بگذرد و توفيق توبه به تو عنايت كند ، ارباب گفت : توبه كردم .\r\nچهارم : خواستم من و تو و منصور بن عمار و مردم را بيامرزد ، مولايش گفت : آه كه من مستحق اين برنامه چهارم نيستم . چون شب رسيد و به بستر خواب رفت در خواب شنيد گوينده‌اى مىگويد : اى مرد ! آنچه وظيفهء تو بود انجام دادى ، آيا در وجود من كه خداى مهربان هستم مىبينى آنچه مربوط به خدايى من است انجام\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nندهم ؟ من تو را و غلامت ، منصور بن عمّار و مردم را بخشيدم « 1 » .\r\n\r\nنباش كفن دزد\r\n« معمّر » از « زُهير » روايت كند :\r\nروزى يكى از اصحاب رسول خدا صلى الله عليه و آله در حالى كه مىگريست به محضر آن جناب آمد ، شدّت گريه او به حدّى بود كه رسول اكرم صلى الله عليه و آله از او سؤال كرد چرا گريه مىكنى ؟ عرض كرد : جوانى بر در ايستاده و چنان گريه مىكند كه مرا نيز به گريه درآورده است . فرمود : او را به نزد من آوريد . رسول خدا صلى الله عليه و آله به او فرمود : چرا گريه مىكنى ؟ گفت : از گناه خود و خشم الهى مىترسم ، فرمود : موحّدى يا مشرك ؟\r\nعرض كرد : موحّد ، فرمود : گريه مكن كه خداوند تو را مىآمرزد ، اگر چه گناهانت همانند هفت آسمان و هفت زمين باشد ؟ !\r\nعرض كرد : گناهم از آن عظيم‌تر است . رسول اكرم صلى الله عليه و آله فرمود : گناه عظيم را خداى كريم بيامرزد ، سپس فرمود : مگر گناهت چيست ؟ عرض كرد : از آن شرمنده‌ام ؛ زيرا از عرش عظيم‌تر و از كرسى سنگين‌تر است ؟ ! فرمود : گناه تو بزرگتر است يا خدا ؟ عرضه داشت : خدا ، فرمود : اى جوان ! خداى عظيم گناه بزرگ را مىآمرزد ، اين چه گناهى است كه تو را به نوميدى كشانده است ؟ گفت : نبّاش بودم و هفت سال گور مردگان را مىشكافتم و كفن آنان را مىربودم ، روزى دخترى از انصار مُرد ، من گورش را شكافته و كفنش را باز كردم سپس شهوت به من غلبه كرد و بر آن گناه بزرگ واداشت ، پس از انجام گناه گويى ندايى شنيدم كه مىگفت : اى\r\n\r\n\r\n","description":"","footnote":"\r\n( 1 ) - محجّة البيضاء : 7 / 367 .\r\n","page_name":" 248 ","page_number":248},
  {"content":"\r\n\r\nجوان ! واى بر تو ، از حساب روز قيامت انديشه نكردى كه مرا برهنه گذاشتى و اين رسوايى به من نمودى ؟ پيش خدا و رسول اسلام صلى الله عليه و آله چه خواهى گفت ؟ چون نبىّ اكرم صلى الله عليه و آله اين موضوع را شنيد فرمود : اين فاسق را بيرون كنيد كه كسى به دوزخ نزديكتر از او نيست . آن جوان از مسجد بيرون آمد و روى به بيابان نهاد و روز و شب زارى كرد . يك روز عرضه داشت : الهى به حق پيامبران برگزيده‌ات توبهء مرا بپذير و از من درگذر . اگر توبه من قبول است آن را به رسولت خبر ده و الّا آتشى در من انداز تا نابود شوم . جبرئيل نازل شد و به رسول خدا صلى الله عليه و آله گفت : خداى متعال مىفرمايد : من توبهء آن جوان را قبول كردم و از جميع گناهان او گذشتم . او را بطلب و آتش سينه او را خاموش كن و مرهم مغفرت بر جراحتش بگذار « 1 » .\r\n\r\nگنهكار اميدوار\r\nروايت است :\r\nدر ايام « مالك بن دينار » مردى بود كه تمام عمر خود را در خرابات به سر برده و روى به خير نياورد و انديشهء نيكى بر او نگذشت . نيكان روزگار از او حذر كردند ، تا وقتى كه فرشتهء مرگ دست مطالبه به دامن عمرش دراز كرد . او چون دريافت وقت مرگ فرا رسيده نظر در جرايد اعمال خود كرد ، نقطهء اميدى در آن نديد . به جويبار عمر نگريست شاخى كه دست اميد بر آن توان زد نيافت ، آهى از عمق جان كشيد و به سوى ربّ الارباب روى كرد و گفت :\r\n« يا مَنْ لَهُ الدُّنْيا وَالآخِرَةُ ارْحَمْ مَنْ لَيْسَ لَهُ الدُّنْيا وَالآخِرَةُ » « 2 » .\r\nاين را گفت و جان داد .\r\nاهل شهر به مرگ او شادى كردند و بر جنازهء او به شادى گذشتند ، او را به بيرون\r\n\r\n\r\n","description":"","footnote":"\r\n( 1 ) - منهج الصادقين : 8 / 109 .\r\n( 2 ) - اى آنكه دنيا و آخرت از آن اوست رحم كن بر كسى كه دنيا و آخرت از آن او نيست .\r\n","page_name":" 249 ","page_number":249},
  {"content":"\r\n\r\nشهر برده به مزبله انداختند و خاك و خاشاك بر جنازه‌اش ريختند .\r\nمالك بن دينار را در خواب گفتند : فلانى درگذشته و به مزبله‌اش افكنده‌اند ، برخيز او را از آنجا بردار غسل بده و در مقبرهء نيكان دفن كن . گفت : پروردگارا ! او در ميان خلق به بدكارى معروف بود ؛ مگر چه چيز به درگاه كبرياى تو آورده كه سزاى چنين كرامتى شده است ؟\r\nجواب آمد : چون به حالت جان دادن رسيد كه نامهء عمل خود را نظر كرد و چون همه را خطا ديد ، مُفلسانه به درگاه ما ناليد و عاجزانه به بارگاه ما نظر كرد ، چون دست بر دامن فضل ما زد ، بر دردمندى او رحم كرديم و چنان او را بخشيدم كه انگار گناهى نداشته بود ، از عذاب نجاتش داديم و به نعمت‌هاى پايدارش رسانديم ، كدام درد زده به درگاه ما ناليد كه او را شفا نداديم ؟ و كدام غمگين از ما خلاصى طلبيد كه خلعت شادكامى بر او نپوشانديم ؟ ! « 1 »\r\n\r\nتوبهء « وحشى »\r\nدر « مجمع البيان » « 2 » در ذيل آيهء :\r\n[  إِنَّ اللَّهَ لا يَغْفِرُ أَنْ يُشْرَكَ بِهِ وَ يَغْفِرُ ما دُونَ ذلِكَ لِمَنْ يَشاءُ 
  ]  « 3 »\r\nمسلماً خدا اين كه به او شرك ورزيده شود نمىآمرزد ، و غير آن را براى هر كس كه بخواهد مىآمرزد . و هر كه به خدا شرك بياورد ، مسلماً گناه بزرگى را مرتكب شده است .\r\n\r\n\r\n","description":"","footnote":"\r\n( 1 ) - منهج الصادقين : 8 / 100 .\r\n( 2 ) - ترجمهء تفسير مجمع البيان : 5 / 177 .\r\n( 3 ) - نساء ( 4 ) : 48 .\r\n","page_name":" 250 ","page_number":250},
  {"content":"\r\n\r\nآمده است :\r\nوحشى و يارانش پس از به شهادت رساندن « حمزه » عموى پيامبر به مكّه فرار كردند ، سرانجام از عمل خود پشيمان شدند ، نامه‌اى به پيامبر اسلام صلى الله عليه و آله نوشتند كه ما بر كرده خود پشيمانيم و علاقه‌منديم به آيين اسلام رو كنيم ؛ ولى يكى از آيات قرآن مانع ماست آنجا كه مىفرمايد :\r\n[  وَ الَّذِينَ لا يَدْعُونَ مَعَ اللَّهِ إِلهاً آخَرَ وَ لا يَقْتُلُونَ النَّفْسَ الَّتِي حَرَّمَ اللَّهُ إِلَّا بِالْحَقِّ وَ لا يَزْنُونَ 
  ]  « 1 »  . \r\nو آنان كه معبود ديگرى را با خدا نمىپرستند ، و كسى را كه خدا خونش را حرام كرده است ، جز به حق نمىكشند ، و زنا نمىكنند .\r\nچون ما مرتكب گناهِ شرك و قتل و زنا شده‌ايم ، اميد به رحمت نداريم .\r\nدر جواب نامهء وحشى اين آيه نازل شد :\r\n[  إِلَّا مَنْ تابَ وَ آمَنَ وَ عَمِلَ عَمَلًا صالِحاً فَأُوْلئِكَ يُبَدِّلُ اللَّهُ سَيِّئاتِهِمْ حَسَناتٍ 
  ]  « 2 » .\r\nمگر آنان كه توبه كنند و ايمان آورند و كار شايسته انجام دهند كه خدا بدىهايشان را به خوبىها تبديل مىكند .\r\nپيامبر صلى الله عليه و آله شخصى را مأمور كرد تا به مكّه رفته و اين آيه را براى وحشى و يارانش بخواند . پس از آن كه از آيهء مورد نظر با خبر شدند گفتند : اين شرطى شديد و تكليفى دشوار است ، ما مىترسيم از عمل كننده‌هاى اين آيه نشويم .\r\nحق تعالى اين آيه را فرستاد :\r\n\r\n\r\n","description":"","footnote":"\r\n( 1 ) - فرقان ( 25 ) : 68 .\r\n( 2 ) - فرقان ( 25 ) : 70 .\r\n","page_name":" 251 ","page_number":251},
  {"content":"\r\n\r\n[  إِنَّ اللَّهَ لا يَغْفِرُ أَنْ يُشْرَكَ بِهِ وَ يَغْفِرُ ما دُونَ ذلِكَ لِمَنْ يَشاءُ 
  ]  « 1 »  . \r\nمسلماً خدا اين كه به او شرك ورزيده شود نمىآمرزد ، و غير آن را براى هر كس كه بخواهد مىآمرزد .\r\nچون پيامبر صلى الله عليه و آله اين آيه را فرستاد گفتند : مىترسيم از گروه [  لِمَنْ يَشاءُ 
  ]  ( براى كسى كه بخواهد ) نباشيم .\r\nدر اين هنگام اين آيه نازل شد :\r\n[  قُلْ يا عِبادِيَ الَّذِينَ أَسْرَفُوا عَلى أَنْفُسِهِمْ لا تَقْنَطُوا مِنْ رَحْمَةِ اللَّهِ إِنَّ اللَّهَ يَغْفِرُ الذُّنُوبَ جَمِيعاً إِنَّهُ هُوَ الْغَفُورُ الرَّحِيمُ 
  ]  « 2 »  . \r\nبگو : اى بندگان من كه [ با ارتكاب گناه 
  ] بر خود زياده روى كرديد ! از رحمت خدا نوميد نشويد ، يقيناً خدا همهء گناهان را مىآمرزد ؛ زيرا او بسيار آمرزنده و مهربان است .\r\n\r\nحكايت سه مرد گنهكار در قرآن\r\nدر ذيل آيهء شريفه :\r\n[  وَ عَلَى الثَّلاثَةِ الَّذِينَ خُلِّفُوا حَتَّى إِذا ضاقَتْ عَلَيْهِمُ الْأَرْضُ بِما رَحُبَتْ وَ ضاقَتْ عَلَيْهِمْ أَنْفُسُهُمْ وَ ظَنُّوا أَنْ لا مَلْجَأَ مِنَ اللَّهِ إِلَّا إِلَيْهِ ثُمَّ تابَ عَلَيْهِمْ لِيَتُوبُوا إِنَّ اللَّهَ هُوَ التَّوَّابُ الرَّحِيمُ 
  ]  « 3 »  . \r\nو [ نيز رحمتش 
  ] شامل حال آن سه نفرى [ بود 
  ] كه [ با بهانه تراشىِ واهى از شركت در جنگ 
  ] بازمانده بودند [ و همه مسلمانان به دستور پيامبر با آنان\r\n\r\n\r\n","description":"","footnote":"\r\n( 1 ) - نساء ( 4 ) : 48 .\r\n( 2 ) - زمر ( 39 ) : 53 .\r\n( 3 ) - توبه ( 9 ) : 118 .\r\n","page_name":" 252 ","page_number":252},
  {"content":"\r\n\r\nقطع رابطه كردند 
  ] تا جايى كه زمين با همه وسعت و فراخىاش بر آنان تنگ شد و [ از شدت غصه ، اندوه و عذاب وجدان 
  ] دل‌هايشان هم در تنگى و مضيقه قرار گرفت ، و دانستند كه هيچ پناهگاهى از خدا جز به سوى او نيست ؛ پس خدا به رحمتش بر آنان توجه كرد تا توبه كنند ؛ زيرا خدا بسيار توبه‌پذير و مهربان است .\r\nدر شأن نزول اين آيه داستان سه نفر متخلّف از جهاد را مىخوانيم كه از عمل بسيار بد خود سخت پشيمان شدند و خداى مهربان پس از توبه و انابه ، از كردار زشت آنان درگذشت .\r\nآن سه نفر از مردم مدينه و از طايفه انصار به نامهاى : كعب بن مالك ، فزارة بن ربيع و هلال بن اميّه بودند .\r\nداستان آنان با كمى اختلاف كه در بعضى از تفاسير ديده مىشود بدين قرار است :\r\nجنگى به نام « تبوك » براى مسلمانان پيش آمد . در آن جنگ به مسلمانان خيلى سخت گذشت و به فرمودهء قرآن در آيهء 119 سورهء توبه براى مسلمانان ساعت عسرت و هنگامهء سختى بود ، جابر بن عبداللّه مىگويد :\r\nما در اين جنگ گرفتار سه نوع سختى شديم ، سختى زاد و توشه ، كمبود آب ، گرسنگى و تشنگى چهارپايان و پياده ماندن مردم . رهبر اسلام به فرمان خداوند ازمردم براى شركت در آن جهاد مقدّس دعوت كرد . منافقان و در مدينه و اطراف آن مشغول تبليغات سوء شدند و براى سست كردن ارادهء مسلمانان از شركت در جنگ ، به فعاليّت پرداختند و گفتند : اين چه بساطى است كه هر ماه و هر هفته بايد به جهاد رفت و مال و جان به هدر داد ، اين چه آيينى است كه ما را از زندگى\r\n\r\n","description":"","footnote":"","page_name":" 253 ","page_number":253},
  {"content":"\r\n\r\nبازداشته و راحتى را از ما سلب كرده است . تبليغات آنان در عدّه‌اى از مردم اثر گذاشت و ايشان بدون عذر شرعى از شركت در آن جهاد مقدّس خوددارى كردند .\r\nو اگر پيامبر بزرگ صلى الله عليه و آله با تبليغات غلط آنان و خوددارى آن سه چهرهء مشهور مبارزه نمىكرد در آينده ، سنّت ناپسندى گذاشته مىشد و هر كسى به كمترين بهانه‌اى از شركت در جنگ فرار مىكرد .\r\nرسول خدا صلى الله عليه و آله پس از بازگشت از جهاد ، مورد استقبال مردمى كه از شركت در جهاد معذور بودند قرار گرفت . آن سه نفر هم كه به بهانهء جمع كردن ميوه و انجام كارهاى عقب افتاده ، در واقع به خاطر سستى و تنبلى در جهاد شركت نداشتند به استقبال آمدند . رسول خدا صلى الله عليه و آله دستور اكيد دادند كه احدى از مسلمانان حق معاشرت و رفت و آمد با آنان را ندارد ؟ !\r\nتمام مردم مدينه عليه آنان بسيج شدند . فروشندگان به آنان جنس نفروختند ، معاشران از معاشرت با آنان پرهيز كردند ، دوستان نسبت به آنان آهنگ جدايى زدند ، زن و فرزند نيز از ايشان روى گرداندند . حتّى زنان آنان به مسجد آمدند و به رسول خدا صلى الله عليه و آله عرضه داشتند : چنانچه خداوند به ما اجازه معاشرت با آنان را نمىدهد ، ما را طلاق بگوييد . پيامبر صلى الله عليه و آله رضايت به جدايى ندادند ، ولى فرمودند :\r\nترك معاشرت را نسبت به آنان ادامه دهيد .\r\nراستى زمين با همهء وسعتش بر آنان تنگ شد و از اين بىتوجّهى جانشان به لب آمد .\r\nآرى ، آنان گناهى بزرگ مرتكب شده بودند ، گناه تخلّف از فرمان حق و خوددارى از شركت در جهاد با كفر .\r\nچون وضع را بدين صورت ديدند ، از شهر و ديار دست كشيده و رهسپار بيابان شدند . چهل شبانه روز گريستند و در آن مدّت همسرانشان به دستور پيامبر صلى الله عليه و آله\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nوسائل لازم را براى آنان مىبردند . پس از آن همه گريه و زارى و عذر آوردن به پيشگاه حق ، خبرى از عفو و مغفرت نشنيدند . « كعب » دو رفيق خود را صدا زد و گفت : علّت عدم پذيرش توبهء ما دوستى ما با يكديگر است حال كه همه از ما بريده‌اند بياييد ما هم از يكديگر كناره گرفته و هريك به بدبختى و روسياهى خود در پيشگاه حق بناليم . بدين‌گونه عمل كردند .\r\nسرانجام خداى مهربان آيهء 118 سورهء توبه را نازل نمود پيامبر عزيز صلى الله عليه و آله مردم را مأمور بازگرداندن آنان كرد و خود ، در جلوى مسجد به انتظار آنان قرار گرفت . مردم با احترام ايشان را وارد مدينه كردند ، چون چشم پيامبر صلى الله عليه و آله به « كعب » افتاد او را در آغوش محبّت گرفت و فرمود : اى كعب ! در تمام مدّت عمرت ساعتى به ارزش و قيمتِ ساعت قبولى توبه‌ات وجود ندارد .\r\n\r\nاميد در قرآن\r\nفَلَوْلَا فَضْلُ اللّهِ عَلَيْكُمْ وَرَحْمَتُهُ لَكُنْتُمْ مِنَ الْخَاسِرِينَ 
  ] « 1 » .\r\nو اگر فضل و رحمت خدا بر شما نبود ، قطعاً از زيانكاران بوديد .\r\n[  وَ اللَّهُ رَؤُفٌ بِالْعِبادِ 
  ]  « 2 »  . \r\nو خدا به بندگان‌مهربان است .\r\n[  وَ اللَّهُ يَدْعُوا إِلَى الْجَنَّةِ وَ الْمَغْفِرَةِ بِإِذْنِهِ وَ يُبَيِّنُ آياتِهِ لِلنَّاسِ لَعَلَّهُمْ يَتَذَكَّرُونَ 
  ]  « 3 »  . \r\nو خدا به توفيق خود به سوى بهشت و آمرزش دعوت مىكند ، و آياتش را براى\r\n\r\n\r\n","description":"","footnote":"\r\n( 1 ) - بقره ( 2 ) : 64 .\r\n( 2 ) - بقره ( 2 ) : 207 .\r\n( 3 ) - بقره ( 2 ) : 221 .\r\n","page_name":" 255 ","page_number":255},
  {"content":"\r\n\r\nمردم بيان مىفرمايد تا متذكّر شوند .\r\n[  وَ لَقَدْ عَفَا اللَّهُ عَنْهُمْ إِنَّ اللَّهَ غَفُورٌ حَلِيمٌ 
  ]  « 1 »  . \r\nو يقيناً خدا از آنان در گذشت ؛ زيرا خدا بسيار آمرزنده و بردبار است .\r\n[  فَأُولئِكَ عَسَى اللَّهُ أَنْ يَعْفُوَ عَنْهُمْ وَ كانَ اللَّهُ عَفُوًّا غَفُوراً  
  ] « 2 » .\r\nپس اينانند كه اميد است خدا از آنان درگذرد و خدا همواره گذشت كننده و بسيار آمرزنده است .\r\n[  فَقُلْ رَبُّكُمْ ذُو رَحْمَةٍ واسِعَةٍ 
  ]  « 3 »  . \r\nبگو : پروردگارمان صاحب رحمتى گسترده است .\r\n[  قُلْ لِلَّذِينَ كَفَرُوا إِنْ يَنْتَهُوا يُغْفَرْ لَهُمْ ما قَدْ سَلَفَ 
  ]  « 4 »  . \r\nبه كسانى كه كافرند بگو : اگر از كفر خود بازايستند [ و به اسلام روى آورند 
  ] گناهان [ ى چون جنگ با پيامبر و بازداشتن مردم از راه خدا ، ومنع كردن مؤمنان از ورود به مسجدالحرام 
  ] از آنان بخشيده خواهد شد .\r\n[  إِنَّ اللَّهَ لا يُضِيعُ أَجْرَ الْمُحْسِنِينَ 
  ]  « 5 »  . \r\nخدا پاداش نيكوكاران را تباه نمىكند .\r\n[  قُلْ يا عِبادِيَ الَّذِينَ أَسْرَفُوا عَلى أَنْفُسِهِمْ لا تَقْنَطُوا مِنْ رَحْمَةِ اللَّهِ إِنَّ اللَّهَ \r\n\r\n\r\n","description":"","footnote":"\r\n( 1 ) - آل عمران ( 3 ) : 155 .\r\n( 2 ) - نساء ( 4 ) : 99 .\r\n( 3 ) - انعام ( 6 ) : 147 .\r\n( 4 ) - انفال ( 8 ) : 38 .\r\n( 5 ) - توبه ( 9 ) : 120 .\r\n","page_name":" 256 ","page_number":256},
  {"content":"\r\n\r\nيَغْفِرُ الذُّنُوبَ جَمِيعاً إِنَّهُ هُوَ الْغَفُورُ الرَّحِيمُ 
  ] « 1 » .\r\nبگو : اى بندگان من كه [ با ارتكاب گناه 
  ] بر خود زياده روى كرديد ! از رحمت خدا نوميد نشويد ، يقيناً خدا همهء گناهان را مىآمرزد ؛ زيرا او بسيار آمرزنده و مهربان است ؛\r\n\r\nاميد در روايات\r\nعَنْ جُنْدَبِ الغِفارى أَنَّ رَسُولَ اللّهِ صلى الله عليه و آله قالَ : إِنَّ رَجُلًا قالَ يَوْماً وَاللّهِ لا يَغْفِر اللّهُ لِفُلانٍ ، قالَ اللّهُ عَزَّوَجَلَّ : مَنْ ذَا الَّذى تَألى على أَنْ لا أَعْفُوَ لِفُلانٍ ؟ فَإِنّى قَدْ غَفَرْتُ لِفُلانٍ وَأَحْبَطْتُ عَمَلَ الْمُتَألّى بِقَوْلِهِ لا يَغْفِرَ اللّهُ بِفُلانٍ « 2 » .\r\nابوذر غفارى از نبىّ اكرم صلى الله عليه و آله نقل مىكند : مردى يك روز گفت : به خدا قسم خدا فلانى را نمىبخشد ، خداوند فرمود : چه كسى قسم خورد كه من فلانى را نمىبخشم ؟ حتماً او را آمرزيدم و عمل آن قسم خورده را به خاطر آن كلمه بىجايى كه گفته بود حبط كردم .\r\n« شيخ مفيد » به اسنادش از ابو جعفر طايى واعظ و او از وهب بن مُنَبَّه نقل مىكند :\r\nقَرأتُ فى زَبُورِ داوُد اسْطُراً مِنْها ما حَفِظْتُ وَمِنْها ما نَسَيْتُ ، فَما حَفِظْتُ قَوْلُهُ يا داوُدُ ! اسْمَعْ مِنِّى ما اقُولُ مَنْ اتانى وَهُوَ يُحِبُّنى ادْخَلْتُهُ الْجَنَّةَ يا داوُدُ ! اسْمَعْ مِنّى ما اقُولُ وَالْحَقُّ مَنْ أتانىِ وَهُوَ مُسْتَحْى مِنْ الْمَعاصِى الَّتى عَصانى بِها غَفَرْتُها لَهُ\r\n\r\n\r\n","description":"","footnote":"\r\n( 1 ) - زمر ( 39 ) : 53 .\r\n( 2 ) - بحار الأنوار : 6 / 4 ، باب 19 ، حديث 3 ؛ الأمالى ، شيخ طوسى : 58 ، المجلس الثانى .\r\n","page_name":" 257 ","page_number":257},
  {"content":"\r\n\r\nوَانْسَيْتُها حافِظِيْهِ يا داوُدُ اسْمَعْ مِنّى ما اقُولُ ، وَالْحَقُّ اقُولُ مَنْ أتانى بِحَسَنَةٍ واحِدَةٍ ادْخَلْتُهُ الْجَنَّةَ قال داوُدُ : يا رَبِّ وَما هذهِ الْحَسَنَةُ ؟ قالَ مَنْ فَرَّجَ عَنْ عَبْدٍ مُسْلِمٍ فَقالَ داوُدُ : الهى بِذالِكَ لايَنْبَغى لِمَنْ عَرَفَكَ انْ يَنْقَطِعَ رَجاءَ مِنْكَ .\r\nجملاتى در زبور داود خواندم ، قسمتى از آن را از ياد بردم و جملاتى از آن را به ياد دارم ، آنچه به ياد دارم اين است : هركس به من وارد شود در حالى كه علاقه‌مند به من است او را به بهشت مىبرم ، اى داود ! كلامم را بشنو كه حق است كسى كه بر من وارد شود و از گناهانى كه كرده خجالت زده است او را ببخشم و گناهانش را از ياد محافظانش ببرم . اى داود ! از من بشنو كه قول من حق است ، هركس با يك خوبى بر من وارد گردد ، او را به بهشت مىبرم ، داود گفت : اين خوبى و حسنه چيست ؟ فرمود : گره‌اى از كار بنده مسلمانى گشوده باشد ، داود گفت : پروردگار من به همين عنايات تو است كه هركس تو را شناخت سزاوار نيست اميدش از تو قطع گردد ! ! « 1 »\r\nعَنْ أَبى بَصيرٍ قالَ : سَمِعْتُ أَبَا جَعْفَرَ عليه السلام يَقُولُ : إِذَا دَخَلَ أَهْلُ الجَنَّةِ الجَنَّةَ بِأَعْمالِهِمْ فَأَيْنَ عُتَقاءُ اللّهِ مِنَ النّار .\r\nابىبصير مىگويد : از امام باقر عليه السلام شنيدم كه مىفرمود : زمانى كه اهل بهشت به خاطر اعمالشان وارد بهشت شوند ، پس آزادشدگان خدا از آتش جهنّم كجايند ؟\r\nإِنَّ اللّهَ أَوْحى إِلى نَبِيِّهِ عليه السلام إِنّى أَجْعَلُ حِسابَ أُمَّتِكَ إِلَيْكَ فَقالَ : لا يا رَبِّ أَنْتَ أَرْحَمُ بِهِمْ مِنّى فَقالَ : إِذَنْ لا أُخْزيكَ فِيهم « 2 » .\r\n\r\n\r\n","description":"","footnote":"\r\n( 1 ) - وسائل الشيعة : 16 / 62 ، باب 83 - وجوب الندم على الذنوب ، حديث 21798 ؛ الأمالى ، شيخ طوسى : 106 ، المجلس الرابع .\r\n( 2 ) - محجّة البيضاء : 7 / 259 .\r\n","page_name":" 258 ","page_number":258},
  {"content":"\r\n\r\nخداوند به پيامبر صلى الله عليه و آله خطاب فرمود : در قيامت حساب امّتت را به تو واگذار مىكنم ، عرضه داشت : الهى تو به آنان مهربانترى از من . خطاب رسيد : من تو را در ميان آنان سرشكسته نمىكنم . ( كنايه از اين كه از آنان دستگيرى مىكنم ) .\r\nعَنْ جَعْفَرِ بنِ مُحَمَّدٍ عَنْ آبائِهِ عليهم السلام قالَ : قالَ رَسُولُ اللّهِ صلى الله عليه و آله قالَ اللّهُ : إِنّى لَأَسْتَحْيى مِنْ عَبْدى وَأَمَتى يَشيبانِ فى الإسْلامِ ثُمَّ أُعَذِّبُهُما « 1 » .\r\nامام صادق عليه السلام از پدرانش از نبىّ اكرم صلى الله عليه و آله از خداوند نقل مىكند كه خداوند فرمود : من از بنده‌ام چه مرد چه زن كه در اسلام پير شده‌اند حيا مىكنم به عذاب گرفتارشان كنم .\r\nدَخَلَ صلى الله عليه و آله عَلى رَجُلٍ وَهُوَ فى النَّزْعِ فَقالَ : كَيْفَ تَجِدُكَ ؟ قالَ : أَجِدُنى أَخافُ ذُنُوبى وَأَرْجُو رَحْمةَ رَبّى فَقال صلى الله عليه و آله مَا اجْتَمَعا فى قَلْبِ عَبْدٍ فى هذا الْمَوْطِنِ إِلّا أَعْطاهُ اللّهُ ما رَجا وَآمَنَهُ مِمّا يَخافُ « 2 » .\r\nرسول خدا صلى الله عليه و آله به مردى وارد شد كه در حال جان دادن بود ، فرمود : تو را چگونه ببينم ؟ عرضه داشت : در ترس از گناهانم و اميد به رحمت پروردگارم ، حضرت فرمود : در اين هنگامه اين دو در دل مؤمن قرار نمىگيرد مگر اين كه خداوند به سبب اين دو واقعيّت با بنده‌اش عمل مىكند ، به آنچه اميد دارد مىرسد و از آنچه مىترسد به او ايمنى مىدهد .\r\nقالَ عَلِىٌّ عليه السلام لِرَجُلٍ أَخْرَجَهُ الْخَوْفُ إِلَى القُنُوطِ لِكِثْرَةِ ذُنُوبِهِ : يا هذا يَأْسُكَ مِنْ\r\n\r\n\r\n","description":"","footnote":"\r\n( 1 ) - نوادر راوندى : 7 ؛ بحار الأنوار : 6 / 7 ، باب 19 ، حديث 14 .\r\n( 2 ) - محجّة البيضاء : 7 / 253 .\r\n","page_name":" 259 ","page_number":259},
  {"content":"\r\n\r\nرَحْمَةِ اللّهِ أَعْظَمُ مِنْ ذُنوبِكَ « 1 » .\r\nامير مؤمنان به مردى كه زيادى گناهش او را به نااميدى كشيده بود فرمود :\r\nنااميدى تو از رحمت الهى از گناهانت بزرگتر است .\r\nعَنْ أَبى جَعْفَرٍ عليه السلام قالَ : إِنَّ آدَمَ عليه السلام قالَ : يا رَبِّ سَلَّطْتَ عَلَىَّ الشَّيْطانَ وَأَجَرَيْتَهُ مِنّى مَجْرَى الدَّمِ فَاجْعَلْ لى شَيْئاً فَقالَ : يا آدَمُ جَعَلْتُ لَكَ أَنَّ مَنْ هَمَّ مِنْ ذُرِّيَّتِكَ بِسَيِّئَةٍ لَمْ تُكْتَبْ عَلَيْهِ فَإِنْ عَمِلَها كُتِبَتْ عَلَيْهِ سَيِّئَةٌ ، وَمَنْ هَمَّ مِنْهُمْ بِحَسَنَةٍ فَإِنْ لَمْ يَعْمَلْهَا كُتِبَتْ لَهُ حَسَنَةٌ وَإِنْ هُوَ عَمِلَهَا كُتِبَتْ لَهُ عَشَراً قالَ : يا رَبِّ زِدْنى قالَ :\r\nجَعَلْتُ لَكَ أَنَّ مَنْ عَمِلَ مِنْهُمْ سَيِّئَةً ثُمَّ اسْتَغْفَرَ غَفَرْتُ لَهُ قالَ : يا رَبِّ زِدْنى قالَ :\r\nجَعَلْتُ لَهُمُ التَّوْبَةَ وَبَسَطْتُ إِلَيْهِمْ التَّوْبَةَ حَتّى تَبْلُغَ النَّفَسُ هذِهِ « 2 » .\r\nامام باقر عليه السلام مىفرمايد : آدم به حضرت حق عرضه داشت : شيطان بر من تسلّط دارد و چون خونى كه در بدن من روان است به من راه دارد ، برنامه‌اى براى من قرار بده ، پروردگار فرمود : عنايت من به شما آدميان اين است كه هرگاه گناهى را نيّت كنيد من در نامه شما نمىنويسم ، اگر به آن نيّت عمل كرديد نوشته مىشود و هركدام از شما اراده كار خيرى كرديد مىنويسم اگرچه عمل نكنيد و در صورت عمل ده برابر مىنويسم ، عرضه داشت : عنايت بيشترى به من بفرما ، خطاب رسيد : چنانچه پس از گناه توبه كنيد من توبهء شما را قبول مىكنم و از كرده‌هاى بد شما گذشت مىنمايم ، عرض كرد : عنايت بيشترى نيازمندم ، خطاب رسيد : براى شما توبه را قرار دادم و برنامه توبه بر شما آن\r\n\r\n\r\n","description":"","footnote":"\r\n( 1 ) - محجّة البيضاء : 7 / 253 .\r\n( 2 ) - الكافى : 2 / 440 ، باب فيما اعطى اللّه عزوجل آدم ، حديث 1 ، وسائل الشيعة : 16 / 86 ، باب 93 - باب صحة التوبة ؛ بحار الأنوار : 6 / 18 باب 20 ، حديث 1 .\r\n","page_name":" 260 ","page_number":260},
  {"content":"\r\n\r\nچنان گسترده كردم كه تا هنگام خروج روح از بدن توبه را مىپذيرم .\r\nعَنْ أَبى عَبدِاللّهِ عليه السلام قالَ : مَرَّ عيسَى بنُ مَرْيَمَ عليه السلام عَلى قَوْمٍ يَبْكُونَ فَقالَ : عَلَى ما يَبكى هؤُلاءِ فَقيلَ يَبْكُونَ عَلى ذُنُوبِهِمْ قالَ فَلْيَدْعُوها يُغْفَرْ لَهُمْ « 1 » .\r\nامام صادق عليه السلام مىفرمايد : عيسى بن مريم عليه السلام بر گروهى گذشت كه گريه مىكردند فرمود : اينان براى چه مىگريند ، به آن حضرت گفته شد براى گناهانشان ، فرمود : دعا كنند تا خدا آنان را بيامرزد .\r\nقالَ صلى الله عليه و آله : إِنَّ رَجُلًا يَدْخُلُ النّارَ فَيَمْكُثُ فيها أَلْفَ سَنَةٍ يُنادى يا حَنّانُ فَيَقُولُ اللّهُ تعالى جِبْرئيلَ : اذْهَبْ فَأْتِنى بِعَبْدى قالَ فَيَجىءُ بِهِ فَيُوقِفُهُ عَلى رَبِّهِ فَيَقُولُ اللّهُ :\r\nكَيْفَ وَجَدْتَ مَكانَكَ ، فَقالَ : شَرُّ مَكانٍ قالَ : فَيَقُولُ رُدُّوهُ إِلى مَكانِهِ ، قالَ فَيَمْشى وَيَلْتَفِتْ إِلى وَرائِهِ فَيَقُولُ اللّهُ عَزَّ وَجَلَّ إِلى أَىِّ شَيءٍ تَلْتَفِتْ فَيَقُولُ : لَقَدْ رَجَوْتُ أَنْ لا تُعيدَنى إِلَيْها بَعْدَ إِذْ أَخْرَجْتَنى مِنْها فَيَقُولُ اللّهُ تَعالى إِذْهَبُوا بِهِ إِلَى الجَنَّةِ « 2 » .\r\nرسول گرامى اسلام صلى الله عليه و آله مىفرمايد : مردى به جهنّم مىرود و دو هزار سال در آنجا فرياد مىكند : يا حنّان يا منّان ، پروردگار به جبرئيل مىفرمايد : برو بنده مرا از جهنّم بياور . او را مىآورد . خطاب مىرسد : جايت را چگونه ديدى ؟\r\nعرضه مىدارد : بدترين جايگاه ، خطاب مىرسد : او را به همان جا ببريد ، در حالى كه او را مىبرند به عقب نظر مىكند ، خطاب مىرسد : دنبال چه هستى ؟\r\nعرضه مىدارد : اميد به اين داشتم كه مرا دوباره به جهنّم نبرى ، فرمان مىرسد :\r\nاو را به بهشت هدايت كنيد ! ! » .\r\n\r\n\r\n","description":"","footnote":"\r\n( 1 ) - الأمالى ، شيخ صدوق : 495 ، المجلس الخامس والسبعون ؛ بحار الأنوار : 6 / 20 ، باب 20 ، حديث 7 .\r\n( 2 ) - محجّة البيضاء : 7 / 254 .\r\n","page_name":" 261 ","page_number":261},
  {"content":"\r\n\r\nلمّا قالَ رَسُولُ اللّه صلى الله عليه و آله : لَوْ تَعْلَمُونَ ما أَعْلَمُ لَضَحِكْتُمْ قَليلًا وَلَبَكَيْتُمْ كَثيراً وَلَخَرْجْتُمْ إِلَى الصُّعْداتِ تَلْدِمُونَ صُدُورَكُمْ وَتَجْأَرُونَ إِلَى رَبِّكُمْ فَهَبَطَ جِبْريلُ فَقالَ : إِنَّ رَبَّكَ عَزَّوَجَلَّ يَقُولُ : لِمَ تَقْنُطُ عِبادى فَخَرَجَ فَرِحاً وَبَشَّرَهُمْ « 1 » .\r\nزمانى كه رسول اكرم صلى الله عليه و آله به اصحاب فرمود : اگر بدانيد آنچه را من مىدانم كم مىخنديد و زياد گريه مىكنيد و هر آينه به روى خاكها و تپّه‌ها رفته و از شدّت ناراحتى به سينه خود چنگ زده و لطمه مىزنيد و با كمال ذلّت به خداى خود استغاثه مىبريد ، ناگهان جبرئيل نازل شد و عرضه داشت : خداوند مىفرمايد : چرا بندگان مرا نا اميد مىكنى ؟ ! ! پيامبر صلى الله عليه و آله از مسجد در حالى كه خوشحال بود خارج شد و اصحاب خود را به رحمت الهى و عنايت حضرت بارى بشارت داد .\r\nعَنْ ابى جَعْفرٍ عليه السلام قالَ : وَجَدْنا فى كِتابِ عَلىٍّ عليه السلام انَّ رَسُولَ اللّهِ قالَ وَهُوَ عَلى مِنْبَرِهِ : وَالَّذى لاالهَ الّا هُوَ ما اعْطِىَ مُؤمِنٌ قَطُّ خَيْرَ الدُّنْيا والاخِرَةِ الّا بِحُسْنِ ظَنِّهِ بِاللّهِ وَرَجائِهِ لَهُ وَحُسْنِ خُلْقِهِ والْكَفَّ عَنْ اغْتِيابِ الْمُؤمِنينَ ، والَّذى لا إلهَ إلّاهُوَ لا يُعَذِّبُ اللّهَ مُؤْمِناً بَعْدَ التَّوْبَةِ والاسْتِغْفارِ إلّا بِسُوءِ طَنِّهِ بِاللّهِ وَتَقْصيرِهِ مِنْ رَجائِهِ وَسُوءِ خُلْقِهِ واغْتِيابِهِ لِلْمُؤمِنينَ ، وَالَّذى لا إلهَ إلّاهُوَ لا يَحْسُنُ ظَنَّ عَبْدٍ مُؤمِنٍ بِاللّهِ إلّاكانَ اللّهُ عِنْدَ ظَنِّ عَبْدِهِ الْمُؤمِنِ ؛ لأَنَّ اللّهَ كَريمٌ بِيَدِهِ الْخَيْراتُ يَسْتَحىِ أنْ يَكُونَ عَبْدُهُ الْمُؤمِنُ قَدْ أحْسَنَ بِهِ الظَّنُّ ثُمَّ يُخْلِف ظَنَّهُ وَرَجاءَهُ فَأَحْسَنُوا بِاللّهِ الظَّنَّ وَارْغَبُوا إلَيْهِ « 2 » .\r\nامام باقر عليه السلام مىفرمايد : در كتاب على عليه السلام ديديم كه رسول اللّه صلى الله عليه و آله در منبر\r\n\r\n\r\n","description":"","footnote":"\r\n( 1 ) - محجّة البيضاء : 7 / 254 .\r\n( 2 ) - الكافى : 2 / 71 ، باب حسن الظن باللّه عزوجل ، حديث 1 .\r\n","page_name":" 262 ","page_number":262},
  {"content":"\r\n\r\nفرمود : قسم به آن كه غير از او خدايى نيست هرگز خير دنيا و آخرت نصيب مؤمنى نمىشود ، مگر به گمان نيك و اميد به فضل خدا و نيكى اخلاقش و خوددارى از غيبت مؤمنان و قسم به خدايى كه غير از او خدايى نيست مؤمنى را بعد از توبه و استغفار عذاب نمىكند ؛ مگر به گمان بدى كه به حق و كوتاهى داشتنش از اميد به رحمت حق و سوء خلق و غيبتش از مؤمنان به خدايى كه غير از او خدايى نيست . گمان عبد به خدا هرگاه گمان نيك باشد خداوند با او برابر گمانش معامله مىكند ؛ زيرا خدا كريم است و نيكىها به دست اوست ، حيا مىكند كه عبد به او حسن ظن بورزد و او با بنده‌اش بر خلاف ظنّ و اميدش معامله نمايد . گمان نيك به خدا ببريد و به حضرت او رغبت كنيد .\r\nفى الْحَديثِ أَنَّ أَعْرابيّاً قالَ : يا رَسُولَ اللّهِ مَنْ يَلى حِسابَ الْخَلْقِ ؟ فَقالَ : اللّهُ تَبارَكَ وَتَعالَى قالَ : هُوَ بِنَفْسِهِ ؟ قَالَ : نَعَمْ فَتَبَسَّمَ الأَعْرابِىُّ فَقال رَسُولُ اللّهُ صلى الله عليه و آله :\r\nمِمَّ ضَحِكْتَ يا أَعْرابِىُّ ؟ فَقالَ : إِنَّ الْكَريمَ إِذا قَدَرَ عَفا ، وَإِذا حاسَبَ سامَحَ فَقالَ النَبِىُّ صلى الله عليه و آله صَدَقَ الأَعْرابِىُّ أَلا لا كَريمَ أَكْرَمُ مِنَ اللّهِ تَعالى هُوَ أَكْرَمُ الأَكْرَمينَ ثُمَّ قالَ : فَقَّهَ الأَعْرابِىُّ « 1 » .\r\nعربى به پيامبر صلى الله عليه و آله گفت : فردا حساب مردم با كيست ؟ فرمود : با خداى تبارك و تعالى ، عرضه داشت : با خود اوست ؟ فرمود : آرى ، عرب خنديد ، پيامبر صلى الله عليه و آله فرمود : براى چه خنديدى ؟ عرض كرد : كريم به هنگام قدرت ، گذشت مىكند و زمان حساب سهل‌انگارى مىنمايد . پيامبر صلى الله عليه و آله فرمود :\r\nاعرابى راست گفت ، بدانيد كريمى كريمتر از خدا نيست و اوست بخشنده‌ترين بخشندگان ، سپس فرمود : اعرابى به نهايت فهم رسيد .\r\n\r\n\r\n","description":"","footnote":"\r\n( 1 ) - محجّة البيضاء : 7 / 262 .\r\n","page_name":" 263 ","page_number":263},
  {"content":"\r\n\r\nاين روايات نمونه‌اى از روايات زيادى است كه سلوك حق را با بندگان خود نشان مىدهد كه به حكم\r\n« الاسلام يجبّ ما قبله » « 1 »\r\n، از گناهان هفتاد ساله كافرى كه ايمان آورده درمىگذرد ، چنان كه در قرآن مىفرمايد :\r\n[  قُلْ لِلَّذِينَ كَفَرُوا إِنْ يَنْتَهُوا يُغْفَرْ لَهُمْ ما قَدْ سَلَفَ 
  ]  « 2 »  . \r\nبه كسانى كه كافرند بگو : اگر از كفر خود بازايستند [ و به اسلام روى آورند 
  ] گناهان [ ى چون جنگ با پيامبر و بازداشتن مردم از راه خدا ، ومنع كردن مؤمنان از ورود به مسجدالحرام 
  ] از آنان بخشيده خواهد شد .\r\nهمچنين به محض اين كه ساحران زمان فرعون گفتند : [ آمنا 
  ] از تمام گذشته‌هاى آنان درگذشت و اصحاب كهف را با وجود سابقهء كفر و شقاوت به محض اين كه به حقيقت توحيد دست يافتند قبول كرد و به آنان كرامت و عزّت عطا فرمود .\r\nو اين‌گونه آيات و روايات محكم و متين است كه انسان را به خداوند عزيز اميدوار مىكند . آياتى كه در آن شكّى نيست و انسان از آن آيات كه وحى الهى است ، يقين حتمى داشته و اميدش بر پايه يقين استوار مىگردد . اين است كه امام صادق عليه السلام مىفرمايد : والرجاء فرع اليقين .\r\nبراستى كه اين جمله ، جملهء استوارى است .\r\nاين همه فضل و عنايت خدا را ، انسان به خود و موجودات مىبيند و رفتار خدا را با بندگان خود مىنگرد و اين همه آيات و رواياتى كه نشانگر عنايت حق به بندگان\r\n\r\n\r\n","description":"","footnote":"\r\n( 1 ) - اسلام بر اعمال قبل از اسلام غلبه مىكند ، مستدرك الوسائل : 7 / 448 ، حديث 8625 ؛ بحار الأنوار : 81 / 316 ، باب 18 .\r\n( 2 ) - انفال ( 8 ) : 38 .\r\n","page_name":" 264 ","page_number":264},
  {"content":"\r\n\r\nاست نظر مىكند ؛ چگونه به يقين نرسد و چرا يقين پيدا نكند كه او هم اگر به پيشگاه رحمت و عنايت الهى پناه ببرد پناهش مىدهند و در درياى رحمت بىنهايت و فضل بىپايان غرقش مىكنند .\r\n\r\n","description":"","footnote":"","page_name":" 265 ","page_number":265},
  {"content":"\r\n\r\n[ وَالْحُبُّ فَرْعُ الْمَعْرِفَةِ 
  ]\r\n\r\nمحبّت و معرفت\r\nاين يك واقعيّت است كه شناخت و معرفت به هر چيزى ، ريشهء ميل يا تنفّر انسان به آن چيز است .\r\nدر صورتى كه انسان چيزى را بيابد كه در واقع براى او منفعت دارد ، به آن ميل و عشق پيدا مىكند و براى جلب آن و به دست آوردنش ، يا شكل‌گيرى از آن ، يا كسب رضايتش نهايت فعاليت را مىنمايد .\r\nانسان به مواد غذايى ، لباس ، پوشاك ، خانه و به تمام اشياء مورد نياز خود علاقه دارد ، چرا كه به حقيقت يافته است كه اين اشياء براى حيات او منفعت دارد و در مقابل ، از امور بسيارى سخت متنفّر است ، چرا كه به اين حقيقت دست يافته است كه آنها براى زندگى او ضرر دارند .\r\nآنجا كه از اشياء منفعتى ديده باشد درصدد به دست آوردن آنهاست و در جايى كه اشيايى را مضر ديده است ، در راه دور كردن آنها از خط زندگى خويش است .\r\n\r\nشناخت حضرت حق\r\nشما به قرآن مجيد و آثار اسلامى مراجعه كنيد و از طريق آن آثار ، خدا را بيابيد كه آن وجود مقدّس منبع تمام صفات كمال است . صفاتى كمالى كه نامحدود\r\n\r\n","description":"","footnote":"","page_name":" 266 ","page_number":266},
  {"content":"\r\n\r\nاست . و دريابيد كه همه چيزها به دست اوست و توجّه كنيد كه حضرتش مبدأ وجود است و به هر چيزى هرچه را كه لياقت داشت عنايت نمود و به انسان بيش از لياقت و استحقاقش توجّه فرمود .\r\nشما از راه قرآن و آثار اهل بيت عليهم السلام عنايتش را به نيكوكاران ؛ كرم و لطف و محبّتش را به بدكارانِ توبه‌كار و رحمت و كرامتش را نسبت به دوستان در قيامت بنگريد .\r\nشما آياتى كه وضع نيكوكاران را در بهشت نشان مىدهد ملاحظه كنيد ؛ روايات باب توبه و عفو و شفاعت را بنگريد ؛ محبّت‌هاى بىدريغش را در همين دنيا به موجودات زنده و به خصوص انسان تماشا كنيد ؛ قوانين عالىاش را در قرآن مجيد ، براى تأمين سعادت انسان ببينيد ؛ به بخش رسالت رسولان و امامت امامان عليهم السلام و حكمت حكيمان و عرفان عارفان انديشه كنيد ؛ ببينيد كه شخص پيامبر صلى الله عليه و آله را رحمة للعالمين مىخواند و به نيكوكار وعدهء اجر غير ممنون مىدهد و مزد بىحساب و بهشت عالى در برابر اعمال محدود و كم عنايت مىكند . و به گنهكاران مىگويد : هرچه هستى و هركه هستى بازگرد و گذشته را جبران كن ، من از تمام گناهانت چشم مىپوشم تا بيش از پيش با او آشنا شده و قهراً پس از اين معرفت و آشنايى به دنياى عشق و محبّت ، به خداى خود راه پيدا كند و محبّتى برتر از محبّت‌ها و عشقى والاتر از همه عشق‌ها برايش حاصل شود .\r\nانسان با اين معرفت ، هر عشقى را دنبالهء عشق خود قرار مىدهد و خداى متعال به خاطر او از همه چيز گذشت مىكند و انسان به هنگام فرا رسيدن فرمان او ، با كمال محبّت از او فرمان مىبرد و از آنچه نهى كرده ، با كمال علاقه پرهيز مىكند و با زبان حال مىگويد :\r\n\r\n","description":"","footnote":"","page_name":" 267 ","page_number":267},
  {"content":"\r\n\r\n اى زدردت خستگان را بوى درمان آمده * ياد تو مر عاشقان را راحت جان آمده\r\nصد هزاران عاشق سرگشته بينم بر اميد * در بيابان غمت اللّه گويان آمده\r\nسينه‌ها بينم زسوز هجر تو بريان شده * ديده‌ها بينم زدرد عشق گريان آمده\r\nپير انصار از شراب شوق خورده جرعه‌اى * همچو مجنون گرد عالم مست و حيران آمده \r\nخواجه عبداللّه انصارى مىگويد :\r\nاى عزيز ! هر كه عزيمت عاشقى دارد گو دل از جان بردارد . هر كه قصد حرم دارد گو باديه فرو گذارد . عاشق را دلى بايد بىغش و سينه از شور ، آتش .\r\nعشق آتشى سوزان و بحرى بيكران است . همه جان و قصّهء بىپايان است . عقل و ادراك از فهم آن حيران است . دل در ، يافت وى ناتوان . نهان كنندهء آشكار است و آشكار كنندهء نهان . روح روح است و فتوح فتوح . اگر خاموش باشد دلش چاك كند و از غير خود پاك كند و اگر بخروشد وى را زير و بر كند . و شهر را خبر كند . هم آتش است هم آب . هم ظلمت است هم آفتاب . عشق درد است ليكن به درد آورد .\r\nچنان كه علّت حيات است ، سبب ممات است هرچند مايه راحت است پيرايه آفت است .\r\nدل عاشق خانهء شير است ، كسى درآيد كه از جان سير است . از ماجراى درد عشق ، حكايت خطاست و از محنت محبّت اظهار شكايت نارواست . بر هركه پرتوى از عشق تافت سعادت دنيا و آخرت يافت .\r\n مقصود دل و مراد جانى عشق است * سرمايه عمر جاودانى عشق است \r\n\r\n","description":"","footnote":"","page_name":" 268 ","page_number":268},
  {"content":"\r\n\r\n آن عشق بود كزو بقا يافته خضر * يعنى كه حيات جاودانى عشق است « 1 » \r\nبىترديد عشق منهاى معرفت به معشوق ، معنى ندارد و اين عشق بدون آگاهى به معشوق حاصل نگردد . البتّه اين شناخت از راه دقّت در آيات و آثار اسلامى ميسّر است . اينك به قسمتى از آثار اسلامى در راه شناخت حضرت حق توجّه كنيد :\r\n\r\nصفات حق در ادعيه\r\n\r\nدعاى جوشن كبير\r\nيا سَيِّدَ السَّاداتِ ، يا مُجيبَ الدَّعَواتِ ، يا رافِعَ الدَّرَجاتِ ، يا وَلِىَّ الْحَسَناتِ ، يا غافِرَ الْخَطيئاتِ ، يا مُعْطِىَ الْمَسْئَلاتِ ، يا قابِلَ التَّوْباتِ ، يا سامِعَ الأَصْواتِ ، يا عالِمَ الْخَفِيّاتِ ، يا دافِعَ الْبَلِيّاتِ .\r\nاى آقاى آقايان ! اى پاسخ دهندهء خواسته‌ها ! اى بالا برندهء درجات ! اى صاحب اصلى نيكىها ! اى آمرزنده اشتباهات ! اى عطاكنندهء خواسته‌ها ! اى پذيرندهء توبه‌ها ! اى شنوندهء صداها ! اى آگاه بر پنهانىها ! اى رد كننده بلاها .\r\nيا خَيْرَ الْغافِرينَ ، يا خَيْرَ الْفاتِحينَ ، يا خَيْرَ النّاصِرينَ ، يا خَيْرَ الْحاكِمينَ ، يا خَيْرَ الرّازِقينَ ، يا خَيْرَ الْوارِثينَ ، يا خَيْرَ الْحامِدينَ ، يا خَيْرَ الذّاكرينَ ، يا خَيْرَ المُنْزِلينَ ، يا خَيْرَ الْمُحْسِنينَ .\r\nاى بهترين آمرزندگان ! اى بهترين گره‌گشايان ! اى بهترين يارىكنندگان ! اى بهترين حكم كنندگان ! اى بهترين روزى بخشان ! اى بهترين وارثان ! اى بهترين ستايندگان ! اى بهترين يادكنندگان ! اى بهترين فرو فرستادگان ! اى بهترين نيكوكاران !\r\n\r\n\r\n","description":"","footnote":"\r\n( 1 ) - مخاطبات ، خواجه عبداللَّه انصارى .\r\n","page_name":" 269 ","page_number":269},
  {"content":"\r\n\r\nيا غافِرَ الْخَطايا ، يا كاشِفَ الْبَلايا ، يا مُنْتَهَى الرَّجايا ، يا مُجْزِلَ الْعَطايا ، يا واهِبَ الْهَدايا ، يا رازِقَ البَرايا ، يا قاضىَ المُنايا ، يا سامِعَ الشَّكايا ، يا باعِثَ البَرايا ، يا مُطْلِقَ الاسارى .\r\nاى در گذرندهء از اشتباهات ! اى بر طرف كنندهء بلاها ! اى نهايت اميدها ! اى بخشندهء عطاها ! اى عنايت كنندهء هديه‌ها ! اى برآورندهء آرزوهاى قلبى ! اى شنوندهء شكايت‌ها ! اى برانگيزنده مردمان ! اى آزاد كننده اسيران !\r\nيا عُدَّتى عِنْدَ شِدَّتى ، يا رَجائى عِنْدَ مُصيبَتى ، يا مُونِسى عِنْدَ وَحْشَتى ، يا صاحِبى عِنْدَ غُرْبَتى ، يا وَلِيّى عِنْدَ نِعْمَتى ، يا غِياثى عِنْدَ كُرْبَتى ، يا دَليلى عِنْدَ حِيرَتى ، يا غِنائى عِنْدَ افْتِقارى ، يا مَلْجَأى عِنْدَ اضْطِرارى ، يا مُعينى عِنْدَ مَفْزَعى .\r\nاى توشه‌ام در رنج و سختى ! اى اميدم به هنگام مصيبت ! اى مونسم به وقت ترس ! اى رفيقم به هنگام غربت ! اى سرپرستم در نعمت و خوشى ! اى فريادرسم زمان غمزدگى ! اى راهنمايم به وقت سرگردانى ! اى سرمايه‌ام زمان ندارى ! اى تكيه‌گاهم گاه اضطرار ! اى پشتيبانم در وقت پريشانى .\r\nيا دَليلَ المُتَحَيِّرينَ ، يا غِياثَ الْمُسْتَغيثينَ ، يا صَريخَ الْمُسْتَصْرِخينَ ، يا جارَ الْمُسْتَجيرينَ ، يا أَمانَ الْخائِفينَ ، يا عَوْنَ الْمُؤْمِنينَ ، يا راحِمَ الْمَساكينَ ، يا مَلْجَأَ الْعاصِينَ ، يا غافِرَ الْمُذْنِبينَ ، يا مُجيبَ دَعْوَةِ الْمُضْطَرّينَ .\r\nاى راهنماى سرگردانان ! اى فريادرس فرياد كنندگان ! اى دادرس دادرس طلبان ! اى پناه پناه جويان ! اى امان ترسويان ! اى پشتيبان مؤمنان ! اى رحم كنندهء بر افتادگان ! اى پناهگاه عاصيان ! اى آمرزندهء گنهكاران ! اى اجابت كنندهء خواستهء بيچارگان !\r\nيا مَنْ إِلَيْهِ يَرْغَبُ الزَّاهِدُونَ ، يا مَنْ إِلَيْهِ يَلْجَأُ الْمُتَحَيِّرونَ ، يا مَنْ بِهِ يَسْتَأْنِسُ\r\n\r\n","description":"","footnote":"","page_name":" 270 ","page_number":270},
  {"content":"\r\n\r\nالْمُريدُونَ ، يا مَنْ بِهِ يَفْتَخِرُ الْمُحِبُّونَ ، يا مَنْ فى عَفْوِهِ يَطْمَعُ الخاطِئُونَ ، يا مَنْ إِلَيْهِ يَسْكُنُ الْمُوقِنُونَ ، يا مَنْ عَلَيْهِ يَتَوَكَّلُ الْمُتَوَكِّلُونَ .\r\nاى آن كه زاهدان به سويش گريزند ! اى آن كه سرگردانان به او پناه برند ! اى آن كه بازآيندگان به سوى او پناه برند ! اى آن كه پارسايان به دو ميل كنند ! اى آن كه سرگردانان به او پناهنده شوند ! اى آن كه خواستاران به او انس گيرند ! اى آن كه عاشقان به او فخر كنند ! اى آن كه اشتباه‌كاران در عفوش طمع ورزند ! اى آن كه يقين‌داران به او آرامش يابند . اى آن كه تكيه كنندگان به او تكيه كنند .\r\nيا حَبيبَ الباكِينَ ، يا سَيِّدَ الْمُتَوَكِّلينَ ، يا هادِىَ المُضِلِّينَ ، يا وَلِىَّ الْمُؤْمِنينَ ، يا أَنيسَ الذّاكِرينَ ، يا مَفْزَعَ الْمَلْهُوفينَ ، يا مُنْجِىَ الصّادِقينَ ، يا أَقْدَرَ القادِرينَ ، يا أَعْلَمَ العالِمينَ ، يا الهَ الْخَلْقِ اجْمَعين « 1 » .\r\nاى محبوب گريه كنندگان ! اى آقاى تكيه‌كنندگان ! اى رهنماى گمراهان ! اى سرپرست مؤمنان ! اى همدم يادكنندگان ! اى پناه دلسوختگان ! اى نجات‌بخش راستان ! اى تواناترين توانايان ! اى داناترين دانايان اى معبود تمام آفريده‌ها .\r\n\r\nدعاى كميل\r\nاللّهُمَّ مَوْلاىَ كَمْ مِنْ قَبيحٍ سَتَرْتَهُ وَكَمْ مِنْ فادِحٍ مِنَ الْبَلاءِ أَقَلْتَهُ وَكَمْ مِنْ عِثاءٍ وَقَيْتَهُ وَكَمْ مِنْ مَكْرُوهٍ دَفَعْتَهُ وَكَمْ مِنْ ثَناءٍ جَميلٍ لَسْتُ أَهْلًا لَهُ نَشَرْتَهُ .\r\nپروردگارم ! سرورم ! چه كارهاى زشتى كه از من پوشاندى كه اگر قسمتى از آن بر مردم روشن مىشد ، تا پايان عمر برايم آبرو نمىماند و چه بسيار بارهاى\r\n\r\n\r\n","description":"","footnote":"\r\n( 1 ) - دعاى جوشن كبير ، مفاتيح الجنان .\r\n","page_name":" 271 ","page_number":271},
  {"content":"\r\n\r\nسنگينى از بلا كه از دوشم برداشتى و از چه لغزش‌هايى مرا مصون داشتى و چه برنامه‌هاى ناخوش‌آيندى كه از من دور كردى و چه تعريف‌هاى جميلى كه لايقش نبودم ولى از من در بين مردم پخش كردى و جامعه مرا از آن ديدگاه نظر مىكند كه اين چنين مورد محبّت هستم .\r\nيا مَنْ اسْمُهُ دَواءٌ وَذِكْرُهُ شِفاءٌ وَطاعَتُهُ غِنى .\r\nاى آن كه نامش دوا و يادش شفا و فرمان بردنش ثروت است .\r\nيا سابِغَ النِّعَمِ ، يا دافِعَ النِّقَمِ ، يا نُورَ الْمُسْتَوْحِشينَ فى الظُّلَمِ ، يا عالِماً لا يُعَلَّمُ ، صَلِّ عَلى مُحَمَّدٍ وَآلِ مُحَمَّدٍ وَافْعَلْ بى ما أَنْتَ أَهْلُه .\r\nاى سرشار دهندهء نعمت‌ها ! اى بر طرف كنندهء انتقامها ! اى چراغ وحشت‌زدگانِ در تاريكىها ! اى داناى بىتعليم ! بر محمّد و آلش درود فرست و با من آن چنان كه تو اهل آنى معامله كن .\r\nيا وَلِىَ الْمُؤْمِنينَ ، يا غايَةَ آمالِ الْعارِفينَ ، يا غِياثَ الْمُسْتَغيثينَ ، يا حَبيبَ قُلُوبِ الصّادِقينَ ويَا إِلهَ الْعالَمينَ .\r\nاى سرپرست مؤمنان ! اى نهايت آرزوى عارفان ! اى فريادرس بيچارگان ! اى محبوب دل‌هاى راستان ! اى معبود جهانيان !\r\n\r\nدعاى بعد از زيارت حضرت رضا عليه السلام\r\nلا تُحْمَدُ يا سَيِّدى إِلّا بِتَوْفِيقٍ مِنْكَ يَقْتَضى حَمْداً لا تُشْكَرُ عَلى أَصْغَرِ مِنَّةٍ إِلّا اسْتَوْجَبْتَ بِها شُكْراً فَمَتى تُحْصى نَعْماءُكَ يا إِلهى وَتُجازى آلاءُكَ يا مَوْلاىَ وَتُكافَئُ صَنايِعُكَ يا سَيِّدى وَمِنْ نِعَمِكَ تَحْمَدُ الحامِدُونَ وَمِنْ شُكْرِكَ تَشْكُرُ الشَّاكِرُونَ وَأَنْتَ الْمُعْتَمَدُ لِلذُّنوبِ فى عَفْوِكَ وَالنَّاشرُ عَلَى الْخاطِئينَ جَناحَ\r\n\r\n","description":"","footnote":"","page_name":" 272 ","page_number":272},
  {"content":"\r\n\r\nسِتْرِكَ وَأَنْتَ الْكاشِفُ لِلضُّرِّ بِيَدِكَ فَكَمْ مِنْ سَيِّئَةٍ أَخْفاها حِلْمُكَ حَتّى دَخِلَتْ وَحَسَنَةٍ ضَاعَفَها فَضْلُكَ حَتّى عَظُمَتْ عَلَيْها مُجازاتُكَ .\r\nستايش تو اى آقاى من برايم ممكن نيست ، مگر اين كه خودت قدرت ستايش كردن به من عنايت كنى ، قدرتى كه براى آن هم ستايش ديگرى لازم است و سپاس نشوى بر كوچكترين منّتى كه بر من دارى ؛ مگر اين كه براى آن سپاس مستحقّ سپاس ديگرى ، اى معبود من كجا نعمتهايت قابل شمارش است و چگونه ممكن است به عطايت پاداش داده شود ؟ و به چه صورت در قدرت كسى است كه ساخته‌هايت را اجر كافى دهد به بركت نعمت‌هايت ستايش كنندگان تو را ستايش گويند و بر سپاس‌پذيرى تو بر تو سپاس گويند ، هركسى كه بر گناهانش بر عفو تو تكيه دارد بال و پر گناه پوشيت بر خطاكاران گسترده شده ، با دست قدرتت بد حاليها بر طرف گشتند ، چه گناهانى كه بردباريت آن را پنهان نموده تا از بين رفت چه اعمال خوبى كه به فضل و عنايتت چند برابر كردى تا پاداش دادنت بر آن بزرگ و عظيم باشد .\r\nيا مَعْروفَ الْعارِفينَ ، يا مَعْبُودَ الْعابِدينَ ، يا مَشْكُورَ الشَّاكِرينَ ، يا جَليسَ الذَّاكِرينَ ، يا مَحْمودَ مَنْ حَمِدَهُ ، يا مَوْجُودَ مَنْ طلبَهُ ، يا مَوْصُوفَ مَنْ وَحَّدَهُ ، يا مَحْبُوبَ مَنْ أَحَبَّهُ ، يا غَوْثَ مَنْ أَرادَهُ ، يا مَقْصُودَ مَنْ أَنابَ إِلَيْهِ .\r\nاى شناخته شده نزد ارباب شناخت ! اى مورد پرستش پرستندگان ! اى سپاس شده سپاس‌گزاران ! اى همنشين يادكنندگان ! اى ستودهء آن كس كه تو را به حق ستود ! اى محبوب دوستداران ! اى فريادرس كسى كه تو را اراده كرد . اى هدف آن كه به سويت بازگشت .\r\nما به همين بسنده مىكنيم چرا كه اگر بخواهيم نام آيات ، روايات و دعاها را نقل\r\n\r\n","description":"","footnote":"","page_name":" 273 ","page_number":273},
  {"content":"\r\n\r\nكنيم خود كتاب مستقلّى مىطلبد .\r\nآيا با توجّه به اين معانى بلند و با دقّت در اين مضامين عالى كه نمايشگر گوشه‌اى از صفات آن جناب است ، ممكن است دل با تمام وجودش خريدار عشق او نگردد ؟ آن كدام دل است كه پس از يافتن اين واقعيّت ، غرق در عشق او نگردد ؟\r\nبه فرمودهء قرآن اين دل ، دلى است چون سنگ يا سخت‌تر از سنگ ، آنان كه دلى در گروه عشق او داشتند و جان و سر از پى آن عشق روانه كردند ، پس از اين معرفت به آن گوهر ارزنده دست يافتند . بدون اين معرفت ، آن هم معرفتى كه پايه‌اش قرآن و ريشه‌اش آثار محمّد و آل محمّد عليهم السلام است ، آيا تحصيل اين عشق ممكن است ؟\r\nآرى ، آنان كه اين چنين عاشق شدند با كليد معرفت درب بسته شدهء محبّت و عشق به او را به روى خود گشودند .\r\nعاشقان حضرت دوست اين چنين مويه مىكنند :\r\n دلى كو با تو شد همراه و همبر * چگونه مهر بندد جاى ديگر\r\nدلى كو را تو هم جانى و هم هوش * از آن دل چون شود يادت فراموش\r\nآن كس كه تو را شناخت جان را چه كند * فرزند و عيال و خان و مال را چه كند \r\n ديوانه كنى هر دو جهانش بخشى * ديوانهء تو هر دو جهان را چه كند\r\nما را سر وسوداى كس ديگر نيست * در عشق تو پرواى كس ديگر نيست\r\nجز تو دگرى جاى نگيرد در دل * دل جاى تو شد جاى كس ديگر نيست\r\nيا رب زشراب عشق سرمستم كن * وز عشق خودت نيست كن و هستم كن « 1 » \r\nو نيز زمزمه مىكنند :\r\n روضه روح من رضاى تو باد * قبله‌گاه در سراى تو باد \r\n\r\n\r\n","description":"","footnote":"\r\n( 1 ) - بابا طاهر عريان .\r\n","page_name":" 274 ","page_number":274},
  {"content":"\r\n\r\n سرمهء ديده جهان بينم * تا بود گرد خاك پاى تو باد\r\nگر همه رأى تو فناى من است * كار من بر مراد رأى تو باد\r\nشد دلم ذره‌وار در هوست * دلم اين ذرّه در هواى تو باد « 1 »\r\nهمچنين ناله برمىآورند كه : * كرديم عاقبت وطن اندر ديار عشق\r\nخورديم آب بيخودى از جويبار عشق * مستان عشق را به صبوحى چه حاجت است\r\nزيرا كه دردسر نرساند خمار عشق * سى سال لاف زدم تا سحر گهى\r\nوا شد دلم چو گل زنسيم بهار عشق * فارغ شود زدرد سر عقل فلسفى\r\nيك جرعه گر كشد زمى خوشگوار عشق * در دامن مراد نبينى گل مراد\r\nبىترك خواب راحت و بىنيش خار عشق * هركس كه يافت آگهى از سر عاشقى\r\nوحدت صفت كند سر و جان را نثار عشق « 2 » * اين جهان و آن جهان و هرچه هست\r\nعاشقان را روى معشوق است وبس * گر نباشد قبله عالم مرا\r\nقبلهء من كوى معشوق است و بس « 3 » \r\n\r\n\r\n","description":"","footnote":"\r\n( 1 ) - خواجه عبداللّه انصارى .\r\n( 2 ) - وحدت كرمانشاهى .\r\n( 3 ) - مناجات ، خواجه عبداللَّه انصارى .\r\n","page_name":" 275 ","page_number":275},
  {"content":"\r\n\r\n\r\nخداشناسى در علم روز\r\n\r\nاكسيژن\r\n1 - اكسيژن مثال و نمونهء كاملى است از آثار معجزه آساى نظام عالم خلقت .\r\nهواى زمين مركّب است از اكسيژن ، نيتروژن ، آرگون ، نئون ، زنون ، كريپتون و مقدارى بخار آب و معادل سه قسمت از ده هزار قسمتِ اسيد كربنيك .\r\nاز وجود همين گازهاى گرانبها است كه رنگ‌هاى قرمز و آبى و سبز ، بر روى صفحه‌هاى اعلان ، در و ديوار به چشم مىآيد و از بركت وجود گاز آرگون است كه اشعهء نورانى الكتريسيته دنيا را روشن ساخته و تمدّن بشرى را به اين پايه از پيشرفت رسانده است .\r\nهفتاد و هشت قسمت از هوا ؛ از نيتروژن و بيست و يك قسمت آن از اكسيژن است . فشارهاى محيط بر سطح كرهء زمين به مقدار تقريباً يك كيلو و نيم در هر اينچ مربع است . بقيّهء موجودى گاز اكسيژن ، به صورت ذخيره در قشر زمين جمع شده است كه آبهاى عالم را هم همان گاز تشكيل مىدهد .\r\nاكسيژن ريشهء حيات تمام جانداران زمين است كه جز از هواى محيط زمين ، از هيچ منبع ديگرى نمىتوان آن را به دست آورد .\r\nبايد ديد چه شده است كه اين عنصر حياتى با همهء خواص شيميايى و تركيب و اختلاط آن با ساير مواد ، مصون مانده است و فقط به همان مقدارى كه براى ادامهء حيات موجودات جاندار لازم است كه به صورت خالص در هواى محيط ، باقى مانده است ؟\r\nهرگاه مقدار اكسيژن موجود در هوا به جاى 21 درصد ، 50 درصد مىبود كليه مواد سوختنى اين عالم به حالت احتراق درمىآمد . به عنوان مثال اگر جرقهء برقى با\r\n\r\n","description":"","footnote":"","page_name":" 276 ","page_number":276},
  {"content":"\r\n\r\nدرختى برخورد مىكرد ، جنگلى را دچار حريق مىكرد و آن را دچار انفجار مىساخت .\r\nو هرگاه مقدار آن به ده درصد كاهش مىيافت گرچه هر جان‌دارى خود را با آن تطبيق مىنمود ؛ ولى به طور قطع از بسيارى عناصرى كه امروزه اساس زندگى ما را تشكيل مىدهد ، مثل آتش ، اثرى ديده نمىشد .\r\nو خلاصه اگر اكسيژن آزاد ، چنانچه اشاره كرديم كه فقط مقدار بسيار كوچك و ناچيزى از مواد متشكّلهء زمين را تشكيل مىدهد ، با تأخير و فاصله جذب گردد ، يا به طور كلّى معدوم شود ، آن وقت حيات ظاهرى و حيوانى جانداران از روى زمين رخت بر خواهد بست .\r\nتناسب عجيب و تعادل بسيار دقيقى كه ميان اكسيژن و اسيد كربونيك برقرار است ، از مهمترين علت‌هاى دوام و استمرار حيات حيوانى و نباتى به شمار مىآيد . اين اعجاز خداى متعال است كه توجّه متفكران و انديشمندان را به خود جلب كرده است . اهميّت حياتى اسيد كربونيك و آثار ، فوايد ، خواص و ويژگىهايش هنوز در نظر بسيارى از انديشمندان كشف نشده است .\r\nاسيد كربونيك گاز سنگين و غليظى است كه نزديك به سطح زمين قرار دارد و تجزيه آن از اكسيژن به راحتى امكان‌پذير است . به عنوان مثال وقتى بر درختى آتشى افروخته شود ، چوب كه خود مركب از اكسيژن و كربن و هيدروژن است ، بر اثر حرارت تجزيهء شيميايى مىشود و كربن با نهايت سرعت با اكسيژن آميخته و تشكيل اسيد كربونيك مىدهد . هيدروژنِ آن نيز با همان شتاب با اكسيژن آميخته . تشكيل بخار مىدهد . دودى كه بر اثر آتش پديد مىآيد همان كربن خالص وتركيب نشده است .\r\nانسان هنگام تنفّس ، مقدارى اكسيژن فرو مىبرد و خون ، آن را در تمام\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nقسمت‌هاى بدن توزيع مىكند . اكسيژن ، غذا را در سلولهاى مختلف آهسته با حرارتى ضعيف مىسوزاند و اسيد كربونيك و بخار آبِ پديد آمدهء از آن ، خارج مىشود . به همين جهت وقتى از راه شوخى گفته مىشود : فلانى مثل تنوره آتش مىكشد ، حقيقت درستى اظهار شده است ؛ چون گاز اسيد كربونيكى كه بر اثر احتراق غذا در سلول‌ها ايجاد مىشود ، داخل ريه مىگردد و با تنفّس بعدى از بدن خارج شده و به هواى محيط برمىگردد .\r\nامام صادق عليه السلام در ضمن شناساندن خداى متعال از طريق آثار خداوندى به مفضّل مىفرمايد :\r\nكيست كه شُش‌ها را چنان آفريده كه بدون هيچ درنگ ، پيوسته هواى خارج را بگيرد و به تمام نقاط بدن برساند ؟ ريه اگر اندكى از حركت باز ايستد و هواى پاك و صاف خارج را به بدن نرساند آدمى تلف مىگردد ، آيا ممكن است اين امورى كه هريك مصلحتى بزرگ و حكمتى سترگ دارد خود به خود و بدون هيچ خالقى حكيم به اين نظم و ترتيب صحيح ، موجود شود ؟\r\nبدين ترتيب كليّه جانوران اكسيژن استنشاق مىكنند و اسيد كربونيك بيرون مىدهند .\r\nاز خواصّ ديگر اكسيژن كه آن را براى حيات ضرورى مىسازد آن است كه فعل و انفعالاتى ، در ساير عناصر موجود در خون به وجود مىآورد .\r\nاز طرف ديگر به طورى كه مىدانيم زندگى نباتات بسته به همان مقدار كم اسيد كربونيكى است كه در هوا موجود است و نباتات با آن تنفّس مىكنند . برگ نباتات در حكم ريه انسانى است كه در زير حرارت آفتاب اسيد كربونيك را به عنصر كربن و اكسيژن تجزيه مىكند و اكسيژن را در هوا رها مىسازد و كربن در تنهء نباتات باقى مىماند و با هيدروژنى كه از ريشه به ساقه و شاخه‌ها مىرسد تركيب مىگردد و بر\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nاثر همين تركيبات شيميايى حيرت‌آور است كه طبيعت قند و « سلولز » و هزاران مواد آلى ديگر و ميوه‌ها و گل‌ها را به وجود مىآورد .\r\nاز عجايب قرآن مجيد در 14 قرن قبل اشاره به اين موضوعات است كه علم پس از ميليون‌ها سال به دست آورده است .\r\nقرآن در سورهء يس اشاره دارد :\r\n[    وَ آيَةٌ لَهُمُ الْأَرْضُ الْمَيْتَةُ أَحْيَيْناها وَ أَخْرَجْنا مِنْها حَبًّا فَمِنْهُ يَأْكُلُونَ * وَ جَعَلْنا فِيها جَنَّاتٍ مِنْ نَخِيلٍ وَ أَعْنابٍ وَ فَجَّرْنا فِيها مِنَ الْعُيُونِ * لِيَأْكُلُوا مِنْ ثَمَرِهِ وَ ما عَمِلَتْهُ أَيْدِيهِمْ أَ فَلا يَشْكُرُونَ 
  ]    « 1 » .\r\nو اين زمين مرده براى آنان نشانه‌اى [ آشكار بر اين كه ما مردگان را در قيامت زنده مىكنيم 
  ] مىباشد كه آن را زنده كرديم و از آن دانه بيرون مىآوريم كه از آن مىخورند ، * و در آن بوستان‌هايى از درختان خرما و انگور قرار داديم ، و در آن از چشمه‌هاى گوناگون روان ساختيم ، * تا از ميوهء آن و آنچه دست‌هايشان به عمل مىآورد [ مانند شيره ، كشمش ، شربت و . . . 
  ] بخورند ، آيا سپاس گزارى نمىكنند ؟\r\nخرما و انواع انگور را به فعاليّت درختان در زمين به وسيلهء ريشه كه دو نوع مواد قندى و سلولز عالى است نسبت مىدهد ! !\r\nنباتات خودشان تغذيه مىكنند و مقادير زيادى غذا براى حيوانات روى زمين تدارك مىنمايند .\r\nنباتات اكسيژنى را كه ما تنفّس مىكنيم و بدون آن حتّى پنج دقيقه هم نمىتوانيم زيست نماييم به ما مىرسانند . به همين جهت نوع بشر بايد در اين زمينه خيلى\r\n\r\n\r\n","description":"","footnote":"\r\n( 1 ) - يس ( 36 ) : 33 - 35 .\r\n","page_name":" 279 ","page_number":279},
  {"content":"\r\n\r\nشكرگزار باشد .\r\nبنا به شرحى كه گذشت همه نباتات و جنگل‌ها و بوته‌ها و خزه‌ها و به طور كلّى تمام روييدنىها ، ساختمان اصلى وجودشان تركيبى از آب و كربن است .\r\nحيوانات كربن دفع مىكنند و نباتات اكسيژن و از اين‌رو هرگاه اين دو عملِ موجودات متوقّف مىماند آن وقت يا حيوانات همه اكسيژن‌ها را مصرف مىكردند و يا نباتات كليّه كربن‌ها را و چون اين تقسيم به هم مىخورد نسل هر دو به سرعت رو به انقراض و زوال مىرفت .\r\nاخيراً كشف شده است كه اسيد كربونيك به مقدار اندك جزءِ ضروريّات حيات حيوانى است ، هم چنان كه اكسيژن لازمهء زندگى نباتات است .\r\nگاز هيدروژن نيز با آن كه تنفس نمىشود ؛ اما از لوازم ضرورى حيات است ؛ چرا كه بدون هيدروژن آب وجود خارجى پيدا نمىكند و به طورى كه همه مىدانيم قسمت اعظم مواد وجودى نباتات و جانداران را آب تشكيل مىدهد .\r\nقرآن كريم به اين واقعيّت چنين اشاره مىكند :\r\n[  أَ وَ لَمْ يَرَ الَّذِينَ كَفَرُوا أَنَّ السَّماواتِ وَ الْأَرْضَ كانَتا رَتْقاً فَفَتَقْناهُما وَ جَعَلْنا مِنَ الْماءِ كُلَّ شَيْءٍ حَيٍّ أَ فَلا يُؤْمِنُونَ 
  ]  « 1 »  . \r\nآيا كافران ندانسته‌اند كه آسمان‌ها و زمين به هم بسته و پيوسته بودند و ما آن دو را شكافته و از هم باز كرديم و هر چيز زنده‌اى را از آب آفريديم ؟ پس آيا ايمان نمىآورند ؟\r\nاكسيژن و هيدروژن و اسيد كربونيك و كربن چه به تنهايى و چه در حال تركيب و اختلاط با يكديگر ، از اركان اوّليهء حيات جانداران به شمار مىروند و اساساً مبناى\r\n\r\n\r\n","description":"","footnote":"\r\n( 1 ) - انبياء ( 21 ) : 30 .\r\n","page_name":" 280 ","page_number":280},
  {"content":"\r\n\r\nزندگانى در زمين بر آنها استوار است .\r\nاز ميان ميليونها احتمال ، حتى يك احتمال هم نمىرود كه همهء اين گازها در آن واحد در سيّاره‌اى جمع شوند و مقدار و كيفيّت آنها هم به طورى متعادل باشد كه براى حيات كافى به نظر برسد .\r\nاز طريق علمى توضيحى دربارهء اين راز طبيعت نمىتوان داد و اگر هم بخواهيم بگوييم همهء اين نظم و ترتيبات تصادفى است ، بر خلاف منطق رياضى كه بر دو دو تا چهارتا است - به اين معنى كه هر نظمى ناظمى دارد و هر حركتى محركى - استدلال كرده‌ايم « 1 » .\r\nاين گوشه‌اى از اسرار و منافع يك جزء از اجزاى غير قابل شمارش جهان يعنى اكسيژن است ؟ آيا وقتى با اين ديد به عنايت و محبّت و لطف و مهربانى به انسان نظر شود و از اين طريق هم راه معرفت طى شود حاصل عشق به آن وجود مقدّس نمىگردد ؟ ! و راستى چه عالى است كلام امام صادق عليه السلام دربارهء عارفان و عشق آنان كه مىفرمايد : وَالْحُبُّ فَرْعُ الْمَعْرَفةِ\r\n\r\nقوّهء هاضمه\r\n2 - تا به حال صدها و هزارها كتاب دربارهء هاضمه و كيفيّت كار دستگاه گوارش نگاشته شده است ؛ ولى هر سال كشفيّات جديدى در اين زمينه منتشر مىشود كه گويى با موجود جديدى رو به رو مىشويم كه در گذشته هرگز او را تجربه نكرده‌ايم .\r\nموضوع هميشه تازگى دارد و توجّه انسان را به خود جلب مىكند .\r\nاگر ما جهاز هاضمه را به يك آزمايشگاه شيميايى تشبيه كنيم و مواد غذايى را كه\r\n\r\n\r\n","description":"","footnote":"\r\n( 1 ) - راز آفرينش انسان : 37 - 44 .\r\n","page_name":" 281 ","page_number":281},
  {"content":"\r\n\r\nبه درون آن مىرود ، مواد خام اين آزمايشگاه بدانيم ، آن وقت حيرت مىكنيم كه عمل هضم ما تا آن اندازه كامل است كه هر چيز خوردنى را در دستگاه هاضمه هضم مىشود و به تحليل مىرود مگر خود معده كه دست نخورده باقى مىماند .\r\nما معمولًا مقدارى غذاى متنوّع به صورت مواد خام به اين آزمايشگاه مىريزيم و اصلًا به فكر آن نيستيم كه اين دستگاه چگونه مىچرخد و فعل و انفعالات شيميايى در جهاز هاضمه با اين مواد خام چه معامله‌اى مىكند . ما كباب ، گوشت ، گل كلم ، بقولات ، ماهى سرخ كرده ، نان و سبزيجات را خورده و همه را با چند ليوان آب فرو برده و مخلوط مىكنيم ، گاهى نيز به عنوان دارو مواد گوگردى و عصاره‌هاى حياتى را بلع مىكنيم ، آن وقت معده ما از ميان همه اين مواد و اغذيه ، آنچه را كه مفيد تشخيص بدهد انتخاب و آن را با مواد شيميايى كه خود توليد كرده است خمير و آسياب نموده وسپس فضولات آن را دفع مىنمايد و بقيّه را به پروتئين تبديل كرده و به مصرف تغذيهء سلولهاى بدن مىرساند .\r\nدستگاه گوارش از بين اغذيه ، آهك و گوگرد و يُدْ و آهن و مادهء ديگرى را كه مفيد و لازم تشخيص بدهد جدا مىكند و مراقبت كامل به عمل مىآورد تا ذرّات اصلى و مفيد آن از بين نرود و به مصرف تهيّه هورمونها برسد و مواد حياتى لازم ، هميشه به مقدار كافى در دسترس باشد كه در صورت نياز به كار گرفته شود .\r\nمعده چربى و مواد ضرورى ديگر را ذخيره مىكند ، تا در صورت عدم دست‌رسى به غذا ، بدن از گرسنگى تلف نشود . همهء اين اعمال انجام مىشود بدون آن كه خود انسان كوچكترين توجّهى به آن داشته باشد ، يا راجع به آن فكر كند .\r\nما همه اين مواد گوناگون را بدون رعايت خوبى و بدى و نياز معده ، به درون اين آزمايشگاه مىريزيم و تنها توجّه ما اين است كه به وسيلهء خوردن رفع گرسنگى\r\n\r\n","description":"","footnote":"","page_name":" 282 ","page_number":282},
  {"content":"\r\n\r\nكنيم ؛ امّا از فعاليت و سوخت و ساز معده بىخبريم و نمىدانيم كه ، پس ازغذا به معده مىرسد دوباره فعاليت از سر گرفته مىشود و مواد خام پخته و آماده براى تغذيهء سلول‌ها مىشود .\r\nبايد دانست كه تعداد سلول‌هاى بدن انسان به چند ميليارد مىرسد ، يعنى مقدار آن بيش از مجموع نوع بشر در روى كرهء زمين است . مواد غذايى بايد مرتّب به سلولها برسد و هر سلولى از اعضاى مختلف بدن مثل استخوان ، گوشت ، ناخن ، مو ، چشم ، دندان و امثال آن ، همان غذايى را جذب مىكند كه به كار پرورش و زندگانى آن مىخورد .\r\nبنابراين موادى كه در اين آزمايشگاه شيميايى ، تجزيه و تركيب و تهيه مىشود ، بيش از موادى است كه آزمايشگاههاى ساخت بشر مىتواند تهيه كند ! ! شبكهء ارتباطات و طريقهء حمل و رساندن اين مواد به سلول‌ها به قدرى جامع و مرتّب است كه تا به حال هيچ سيستم حمل و نقلى نتوانسته است چنين نظم و انضباطى را به نمايش بگذارد .\r\nاين آزمايشگاه عجيب ، از هنگام طفوليّت انسان ، تا حدود سن پنجاه سالگى مرتكب هيچ اشتباه فاحشى نمىشود . در حالى كه به وسيلهء مواد و مصالحى كه به اين آزمايشگاه مىرسد ، متجاوز از يك ميليون نوع ذرّات مختلف تهيه مىشود و غالب اين مواد نيز از نوع سموم كشنده است .\r\nوقتى مجارى توزيع و طريق حمل و نقل مواد غذايى بدن ، بر اثر طول مدت استعمال ، فرسوده و ناهموار شود ، قدرت و توانايى بدن رو به كاهش مىرود و سنّ پيرى و كهولت فرا مىرسد .\r\nهر سلولى كه مواد غذايى را جذب مىكند ، به وسيلهء احتراق داخلى آن را مىسوزاند و براى بدن حرارت ايجاد مىكند ، امّا به طورى كه همه مىدانيم احتراق\r\n\r\n","description":"","footnote":"","page_name":" 283 ","page_number":283},
  {"content":"\r\n\r\nبدون « گيرانه » صورت نمىگيرد و اوّل بايد آتش روشن شود به همين جهت طبيعت بدن ، به وسيلهء پاره‌اى تركيبات شيميايى ، احتراق توليد مىكند كه مواد غذايى را در سلولها مىسوزاند و اكسيژن و هيدروژن و اسيد كربونيك آن را تجزيه مىنمايد و بدين وسيله گرماى بدن را تأمين مىكند و چنان كه در مورد آتش معمولى ديده مىشود بخار آب و اسيد كربونيك از آن جدا مىشود .\r\nاسيد كربونيك خون را به ريه‌ها مىرساند و بر اثر دفع آن تنفّس كه اساس زندگى انسان است ايجاد مىشود . بدن انسان در هر روز معادل يك كيلو اسيد كربونيك توليد مىكند و با طرز معجزه آسايى آن را دفع مىكند .\r\nدر موقع هجوم ميكروب امراض اين آزمايشگاه عجيب ، لشكرى مجهّز و آماده دارد كه با آن به مبارزه برمىخيزد و بيشتر ، آن را منكوب مىنمايد و انسان را از مرگ يا بيمارىهاى خطرناك نجات مىدهد .\r\nهمه اين قضايا با ترتيب و نظم كامل انجام مىگيرد و چنان كه مشهود است ترتيب و نظم هميشه بر خلاف تصادف و اتّفاق است « 1 » .\r\nدر اين‌جاست كه حضرت سيدالشهداء رهبر آزادگان حضرت حسين عليه السلام در بيابان عرفات در دعاى معروفش فرياد برمىآورد :\r\nعَمِيَتْ عَيْنٌ لا تَراكَ .\r\nكور باد چشمى كه تو را نمىبيند .\r\nبه هر روى اين هم راز ديگرى از گوشهء بسيار كوچك و ناچيز و پنهان ، از اسرار و شگفتىهاى آفرينش توجّه به اين حقيقت و ساير حقايقى كه سرچشمهء همهء آنها براى برپايى حيات انسان و قرار گرفتن در راه توحيد خداست كه هرگز دل متوجّهى\r\n\r\n\r\n","description":"","footnote":"\r\n( 1 ) - راز آفرينش انسان : 142 - 148 .\r\n","page_name":" 284 ","page_number":284},
  {"content":"\r\n\r\nنمىتواند خالى از عشق به او بماند . چگونه انسان پس از يافتن حقيقت و اين كه هر خيرى از او و تأمين كننده‌اش اوست ، مىتواند خالى از عشق او بماند ؟\r\nآرى ، معرفت عارفان كه در رأس آنان انبيا و امامان عليهم السلام بودند ، تمام موجوديّت آنان را نسبت به حضرتش تبديل به عشق كرده بود و حرارت اين عشق آنان را به كامل‌ترين عبادت و قبول هر نوع رنج و مصيبت واداشته است .\r\n هركه كند روى طلب سوى او * قبله ذرات شود كوى او\r\nعشق كه بازار بتان جاى اوست * سلسله بر سلسله سوداى اوست\r\nگرمى عشاق خرابات عشق * آتش دل‌هاى كباب است عشق\r\nعشق نه وسواس بود نى غرض * عشق نه جوهر بود و نى عرض \r\n گفت به مجنون صنمى در دمشق * كى شده مستغرق درياى عشق\r\nعشق چه و مرتبه عشق چيست * عاشق و معشوق در اين پرده كيست\r\nعاشق يك رنگ حقيقت‌شناس * گفت كه اى محو اميد و هراس\r\nنيست در اين پرده به جز عشق كس * اول و آخر همه عشق است و بس\r\nعاشق و معشوق زيك مصدرند * شاهد عينيت يكديگرند\r\nعشق مجازى به حقيقت قوى است * جذبه صورت كشش معنوى است \r\nمعرفت ، حقيقتى است كه در قرآن مجيد و روايات اسلامى تحت عنوان علم ، فقه ، عرفان ، بصيرت از آن ياد شده است . آيين الهى قدر هركس را در دنيا و آخرت برابر با معرفت او به حقايق مىداند .\r\nاز امام حسين عليه السلام روايت شده است كه فرمود :\r\nسَمِعتُ جَدّى رَسول اللّه يقولُ : المَعْرُوفُ بِقَدرِ المَعْرِفَةِ « 1 » .\r\n\r\n\r\n","description":"","footnote":"\r\n( 1 ) - بحار الأنوار : 44 / 196 ، باب 26 مكارم اخلاقه .\r\n","page_name":" 285 ","page_number":285},
  {"content":"\r\n\r\nو در قرآن كريم آمده است :\r\nدانشمندان به درجاتى از ديگران برترند و اهميّت هر دانشى بستگى به موضوع آن دارد و چه موضوعى برتر و بالاتر از توحيد است ؟ و آنان كه در اين وادى كسب معرفت كرده‌اند عاشقان واقعىاند ، و در پرتو اين عشق به والاترين مقام انسانيّت رسيده و وجود آنان براى جهان و انسان بهترين منبع بركت شده است .\r\n\r\nمحبّت در قرآن\r\nهمان گونه كه گذشت محبّت و عشق محصول معرفت و آگاهى به حقايق است .\r\nاينك به ذكر آيات و روايات مربوط به محبّت مىپردازيم :\r\n[  وَ لكِنَّ اللَّهَ حَبَّبَ إِلَيْكُمُ الْإِيمانَ وَ زَيَّنَهُ فِي قُلُوبِكُمْ وَ كَرَّهَ إِلَيْكُمُ الْكُفْرَ وَ الْفُسُوقَ وَ الْعِصْيانَ أُولئِكَ هُمُ الرَّاشِدُونَ 
  ]  « 1 »  . \r\nولى خدا ايمان را محبوب شما قرار داد و آن را در دل هايتان بياراست ، و كفر و بدكارى و نافرمانى را ناخوشايند شما ساخت ، اينان [ كه داراى اين ويژگىها هستند 
  ] هدايت يافته‌اند .\r\nايمان خط ارتباط بين انسان و اللّه است . خداى متعال در اين آيه به اين معنى اشاره مىكند كه وقتى به شما توفيق شناخت حقايق عنايت شود آن حقايق محبوب شما خواهد شد .\r\n[  قُلْ إِنْ كُنْتُمْ تُحِبُّونَ اللَّهَ فَاتَّبِعُونِي يُحْبِبْكُمُ اللَّهُ وَ يَغْفِرْ لَكُمْ ذُنُوبَكُمْ وَ اللَّهُ غَفُورٌ رَحِيمٌ 
  ]  « 2 »  . \r\n\r\n\r\n","description":"","footnote":"\r\n( 1 ) - حجرات ( 49 ) : 7 .\r\n( 2 ) - آل عمران ( 3 ) : 31 .\r\n","page_name":" 286 ","page_number":286},
  {"content":"\r\n\r\nبگو : اگر خدا را دوست داريد ، پس مرا پيروى كنيد تا خدا هم شما را دوست بدارد ، و گناهانتان را بيامرزد و خدا بسيار آمرزنده و مهربان است .\r\nادّعاى خدا دوستى بدون شناخت پيامبر صلى الله عليه و آله و اطاعت از آن حضرت كه مبلّغ فرهنگ الهى است ، بىمورد است . قرآن مجيد بارها از مردم دعوت كرده است كه پيامبر صلى الله عليه و آله را بشناسند ، پيامبرى كه پرونده قبل از بعثتش روشن است و از ابتداى ابلاغ نبوّت دلايل و براهين واضحى داشت و خداى متعال تمام نشانه‌هاى نبوت را با او قرار داده بود تا براى هيچ‌كس عذرى باقى نماند . آنان كه براهين و دلايل و حجج او را ديدند و براى آنان معلوم شد كه تنها عامل سعادت دنيا و آخرت آنان ، پذيرش رسالت پيامبر صلى الله عليه و آله بود ، به او علاقه‌مند شدند .\r\nعلامت آن علاقه و عشق ، اطاعت از قرآن و سنّت او بود كه از همين راه پاك‌باخته خدا شدند و در راه محبوب از همه چيز خود گذشتند و در تاريخ بشر از بهترين بندگان شايستهء حق شدند .\r\nسلمان ، ابوذر ، مقداد ، عمّار ، ياسر ، سميّه ، بلال و چهره‌هايى از اين قبيل ، همانان بودند كه پيامبر صلى الله عليه و آله را به حقيقت شناختند و دل در گرو عشق او دادند . آنان از طريق تعليمات آن حضرت ، خدا را شناختند و در صف مقدم عاشقان حق قرار گرفتند . آرى ، عشق به خدا محصول معرفت به پيامبر صلى الله عليه و آله و دين خداست كه بدون اين معرفت ، ادّعاى عشق به خدا پندار و خيالى بيش نيست .\r\n[  يا أَيُّهَا الَّذِينَ آمَنُوا مَنْ يَرْتَدَّ مِنْكُمْ عَنْ دِينِهِ فَسَوْفَ يَأْتِي اللَّهُ بِقَوْمٍ يُحِبُّهُمْ وَ يُحِبُّونَهُ أَذِلَّةٍ عَلَى الْمُؤْمِنِينَ أَعِزَّةٍ عَلَى الْكافِرِينَ يُجاهِدُونَ فِي سَبِيلِ اللَّهِ وَ لا يَخافُونَ لَوْمَةَ لائِمٍ ذلِكَ فَضْلُ اللَّهِ يُؤْتِيهِ مَنْ يَشاءُ وَ اللَّهُ واسِعٌ عَلِيمٌ 
  ]  « 1 »  . \r\n\r\n\r\n","description":"","footnote":"\r\n( 1 ) - مائده ( 5 ) : 54 .\r\n","page_name":" 287 ","page_number":287},
  {"content":"\r\n\r\nاى اهل ايمان ! هر كس از شما از دينش برگردد [ زيانى به خدا نمىرساند 
  ] خدا به زودى گروهى را مىآورد كه آنان را دوست دارد ، و آنان هم خدا را دوست دارند ؛ در برابر مؤمنانْ فروتن‌اند ، و در برابر كافرانْ سرسخت و قدرتمندند ، همواره در راه خدا جهاد مىكنند ، و از سرزنش هيچ سرزنش كننده‌اى نمىترسند . اين فضل خداست كه به هر كس بخواهد مىدهد و خدا بسيار عطاكننده و داناست .\r\nراستى بدون شناخت راه اللّه چگونه انسان به چنين صفاتى كه در اين آيهء شريفه آمده است ، آراسته گردد ؟ انسان تا معرفت به صراط مستقيم پيدا نكند ، از راهى غير از فكر ، انديشه و معرفت و شناخت ، عشق پيدا نكرده و به مراتب عارفان دست پيدا نمىكند . اين راه خداست كه انسان پس از مطالعه و دقّت در آن ، مىيابد كه تنها راه نجات است . بنابراين چگونه انسان بعد از يافتن راه نجات ، به آن عشق پيدا نكند و به لوازم آن دل نبدد ؟\r\nراه نجات ، راه خداست و سرانجام به او پايان مىپذيرد ، پيمودن اين راه ، محبّت به اوست و محبّت به او مهمترين راه رسيدن به عشق است . عشقى كه از درجات عرفان و مرتبهء عارفان است بنابراين هر چه شناخت ومعرفت بيشتر ، عشق شعله‌ورتر و آتشين‌تر خواهد بود . اين است كه آيهء شريفه مىفرمايد : [  وَ يُحِبُّونَهُ 
  ]  انسان‌هايى كه به شدّت به خداى متعال عشق مىورزند . همين عشق عامل حركت آنان به سوى اوست و مركب اين راه همان برنامه‌هايى است كه در آيه ذكر شده است . اينان فراق بين خود و محبوب را با انجام شايسته‌ترين اعمال كه دستور خود حق است ، به وصل تبديل مىكنند .\r\n\r\n","description":"","footnote":"","page_name":" 288 ","page_number":288},
  {"content":"\r\n\r\n[  وَ الَّذِينَ آمَنُوا أَشَدُّ حُبًّا لِلَّهِ 
  ]  « 1 »  . \r\nولى آنان كه ايمان آورده‌اند ، محبّت و عشقشان به خدا بيشتر و قوىتر است .\r\nايمان آورندگان چرا نهايت عشق را به خدا نداشته باشند ؟ مگر جز حضرت حق كسى مىتواند چنين صفاتى داشته باشد :\r\nخالق ، بارى ، مصوّر ، اول ، آخر ، ظاهر ، باطن ، رازق ، بديع ، مقدّر ، مدبّر ، حكيم ، مطهّر ، منوّر ، ميسّر ، مبشّر ، منذر ، مقدّم ، مؤخّر ، عاصم ، قائم ، دائم ، راحم ، سالم ، حاكم ، عالم ، قاسم ، قابض ، باسط ، غنىّ ، وفىّ ، علىّ ، مَلىّ ، حفىّ ، رضىّ ، زكىّ ، بدىّ ، قوىّ ، ولىّ ، احد ، واحد ، شاهد ، ماجد ، حامد ، راشد ، باعث ، وارث ، ضارّ ، نافع ، مانع ، دافع ، رافع ، صانع ، سامع ، جامع ، شافع ، واسع ، موسع ، جليل ، جميل ، وكيل ، كفيل ، دليل ، قبيل ، مديل ، منيل ، مقيل ، محيل ، غافر ، ساتر ، قادر ، قاهر ، فاطر ، جابر ، ذاكر ، ناظر ، ناصر ، عفوّ ، غفور ، صبور ، شكور ، رؤوف ، عطوف ، مسئول ، ودود ، سبّوح ، قدّوس ، ناطق ، صادق ، فالق ، فارق ، فاتق ، راتق ، سابق ، سامق ، سميع ، رفيع ، منيع ، كبير ، قدير ، خبير ، مجير « 2 » .\r\nمگر انسان با شناخت اين صفات به اين معنى نمىرسد كه همه چيز انسان اوست و غير او چيزى نيست ، در اين صورت چرا انسان كمال عشق را به فرمودهء آيهء شريفه ، مخصوص به حقّ نگرداند .\r\nاين نكته را نيز نبايد ناگفته گذاشت : آنان كه از طريق معرفت عاشق حقّند ، خداوند هم عاشق آنان است و در حقيقت اين عشق طرفينى است ، عشق عبد به حق و عشق حق به عبد ، خداى بزرگ در قرآن مجيد در ده مورد به بندگان عزيزش ،\r\n\r\n\r\n","description":"","footnote":"\r\n( 1 ) - بقره ( 2 ) : 165 .\r\n( 2 ) - دعاى جوشن كبير .\r\n","page_name":" 289 ","page_number":289},
  {"content":"\r\n\r\nآنان كه در عشق و عمل مىسوزند ، اعلام محبّت و عشق كرده است .\r\n\r\nگوشه‌اى از محبّت حق در قرآن\r\nاينك تنها به ذكر موارد محبّت حق به عبد اشاره مىكنيم و شرح هر كدام را به تناسب ذكر خواهيم نمود .\r\n[  إِنَّ اللَّهَ يُحِبُّ التَّوَّابِينَ وَ يُحِبُّ الْمُتَطَهِّرِينَ 
  ]  « 1 »  . \r\nيقيناً خدا كسانى را كه بسيار توبه مىكنند ، و كسانى را كه خود را [ با پذيرش انواع پاكىها از همهء آلودگىها 
  ] پاكيزه مىكنند . دوست دارد .\r\nدر اينجا بايد توجه داشت كه منظور از طهارت در آيهء شريفه طهارتى است كه به دستور خداى متعال به دست مىآيد ، نه اين كه هركس كه خود را شستشو دهد مورد محبّت خدا قرار گيرد .\r\n[  فَإِذا عَزَمْتَ فَتَوَكَّلْ عَلَى اللَّهِ إِنَّ اللَّهَ يُحِبُّ الْمُتَوَكِّلِينَ 
  ]  « 2 »  . \r\nو چون تصميم گرفتى بر خدا توكل كن ؛ زيرا خدا توكل كنندگان را دوست دارد .\r\n[  قُلْ إِنْ كُنْتُمْ تُحِبُّونَ اللَّهَ فَاتَّبِعُونِي يُحْبِبْكُمُ اللَّهُ 
  ]  « 3 »  . \r\nبگو : اگر خدا را دوست داريد ، پس مرا پيروى كنيد تا خدا هم شما را دوست بدارد .\r\nدر اين آيه اطاعت از پيامبر صلى الله عليه و آله علّت محبّت حق به عبد است .\r\n\r\n\r\n","description":"","footnote":"\r\n( 1 ) - بقره ( 2 ) : 222 .\r\n( 2 ) - آل عمران ( 3 ) : 159 .\r\n( 3 ) - آل عمران ( 3 ) : 31 .\r\n","page_name":" 290 ","page_number":290},
  {"content":"\r\n\r\n[  بَلى مَنْ أَوْفى بِعَهْدِهِ وَ اتَّقى فَإِنَّ اللَّهَ يُحِبُّ الْمُتَّقِينَ 
  ]  « 1 »  . \r\nآرى ، هر كه به پيمان خود [ در تعهد به اجراى احكام دين 
  ] وفا كرد ، و [ در همهء امور زندگى 
  ] تقوا پيشه ساخت ، [ بداند كه 
  ] يقيناً خدا تقوا پيشگان را دوست دارد .\r\n[  الَّذِينَ يُنْفِقُونَ فِي السَّرَّاءِ وَ الضَّرَّاءِ وَ الْكاظِمِينَ الْغَيْظَ وَ الْعافِينَ عَنِ النَّاسِ وَ اللَّهُ يُحِبُّ الْمُحْسِنِينَ 
  ]  « 2 »  . \r\nآنان كه در گشايش و تنگ دستى انفاق مىكنند ، و خشم خود را فرو مىبرند ، و از [ خطاهاىِ 
  ] مردم در مىگذرند و خدا نيكوكاران را دوست دارد .\r\n[  وَ إِنْ حَكَمْتَ فَاحْكُمْ بَيْنَهُمْ بِالْقِسْطِ إِنَّ اللَّهَ يُحِبُّ الْمُقْسِطِينَ 
  ]  « 3 »  . \r\nو اگر ميانشان داورى كردى به عدالت داورى كن ؛ زيرا خدا عدالت پيشگان را دوست دارد .\r\n[  وَ كَأَيِّنْ مِنْ نَبِيٍّ قاتَلَ مَعَهُ رِبِّيُّونَ كَثِيرٌ فَما وَهَنُوا لِما أَصابَهُمْ فِي سَبِيلِ اللَّهِ وَ ما ضَعُفُوا وَ مَا اسْتَكانُوا وَ اللَّهُ يُحِبُّ الصَّابِرِينَ 
  ]  « 4 »  . \r\nچه بسا پيامبرانى كه انبوهى دانشمندانِ الهى مسلك [ و كاملان در دينِ 
  ] به همراه او با دشمنان جنگيدند ، پس در برابر آسيب‌هايى كه در راه خدا به آنان رسيد ، سستى نكردند و ناتوان نشدند و [ در برابر دشمن 
  ] سر تسليم و فروتنى فرود نياوردند و خدا شكيبايان را دوست دارد .\r\n\r\n\r\n","description":"","footnote":"\r\n( 1 ) - آل عمران ( 3 ) : 76 .\r\n( 2 ) - آل عمران ( 3 ) : 134 .\r\n( 3 ) - مائده ( 5 ) : 42 .\r\n( 4 ) - آل عمران ( 3 ) : 146 .\r\n","page_name":" 291 ","page_number":291},
  {"content":"\r\n\r\n[  يا أَيُّهَا الَّذِينَ آمَنُوا مَنْ يَرْتَدَّ مِنْكُمْ عَنْ دِينِهِ فَسَوْفَ يَأْتِي اللَّهُ بِقَوْمٍ يُحِبُّهُمْ وَ يُحِبُّونَهُ 
  ]  « 1 »  . \r\nاى اهل ايمان ! هر كس از شما از دينش برگردد [ زيانى به خدا نمىرساند 
  ] خدا به زودى گروهى را مىآورد كه آنان را دوست دارد ، و آنان هم خدا را دوست دارند .\r\n[  إِنَّ اللَّهَ يُحِبُّ الَّذِينَ يُقاتِلُونَ فِي سَبِيلِهِ صَفًّا كَأَنَّهُمْ بُنْيانٌ مَرْصُوصٌ 
  ]  « 2 »  . \r\nخدا كسانى را دوست دارد كه صف‌زده در راه او جهاد مىكنند [ و از ثابت قدمى 
  ] گويى بنايى پولادين و استوارند .\r\n\r\nمحبّت در روايات\r\nعَنْ رَسُولِ اللّهِ صلى الله عليه و آله : مَنْ عَشَقَ وَعَفَّ وَكَتَمَ وَماتَ ، ماتَ شَهيداً « 3 » .\r\nاز رسول خدا صلى الله عليه و آله است : هركس عاشق شد و خوددارى از گناه پيشه كرد و عشق خود را از نا اهلان پنهان داشت و مرد ، شهيد از دنيا رفته .\r\nقالَ رَسُولُ اللّهِ صلى الله عليه و آله : أَلا انَبِّئُكُمْ بِخياركم قالُوا : بَلى يا رَسُولَ اللّهِ قالَ : أَحاسِنُكُمْ أَخْلاقاً الْمُوَطَّئُونَ أَكْنافاً الَّذينَ يَأْلِفُونَ وَيُؤْلَفُونَ « 4 » .\r\nپيامبر صلى الله عليه و آله فرمود : شما را خبر بدهم محبوب‌ترين شما نزد خدا و نزديك‌ترين شما به من كيست ؟ عرض كردند : آرى ، فرمود : نيكو خلق‌ترين شما آن كس كه\r\n\r\n\r\n","description":"","footnote":"\r\n( 1 ) - مائده ( 5 ) : 54 .\r\n( 2 ) - صف ( 61 ) : 4 .\r\n( 3 ) - عبهر العاشقين : 8 .\r\n( 4 ) - بحار الأنوار : 68 / 396 ، باب 92 - حسن الخلق ، حديث 76 .\r\n","page_name":" 292 ","page_number":292},
  {"content":"\r\n\r\nديگران در كنار او از كرامت و سهل بودنش بهره‌مندند و آنان كه با ديگران مىجوشند و ديگران نيز با آنان مىجوشند .\r\nوَقالَ صلى الله عليه و آله : لَمّا غَرَسَ اللّهُ جَنَّةَ الْفِرْدُوسِ غَرَسَ أَشْجارَها بِيَدِهِ وَفَجَّرَ أَنْهارَها ثُمَّ قالَ لَها تَحْسُنى بِحُسْنى فَوَ عِزّتى وَجَلالى لا يُجاوِرُنى فيكَ بَخِيْلٌ « 1 » .\r\nرسول خدا صلى الله عليه و آله فرمود : زمانى كه خدا بهشت را آفريد و به دست قدرتش درختان آن را نشاند و نهرهايش را جوشانيد به آن خطاب كرد : به زيبايى من زيبا شو ، به عزّت و جلالم در تو بخيل را جاى نمىدهم ! !\r\nراستى چه بخلى بالاتر از اين است كه انسان از انعكاس عشق حق به خانه دل كه خانه خود اوست جلوگيرى كند . و از آراستن خود به صفات الهى خوددارى كند و از تابش انوار ملكوت در نفس پيشگيرى كند و در مدّت عمر همانند حيوانات همّتى جز شكم و شهوت نداشته باشد .\r\nرسول خدا صلى الله عليه و آله در دعاى خود عرضه مىداشت :\r\nأَسْأَلُكَ بِحُبِّكَ وَحُبِّ مَنْ يُحِبُّكَ وَحُبِّ عَمَلٍ تُقَرِّبُنى إِلى حُبِّكَ « 2 » .\r\nپروردگارا ! عشق خود و عشق كسى كه عاشق توست و عشق عملى كه مرا به عشق تو مىرساند نصيبم كن .\r\n\r\nسخنى در باب عشق\r\nيكى از بزرگان در توضيح و تفسير معناى عشق مىفرمايد :\r\n\r\n\r\n","description":"","footnote":"\r\n( 1 ) - عبهر العاشقين : 31 .\r\n( 2 ) - عبهر العاشقين : 32 .\r\n","page_name":" 293 ","page_number":293},
  {"content":"\r\n\r\n\r\nاقسام عشق\r\nعشق را در يك تقسيم بندى مىتوان به پنج قسم تقسيم نمود :\r\n1 - عشق الهى : آخرين و برترين مقام ومرتبه‌هاست كه تنها اهل مشاهده و توحيد و حقيقت بدان دست مىيابند .\r\n2 - عشق عقلى : مقامى است كه نصيب اهل معرفت مىشود و مربوط به عالم مكاشفه و ملكوت است .\r\n3 - عشق روحانى : ويژهء بندگان خاص و برگزيده حضرت حق است كه از لطافت و ظرافت بالايى برخوردار است .\r\n4 - عشق بهيمى : از ويژه‌گىهاى پيروان رذايل و شهوات نفسانى است .\r\n5 - عشق طبيعى : عموم مردم در آن شريكند و حتّى عقب افتاده‌ترين مردم در دوردست‌ترين زمان‌ها و مكان‌ها از آن دم مىزنند .\r\nبراى هر كدام از اين پنج قسم توضيحى است كه بدان اشاره مىكنيم :\r\nعشق بهيمى ( حيوانى ) از زشتىهاى خُلق است . شُرب خمر ، فساد ، زَمر « 1 » ، فسق و ارتكاب معاصى ، جز به تأثير هوا نيست و اين همه از خواسته‌ها و تحريك‌هاى نفس امّاره است كه بدان فتد تا مهيّج شهوات مذمومه شود ، تا به حدّى برسد كه ضعف حيوانى كه عين شهوت فطرى است در اصل خويش ، بعد از صحبت محبوب و الفت آنى كه يك دم است از علاقهء حُرقت آتش شهوت نفس اماره برهند . اين در جهان عقول و نزد اهل شريعت ، چون بر خلاف احكام و امر الهى است مذموم مىباشد .\r\n\r\n\r\n","description":"","footnote":"\r\n( 1 ) - زَمر - آواز مزمور سرود يا ترانه .\r\n","page_name":" 294 ","page_number":294},
  {"content":"\r\n\r\nعشق طبيعى از لطافت عناصر اربعه است كه از يك سو تحريك كنندهء نفس ناطقه و از سوى ديگر نفس امّاره است و همچنين تحت تأثير نفس كل و نيز نفس فريبنده است . اگر عقليّات و روحانيّات غلبه كنند محمود است و گرنه كه كشش و ميل طبع جسمانى است و در نظر عشّاق مذموم است و چون عقل و علم در آن راه ندارد نتيجه‌اى جز آتش و دوزخ ندارد . اينجا بدين آتش بسوزند كه شهوت حيوانى است و آنجا بدان آتش بسوزند كه آتش جسمانى است .\r\nعشق روحانى آن است كه آن خواصّ النّاس را باشد . جواهر صورت و معانيشان صفاى روح مقدّس يافته و تهذيب از جهان عقل ديده ، صورتشان همرنگ دل باشد ، هرچه از مستحسنات ببينند در عشق آن به غايت استغراق برسند ، مادام كه به آتش مجاهدت خبث طبع انسانى محترق شده باشد و آتش شهوات از صرصر « 1 » انفاس خمود « 2 » يافته باشد ، اين عشق به عشق اهل معرفت پيوندد ، چون نردبان پايه ملكوت باشد ، لاجرم مستحسن باشد نزد مذهب اهل عشق .\r\nاما عشق عقلى از سير عقل كلّ در جوار نفس ناطقه در عالم ملكوت پديد آيد از لوايح مشاهده جبروت ، اين بدايت عشق الهى است ، امّا عشق الهى ذروهء علياست در حدّ قصوى است و آن را بدايات است ، انبساط و نهايات جز از مشاهده جلالى و جمالى برنخيزد !\r\nتذكّر اين نكته نيز ضرورى است كه انسان به انواع محبّتها آراسته است . و اين محبّتها ناشى از فطرت و طبيعت و حقيقت انسانى است و مدار زندگى انسان بر آنها استوار است . مانند محبّت به خود ، به پدر و مادر ، به اقوام ، به فرزندان ، به دوستان ، به خانه ، به كسب و كار و به دنيا . بايد توجّه داشت كه قرآن مجيد\r\n\r\n\r\n","description":"","footnote":"\r\n( 1 ) - صَرْصَرَ الشىء : آن چيز را هم جمع كرد و كناره‌هاى پراكندهء آن را گرد آورد .\r\n( 2 ) - خَمُّود : جايى كه آتش را در آن زير خاك مىكنند تا خاموش شود .\r\n","page_name":" 295 ","page_number":295},
  {"content":"\r\n\r\nو روايات ، سخت پافشارى دارند كه انواع محبّتها بايد با ارتباط با تربيت اسلامى ، تابع محبّت و عشق به خدا باشد ، تا انسان هم چنان به راه رشد و كمال و رسيدن به اصل مقصود در حركت باشد . چنانچه محبّتها در درون انسان قدرتى بيش از محبّت به خدا كسب كنند ، بدون شك انسان در خطر عظيم قرار گرفته و دچار هلاكت ابدى خواهد شد ، چنانچه قرآن در آياتى به اين تصريح كرده :\r\n[  قُلْ إِنْ كانَ آباؤُكُمْ وَ أَبْناؤُكُمْ وَ إِخْوانُكُمْ وَ أَزْواجُكُمْ وَ عَشِيرَتُكُمْ وَ أَمْوالٌ اقْتَرَفْتُمُوها وَ تِجارَةٌ تَخْشَوْنَ كَسادَها وَ مَساكِنُ تَرْضَوْنَها أَحَبَّ إِلَيْكُمْ مِنَ اللَّهِ وَ رَسُولِهِ وَ جِهادٍ فِي سَبِيلِهِ فَتَرَبَّصُوا حَتَّى يَأْتِيَ اللَّهُ بِأَمْرِهِ وَ اللَّهُ لا يَهْدِي الْقَوْمَ الْفاسِقِينَ 
  ]  « 1 »  . \r\nبگو : اگر پدرانتان و فرزندانتان و برادرانتان و همسرانتان و خويشانتان و اموالى كه فراهم آورده‌ايد و تجارتى كه از بىرونقى و كسادىاش مىترسيد و خانه‌هايى كه به آنها دل خوش كرده‌ايد ، نزد شما از خدا و پيامبرش و جهاد در راهش محبوب‌ترند ، پس منتظر بمانيد تا خدا فرمان عذابش را بياورد و خدا گروه فاسقان را هدايت نمىكند .\r\n[  لا تَجِدُ قَوْماً يُؤْمِنُونَ بِاللَّهِ وَ الْيَوْمِ الْآخِرِ يُوادُّونَ مَنْ حَادَّ اللَّهَ وَ رَسُولَهُ وَ لَوْ كانُوا آباءَهُمْ أَوْ أَبْناءَهُمْ أَوْ إِخْوانَهُمْ أَوْ عَشِيرَتَهُمْ أُولئِكَ كَتَبَ فِي قُلُوبِهِمُ الْإِيمانَ وَ أَيَّدَهُمْ بِرُوحٍ مِنْهُ وَ يُدْخِلُهُمْ جَنَّاتٍ تَجْرِي مِنْ تَحْتِهَا الْأَنْهارُ خالِدِينَ فِيها رَضِيَ اللَّهُ عَنْهُمْ وَ رَضُوا عَنْهُ أُولئِكَ حِزْبُ اللَّهِ أَلا إِنَّ حِزْبَ اللَّهِ هُمُ الْمُفْلِحُونَ 
  ]  « 2 »  . \r\n\r\n\r\n","description":"","footnote":"\r\n( 1 ) - توبه ( 9 ) : 24 .\r\n( 2 ) - مجادله ( 58 ) : 22 .\r\n","page_name":" 296 ","page_number":296},
  {"content":"\r\n\r\nگروهى را كه به خدا و روز قيامت ايمان دارند ، نمىيابى كه با كسانى كه با خدا و پيامبرش دشمنى و مخالفت دارند ، دوستى برقرار كنند ، گرچه پدرانشان يا فرزاندانشان يا برادرانشان يا خويشانشان باشند . اينانند كه خدا ايمان را در دل‌هايشان ثابت و پايدار كرده ، و به روحى از جانب خود نيرومندشان ساخته ، و آنان را به بهشت‌هايى كه از زيرِ [ درختانِ 
  ] آن نهرها جارى است درمىآورد ، در آنجا جاودانه‌اند ، خدا از آنان خشنود است و آنان هم از خدا خشنودند . اينان حزب خدا هستند ، آگاه باش كه بىترديد حزب خدا همان رستگارانند .\r\nآرى ، بنا به فرمودهء قرآن ، بايد محبّت خدا را اصل و محور و ساير محبّتها را سايه و تابع آن قرار داد . به همين مناسبت باب بسيار مهمّى در معتبرترين كتب شيعه تحت عنوان « حبّ فى اللّه و بغض فى اللّه » آمده كه رواياتش از اصيل‌ترين آثار اسلامى و بهترين راهنماى انسان به سوى محبّتهاى صحيح است .\r\nاينك به نمونه‌اى از آن روايات توجّه كنيد :\r\n\r\nادامهء روايات محبّت\r\nعَنْ أَبىعَبْدِاللّهِ عليه السلام قالَ : مَنْ أَحَبَّ لِلّهِ وَأَبْغَضَ لِلّهِ وَأَعْطى لِلّهِ فَهُوَ مِمَّنْ كَمُلَ إِيمانُه « 1 » .\r\nكسى كه براى خدا و در راه خدا عشق بورزد و براى خدا و در راه خدا دشمنى كند و به خاطر خدا ببخشد ايمانش كامل است .\r\n\r\n\r\n","description":"","footnote":"\r\n( 1 ) - الكافى : 2 / 124 ، باب الحب فى اللّه ، حديث 2 ؛ مجموعة ورّام ، 2 / 191 .\r\n","page_name":" 297 ","page_number":297},
  {"content":"\r\n\r\nعَنْ أَبى عَبْدِاللّهِ عليه السلام قالَ : مِنْ أَوْثَقِ عُرَى الإيمانِ أَنْ تُحِبَّ فى اللّهِ وَتُبْغِضَ فى اللّهِ وَتُعْطى فى اللّهِ وَتَمْنَعَ فى اللّهِ « 1 » .\r\nامام صادق عليه السلام فرمود : از محكم‌ترين دست‌آويزهاى ايمان ، دوستى و دشمنى براى خداست و بخشش و منع در راه اوست .\r\nعَنَ أَبى جَعْفَرٍ عليه السلام قالَ : قالَ رَسُولُ اللّهِ صلى الله عليه و آله : وَدُّ الْمُؤْمِنِ لِلْمُؤْمِنِ فى اللّهِ مِنْ أَعْظَمِ شُعَبِ الإيمانِ ، أَلا وَمَنْ أَحَبَّ فى اللّهِ وَأَبْغَضَ فى اللّهِ وَأَعْطى فى اللّهِ وَمَنَعَ فىاللّهِ فَهُوَ مِنْ أَصْفِياءِ اللّهِ « 2 » .\r\nامام باقر عليه السلام از رسول اكرم صلى الله عليه و آله نقل مىكند : دوستى مؤمن با مؤمن از بزرگترين شعبه‌هاى ايمان است ، همانا هركس براى خدا دوستى و دشمنى كند و براى خدا ببخشد و دريغ كند از برگزيدگان خداست .\r\nعَنَ أَبى بَصيرٍ ، عَنْ أَبى عَبْدِاللّهِ عليه السلام قالَ : سَمِعْتُهُ يَقُولُ : إِنَّ الْمُتَحابّينَ فى اللّهِ يَوْمَ الْقِيامَةِ عَلى مَنابِرَ مِنْ نُورٍ ، قَدْ أَضاءَ نُورُ وُجُوهِهِمْ وَنُورُ أَجْسادِهِمْ وَنُورُ مَنابِرِهِمْ كُلَّ شَىْءٍ حَتّى يُعْرَفُوا بِهِ فَيُقالَ هؤلاءِ الْمُتَحابُّونَ فى اللّهِ « 3 » .\r\nابو بصير مىگويد : از حضرت صادق عليه السلام شنيدم كه فرمود : كسانى كه براى خاطر خدا با يكديگر دوستى مىكنند ، روز قيامت بر بلندىهايى از نور مىباشند ، نور چهره و تن و بلندىهايى كه بر آن ايستاده‌اند همه چيز را روشن مىكند ، به طورى كه به وسيلهء آن نور شناخته شوند و در حق آنان مىگويند ،\r\n\r\n\r\n","description":"","footnote":"\r\n( 1 ) - الكافى : 2 / 125 ، باب الحب فى اللّة ، حديث 2 ، الأمالى ، شيخ صدوق ، 578 ، المجلس الخامس والثمانون ، حديث 13 .\r\n( 2 ) - الكافى : 2 / 125 ، باب الحب فى اللّه ، حديث 3 ؛ وسائل الشيعة : 16 / 166 ، باب 15 - باب وجوب الحب فى اللّه ، حديث 21251 .\r\n( 3 ) - وسائل الشيعة : 16 / 166 ، باب 15 ، حديث 13951 ؛ بحار الأنوار : 7 / 195 ، باب 8 - احوال المتقين ، حديث 64 .\r\n","page_name":" 298 ","page_number":298},
  {"content":"\r\n\r\nاينان كسانى هستند كه در راه خدا دوستى كردند .\r\nعَنْ فُضَيْلِ بْنِ يَسارِ قالَ : سَأَلْتُ أَبا عَبْدِاللّهِ عليه السلام عَنِ الْحُبِّ وَالْبُغْضِ ، أَمِنَ الإِيمانِ هُوَ ؟ فَقالَ : وَهَلْ الإِيمانُ إِلّا الحُبُّ وَالْبُغْضُ : « ثُمَّ تَلا هذِهِ الآيَةَ ؟ [\r\n حَبَّبَ إِلَيْكُمُ الْإِيمانَ وَ زَيَّنَهُ فِي قُلُوبِكُمْ  فأذن مؤذن بينهم أن لعنت الله على الظالمين  وَ كَرَّهَ إِلَيْكُمُ الْكُفْرَ وَ الْفُسُوقَ وَ الْعِصْيانَ أُولئِكَ هُمُ الرَّاشِدُونَ  
  ] « 1 » « 2 » .\r\nفضيل بن يسار مىگويد : از امام صادق عليه السلام پرسيدم حب و بغض مربوط به ايمان است ؟ حضرت پاسخ داد : آيا ايمان غير از محبّت و تنفّر است ؟ سپس اين آيه را خواند : خدا ايمان را محبوب شما قرار داد و آن را در دل شما بياراست و كفر و نافرمانى و عصيان را ناپسند شما كرد ، آنانند هدايت‌يافتگان .\r\nعَنَ أَبى عَبْدِاللّهِ قالَ : قالَ رَسُولُ اللّهِ صلى الله عليه و آله لِأَصْحابِهِ أَىُّ عُرَى الإِيمانِ أَوْثَقُ ؟\r\nفَقالُوا اللّهُ وَرَسُولُهُ أَعْلَمُ وَقالَ بَعْضُهُمْ الصَّلاةُ وَقالَ بَعْضُهُمْ الزَّكاةُ وَقالَ بَعْضُهُمْ الصِّيامُ وَقالَ بَعْضُهُمْ الحَجُّ وَالْعُمْرَةُ وَقالَ بَعْضُهُمْ الجِهادُ ، فَقالَ رَسُولُ اللّهِ صلى الله عليه و آله كُلُّ ما قُلْتُمْ فَضْلٌ وَلَيْسَ بِهِ وَلكِنْ أَوْثَقُ عُرَى الإيمانِ الحُبُّ فى اللّهِ وَالْبُغْضُ فى اللّهِ وَتَوالى أَوْلِياءِ اللّهِ وَالتَبَرّى مِنْ أَعْداءِ اللّهِ « 3 » .\r\nامام صادق عليه السلام مىفرمايد : رسول خدا صلى الله عليه و آله به اصحابش فرمود : كدام يك از دستاويزهاى ايمان محكم‌تر است ، گفتند : خدا و رسولش داناترند ، بعضى گفتند : نماز ، گروهى گفتند : زكات ، عدّه‌اى گفتند : روزه ، قومى گفتند : حج و عمره و دسته‌اى گفتند جهاد . رسول اسلام صلى الله عليه و آله فرمود : براى هريك از اينها\r\n\r\n\r\n","description":"","footnote":"\r\n( 1 ) - حجرات ( 49 ) : 7 .\r\n( 2 ) - الكافى : 2 / 125 ، باب الحب فى اللّه ، حديث 5 .\r\n( 3 ) - الاختصاص : 365 ، باب صفة النار ؛ تحف العقول : 55 .\r\n","page_name":" 299 ","page_number":299},
  {"content":"\r\n\r\nكه گفتيد فضيلتى است ؛ ولى پاسخ پرسش من نيست . محكم‌ترين دستاويزهاى ايمان دوستى براى خدا و دشمنى به خاطر اوست و پيروى از اولياى خدا و بيزارى از دشمنان الهى است .\r\nعَنْ عَلىّ بن الحُسَيْنِ عليهما السلام قالَ : إِذا جَمَعَ اللّهُ عَزَّوَجَلَّ الأَوَّلينَ وَالآخِرينَ قامَ مُنادٍ فَنادى يُسْمِعُ النّاسَ فَيَقُولُ : أَيْنَ الْمُتَحابُّونَ فى اللّهِ قالَ : فَيَقُومُ عُنُقٌ مِنَ النّاسِ فَيُقالُ لَهُمْ : إِذْهَبُوا إِلَى الجَنَّةِ بِغَيْرِ حِسابٍ ، قالَ : فَتَلَقَّاهُمُ الْمَلائِكَةُ فَيَقُولُونَ إِلى أَيْنَ ؟ فَيَقُولُونَ نَحْنُ الْمُتَحابُّونَ فى اللّهِ قالَ : فَيَقُولُونَ وَأَىُّ شَىْءٍ كانَتْ أَعْمالُكُمْ قالُوا : كُنّا نُحِبُّ فِى اللّهِ وَنُبْغِضُ فى اللّهِ قالَ : فَيَقُولُونَ نِعْمَ أَجْرُ الْعامِلينَ « 1 » .\r\nامام سجاد عليه السلام فرمود : چون خداى عزّوجلّ اوّلين و آخرين را در محشر گرد آورد ، ندا كننده‌اى كه صدايش را همه بشنوند فرياد مىزند : آنان كه براى خدا دوستى كردند كجايند ؛ گروهى از مردم برخيزند ، به آنها گفته شود بدون حساب وارد بهشت شويد . فرشتگان در برخورد با آنها مىگويند : كجا مىرويد ؟ جواب مىدهند به بهشت بدون حساب ، مىپرسند : مگر شما داراى چه عملى هستيد ؟ مىگويند : براى خدا دوستى كرديم و به خاطر او دشمنى ورزيديم ، فرشتگان مىگويند چه نيكوست پاداش اهل عمل .\r\nعَنْ جابِرِ الْجُعْفى ، عَنْ أَبى جَعْفَرٍ عليه السلام قالَ : إِذَا أَرَدْتُ أَنْ تَعْلَمَ أَنَّ فيكَ خَيْراً فَانْظُرْ إِلى قَلْبِكَ فَإِنْ كانَ يُحِبُّ أَهْلَ طاعَةِ اللّهِ وَيُبْغِضُ أَهْلَ مَعْصِيَتِهِ فَفيكَ خَيْرٌ ، وَاللّهُ يُحِبُّكُ ، وَإِنْ كانَ يُبْغِضُ أَهْلَ طاعَةِ اللّهِ وَيُحِبُّ أَهْلَ مَعْصِيَتِهِ فَلَيْسَ فيكَ خَيْرٌ وَاللّهُ\r\n\r\n\r\n","description":"","footnote":"\r\n( 1 ) - الكافى : 2 / 126 ؛ وسائل الشيعة : 16 / 167 ، باب 15 - باب وجوب الحب فى اللّه ، حديث 21254 .\r\n","page_name":" 300 ","page_number":300},
  {"content":"\r\n\r\nيُبْغِضُكَ وَالْمَرْءُ مَعَ مَنْ أَحَبَّ « 1 » .\r\nجابر جعفى ( كه از بزرگان اصحاب و ياران حضرت باقر و صادق عليهما السلام است ) از امام باقر عليه السلام نقل مىكند كه حضرت فرمود : هرگاه خواستى ببينى كه اهل خير هستى يا نه ، به دلت نظر كن ، اگر اهل طاعت را دوست‌دارى و از آلودگان به گناه متنفرى خوبى و خدا دوستدار توست و اگر از اهل طاعت متنفرى و علاقه‌مند به اهل گناهى در تو خيرى نيست و خدا دشمن توست و مرد با هركه مورد علاقه اوست محشور مىشود .\r\nعَنْ أَبى عَبْدِاللّهِ عليه السلام قالَ : قَدْ يَكُونُ حُبٌّ فى اللّهِ وَرَسُولِهِ وَحُبٌّ فى الدُّنْيا فَما كانَ فى اللّهِ وَرَسُولِهِ فَثَوابُهُ عَلَى اللّهِ ، وَما كانَ فى الدُّنْيا فَلَيْسَ بِشَىْءٍ « 2 » .\r\nامام صادق عليه السلام فرمود : گاهى دوستى براى خدا و رسول است و گاهى براى دنيا ، محبّتى كه به خاطر خدا و رسول اوست پاداشش بر خداست و آنچه براى دنيا است اجر و مزدى ندارد .\r\n\r\n\r\n","description":"","footnote":"\r\n( 1 ) - مشكاة الأنوار : 121 ، الفصل الخامس فى المحبة والشوق ؛ علل الشرايع : 1 / 117 ، باب 96 - باب علة الطبائع والشهوات .\r\n( 2 ) - وسائل الشيعة : 16 / 168 ، باب 15 - باب وجوب الحب فى اللّه ، حديث 21256 ؛ الكافى : 2 / 127 ، باب الحب فى اللّه ، حديث 13 .\r\n","page_name":" 301 ","page_number":301},
  {"content":"\r\n\r\n[ فَدَليلُ الْخَوفِ الهَرَبُ 
  ]\r\n\r\nدليل خوف\r\nامام عليه السلام به نتيجه عملى هريك از خوف ، اميد و عشق اشاره مىكنند و ابتدا نتيجه و ثمرهء خوف را بيان مىدارند و مىفرمايند :\r\nدليل اين كه خوف در دل عارف پديد مىآيد « گريز » است در اينجا بايد ديد منظور حضرت از گريز چيست ؟\r\nانسان بايد بداند كه در زندگى با دو واقعيّت روبه روست :\r\n1 - مجموعهء مسائل و برنامه‌هايى كه به نفع اوست ، گرچه داراى نفع ظاهرى نباشند .\r\n2 - مجموعهء برنامه‌هايى كه به زيان اوست گرچه در ظاهر سود و منفعت باشد .\r\nبىترديد هيچ خردمندى خواهان زيان نيست و اهل خرد از هر زيانى سخت گريزانند و اين مسئله ثابت شده است كه جز خدا و آنچه مربوط به اوست نه اين كه هيچ چيز ديگر براى انسان نفعى ندارد ، بلكه زيانبار است ، به همين خاطر عارفان براساس معيارهاى قرآنى زندگى مىكنند و دربازار دنيا جز با خداى بزرگ با كسى معامله ندارند ؛ زيرا مىدانند خداوند مهربان تنها خريدار انسان است و از آدمى فقط ايمان و عمل صالح مىخرد و در برابر آن مزد بىنهايت كرامت مىكند و غير خدا تمام هستى انسان را در راه شكم و شهوت خود مىبرد و در برابر اين معامله\r\n\r\n","description":"","footnote":"","page_name":" 302 ","page_number":302},
  {"content":"\r\n\r\nچيزى به انسان نمىدهد ؛ زيرا چيزى ندارد كه به انسان بدهد . غير خدا آدمى را به فقر مادى و معنوى مىكشد و دنيا و آخرت انسان را به باد مىدهد ووسيلهء هلاكت ابدى آدمى را فراهم مىنمايد بنابراين عارف از غير حق ، رسالت انبيا ، امامت امامان عليهم السلام ، حكمت حكيمان ، عرفان عارفان واقعى ، اخلاق حسنه و اعمال پسنديده ، سخت گريزان و به شدّت در ترس و وحشت است .\r\nكسى كه از امور زيان‌بار و خسران‌آورِ غير قابل جبران گريزان نباشد ، بايد بداند كه هنوز ترس از مقام خدا و وحشت از عقاب فردا ، در دل او جاى نگرفته است گرچه خود را عارف بداند به وادى عرفان اسلامى قدم نگذاشته است .\r\nراستى مگر رشد و كمال ، بصيرت و بينايى و يافتن و رسيدن به اصل معرفت با ادّعاى بدون عمل و دعواى بدون سرمايه امكان‌پذير است ؟ !\r\n\r\nاز چه چيز بايد گريخت\r\nبه طور كلّى از آيات و روايات و آثار اسلامى استفاده مىشود :\r\nانسان بايد از دو چيز و هرچه وابسته به آن دو چيز است سخت گريزان باشد :\r\n1 - از همنشينى با گناهكار و فاسدى كه اميد بازگشت و توبه به او نمىرود از آنجا كه نشست و برخاست با اين افراد مانع راه رشد و كمال انسانى است ، بايد تا سر حدّ ريشه كن شدن ارتباط ، با او به مبارزه برخاست .\r\n2 - آنچه از ديدگاه قرآن و اخبار به عنوان گناه و امر حرام معرّفى شده است .\r\nدر اينجا به بخشى از آيات و رواياتى كه مربوط به اين دو واقعيّت است اشاره مىكنيم :\r\n\r\n","description":"","footnote":"","page_name":" 303 ","page_number":303},
  {"content":"\r\n\r\n\r\nآيهء اوّل : هوسرانان\r\nوَذَرِ الَّذِينَ اتَّخَذُوا دِينَهُمْ لَعِباً وَلَهْواً وَغَرَّتْهُمُ الْحَيَاةُ الدُّنْيَا وَذَكِّرْ بِهِ أَن تُبْسَلَ نَفْسٌ بِمَا كَسَبَتْ لَيْسَ لَهَا مِن دُونِ اللّهِ وَلِىٌّ وَلَا شَفِيعٌ وَإِن تَعْدِلْ كُلَّ عَدْلٍ لَايُؤْخَذْ مِنْهَا أُولئِكَ الَّذِينَ أُبْسِلُوا بِمَا كَسَبُوا لَهُمْ شَرَابٌ مِن حَمِيمٍ وَعَذَابٌ أَلِيمٌ بِمَا كَانُوا يَكْفُرُونَ 
  ] « 1 » .\r\nو كسانى كه دينشان را بازى و سرگرمى گرفتند ، و زندگى دنيا آنان را فريفت ، و اگذار و [ مردم را 
  ] با قرآن اندرز ده ؛ كه مبادا كسى [ در روز قيامت 
  ] به [ كيفر 
  ] آنچه [ از گناهان 
  ] مرتكب شده [ از رحمت و ثواب 
  ] محروم ماند [ و به هلاكت سپرده شود 
  ] و او را جز خدا سرپرست و ياور و شفيعى نباشد و اگر [ براى رهايىاش از عذاب 
  ] هر گونه عوض و فديه‌اى بدهد از او پذيرفته نشود . آنانند كه به سبب آنچه [ از اعمال زشت 
  ] مرتكب شده‌اند [ از رحمت و ثواب 
  ] محروم مانده [ و به هلاكت سپرده شده 
  ] اند . و به خاطر آن كه همواره [ به آيات الهى 
  ] كفر مىورزيدند براى آنان نوشابه‌اى از آب جوشان و عذابى دردناك است .\r\nآرى ، بنابر دستورى كه خداوند در اين آيه به پيامبرش داده است مردم مؤمن و عارفان باللّه ، بايد بااين‌گونه مردم كه دين خدا را به مسخره گرفته‌اند قطع رابطه كنند و از اين بىخردانِ بىخبر ، بگريزند و با آنان هيچ‌گونه معاشرتى نداشته باشند و به هنگام مبارزه - بنا به دستور قرآن در هر عصرى - تا ريشه‌كن شدن آنان به جهاد برخاسته و راه الهى را از لوث وجود اينان پاك كنند .\r\n\r\n\r\n","description":"","footnote":"\r\n( 1 ) - انعام ( 6 ) : 70 .\r\n","page_name":" 304 ","page_number":304},
  {"content":"\r\n\r\nمسلم گروهىهايى كه به عنوان قطب و درويش و فقير الى اللّه ، اعلام موجوديّت مىكنند - كه تشكيل دهندگان سلطنت و شاهنشاهى و دربارهاى كثيف و عمودهاى حكومت‌هاى خائنانه بوده و هستند و حتّى در قالب اقطاب و به گفتهء خودشان فقرا ، مقاصد شوم و پليد خود را عملى مىكنند - مورد تاييد اسلام نبوده و فريب خورده‌گان در مسير ضلالت و گمراهى به سر مىبرند .\r\nاينان قطب برنامه‌هاى شيطانى بوده و ذره‌اى از عرفان اسلامى را نچشيده بلكه گرگانى در لباس ميش و به فرمودهء پروردگار عالم در حديث قدسى « قطّاع طريق » بندگان حق بودند .\r\nعارف واقعى و سر حلقهء عارفان حقيقى و قطب عرفان و هدايت ، وجود مقدّس مولى الموحّدين ، امام العارفين ، اميرالمؤمنين عليه السلام است كه قسمتى از تمام عمرش را با قلدران و گردنكشان و سازندگان دربار و پايه‌گذاران شاهى و سلطنت و زورمداران و مانعان راه خدا ، با سرسختى هرچه تمام‌تر مبارزه و جان شيرين خود را در اين راه كه راه خدا بود ، در محراب عبادت نثار كرد و چه وقيحند آنان كه آلوده به گناه و يار گناهكارند ، آن‌گاه خود را عارف و درويش و وابسته به مولا مىدانند ! !\r\n\r\nآيهء دوم : تفرقه اندازان\r\nإِنَّ الَّذِينَ فَرَّقُوا دِينَهُمْ وَكَانُوا شِيَعاً لَسْتَ مِنْهُمْ فِى شَىْءٍ إِنَّما أَمْرُهُمْ إِلَى اللّهِ ثُمَّ يُنَبِّئُهُم بِمَا كَانُوا يَفْعَلُونَ 
  ] « 1 » .\r\nمسلماً كسانى كه دينشان را بخش بخش كردند ، وگروه گروه شدند ، تو را هيچ پيوندى با آنان نيست ، كار آنان فقط با خداست ، سپس به اعمالى كه همواره\r\n\r\n\r\n","description":"","footnote":"\r\n( 1 ) - انعام ( 6 ) : 159 .\r\n","page_name":" 305 ","page_number":305},
  {"content":"\r\n\r\nانجام مىدادند ، آگاهشان مىكند .\r\nدر اين آيه تعليم مىدهد كه عارف به راه از چنين پليدانى بايد گريزان باشد و از همكارى با آنان سخت بپرهيزد كه اينان نابود كنندهء دنيا و آخرت آنانند .\r\n\r\nآيهء سوم : مسخره‌كنندگان\r\nيَا أَيُّهَا الَّذِينَ آمَنُوا لَا تَتَّخِذُوا الَّذِينَ اتَّخَذُوا دِينَكُمْ هُزُوا وَلَعِباً مِنَ الَّذِينَ أُوتُوا الْكِتَابَ مِن قَبْلِكُمْ وَالْكُفَّارَ أَوْلِيَاءَ وَاتَّقُوا اللّهَ إِن كُنتُم مُؤْمِنِينَ 
  ] « 1 » .\r\nاى مؤمنان ! كسانى كه دين شما را مسخره و بازيچه گرفته‌اند ، چه از اهل كتاب و چه از كافران ، سرپرستان و دوستان خود مگيريد و اگر مؤمن هستيد از خدا پروا كنيد .\r\nملّت اسلام بعد از پنج قرن تجربه ، بايد به اين نتيجه رسيده باشد كه از يهود و نصارى و كفّار و به تعبير روشن‌تر از غرب و شرق جز زيان چيزى عايدش نشده و نمىشود ؛ بنابراين امروز ، روز دوستى و ارتباط با آنان نيست ، بلكه روز مبارزه و ريشه‌كن كردن وجود پليد آنان از سر راه بشريّت است .\r\n\r\nآيهء چهارم : ظاهرفريبان\r\nيَا أَيُّهَا الرَّسُولُ لَا يَحْزُنكَ الَّذِينَ يُسَارِعُونَ فِى الْكُفْرِ مِنَ الَّذِينَ قَالُوا آمَنَّا بِأَفْوَاهِهِمْ وَلَمْ تُؤْمِنْ قُلُوبُهُمْ وَمِنَ الَّذِينَ هَادُوا سَمّاعُونَ لِلْكَذِبِ سَمّاعُونَ لِقَوْمٍ آخَرِينَ لَمْ يَأْتُوكَ يُحَرِّفُونَ الْكَلِمَ مِنْ بَعْدِ مَواضِعِهِ يَقُولُونَ إِنْ أُوتِيتُمْ هذَا فَخُذُوهُ وَإِن لَمْ تُؤْتَوْهُ فَاحْذَرُوا وَمَن يُرِدِ اللّهُ فِتْنَتَهُ فَلَن تَمْلِكَ لَهُ مِنَ اللّهِ شَيْئاً\r\n\r\n\r\n","description":"","footnote":"\r\n( 1 ) - مائده ( 5 ) : 57 .\r\n","page_name":" 306 ","page_number":306},
  {"content":"\r\n\r\nأُولئِكَ الَّذِينَ لَمْ يُرِدِ اللّهُ أَن يُطَهِّرَ قُلُوبَهُمْ لَهُمْ فِى الدُّنْيَا خِزْىٌ وَلَهُمْ فِى الْآخِرَةِ عَذَابٌ عَظِيمٌ 
  ] « 1 » .\r\nاى پيامبر ! كسانى كه در كفر مىشتابند تو را غمگين نسازند ، چه آنان كه به زبانشان گفتند : ايمان آورديم و دل‌هايشان ايمان نياورده ، و چه آنان كه يهودىاند كه به شدت شنوندهء دروغند [ با آن كه مىدانند دروغ است 
  ] و به شدت گوش به فرمان گروهى ديگرند كه [ از روى حسد و كبر 
  ] نزد تو نيامده‌اند . [ آن گروهى كه 
  ] كلمات [ خدا 
  ] را پس از استوارى در جايگاه‌هايش تحريف مىكنند ، [ و معناى حقيقىاش را تغيير مىدهند و به مقلّدان و مطيعان بىسواد خود 
  ] مىگويند : اگر [ از طرف پيامبر اسلام 
  ] احكام [ و فرمان‌هايى مطابق ميل ما 
  ] به شما ابلاغ كردند بپذيريد ، و اگر آن را [ مطابق ميل ما 
  ] ابلاغ نكردند [ از آن 
  ] بپرهيزيد . و كسانى كه خدا عذاب [ و رسوايى و ذلت 
  ] شان را بخواهد ، تو هرگز نمىتوانى چيزى از عذاب خدا را از آنان بر طرف كنى . اينانند كسانى كه خدا نخواسته دل‌هايشان را [ از آلودگى 
  ] پاك كند ؛ براى آنان در دنيا خوارى و رسوايى ، و در آخرت عذابى بزرگ است .\r\nدر اين آيه دورى گزيدن از منافقان و جاسوسان پليد و متكبّران آلوده و هركس با راه خدا و پيامبر مخالفت داشته و موجوديّتش به زيان امت اسلامى است ، خواسته شده است .\r\nارتباط با اينان ، انسان را دچار خسارت دنيا و عذاب آخرت خواهد كرد و كسى كه ترس و بيم از خسارت در دنيا و عذاب در آخرت دارد ، از چنين پليدانى گريزان و با ايشان كاملًا بىارتباط است .\r\n\r\n\r\n","description":"","footnote":"\r\n( 1 ) - مائده ( 5 ) : 41 .\r\n","page_name":" 307 ","page_number":307},
  {"content":"\r\n\r\n\r\nآيهء پنجم : پيمان شكنان سُست عهد\r\nوَإِن نَكَثُوا أَيْمَانَهُم مِن بَعْدِ عَهْدِهِمْ وَطَعَنُوا فِى دِينِكُمْ فَقَاتِلُوا أَئِمَّةَ الْكُفْرِ إِنَّهُمْ لَا أَيْمَانَ لَهُمْ لَعَلَّهُمْ يَنتَهُونَ 
  ] « 1 » .\r\nو اگر پيمان‌هايشان را پس از تعهدشان شكستند و در دين شما زبان به طعنه و عيب جويى گشودند ، در اين صورت با پيشوايان كفر بجنگيد كه آنان را [ نسبت به پيمان‌هايشان 
  ] هيچ تعهدى نيست ، باشد كه [ از طعنه زدن و پيمان شكنى 
  ] بازايستند .\r\n\r\nآيهء ششم : كفر پدر و مادر\r\nيَا أَيُّهَا الَّذِينَ آمَنُوا لَا تَتَّخِذُوا آبَاءَكُمْ وَإِخْوَانَكُمْ أَوْلِيَاءَ إِنِ اسْتَحَبُّوا الْكُفْرَ عَلَى الإِيمَانِ وَمَن يَتَوَلَّهُم مِنكُمْ فَأُولئِكَ هُمُ الظَّالِمُونَ 
  ] « 2 » .\r\nاى اهل ايمان ! اگر پدرانتان و برادرانتان كفر را بر ايمان ترجيح دهند ، آنان را دوستان و سرپرستان خود مگيريد و كسانى از شما كه آنان را دوست و سرپرست خود گيرند ، هم اينانند كه ستمكارند .\r\n\r\nآيهء هفتم : منكران معاد\r\nقَاتِلُوا الَّذِينَ لَايُؤْمِنُونَ بِاللّهِ وَلَا بِالْيَوْمِ الآخِرِ وَلَا يُحَرِّمُونَ مَا حَرَّمَ اللّهُ وَرَسُولُهُ وَلَا يَدِينُونَ دِينَ الْحَقِّ مِنَ الَّذِينَ أُوتُوا الْكِتَابَ حَتَّى يُعْطُوا الْجِزْيَةَ\r\n\r\n\r\n","description":"","footnote":"\r\n( 1 ) - توبه ( 9 ) : 12 .\r\n( 2 ) - توبه ( 9 ) : 23 .\r\n","page_name":" 308 ","page_number":308},
  {"content":"\r\n\r\nعَن يَدٍ وَهُمْ صَاغِرُونَ 
  ] « 1 » .\r\nبا كسانى از اهل كتاب كه به خدا و روز قيامت ايمان نمىآورند ، و آنچه را خدا و پيامبرش حرام كرده‌اند ، حرام نمىشمارند ، و دين حق را نمىپذيرند ، بجنگيد تا با دست خود در حالى كه [ نسبت به احكام دولت اسلامى 
  ] متواضع و فروتن‌اند ، جزيه بپردازند .\r\nراستى اين آيه با چه موضع محكمى تكليف ملّت اسلام را در برابر يهودىها و نصرانىها به خصوص جانيان اروپا و آمريكا و اسرائيل معلوم مىكند اين ملّت اسلام است كه بايد با تمام قدرت با تكيه بر اللّه تكليف خود را ، بنابر فرمودهء خدا در اين آيه ، با دشمنان خدا معلوم كند . و خدا لعنت كند آن خائنانى كه تحت عنوان سردمداران ممالك اسلامى عليه اسلام و مردم مسلمان با اين آدمخواران سازش كردند ، اگر اينان ايمان به خدا و حساب قيامت داشتند ، نه اين كه با آنان دوستى نمىكردند ؛ بلكه در برابر آنان از اسلام و ملّت مظلوم اسلام دفاع مىكردند .\r\n\r\nآيهء هشتم : منافقان دو رو\r\nالْمُنَافِقُونَ وَالْمُنَافِقَاتُ بَعْضُهُم مِن بَعْضٍ يَأْمُرُونَ بِالْمُنْكَرِ وَيَنْهَوْنَ عَنِ الْمَعْرُوفِ وَيَقْبِضُونَ أَيْدِيَهُمْ نَسُوا اللّهَ فَنَسِيَهُمْ إِنَّ الْمُنَافِقِينَ هُمُ الْفَاسِقُونَ * وَعَدَ اللّهُ الْمُنَافِقِينَ وَالْمُنَافِقَاتِ وَالْكُفَّارَ نَارَ جَهَنَّمَ خَالِدِينَ فِيهَا هِىَ حَسْبُهُمْ وَلَعَنَهُمُ اللّهُ وَلَهُمْ عَذَابٌ مُقِيمٌ 
  ] « 2 » .\r\n\r\n\r\n","description":"","footnote":"\r\n( 1 ) - توبه ( 9 ) : 29 .\r\n( 2 ) - توبه ( 9 ) : 67 - 68 .\r\n","page_name":" 309 ","page_number":309},
  {"content":"\r\n\r\nمردان و زنان منافق همانند و مشابه يكديگرند ، به كار بد فرمان مىدهند و از كار نيك باز مىدارند و از انفاق در راه خدا امساك مىورزند ، خدا را فراموش كردند و خدا هم آنان را [ از لطف و رحمت خود 
  ] محروم كرد ؛ يقيناً منافقانند كه فاسق‌اند . * خدا آتش دوزخ را به مردان و زنان منافق و كافران وعده داده ، در آن جاودانه‌اند ، همان براى آنان بس است و خدا لعنتشان كرده و براى آنان عذابى پايدار است .\r\nاز اين نمونه آيات ، در قرآن مجيد فراوان است كه استفاده مىشود :\r\nعارف موظف است در درجهء اوّل چهره‌هاى ناپاكى كه در قرآن معرفى شده‌اند بشناسد و به وظيفه الهى خود عمل كند . اگر وظيفه‌اش گريز از آنهاست بگريزد كه اين گريختن بر مبناى ترس از خدا است و اگر مسئوليّتش كارزار با آنان است ، در راه جهاد قدم بگذارد و شرّ آنان را از راه خدا بردارد و توجّه كند كه امام صادق عليه السلام دربارهء واقعيّت و نتيجه خوف عارفان فرموده : وَدَليلُ الخَوْفِ الهَرَبُ ، دليل و نشانهء اين كه دل عارف را ترس از خدا احاطه كرده دورى او از اهل معاصى و آلودگان به كفر وفسق ونفاق وعهدشكنى ، ونيز دورى از معاصى شخصى و آنچه خدا از آن نهى فرموده است ، مىباشد .\r\n\r\nپرهيز از معاصى در روايات\r\nگريز عارف از گناهان ، يكى از اصولىترين برنامه‌هاى زندگى اوست ، براى عارف مصيبتى بزرگ‌تر از آلوده شدن به گناه نيست و تنفّر قلبى و عملى عارف از گناه تنفّرى شديد است .\r\nيكى از مهمترين پايه‌هاى اسلام اجتناب و دورى از گناه است . آن قدر كه اسلام بر دورى از گناه پافشارى دارد اصرار بر عبادت ندارد .\r\n\r\n","description":"","footnote":"","page_name":" 310 ","page_number":310},
  {"content":"\r\n\r\nاگر در آيين عزيز الهى دقت كنيم ، مىبينيم كه بزرگترين عبادت و پر ارزش‌ترين خط بندگى ، دورى جستن از معاصى است .\r\nدر روايات ، تقوا و خوددارى از گناه به عنوان افضل عبادات و پر پاداش‌ترين بندگىها به حساب آمده است .\r\nعارف به اثر وضعى گناه در دنيا و عقوبت سخت آن در آخرت واقف است و براساس اين آگاهى كسب خوف كرده و خوف در وجود او ، بهترين عامل وشديدترين علّت براى گريز از گناه است .\r\nبه رواياتى در اين باب توجه كنيد :\r\n\r\nآثار شوم گناه\r\nعَنْ أَبى جَعْفَرٍ عليه السلام قالَ : إِنَّ الْعَبْدَ يَسْأَلُ اللّهَ الْحاجَةَ فَيَكُونُ مِنْ شَأْنِهِ قَضاءُها إِلى أَجَلٍ قَريبٍ أَوْ إِلى وَقْتٍ بَطيئٍ فَيَذْنِبُ الْعَبْدُ ذَنْباً فَيَقُولُ اللّهُ تَبارَكَ وَتَعالى : لِلْمَلَكِ لانْقُضْ حاجَتَهُ وَأَحْرِمْهُ إِيّاها فَإِنَّهُ تَعَرَّضَ لِسُخْطى وَاسْتَوْجَب‌َالْحِرْمانَ مِنّى « 1 » .\r\nامام باقر عليه السلام فرمود : بنده از خدا حاجتى مىخواهد كه اقتضا دارد دير يا زود برآورده شود سپس آن بنده دچار گناهى مىشود و خداى تبارك و تعالى به فرشته مأمور برآوردن حاجت مىفرمايد : حاجتش را اجابت مكن و او را از آن محروم دار ؛ زيرا خود را در معرض خشم من قرار داد و سزاوار محروميّت شد .\r\nعَنْ أَبى عَبْدِاللّهِ عليه السلام قالَ : إِنَّ الْرَجُلَ يُذْنِبُ الذَّنْبَ فَيُحْرَمُ صَلاةَ اللَّيْلِ وَإِنَّ الْعَمَلَ\r\n\r\n\r\n","description":"","footnote":"\r\n( 1 ) - الكافى : 2 / 271 ، باب الذنوب ، حديث 14 .\r\n","page_name":" 311 ","page_number":311},
  {"content":"\r\n\r\nالسَيِّئَ أَسْرَعُ فى صاحِبِهِ مِنَ السِّكِّينَ فى اللّحْمِ « 1 » .\r\nامام صادق عليه السلام فرمود : انسان گناه مىكند ، از نماز شب با آن همه خصوصيّت و آثار دنيايى و آخرتى محروم مىگردد و به حق كه اثر گناه در گنه‌كار از اثر كارد در گوشت سريعتر است .\r\nقالَ أَميرُالْمُؤْمِنينَ عليه السلام : لا وَجَعَ أَوْجَعُ لِلْقُلُوبِ مِنَ الذُّنُوبِ ، وَلا خَوْفَ أَشَدُّ مِنَ الْمَوْتِ ، وَكَفى بِما سَلَفَ تَفَكُّراً وَكَفى بِالْمَوْتِ واعِظاً « 2 » .\r\nاميرمؤمنان عليه السلام فرمود : دردى براى قلوب ، دردناكتر از گناهان نيست و ترسى سخت‌تر از ترس براى مرگ نيست و گذشته براى عبرت گرفتن كافى است و مرگ براى اندرز دادن بس است .\r\nعَن أَبى الْحَسَنِ عليه السلام : إِنَّ للّهِ عَزَّوَجَلَّ فى كُلّ يَوْمٍ وَلَيْلَةٍ مُنادِياً يُنادى : مَهْلًا مَهْلًا عِبادَ اللّهِ عَنْ مَعاصى اللّهِ ، فَلَوْ لا بَهائِمُ رُتَّعٌ ، وَصِبْيَةٌ رُضَّعُ ، وَشُيُوخٌ رُكَّعٌ لَصُبَّ عَلَيْكُمُ الْعَذابُ صَبّاً ، تُرَضُّونَ بِهِ رَضّاً « 3 » .\r\nحضرت رضا عليه السلام فرمود : خداوند يك منادى دارد ، يك شب و روز فرياد مىزند : اى بندگان خدا ! از حركت به سوى نافرمانيها بايستيد ، بايستيد كه اگر چهارپايان چرنده و كودكان شيرخوار و پيران ركوع كننده نبودند ، عذابى بر شما فرو مىريخت كه نرم و كوبيده شويد .\r\nعَنْ نُعْمانِ الرّازى قال : سَمِعْتُ أَبا عَبْدِاللّهِ عليه السلام يَقُولُ : مَنْ زَنى خَرَجَ مِنَ الْإِيمانِ\r\n\r\n\r\n","description":"","footnote":"\r\n( 1 ) - الكافى : 2 / 272 ، باب الذنوب ، حديث 16 .\r\n( 2 ) - الكافى : 2 / 272 ، باب الذنوب ، حديث 28 .\r\n( 3 ) - الكافى : 2 / 272 ، باب الذنوب ، حديث 31 .\r\n","page_name":" 312 ","page_number":312},
  {"content":"\r\n\r\nوَمَنْ شَرِبَ الْخَمْرَ خَرَجَ مِنَ الْإِيمانِ ، وَمَنْ أَفْطَرَ يَوْماً مِنْ شَهْرِ رَمَضانِ مُتَعَمِّداً خَرَجَ مِنَ الإِيمانِ « 1 » .\r\nنعمان رازى مىگويد : از حضرت صادق عليه السلام شنيدم كه فرمود : كسى كه زنا كند و آن كس كه شراب بنوشد و شخصى كه يك روز از ماه رمضان را عمداً بخورد از ايمان خارج شده است .\r\nعَنْ عُبَيْدَةِ بنِ زُرارة قالَ : سَأَلْتُ أَبا عَبْدِاللّهِ عليه السلام عَنِ الْكَبائِرِ : فَقالَ هُنَّ فى كِتابِ عَلى سَبْعٌ : الْكُفْرُ بِاللّهِ ، وَقَتْلُ النَّفْسِ ، وَعُقُوقُ الْوالِدَيْنِ ، وَأَكْلُ الرِّبا بَعْدَ الْبَيِّنَةِ وَأَكْلُ مالِ الْيَتيمِ ظُلماً ، وَالْفِرارُ مِنَ الزَّحْفِ ، وَالْتَّعَرُّبُ بَعْدَ الْهِجْرَةِ ، قالَ : فَقُلْتُ : فَهذا أَكْبَرُ الْمَعاصى ؛ قالَ نَعَمْ قُلْتُ : فَأَكْلُ درهَم مِن مالِ الْيَتيمِ ظُلْماً أَكْبَرُ أَمْ تَرْكُ الصَّلاةِ قالَ تَرْكُ الصَّلاةِ قُلْتُ : فَما عَدَدْتَ تَرْكَ الصَّلاةِ فى الْكَبائِرِ فَقالَ : أَىُّ شَيءٍ أَوَّلُ ما قُلْتُ لَكَ قالَ : قُلْتُ الْكُفْرُ قالَ : فَإِنَّ تارِكَ الصَّلاةِ كافِرٌ يَعْنى مِنْ غَيْرِ عِلَّةٍ « 2 » .\r\nعبيدة بن زرارة مىگويد : از حضرت صادق عليه السلام دربارهء گناهان كبيره پرسيدم ، فرمود : در كتاب على عليه السلام هفت گناه از گناهان كبيره است :\r\n1 - كفر به خدا ، 2 - آدم كشى ، 3 - عدم رعايت حقوق پدر و مادر ، 4 - خوردن ربا بعد از دانستن ، 5 - خوردن مال يتيم به ناحق ، 6 - فرار از جهاد ، 7 - ايمان بعد از اسلام . عرضه داشتم : اينها بزرگترين گناهانند ؟ فرمود : آرى ، گفتم :\r\nگناه يك درهم خوردن مال يتيم به ناحق بزرگتر است يا ترك نماز ، فرمود :\r\nترك نماز ، عرضه داشتم : شما كه ترك نماز را از كبائر نشمردى ، فرمود : اوّلين چيزى كه گفتم چه بود ؟ عرض كردم : كفر ، فرمود : تارك نماز كافر است ، البته بدون علّت و عذر .\r\n\r\n\r\n","description":"","footnote":"\r\n( 1 ) - الكافى : 2 / 278 ، باب الكبائر ، حديث 5 .\r\n( 2 ) - الكافى : 2 / 278 ، باب الكبائر ، حديث 8 .\r\n","page_name":" 313 ","page_number":313},
  {"content":"\r\n\r\nعلّامهء مجلسى رحمه الله معتقد است كه جملهء « مِنْ غير عِلَّةٍ » يا كلام مرحوم كلينى است يا يكى از روايت كنندگان .\r\n\r\nگناهان كبيره از نظر بزرگان\r\nمرحوم مجلسى رحمه الله از شيخ بهايى در تعريف گناهان كبيره اين اقوال را ذكر مىكند :\r\n1 - هر گناهى كه خداوند در قرآن مجيد انسان را به خاطر آن به عذاب تهديد كرده است .\r\n2 - هر معصيتى كه شارع برايش حدّى معين كرده و در قرآن نسبت به آن تهديد آمده است .\r\n3 - هر گناهى كه ارتكاب آن دلالت بر بىاعتنايى به دين داشته باشد .\r\n4 - هر گناهى كه حرمتش به دليل قطعى ثابت شده باشد .\r\n5 - هر معصيتى كه در كتاب و سنّت به شدّت مورد تهديد قرار گرفته باشد .\r\n6 - ابن مسعود مىگويد :\r\nگناهان از اوّل سورهء نساء تا آيه شريفهء [  إِنْ تَجْتَنِبُوا كَبائِرَ ما تُنْهَوْنَ عَنْهُ 
  ]  « 1 » كبيره است .\r\n7 - هر گناهى كبيره است ؛ زيرا هر معصيتى مخالفت خداست و كوچك و بزرگى آنها نسبت به بالا و پايين است : مثلًا بوسيدن زن نامحرم نسبت به زنا صغيره و نسبت به نظر كردن به او كبيره است .\r\nسپس علّامهء بزرگ ، خدمت گزار بىنظير مرحوم مجلسى رحمه الله مىگويد :\r\nگويا نظر كسى كه همهء گناهان را كبيره دانسته اين است كه گناه را نبايد كوچك\r\n\r\n\r\n","description":"","footnote":"\r\n( 1 ) - نساء ( 4 ) : 31 .\r\n","page_name":" 314 ","page_number":314},
  {"content":"\r\n\r\nو ناچيز شمرد ؛ چنانچه در اخبار بسيارى آمده است :\r\nگناه را كوچك نشماريد ؛ زيرا نافرمانى شخص بزرگ ، بزرگ است و مخالفت با پروردگار جليل سنگين « 1 » .\r\nولى اين موضوع منافات ندارد كه برخى از گناهان نسبت به خود بزرگتر از برخى ديگر باشد و به صغائر و كبائر تقسيم گردد كه اگر از كبائر كناره‌گيرى شود صغائر آنها آمرزيده گردد و ارتكاب كبيره و اصرار بر صغيره با عدالت منافات دارد .\r\nامّا در رابطه با شمارهء گناهان كبيره ، برخى آنها را هفت عدد دانسته‌اند :\r\n1 - شرك به خدا 2 - آدم كشى 3 - تهمت زنا زدن به زن پاكدامن 4 - خوردن مال يتيم 5 - زنا 6 - فرار از جنگ 7 - عقوق والدين .\r\nو عدّه‌اى 13 گناه ديگر را به آن اضافه كرده‌اند :\r\n1 - لواط 2 - جادوگرى 3 - رباخوارى 4 - غيبت 5 - سوگند دروغ 6 - شهادت ناحق 7 - ميخوارى 8 - بىاحترامى به كعبه 9 - دزدى 10 - پيمان‌شكنى 11 - تعرّب « 2 » بعد از هجرت 12 - نوميدى از رحمت خدا 13 - ايمنى از مكر پروردگار .\r\nو بعضى ديگر از علما و بيداران راه حق ، 14 گناه ديگر بر گناهان بالا افزوده‌اند :\r\n1 - خوردن مردار 2 - خوردن خون 3 - خوردن گوشت خوك 4 - خوردن قربانى براى غير خدا 5 - خوردن هر حرامى مانند رشوه تحت عنوان سُحْت 6 - قماربازى 7 - كم‌فروشى 8 - كمك به ظالم 9 - حبس حق مردم بدون دست‌تنگى 10 - اسراف 11 - تبذير 12 - خيانت 13 - اشتغال به كارهاى بيهوده 14 - اصرار ورزيدن بر گناهان صغيره .\r\n\r\n\r\n","description":"","footnote":"\r\n( 1 ) - وسائل الشيعة : 15 / 313 ، باب 43 ، حديث 5 / 206 .\r\n( 2 ) - تَعَرَّب : اخلاق و رفتارش شبيه عربها شد ( عربهاى زمان جاهليت ) .\r\n","page_name":" 315 ","page_number":315},
  {"content":"\r\n\r\nعلامهء مجلسى رحمه الله سپس مىگويد :\r\nبراى هيچ‌يك از اين اقوال و تعريف و شمارهء گناهان ، دليل مطمئنى نيست و شايد پنهان بودن كبيره يا عدد آن از طرف خدا مصلحتى باشد ، چنان كه در نهان بودن شب قدر و صلاة وُسْطى مصلحت است ! « 1 » برخى از بيداران مىگويند :\r\nمصلحت پنهان بودن عدد كبيره يا خود كبيره در آن است كه انسان در تمام لحظات از هر گناهى خوددارى كند ؛ مبادا كه آن گناه كبيره باشد و اتّفاقاً در همان وقت انسان مورد خشم و غضب حق و سخط حضرت حق قرار بگيرد و توبه برايش مشكل شود ؛ چون در روايات آمده است :\r\nاز هر گناهى بپرهيزيد ؛ مبادا كه هنگام ارتكاب گناهى ناگهان مورد سخط قرار گيريد و از هيچ عبادتى روى مگردانيد كه رحمت او در عبادات پنهان است و ممكن است عبادتى باشد كه رحمت حق را به سوى شما جلب كند و شما نسبت به آن غافل باشيد « 2 » .\r\nعَنْ أَبى عَبْدِاللّهِ عليه السلام قالَ : قالَ النَّبِىُّ صلى الله عليه و آله : أَرْكانُ الْكُفْرِ أَرْبَعَةٌ : الرَّغْبَةُ وَالرَّهْبَةُ وَالسَّخَطُ وَالْغَضَبُ « 3 » .\r\nامام صادق عليه السلام از رسول اسلام صلى الله عليه و آله نقل‌مىكند كه پايه‌هاى كفر چهار چيز است :\r\n1 - دلبستگى به دنيا و شهوات نفسانى ، 2 - ترس از دست رفتن دنيا و ترس از پرداخت جهاد و زكات ، 3 - ناخرسندى از فعل خدا نسبت به خود از تقسيم روزى و قضا و قدر ، 4 - خشم .\r\n\r\n\r\n","description":"","footnote":"\r\n( 1 ) - به پاورقى الكافى و كتاب مرآة العقول علامهء مجلسى رحمه الله مراجعه كنيد .\r\n( 2 ) - وسائل الشيعة : 15 / 313 ، باب 43 ، حديث 4 / 206 .\r\n( 3 ) - الأمالى ، شيخ صدوق : 419 ، المجلس الخامس والستون ، حديث 8 .\r\n","page_name":" 316 ","page_number":316},
  {"content":"\r\n\r\nعَنْ أَبى عَبْدِاللّهِ عليه السلام قالَ : قالَ رَسُولُ اللّهِ صلى الله عليه و آله : إِنَّ أَوَّلَ مَا عُصِىَ اللّهُ عَزَّوَجَلَّ بِهِ سِتّ : حُبُّ الدُّنْيا ، وَحُبُّ الرِئاسَةِ ، وَحُبُّ الطَّعامِ ، وَحُبُّ النَّوْمِ ، وَحُبُّ الرَّاحَةِ ، وَحُبُّ النِّساءِ « 1 » .\r\nامام صادق عليه السلام از رسول خدا صلى الله عليه و آله نقل مىكند : سرآغاز نافرمانى از خدا شش چيز است : دوستى دنيا ، رياست ، خوراك ، استراحت و دوستى بىمورد نسبت به زنان .\r\nزشتى اين شش برنامه در روايت ، در صورت افراط و گرايش بيش از حدّ است ، به عبارت ديگر ، اسلام نه افراط را مىپسندد و نه تفريط را ؛ بلكه اعتدال از مهمترين ويژه‌گىهاى اين دين الهى است كه حتى در مورد عبادات نيز مورد سفارش قرار گرفته است .\r\nعَنْ أَبى عَبْدِاللّهِ عليه السلام قالَ : قالَ رَسُولُ اللّهِ صلى الله عليه و آله : مِنْ عَلاماتِ الشِّقاءِ جُمُودُ الْعَيْنِ وَقَسْوَةُ القَلْبِ وَشِدَّةُ الْحِرْصِ فى طَلَبِ الدُّنْيا ( الرِّزق ) وَالإِصْرارِ عَلَى الذَّنْبِ « 2 » .\r\nامام صادق عليه السلام از نبىّ اكرم صلى الله عليه و آله نقل مىكند كه از نشانه‌هاى بدبختى خشك چشمى و سخت دلى و حرص زياد در طلب دنيا و اصرار به گناه است .\r\nعَنْ أَبى عَبْداللّهِ عليه السلام قالَ : قالَ رَسُولُ اللّهِ صلى الله عليه و آله : ثَلاثٌ مَنْ كُنَّ فيهِ كانَ مُنافِقاً وَإِنْ صامَ وَصَلّى وَزَعَمَ أَنَّهُ مُسْلِمٌ : مَنْ إِذَا ائْتُمِنَ خانَ وَإِذا حَدَّثَ كَذِبَ وَإِذا وَعَدَ خَلَفَ ، إِنَّ اللّهَ عَزَّوَجَلَّ قالَ فى كِتابِهِ : [\r\nانَّ اللّهَ لا يُحِبُّ الْخائِنينَ 
  ] « 3 »\r\nوَقالَ : [\r\nأَنَّ لَعْنَةَ اللّهِ عَلَيْهِ انْ كانَ مِنَ الْكاذِبينَ 
  ] « 4 »\r\nوفى قَوْلِهِ عَزَّوَجَلَّ [\r\nوَاذْكُرْ فى الْكِتابِ\r\n\r\n\r\n","description":"","footnote":"\r\n( 1 ) - مجموعة ورّام : 2 / 205 ؛ الكافى : 2 / 289 ، باب فى اصول الكفر ، حديث 3 .\r\n( 2 ) - الخصال : 243 ، اربع من علامات الشقاء ، حديث 96 ؛ تحف العقول : 47 .\r\n( 3 ) - انفال ( 8 ) : 58 .\r\n( 4 ) - نور ( 24 ) : 7 .\r\n","page_name":" 317 ","page_number":317},
  {"content":"\r\n\r\nاسْماعيلَ إِنَّهُ كانَ صادِقَ الْوَعْدِ وَكانَ رَسُولًا نَبِيّاً 
  ] « 1 » .\r\nامام صادق عليه السلام از نبىّ اكرم صلى الله عليه و آله نقل مىكند كه سه صفت است كه در هركه باشد منافق است اگرچه اهل نماز و روزه باشد و خود را مسلمان بداند : كسى كه در امانت خيانت كند ، در سخن گفتن دروغ بگويد و هرگاه وعده دهد خلف وعده كند . خداوند در كتابش فرموده : خدا خيانتكاران را دوست ندارد و لعنت خدا بر او اگر از دروغگويان باشد و فرموده اسماعيل را در كتاب ياد كن همانا او درست وعده و رسول و پيامبر بود .\r\nآنچه ذكر شد نمونه‌اى است از ويژگىهاى عارفان خائفِ از مقام حق و بيم‌داران از عذاب فردا .\r\nآن كس كه براى شناخت محرّمات اقدام نكند و آن كس كه محرّمات را مىشناسد و از آن پروا نمىكند امتيازى از مسلمانى ندارد و آن كه از گنهكار و گناه پرهيز دارد و چون گوسپندى كه از گرگ مىگريزد از عاصيان عامد و گنهكاران معاند مىگريزد عارفى است كه خوف در دل او جايگزين شده است ، فرار و گريزش از گناه و اهل گناه ، دليل بر خوف اوست اين است معناى كلام حضرت صادق عليه السلام كه فرمود : فَدَليلُ الْخَوْفِ الْهَرَبُ .\r\n\r\n\r\n","description":"","footnote":"\r\n( 1 ) - مريم ( 19 ) : 54 . الكافى : 2 / 290 ، باب فى اصول الكفر واركانه ، حديث 8 .\r\n","page_name":" 318 ","page_number":318},
  {"content":"\r\n\r\n[ وَدَليلُ الرَجاءِ الطَّلَبُ 
  ]\r\n\r\nدليل اميد\r\nهمان‌طور كه در جملهء قبل ، امام صادق عليه السلام فرمودند : دليل بر اين كه انسان داراى خوف است گريز اوست از هرچه كه مولا از آن تنفّر دارد ، در اين جمله براى مسئله اميد دليل آورده و مىفرمايد :\r\nهركسى ، نمىتواند ادّعا كند دارندهء اميد است ، اميد سرمايهء كمى نيست ، اميد واقعيّت بزرگى است ، اميد يكى از مهمترين علل رشد و حركت انسان است . دليل بودن اميد در دل اميدوار حالت طلب اوست . طلب كردن آنچه مولا به آن علاقه دارد . مولا همهء نيكان عالم را كه در قرآن ستوده دوست دارد و علائمى براى پاكان بيان مىدارد ، تا پاكان به وسيلهء آن نشانه‌ها در هر دوره‌اى براى هر طلب حقيقتى ، قابل شناخت باشد . پس بايد به دنبال پاكان و نيكان برخاست و ارتباط با آنان را در رأس طلب‌ها و خواسته‌ها قرار داد و اين خواسته را به سرعت و با شدّت جامهء عمل پوشاند . مگر نه اين است كه قرآن مجيد به عنوان امر ، از انسان مىخواهد تنها با صادقان عالم نشست و برخاست كند :\r\n[  يا أَيُّهَا الَّذِينَ آمَنُوا اتَّقُوا اللَّهَ وَ كُونُوا مَعَ الصَّادِقِينَ 
  ]  « 1 »  . \r\n\r\n\r\n","description":"","footnote":"\r\n( 1 ) - توبه ( 9 ) : 119 .\r\n","page_name":" 319 ","page_number":319},
  {"content":"\r\n\r\nاى كسانى كه ايمان آورده‌ايد ! از خدا پروا كنيد و با صادقان باشيد [ صادقانى كه كامل‌ترينشان پيامبران و اهل بيت رسول بزرگوار اسلام هستند 
  ] .\r\nحضرت حق طلب آمرزش و مغفرت را دوست دارد ، پس بايد يكى از خواسته‌هاى مهم انسان طلب بخشش و عفو باشد ، تحقّق بخشيدن به اين خواسته ، فقط در سايه بازگشت و توبه ميسّر است .\r\nخداوند متعال تمام عبادات و روشهاى صحيح بندگى را دوست دارد ، پس بايد براى به دست آوردن بندگى اقدام كرد و كاسه‌اى از شراب طهور و حيات‌بخشِ عبوديّت را سر كشيد .\r\nوجود مقدسش به تمام برنامه‌هاى خير كه در قرآن و روايات معرّفى شده‌اند ، عشق مىورزد ؛ پس بايد به طلب كليّهء برنامه‌هاى خير برخاست و براى انجام خيرات خود را به آب و آتش زد .\r\nانسانى كه به اين امور بىتفاوت است يا كه اين برنامه‌ها جزء خواسته‌هاى او نيست ، نمىتواند ادّعاى اميد كند . اميد مخصوص كسانى است كه در مزرعهء دنيا به پاشيدن بذر نيكى و عبادت اقدام كرده‌اند و به هر كار خيرى آراسته شده‌اند و به اميد برداشت محصول در هر دو دنيا ، زندگى مىكنند .\r\nاين اميد پس از آن همه طلب و خواسته ، اميد صحيحى است و بلكه اصل اميد است و طلب و خواسته واقعى زاييدهء اين اميد است .\r\nقرآن مىفرمايد :\r\n[  فَمَنْ كانَ يَرْجُوا لِقاءَ رَبِّهِ فَلْيَعْمَلْ عَمَلًا صالِحاً 
  ]  « 1 »  . \r\nپس كسى كه ديدار [ پاداش و مقام قرب 
  ] پروردگارش را اميد دارد ، پس بايد\r\n\r\n\r\n","description":"","footnote":"\r\n( 1 ) - كهف ( 18 ) : 110 .\r\n","page_name":" 320 ","page_number":320},
  {"content":"\r\n\r\nكارى شايسته انجام دهد .\r\n بيا تا دست از اين عالم بداريم * بيا تا پاى دل از گل برآريم\r\nبيا تا بردبارى پيشه سازيم * بيا تا تخم نيكويى بكاريم « 1 » \r\n\r\nمعرفى چهره‌هاى پاك در قرآن\r\nدر اينجا به معرّفى چهره‌هاى پاكى كه لازم است انسان در تمام طول عمر با آنان همراه باشد ، مىپردازيم ؛ زيرا همراهى با آنان پر منفعت‌ترين تأثير را در همهء حيات آدمى دارد . پس از آن به معرّفى پاره‌اى از برنامه‌هايى كه بايد انسان در طلب آنها باشد تا آن برنامه‌ها را به دست آورد ، خواهيم پرداخت .\r\n\r\nآيهء اول : چهره‌هاى پاك در قرآن\r\nلَيْسَ الْبِرَّ أَنْ تُوَلُّوا وُجُوهَكُمْ قِبَلَ الْمَشْرِقِ وَالْمَغْرِبِ وَلكِنَّ الْبِرَّ مَنْ آمَنَ بِاللّهِ وَالْيَومِ الآخِرِ وَالْمَلَائِكَةِ وَالْكِتَابِ وَالنَّبِيِّينَ وَآتَى الْمَالَ عَلَى حُبِّهِ ذَوىالْقُرْبَى وَالْيَتَامَى وَالْمَسَاكِينَ وَابْنَ الْسَّبِيلِ وَالسَّائِلِينَ وَفِى الرِّقابِ وَأَقَامَ الصَّلَاةَ وَآتَى الزَّكَاةَ وَالْمُوفُونَ بِعَهْدِهِمْ إِذَا عَاهَدُوا وَالصَّابِرِينَ فِى الْبَأْسَاءِ وَالضَّرَّاءِ وَحِينَ الْبَأْسِ أُولئِكَ الَّذِينَ صَدَقُوْا وَأُولئِكَ هُمُ الْمُتَّقُونَ 
  ] « 2 » .\r\nنيكى اين نيست كه روى خود را به سوى مشرق و مغرب كنيد ، بلكه نيكى [ واقعى و كامل كه شايسته است در همهء امور شما ملاك و ميزان قرار گيرد ، منش و رفتار و حركات 
  ] كسانى است كه به خدا و روز قيامت و فرشتگان و كتاب آسمانى و پيامبران ايمان آورده‌اند ، و مال و ثروتشان را با آن كه\r\n\r\n\r\n","description":"","footnote":"\r\n( 1 ) - بابا طاهر .\r\n( 2 ) - بقره ( 2 ) : 177 .\r\n","page_name":" 321 ","page_number":321},
  {"content":"\r\n\r\nدوست دارند به خويشان و يتيمان و درماندگان و در راه ماندگان و سائلان و [ در راه آزادى 
  ] بردگان مىدهند ، و نماز را [ با همهء شرايطش 
  ] برپاى مىدارند ، و زكات مىپردازند ، و چون پيمان بندند وفاداران به پيمان خويشند ، و در تنگدستى و تهيدستى و رنج و بيمارى و هنگام جنگ شكيبايند ؛ اينانند كه [ در دين‌دارى و پيروى از حق 
  ] راست گفتند ، و اينانند كه پرهيزكارند .\r\nدر اين آيه دقت كنيد ، خداى بزرگ براى معرّفى و شناساندن نيكان روزگار پانزده خصيصه و ويژه‌گى بيان مىدارد ، چنانچه اين موارد عالى در وجود كسى پيدا و به اين واقعيّت‌ها آراسته شد ، انسان بايد در طلب دوستى با او جديّت كند و خود را با چنين منبع لطفى پيوند زده و از درخت پر ثمر وجود او همان سود را ببرد كه خود او برده است ، آرى ، اميدوار ، به چه چيزى اميد دارد ، اگر اميد به مواد مادى عالم است و طلب تنها در آن مسير است كه اين اميد را همهء حيوانات و كليّه جانوران دارند . انسان بايد غير از اميدهاى مادّى به بهترين اميدهاى معنوى هم وصل گردد و از پس آن بهترين خواسته را پيدا كرده و سپس به آن خواسته‌ها جامهء عمل بپوشاند . اين ميسّر نيست مگر با چنگ زدن به دامن اوليا و اتّصال به ذيل عنايت پاكان و نيكان .\r\n\r\nآيهء دوّم : پرهيزكاران\r\nوَالَّذِى جَاءَ بِالصِّدْقِ وَصَدَّقَ بِهِ أُولئِكَ هُمُ الْمُتَّقُونَ * لَهُم مَا يَشَاؤُنَ عِندَ رَبِّهِمْ ذلِكَ جَزَاءُ الْمُحْسِنِينَ * لِيُكَفِّرَ اللَّهُ عَنْهُمْ أَسْوَأَ الَّذِى عَمِلُوا وَيَجْزِيَهُمْ\r\n\r\n","description":"","footnote":"","page_name":" 322 ","page_number":322},
  {"content":"\r\n\r\nأَجْرَهُم بِأَحْسَنِ الَّذِى كَانُوا يَعْمَلُونَ 
  ] « 1 » .\r\nو آن كه سخن راست و درست آورد و كسانى كه آن را باور كردند ، اينانند كه پرهيزكارانند . * براى آنان نزد پروردگارشان آنچه بخواهند فراهم است ؛ اين است پاداش نيكوكاران ؛ * تا خدا [ به رحمتش 
  ] زشت‌ترين اعمالى كه انجام دادند از آنان محو كند ، و آنان را بر پايهء بهترين عملى كه همواره انجام مىدادند پاداش دهد .\r\nمنظور از راستى در اين آيهء شريفه تمام واقعيت‌هاى الهى و ايمان به آن و اجراى آن است و به حقيقت اينان صاحبان ارزشند و معاشرت با آنان و دنبال كردن راهشان علّت سعادت دو جهان براى انسان است ، كسى كه اميد به سعادت دارد بايد به طلب اينان و راهشان برخيزد .\r\n\r\nآيهء سوم : مؤمنان\r\nإِنَّمَا الْمُؤْمِنُونَ الَّذِينَ آمَنُوا بِاللَّهِ وَرَسُولِهِ ثُمَّ لَمْ يَرْتَابُوا وَجَاهَدُوا بِأَمْوَالِهِمْ وَأَنفُسِهِمْ فِى سَبِيلِ اللَّهِ أُولئِكَ هُمُ الصَّادِقُونَ 
  ] « 2 » .\r\nمؤمنان فقط كسانىاند كه به خدا و پيامبرش ايمان آورده‌اند ، آن گاه [ در حقّانيّت آنچه به آن ايمان آورده‌اند 
  ] شك ننموده و با اموال و جان هايشان در راه خدا جهاد كرده‌اند ؛ اينان [ در گفتار و كردار 
  ] اهل صدق و راستىاند .\r\n\r\n\r\n","description":"","footnote":"\r\n( 1 ) - زمر ( 39 ) : 33 - 35 .\r\n( 2 ) - حجرات ( 49 ) : 15 .\r\n","page_name":" 323 ","page_number":323},
  {"content":"\r\n\r\n\r\nآيهء چهارم : ذاكران و صابران\r\nإِنَّ الْمُسْلِمِينَ وَالْمُسْلِمَاتِ وَالْمُؤْمِنِينَ وَالْمُؤْمِنَاتِ وَالْقَانِتِينَ وَالْقَانِتَاتِ وَالصَّادِقِينَ وَالصَّادِقَاتِ وَالصَّابِرِينَ وَالصَّابِرَاتِ وَالْخَاشِعِينَ وَالْخَاشِعَاتِ وَالْمُتَصَدِّقِينَ وَالْمُتَصَدِّقَاتِ وَالصَّائِمِينَ وَالصَّائِمَاتِ وَالْحَافِظِينَ فُرُوجَهُمْ وَالْحَافِظَاتِ وَالذَّاكِرِينَ اللَّهَ كَثِيراً وَالذَّاكِرَاتِ أَعَدَّ اللَّهُ لَهُم مَّغْفِرَةً وَأَجْراً عَظِيماً 
  ] « 1 » .\r\nمسلماً خدا براى مردان و زنان مسلمان و مردان و زنان با ايمان ، و مردان و زنان عبادت‌پيشه ، و مردان و زنان راستگو و مردان و زنان شكيبا ، و مردان و زنان فروتن ، و مردان و زنان صدقه دهنده ، و مردان و زنان روزه‌دار ، و مردان و زنان حفظ كنندهء خود از پليدىهاى جنسى ، و مردان و زنانى كه بسيار ياد خدا مىكنند ، آمرزش و پاداشى بزرگ آماده كرده است .\r\nالبتّه بايد توجّه داشت كه تمام اين حقايق در وجود يك آشناى با خدا ، اعم از مرد و زن ، جمع است ، اين‌طور نيست كه مرد و زنى يكى از اين صفات را داشته باشند و آن‌گاه براى آنان آمرزش و اجر بزرگ باشد . اصولًا مؤمن همهء اين خصوصيّات را داراست ؛ زيرا اين واقعيت‌ها از توابع ايمان واقعى است و هركجا ايمان باشد اين حقايق هم هست . پس چه نيكوست كه انسان در طلب آنان كه آراسته به اين برنامه‌ها هستند برآيد و البتّه اميد واقعى سازندهء اين طلب و خواسته ، در وجود انسان است .\r\n\r\nآيهء پنجم : مردان الهى\r\nرِجَالٌ لَّا تُلْهِيهِمْ تِجَارَةٌ وَلَا بَيْعٌ عَن ذِكْرِ اللَّهِ وَإِقَامِ الصَّلَاةِ وَإِيتَاءِ الزَّكَاةِ\r\n\r\n\r\n","description":"","footnote":"\r\n( 1 ) - احزاب ( 33 ) : 35 .\r\n","page_name":" 324 ","page_number":324},
  {"content":"\r\n\r\nيَخَافُونَ يَوْماً تَتَقَلَّبُ فِيهِ الْقُلُوبُ وَالأَبْصَارُ 
  ] « 1 » .\r\nمردانى كه تجارت و داد و ستد آنان را از ياد خدا و برپا داشتن نماز و پرداخت زكات باز نمىدارد ، [ و 
  ] پيوسته از روزى كه دل‌ها و ديده‌ها در آن زير و رو مىشود ، مىترسند .\r\nاين بيم و ترس همان است كه در فصل‌هاى گذشته به تفصيل ، توضيح داده شد ، بيمى كه علّت خوددارى انسان از هر گناهى است .\r\n\r\nآيهء ششم : اوصاف مؤمنان\r\nقَدْ أَفْلَحَ الْمُؤْمِنُونَ * الَّذِينَ هُمْ فِى صَلَاتِهِمْ خَاشِعُونَ * وَالَّذِينَ هُمْ عَنِ اللَّغْوِ مُعْرِضُونَ * وَالَّذِينَ هُمْ لِلزَّكَاةِ فَاعِلُونَ * وَالَّذِينَ هُمْ لِفُرُوجِهِمْ حَافِظُونَ * إِلَّا عَلَى أَزْوَاجِهِمْ أَوْ مَا مَلَكَتْ أَيْمَانُهُمْ فَإِنَّهُمْ غَيْرُ مَلُومِينَ * فَمَنِ ابْتَغَى وَرَاءَ ذلِكَ فَأُولئِكَ هُمُ الْعَادُونَ * وَالَّذِينَ هُمْ لِأَمَانَاتِهِمْ وَعَهْدِهِمْ رَاعُونَ * وَالَّذِينَ هُمْ عَلَى صَلَوَاتِهِمْ يُحَافِظُونَ * أُولئِكَ هُمُ الْوَارِثُونَ * الَّذِينَ يَرِثُونَ الْفِرْدَوْسَ هُمْ فِيهَا خَالِدُونَ 
  ] « 2 » .\r\nبىترديد مؤمنان رستگار شدند . * آنان كه در نمازشان [ به ظاهر 
  ] فروتن [ و به باطن با حضور قلب 
  ] اند . * و آنان كه از [ هر گفتار و كردارِ 
  ] بيهوده و بىفايده روىگردانند ، * و آنان كه پرداخت كنندهء زكات‌اند ، * و آنان كه نگه دارندهء دامنشان [ از شهوت‌هاى حرام 
  ] اند ، * مگر در [ كام جويى از 
  ]\r\n\r\n\r\n","description":"","footnote":"\r\n( 1 ) - نور ( 24 ) : 37 .\r\n( 2 ) - مؤمنون ( 23 ) : 1 - 11 .\r\n","page_name":" 325 ","page_number":325},
  {"content":"\r\n\r\nهمسران يا كنيزانشان كه آنان [ در اين زمينه 
  ] مورد سرزنش نيستند . * پس كسانى [ كه در بهره‌گيرى جنسى ، راهى 
  ] غير از اين جويند ، تجاوزكار [ از حدود حق 
  ] هستند . * و آنان كه امانت‌ها و پيمان‌هاى خود را رعايت مىكنند ، * و آنان كه همواره بر [ اوقات و شرايط ظاهرى و معنوى 
  ] نمازهايشان محافظت دارند . * اينانند كه وارثان‌اند ، * وارثانى كه [ از روى شايستگى 
  ] بهشت فردوس را به ميراث مىبرند [ و 
  ] در آن جاودانه‌اند .\r\n\r\nآيهء هفتم : صابران\r\nإِنَّ الإِنسَانَ لَفِى خُسْرٍ * إِلَّا الَّذِينَ آمَنُوا وَعَمِلُوا الصَّالِحَاتِ وَتَوَاصَوْا بِالْحَقِّ وَتَوَاصَوْا بِالصَّبْرِ 
  ] « 1 » .\r\n[ كه 
  ] بىترديد انسان در زيان‌كارى بزرگى است ؛ * مگر كسانى كه ايمان آورده و كارهاى شايسته انجام داده‌اند و يكديگر را به حق توصيه نموده و به شكيبايى سفارش كرده‌اند .\r\n\r\nآيهء هشتم : مجاهدان\r\nلكِنِ الْرَّسُولُ وَالَّذِينَ آمَنُوا مَعَهُ جَاهَدُوا بِأَمْوَالِهِمْ وَأَنْفُسِهِمْ وَأُولئِكَ لَهُمُ الْخَيْرَاتُ وَأُولئِكَ هُمُ الْمُفْلِحُونَ 
  ] « 2 » .\r\nولى پيامبر و كسانى كه با او ايمان آوردند با اموال و جان هايشان جهاد كردند ، اينانند كه همهء خيرات [ دنيا و آخرت 
  ] براى آنان است و اينانند كه رستگارند .\r\n\r\n\r\n","description":"","footnote":"\r\n( 1 ) - عصر ( 103 ) : 2 - 3 .\r\n( 2 ) - توبه ( 9 ) : 88 .\r\n","page_name":" 326 ","page_number":326},
  {"content":"\r\n\r\n\r\nآيهء نهم : رستگاران\r\nالتَّائِبُونَ الْعَابِدُونَ الْحَامِدُونَ السَّائِحُونَ الرَّاكِعُونَ السَّاجِدُونَ الآمِرُونَ بِالْمَعْرُوفِ وَالنَّاهُونَ عَنِ الْمُنْكَرِ وَالْحَافِظُونَ لِحُدُودِ اللّهِ وَبَشِّرِ الْمُؤْمِنِينَ 
  ] « 1 » .\r\n[ آن مؤمنان ، همان 
  ] توبه‌كنندگان ، عبادت كنندگان ، سپاس‌گزاران ، روزه‌داران ، ركوع كنندگان ، سجده‌كنندگان ، فرمان‌دهندگان به معروف و بازدارندگان از منكر و پاسداران حدود و مقرّرات خدايند و مؤمنان را [ به رحمت و رضوان خدا 
  ] مژده ده .\r\n\r\nآيهء دهم : مهاجران\r\nوَالَّذِينَ هَاجَرُوا فِى اللَّهِ مِن بَعْدِ مَا ظُلِمُوا لَنُبَوِّئَنَّهُم فِى الدُّنْيَا حَسَنَةً وَلَأَجْرُ الآخِرَةِ أَكْبَرُ لَوْ كَانُوا يَعْلَمُونَ 
  ] « 2 » .\r\nو آنان كه پس از ستم ديدنشان براى به دست آوردن خشنودى خدا هجرت كردند ، يقيناً آنان را در اين دنيا در جايگاه و مكانى نيكو جاى دهيم ، و قطعاً پاداش آخرت بهتر و برتر است ، اگر مىدانستند [ كه داراى چه كميّت و كيفيتى است 
  ] .\r\n\r\nآيهء يازدهم : ناصحان\r\nوَالْمُؤْمِنُونَ وَالْمُؤْمِنَاتُ بَعْضَهُمْ أَولِياءُ بَعْضٍ يَأْمُرُونَ بِالْمَعْرُوفِ وَيَنْهَوْنَ عَنِ الْمُنْكَرِ وَيُقِيمُونَ الصَّلَاةَ وَيُؤْتُونَ الزَّكَاةَ وَيُطِيعُونَ اللّهَ وَرَسُولَهُ أُولئِكَ\r\n\r\n\r\n","description":"","footnote":"\r\n( 1 ) - توبه ( 9 ) : 112 .\r\n( 2 ) - نحل ( 16 ) : 41 .\r\n","page_name":" 327 ","page_number":327},
  {"content":"\r\n\r\nسَيَرْحَمُهُمْ اللّهُ إِنَّ اللّهَ عَزِيزٌ حَكِيمٌ 
  ] « 1 » .\r\nمردان و زنان با ايمان دوست و يار يكديگرند ؛ همواره به كارهاى نيك و شايسته فرمان مىدهند و از كارهاى زشت و ناپسند بازمىدارند ، و نماز را برپا مىكنند ، و زكات مىپردازند ، و از خدا و پيامبرش اطاعت مىنمايند ؛ يقيناً خدا آنان را مورد رحمت قرار مىدهد ؛ زيرا خدا تواناى شكست‌ناپذير و حكيم است .\r\n\r\nآيهء دوازدهم : پروا پيشه‌گان\r\nوَمَن يَأْتِهِ مُؤْمِناً قَدْ عَمِلَ الصَّالِحَاتِ فَأُولئِكَ لَهُمُ الدَّرَجَاتُ الْعُلَى 
  ] « 2 » .\r\nو كسانى كه مؤمن بيايند در حالى كه كارهاى شايسته انجام داده‌اند ، براى آنان برترين درجات است .\r\n\r\nآيهء سيزدهم : بندگان حضرت حق\r\nوَعِبَادُ الرَّحْمنِ الَّذِينَ يَمْشُونَ عَلَى الأَرضِ هَوْناً وَإِذَا خَاطَبَهُمُ الْجَاهِلُونَ قَالُوا سَلَاماً * وَالَّذِينَ يَبِيتُونَ لِرَبِّهِمْ سُجَّداً وَقِيَاماً * وَالَّذِينَ يَقُولُونَ رَبَّنَا اصْرِفْ عَنَّا عَذَابَ جَهَنَّمَ إِنَّ عَذَابَهَا كَانَ غَرَاماً * إِنَّهَا سَاءَتْ مُسْتَقَرّاً وَمُقَاماً * وَالَّذِينَ إِذَا أَنفَقُوا لَمْ يُسْرِفُوا وَلَمْ يَقْتُرُوا وَكَانَ بَيْنَ ذلِكَ قَوَاماً * وَالَّذِينَ لَا يَدْعُونَ مَعَ اللَّهِ إِلهاً آخَرَ وَلَا يَقْتُلُونَ النَّفْسَ الَّتِى حَرَّمَ اللَّهُ إِلَّا بِالْحَقِّ وَلَا يَزْنُونَ وَمَن يَفْعَلْ ذلِكَ يَلْقَ أَثَاماً * يُضَاعَفْ لَهُ الْعَذَابُ يَوْمَ الْقِيَامَةِ وَيَخْلُدْ فِيهِ مُهَاناً * إِلَّا مَن تَابَ وَآمَنَ وَعَمِلَ عَمَلًا صَالِحاً فَأُولئِكَ يُبَدِّلُ اللَّهُ\r\n\r\n\r\n","description":"","footnote":"\r\n( 1 ) - توبه ( 9 ) : 71 .\r\n( 2 ) - طه ( 20 ) : 75 .\r\n","page_name":" 328 ","page_number":328},
  {"content":"\r\n\r\nسَيِّئَاتِهِمْ حَسَنَاتٍ وَكَانَ اللَّهُ غَفُوراً رَحِيماً * وَمَن تَابَ وَعَمِلَ صَالِحاً فَإِنَّهُ يَتُوبُ إِلَى اللَّهِ مَتَاباً * وَالَّذِينَ لَا يَشْهَدُونَ الزُّورَ وَإِذَا مَرُّوا بِاللَّغْوِ مَرُّوا كِرَاماً * وَالَّذِينَ إِذَا ذُكِّرُوا بِآيَاتِ رَبِّهِمْ لَمْ يَخِرُّوا عَلَيْهَا صُمّاً وَعُمْيَاناً * وَالَّذِينَ يَقُولُونَ رَبَّنَا هَبْ لَنَا مِنْ أَزْوَاجِنَا وَذُرِّيَّاتِنَا قُرَّةَ أَعْيُنٍ وَاجْعَلْنَا لِلْمُتَّقِينَ إِمَاماً 
  ] « 1 » .\r\nو بندگان رحمان كسانىاند كه روى زمين با آرامش و فروتنى راه مىروند ، و هنگامى كه نادانان آنان را طرف خطاب قرار مىدهند [ در پاسخشان 
  ] سخنانى مسالمت‌آميز مىگويند ، * و آنان كه شب را براى پروردگارشان با سجده و قيام به صبح مىرسانند ، * و آنان كه مىگويند : پروردگارا ! عذاب [ دوزخ 
  ] را از ما بگردان كه مسلماً عذاب آن پايدار و هميشگى است . * قطعاً دوزخ بد قرارگاه و بد اقامت گاهى است . * و آنان كه وقتى انفاق مىكنند ، نه از حدّ معمول [ و متعارف 
  ] مىگذرند و نه تنگ مىگيرند ، و [ انفاقشان 
  ] همواره ميان اين دو در حدّ اعتدال است . * و آنان كه معبود ديگرى را با خدا نمىپرستند ، و كسى را كه خدا خونش را حرام كرده است ، جز به حق نمىكشند ، و زنا نمىكنند و كسى كه اين اعمال را مرتكب شود به كيفر سختى برسد . * روز قيامت عذابش دو چندان شود ، و در آن با خوارى و سرشكستگى جاودانه ماند . * مگر آنان كه توبه كنند و ايمان آورند و كار شايسته انجام دهند كه خدا بدىهايشان را به خوبىها تبديل مىكند و خدا بسيار آمرزنده و مهربان است . * و هر كه توبه كند و كار شايسته انجام دهد قطعاً به صورتى پسنديده و نيكو به سوى خدا باز مىگردد . * و آنان كه در مجلس غنا\r\n\r\n\r\n","description":"","footnote":"\r\n( 1 ) - فرقان ( 25 ) : 63 - 74 .\r\n","page_name":" 329 ","page_number":329},
  {"content":"\r\n\r\nو دروغ‌پردازى و امور باطل حاضر نمىشوند ، و هنگامى كه بر گفتار و كردار لغو مىگذرند ، با بزرگوارى و متانت مىگذرند ، * و آنان كه وقتى به آيات پروردگارشان پندشان دهند ، در برابر آن با حالت كرى و كورى نمىافتند ، [ بلكه با گوش شنوا و چشم بصيرت به آن دل مىدهند 
  ] * و آنان كه مىگويند :\r\nپروردگارا ! ما را از سوى همسران و فرزندانمان خوشدلى و خوشحالى بخش ، و ما را پيشواى پرهيزكاران قرار ده .\r\nچنين بندگانى كه اوصافشان ذكر شد ، پاداش پايداريشان را در راه بندگى خدا ، غرفه‌هاى جنّت و حفره‌هاى بهشتى مىيابند كه در آنجا با تحيّت و سلام در شادمانى ، يكديگر را ملاقات كنند و در آن بهشت كه جايگاه بسيار نيكو و مقامى بلند است ؛ تا ابد جاويد و متنعّم خواهند بود .\r\nيك‌بار ديگر در تمام آياتى كه در اين فصل گذشت به خصوص آيات سورهء فرقان دقّت كنيد و ببينيد چه نوع مردمى قابل دوستى و معاشرت هستند و انسان خواسته و طلب خود را بايد در چه مسيرى قرار دهد ؟\r\nدر حقيقت بايد گفت : آنان كه داراى سرمايهء اميدند - اميد به حيات پاك و آخرت آباد و اميد براى بدست آوردن مايه‌هاى انسانى و اميد به بقاى حق ، و خشنودى الهى و سعادت دنيا و آخرت - بهترين حالت طلب را دارند و يك رشته طلب آنان متوجّه يافتن عاشقان خداست ، تا با يارى آنان و از بركت معاشرت با آن وفاداران ، به مقام قرب خدا و مقام رضايت و خشنودى او برسند .\r\n\r\nرشد و كمال در روايات\r\nدر اين سلسله روايات ، به مسائل بسيار مهم الهى و انسانى اشاره شده است ،\r\n\r\n","description":"","footnote":"","page_name":" 330 ","page_number":330},
  {"content":"\r\n\r\nمسائلى كه از پيامبر و امامان عليهم السلام كه سرحلقهء عارفان‌اند ، نقل شده است . مسائلى كه اگر انسان اميد به سعادت دنيا و آخرت داشته باشد ، در طلب آنها برآمده و تمام جديّت را در آراسته شدن به آن مسائل خواهد كرد .\r\nكسى كه بگويد : من اميد به نجات و سلامت حيات دار و خير دنيا و آخرت دارم ؛ ولى در طلب اين حقايق كه سازندهء سلامت و سعادت انسان است برنيايد ، اميد نداشته و در ادّعاى خود صادق نيست . مگر نه اين است كه امام صادق عليه السلام مىفرمايند : وَدَليلُ الرَّجاءِ الطَلَبُ .\r\n\r\n1 - عزّت در غربت\r\nعَنِ الصَّادِقِ عَنْ آبائِهِ عليهم السلام قالَ : قالَ أَميرالمُؤْمِنينَ عليه السلام مَنْ أَرادَ عِزّاً بِلا عَشيرَةٍ وَهَيْبَةً مِنْ غَيْرِ سُلْطانٍ ، وَغِنًى مِنْ غَيْرِ مالٍ ، وَطاعَةً مِنْ غَيْرِ بَذْلٍ وَفَلْيَتَحَوّلْ مِنْ ذُلّ مَعْصِيَةِ اللّهِ إِلى عِزّ طاعَتِهِ فَإِنَّهُ يَجِدُ ذلِكَ كُلَّهُ « 1 » .\r\nامام صادق عليه السلام از پدرانش عليهم السلام از اميرمؤمنان عليه السلام روايت مىكند : كسى كه بدون قوم و خويش عزّت مىخواهد ، كسى كه بدون قدرت هيبت مىطلبد و آن كس كه ثروت بدون مال اراده دارد ، وآدمى كه بدون بذل و بخشش مىخواهد فرمانش را ببرند ، تنها راهش خروج از پستى معصيت خدا و ورود به طاعت خداست ، يقيناً به همهء مرادهاى خود مىرسد .\r\nبىترديد عمل به اين روايت و طلب اين واقعيّت ؛ يعنى ترك هر گناه و اجراى هر فرمان خدا ، براى رسيدن به كمال كافى است ، آرى ، اميدوار ، به تمام آن واقعيت‌هايى كه امير مؤمنان عليه السلام مىفرمايد ، تنها در طلب ترك گناه و اجراى فرمان حق ميسّر است .\r\n\r\n\r\n","description":"","footnote":"\r\n( 1 ) - الأمالى ، شيخ طوسى : 524 ، المجلس الثامن عشر ، حديث 1161 - 68 .\r\n","page_name":" 331 ","page_number":331},
  {"content":"\r\n\r\n\r\n2 - معاملهء با خدا\r\nقالَ أَميرُالْمُؤْمِنينَ عليه السلام : كانَتِ الفُقَهاءُ وَالْحُكَماءُ إِذا كاتَبُوا بَعْضُهُمْ بَعْضاً كَتَبُوا بِثلاثٍ لَيْسَ مَعَهُنَّ رابِعَةً مَنْ كانَتِ الآخِرَةُ هَمَّهُ كَفاهُ اللّهُ هَمَّهُ مِنَ الدُّنْيا ، وَمَنْ أَصْلَحَ سَريرَتَهُ أَصْلَحَ اللّهُ عَلانِيَتَهُ ، وَمَنْ أَصْلَحَ فيمابَيْنَهُ وَبَيْنَ اللّهِ عَزَّ وَجَلَّ اصْلَحَ اللّهُ لَهُ فيما بينَهُ وَبَيْنَ النَّاسِ « 1 » .\r\nامير مؤمنان عليه السلام فرمود : تيزبينان و حكما زمانى كه به يكديگر چيزى مىنوشتند ، سه برنامه مىنوشتند و هيچ‌گاه چهارمى نداشت ، مىنوشتند : كسى كه همّتش آخرت است خداوند برنامه‌هاى دنياى او را كفايت مىكند و كسى كه درونش را اصلاح كند خداوند توفيق اصلاح بيرونش را به او مرحمت مىكند و آن كه بين خود و خدا را اصلاح كند ، خداوند بين او و مردم را اصلاح مىنمايد .\r\n\r\n3 - صفات شيعيان\r\nعَنْ خُثَيْمَةِ الجُعْفى : قالَ : دَخَلْتُ عَلَى الصَّادِقِ جَعْفَرِ بْنِ مُحَمَّدٍ عليهما السلام وَأَنَا أُريدُ الشُّخوصَ فَقالَ : أَبْلِغْ مَوالينا السَّلامَ وَأَوْصِهِمْ بِتَقْوَى اللّهِ وَأَنْ يَعُودَ غَنِيُّهُمْ فَقيرَهُمْ ، وَقَوِيُّهُمْ ضَعيفَهُمْ وَأَنْ يَعُودَ صَحيحُهُمْ مَريضَهُمْ وَأَنْ يَشْهَدَ حَيُّهُمْ جِنازَةَ مَيِّتِهِمْ وَأَنْ يَتَلاقُوا فى بُيُوتِهِمْ ، وَأَنَّ لِقاءَ بَعْضِهِمْ بَعْضاً حَياةٌ لِامْرِنا رَحِمَ اللّهُ عَبْداً أَحْيا أَمْرَنا يا خُثَيْمَةَ إِنّا لا نُغْنى عَنْكُمْ مِنَ اللّهِ شَيْئاً إِلّا بِالْعَمَلِ ، إِنَّ وَلايَتَنا لا تَنالُ إِلّا بِالْوَرَعِ ، وَإِنَّ أَشَدَّ النّاسِ حَسْرَةً يَوْمَ القِيامَةِ مَنْ وَصَفَ عَدْلًا ثُمَّ\r\n\r\n\r\n","description":"","footnote":"\r\n( 1 ) - الأمالى ، شيخ صدوق : 34 ، المجلس التاسع ، حديث 6 .\r\n","page_name":" 332 ","page_number":332},
  {"content":"\r\n\r\nخالَفَهُ إِلى غَيْرِه « 1 » .\r\nخثيمهء جعفى مىگويد : به محضر حضرت صادق عليه السلام مشرّف شدم در حالى كه قصد رفتن از مدينه و خداحافظى داشتم ، امام فرمود : دوستان ما را سلام برسان و آنان را به خويشتن‌دارى از گناه سفارش كن و اين كه داراى آنان از فقيرشان دستگيرى كند و قدرت‌دار آنان از ضعيفشان حمايت داشته باشد و سالم آنان مريضشان را ببيند و زنده آنان مردگانشان را تشييع جنازه كنند و يكديگر را در خانه‌هاشان ديدن نمايند ؛ زيرا اين ديدار باعث حيات فرهنگ ماست ، خداوند مورد رحم قرار دهد آن بنده‌اى كه به زنده كردن امر ما اقدام نمايد . اى خثيمه ما بجز با عمل صالح شما در پيشگاه حق براى شما كارى نمىتوانيم انجام دهيم ، به ولايت ما نمىرسد مگر به ورع ، حسرت خورترين مردم در قيامت كسى است كه از عدل تعريف كند ؛ ولى خودش در اجراى آن نسبت به مردم تخلف كند .\r\n\r\n4 - شرط دوستى با اهل بيت عليهم السلام\r\nعَنْ خَلّاد أَبى عَلى قالَ : قالَ لَنا جَعْفَرُ بن مُحَمَّدٍ عليهما السلام وَهُوَ يُوصينا : إِتَّقُوا اللّهَ وَأَحْسِنُوا الرُّكُوعَ وَالسُّجودَ وَكُونُوا أَطْوَعَ عِبادِ اللّهِ فَإِنَّكُمْ لَنْ تَنالُوا وَلايَتِنا إِلّا بِالْوَرَعِ وَلَنْ تَنالُوا ما عِنْدَ اللّهِ تَعالى إلّابِالْعَمَلِ ، وَإِنَّ أَشَدَّ النّاسِ حَسْرَةً يَوْمَ الْقِيامَةِ لَمن وَصَفَ عَدْلًا وَخالَفُهُ إلى غَيْرِهِ « 2 » .\r\nخلّاد ابى على مىگويد : امام صادق عليه السلام به ما گفت و سفارش هم مىكرد :\r\n\r\n\r\n","description":"","footnote":"\r\n( 1 ) - بشارة المصطفى : 132 ؛ بحار الأنوار : 68 / 187 ، باب 64 - الاجتهاد والحث على العمل ، حديث 48 .\r\n( 2 ) - بحار الأنوار : 68 / 187 ، باب 64 - الاجتهاد والحث على العمل ، حديث 50 .\r\n","page_name":" 333 ","page_number":333},
  {"content":"\r\n\r\nپرهيزگار باشيد و ركوع و سجود را نيكو به جا آوريد و مطيع‌ترين مردم نسبت به فرمانهاى الهى باشيد ؛ زيرا جز با پاكدامنى و پارسايى به ولايت ما نمىرسيد ، و از خداوند رضايت و بهشت جز از طريق عمل ، دريافت نمىكنيد ، پر حسرت‌ترين مردم در قيامت كسى است كه از عدل تعريف كند ولى در عمل مخالف عدالت رفتار كند .\r\n\r\n5 - حقيقت ايمان\r\nقالَ أَبُو رزين الْعَقيلى : يا رَسُولَ اللّهِ مَا الإيمانُ ؟ قالَ : أَنْ تَكُونَ اللّهُ وَرَسُولُهُ أَحَبَّ إِلَيْكَ مِمّا سِواهُما « 1 » .\r\nابو رزين عقيلى مىگويد : از پيامبر صلى الله عليه و آله پرسيدم ايمان چيست ؟ فرمود : خدا و رسول پيش تو از هرچيز محبوبتر باشند .\r\nاگر كسى بخواهد خدا و پيامبر صلى الله عليه و آله در دلش از هر چيز محبوبتر باشد ، بايد در طلب معرفت برخيزد ، چون معرفت طلب كرد ، از آن ، عشق و محبّت حاصل مىشود و از پرتو عشق به درجات كمال خواهد رسيد .\r\n\r\n6 - نشانه‌هاى ايمان\r\nقِيْلَ انَّ رَسُولُ اللّهِ صلى الله عليه و آله مرّ بِقَوْمٍ فَقالَ لَهُمْ ما أَنْتُمْ ؟ فَقالُوا : مُؤْمِنُونَ فَقالَ : مَا عَلامَةُ إِيمانِكُمْ قالُوا : نَصْبِرُ عَلىَ الْبَلاءِ وَنَشْكُرُ عِنْدَ الرَّخاءِ وَنَرْضى بِمَواقِعِ الْقَضا فَقالَ مُؤْمِنُونَ وَرَبِّ الْكَعْبَةِ « 2 » .\r\n\r\n\r\n","description":"","footnote":"\r\n( 1 ) - مجموعة ورّام : 1 / 223 ، بيان الحب للّه وللرسول صلى الله عليه و آله .\r\n( 2 ) - مجموعة ورّام : 1 / 229 بيان الحب للّه وللرسول صلى الله عليه و آله .\r\n","page_name":" 334 ","page_number":334},
  {"content":"\r\n\r\nرسول خدا صلى الله عليه و آله از گروهى از اصحابش سؤال كرد : كيستيد ؟ گفتند : مردمى مؤمن ، فرمود : علامت ايمان شما چيست ؟ گفتند : صبر به هنگام بلاء ، شكر به وقت خوشى ، رضا به هنگام قضاى الهى ، فرمود : به پروردگار كعبه قسم ! مؤمنيد .\r\n\r\n7 - موانع لذّت مناجات\r\nفى أَخْبارِ داودَ عليه السلام ما لِأَوْلِيائى وَالهَمُّ بِالدُّنْيا إِنَّ الهَمَّ يُذْهِبُ حَلاوَةَ مُناجاتى مِنْ قُلُوبِهِمْ ، يا داودُ إِنَّ مُحَبَّتى مِنْ أَوْلِيائى أَن يَكُونُوا رُوحانِيّينَ لا يَغْتَمُّونَ « 1 » .\r\nاى داود ! اولياىِ من وغصّه دنيا براى چه ؟ غصّه دنيا شيرينى مناجاتم را از دل آنان مىبرد ، اى داود ! عشق من به اوليائم به خاطر اين است كه آنان اهل معنى هستند و غصّه برنامه‌هاى ظاهرى در آنان راه ندارد .\r\n\r\n8 - ياد خدا\r\nعَنْ أَبى عَبْدِاللّهِ عليه السلام قالَ : مِنْ أَشَدِّ ما فَرَضَ اللّهُ عَلَى خَلْقِهِ ذِكْرُ اللّهِ كَثيراً ثُمَّ قالَ :\r\nلا أَعْنى سُبْحانَ اللّهِ وَالْحَمْدُ للّهِ وَلا إِلهَ إِلّا اللّهَ وَاللّهُ أَكْبَرُ وَإِنْ كانَ مِنْهُ وَلكِنْ ذِكْرُ اللّهِ عِنْدَ ما أَحَلَّ وَحَرَّمَ فَإِنْ كانَ طاعَةً عَمِلَ بِها وَإِنْ كانَ مَعْصِيَةً تَرَكَها « 2 » .\r\nامام صادق عليه السلام فرمود : از برنامه‌هايى كه سخت به خلق خدا واجب شده زياد ياد او كردن است ، سپس فرمود : منظورم زياد گفتن سبحان اللّه ، والحمد للّه ، ولا إله الّا اللّهُ وَاللّه اكبر نيست گرچه آن هم ياد خداست ولى ياد او در برابر\r\n\r\n\r\n","description":"","footnote":"\r\n( 1 ) - مسكن الفؤاد : 85 ، الباب الثالث فى الرضا ؛ بحار الأنوار : 79 / 125 ، باب 18 ، حديث 26 .\r\n( 2 ) - الكافى : 1 / 80 ، باب اجتناب المحارم ، حديث 4 ؛ عدة الداعى : 302 ، فصل فى خواص .\r\n","page_name":" 335 ","page_number":335},
  {"content":"\r\n\r\nحلال و حرام است ، اگر موردى در بندگى است عمل كند اگر موردى در معصيت است از آن بپرهيزد .\r\n\r\n9 - پرهيزكاران ، پارسايان و ثروتمندان مسلمان\r\nعَنِ الصَّادِقِ عَنْ آبائِهِ عليهم السلام قالَ : قالَ رَسُولُ اللّهِ صلى الله عليه و آله : اعْمَلْ بَفَرائِضِ اللّهِ تَكُنْ مِنْ أَتْقى النّاسِ ، وَارْضِ بِقِسْمِ اللّهِ تَكُنْ مِنْ أَغْنى النّاسِ ، وَكَفَّ عَنْ مَحارِم اللّهِ تَكُنْ أَوْرَعَ النّاسِ ، وَأَحْسِنْ مُجاوَرَةِ مَنْ يُجاوِرُكَ تَكُنْ مُؤْمِناً وَأَحْسِنُ مُصاحَبَةِ مَنْ صاحَبَكَ تَكُنْ مُسْلِماً « 1 » .\r\nامام صادق عليه السلام از پدرانشان عليهم السلام از نبىّ اكرم صلى الله عليه و آله نقل مىكند : به واجبات الهى عمل كن تا پرهيزكارترين مردم باشى ، به دادهء خدا و قسمت حق راضى باش ثروتمندترين مردمى ، از آنچه حرام شد بپرهيز پارساترين خلقى ، به همسايه نيكى كن مؤمن باش ، با دوستت به خوبى رفاقت كن تا مسلمان باشى .\r\n\r\n10 - درخت دين\r\nقالَ رَسُولُ اللّهِ صلى الله عليه و آله : قالَ حَبيبى جِبْرئيلُ إِنَّ مَثَلَ هَذَا الدّينِ كَمَثَلِ شَجَرَةٍ ثابِتَةٍ الإِيمانُ أَصْلُها ، وَالصَّلاةُ عُروقُها ، وَالزَّكاةُ ماؤُها ، وَالصَّوْمُ سَعَفُها ، وَحُسْنُ الْخُلْقِ وَرَقُها ، وَالكَفُّ عَنِ الْمَحارِمِ ثَمَرُها ، فَلا تَكْمُلْ شَجَرَةٌ إِلّا بِالثَّمَرِ كَذلِكَ الإِيمانُ لا يَكْمُلْ إِلّا بِالْكَفّ عَنِ الْمَحارِمِ « 2 » .\r\n\r\n\r\n","description":"","footnote":"\r\n( 1 ) - الكافى : 2 / 82 ، باب اداء الفرائض ، حديث 4 ؛ الأمالى ، شيخ صدوق : 201 ، المجلس السادس والثلاثون ، حديث 13 و 1 .\r\n( 2 ) - بحار الأنوار : 6 / 109 ، الفصل الثالث فى نوادر العلل ، حديث 2 ؛ علل الشرايع : 1 / 249 ، باب 182 - باب علل الشرايع واصول الاسلام ، حديث 5 .\r\n","page_name":" 336 ","page_number":336},
  {"content":"\r\n\r\nپيامبر بزرگ صلى الله عليه و آله فرمود : دوستم جبرئيل گفت : مَثَل دين مانند درخت ثابت است ، ايمان ريشه آن ، نماز رگهاى آن ، زكات آب آن ، روزه شاخه آن ، نيك خلقى برگ آن ، خوددارى از گناه ميوه آن و درخت بدون ميوه درخت نيست ، همچنين ايمان ، بدون خوددارى از گناه ايمان نيست .\r\n\r\n11 - شروع و ختم هر روز با نيكى\r\nقالَ أَبُو عَبْدِاللّهِ عليه السلام : افْتَحُوا نهارَكُمْ بِخَيْرٍ ، وَامْلُوا عَلى حَفَظَتِكُمْ فى أَوَّلِهِ وَفى آخِرِهِ خَيْراً يُغْفَرْ لَكُمْ مابَيْنَ ذلِكَ إِنْ شاءَ اللّهُ « 1 » .\r\nامام صادق عليه السلام فرمود : روز خود را با كار نيك شروع كنيد و در اوّل و آخر روز براى حافظان اعمالتان ، نيكى املا كنيد ، تا بنويسند ، اگر خدا بخواهد ما بين آن را بر شما خواهد بخشيد .\r\n\r\n12 - شش خصلت ماندگار\r\nعَنْ أَبى عَبْدِاللّهِ عليه السلام : سِتُّ خِصالٍ يَنْتَفِعُ بِهَا الْمُؤْمِنُ بَعْدَ مَوْتِهِ ، وَلَدٌ صالِحٌ يَسْتَغْفِرْ لَهُ وَمُصْحَفٌ يُقْرَءُ مِنْهُ ، وَقَلِيبٌ يَحْفُرُهُ ، وَغَرْسٌ يَغْرُسُهُ ، وَصَدَقَةُ ماءٍ يَجْريه ، وَسُنَّةٌ حَسَنَةٌ يُؤْخَذُ بِها بَعْدَهُ « 2 » .\r\nامام صادق عليه السلام فرمود : مؤمن از شش برنامه‌اى كه از او به جا مانده بعد از مرگش بهره مىبرد : فرزند شايسته‌اى كه براى او استغفار كند ، كتاب هدايتگرى از او باقى بماند ، چاه آبى كه حفر كرده ، درختى كه كاشته ، آبى كه جارى نموده و برنامه نيكى كه مردم آن را به اجرا بگيرند و از آن متابعت كنند .\r\n\r\n\r\n","description":"","footnote":"\r\n( 1 ) - الكافى : 2 / 142 .\r\n( 2 ) - الخصال : 1 / 323 ، ستّ خصال ينتفع بها المؤمن ، حديث 9 .\r\n","page_name":" 337 ","page_number":337},
  {"content":"\r\n\r\n\r\n13 - اسلام كامل\r\nعَنْ أَبى جَعْفَرٍ عليه السلام : أَرْبَعٌ مَنْ كُنَّ فِيهِ كَمُلَ إِسْلامُهُ ، وَأُعينَ عَلى إِيمانِهِ ، وَمُحِصَتْ ذُنوبُهُ وَلَقى رَبُّهُ وَهُوَ عَنْهُ راضٍ وَلَوْ كانَ فيما بَيْنَ قَرَنِهِ إِلَى قَدَمَيْهِ ذُنُوبٌ حَطَّها اللّهُ عَنْهُ ، وَهِىَ الْوَفا بِما يَجْعَلُ للّهِ عَلى نَفْسِهِ ، وَصِدْقُ اللّسانِ مَعِ النّاسِ ، وَالْحَياءُ مِمّا يَقْبَحُ عِنْدَ اللّهِ وَعِنْدَ النّاسِ ، وَ حُسْنُ الْخُلْقِ مَعَ الأَهْلِ وَالنّاسِ « 1 » .\r\nامام باقر عليه السلام فرمود : چهار چيز در هركس باشد اسلامش كامل است و بر ايمانش كمك شود و گناهش پاك شود و خدا را در حالى كه از عبدش راضى است ملاقات كند و اگر از فرق تا قدمش داراى گناه باشد خدا همهء آن را خواهد ريخت : وفا به تمام برنامه‌هايى كه به عنوان بندگى ، خداوند برايش مقرّر فرموده است ، راستى در زبان با تمام مردم و حيا از آنچه كه نزد خدا و مردم قبيح است و خوش اخلاقى با اهل و عيال و مردم .\r\n\r\n14 - از مرگ چه باك\r\nعَنْ أَبى مُحَمَّدٍ الْعَسْكَرِىّ عَنْ آبائِهِ عليهم السلام قالَ : قيلَ لأَميرِالْمُؤْمِنينَ عليه السلام مَا الإِسْتِعْدادُ لِلْمَوْتِ : قالَ : أَداءُ الفَرائِضِ ، وَاجْتِنابُ الْمَحارِمِ وَالْإِشْتِمالُ عَلَى المَكارِمِ ثُمَّ لا يُبالى أَوَقَعَ عَلَى الْمَوْتِ ، أَمْ وَقَعَ الْمَوْتُ عَلَيْهِ وَاللّهِ ما يُبالى ابْنُ أَبى طالِبٍ أَوَقَعَ عَلَى الْمَوْتِ أَمْ وَقَعَ الْمَوْتُ عَلَيْهِ « 2 » .\r\nامام عسكرى عليه السلام از پدرانش نقل مىكند : به امير مؤمنان عليه السلام گفتند : راه آماده\r\n\r\n\r\n","description":"","footnote":"\r\n( 1 ) - الأمالى ، شيخ طوسى : 189 ، المجلس السابع ، حديث 319 .\r\n( 2 ) - عيون أخبار الرضا : 1 / 297 ، باب 28 - فيما جاء عن الامام على بن موسى الرضا عليه السلام حديث 55 ؛ الأمالى ، شيخ صدوق : 110 ، المجلس الثالث والعشرون ، حديث 8 .\r\n","page_name":" 338 ","page_number":338},
  {"content":"\r\n\r\nشدن براى مرگ چيست ؟ فرمود : اداى واجبات ، دورى از محرمات ، آراسته شدن به مكارم ، بعد از اين باكى نيست كه انسان به كام مرگ درافتد ، يا مرگ او را بگيرد ، به خدا قسم پسر ابىطالب باكى ندارد كه در كام مرگ افتد ، يا مرگ بر او قرار بگيرد .\r\n\r\n15 - بازجويى از خود\r\nقالَ بَعْضُ الأَئِمَّةِ : حاسِبُوا أَنْفُسَكُمْ قَبْلَ أَنْ تُحاسَبُوا وَزِنُوا أَعْمالَكُمْ بِميزانِ الْحَياءِ قَبْلَ أَنْ تُوزَنُوا « 1 » .\r\nاز بعض امامان عليهم السلام نقل شده : قبل از اين كه به حسابتان برسند ، به حساب خود برسيد و قبل از اين كه كردارتان را وزن كنند ، در ترازوى حيا وزن كنيد .\r\n\r\n16 - حفظ از آلودگى\r\nقالَ أَبُوجَعْفَر عليه السلام : إِنَّ أَفْضَلَ الْعِبادَةِ عِفَّةُ الْبَطْنِ وَالْفَرْجِ « 2 » .\r\nامام باقر عليه السلام فرمود : برترين عبادت نگاه داشتن شكم و شهوت است .\r\n\r\n17 - بالاترين كوشش\r\nعَنْ أَبى بَصيرٍ قالَ : قالَ رَجُلٌ لِأَبى جَعْفَرٍ عليه السلام : إِنّى ضَعيفُ الْعَمَلِ قَليلُ الصِّيامِ وَلكِنّى أَرْجُ أَنْ لا آكُلُ إِلّا حَلالًا قالَ : فَقالَ لَهُ وأَىُّ الإِجْتِهادِ مِنْ عِفَّةِ بَطْنٍ وَفَرْجٍ « 3 » .\r\n\r\n\r\n","description":"","footnote":"\r\n( 1 ) - بحار الأنوار : 67 / 265 ، باب 76 - الاستعداد للموت ، حديث 8 ، به نقل از مصباح الشريعة : 85 ، الباب الثامن والثلاثون فى الحساب .\r\n( 2 ) - الكافى : 2 / 79 ، باب العفة ، حديث 2 .\r\n( 3 ) - همان ، حديث 4 ؛ وسائل الشيعة : 15 / 250 ، باب 22 - وجوب العفة ، حديث 20418 .\r\n","page_name":" 339 ","page_number":339},
  {"content":"\r\n\r\nابوبصير مىگويد : مردى به امام باقر عليه السلام گفت : من در عمل ضعيفم و روزه هم كم دارم ، اما اميدم به اين است كه جز حلال نخورم ، امام فرمود : كدام كوشش بالاتر از حفظ شكم و شهوت از حرام است ؟ .\r\n\r\n18 - بهشت در مقابل چهار برنامه\r\nعَنْ أَبى عَبْدِاللّهِ عليه السلام قالَ : قالَ رَسُولُ اللّهِ صلى الله عليه و آله : مَنْ سَلِمَ مِنْ أُمّتى أَرْبَعَ خِصالٍ فَلَهُ الْجَنَّةِ : مرنَ الدُّخُولِ فى الدُّنْيا ، وَاتِّباعُ الْهَوى ، وَشَهْوَةُ الْبَطْنِ ، وَشَهْوَةُ الْفَرْجِ « 1 » .\r\nامام صادق عليه السلام مىگويد : پيامبر صلى الله عليه و آله فرمود : از امّتم هركس از چهار برنامه سالم بماند داراى بهشت است . اسير دنيا شدن ، پيروى از هواى نفس ، شهوت شكم ، شهوت عورت .\r\n\r\n19 - حفظ زبان\r\nعَنِ الْباقِرِ ، عَنْ آبائِهِ عليهم السلام عَنْ أَميرِالْمُؤْمِنينَ عليه السلام قالَ : لا حافِظَ أَحْفَظُ مِنَ الْصَمْتِ « 2 » .\r\nامام باقر عليه السلام از پدرانش از على عليه السلام نقل مىكند : نگهبانى براى انسان بالاتر از سكوت نيست « 3 » .\r\n\r\n\r\n","description":"","footnote":"\r\n( 1 ) - الخصال : 1 / 223 ، حديث 54 .\r\n( 2 ) - بحار الأنوار : 68 / 275 ، باب 78 - 1 سكوت والكلام ، حديث 3 .\r\n( 3 ) - مىدانيد كه برابر با آيات قرآن و روايات ، امر به معروف و نهى از منكر واجب است و راهنمايى مردم و گفتار خير با آنان لازم . اين سكوت رعايت است از خوددارى از مجموع كلمات و سخنان و گفته‌هايى كه قرآن و پيامبر صلى الله عليه و آله و امامان حرام كرده‌اند .\r\n","page_name":" 340 ","page_number":340},
  {"content":"\r\n\r\n\r\n20 - تقواى زبان\r\nعَنْ جَعْفَرٍ عَنْ آبائِهِ عليهم السلام قالَ : قالَ رَسُولُ اللّهِ صلى الله عليه و آله : إِنَّ عَلى لِسانِ كُلِّ قائِلٍ رَقيباً ، فَلْيَتَّقِ اللّهَ الْعَبْدُ ، وَلْيَنْظُرْ ما يَقُولُ « 1 » .\r\nامام صادق عليه السلام از پدرانش از نبىّ اكرم صلى الله عليه و آله نقل مىكند : براى زبان هركسى محافظى قرار داده شده ، عبد بايد نسبت به زبانش داراى تقوا باشد و در گفتارش فكر كند .\r\n\r\n21 - نشانه‌هاى خردمندان\r\nفى وَصايا أَبى ذَرّ قالَ : قالَ رَسُولُ اللّهِ صلى الله عليه و آله : عَلَى الْعاقِلِ أَنْ يَكُونَ بَصيراً بِزَمانِهِ مُقْبِلًا عَلى شَأْنِهِ ، حافِظاً لِلِسانِهِ ، فَإِنَّ مَنْ حَسِبَ كَلامَهُ مِنْ عَمَلِهِ قَلَّ كَلامُهُ إِلّا فيما يُعْنيه « 2 » .\r\nدر سفارش‌هاى ابىذر آمده كه پيامبر صلى الله عليه و آله فرمود : سزاوار شخص خردمند اين است كه بيناى به زمان بوده و روىآور به برنامه‌هايى باشد كه برايش آبرو دارد و نگهدار زبانش باشد ، بدون ترديد كسى كه گفتارش را از عملش حساب كند كم مىگويد مگر آنچه برايش خير داشته باشد .\r\n\r\n22 - عوامل نجات\r\nقالَ رَسُولُ اللّهِ صلى الله عليه و آله : ثَلاثٌ مُنْجِياتٌ تَكُفُّ لِسانَكَ ، وَتَبْكى عَلَى خَطِيئَتِكَ ، وَتُلْزَمُ\r\n\r\n\r\n","description":"","footnote":"\r\n( 1 ) - قرب الاسناد : 32 ، الجزء الاول .\r\n( 2 ) - الخصال : 2 / 523 ، حديث 13 .\r\n","page_name":" 341 ","page_number":341},
  {"content":"\r\n\r\nبَيْتِكَ « 1 » .\r\nرسول خدا صلى الله عليه و آله فرمود : سه چيز عامل نجات است : حفظ زبان از هرچه حرام شده ، گريه بر گناه و نشستن در خانه اگر كار خير و عمل خداپسندانه‌اى در بيرون نداشته باشى .\r\n\r\n22 - مقام سكوت\r\nإِنَّ آدَمَ عليه السلام لَمَّا كَثُرَ وَلَدُهُ وَوَلَدُ وَلَدِهِ كانُوا يُحَدِّثُونَ عِنْدَهُ وَهُوَ ساكِتٌ ، فَقالُوا يا أَبَهْ مالَكَ لا تَتَكَلَّمُ فَقالَ : يا بَنِىَّ إِنَّ اللّهَ جَلَّ جَلالُه لَمّا أَخْرَجَنى مِنْ جِوارِهِ عَهَد إِلَىَّ وَقالَ : أَقِلّ كَلامَكَ تَرْجِعُ إِلى جِوارى « 2 » .\r\nزمانى كه فرزندان آدم و فرزندان فرزندانش زياد شدند در كنار او با هم سخن مىگفتند ولى آدم ساكت بود ، به او گفتند ؛ پدر چرا سخن نمىگويى ، پاسخ داد :\r\nفرزندانم زمانى كه خداوند بزرگ مرا از جوار رحمتش اخراج كرد با من قرارداد بست در زندگى دنيا سخن كم بگو تا به جوارم بازگردى .\r\n\r\n23 - ضمانت بهشت\r\nقالَ رَسُولُ اللّهِ صلى الله عليه و آله : تَقبَّلُوا لى سِتّ خِصالٍ أَتَقَبَّلُ لَكُمْ بِالْجَنَّةِ ، إِذا حَدَّثْتُمْ فَلا تَكْذِبُوا ، وَإِذا وَعَدْتُمْ فَلا تُخْلِفُوا ، وَإِذا أتُمِنْتُمْ وَلا تَخُونُوا وَغُضُّوا أَبْصارَكُمْ\r\n\r\n\r\n","description":"","footnote":"\r\n( 1 ) - الخصال : 1 / 85 ، حديث 13 ؛ مشكاة الأنوار : 148 ، الفصل الحادى عشر فى الخصال المعدوده .\r\n( 2 ) - قصص الانبياء ، قطب راوندى : 45 ، فصل 4 - فى اخباره ، حديث 18 ؛ بحار الأنوار : 11 / 180 ، باب 3 - ارتكاب ترك الاولى ، حديث 31 .\r\n","page_name":" 342 ","page_number":342},
  {"content":"\r\n\r\nوَاحْفَظُوا فُروجَكُمْ وَكَفُّوا أَيْدِيَكُمْ وَأَلْسِنَتكُمْ « 1 » .\r\nرسول خدا صلى الله عليه و آله فرمود : شش برنامه را از من بپذيريد تا بهشت را براى شما ضمانت كنم : به هنگام سخن‌گويى دروغ مگوييد ، به وقت رسيدن وفاى به عهد خلف وعده ننماييد ، در زمانى كه امين قرار گرفتيد خيانت نداشته باشيد ، ديده از حرام بپوشانيد ، شهوت خود را حفظ كنيد و دست و زبان از آزار مردم نگاه داريد .\r\n\r\n24 - بيدار باش\r\nعَنْ أَبى عَبْدِاللّهِ عليه السلام قالَ : كانَ أَميرُالْمُؤْمِنينَ عليه السلام يَقُولُ : نَبِّهْ بِالتَّفَكُّرِ قَلْبَكَ ، وَجافِ عَنِ اللَّيْلِ جَنْبَكَ ، وَاتَّقِ اللّهَ رَبَّكَ « 2 » .\r\nامام صادق عليه السلام فرمود : امير مؤمنان عليه السلام بارها مىفرمود : دلت را با انديشه از خواب غفلت بيدار كن ، براى عبادت در تاريكى شب از رختخواب جدا شو و خدا را بترس .\r\n\r\n25 - عبادت ابوذر\r\nعَنْ أَبى عَبْدِاللّهِ عليه السلام : كانَ أَكْثَرَ عِبادَةِ أَبى ذَرّ رحمه الله التَّفَكُّرُ وَالْإِعْتِبارُ « 3 » .\r\n\r\n\r\n","description":"","footnote":"\r\n( 1 ) - الخصال : 1 / 321 ، حديث 5 ؛ بحار الأنوار : 66 / 372 ، باب 38 - جوامع المكارم ، حديث 16 .\r\n( 2 ) - الكافى : 2 / 54 ، باب التفكر ، حديث 1 ؛ الأمالى ، شيخ مفيد : 54 ، حديث 1 ؛ الأمالى ، شيخ مفيد : 208 ، المجلس الثالث والعشرون ، حديث 42 .\r\n( 3 ) - الخصال : 1 / 42 ، حديث 33 ؛ وسائل الشيعة : 15 / 197 ، باب 5 - استحباب التفكر ، حديث 20264 .\r\n","page_name":" 343 ","page_number":343},
  {"content":"\r\n\r\nامام صادق عليه السلام فرمود : بيشترين عبادت ابوذر ، انديشه و پند گرفتن بود .\r\n\r\n26 - برنامه‌ريزى\r\nقالَ رَسُولُ اللّه صلى الله عليه و آله : عَلَى الْعاقِلِ أَنْ يَكُونَ لَهُ ثَلاثُ ساعاتٍ : ساعَةٌ يُناجى فيها رَبَّهُ عَزَّوَجَلَّ ، وَساعَةٌ يُحاسِبُ فيها نَفْسَهُ ، وَساعَةٌ يَتَفَكَّرُ فيما صَنَعَ اللّهُ عَزَّوَجَلَّ إِلَيْهِ وَسَاعَةً يَخْلُوا فيها بِحَظِّ نَفْسِهِ مِنَ الْحَلالِ « 1 » .\r\nپيامبر بزرگ صلى الله عليه و آله فرمود : بر عاقل و خردمند است كه ساعاتش را بر سه قسمت تقسيم كند : ساعتى براى مناجات با حق و ساعتى براى محاسبه خويش و ساعتى انديشه در مخلوق الهى و ساعتى كه در آن سود نفسش را از حلال بنگرد « 2 » .\r\n\r\n27 - جهنم ؟ هرگز\r\nعَنِ الصَّادِقِ جَعْفَرِ بنِ مُحَمَّدٍ عليهما السلام قالَ : مَنْ مَلِكَ نَفْسَهُ إِذا رَغِبَ وَاذا رَهِبَ وَإِذَا اشْتَهى وَإِذا غَضِبَ وَإِذا رَضِىَ ، حَرَّمَ اللّهُ جَسَدَهُ عَلَى النَّارِ « 3 » .\r\nامام صادق عليه السلام فرمود : كسى كه به هنگام ميل و به وقت ترس و زمان اشتها و وقت غضب و رضا خويشتن‌دار باشد ، خداوند جسد او را به آتش جهنّم حرام مىكند .\r\n\r\n\r\n","description":"","footnote":"\r\n( 1 ) - الخصال : 2 / 523 ، حديث 13 ؛ معانى الأخبار : 332 ، حديث 1 ؛ بحار الأنوار : 12 / 71 ، باب 3 ، حديث 14 .\r\n( 2 ) - در پاورقى بحار الأنوار آمده كه اين ساعت آخر ، كمك ساعات ديگر است و مستقلّاً قسم چهارمى نيست .\r\n( 3 ) - من لا يحضره الفقيه : 24 / 400 ، حديث 5860 ؛ الأمالى ، شيخ صدوق : 329 ، المجلس الثالث والخمسون ، حديث 7 .\r\n","page_name":" 344 ","page_number":344},
  {"content":"\r\n\r\n\r\n28 - دو سفارش مهم\r\nقالَ أَميرُالْمُؤْمِنينَ عليه السلام لِنُوفٍ : يا نُوفُ صِلْ رَحِمَكَ يَزيدُ اللّهُ فى عُمْرِكَ ، وَحَسِّنْ خُلْقَكَ يُخَفِّفُ اللّهُ حِسابَكَ « 1 » .\r\nامام امير مؤمنان عليه السلام به نوف فرمود : صله رحم كن تا خداوند به عمرت بيفزايد ، و خوش خلقى كن ، تا حسابت را خداوند سبك كند .\r\n\r\n29 - خير دنيا و آخرت\r\nقالَ رَسُولُ اللّهِ صلى الله عليه و آله : أَلا أَدُلُّكُمْ عَلى خَيْرِ أَخْلاقِ الدُّنْيا وَالآخِرَةِ ؟ تَصِلُ مَنْ قَطَعَكَ ، وَتُعْطى مَنْ حَرَمَكَ ، وَتَعْفُو مَنْ ظَلَمَكَ « 2 » .\r\nرسول خدا صلى الله عليه و آله فرمود : شما را به خير اخلاق دنيا و آخرت راهنمايى كنم ؟\r\nوصل كردن با كسى كه با تو قطع رابطه كرده ، بخشش به كسى كه تو را محروم كرده ، گذشت از كسى كه به تو ظلم كرده .\r\nدر زمينهء معارف ، واقعيت‌ها ، حسنات اخلاقى و آنچه انسان را متخلّق به اخلاق خدا و انبيا مىكند ، آن قدر روايت زياد است كه اگر در اين نوشتار بيايد از چند جلد بيشتر مىشود و ان شاء اللّه در ضمن مباحث آينده ، به تناسب هر بحثى ، به روايات لازمه اشاره خواهد شد .\r\nبا توجه به آيات و روايات گذشته ، روشن شد كه انسان بايد به چه كسانى و چه مسائلى طلب و ميل داشته باشد و اگر اين طلب و ميل به واقعيت‌ها در انسان\r\n\r\n\r\n","description":"","footnote":"\r\n( 1 ) - الأمالى ، شيخ صدوق : 209 ، المجلس السابع والثلاثون ، حديث 9 ؛ بحار الأنوار : 68 / 373 ، باب 92 ، حديث 20 .\r\n( 2 ) - الكافى : 2 / 107 ، باب العفو ، حديث 2 ؛ تحف العقول : 6 .\r\n","page_name":" 345 ","page_number":345},
  {"content":"\r\n\r\nباشد ، بدون شكّ آدمى آراسته به آن حقايق خواهد شد . اين طلب دلالت بر اميد انسان به سعادت دنيا و آخرت دارد و بنابر فرمودهء امام صادق عليه السلام در متن روايت مورد بحث : وَدَليلُ الرَّجاءِ الطَّلَبُ .\r\n\r\n","description":"","footnote":"","page_name":" 346 ","page_number":346},
  {"content":"\r\n\r\n[ وَدَليلُ الحُبّ إيثارُ الْمَحْبُوبِ عَلى ما سِواهُ 
  ]\r\n\r\nدليل عشق و محبّت\r\nدر بخشهاى گذشته دانستيد كه امام صادق عليه السلام فرمودند محبّت به خدا و آنچه وابسته به حضرت اوست ، فرع معرفت انسان نسبت به خداست و هرچه معرفت و آگاهى آدمى به وجود مقدّس او بيشتر باشد ، عشق به او بيشتر خواهد بود .\r\nچنان كه براى خوف و رجا در كلام امام عليه السلام دليلى ذكر شده است - كه فرمودند :\r\nدليل خوف ، فرار از شياطين جنى و انسى و گناهان و دليل اميد ، طلب اتّصال با اوليا و عاشقان خدا و طلب كليّه برنامه‌هايى است كه خدا براى انسان مىپسندد - براى محبّت و عشق نيز دليل بايد اقامه شود و به ادّعا ثابت نمىگردد و هركسى نمىتواند بگويد من محبّ اويم .\r\n\r\nتقدم محبوب بر ماسوى\r\nدليل محبّت در كلام امام عليه السلام انتخاب محبوب بر ماسواى او و مقدم داشتن او بر هر چيزى است . او را خواستن و هر چيزى را براى او و به خاطر او خواستن است ، و گرنه اگر كسى بگويد : خدا محبوب من است ، ولى غير او را بر او مقدّم بدارد جز پندار و خيالى در سر نداشته و ندارد .\r\nچنانچه قرآن مجيد به اين معنا اشاره دارد :\r\n\r\n","description":"","footnote":"","page_name":" 347 ","page_number":347},
  {"content":"\r\n\r\n[  قُلْ إِنْ كانَ آباؤُكُمْ وَ أَبْناؤُكُمْ وَ إِخْوانُكُمْ وَ أَزْواجُكُمْ وَ عَشِيرَتُكُمْ وَ أَمْوالٌ اقْتَرَفْتُمُوها وَ تِجارَةٌ تَخْشَوْنَ كَسادَها وَ مَساكِنُ تَرْضَوْنَها أَحَبَّ إِلَيْكُمْ مِنَ اللَّهِ وَ رَسُولِهِ وَ جِهادٍ فِي سَبِيلِهِ فَتَرَبَّصُوا حَتَّى يَأْتِيَ اللَّهُ بِأَمْرِهِ وَ اللَّهُ لا يَهْدِي الْقَوْمَ الْفاسِقِينَ 
  ]  « 1 »  . \r\nبگو : اگر پدرانتان و فرزندانتان و برادرانتان و همسرانتان و خويشانتان و اموالى كه فراهم آورده‌ايد و تجارتى كه از بىرونقى و كسادىاش مىترسيد و خانه‌هايى كه به آنها دل خوش كرده‌ايد ، نزد شما از خدا و پيامبرش و جهاد در راهش محبوب‌ترند ، پس منتظر بمانيد تا خدا فرمان عذابش را بياورد و خدا گروه فاسقان را هدايت نمىكند .\r\nآرى ، معرفت ، اين معنى را نشان مىدهد كه در همه‌جا و در همه وقت تنها يار انسان و حافظ و نگهدار و خالق و رازق و دستگير آدمى خداست و هرچه غير اوست وسيله است و او تنها هدف عالم است . روى اين حساب اگر به وسائل علاقه دارد به خاطر اوست ، اگر به دنيا و آنچه در اوست دلبستگى دارد به خاطر اوست ، اگر به انسانها محبّت دارد به خاطر اوست و محبّتِ آتشين و عشقِ عاليش متوجّه اوست و هرچه او را به او نزديك كند به خاطر او دوست دارد و از هرچه او را از محبوب حقيقى جدا نمايد متنفر است .\r\nامير مؤمنان عليه السلام در خطبهء متّقين دربارهء اين پاكبازان مىفرمايد :\r\nعَظُمَ الْخالِقُ فى أَنْفُسِهِمْ فَصَغُرَ مادونَهُ فى أَعْيُنِهِمْ « 2 » .\r\nخدا در جانشان بزرگ است و مادون او در چشمشان كوچك .\r\n\r\n\r\n","description":"","footnote":"\r\n( 1 ) - توبه ( 9 ) : 24 .\r\n( 2 ) - نهج البلاغة : خطبهء 184 .\r\n","page_name":" 348 ","page_number":348},
  {"content":"\r\n\r\nآنان در سرّ سويداى دل و جان ، جز او راه ندادند ؛ چرا كه دل حرم اوست و در حرم او غير او راه ندارد .\r\nحضرت امام صادق عليه السلام در روايتى مىفرمايد :\r\nالْقَلْبُ حرمُ اللّه فَلا تُسْكِنْ فِى حرمِ اللّهِ غَيْرَ اللّهِ « 1 » .\r\nقلب حرم خداست ؛ پس در حرم خدا غير خدا را راه نده .\r\nعارف بزرگ مرحوم الهى قمشه‌اى كه اين واقعيّت‌ها را چشيده بود ، در ترجمه اين جمله مىگويد :\r\n چو آنان را جلال شاه ذوالمجد * عيان شد در دل آگاه پر وجد\r\nجهان ديدند خاك درگه شاه * فشاندند آستين بر ماسوى اللّه\r\nبه چشم دل نه دل عرش خدايى * به حيرت در جمال كبريايى\r\nبه تعظيم جلالش از سر وجد * همه در نغمهء سبحان ذى المجد\r\nهر آن دل روشن از نور الهى است * به چشمش هر دو عالم خاك راهى است \r\nو به قول فيض آن عارف بزرگ :\r\n دل مىكنمت فدا و جان هم * از توست اگرچه اين و آن هم\r\nدل را برتو چه قدر باشد * يا جان كسى و يا جهان هم\r\nبر روى زمين نديده چشمى * ماهى چون تو بر آسمان هم\r\nدر ملك و ملك نظير تو نيست * در هشت بهشت جاودان هم\r\nجايى كه نهى تو پاى آنجا * ما سر بنهيم و قدسيان هم\r\nمهمان شوى ار شبى مرا تو * دل پيش كشم تو را و جان هم\r\nتا بر سر خوان به جز تو نبود * مهمان باشى و ميزبان هم \r\n\r\n","description":"","footnote":"","page_name":" 349 ","page_number":349},
  {"content":"\r\n\r\nصاحب كتاب ارزشمند « منازل السائرين » در باب محبّت و محبّ و محبوب مىگويد :\r\n« الَمحَبَّةُ تَعَلُّقُ الْقَلْبِ بَيْنَ الْهِمَّةِ وَالأُنْسِ فى الْبَذْلِ وَالْمَنْعِ عَلَى الأَفْرادِ » « 1 » .\r\nو شارح بزرگوار آن « كمال الدين عبدالرزاق كاشانى » توضيح مىدهد كه :\r\nتعلّق قلب به محبوب سرچشمه‌اش همت عالى انسان است و همت عالى آن همّتى است كه از ماسوى بريده و تنها به او متّصل شده است و انس نيز حاصل از تجلّى محبوب پرآيينه وجود انسان و بذل و منع هم از مقتضيات تجلى آن وجود مقدس بر دل پاك است .\r\nبدون شك تجلّى اقتضا مىكند فناى در محبوب را و اين كه وجود انسان يك پارچه فداى محبوب گردد و انس اقتضا مىكند كه دل و جان از انس گرفتن به غير او و لذّت بردن از ماسواى او منع گردد . بنابراين عشق و محبّت به محبوب اقتضا مىكند وصال را و وصال ميسّر نمىشود مگر به بذل روح ، انس به جمال هم اقتضا مىكند قلب از التفات به غير او ممنوع شود ؛ پس محبّان وقتى در محبّت خود صادقند كه قلب‌شان تعلّق به محبوب داشته و اين تعلّق نتيجهء همت باشد و از پس اين تعلّق غرقه عالم انس و منع گردند .\r\nاوّل ميوهء عشق و محبّت به محبوب ، فناى خاطر محبّ از تعلّق به غير است و محبّت واقعى و عشق صادقانه آن است كه درون را از تعلّق به ديگران پاك كرده و جز عشق او و شؤون حضرتش چيزى در ذات وجود نماند .\r\nپس از آن چون سيل محبّت محبوب به سرزمين وجود جارى گردد ، كارى از انسان جز كارى كه محبوب مىخواهد سر نزند و اين فناى افعال است و سپس اين سيل و تجلّى كارى مىكند كه آدمى اخلاقى جز اخلاق اللّه نداشته باشد و اين فناى\r\n\r\n\r\n","description":"","footnote":"\r\n( 1 ) - شرح منازل السائرين : 168 ، نقل به معنى .\r\n","page_name":" 350 ","page_number":350},
  {"content":"\r\n\r\nصفات است و آن‌گاه به جايى مىرسد كه از خود نيز فراموش مىشود و يادى جز ياد حضرتش و فعل و صفتى جز فعل و صفت محبوبش نمىماند ، آن فناى ذات است .\r\nاينجاست كه محبوب ، بر همه چيز مقدّم شده و ايثار محبوب بر غير او صدق پيدا كرده است . محبّت بدون ترديد همان محبّتى است كه او از انسان خواسته ، اين است معناى : وَدَليلُ الحُبّ إيثارُ الْمَحْبُوبِ عَلى ما سِواهُ .\r\n خوشا آن دل كه مأواى تو باشد * بلند آن سر كه در پاى تو باشد\r\nفرو بايد به ملك هر دو عالم * هر آن سر را كه سوداى تو باشد\r\nسراپاى دلم شيداى آن است * كه شيداى سراپاى تو باشد\r\nغبار دل به آب ديده شويم * كنم پاكيزه تا جاى تو باشد\r\nخوش آن شوريده شيداى بىدل * كه مدهوش تماشاى تو باشد\r\nدلم با غير تو كى گيرد آرام * مگر مستى كه شيداى تو باشد\r\nنمىخواهد دلم گل گشت صحرا * مگر گل گشت صحراى تو باشد\r\nخوشى در عالم امكان نديديم * مگر در قاف عنقاى تو باشد\r\nزهجرانت به جان آمد دل فيض * وصالش ده اگر رأى تو باشد\r\nخوشا آنان كه ترك كام كردند * به كام عار ننگ از نام كردند\r\nبه خلوت انس با جانان گرفتند * به عزلت خويش را گمنام كردند \r\nآرى ، عاشق واقعى و محبّ حقيقى ، پس از شناخت حضرت او ، قدرتى برايش نمىماند تا ماسواى او را بر او مقدّم كند .\r\nعاشق موجودى است يكتا بين ، يكتاگو ، يكتاخواه و در يك كلام جز او چيزى نمىبيند تا آن را بر او مقدّم بدارد .\r\nقرآن مجيد دربارهء مردم مؤمن و تعلّق خاطر آنان به خدا در آيات گوناگونى سخن\r\n\r\n","description":"","footnote":"","page_name":" 351 ","page_number":351},
  {"content":"\r\n\r\nمىگويد و به خصوص به اين معنى اشاره دارد كه مؤمن واقعى چيزى را بر او مقدّم نمىدارد ، گرچه نزديكترين فرد او باشد ، در سورهء مباركه « مجادله » چنين مىخوانيم :\r\n[  لا تَجِدُ قَوْماً يُؤْمِنُونَ بِاللَّهِ وَ الْيَوْمِ الْآخِرِ يُوادُّونَ مَنْ حَادَّ اللَّهَ وَ رَسُولَهُ وَ لَوْ كانُوا آباءَهُمْ أَوْ أَبْناءَهُمْ أَوْ إِخْوانَهُمْ أَوْ عَشِيرَتَهُمْ أُولئِكَ كَتَبَ فِي قُلُوبِهِمُ الْإِيمانَ وَ أَيَّدَهُمْ بِرُوحٍ مِنْهُ وَ يُدْخِلُهُمْ جَنَّاتٍ تَجْرِي مِنْ تَحْتِهَا الْأَنْهارُ خالِدِينَ فِيها رَضِيَ اللَّهُ عَنْهُمْ وَ رَضُوا عَنْهُ أُولئِكَ حِزْبُ اللَّهِ أَلا إِنَّ حِزْبَ اللَّهِ هُمُ الْمُفْلِحُونَ 
  ]  « 1 »  . \r\nگروهى را كه به خدا و روز قيامت ايمان دارند ، نمىيابى كه با كسانى كه با خدا و پيامبرش دشمنى و مخالفت دارند ، دوستى برقرار كنند ، گرچه پدرانشان يا فرزاندانشان يا برادرانشان يا خويشانشان باشند . اينانند كه خدا ايمان را در دل‌هايشان ثابت و پايدار كرده ، و به روحى از جانب خود نيرومندشان ساخته ، و آنان را به بهشت‌هايى كه از زيرِ [ درختانِ 
  ] آن نهرها جارى است درمىآورد ، در آنجا جاودانه‌اند ، خدا از آنان خشنود است و آنان هم از خدا خشنودند . اينان حزب خدا هستند ، آگاه باش كه بىترديد حزب خدا همان رستگارانند .\r\nو اين محبّت و عشق واقعيّتى است كه آثارش در تمام وجود انسان آشكار گشته و قدرت پنهان كردن آن را ندارد ، آثار آن بر چهره و تمام حالات آنان و كليهء حركات اعضايشان و آه نَفَس‌شان و اشك چشمشان و گفتار زبانشان و رنگ رويشان و لاغرى اندامشان و آب شدن بدنشان ، سوز دلشان و ناچيزى استخوانشان و نازكى\r\n\r\n\r\n","description":"","footnote":"\r\n( 1 ) - مجادله ( 58 ) : 22 .\r\n","page_name":" 352 ","page_number":352},
  {"content":"\r\n\r\nپوستشان و ياد محبوبشان پيداست ! آيا اينان با چنين آثارى ، مىتوانند غير را بر يار ترجيح دهند ؟ !\r\n\r\nنمونه‌هايى از تاريخ\r\nرسول خدا صلى الله عليه و آله « مصعب بن عمير » را ديدند در حالى كه پوست دباغى نشده گوسفندى را به كمر بسته مىآيد ، فرمودند :\r\nبه اين مرد نظر كنيد كه خداوند قلبش را به نور خود منوّر كرده است . من در مكّه ديدم كه در دامن پدر و مادرش از بهترين غذاها و نوشيدنىها بهره‌مند بود ؛ اما عشق خدا و رسول او را به چنين حال انداخت « 1 » .\r\nمصعب جوانى بود كه با تمام وجود عاشق خدا و رسول شده بود ، لحظه‌اى از عمل به خواسته‌هاى محبوب آسودگى نداشت ، قبل از پيامبر صلى الله عليه و آله به مدينه آمد و به دستور رسول خدا صلى الله عليه و آله به تبليغ فرهنگ الهى پرداخت ، مدينه را آماده پذيرش اسلام و پيامبر اسلام صلى الله عليه و آله كرد .\r\nاو در راه خدا سخت‌ترين حوادث را تحمّل كرد ، رنج هر مصيبتى را به خود خريد و عاقبت در جنگ احد در ركاب رسول خدا صلى الله عليه و آله به شرف شهادت نايل گشت ، اين است مصداق و نمونهء فرمايش امام صادق عليه السلام كه فرمود :\r\nدَليلُ الحُبّ إيثارُ الْمَحْبُوبِ عَلى ما سِواهُ .\r\nعيسى بن مريم به سه نفر گذشت ، لاغر اندام و رنگ پديده ، فرمود :\r\nاين چه وضعى است ؟ گفتند : از ترس آتش جهنم ، گفت : بر خدا حق است كه خائف را امان دهد .\r\n\r\n\r\n","description":"","footnote":"\r\n( 1 ) - محجّة البيضاء : 8 / 5 .\r\n","page_name":" 353 ","page_number":353},
  {"content":"\r\n\r\nسپس بر سه نفر ديگر گذشت كه لاغرى و رنگ‌پريدگى آنان بيش از سه نفر اوّل بود ، پرسيد :\r\nشما را چه شده است ؟ گفتند : اشتياق به بهشت ما را به اين وضع كشانده است ، گفت : بر خدا حق است كه آنچه را شما به آن اميد داريد به شما عنايت كند .\r\nسپس به سه نفر ديگر گذشت كه لاغرى و رنگ‌پريدگى آنان بيش از سه نفر دوم بود ، پرسيد :\r\nشما را چه شده كه به اين‌گونه تغيير بدن و رنگ مبتلا شده‌ايد ؟ گفتند : عشق خدا ، گفت : شما بندگان مقرّبيد ، شما بندگان مقرّبيد « 1 » .\r\nهرم بن حيّان مىگفت : مؤمن وقتى خدا را شناخت عاشق او مىشود و چون عاشق شد به سوى او حركت مىكند و هنگامى كه لذّت حركت را يافت به ديدهء شهوت به دنيا نمىنگرد و به آخرت به چشم رغبت نظر نمىنمايد ، جسدش در دنياست ولى روحش در آخرت است .\r\nيحيى بن معاذ مىگفت : مثقال خردلى محبّت پيش خدا محبوبتر است از هفتاد سال عبادت بدون عشق .\r\n\r\nعلائم عاشقان حقيقى\r\nاز بعضى از گذشتگان نقل شده :\r\nخداوند عزيز به بعضى از پيامبران وحى كرد : براى من در ميان بندگانم بندگانى است كه عاشق من هستند و من عاشق آنهايم و مشتاق منند و من مشتاق آنانم ، ياد منند و من ياد آنهايم و نظر به من دارند و من به آنان نظر دارم ، اگر راه آنان را بپيمايى\r\n\r\n\r\n","description":"","footnote":"\r\n( 1 ) - شرح نهج البلاغة ، ابن ابى الحديد : 10 / 156 ؛ ذكر الخوف و ماورد فيه ؛ مجموعة ورّام : 1 / 224 ؛ محجة البيضاء : 8 / 6 .\r\n","page_name":" 354 ","page_number":354},
  {"content":"\r\n\r\nتو را دوست خواهم داشت و اگر از طريق آنان روى بگردانى تو را هلاك خواهم كرد .\r\nگفت : خداوندا ! آيا آنان را علائمى هست ؟ خداوند فرمود : در روز مساجد و منازلى كه دوستان من در آنند براى عبادت من رعايت مىكنند ، چنانچه چوپان مهربان گوسپندان را رعايت مىكند و مشتاقانه به سوى غروب آفتاب و وقت مغرب حركت مىكنند ، چنانچه پرندگان در آن وقت به سوى لانه‌هاشان پرواز مىكنند .\r\nزمانى كه تاريكى شب آنان را گرفت و خيمه سياهى همه‌جا را پوشانده و ديگران براى استراحت رختخواب پهن كردند و پرده‌ها را افكندند و هر دوستى با دوستش خلوت كرد ، آنان در برابر من مىايستند و زمين را با چهرهء خود در پيشگاه عظمت من فرش مىكنند و با دعايى كه خود به آنان تعليم كرده‌ام با من مناجات مىكنند و مرا در برابر نعمت‌هايى كه به آنان داده‌ام مىستايند ، كارشان در شب ناله و گريه و آه و شكوه از فراق من است ، گاهى در قيام و گاهى در تشهّد ، گاهى در ركوع و گاهى در سجودند ، خريدار آنچه را به خاطر من تحمل مىكنند ، هستم و شكوه آنان را از عشقى كه به من دارند مىشنوم . اول چيزى كه به آنان عنايت مىكنم سه چيز است :\r\n1 - نورم را در دلشان قرار مىدهم تا هم چنان كه من از آنان خبر دارم آنان در پرتو آن نور از من باخبر شوند .\r\n2 - اگر تمام آسمانها و زمين و آنچه در آنهاست از آنان باشد آن چنان در نظرشان كوچك مىكنم كه به خاطر تماشاى آنها از من غافل نشوند .\r\n3 - به آنان روى مىآورم و به هنگامى كه به آنان روى آوردم آيا كسى مىتواند\r\n\r\n","description":"","footnote":"","page_name":" 355 ","page_number":355},
  {"content":"\r\n\r\nبفهمد من به آنان چه مىخواهم عنايت كنم « 1 » ؟ !\r\nاگر عبد با چنان زحماتى كه در راه بندگى او و عشق به جلال و جمال معبود واقعى تحمّل مىكند ، دلش جايگاه تجلّى او گردد ، آيا پس از آن مىتواند غير او را بر او ترجيح دهد ؟ آيا امكان ترجيح غير او هرچه باشد بر او امكان دارد ؟ ! اينجاست كه انسان به واقعيّت سخن امام صادق عليه السلام مىرسد كه وقتى چنين عشقى دل را مشغول كند ، معشوق آن دل و محبوب آن عشق بر همه چيز بدون اختيار ترجيح داده خواهد شد .\r\nبه قول عارف عاشق ، فيض كاشانى :\r\n دل و جان منزل جانانه كردم * مى توحيد در پيمانه كردم\r\nاز اين افسانه‌ها طرفى نبستم * به مستى ترك هر افسانه كردم\r\nزعقل و عاقلان يكسر بريدم * علاج اين دل ديوانه كردم\r\nشدم در ژنده پنهان از نظرها * چو گنجى جاى در ويرانه كردم\r\nشود تا آشنا آن دوست با من * زهر كس خويش را بيگانه كردم \r\nدر اين روايت دقت كنيد :\r\nوَفى أَخْبارِ داودَ : قُلْ لِعبادى الْمُتوجِّهينَ إِلىَّ بِمَحَبَّتى ما ضرَّكُمْ إِذ احتَجَبْتُمْ عَنْ خَلْقى إذا رَفَعتِ الْحِجابُ فيما بَيْنى وَبَيْنَكُمْ حَتّى تَنْظُرُوا إِلَىَّ بِعُيُونِ قُلُوبِكُمْ ، ما ضرَّكُمْ ما زُوِيَتْ عَنْكُمْ مِنَ الدُّنْيا إِذا بَسَطْتُ دينى لَكُمْ وَما ضَرَّكُمْ مَسْخَطَةُ الْخَلْقِ إِذَ الْتَمَسْتُمْ رِضاىَ ! « 2 »\r\n\r\n\r\n","description":"","footnote":"\r\n( 1 ) - محجّة البيضاء : 8 / 58 .\r\n( 2 ) - جامع السعادات : 3 / 122 .\r\n","page_name":" 356 ","page_number":356},
  {"content":"\r\n\r\nدر اخبار داود آمده است : خدا به او فرمود : به آنان كه روى به عشق من دارند بگو : با برداشته شدن حجاب بين من و شما و اين كه مىتوانيد مرا با چشم دل ببينيد جدايى خلق از شما به شما ضررى نمىرساند و با سايه انداختن دينم بر سر شما ، روىگردانى دنيا برايتان ضرر ندارد و در صورت طلب خشنودى من خشم خلق در حق شما كارى نمىتواند بكند .\r\nعاشقان خدا ، خلق را هركه باشد اگر در راه محبوب نباشد و دنيا را هرچه باشد اگر در مسير معشوق نباشد و خشنودى خلق را اگر در راه رضاى او نباشد ؛ هرگز بر خدا ترجيح نداده و مىداند كه از دست دادن هركدام به خاطر او چيزى از انسان كم نمىكند ؛ بلكه به خاطر معاملهء با خدا ، بهترين سرمايه كه رضايت اوست براى انسان فراهم مىگردد .\r\nتا اينجا سخن از عشق انسان به خدا بود ، اما آنجا كه سخن از عشق خدا به عبد است نيز داراى مسائلى است كه قسمتى از آن را مىخوانيد .\r\n\r\nعشق حق به عبد\r\nقرآن كريم انسانى را كه به پاك كردن خود از گناهان و شستشوى باطن از آلودگيها اقدام كند محبوب خدا برشمرده است :\r\n[  إِنَّ اللَّهَ يُحِبُّ التَّوَّابِينَ وَ يُحِبُّ الْمُتَطَهِّرِينَ 
  ]  « 1 » .\r\nيقيناً خدا كسانى را كه بسيار توبه مىكنند ، و كسانى را كه خود را [ با پذيرش انواع پاكىها از همهء آلودگىها 
  ] پاكيزه مىكنند . دوست دارد .\r\n[  فِيهِ رِجالٌ يُحِبُّونَ أَنْ يَتَطَهَّرُوا وَ اللَّهُ يُحِبُّ الْمُطَّهِّرِينَ 
  ]  « 2 »  . \r\n\r\n\r\n","description":"","footnote":"\r\n( 1 ) - بقره ( 2 ) : 222 .\r\n( 2 ) - توبه ( 9 ) : 108 .\r\n","page_name":" 357 ","page_number":357},
  {"content":"\r\n\r\nدر آن مردانى هستند كه خواهان پاكيزگى [ و طهارت جسم و جان 
  ] هستند و خدا پاكيزگان را دوست دارد .\r\nو آنان كه به دروغ ادّعاى محبّت خدا مىكنند و خيال مىكنند خدا هم آنان را دوست دارد ، معذّب بودن آنان را ردّ بر آن ادّعا دانسته و مىفرمايد :\r\n[  قُلْ فَلِمَ يُعَذِّبُكُمْ بِذُنُوبِكُمْ 
  ]  « 1 » .\r\nپس چرا خدا شما را به گناهانتان عذاب مىكند ؟\r\nاگر شما محبوب خداييد چرا به خاطر گناهانتان به جهنّم عذاب وجدان دچار مىشويد اين گرفتارى شما به عذاب دليل بر اين است كه خدا شما را دوست ندارد ، علامت محبّت حق به عبد ، توبه عبد است و از شرايط محبّت حق به عبد غفران اوست چنانچه فرموده :\r\n[  قُلْ إِنْ كُنْتُمْ تُحِبُّونَ اللَّهَ فَاتَّبِعُونِي يُحْبِبْكُمُ اللَّهُ وَ يَغْفِرْ لَكُمْ ذُنُوبَكُمْ 
  ]  « 2 »  . \r\nبگو : اگر خدا را دوست داريد ، پس مرا پيروى كنيد تا خدا هم شما را دوست بدارد ، و گناهانتان را بيامرزد .\r\nشما كه مىگوييد : عاشق خداييم از برنامه‌هاى الهى كه به وسيلهء پيامبر صلى الله عليه و آله به شما رسيده پيروى كنيد ؛ تا خدا شما را دوست داشته و گناهانتان را ببخشد . توبه يكى از مهمترين فرمان‌هاى حق است كه عاشق خدا براى اجراى آن قيام كرده و به وسيلهء آن تمام نواقص خود را رفع و آلودگىهاى خويش را پاك مىكند . و از اين طريق است كه محبوب حق مىشود .\r\n\r\n\r\n","description":"","footnote":"\r\n( 1 ) - مائده ( 5 ) : 18 .\r\n( 2 ) - آل عمران ( 3 ) : 31 .\r\n","page_name":" 358 ","page_number":358},
  {"content":"\r\n\r\nقالَ رَسُولُ اللّهِ صلى الله عليه و آله : أَنَّ اللّهَ يُعْطى الْمالَ الْبِرُّ وَالْفاجِرُ وَلا يُعْطى الإيمانَ إلّامَنْ احَبَّ « 1 » .\r\nپيامبر بزرگ صلى الله عليه و آله فرمود : خداوند دنيا را به هركه دوست دارد و دوست ندارد عطا مىكند . ولى ايمان وعشق را فقط به كسى كه علاقه دارد عنايت مىكند .\r\nالبته در اين زمينه بايد توجّه داشت كه سعى و ظرفيّت و شايستگى عبد شرط است ، در صورت كوشش و يافتن ظرفيت و شايستگى ، عنايت الهى متوجّه انسان مىگردد و خداوند عبد را به نور ايمان منوّر مىكند . اين نور دليل بر محبّت خدا به عبد است .\r\nقالَ رَسُولُ اللّهِ صلى الله عليه و آله : إِذا أَحَبَّ اللّهُ تَعالى عَبْداً ابْتَلاهُ فَإِنْ أَحَبَّهُ الْحُبَّ الْبالِغِ اقْتَناهُ ، فَقالُوا : وَما مَعْنا اقْتَناهُ ، قالَ : لا يَتْرُكْ لَهُ مالًا وَلا وَلَداً « 2 » .\r\nرسول خدا صلى الله عليه و آله فرمود : هنگامى كه خدا به بنده‌اش محبّت ورزد او را مبتلا مىكند و هنگامى كه عشق حق به عبد به درجه نهايى برسد او را به دست خواهد گرفت ، عرضه داشتند : يعنى چه ؟ فرمود : برايش اهل و مالى باقى نخواهد گذاشت . ( كنايه از اين كه وضع عبد به جايى مىرسد كه ذكر و فكرى و عمل و اخلاقى و حركت و سكونى جز او نخواهد داشت و هرچه در اختيار اوست فداى محبوب مىكند ) .\r\nو به قول فيض بزرگوار ، آن فقيه ربّانى :\r\n گرفتم ملك جان الحمد للّه * گذشتم از جهان الحمد للّه \r\n\r\n\r\n","description":"","footnote":"\r\n( 1 ) - المحاسن : 1 / 217 ، باب 9 - الدين ، حديث 112 ؛ بحار الأنوار : 65 / 204 ، باب 22 ، حديث 9 .\r\n( 2 ) - ارشاد القلوب : 1 / 26 ، الباب الرابع فى ترك الدنيا .\r\n","page_name":" 359 ","page_number":359},
  {"content":"\r\n\r\n چه جا و چه جهان چه ملك و چه ملك * شدم تا جان جان الحمد للّه\r\nمكان را در نور ديدم به همت * شدم تا لا مكان الحمد للّه\r\nبرون كردم سر از عالم نهادم * قدم بر آسمان الحمد للّه \r\n زمهر فانيان دل بر گرفتم * شدم از باقيان الحمد للّه\r\nزمحكومان بريدم رو نهادم * سوى آن حكمران الحمد للّه\r\nزچاه طبع يوسف‌وار رفتم * به سوى مصر جان الحمد للّه\r\nزخوف عقل يونس‌وار جستم * به صحراى عيان الحمد للّه\r\nزبود فيض و نابودش برستم * نه اين ماند و نه آن الحمد للّه \r\nقالَ النَّبىُّ صلى الله عليه و آله : إذا أَحَبَّ اللّهُ عَبْداً ابْتَلاهُ فَإِنْ صَبَرَ اجْتَباهُ وَإِنْ رَضِىَ اصْطَفاهُ « 1 » .\r\nرسول خدا صلى الله عليه و آله فرمود : هرگاه خدا بنده‌اى را دوست داشته باشد ، او را دچار آزمايش مىكند ، اگر در برابر آزمايش‌هاى ربّانى استقامت ورزد او را به عنوان بنده اختيار مىكند و چون راضى به برنامه‌هاى الهى شد ، او را مخصوص خود مىگرداند .\r\n\r\nسيرهء اولياى الهى عليهم السلام\r\nدر اين قسمت بايد ابتدا از انبياى الهى و امامان عليهم السلام بزرگوار ياد كرد كه در تمام مدت عمر به چيزى جز خدا فكر نكردند و هيچ چيز را بر وجود مقدّس او ترجيح ندادند .\r\nداستان انبياى خدا را در قرآن مجيد بخوانيد به آياتى كه زندگى ابراهيم ،\r\n\r\n\r\n","description":"","footnote":"\r\n( 1 ) - بحار الأنوار : 79 / 142 ، باب 18 ، حديث 26 ؛ مستدرك الوسائل : 2 / 427 ، باب 64 ، حديث 2368 - 31 .\r\n","page_name":" 360 ","page_number":360},
  {"content":"\r\n\r\nموسى ، يوسف ، ايوب و ساير پيامبران عليهم السلام را بازگو مىكند دقت كنيد و ببينيد كه آن بزرگواران جز خدا هدفى و محبوب و معشوقى نداشتند . بذل مال ، ايثار جان و گذشت كردن از آنچه در اختيار آنان بود ؛ براى خدا ايمان ، عمل و اخلاق آنان را تشكيل مىداد .\r\nحضرت ابراهيم در اين زمينه مكرّر امتحان شد ، ساير پيامبران در اين مرحله بارها به شدايد و گرفتارىهاى سخت دچار شدند ؛ ولى غير او را نخواستند و جز او نديدند و به غير او فكر نكردند و سخنى جز سخن او را نشنيدند .\r\nزندگى امامان شيعه عليهم السلام در اكثر كتب اسلامى بازگو شده است . آن بزرگواران نيز همانند انبياى الهى از همه چيز خود در راه اللّه گذشتند و غير او را ترجيح ندادند .\r\nخداوند بزرگ در قرآن مجيد از آنان به عنوان ايثارگران ياد كرده است . داستان عجيب و واقعهء حيرت‌انگيز حضرت امام حسين عليه السلام را همه مىدانند ، آن بزرگوار در راه خدا از همه چيز گذشت در حالى كه دشمن حاضر بود تحت هر شرائطى با حضرت سازش كند ؛ ولى آن انسان آزاده ، تنها با خدا معامله كرد و در اين معامله از همه چيز خود دست شست و حاضر نشد دنيا و آنچه در آن است را بر يك لحظه ترجيح دهد .\r\nدر اين زمينه عارف بزرگ الهى قمشه‌اى چه نيكو سروده است :\r\n از بر زين چون شه عشق آفرين * كرد زمين مفخر عرش برين\r\nبا تن صد چاك و دل سوزناك * ناله همى كرد به يزدان پاك\r\nگفت الها ملكا داورا * پادشها ذوالكرما ياورا\r\nدر رهت اى شاهد زيباى من * شمع صفت سوخت سراپاى من\r\nعشق تو شد جان و تنم فى هواك * نيست بود در نظرم ماسواك\r\nجز تو جهان را عدم انگاشتم * غير تو چشم از همه برداشتم \r\n\r\n","description":"","footnote":"","page_name":" 361 ","page_number":361},
  {"content":"\r\n\r\n عشق تو شد عقل من و هوش من * گشته همه خلق فراموش من\r\nمهر تو اى شاهد زيباى جان * آمده در پيكر من جاى جان\r\nوادى سيناى تو شد سينه‌ام * پرتو عكس تو شد آيينه‌ام \r\n\r\nايستادگى اصحاب اخدود تا پاى جان\r\nخداى متعال در قرآن مجيد ، از « اصحاب اخدود » ياد كرده است . از نظر قرآن كريم اينان جرمى جز ايمان به خدا نداشتند .\r\nداستان آنان بنا به نقل تفاسير چنين است :\r\nمردى وارد شهر « صنعا » پايتخت يمن شد و به سوى كاخ حكومتى « ذونواس » حركت كرد ، دربان كاخ از ورودش جلوگيرى نمود و گفت : در اين گرماى سوزان به چه علت به درب اين خانه آمده‌اى ؟ گفت : خطر بزرگى پيش آمده است بايد ذونواس را از اين خطر آگاه كنم .\r\nدربان گفت : پادشاه الآن از پذيرفتن تو معذور است ، فعلًا قتلى را پشت‌سر گذاشته و از اضطراب شهر « صنعا » كاسته و مسئله يهوديّت را به مانند زمان تبّع رسانده و اكنون آماده است ، تا در جنگى كه در شرق و غرب روى مىدهد شركت كند ، او قصد دارد يهوديّت را دين عمومى نموده و حكم تورات را در زمين حاكم كند .\r\nدر هر صورت پادشاه نزديك غروب آماده ملاقات است ، مسافر گفت : خبر من با برنامهء شاه فاصله زيادى ندارد و مربوط به همين دين است . دربان گفت : لحظه‌اى صبر كن تا شاه وارد باغ شود . پس از آن كه ذونواس بيرون آمد دربان به او گفت :\r\nمردى از « نجران » واقع در كشور حجاز براى ملاقات با شما آمده است و مىخواهد خبر از دين جديدى بدهد كه خطر بزرگى براى يهوديّت است .\r\n\r\n","description":"","footnote":"","page_name":" 362 ","page_number":362},
  {"content":"\r\n\r\nذونواس گفت : دين جديد ! كدام دين ؟ او را پيش من آوريد ، مرد آمد و پس از احترام گفت : اى پادشاه ! من براى درخواست كمك نزد تو نيامده‌ام ؛ بلكه براى حادثهء بزرگى كه در « نجران » پيش آمده است به حضورت رسيده‌ام .\r\nذونواس گفت : منظورت چيست ؟ گفت : مدّتى است در نجران دين جديدى پيدا شده و به نام عيسى مسيح بشارت مىدهد ، بت‌پرستان نجران آسايش فكر خود را در اين مسلك يافته و دسته دسته به اين دين مىگروند . آنچه مهم است اين است كه عدّه‌اى از يهوديان از دين خود دست كشيده و داخل دينى مىگردند كه بت‌پرستان با كمال اشتياق به آن روى مىآورند ؛ اگر پادشاه يهوديّت را حفظ نكند به زودى آثار آن از نجران معدوم مىگردد .\r\nذونواس گفت : اين دين چگونه به « نجران » راه يافت ؟ گفت : در ميان عدّه‌اى كه به « نجران » آمده بودند دو نفر وارد شدند ، يك مرد رومى به نام « فيميون » و ديگرى مردى به نام « صالح » يكى از بت‌پرستانى كه درخت خرما مىپرستيد فيميون را خريد ، او را شخص بزرگوارى يافت ، مىديد در كار خستگى ندارد و هيچ‌گونه شكايتى از سنگينى كار نمىكند ، تمام روز را كار كرده و شب را به اتاقى براى عبادت پناه مىبرد . يك روز او را در حال نماز ديد ، از اتاقش بدون چراغ نورى مشاهده كرد ، از كارش تعجّب كرد ، از او پرسيد : آيا غير از آن درخت خرما را عبادت مىكنى ؟ فيميون گفت : من خدايى را پرستش مىكنم كه مالك عالم و اداره كنندهء آن است ، همان خدايى كه مسيح به وجودش راهنمايى كرده و قدرتش را به ما نمايانده است . اين درخت مالك نفع و ضرر نيست ؛ بلكه خودش را نمىتواند حفظ كند و ضررى را از خود دور نمايد . اگر من بخواهم مىتوانم از خداوند تقاضا كنم بادى بفرستد و آن را خشك نمايد ، يا آتشى فرستاده آن را بسوزاند .\r\nارباب گفت : آيا مىتوانى چنين كارى را انجام دهى ؟ گفت : آرى ، اگر انجام دهم\r\n\r\n","description":"","footnote":"","page_name":" 363 ","page_number":363},
  {"content":"\r\n\r\nبه آيين حق مىگروى ؟ گفت : بلى ، فيميون نماز خواند و از خدا خواست تا دعايش را مستجاب كند ؛ بادى بر درخت وزيد و درخت خشك شد . در اين هنگام ارباب فيميون به حق ايمان آورد ، اين مسئله در نجران منتشر شد و بسيارى از مردم آيين مسيح را پذيرفتند . سپس آن مرد مطالب ديگرى دربارهء فيميون گفت در حدّى كه غضب و خشم ذونواس به جوش آمد و با لشكرى انبوه به سوى نجران حركت كرد ، شهر را محاصره كرد بزرگان و صاحبان رأى را جمع نمود و گفت : قبل از اين كه دست به كشتار شما بزنم به شما مهلت مىدهم كه يا يهوديت را قبول كنيد و يا اعدام و شكنجه در انتظار شماست .\r\nمردمى كه حق را يافته بودند ، مردمى كه لذّت حق‌پرستى را چشيده بودند ، مردمى كه از معرفت الهى برخوردار شده بودند . مردمى كه مىدانستند در اين دنيا جز وجود او چيزى اصالت ندارد ، در پاسخ آن ستمگر گفتند : اين دين جديد با جان ما درهم آميخته و به تار و پود وجود ما راه يافته است ، ما از آن دست برنمىداريم چه به ما مهلت دهى ، چه ما را به كام مرگ دراندازى .\r\nما با خداى خود معامله كرده‌ايم و هرگز او را به هيچ چيز ترجيح نمىدهيم . دنيا محلّى است زودگذر و سهم ما از آن بسيار اندك است و ما همه چيز خود را كه خداست با اين سهم اندك عوض نمىكنيم .\r\nذونواس كه پافشارى مؤمنان را به اين دين ملاحظه كرد ، دستور داد خندقى حفر كنند و آتشى سهمگين برافروزند ، از پيرمرد زمين‌گير وپيره‌زن قد خميده ، از جوان رشيد و طفل شيرخوار از خرد و كلان ، چشم نپوشيد و همه را در كام آتش افكند و آنان نيز از حقّ دست برنداشته ، كشته شدن را بر ننگ دنيا ترجيح دادند و جان\r\n\r\n","description":"","footnote":"","page_name":" 364 ","page_number":364},
  {"content":"\r\n\r\nخود را نثار معشوق حقيقى كردند « 1 » . و به فرمودهء امام صادق عليه السلام از آنان شدند كه ايثار محبوب بر ماسوا كردند : وَدَليلُ الحُبّ إيثارُ الْمَحْبُوبِ عَلى ما سِواهُ .\r\nو به قول عارف بزرگوار فيض كاشانى :\r\n خوشا آن كو انابت با خدا كرد * به حق پيوست و ترك ماسوا كرد\r\nخوشا آن كو دلش شد از جهان سرد * گذشت از هر هوس ترك هوا كرد\r\nخوشا آن كس كه دامن چيد زاغيار * بيار واحد فرد اكتفا كرد\r\nخوشا آن كس كه فانى گشت از خود * زتشريف بقاى حق قبا كرد\r\nخوش آن كو در بلا ثابت قدم ماند * به جان و دل به عهد او وفا كرد\r\nخوش آن كو لذت دار الفنا را * فداى لذّت دار البقا كرد \r\n خوش آن دانا كه هر دانش كه اندوخت * يكايك را عمل بر مقتضا كرد\r\nخوشا آن كو به حدس صاحب عقل * مهم و نامهم از هم جدا كرد\r\nخوشا آن كو به تنهايى گرفت انس * چو فيض ايام بگذشته قضا كرد \r\n\r\nسخا چيست ؟\r\nزنى عارفه و آگاه ، از جماعتى پرسيد : به نظر شما سخا چيست ؟ گفتند :\r\nبخشيدن مال . گفت : اين كار اهل دنياست ، سخاى خواص كدام است ؟ گفتند :\r\nبذل طاقت در طاعت ، گفت : به اميد ثواب ، گفتند : آرى ، گفت : اين معامله يك برده است با وجود آيهء :\r\n[  مَنْ جاءَ بِالْحَسَنَةِ فَلَهُ عَشْرُ أَمْثالِها 
  ]  « 2 »  . \r\n\r\n\r\n","description":"","footnote":"\r\n( 1 ) - تفسير القمى : 2 / 413 ، ذيل تفسير آيات سورهء بروج .\r\n( 2 ) - انعام ( 6 ) : 160 .\r\n","page_name":" 365 ","page_number":365},
  {"content":"\r\n\r\nهر كس كار نيك بياورد ، پاداشش ده برابر آن است .\r\nسخا كجاست ؟\r\nگفتند : عقيدهء تو چيست ؟ گفت : به نظر من سخا يعنى معاملهء با خدا نه براى بهشت نه جهنم ، نه براى ثواب نه خوف از عقاب .\r\n\r\nترجيح خدا بر همه چيز\r\nدر تفسير « روح البيان » آمده است :\r\nدر زمان‌هاى دور ستمگرى قصر با شكوهى بنا كرد ، آن‌گاه از باب تكبّر و غرور فرمان داد كسى به آن قصر نزديك نشود و گفت : مجازات تخلّف از اين فرمان قتل است .\r\nاو تصوّر مىكرد ، جز آشنايان ، هر كس به آن قصر نزديك شود ، قصد سويى دارد ، از اين رو آن فرمان ظالمانه را صادر كرده بود .\r\nيكى از مردان الهى با زحمت زياد به او راه يافت و او را نصيحت كرده از عقوبت آن همه ظلم ترساند ، ولى نصايح آن سالك راه در او اثرى نكرد ، آن مرد از آن شهر كه در آن ، آن همه ظلم مىديد و توان جلوگيرى از آن را نداشت هجرت كرد و در منطقه‌اى خارج از آن محدوده از نى و چوب اتاقى براى عبادت و خدمت بنا كرد .\r\nروزى آن ستمگر با يارانش در قصر بود ، فرشتهء مرگ به صورت جوانى در برابر ديدگان آنان ظاهر شد و دور قصر مىگشت و به آنان چشم مىدوخت ، بعضى از نزديكان گفتند : ما جوانى را در حال گردش به دور كاخ مىبينيم ، ستمگر جلوى پنجره آمد و او را ديد گفت : اين راهگذر ديوانه و حتماً غريب است ، يكى برود و او را از زندگى راحت كند .\r\nيك نفر از آنان براى اجراى فرمانِ شاه حركت كرد ، به محض حمله ، قبض روح شد و مُرد . به آن ستمگر گفتند : نديم كشته شد ، سخت برافروخته شد ، فرمان داد يكى برود و او را بكشد ، دوّمى هم قبض روح شد .\r\n\r\n","description":"","footnote":"","page_name":" 366 ","page_number":366},
  {"content":"\r\n\r\nستمگر سخت عصبانى شد و خودش رفت ، فرياد زد : كيستى كه علاوه بر نزديك شدن به قصر من دو نفر از ياران ما را كشتى ؟ گفت : مگر مرا نمىشناسى ، گفت : نه ، گفت : من فرشتهء مرگم .\r\nسلطان از شنيدن نام او بر خود لرزيد و شمشير از كفش افتاد ، خواست فرار كند فرشتهء مرگ گفت : كجا مىروى ؟ من مأمور گرفتن جان توام ، گفت : به من مهلت بده ، براى وصيت و خداحافظى نزد اهل و عيالم بروم ، ملك‌الموت گفت : چرا كارهاى نيكو را در زمانى كه مهلت داشتى انجام ندادى ؟ اين را گفت و جان آن ظالم را گرفت .\r\nاز آنجا نزد آن مرد خدا رفت و گفت : بشارت كه من عزرائيل هستم شر آن ستمگر را از سر مردم بريدم ! آن‌گاه خواست برگردد خطاب رسيد : اى ملك الموت ! عمر بندهء صالح من سر آمده است ، او را نيز قبض روح كن . ملك الموت گفت : هم‌اكنون من مأمور قبض روح تو شدم ، گفت : مرا مهلت مىدهى تا به شهر رفته با زن و فرزندانم عهدى تازه كنم و با آنان خداحافظى نمايم ؟ خطاب رسيد : به او مهلت بده ، فرمود : مهلت دارى ، قدم اول را كه برداشت لحظه‌اى در فكر رفت و از رفتن پشيمان شد ، گفت : اى ملك الموت ! من مىترسم با ديدن زن و بچه تغييرى در من حاصل شود و به خاطر آن تغيير از عنايت حق محروم شوم ، من نمىخواهم ملاقات با زن و فرزند را به لقاى او ترجيح دهم ؛ مرا قبض روح كن كه خدا براى زن و فرزند من از من بهتر است !\r\n\r\nاو صاحب‌خانه را خواست\r\nهمچنين در آن تفسير آمده است :\r\nيكى از اولياى خدا براى انجام فريضهء حج عازم سفر شد طفل ده يا دوازده ساله‌اش گفت : كجا مىروى ؟ گفت : بيت اللّه ، طفل در عالم كودكى تصوّر كرد\r\n\r\n","description":"","footnote":"","page_name":" 367 ","page_number":367},
  {"content":"\r\n\r\nهركس بيت را ببيند صاحب آن را نيز خواهد ديد ، روى شوق و عشق به پدر گفت :\r\nچرا مرا با خود نمىبرى ؟ پدر گفت : زمان حجِّ تو نرسيده است . طفل به شدت گريست و با اصرار از پدر خواست تا او را همراه خود ببرد .\r\nسرانجام پدر پذيرفت و او را با خود همراه كرد . چون به ميقات رسيدند مُحْرم شدند و سپس به سوى كعبه حركت كردند ، هنگام ورود به مسجد الحرام طفل ، نالهء جانسوزى كرد و جان داد ، پدر به سوگ او نشست و فرياد مىزد : آه كودكم كجا رفت ، ناگهان از گوشهء خانه خدا ندايى شنيد كه گفت : تو خانه خواستى خانه را يافتى او صاحب خانه خواست صاحب خانه را يافت .\r\nبه قول سالك راهِ دوست فيض كاشانى :\r\n دواى درد ما را يار داند * بلى احوال دل دلدار داند\r\nز چشمش پرس احوال دل آرى * غم بيمار را بيمار داند\r\nوگر از چشم او خواهى زدل پرس * كه حال مست را هشيار داند\r\nدواى درد عاشق درد باشد * كه مرد عشق درمان عار داند\r\nطبيب عاشقان هم عشق باشد * كه رنج خستگان غمخوار داند\r\nنواى زار ما بلبل شناسد * كه حال زار را هم زار داند\r\nنه هر دل عشق را در خورد باشد * نه هركس شيوه اين كار داند\r\nزخود بگذشته‌اى چون فيض بايد * كه جز جانبازى اينجا عار داند \r\n\r\nگرسنگى شقيق بلخى\r\nنوشته‌اند :\r\n« شقيق بلخى » سه روز بىغذا ماند ، پس از سه روز در حالى كه از زيادى عبادت و گرسنگى ، ضعف گرفته بود ، دست به درگاه حق برداشت و عرضه داشت :\r\n« اطْعَمَنِى » خدايا ! گرسنه‌ام غذايم بده .\r\n\r\n","description":"","footnote":"","page_name":" 368 ","page_number":368},
  {"content":"\r\n\r\nپس از فراغت از دعا شخصى را ديد كه به طرف او مىآيد ، به شقيق سلام كرد و گفت : همراه من بيا ، شقيق حركت كرد و به خانه‌اى رسيد . در آن خانه ظروفى از طعام‌هاى رنگارنگ و كارگرانى مشغول پذيرايى را ديد چون از غذا خوردن فارغ شد و قصد رفتن كرد صاحب خانه پرسيد : كجا ؟ گفت : مسجد ، گفت : ممكن است نامت را بگويى ؟ گفت : شقيق ، ناگهان فرياد زد : اين خانه خانهء توست و اينان كارگران تواند ، من خدمتكار و بندهء پدرت بودم ، از طرف پدرت تجارت رفتم ، چون برگشتم مرده بود ، تو را نمىيافتم تا آنچه هست به تو بدهم ، اكنون كه تو را يافتم مال خود و غلامانت را برگير .\r\nشقيق گفت : اگر اينان غلامان منند همه در راه خدا آزادند و اگر مال از من است ، برداريد و بين خود تقسيم كنيد تا هريك از ندارى درآييد ، من نيازى به آنچه در زندگىام زياد است ندارم ، نياز من به بىنياز است .\r\n\r\nفقط خدا\r\nذكر حقيقى است كه هركس به آن آراسته گردد ، جز به او نينديشد و جز به خاطر او كارى نكند و اخلاقى جز اخلاق او نداشته باشد .\r\nابو عبداللّه راضى گفت :\r\nپيش « وليد سقّا » رفتم و مىخواستم كه در فقير از او سؤال كنم ، سربرآورد و گفت : فقير به كسى گفته مىشود كه هرگز جز حق در خاطره او نيامده و در قيامت از عهدهء آن برآيد « 1 » .\r\n\r\n\r\n","description":"","footnote":"\r\n( 1 ) - نفحات الانس : 37 .\r\n","page_name":" 369 ","page_number":369},
  {"content":"\r\n\r\n\r\nآيا به غير حق چيزى انتخاب كنم\r\nدر تفسير قسمتى از آيات سورهء « يس » « 1 » آمده است :\r\nچون حبيب نجّار خبر رنج و مشقّت رسولان خدا را از دست مردم « انطاكيه » شنيد به شتاب ، از منزل خود كه در نقطه‌اى دور دست از شهر قرار داشت ، به سوى مردم آمد ، اين انسان فداكار از مؤمنان واقعى بود . وى از درآمد كسب و كار خود قسمتى را براى اهل و عيال و قسمتى را نيز براى دادرسى تهيدستان خرج مىكرد .\r\nهنگامى كه با مردم روبرو شد فرياد زد : اى مردم ! از رسولان الهى و انسان‌هاى پاكى كه در برابر اين همه زحمت و رنج ، كمترين پاداشى از شما طلب نمىكنند پيروى كنيد . چگونه مرا به خدايان دروغين دعوت مىكنيد ؟ چرا بايد من خداى آفرينندهء خود را نپرستم ؛ در صورتى كه بازگشت شما به سوى اوست ؟ آيا من به جاى خداى آفريننده ، خدايى را برگزينم كه اگر خداى واقعى بخواهد به من ضربه‌اى بزند ، ( مرا در قيامت ، عذاب دهد يا در دنيا دچار گرفتارى كند ) شفاعت آن خدايان ضررى را از من دفع نكرده و نمىتوانند نجاتم دهند ؟ در اين صورت آيا من از زيانكاران نخواهم بود ؟ اى رسولان الهى ! گواه باشيد ؛ به خداى فرستندهء شما ايمان آوردم .\r\nامّا با اين كه مىدانست پيروى از رسولان و دفاع از آنان مشقت زيادى به دنبال دارد ، در عين حال خدا و اهداف الهى را مقدم داشت و در ميدان مبارزه قدم گذاشت و محبوب خود را بر زن و فرزند و مال و جان و همه هستى خود مقدّم داشت . سرانجام بر اثر حمله مردم كه با سنگ و آلات قتاله به او هجوم بردند كشته شد ، سپس جنازه او را به ديوار شهر براى تماشاى مردم آويختند ، خداى بزرگ در\r\n\r\n\r\n","description":"","footnote":"\r\n( 1 ) - « وَجَاءَ مِنْ أَقْصَى الْمَدِينَةِ رَجُلٌ يَسْعَى قَالَ يَا قَوْمِ اتَّبِعُوا الْمُرْسَلِينَ » ؛ ( از دورترين نقطهء شهر مردى شتابان آمد گفت : اى قوم من از اين فرستادگان [ خدا 
  ] پيروى كنيد ) ، يس ( 36 ) : 20 .\r\n","page_name":" 370 ","page_number":370},
  {"content":"\r\n\r\nسورهء مباركهء « يس » از او تجليل كرده و آن چهرهء پاك را يكى از ستارگان درخشان بهشت معرفى كرده است . آرى ، اين‌گونه مردمان كه در راه حق از همه چيز گذشتند در ادّعاى محبّت راستگوترين مردم بودند و چنان بودند كه محبوب را بر همه ماسوا ترجيح دادند . و به فرمودهء امام صادق عليه السلام : وَدَليلُ الحُبّ إيثارُ الْمَحْبُوبِ عَلى ما سِواهُ .\r\n\r\nاثر معجزه‌آساى ادب\r\nحرّ بن يزيد در روز عاشورا بر سر دو راه قرار گرفته بود : يكى سپهسالارى ، ثروت‌اندوزى ، زن و فرزند ، مقام و منزلت مادّى و ديگر جان باختن و از هستى گذشتن ؛ امّا آن انسان عاقل پس از اندكى تأمّل حق تعالى را در پرتو امامت حضرت سيّدالشهدا عليه السلام بر ماسوا ترجيح داده و با خداى عزّوجلّ معامله كرد .\r\nدر اين زمينه در كتاب « نقد و تحليل و تفسير مثنوى » « 1 » مىخوانيم :\r\nانسانى كه داراى ادب درونى است ، هرچند كه مرتكب تبهكارى شود ، هرچند كه خود را گاهى ببازد ؛ ولى سرانجام آن ادب روحى او را از سقوط نجات خواهد داد .\r\nدر داستان حرّ بن يزيد رياحى مىخوانيم :\r\nاين مرد به عنوان مبارزه و دستگيرى حسين بن على عليهما السلام و سپردن آن به دست خونخوار تاريخ بشرى يعنى « ابن زياد » بيرون آمد و در برابر حسين عليه السلام قرار گرفت .\r\nآن چنان كه دو دشمن خونى رو در روى يكديگر مىايستند ، بر سر راهش ايستاد .\r\nهنگام نماز حسين عليه السلام فرمود : تو برو يك طرف و با لشكرت نماز بخوان تا ما نيز نماز خود را بخوانيم حرّ گفت : شما جلو بايست تا نمازمان را به امامت تو بخوانيم .\r\nحر بن يزيد آن روز نماز را پشت‌سر حسين بن على عليهما السلام خواند ، سپس هنگامى كه\r\n\r\n\r\n","description":"","footnote":"\r\n( 1 ) - نقد و تحليل و تفسير مثنوى : 1 / 97 .\r\n","page_name":" 371 ","page_number":371},
  {"content":"\r\n\r\nامام عليه السلام قصد حركت داشت حرّ بن يزيد مخالفت كرد و حسين عليه السلام با جمله تندى ( مادر به عزايت گريه كند ) حرّ را مخاطب قرار داد .\r\nحرّ بن يزيد بدون كوچكترين جسارتى گفت : شما مىتوانيد به من اين جمله را بگوييد ؛ ولى من با نظر به شخصيت شما نمىتوانم چنين جمله را بگويم ؟\r\nاين ادب روحى و اين شخصيت عالى حرّ بن يزيد باعث شد كه در روز خونين دشت نينوا سرانجام حقيقت را تشخيص داده و از پايين‌ترين درجه به بالاترين درجه ترقى كرده و جانب حسين عليه السلام كه جانب حق و حقيقت واللّه است را گرفته و جان خود را در راه او نثار نمايد « 1 » .\r\n\r\nاختيار محبوب در سخت‌ترين شرايط\r\n« محمّد بن ابى عمير » يكى از برجسته‌ترين افرادى است كه تاريخ نمونه او را كمتر به ياد دارد . كتب رجالى از او مسائل مهمّى نقل كرده‌اند كه در اينجا به ترجمه مقالهء « رجال الكشى » دربارهء او اكتفا مىكنيم :\r\nعلى بن الحسن مىگويد :\r\nابن ابى عمير به خاطر جانب‌دارى از حق گرفتار و به حبس محكوم و از نابسامانى وضع زندان و شكنجه دچار بلاهاى زيادى شد .\r\nآنچه داشت به حكم خليفه ستمگر مصادره شد ، از ميان اموال او كتاب‌هاى گرانبهايى كه در حديث تأليف كرده بود نيز به غارت رفت . او نزديك به چهل جلد از نوشته‌هايش را از حفظ داشت كه از بازگوشده‌هاى آن كتب ، تحت عنوان « نوادر » ياد مىشود .\r\nفضل بن شاذان كه خود از كم نظيرترين عاشقان بود مىگويد : از محمّد بن ابى\r\n\r\n\r\n","description":"","footnote":"\r\n( 1 ) - بحار الأنوار : 44 / 313 ، باب 37 ، حديث 1 .\r\n","page_name":" 372 ","page_number":372},
  {"content":"\r\n\r\nعمير نزد حاكم وقت شكايت شد كه او نام تمام شيعيان را در عراق مىداند ، او را گرفتند و گفتند از تشكيلات شيعه پرده‌بردار ، امتناع كرد ، عريانش كردند و او را بين دو درخت آويختند و صد ضربه تازيانه زدند ، فضل مىگويد : ابن ابى عمير گفت :\r\nوقتى مرا مىزدند و تازيانه‌ها را يكى پس از ديگرى فرود مىآوردند درد شديدى مرا گرفت ، كم مانده بود كه اسرار شيعه را فاش كنم ؛ امّا ناگهان نداى « محمّد بن يونس بن عبدالرحمان » را شنيدم كه گفت : اى محمّد بن ابىعمير ! به ياد ايستادن در برابر محضر الهى باش . از اين ندا قوّت گرفتم و بر آنچه بر من رفت استقامت كردم و از اين بابت خداى بزرگ را شكر مىكنم . فضل بن شاذان مىگويد : بر اثر آن گرفتارى بيش از صدهزار درهم به او زيان وارد شد .\r\nهمچنين فضل بن شاذان مىگويد : وارد عراق شدم ، كسى را ديدم شخصى را مورد عتاب قرار داده و مىگويد : تو مرد صاحب عيالى و كسب و درآمد تو براى آنان از راه نوشتن است ، مىترسم كه طول سجده‌هايت به ديدگانت ضربه وارد كند ! !\r\nچون او سخن خود را تكرار و بر آن اصرار ورزيد گفت : چقدر با من حرف مىزنى واى بر تو ، اگر بنا بود با سجدهء طولانى چشم كسى از بين برود ؛ بايد تاكنون چشم ابن ابى عمير از بين رفته باشد ! !\r\nچه گمان دارى دربارهء كسى كه بعد از نماز صبح سجده شكر مىكند و تا هنگام زوال آفتاب سر برنمىدارد .\r\nآرى ، اينان از بىنظيرترين افرادى بودند كه محبوبى به جز خدا نداشتند و هر محبّتى را براى او مىخواستند و هيچ‌گاه با همه پيشامدها و سختىها چيزى را بر حضرت او ترجيح نمىدادند « 1 » .\r\n\r\n\r\n","description":"","footnote":"\r\n( 1 ) - رجال الكشى : 584 و 591 .\r\n","page_name":" 373 ","page_number":373},
  {"content":"\r\n\r\n\r\nآسيه و معبود واقعى\r\nملّا فتح اللّه كاشانى در تفسير خود « 1 » چنين مىگويد :\r\nآسيه به جهت خلوص ايمان رستگار شد و وصلت او با فرعون به او ضررى نرسانيد و نقصى در قرب و منزلت او در نزد حضرت حق پيدا نشد .\r\nنقل است : وقتى كه ساحران سحر خود را نمايش دادند و موسى عليه السلام عصايش را انداخت و اژدها شد و سحر ساحران را باطل كرد آسيه ايمان آورد . و مدّتى ايمان خود را از فرعون پنهان مىداشت ، چون فرعون بر آن مطلّع شد ، به او گفت : از دين موسى عليه السلام برگرد ، امّا برنگشت بنابراين فرعون امر كرد تا او را چار ميخ كرده در آفتاب بينداختند . . . آن‌گاه فرعون دستور داد : تا سنگى آوردند تا بر سينه وى نهند ، آسيه چون آن سنگ را ديد ؛ نجات از فرعون و دخول در جنّت را از خداى متعال درخواست كرد :\r\n[  إِذْ قالَتْ رَبِّ ابْنِ لِي عِنْدَكَ بَيْتاً فِي الْجَنَّةِ وَ نَجِّنِي مِنْ فِرْعَوْنَ وَ عَمَلِهِ وَ نَجِّنِي مِنَ الْقَوْمِ الظَّالِمِينَ 
  ]  « 2 »  . \r\nو خدا براى مؤمنان همسر فرعون را مثل زده است هنگامى كه گفت :\r\nپروردگارا ! براى من نزد خودت خانه‌اى در بهشت بنا كن ومرا از فرعون وكردارش رهايى بخش ومرا از مردم ستمكار نجات ده .\r\nخداى بزرگ دعاى وى را مستجاب كرد و حجاب از پيش وى برداشت . پيش از آن كه سنگ بر او واقع شود خانه وى به وى نمود كه از يك درّ سپيد بود ، وى خوشحال شد بعد از آن روح وى قبض كرد و آن سنگ بر جسد بيجان آمد و عذاب\r\n\r\n\r\n","description":"","footnote":"\r\n( 1 ) - تفسير ملّا فتح اللّه كاشانى : 9 / 346 ذيل آيهء 11 سورهء تحريم .\r\n( 2 ) - تحريم ( 66 ) : 11 .\r\n","page_name":" 374 ","page_number":374},
  {"content":"\r\n\r\nفرعون را نچشيد « 1 » .\r\nراستى اين‌گونه ايمانها در ميان اين‌گونه بشرها از عجايب است ، انسانى كه مقام دوم مادى و رياستى مملكتى است ، زنى كه به انواع زيور و آرايش دنيا آراسته است ، فردى كه همه‌گونه وسائل عيش و نوش مادى برايش فراهم است ؛ پس از درك حقيقت و يافتن محبوب واقعى ، او را بر هر چيزى ترجيح دهد و به آن چه وابسته و تعلّق قلبى دارد در راه او از آن بگذرد و انواع رنج‌ها و مشقت‌ها را تحمل كرده و حتّى جان شيرين خود را در شيرين‌ترين دوران زندگى يعنى جوانى نثار محبوب خود كند .\r\n\r\n\r\n","description":"","footnote":"\r\n( 1 ) - داستان حضرت « آسيه » كه افتخار كنيزى حضرت صديقهء كبرى فاطمه زهرا عليها السلام را در قيامت دارد ، اين گونه نيز نقل شده است :\r\nزنى در دربار فرعون به عنوان آرايشگر دختر فرعون خدمت مىكرد . روزى هنگام آرايشِ دختر فرعون شانه از دستش رها شد و روى زمين افتاد . او هنگامى كه خواست شانه را بردارد نام خدا را بر زبان جارى كرد . دختر فرعون پرسيد : مگر خدايى جز پدرم است ؟ زن آرايشگر گفت : آرى ، خداى من مالك تمام جهان و خالق آن است ؛ حتّى پدر تو . دختر فرعون ماجرا را براى پدرش بازگو كرد به دنبال اين خبر ، فرعون دستور داد تا زن آرايشگر را گرفتند و او را با ميخ به زمين دوخته و زير ضربات تازيانه گرفتند . هر چه فرعون مىگفت : بگو من خداى توام ، زن آرايشگر مقاومت مىكرد .\r\nفرعون دستور داد : تا دو فرزند اين زن موحّد عاشق را در كوره‌اى از آتش بياندازند ولى او هم چنان بر عقيدهء خود استوار و پا برجا بود . در اين هنگام « آسيه » همسر فرعون جلو آمد و او را به باد توبيخ گرفت .\r\nفرعون گفت : آخر اين زن خدايى مرا قبول ندارد ، آسيه گفت : خوب من نيز قبول ندارم . تو خدا نيستى و مخلوق خدايى . در اينجا بود كه فرعون دستور داد : آسيه را نيز با ميخ به زمين دوختند و سرانجام با شكنجهء فراوانى به شهادت رساندند .\r\n","page_name":" 375 ","page_number":375},
  {"content":"\r\n\r\n\r\nاعتماد و توكل بر حق\r\nدر روزگار عيسى بن مريم عليه السلام ، زنى بود صالحه و عابده ، چون وقت نماز فرا مىرسيد ، هر كارى كه داشت رها و به نماز و طاعت مشغول مىشد .\r\nروزى هنگام پختن نان ، مؤذّن بانگ اذان داد ، او نان پختن را رها كرد و به نماز مشغول شد ؛ چون به نماز ايستاد ، شيطان در وى وسوسه كرد « تا تو از نماز فارغ شوى نان‌ها همه سوخته مىشود » زن به دل جواب داد : اگر همه نان‌ها بسوزد بهتر است كه روز قيامت تنم به آتش دوزخ بسوزد .\r\nديگر بار شيطان وسوسه كرد : پسرت در تنور افتاد و سوخته شد ، زن در دل جواب داد : اگر خداى تعالى قضا كرده است كه من نماز كنم و پسرم به آتش دنيا بسوزد من به قضاى خداى تعالى راضى هستم و از نماز فارغ نمىشوم كه اللّه تعالى فرزند را از آتش نگاه دارد .\r\nشوهر زن از در خانه درآمد ، زن را ديد كه به نماز ايستاده است . در تنور ديد همه نان‌ها به جاى خويش ناسوخته و فرزند را ديد در آتش بازى همى كرد و يك تار موى وى به زيان نيامده بود و آتش بر وى بوستان گشته ، به قدرت خداى عزّوجلّ .\r\nچون زن از نماز فارغ گشت ، شوهر دست وى بگرفت و نزديك تنور آورد و در تنور نگريست ، فرزند را ديد به سلامت و نان به سلامت هيچ بريان ناشده ، عجب ماند و شكر بارى تعالى كرد و زن سجده شكر كرد خداى را عزوجلّ ، شوهر فرزند را برداشت و به نزديك عيسى عليه السلام برد و حال قصّه با وى نگفت . عيسى گفت : برو از اين زن بپرس تاچه معاملت كرده است و چه سرّ دارد از خداى ؟ چه اگر اين كرامت آن مردان بودى او را وحى آمدى و جبرئيل وحى آوردى او را .\r\nشوهر پيش زن آمد و از معاملت وى پرسيد ، اين زن جواب داد و گفت : كار\r\n\r\n","description":"","footnote":"","page_name":" 376 ","page_number":376},
  {"content":"\r\n\r\nآخرت پيش داشتم و كار دنيا باز پس داشتم و ديگر تا من عاقلم هرگز بىطهارت ننشستم الّا در حال زنان و ديگر اگر هزار كار در دست داشتم چون بانگ نماز بشنيدم همهء كارها به جاى رها كردم و به نماز مشغول گشتم و ديگر هركه با ما جفا كرد و دشنام داد ، كين و عداوت وى در دل نداشتم و او را جواب ندادم و كار خويش با خداى خويش افكندم و قضاى خداى را تعالى راضى شدم و فرمان خداى را تعظيم داشتم و بر خلق وى رحمت كردم وسائل را هرگز بازنگردانيدم اگر اندك و اگر بسيار بودى بدادمى و ديگر نماز شب و نماز چاشت رها نكردمى ، عيسى عليه السلام گفت : اگر اين زن مرد بودى پيغامبر گشتى « 1 » .\r\nمسئله نسوختن طفل در تنور آتش مسأله‌اى است كه دوبار قرآن مجيد بر آن شهادت داده است ، يكى ابراهيم عليه السلام در زمان نمرود و ديگر موسى عليه السلام در دوران كودكى در عصر فرعون و البته هركس با تمام وجود تسليم حق گردد ، خداوند هر مشكلى را برايش سهل و هر چيزى را به فرمان او قرار خواهد داد . چنانچه فرموده‌اند : الْعَبُودِيَّةُ جُوْهَرَةٌ كُنْهُهُ الرُّبُوبِيَّةُ\r\nبندگى حقيقتى است كه در ذات آن مالكيت بر هر چيز نهفته است .\r\nدر اين زمينه حكايات بىشمارى از انبيا و اوليا نقل شده است كه آيات قرآن مجيد هم آن حكايات را تصديق مىكند . از جمله يكى از بزرگان گويد :\r\nوقتى در باديه مىرفتم از كاروان بازماندم و راه گم كردم ، در باديه مىگشتم چند روز برآمد ، اميد از خود برداشتم ، ناگاه يكى پى ديدم كه در آن وقت در روم بود از پى مىرفتم تا رسيدم به پشته‌اى از ريگ . بر آن پشته رفتم محرابى ديدم در او آدمى ديدم نشسته ، شادمانه شدم كه آدمى ديدم ، آنجا نشستم و زمانى ببودم آفتاب فرو شد .\r\n\r\n\r\n","description":"","footnote":"\r\n( 1 ) - منتخب رونق المجالس ؛ بستان العارفين ؛ تحفة المريدين : 243 .\r\n","page_name":" 377 ","page_number":377},
  {"content":"\r\n\r\nوقت نماز شام درآمد ، جوانى ديدم مىآمد نيكو روى جامه‌هاى نيكو پوشيده و بر اين بالا برآمد و پاى بر زمين زد ، چشمه آب روان گشت از آن ريگ ، اين جوان مرد بدان آب طهارت كرد و پاره‌اى آب بخورد ، بدان محراب باز رفت من نيز برخاستم فراز شدم از آن آب بخوردم ، همه تشنگى از من بشد و هم گرسنگى و هم ماندگى از من زايل شد ، پس آب دست بكردم و بايستادم و نماز كردن گرفتم چون جوان ، از نماز فارغ شدم قصد رفتن كرد ، من دست بر وى زدم ، گفتم : از بهر خداى تعالى مرا راه بنماى كه من راه گم كرده‌ام ، گفت : بيا از پس بر اثر وى برفتم هنوز گامى چند نرفته بودم كه بانگ اشتر شنيدم و روشنايى مشعله‌اى ديدم ، روى از پس كرد و مرا گفت : كاروان اينك ! گفتم : به خداى كه بر نگويى كه تو كيستى ؟ گفت : من زين العابدين‌ام . . . « 1 » .\r\nو امام على عليه السلام فرمود :\r\nوَاللّهِ ما قَلَعْتُ بابَ خَيْبَر وَقَذَفْتُ بِهِ أَرْبَعينَ ذَرْعاً تُحِسَّ بِهِ أَعْضائى بِقُوَّةٍ جَسَدِيَّةٍ وَلا حَرَكَةٍ غَذائيّةٍ وَلكِنّى أُيِّدْتُ بِقُوَّةٍ مَلَكُوتِيَّةٍ وَنَفْسٍ بِنُورِ رَبِّها مُضيئَةٍ « 2 » .\r\nبه خدا قسم درب خيبر را بواسطهء اعضاو قدرت جسمى و غذايى كه خوردم نكندم و پرتاب نكردم بلكه به قدرت ملكوتى و با نور الهى كمك شدم .\r\n\r\n\r\n","description":"","footnote":"\r\n( 1 ) - تحفة المريدين : 245 .\r\n( 2 ) - بشارة المصطفى : 191 ، روضة الواعظين : 1 / 127 ؛ الأمالى ، شيخ صدوق : 513 ، المجلس السابع والسبعون ، حديث 10 .\r\n","page_name":" 378 ","page_number":378},
  {"content":"\r\n\r\n[ فَاذا تَحَقَّقَ الْعِلمُ فى الصَّدْرِ خافَ 
  ]\r\nزمانى كه دانش انسان به خداوند بزرگ و مقام حضرت او و به جريمه‌هايى كه در دنيا و آخرت براى جرم‌ها معيّن فرموده و به عاقبت خود كه چه خواهد شد ، در دل آدمى تحقّق پيدا كرد و هم چون ريشه درخت در قلب انسان ثابت گشت حالت ترس در دل او جاى خواهد كرد . از آنجا كه اين حالت كه ريشه‌اش دانش انسان به واقعيّت‌ها است ، ثابت خواهد شد ، انواع خوف ممدوح كه در گذشته در شش قسمت بيان شد براى آدمى حاصل مىشود .\r\n1 - خوف از پيش‌آمدن حوادث ناگوار براى مردم بر اثر بىتوجّهى آنان به مسائل تربيتى و اعلام خطر به آنان و درصدد پيشگيرى برآمدن از آن حوادث براى نجات خلق .\r\n2 - خوف از سوء عاقبت و فعاليت در جهتى كه عمر آدمى به حسن عاقبت خاتمه يابد .\r\n3 - خوف از مقام خدا و در نتيجه پاك ماندن از گناه .\r\n4 - خوف از عذاب گناه انجام گرفته كه بهترين علت براى توبه و بازگشت است .\r\n5 - خوف از نقصان در عبادت يا قلّت آن در برابر عظمت حق و در نتيجه كوشش بيشتر براى عبادت بيشتر .\r\n6 - خوف از كوچكى خود در برابر عظمت بىانتهاى حضرت حق و در نتيجه ، فعاليت كردن براى اتصال به حضرت او از طريق عبادات كامل جهت جبران كوچكى خويش .\r\n\r\n","description":"","footnote":"","page_name":" 379 ","page_number":379},
  {"content":"\r\n\r\n[ وَإِذا صَحّ الخَوفُ هَرَبَ 
  ]\r\nچون ترس به واقعيّت در دل جاى گيرد و ترس صحيح باشد به دنبال آن مسئله گريز مىآيد ، گريز از جاهلان ، گريز از بدكارانى كه توقع خوبى در آنان نمىرود ، گريز از گناه و معصيت و هرچه كه نزد مولا پسنديده نيست .\r\n\r\n","description":"","footnote":"","page_name":" 380 ","page_number":380},
  {"content":"\r\n\r\n[ وَإِذا هَرَبَ نَجا 
  ]\r\n\r\nعوامل نجات\r\nزمانى كه به خاطر خوف ، انسان از تمام برنامه‌هاى خسارت بار بگريزد از شقاوت و بدبختى ، از خزى دنيا و عذاب آخرت ، از ريخته شدن آبرو در دو جهان نجات پيدا كرده و به فوز عظيم و رستگارى رسيده است .\r\nامام باقر عليه السلام در روايتى مىفرمايد :\r\nآنچه انسان را نجات مىدهد سه چيز است : ترس از خدا در آشكار و پنهان ، ميانه‌روى در زندگى به هنگام غنا و فقر ، به عدالت سخن گفتن هنگام رضا و خشم « 1 » .\r\nرسول اسلام صلى الله عليه و آله در روايتى مىفرمايد :\r\nسه چيز آدمى را نجات مىدهد : حفظ زبان ، گريه بر گناه ، در صورت سود نداشتن نشستن در خانه . و امام صادق عليه السلام نيز مىفرمايد : آنچه مايهء نجات است عبارت است از : خوراندن به مردم ، افشاى سلام ، نماز شب به آن هنگامى كه مردم در خوابند « 2 » .\r\nهمچنين رهبر بزرگ اسلام در ضمن وصايايش به امير مؤمنان عليه السلام علل گرفتارى\r\n\r\n\r\n","description":"","footnote":"\r\n( 1 ) - الخصال : 1 / 84 ، حديث 11 ؛ وسائل الشيعة : 1 / 105 ، باب 23 ، حديث 254 .\r\n( 2 ) - وسائل الشيعة : 1 / 105 ، باب 23 ، حديث 254 .\r\n","page_name":" 381 ","page_number":381},
  {"content":"\r\n\r\nو خوشبختى و نجات را چنين بيان مىكند :\r\nيا على ! تو را از سه خصلت بزرگ كه گناه است نهى مىكنم : حسد ، حرص ، دروغ كه البته انسانى كه داراى ترس از مقام خداست دائم از اين سه خصلت و مشابه آن در حال گريز است .\r\nيا على ! بزرگترين اعمال سه چيز است : انصاف دادن به مردم ، مواسات با برادر در راه خدا و يار حق در هر حال .\r\nيا على ! خوشحالى مؤمن در دنيا به سه چيز است ملاقات با برادران ، افطار از روزه ، عبادت در آخر شب .\r\nيا على ! سه چيز در هركس نباشد براى اعمال نيكش پايدارى نخواهد بود ، ورعى كه او را از معاصى حفظ كند ، اخلاقى كه بتواند با آن با مردم زندگى كند ، بردبارى و حالى كه بتواند جهل جاهل را با آن از خود دور نمايد .\r\nيا على ! سه چيز از حقايق ايمان است : انفاق به وقت تنگدستى ، انصاف دادن به مردم و بخشش علم به كسى كه براى فراگيرى آن آمده .\r\nيا على ! سه چيز از مكارم اخلاق است ، بخشش به كسى كه تو را محروم كرده ، صله رحم با خويشى كه با تو قطع رابطه كرده و گذشت از كسى كه به تو ظلم كرده « 1 » .\r\nآرى ، انسان اگر از حرص ، حسد ، كذب و ساير صفات رذيله بگريزد و به واقعيّت‌هايى كه نبىّ اكرم صلى الله عليه و آله به على عليه السلام سفارش كرده آراسته شود نجات پيدا كرده است . كسى كه به حقيقت ، نجاتِ از شر دنيا و آخرت را مىطلبد بايد از كليه عوامل شر در گريز باشد ، كتب آسمانى و انبيا و ائمه عليهم السلام از آنچه انسان بايد بگريزد\r\n\r\n\r\n","description":"","footnote":"\r\n( 1 ) - من لا يحضره الفقيه : 4 / 356 ، باب النوادر ، حديث 5762 .\r\n","page_name":" 382 ","page_number":382},
  {"content":"\r\n\r\nتانجات بيابد پرده برداشته و آدمى را بگريز از عوامل شر تشويق نموده و علل بدبختى و شقاوت را براى انسان بيان كرده‌اند .\r\nعَنْ أَبى عَبْدِاللّهِ عليه السلام عَنْ أَبيهِ قالَ : لا يُؤمِنُ رَجُلٌ فيهِ الشُّحُّ وَالْحَسَدُ وَالْجُبُنُ لا يَكُونُ الْمُؤْمِنُ جُباناً وَلا حريصاً ولا شحيحاً « 1 » .\r\nامام صادق عليه السلام از قول پدرش فرمود : كسى كه بخل و حسد و ترس دارد ايمان ندارد ، مؤمن ترسو و حريص و بخيل نيست .\r\nامام صادق عليه السلام در روايتى مىفرمايد :\r\nسه نفر بدون حساب به دوزخ مىروند حاكم ستمكار ، بازرگان دروغگو و پير زناكار « 2 » .\r\nعَنْ أَبى عَبْدِاللّهِ عليه السلام قالَ : إِنَّ اللّهَ عَزَّوَجَلَّ يُبْغِضُ الغَنِىَّ الظَّلُومَ ، وَالشَّيْخَ الْفاجِرِ وَالصَّعْلُوكَ الْمُختالَ ثُمَّ قالَ ، أَتَدْرى ما الصَّعْلُوكَ الْمُخْتالِ ؟ قالَ : فَقُلْنا القَلِيلَ الْمالِ ، قالَ : لا ، هُوَ الَّذى لا يَتَقَرَّبُ إِلَى اللّهِ عَزَّوَجَلَّ بِشَىْءٍ مِنْ مالِهِ « 3 » .\r\nامام صادق عليه السلام فرمود : خداوند سه كس را دشمن مىدارد ، پول‌دار ستمكار ، پيرمرد نابكار و درويش متكبّر ، سپس فرمود : مىدانى درويش متكبّر كيست ؟\r\nگفتم : شخص كم بضاعت ، فرمود : نه ، كسى است كه مالش را در راه قرب حق صرف نكند .\r\nعَنَ أَبى الْحَسَنِ عليه السلام قالَ : لَعَنَ رَسُولُ اللّهِ ثَلاثَةً الآكِلُ زادَهُ وَحْدَهُ ، وَالرَّاكِبُ\r\n\r\n\r\n","description":"","footnote":"\r\n( 1 ) - الخصال : 1 / 82 ، حديث 8 ؛ وسائل الشيعة : 9 / 40 ، باب 5 ، حديث 11473 .\r\n( 2 ) - وسائل الشيعة : 9 / 40 ، باب 5 ، حديث 11473 .\r\n( 3 ) - مستدرك الوسائل : 11 / 374 ، باب 49 ، حديث 7567 - 16 .\r\n","page_name":" 383 ","page_number":383},
  {"content":"\r\n\r\nفىالفَلاةِ وَحْدَهُ ، وَالنَّائِمُ فى بَيْتٍ وَحْدَهُ « 1 » .\r\nامام كاظم عليه السلام فرمود : پيامبر صلى الله عليه و آله سه نفر را لعنت كرده است : مسافرى كه توشه خود را تنها بخورد و از همسفرهايش دريغ ورزد ، كسى كه در بيابان تنها مسافرت كند و هركس در خانه تنها بخوابد .\r\nكانَ عَلِىٌّ عليه السلام يَقُولُ : العامِلُ بِالظُّلْمِ وَالْمُعينُ عَلَيْهِ وَالرَّاضى بِهِ شُرَكاءٌ ثَلاثَةٌ « 2 » .\r\nآن كه ستم مىكند و آن كه در آن ستم كمك مىدهد و آن كه ستم را مىپسندد هر سه شريكند ( در اين گناه ) .\r\nعَنْ أَبى جَعْفَرٍ عليه السلام قالَ : الظُّلْمُ ثَلاثَةٌ : ظُلْمٌ يَغْفِرُهُ اللّه عَزَّوَجَلَّ وَظُلْمٌ لا يَغْفِرُهُ اللّهُ وَظُلْمٌ لا يَدَعُهُ فَأَمَّا الظُّلْمُ الَّذى لا يَغْفِرُهُ اللّهُ فَالشِّرْكُ بِاللّهِ عَزَّوَجَلَّ وَأَمَّا الظُّلْمُ الَّذى يَغْفِرُهُ اللّهُ فَظُلْمُ الرَّجُلِ نَفْسَهُ فيما بَيْنَهُ وَبَيْنَ اللّهِ عَزَّوَجَلَّ وَأَمَّا الظُّلْمُ الَّذى لا يَدَعُهُ اللّه عزّوجلّ فَالمُدايَنَةُ بَيْنَ العِبادِ « 3 » .\r\nامام باقر عليه السلام فرمود : ستم سه‌گونه است : ستمى كه خداى عزوجل مىآمرزد و ستمى كه نمىآمرزد و ستمى كه از نظر نمىاندازد ، اما ستمى كه نمىآمرزد شرك به خداست و ستمى كه مىآمرزد ستمى است كه شخصى دربارهء خودش كرده و ستمى كه از نظر نمىاندازد حقوقى است كه بندگان به يك ديگر پيدا مىكنند .\r\nآرى ، وقتى خوف در قلب انسان خوف صحيح و واقعيّت‌دارى بود ، انسان از هر گناهى از قبيل آنچه در روايات بالا ذكر شد فرار مىكند و چون فرار كرد به طور حتم\r\n\r\n\r\n","description":"","footnote":"\r\n( 1 ) - المحاسن : 2 / 398 ، باب 5 ، حديث 76 .\r\n( 2 ) - الخصال : 1 / 107 .\r\n( 3 ) - بحار الأنوار : 72 / 311 ، باب 79 ، حديث 15 .\r\n","page_name":" 384 ","page_number":384},
  {"content":"\r\n\r\nو بدون شك نجات پيدا مىكند .\r\n[ وَإِذا أَشْرَقَ نُورُ اليَقينِ فى الْقَلْبِ شاهَدَ الفَضْلَ 
  ]\r\n\r\nنور يقين\r\nچون نور يقين در دل تابيد ، به تماشاى عنايتى نايل مىشود كه قبل از يقين از آن عنايات بىبهره بود ، اين چه يقينى است كه سود آن بيشتر مشمول الطاف الهى شدن است . اين چه يقينى است كه حصول آن در قلب و تابش آن در دل باعث مىگردد كه فاصله بين انسان و خدا كم شود و در نتيجه به مقام قرب رسيده و آنچه را قبل از آن نمىديد مىبيند البته براى يافتن اين يقين بايد به كتاب خدا و روايات كه منعكس كنندهء اصول عرفان واقعى هستند مراجعه كرد .\r\n\r\nمراتب يقين\r\nقبل از هر چيز بايد دانست كه از نظر عارفان ، يقين داراى سه مرتبه است :\r\n1 - علم اليقين .\r\n2 - عين اليقين .\r\n3 - حقّ اليقين .\r\nعلم اليقين به معناى تصوّر و تصديق موضوع به صورتى است كه در واقع چنان است و البته حصول اين يقين جز به كمك دانش و علم و استدلال و منطق ميسّر نيست .\r\nعين اليقين به معناى ديدن و مشاهده كردن واقعيّت است و اين مرتبه درجه‌اى\r\n\r\n","description":"","footnote":"","page_name":" 385 ","page_number":385},
  {"content":"\r\n\r\nاز مرتبه قبل بالاتر است ، چون بين چيزى را به چشم ديدن و باور كردن تا شنيدن و قبول كردن خيلى فرق است .\r\nحق اليقين به معناى متّحد شدن وجود با واقعيّت است ؛ به نحوى كه هيچ‌گونه راه شك و ترديدى به آن براى انسان نماند و واقعيّت خارجى يا موجوديّت انسان يكى گردد ، به قول بابا طاهر عريان :\r\n بود درد مو و درمانم از دوست * بود وصل مو و هجرانم از دوست\r\nاگر قصابم از تن واكره پوست * جدا هرگز نگردد جانم از دوست « 1 » \r\nحق اليقين به معناى فناى در حق و بقاى به اوست ، علماً و شهوداً و حالًا و مراد از لقاى حق در آيات قرآن همين مرتبه است « 2 » ، مرتبه‌اى كه كار دليل و برهان كار ديده نيست ، بلكه نتيجه حركت الهى قلب است ، قلبى كه خانه اوست و عرصه تجلّى نور او و چون ديدهء قلب كه از آن تعبير به بصيرت مىشود ، به نور يقين روشن گردد انسان مستحقّ عنايات خاصّه و الطاف رحمانيه مىگردد و مىشنود آنچه را قبل از اين يقين نمىشنيد و مىبيند آنچه را نمىديد و مىيابد ، آنچه را نمىيافت .\r\n« منازل السائرين » كه يكى از بهترين كتب عرفانى است در باب يقين چنين مىگويد :\r\nو يقين را سه درجه است :\r\nاوّل علم اليقين و آن قبول چيزى است كه از حق ظاهر شده و به ما رسيده و قبول چيزى است كه مربوط به حق است و از ما غايب است و استقامت بر چيزى است كه قائم به حق است » .\r\nدر شرح مطلب فوق مىفرمايد : « علم اليقين قبول برنامه‌هايى است كه از طريق انبيا از قبيل ايمان و اسلام و احكام و معجزات كه همه دلالت دارند از جانب حقّند\r\n\r\n\r\n","description":"","footnote":"\r\n( 1 ) - بابا طاهر .\r\n( 2 ) - مراحل السالكين : 21 .\r\n","page_name":" 386 ","page_number":386},
  {"content":"\r\n\r\nبه ما رسيده و نيز قبول آخرت و احوال روز قيامت و بهشت و جهنّم وهرچه كه متعلّق به فرد است مىباشد .\r\nو نيز ايستادگى و پابرجايى بر امورى است كه بندگان به آن هدايت مىشوند و يقين آنان تقويت مىگردد .\r\nدرجه دوّم عين اليقين است و آن بىنيازى انسان از يافتن واقعيّت به كمك استدلال است و بىنيازى انسان از خبر ، به وسيلهء ديدن است و پاره شدن حجاب علم به مشاهده واقعيّت است .\r\nسپس در شرح مىفرمايد :\r\nعين اليقين شهود اشياء به كشف است ، به همان‌طور كه اشياء هستند و اين گونه مشاهده با كمك فطرت پاك و قلب سليم است و در صورت پاك شدن عالم جان از غبار گناه و كدورت شك و ترديد ميسّر است . منظور از حجاب علم هم معلوم است كه گاهى انسان ، صورتى مطالب با واقع در ذهن خود تصوّر مىكند و در حالى كه شىء غايب از او است ؛ ولى در صورت حضور شىء در برابر انسان و انعكاس آن شىء برابر در قلب اين عين اليقين است .\r\nدرجهء سوم حق اليقين است و آن تلألؤ نور صبح كشف است ، سپس راحت شدن از سنگينى تعيّن بر دوش جان سپس فنا در حق اليقين .\r\nآن‌گاه در شرح اين مطلب مىفرمايد : حق اليقين به تحقّق به حقيقت علم حق است با فنا از بود خود و علم خود ، به اين معنى كه تجلّى نور حقيقت است بر ظلمت منيّت انسان ، به طورى كه انسان بر اثر آن تجلّى از ميان برخيزد ، چون از ميان برخاست و خودى برجاى نماند از سنگينى بار يقين رها مىشود ؛ زيرا قبل از آن تجلّى موجودى بود آراسته به صفت يقين ، ولى اكنون وجودى نمانده كه حامل صفت يقين باشد و متحمّل حقيقى كه يقين بر او بار كرده ، بلكه به جايى رسيده كه دست حق و گوش حق و چشم حق و علم حق و راه حق و قدم حق شده و او نيست\r\n\r\n","description":"","footnote":"","page_name":" 387 ","page_number":387},
  {"content":"\r\n\r\nكه به سيرش ادامه مىدهد ، بلكه او را در مسير مىبرند و از خود حركتى ندارد ، حركتش مىدهند ، آن‌گاه فنا در حق اليقين كه ديگر از او عين و اثرى نمىبينى « 1 » .\r\nهمه حق است و بس ، همه فنا است و بس ، همه تعلّق و ربط است و بس و به فرمودهء اميرالمؤمنين عليه السلام در مناجات مسجد كوفه :\r\nمَوْلاى يا مَوْلاى أَنْتَ الْمَوْلى وَأَنَا الْعَبْدُ وَهَلْ يَرْحَمُ الْعَبْدَ إِلّا الْمَوْلى ، مَوْلاىَ يا مَوْلاىَ أَنْتَ الْمالِكُ وَأَنَا الْمَمْلُوكُ وَهَلْ يَرْحَمُ الْمَمْلُوكَ إِلّا الْمالِكُ ، مَوْلاىَ يا مَوْلاىَ أَنْتَ الْعَزيزُ وَأَنَا الذَّليلُ وَهَلْ يَرْحَمُ الذَّليلَ إِلّا الْعَزيزُ ، مَوْلاىَ يا مَوْلاىَ أَنْتَ الْخالِقُ وَأَنَا الْمَخْلُوقُ وَهَلْ يَرْحَمُ الْمَخْلُوقَ إِلّا الْخالِقُ ، مَوْلاىَ يا مَوْلاىَ أَنْتَ الْعَظيمُ وَأَنَا الْحَقيرُ وَهَلْ يَرْحَمُ الْحَقيرَ إِلّا الْعَظيمُ ، مَوْلاىَ يا مَوْلاىَ أَنْتَ الْقَوِىُّ وَأَنَا الضَّعيفُ وَهَلْ يَرْحَمُ الضَّعيفَ إِلّا الْقَوىُّ ، مَوْلاىَ يا مَوْلاىَ أَنْتَ الغَنِىُّ وَأَنَا الْفَقيرُ وَهَلْ يَرْحَمُ الْفَقيرَ إِلّا الغَنِىّ ، مَوْلاىَ يا مَوْلاىَ أَنَا السَّائِلُ وَأَنْتَ الْمُعْطى وَهَلْ يَرْحَمُ السَّائِلَ إِلّا الْمُعْطى ، مَوْلاى يا مَوْلاى أَنْتَ الْحَىُّ وَأَنَا المَيِّتُ وَهَلْ يَرْحَمُ الْمَيِّتَ إِلّا الْحَىُّ ، مَوْلاىَ يا مَوْلاىَ أَنْتَ الْباقى وَأَنَا الْفانى وَهَلْ يَرْحَمُ الفانِىَ إِلّا الْباقى « 2 » .\r\nآرى ، به آنجا مىرسد كه شخصيتى مانند امير مؤمنان عليه السلام كه از نظر سرمايه\r\n\r\n\r\n","description":"","footnote":"\r\n( 1 ) - منازل السائرين : 122 .\r\n( 2 ) - مولايم اى مولاى من ! تو مولايى و من بنده‌ام ، آيا رحم مىكند به بنده جز مولا ؟ مولايم اى مولاى من ! تو عزيزى و من خوار ، آيا رحم مىكند به خوار جز عزيز ؟ مولايم اى مولاى من ! تو خالقى و من مخلوق ، آيا رحم مىكند به مخلوق جز خالق ؟ مولايم اى مولاى من ! تو با عظمتى و من ناچيز ، آيا رحم مىكند به ناچيز جز باعظمت ؟ مولايم اى مولاى من ! تو نيرومندى و من ناتوان ، آيا رحم مىكند به ناتوان جز نيرومند ؟ مولايم اى مولاى من ! تو بى نيازى و من نيازمند ، آيا رحم مىكند به نيازمند جز بىنياز ؟ مولايم اى مولاى من ! تو عطابخشى و من سائل ، آيا رحم مىكند به سائل جز عطابخش ؟ مولايم اى مولاى من ! تو زنده‌اى و من مرده ، آيا رحم مىكند به مرده جز زنده ؟ مولايم اى مولاى من ! تو باقى هستى و من فانى ، آيا رحم مىكند به فانى جز باقى است ؟\r\n","page_name":" 388 ","page_number":388},
  {"content":"\r\n\r\nايمانى و عملى و اخلاقى پس از پيامبر صلى الله عليه و آله در تمام ادوار خلقت بىنظير است ، چنان فانى در او مىشود كه خود را ذليل ، فقير ، ضعيف ، ميّت و فانى مىداند و اين پرثمرترين حالتى است كه انسان نسبت به حق پيدا مىكند و اين مرحله حق اليقين است .\r\nالبته با تدبّر در آيات قرآن و روايات معلوم مىشود كه انسان از طريق علم اليقين به مرتبه عين اليقين و از عين اليقين به مرحله حق اليقين مىرسد . در علم اليقين فعاليّت مغزى و عقلى دخالت دارد و در عين اليقين فعاليت قلب و در حق‌اليقين جذبهء الهى و عنايت خداوندى كه همان كشش معشوق به عاشق است مىباشد .\r\n اگر از جانب معشوق نباشد كششى * كوشش عاشق بيچاره به جايى نرسد « 1 » \r\n\r\nقرآن و مسئله يقين\r\nوَكَذلِكَ نُرِى إِبْرَاهِيمَ مَلَكُوتَ السَّماوَاتِ وَالأَرْضِ وَلِيَكُونَ مِنَ الْمُوقِنِينَ 
  ] « 2 » .\r\nو اين گونه فرمانروايى و مالكيّت و ربوبيّت خود را بر آسمان‌ها و زمين به ابراهيم نشان مىدهيم تا از يقين‌كنندگان شود .\r\nحضرت ابراهيم عليه السلام دريافت كه ربى در عالم و مالك و كارگردانى در هستى به جز حضرت او نيست . او يافت كه نظام جهان متّكى به اراده اوست و كلمه كُنْ كه فعل وجود مقدس آن جناب است در اين عرصهء هستى حاكم است ، در چنين دريافتى به هيچ وجه شك و ترديد راه ندارد و از اين راه انسان مراتب يقين را طى كرده تا به مقام تسليم و رضا و فنا فى اللّه و بقاء باللّه مىرسد اين آيه نمايانگر يقين\r\n\r\n\r\n","description":"","footnote":"\r\n( 1 ) - حافظ .\r\n( 2 ) - انعام ( 6 ) : 75 .\r\n","page_name":" 389 ","page_number":389},
  {"content":"\r\n\r\nابراهيم عليه السلام به حضرت اوست .\r\n[  وَ بِالْآخِرَةِ هُمْ يُوقِنُونَ 
  ]  « 1 »  . \r\nو به آخرت ايشان يقين دارند .\r\nيعنى در برپايى ، آن جاى كه براساس عدل الهى و نظام متقن حركت در اجزاى هستى است ، كمترين شك و ريبى ندارند .\r\n[  وَ فِي الْأَرْضِ آياتٌ لِلْمُوقِنِينَ 
  ]  « 2 »  . \r\nدر زمين براى اهل يقين نشانه‌هايى [ بر توحيد ، ربوبيت و قدرت خدا 
  ] ست .\r\nآرى ، انديشمندان و متفكّران به هنگامى كه در آثار الهى در پهنهء زمين ، در خشكىها و درياها فكر مىكنند و به اين نتيجه مىرسند كه بدون خالقى عادل ، عالمى حكيم ، امكان پيدايش و فعاليت ذرّه‌اى وجود ندارد .\r\nانديشمندان از تفكّر در صُنْع الهى چنين نتيجه مىگيرند كه زمين انبار موادى براى موجودات زنده است ، موادى كه قدرت ، انسانها و ماشين‌هاى حساب ، از شمارش آن عاجز است ؛ چه رسد به تحقيق در تمام شؤون هر ذرّه‌اى از ذرّات اين مواد بىحساب .\r\nمسئلهء جوّ زمين كه دربارهء آن هزاران كتاب نگاشته شده است ، معادن زمين كه دربارهء آن ميليونها جزوه و كتاب منتشر شده است ، خشكىها ، تپه‌ها ، كوهها ، چشمه‌ها ، رودخانه‌ها ، صحراها ، جزيره‌ها ، درياچه‌ها ، درياها ، اقيانوسها و عجايبى كه در اقيانوسها وجود دارد و . . . همه اين آثار ، حركت دهندهء انسان به سوى يقين‌اند و به سوى مراتب يقين تا جايى كه از انسان‌ها افرادى بزرگ\r\n\r\n\r\n","description":"","footnote":"\r\n( 1 ) - بقره ( 2 ) : 4 .\r\n( 2 ) - ذاريات ( 51 ) : 20 .\r\n","page_name":" 390 ","page_number":390},
  {"content":"\r\n\r\nو بىنهايت بزرگ چون انبيا و ائمه عليهم السلام و صلحا و عارفان و اوليا به وجود آيند .\r\n\r\nروايات و مسئله يقين\r\nعَنْ جابِر قالَ لى أَبُو عَبْدِاللّهِ عليه السلام : يا أَخا جُعْفٍ إِنَّ الإيمانَ أَفْضَلُ مِنَ الْإِسْلامَ وَإِنَّ الْيَقينَ أَفْضَلُ مِنَ الإِيمانِ ، وَما مِنْ شَىْءٍ أَعَزَّ مِنَ الْيَقينَ « 1 » .\r\n« جابر جعفى مىگويد : حضرت صادق عليه السلام به من گفت : اى برادر جعفى ايمان از اسلام برتر است ، و يقين از ايمان بالاتر است ، و چيزى گرانبهاتر از يقين نيست .\r\nمجلسى بزرگ رحمه الله در توضيح اين روايت مىفرمايد :\r\nيقين در وجود هركه تجلى كند ، از او معصيت صادر نمىشود ، امّا در ايمان اين‌طور نيست ، به خصوص كه ايمان اكثر مردم تقليدى و ظنى است و با كمترين وسوسه نفس يا شيطان از بين مىرود . نمىبينيد وقتى طبيب مىگويد : فلان غذا براى فلان مرض ضرر دارد ، يا باعث فزونى مرض يا دير خوب شدن است و مردم قول طبيب را سخت عمل مىكنند ؛ امّا با اين همه آيات خدا و اخبارى كه از انبيا و ائمه عليهم السلام دربارهء خطرات و آثار شوم معاصى رسيده تصريح شده است كه گناهان باعث هلاكت و عذاب شديد است ، مردم كمتر توجه مىكنند و اين نيست مگر از ضعف ايمان و نبود يقين .\r\nعَنْ أَبى الْحَسَنِ عليه السلام قالَ : سَمِعْتُهُ يَقُولُ : الإيمانُ فَوْقَ الإسْلامِ بِدَرَجَةٍ ، وَالتَّقْوى فَوْقَ الإيمانِ بِدَرَجَةٍ ، وَالْيَقينُ فَوْقَ التَّقْوى بِدَرَجَة ، وَما قُسِّمَ فى النّاسِ شَىْءٌ أَقَلَّ مِنَ الْيَقينِ « 2 » .\r\n\r\n\r\n","description":"","footnote":"\r\n( 1 ) - الكافى : 2 / 51 ، باب فضل الايمان ، حديث 1 .\r\n( 2 ) - الكافى : 2 / 51 ، باب فضل الايمان ، حديث 2 .\r\n","page_name":" 391 ","page_number":391},
  {"content":"\r\n\r\nاز امام رضا عليه السلام روايت شده است كه فرمود : ايمان درجه‌اى از اسلام بالاتر است و تقوا درجه‌اى برتر از ايمان است و يقين به درجه‌اى فوق تقواست و چيزى در ميان مردم كمتر از يقين تقسيم نشده .\r\nآرى ، يقين پس از عبور از تمام مراحل اسلام و ايمان و تقوا به دست مىآيد .\r\nكسى كه اين مراحل عالى را به دست آورد و به عرصه يقين قدم بگذارد البته شاهد عنايات مهمى از خداى بزرگ خواهد شد .\r\nعَنْ يُونُس قالَ : سَأَلْتُ أَبى الْحَسَنِ الرِّضا عليه السلام عَنِ الإِيمانِ وَالْإِسْلامِ فَقالَ : قالَ أَبُوجَعْفرٍ عليه السلام : إِنّما هُوَ الْإِسْلامُ ، وَالإِيمانُ فَوْقَهُ بِدَرَجَةٍ ، وَالتَّقْوى فَوْقَ الْإِيمانِ بِدَرَجَةٍ وَالْيَقينُ فَوْقَ التَّقْوى بِدَرَجَةٍ ، وَلَمْ يُقَسِّمْ بَيْنَ النَّاسِ شَىْءٌ أَقَلَّ مِنَ الْيَقينِ قالَ : قُلْتُ : فَأَىُّ شَىْءٍ الْيَقينُ قالَ : التَّوَكُّلُ عَلَى اللّهِ ، وَالتَّسْليمُ للّهِ ، وَالرِّضا بِقَضاءِ اللّهِ ، وَالتَّفْويضُ إِلَى اللّهِ قُلْتُ : فَما تَفْسيرُ ذلِكَ ، قالَ هكذا قالَ أَبُوجَعْفَرٍ عليه السلام « 1 » .\r\nيونس مىگويد : از حضرت رضا عليه السلام دربارهء ايمان و اسلام پرسيدم ، فرمود :\r\nامام باقر عليه السلام فرموده : اسلام است و ايمان به درجه‌اى فوق آن و تقوا فوق ايمان و يقين بالاتر از تقواست و چيزى كمتر از يقين بين مردم قسمت نشده است ، عرضه داشتم : يقين چيست ؟ فرمود : تكيه بر خدا ، تسليم به خدا ، رضايت به قضاى الهى ، واگذاردن برنامه به او ، عرض كردم تفسير اينها چيست ؟ فرمود :\r\nاين طور امام باقر عليه السلام فرمود .\r\nدر اين روايت مهم دقّت كنيد ، چگونه ممكن است كسى كه در همه حال تكيه بر خدا دارد و در همهء شؤون تسليم حضرت اوست و به تمام داده‌هاى خداوند راضى\r\n\r\n\r\n","description":"","footnote":"\r\n( 1 ) - الكافى : 2 / 51 ، باب فضل الايمان ، حديث 5 ؛ بحار الأنوار : 67 / 138 ، باب 52 ، حديث 4 .\r\n","page_name":" 392 ","page_number":392},
  {"content":"\r\n\r\nاست و امورش را به حق واگذار كرده و به مرتبه يقين رسيده ( كه اين چهار علامت نشان مىدهد كه به حق اليقين رسيده ) گناه از او سر بزند ؟ آنان كه به چنين مرتبه‌اى از يقين دست مىيابند همانان‌اند كه حضرت صادق عليه السلام دربارهء آنان مىفرمايد : وَإِذا أَشْرَقَ نُورُ اليَقينِ فى الْقَلْبِ شاهَدَ الفَضْلَ .\r\nعَنْ أَبى عَبْدِاللّهِ عليه السلام قالَ : مِنْ صِحَّةِ يَقينِ الْمَرْءِ الْمُسْلِم أَنْ لا يُرْضِى النّاسَ بِسَخَطِ اللّهِ ، وَلا يَلُومَهُمْ عَلى ما لَمْ يُؤْتِهِ اللّهُ ، فَإِنَّ الرِّزْقَ لا يَسُوقُهُ حِرْصُ حَريصٍ وَلا يَرُدُّهُ كِراهِيَّةُ كارِهٍ ، وَلَوْ أَنَّ أَحَدَكُمْ فَرَّ مِنْ رِزْقِهِ كَما يَفِرُّ مِنَ الْمَوْتِ لَادْرَكَهُ رِزْقُهُ ، كَما يُدْرِكُهُ الْمَوْتُ ثُمَّ قالَ : إِنَّ اللّهَ بِعَدْلِهِ وَقِسْطِهِ جَعَلَ الرُّوحَ وَالرَّاحَةَ فى الْيَقينِ وَالرِّضا وَجَعَلَ الْهَمَّ وَالْحُزْنَ فى الشَّكِّ وَالسَّخَطِ « 1 » .\r\nامام صادق عليه السلام فرمود : يقين در وجود مرد مسلمان علاماتى دارد و آن اين است كه دارنده يقين به خاطر دنيا و شؤون آن خشنودى مردم را با سخط خدا معامله نمىكند و مردم را به آنچه خداوند از مال دنيا به آنان نداده سرزنش نمىنمايد ؛ زيرا يقين دارد كه خداوند بيش از آنچه در دست اوست روزى او نكرده است . رزق چيزى نيست كه عامل جلبش حرص حريص باشد ، يا عوامل ردّش نگرانى شخص نگران باشد ، اگر يك نفر از شما از رزق چنانچه از مرگ فرار مىكند بگريزد بداند كه روزى او به او مىرسد چنان كه مرگ به او مىرسد سپس فرمود : خداوند به عدل و دادش ، آرامش قلب و راحت بدن را در يقين و رضا قرار داده و غم و غصّه را در شكّ و ترديد و ناخشنودى از داده‌اش قرار داده .\r\nامام صادق عليه السلام مىفرمايد :\r\n\r\n\r\n","description":"","footnote":"\r\n( 1 ) - الكافى : 2 / 57 ، باب فضل اليقين ، حديث 2 .\r\n","page_name":" 393 ","page_number":393},
  {"content":"\r\n\r\nرسول خدا صلى الله عليه و آله نماز بامداد را با مردم گزارد و به جوانى در مسجد نگاه كرد كه چرت مىزد و سر به زير داشت ، رنگش زرد شده بود و تنش لاغر و ديده‌هايش به گودى نشسته بود .\r\nبه او فرمود : چگونه صبح كردى ؟ گفت : يا رسول اللّه در حال يقين .\r\nرسول خدا صلى الله عليه و آله از گفته او در شگفت شد و فرمود : براى هر يقينى حقيقت و علامتى است ، حقيقت يقين تو چيست ؟ جواب داد : يقين من آن است كه مرا در غم فرو برده و شبم را به بىخوابى كشيده و روز گرمم را به تحمّل تشنگى واداشته ، جانم از دنيا و آنچه در اوست به تنگ آمده و روىگردان شده تا جايى كه مىبينم عرش خداوندم براى حساب برپاست و همه مردم بر آن محشورند و من در ميان آنانم ، گويا مىنگرم به اهل بهشت كه در نعمت‌اند و با يكديگر در تعارف و به پشتىها تكيه زده‌اند و گويا مىنگرم دوزخيان را كه زير شكنجهايند و فرياد مىكنند ! خيال مىكنى من الآن لغزه آتش دوزخ را مىشنوم كه در گوشم مىگردد و مىچرخد .\r\nرسول خدا صلى الله عليه و آله به اصحابش فرمود : اين بنده‌اى است كه خدا دلش را به نور ايمان روشن كرده . سپس فرمود : اى جوان ! آنچه دارى از آن با شدت نگهدارى كن .\r\nسپس جوان گفت : يا رسول اللّه ! دعا كن كه به همراه تو شربت شهادت بنوشم ، پيامبر صلى الله عليه و آله برايش دعا كرد ، چيزى نگذشت كه در يكى از جنگ‌ها پس از نه تن شهيد شد و او نفر دهم بود .\r\nمجلسى رحمه الله در ذيل اين روايت مىگويد :\r\nدر قلب انسان پرده‌هايىست تاريك و تيره كه نمىگذارند نور حقيقت در آن بتابد و با خموشى و بىخوابى و گرسنگى و مراقبت دائم اين پرده‌ها دريده شود و حقيقت تجلى مىكند .\r\n\r\n","description":"","footnote":"","page_name":" 394 ","page_number":394},
  {"content":"\r\n\r\nسپس علامه مىفرمايد :\r\nدر حديث نبوى به برخى از اين پرده‌ها اشاره شده است كه فرمود : اگر شياطين گرد دل آدميزاد نگردند به ملكوت آسمان چشم اندازند .\r\nالبته براى از بين بردن اين پرده‌ها و غبار كدورتها ، بهترين راه اجراى فرامين حق و دورى از هر گناه صغيره و كبيره است و اگر انسان بتواند چهل روز وجودش را از غير حق پاك كند ، اين نور تجلى خواهد كرد و چشمه‌هاى حكمت از قلب بر زبان جارى خواهد شد ، چنانچه در روايتى به همين معنا اشاره شده :\r\nمن أَخْلَصَ للّهِ أَرْبَعينَ صَباحاً ظَهَرَتْ مِنْ قَلْبِهِ عَلى لِسانِهِ يَنابيعُ الْحِكْمَةَ « 1 » .\r\nهر كس چهل روز را مخلصانه براى خدا صبح كند چشمه‌هاى حكمت از قلبش بر زبانش آشكار مىشود .\r\nو چون آن نور درآيد انسان موفق به مشاهده الطاف خاصّه ربّانى خواهد شد و به فرمودهء حضرت صادق عليه السلام : وَإِذا أَشْرَقَ نُورُ اليَقينِ فى الْقَلْبِ شاهَدَ الفَضْلَ وَإِذا تَمَكّنَ مِنْهُ چون يقين در قلب انسان جاى گرفت ، اميد به عنايات الهى و ثواب جزيل خداوندى و از همه مهمتر اميد رسيدن به مطلوب و معشوق حقيقى و رسيدن به مقام قرب پروردگار پديدار خواهد گشت .\r\n\r\n\r\n","description":"","footnote":"\r\n( 1 ) - بحار الأنوار : 53 / 326 ؛ جامع الأخبار : 94 .\r\n","page_name":" 395 ","page_number":395},
  {"content":"\r\n\r\n[ وَإِذا وَجَدَ حَلاوَةَ الرَّجاءِ طَلَبَ 
  ]\r\n\r\nلذّت اميد\r\nچون شيرينى و لذّت اميد را يافت ، آتش طلب به تمام معنى در دل او شعله‌ور شود و به طلب مطلوب خود كه قرب الهى است با تمام جدّيّت برخواهد خواست و آن آتش به سعى او در اين زمينه ، قوّت خواهد گرفت و لحظه‌اى از فعاليّت براى رسيدن به او غافل نخواهد شد كه گفته‌اند :\r\n وعده وصل چون شود نزديك * آتش شوق تيزتر گردد \r\n\r\n","description":"","footnote":"","page_name":" 396 ","page_number":396},
  {"content":"\r\n\r\n[ وَإِذا وُفِّقَ لِلْطَّلَبِ وَجَدَ 
  ]\r\n\r\nتوفيق الهى\r\nچون توفيق طلب مطلوب را يافت و به خاطر طلب به كوشش برخاست و به وسيلهء رياضت‌هاى شرعى و مجاهدت‌هاى نفسانى و آراسته شدن به حسنات و پاك گشتن از رذايل ، از قيود شيطانى و هواجس نفسانى و پايبندى مادّى رهايى يافت ، معشوق را مىيابد و فانى در او مىگردد و موجوديّت او تبديل به يك موجوديّت الهى صرف مىگردد .\r\nاين مقام همان مرحلهء يافتن است كه در اين زمينه گفته‌اند : « مَنْ طَلَبَ شَيْئاً وَجَدَّ وَجَدَ وَمَنْ قَرَعَ باباً وَلَجَّ وَلَجَ » آن كس كه به طلب چيزى برآيد و بر آن اصرار و جديّت كند آن را خواهد يافت و آن كس كه درى بكوبد و سرسختى نشان دهد داخل شود .\r\n\r\n","description":"","footnote":"","page_name":" 397 ","page_number":397},
  {"content":"\r\n\r\n[ وَإِذا تَجَلّى ضِياءُ الْمَعْرِفَةِ فى الفُؤادِ هاجَ ريحُ الْمَحَبَّةِ 
  ]\r\nهنگامى كه عارف حجاب‌هاى ظلمانى را بر اثر دستورهاى الهى از آينهء دل و نفس زدود ، وقتى كه نيّتى براى عارف جز خدا نماند ، زمانى كه براى عارف همّتى به جز رسيدن به مقام قرب باقى نبود ، نور معرفت تابيدن مىگيرد ؛ معرفت به اين كه در مملكت وجود جز او ديارى نيست و چون نور معرفت در دل تجلّى كند نسيم عشق بوزد ، آن عشقى كه اصل اصول است و سرمايه‌اى جز آن نيست عشق به خدا ، عشق به اوامر و نواهى او ، عشق به رسالت انبيا و امامت امامان عليهم السلام .\r\nعشق به عمل صالح ، عشق به اخلاق حسنه و عشق به حركت به سوى او و قبول تحمل هر مصيبتى در راه رسيدن به مقام قربش .\r\n\r\n","description":"","footnote":"","page_name":" 398 ","page_number":398},
  {"content":"\r\n\r\n[ وَإِذا هَاجَ ريحُ الْمَحَبَّةِ اسْتأْنَسَ ( فى ) ظِلالِ الْمَحْبُوبِ 
  ]\r\nچون نسيم محبّت به آن كيفيّت كه در بالا گفته شد بوزد ، هيچ وحشتى از هيچ چيزى براى انسان نخواهد ماند ، از بركت آن نسيم الهيه در سايهء محبوب واقعى قرار مىگيرد و با معشوق خود مأنوس شده و همنشين با دوست واقعى و مطلوب حقيقى مىگردد . و چون انس به محبوب آمد ، از چيز ديگرى لذّت نخواهد برد و هيچ عاملى قدرت برگرداندن او را از اين راه ندارد .\r\n موحد چو در پاى ريزى زرش * وگر تيغ هندى نهى بر سرش\r\nنباشد اميد و هراسش زكس * بر اين است آيين توحيد و بس \r\nبه خاطر اين انس و لذت بردن از آن كه نتيجه عشق واقعى است ، امام در جمله بعد مىفرمايد :\r\n[ وَآثَرَ الْمَحبُوبَ عَلى ما سِواهُ 
  ]\r\nو اين وقت است كه محبوب را بر آنچه غير اوست او ترجيح داده و در زندگى خود او را بر هر چيزى مقدم مىدارد . اراده او و خواسته او و همت او به طور كامل اراده و خواسته معشوق خواهد شد و اگر همهء دنيا از او برگردند ، او به محبوبش انس بيشتر و عشق شديدتر پيدا خواهد كرد .\r\n\r\n","description":"","footnote":"","page_name":" 399 ","page_number":399},
  {"content":"\r\n\r\n[ وَباشَرَ أَوامِرَهُ وَاجْتَنَبَ نَواهِيَهُ 
  ]\r\nچون به محبوب برسد ، در حقيقت از اختيار ناس و نفس درآمده و در اختيار مولا قرار گرفته ، امرى جز امر و نهى او نمىماند ؛ زيرا بريده از نفس و خلق چگونه محكوم نفس و خلق است ؟ و متّصل به او چگونه بريده از امر و نهى است ؟ در آنجا برايش يقينى است كه اجراى اوامر و نواهى مولا باعث اتصال بيشتر است ، از اين جهت است كه بر شدت عبادت افزوده مىگردد و امر و نهى متوجّه او نخواهد شد ؛ مگر اين كه آن را به اجرا بگذارد .\r\n\r\n","description":"","footnote":"","page_name":" 400 ","page_number":400},
  {"content":"\r\n\r\n[ وَإِذا اسْتَقامَ عَلى بَساطِ الأُنْسِ بِالْمَحْبُوبِ مَعَ أَداءِ أَوامِرِهِ وَاجْتِنابِ نَواهِيهِ وَصَلَ إِلى رُوحِ الْمُناجاة 
  ]\r\n\r\nانس الهى\r\nچون عارف ، متمكّن بر بساط انس با محبوب حقيقى شد و اوامر و نواهى او را به اجرا گذاشت روح مناجات را يافته و به جايى مىرسد كه ، ترك عبادت آن هم نه تنها واجبات بلكه سنّتها برايش از قبيل جدا شدن ماهى از آب است و از اين كلام استفاده مىشود كه كسالت و كاهلى در عبادت نشانهء دورى از جناب اوست و ميل و رغبت به آن دليل قرب و علامت توجّه به جلال و جمال اوست .\r\nاز نبىّ اكرم صلى الله عليه و آله نقل شده كه در وقت رسيدن اوقات نماز به بلال مىفرمود :\r\nأَرِحنَا يَا بَلال « 1 » ،\r\nما را راحت كن\r\nيعنى : اذان بگو تا ما به عبادت حق كه راحت و لذّت ما در آن است مشغول شويم .\r\nحفظ اوامر و نواهى حق بالاترين ادب انسان به مولاست و بساط انس با او به وسيلهء دستورهايش براى آدمى حاصل مىگردد .\r\n\r\n\r\n","description":"","footnote":"\r\n( 1 ) - بحار الأنوار : 79 / 193 ، باب 1 .\r\n","page_name":" 401 ","page_number":401},
  {"content":"\r\n\r\nبا ادب به مقام انس مىتوان رسيد و عنايت انس آن است كه دل به دوست شاد باشد و شاد بودن دل به دوست آن است كه جز دوست او را به كار نيايد .\r\nو اگر به اندازهء هر دو عالم نعمت پيش او آرند ، او را شادى نشايد ، زيادت شادى به چيزى جز دوست ، نشان نقصان محبّت است .\r\nو اگر هر دو عالم بلا پيش او آرند از جا نرود ، از بهر آن كه چيزى از جا رفتن در وقت دعوى محبت دليل فراغت سر است از محبت .\r\nو معنى وحشت از غير گرفتن ، آن است كز بهر خويش ، با دوست ، هيچ انبساط نماند ، نه تقاضاى نفع و نه تقاضاى دفع ضرر بلكه « مقام تسليم » .\r\nو با دوست چنان خوش گردد كه اگر عطا منع كند نگويد : چرا كردى و اگر بلا برگمارد نگويد چرا گماشتى .\r\nو چون حق سبحانه و تعالى خواهد ، دل دوستى را با خويش به انس آرد يا مادام نيكى خويش بر او متواتر دارد ، يا بلاى غير خويش به او باز نمايد ؛ تا از غير او گريزان باشد .\r\nو هر وقت كه انس با حق شدت گيرد ، وحشت از خلق فزونى يابد و علامت انس آن است كه صاحب او را وحشت پديد آيد از دنيا و از خلق ، مگر با اولياى خداى كه انس گرفتن با اوليا ، انس است با خداى و هركه با خلق انس گرفت بر بساط فرعونيان ساكن شد ، خداى را باش و اگر نه خود مباش ، انس آن است كه از ماسوى اللّه وحشت در تو پديد آيد .\r\nو حجاب ميان بنده و خدا ، آسمان و زمين و عرش و كرسى نيست خيال و اوهام و منيّت تو حجاب است . از ميان برگير و به خداى بشتاب . بايد كه اگر در خلوت باشى خداى را ببينى و اگر با خلق باشى خداى را ببينى و هرچه جز حق بود نزديك تو باطل بوده و تغيّر عالم سر تو را نجنباند و بلاى حق مهر تو را كم نكند .\r\n\r\n","description":"","footnote":"","page_name":" 402 ","page_number":402},
  {"content":"\r\n\r\n هيبت حسنش چو بر بودت زخويش * پرده حشمت براندازد زپيش\r\nهركه غيرست از ميان بيرون شود * پس اميد از بيم مرد افزون شود\r\nمجلس بخشايش آمد اين بساط * عشقبازان را مقام انبساط \r\n مايه سودا از اين بازار خاست * پس كليم اللّه حق ديدار خواست\r\nچون نسيم اين چمن پيدا شود * بلبل جان در قفس شيدا شود\r\nسالك از اول چو بشناسد مقام * انس او با طاعت و ذكرت مدام\r\nآن كه صاحب حال باشد نام او * با صفات حق بود آرام او\r\nآن كه او را انس با ذات خداست * بحر تمكين است و غواص بقاست \r\n\r\n","description":"","footnote":"","page_name":" 403 ","page_number":403},
  {"content":"\r\n\r\n[ وَمِثالُ هذِهِ الأُصُولِ الثَّلاثَةِ كَالْحَرَمِ وَالْمَسْجِدِ وَالْكَعْبَةِ فَمَنْ دَخَلَ الْحَرَمَ امِنَ مِنَ الْخَلْقِ ، وَمَنْ دَخَلَ الْمَسْجِدِ امِنَتْ جَوارِحُهُ أَنْ يَسْتَعْمِلَها فى الْمَعْصِيَةِ ، وَمَنْ دَخَلَ الْكَعْبَةَ امِنَ قَلْبُهُ مِنْ أَنْ يَشْغَلَهُ بِغَيْرِ ذِكْرِ اللّهِ 
  ]\r\nمثال خوف و رجا و محبّت همانند حرم و مسجد و كعبه است . كسى كه وارد منطقه حرم مىشود از آزار خلق درامان است ؛ زيرا وارد در حريم ، بسيارى از برنامه‌هاى عادى بر او حرام و ممنوع است چه رسد به برنامه‌ها تحريم شده ، چنان كه وارد شده به حرم از ديگران درامان است ، وارد شده به منطقه خوف از عذاب دنيا و آخرت درامان است ، چرا ؟ براى اين كه خائف از مقام خدا قائم به امر و نهى الهى است و اجراى دستورهاى خداوند بهترين منطقه امن از خزى دنيا و عذاب آخرت است .\r\nكسى كه وارد مسجدالحرام شود ، در حقيقت وارد مركز معشوق و منطقهء محبوب شده است ، قرآن دربارهء وارد به مسجد مىگويد : [  وَ مَنْ دَخَلَهُ كانَ آمِناً 
  ]  مهمان دوست و وارد به حضور مولا مگر كارى غير از خواسته مولا انجام مىدهد ، مگر ممكن است جوارح او آلوده به معصيت شود ، آنجا كه علّتى و سببى براى گناه يافت نمىشود ، آنجا فقط جاى توجه به محبوب و انجام خواسته‌هاى اوست . و به همين خاطر مجرى برنامهء دوست به حضرت او حُسن ظنّ پيدا كرده و قلبش از اميد\r\n\r\n","description":"","footnote":"","page_name":" 404 ","page_number":404},
  {"content":"\r\n\r\nبه رحمت و عنايت او آكنده مىشود و خدا هم برابر با روايات گذشته با بنده‌اش برابر با حسن ظنّ عبد و خوفى كه از مقام مولا دارد ، عمل مىكند .\r\nو كسى كه وارد خانه شود ، جز اين كه مشغول به صاحب‌خانه باشد كارى از او ساخته نيست ، همچنين قرار گرفته در منطقهء محبّت ، عشقى به جز عشق مولا و محبّتى جز محبّت به دوست احساس نمىكند و محبّت هرگز از ياد او نرفته و پس از رسيدن به اين محبّت ، هيچ محبّتى را نمىتواند مقدّم بر آن بدارد . اين است كه فقط او را مىخواهد و هرچه را هم بخواهد براى او مىخواهد .\r\n\r\n","description":"","footnote":"","page_name":" 405 ","page_number":405},
  {"content":"\r\n\r\n[ فَانْظُرْ أَيُّهَا الْمُؤْمِنُ ، فَإِنْ كانَتْ حَالَتُكَ حالةً تَرْضاها لِحُلُولِ الْمَوتِ فَاشْكُرِ اللّهَ عَلى تَوْفيقِهِ وَعِصْمَتِهِ 
  ]\r\nراستى خوب فكر كن ، در خويش دقت نما ، به نفس انديشه بنما ، اگر حال تو نسبت به مردم چنين است كه مرگ براى تو خوشايند است پس خدا را به اين حال و بر اين كه تو را توفيق اجراى واجبات و ترك محرّمات داده و تو را از خطا و گناه و افتادن در چاه هلاكت حفظ فرموده شكر كن كه چنين حالى نسبت به مرگ نتيجهء عمل صالح و اخلاق حسنه و دورى جستن از گناه است . چنانچه حال اوليا نسبت به مرگ چنين بوده است . مگر نشنيدى امام عارفان پس از ضربت ابن ملجم مرادى گفت :\r\nفزتُ وَربّ الكعبة « 1 » ،\r\nيا على اكبر به حضرت حسين عليهما السلام عرضه داشت :\r\nلانُبالِى\r\nبِالْمَوْتِ « 2 » ،\r\nكسى بايد از مرگ بترسد كه به فكر مولا و در انديشه عقبى نبوده و نباشد . چنانچه از ابوذر پرسيدند : چرا چنين است كه بعضى از مرگ و مردن مىترسند و از حلول آن خائف و هراسانند و بعضى آرزو دارند مرگ برسد و بدان راضىاند ؟\r\nپاسخ داد : آنان كه از مرگ مىترسند كسانى هستند كه دنياى خود را معمور و آخرتشان را خراب كرده‌اند و معلوم است كه انتقال از آبادى به خرابى موجب ترس است و آنان كه از موت راضىاند آخرت ايشان معمور است و دنيا پيش آنان\r\n\r\n\r\n","description":"","footnote":"\r\n( 1 ) - بحار الأنوار : 41 / 2 ، باب 99 ، حديث 4 ؛ اعلام الورى : 86 ، باب 4 .\r\n( 2 ) - بحار الأنوار : 44 / 367 ، باب 37 ؛ اللهوف : 70 .\r\n","page_name":" 406 ","page_number":406},
  {"content":"\r\n\r\nبىارزش و خرابه‌اى بيش نيست البته انتقال از خرابى به آبادى موجب رضايت است :\r\nالدُّنيَا سِجنُ المُؤمِن وَجَنَّةُ الكَافِر « 1 » .\r\nدنيا زندان مؤمن و بهشت كافر است .\r\n\r\n\r\n","description":"","footnote":"\r\n( 1 ) - الكافى : 2 / 250 ، حديث 6 .\r\n","page_name":" 407 ","page_number":407},
  {"content":"\r\n\r\n[ وَإِنْ تَكُنْ الأُخْرى فَانْتَقِلْ عَنْها بِصِحَّةِ العَزيمَةِ وَأنْدَمْ عَلى ما سَلَفَ مِنْ عُمْرِكَ فى الْغَفْلَةِ 
  ]\r\nاما اگر حال تو نسبت به مرگ حال اكراه و تنفّر است با عزمى درست از اين حال به آن حال الهى سفر كن ؛ زيرا كراهت از مرگ نشانهء قساوت قلب است . بر گذشتهء خود كه نسبت به خالق و خلق در غفلت بود و به سبب آن غفلت دچار حق اللّه و حق الناس شدى پشيمان شو و در تدارك حق الناس و حق اللّه برآى كه در دنبالهء حق اللّه و حق الناس مشكلات و گرفتارى اخروى فراوان است .\r\n\r\n","description":"","footnote":"","page_name":" 408 ","page_number":408},
  {"content":"\r\n\r\n[ وَاسْتَعِنْ بِاللّهِ عَلى تَطْهِيرِ الظّاهِرِ مِنَ الذُّنُوبِ ، وَتَنْظيفِ الْباطِنِ مِنَ الْعُيُوبِ 
  ]\r\nاز خداوند مهربان براى پاك شدن اعضايت از گناه كمك بخواه و براى طهارت باطنت از همهء عيوب مدد بجوى و بدان كه در قرآن و روايات وارد شده كه بهشت جاى پاكان است .\r\nدر قرآن آمده است :\r\n[  الطَّيِّباتُ لِلطَّيِّبِينَ 
  ]  « 1 » .\r\nزنان پاك براى مردان پاك .\r\nو در روايتى آمده است :\r\nوالجنّة لا يدخلها إلّاالطيّب « 2 » .\r\nداخل بهشت نمىشوند مگر پاكان .\r\n\r\n\r\n","description":"","footnote":"\r\n( 1 ) - نور ( 24 ) : 26 .\r\n( 2 ) - بحار الأنوار : 70 / 317 ، باب 137 الذنوب و آثارها .\r\n","page_name":" 409 ","page_number":409},
  {"content":"\r\n\r\n[ وَاقْطَعْ زِيادَةَ الْغَفْلَةِ مِنْ قَلْبِكَ 
  ]\r\nو زيادى غفلت را از قلب خود قطع كن و هرگز از ياد مرگ و ذكر خدا غافل مباش . قيد زياده در متن روايت اشاره به آن است كه بعضى از غفلت‌ها از لوازم حالات بشرى است و احتراز از آنها ممكن نيست ، پس غفلتى كه امام امر به قطع آن مىكند زايد بر غفلت طبيعى است .\r\n[ وَاطْفِ نارَ الشَّهْوَةِ مِنْ نَفْسِكَ 
  ]\r\nو آتش شهوت را از نفس خاموش كن و با نفس به همان مقدار معامله كن كه خداوند مهربان اجازه داده ، نه به آن مقدارى كه خود نفس از تو مىطلبد كه اگر خواهش‌هاى نفسانى ميدان پيدا كنند بزرگترين ضربه را بر انسان مىزنند ؛ چنانچه نبىّ اسلام صلى الله عليه و آله فرموده :\r\nأَعْدى عَدُوّك نَفْسُكَ الَّتى بَيْنَ جَنْبَيْكَ « 1 » .\r\nدشمن‌ترين دشمنانت همان نفس توست كه بين دو پهلويت قرار گرفته .\r\nخداوند مهربان به همه ما توفيق آراسته شدن به آنچه كه در اين روايت ذ شده مرحمت فرمايد و ما را در مسير الهى شدن و خليفة اللّه شدن قرار بدهد .\r\n\r\n\r\n","description":"","footnote":"\r\n( 1 ) - بحار الأنوار : 67 / 64 ، باب 45 ، حديث 1 ؛ مجموعة ورّام : 1 / 59 ؛ عوالى اللآلى : 4 / 118 ، حديث 187 .\r\n","page_name":" 410 ","page_number":410},
  {"content":"\r\n . \r\n","description":"","footnote":"","page_name":" 411 ","page_number":411},
  {"content":"\r\n . \r\n","description":"","footnote":"","page_name":" 412 ","page_number":412},
  {"content":"\r\n . \r\n","description":"","footnote":"","page_name":" 413 ","page_number":413},
  {"content":"\r\n . \r\n","description":"","footnote":"","page_name":" 414 ","page_number":414},
  {"content":"\r\n . \r\n","description":"","footnote":"","page_name":" 415 ","page_number":415},
  {"content":"\r\n . \r\n","description":"","footnote":"","page_name":" 416 ","page_number":416},
  {"content":"\r\n . \r\n","description":"","footnote":"","page_name":" 417 ","page_number":417},
  {"content":"\r\n . \r\n","description":"","footnote":"","page_name":" 418 ","page_number":418},
  {"content":"\r\n . \r\n","description":"","footnote":"","page_name":" 419 ","page_number":419},
  {"content":"\r\n . \r\n\r\n","description":"","footnote":"","page_name":" 420 ","page_number":420}
  ]