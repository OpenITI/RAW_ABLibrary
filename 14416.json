[
  {"content":"\r\n\r\nتحفة الاحباب\r\nشرح فارسى بر تشريح الافلاك\r\nتأليف :\r\nسيد محمد جواد ذهنى تهرانى\r\nمؤسسهء نشر ومطبوعات حاذق\r\nقم - خيابان ارم ( تلفن 21883 )\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nتحفة الاحباب\r\nتأليف : سيد محمد جود ذهنى تهرانى\r\nتعداد صفحه : 84 صفحه\r\nتيراژ : 2000 جلد\r\nتاريخ نشر : چاپ اول 1371 شمى\r\nچاپ :\r\nناشر : نشر حاذق - قم ( تلفن 21883 )\r\nحق چاپ محفوظ است\r\n500 ريال\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nبسم الله الرحمن الرحيم\r\nالحمدلله رب العالمين و فاطر الافلاك والارضين ثم الصلاة والسلام على شمس الهداية و ناجى الامة عن تيه الظلالة اعنى اشرف الموجودات و سيد الكائنات مولانا النبى صلى الله عليه وآله و سلم وعلى اوصيائه وخلفائه الاقمار المنيرة فى البروج الاثنى عشر الائمة النجباء النقباء صلوات الله وسلامه عليهم اجمعين واللعن الدائم الابدى على اعدائهم ومخالفيهم من الآن الى يوم القيام .\r\nبر صاحبان كمال وارباب فضل پوشيده نيست كه از جمله علوم شريفه علم هيئت است كه از ديرزمنان مورد عنايت علماء اسلام وغيرايشان بوده و در اطراف آن به تحقيقات و پژوهشهاى ارزشمندى پرداخته و در اين زمينه تصانيف وتأليفاتى ذى قيمت از خود به يادگار گذارده اند از جملهء اين مصنفات ومؤلفات مى توان كتاب \" تشريح الافلاك \" را كه از نوشته جات متين و پرمحتواى مرحوم نابغة الدهر شيخنا البهائى ( قدس سره ) است نام برد ، اين كتاب در عين صغر حجم حاوى امهات فن هيئت واصول اين علم بوده و در كمال ايجاز و اختصار برشتهء تحرير درآمده از اينرو حضرات اهل فن براى شرح مجملات و توضيح معضلات آن شروحى بر آن نگاشته اند و اين ذرهء بيمقدار نيز شرحى مختصر و ساده بر آن ترتيب داده و نامش را \" تحفة الاحباب \" نهاده ام كه اينك با طرزى پسنديده و جالب كه ثمرهء زحمات طاقت فرساى فاضل محترم جناب آقاى حاذق فر مدير انتشارات حاذق است از طبع خارج گرديده و به دوستداران علم عرضه مىشود از خداوند متعال توفيق روزافزون ايشان را خواستارم .\r\nسيد محمدجواد ذهنى تهرانى\r\n\r\n","description":"","footnote":"","page_name":" 3 ","page_number":3},
  {"content":"\r\n\r\n\r\n[ خطبه كتاب 
  ]\r\nبسم اللّه الرّحمن الرّحيم\r\nمتن :  رَبَّنا ما خَلَقْتَ هذا باطِلًا ، سُبْحانَكَ فَقِنا عَذابَ النَّارِ  ، و اجعلنا من المتفكّرين فى خلق السّموات و الارض و اختلاف الّليل و النّهار وصلّ على بدر سماء النّبوّة و مركز دائرة الفتوّة حبيبك محمّد النّبىّ المختار و آله ، بروج فلك الولاية و مطلع شموس الهداية الأئمّة الأطهار .\r\nترجمه : بنام خداوندى كه مهربان و صاحب رحم است بارخدايا اين نظام وجود را تو باطل و هدر نيافريدى ، چه آنكه منزّه و بدور هستى از فعل باطل ، پس ما را از عذاب و رنج دوزخ نگاهدار ، و از كسانى كه در آفرينش آسمانها و زمين و دگرگونى شب و روز ميانديشند قرار بده .\r\nو درود قلبى و باطنى ما را بر ماه شب چهارده آسمان نبوّت و مركز دائرهء جوانمردى و آقائى يعنى يگانه محبوبت كه وجود اقدس پيغمبر برگزيده شده است بفرست و نيز همين تحيّت و درود نهانى ما را بر خاندان پاكش كه برجهائى هستند در فلك ولايت و محلّ طلوع خورشيدهاى هدايتند يعنى امامان و پيشوايان پاكيزه و طاهرند ابلاغ بفرما .\r\n\r\n","description":"","footnote":"","page_name":" 4 ","page_number":4},
  {"content":"\r\n\r\nمتن : امّا بعد :\r\nفيقول : العبد الفقير الى اللّه الغنى بهاء الدّين محمّد العاملى عفى اللّه عنه :\r\nهذه درّة يتيمة احتوت من فنّ الهيئة على اصوله و لبابه ، و انطوت على المهمّ من فصوله و ابوابه و تضمّنت لطائف فوائده ، و اشتملت على طرائف فرائده ، و وضعتها تبصرة للمتفكّرين و تذكرة للمتذكّرين و سمّيتها تشريح الافلاك ليطابق الاسم و المسمّى و يوافق الّلفظ و المعنى و رتّبته على مقدّمة و خمسة فصول و خاتمة .\r\nترجمه : امّا بعد از خطبه :\r\nپس بندهء محتاج به حضرت باريتعالى كه از تمام ماسوايش بىنياز است يعنى « بهاء الدّين محمّد عاملى » كه خداوند از گناهانش درگذرد و او را مشمول الطاف خاصّه‌اش قرار دهد چنين مىگويد :\r\nاين وجيزه و رساله گوهر گرانبهائى است كه مشتمل بر اصول و چكيده از مسائل علم هيئت مىباشد و در آن فصول و ابواب مهمّ اين علم منطوى و مندرج است فوائد و مسائل لطيف و دقيق اين علم را دارا بوده و بر درّهاى شفّاف و مطالب بديع آن مشتمل مىباشد ، اين رساله را نوشتم تا براى افراديكه اهل انديشه و تفكّرند ، تبصره و چراغى بوده ، و براى كسانى كه بقواعد و مسائل هيئت آشنا هستند تذكره و هشدارى باشد و آن را بنام « تشريح الافلاك » ناميدم تا اسم با مسمّى مطابق و لفظ با معنى موافق آيد و آراستمش بر يك مقدّمه و پنج فصل و يك خاتمه .\r\nمؤلّف گويد :\r\nمرحوم مصنّف در مقدّمه از هيئت عالم جسمانى و كيفيّت آفرينش آن و اشتمالش بر كرات و تعداد آنها و ترتيب و نظم هريك و وضعيّت هركدام نسبت به ديگرى صحبت فرموده است .\r\nو امّا فصول عبارتند از :\r\nفصل اوّل : در بيان دوائر عظام .\r\nفصل دوّم : در شرح صور افلاك هفتگانه .\r\nفصل سوّم : در حركات و توابع آن .\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nفصل چهارم : در آنچه تعلّق به كرهء زمين دارد .\r\nفصل پنجم : شرح صبح و شفق .\r\nو امّا خاتمه در كيفيّت استخراج خطّ نصف النّهار و سمت قبله از طريق دائره هنديّه و غير آن مىباشد .\r\n\r\n[ مقدمه در هيئت عالم جسمانى 
  ]\r\nمتن : مقدّمة العالم الجسمانى كرة منضدّة من ثلاث عشر كرة متلاصقة ، اعلاها الاطلس و هو كاسمه غير مكوكب ، ثمّ فلك الثّوابت و كلّها مركوزة فى ثخنه بحيث يماس سطح اعظمها سطحيه .\r\nو هذان هما العرش و الكرسى بلسان الشّرع .\r\nثمّ السّموات السّبع للسّيّارات السّبع المشهورة ، كلّ فى فلك يسبحون .\r\nو ترتيبها عن السّلف ماثور و الكلام فيه مشهور .\r\nترجمه : مقدّمه عالم جسمانى به شكل كره و از سيزده كره متّصل بهم و داخل در يكديگر تركيب و تأليف يافته است ، روى همهء آنها كرهء اطلس مىباشد ، و اين كره همچون نامش از ستاره خالى است پس از آن و در داخلش فلك ثوابت قرار دارد و تمام ستارگان ثابت در ضخامت و درون اين كره مستقرّ و ثابت بوده بطوريكه سطح اعظم آنها با دو سطح اعظم و اصغر اين فلك ممّاس مىباشد ، و از اين دو كره ( كرهء اطلس و كرهء ثوابت ) در شرح مقدّس بعرش و كرسى تعبير شده است و پس از فلك ثوابت و در داخل آن كرات هفتگانه كه فلك براى هفت ستاره مشهور هستند قرار گرفته‌اند ، و هريك از اين سيّارات در فلك خود شناور مىباشند .\r\nو ترتيب اين كرات هفتگانه و كيفيّت قرار گرفتنشان از علماء گذشته بدست ما رسيده و سخن در آن مشهور و معروف است .\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nشرح قوله : العالم الجسمانى : مقصود از عالم جسمانى تمام موجودات در عالم خارج است اعمّ از اجسام و جواهر و اعراض .\r\nقوله : منضدّة : كلمهء « نضد » در لغت ترتيب را گويند .\r\nقوله : متلاصقة : يعنى سيزده كره همچون پرده‌هاى پياز تودرتو ، و داخل هم قرار گرفته‌اند .\r\nقوله : و هو كاسمه غير مكوكب : ضمير هو به « فلك اطلس » راجع است و مقصود اينست كه اين فلك همچون نامش بدون ستاره و خالى از كوكب مىباشد ، چه آنكه « اطلس » در لغت خالى از نقش را گويند .\r\nناگفته نماند كه به اين فلك ، فلك الافلاك محدّد الجهات نيز گويند .\r\nقوله : ثمّ فلك الثّوابت : كه از آن به فلك البروج نام مىبرند .\r\nمؤلّف گويد :\r\nاينكه مىگويند تمام كواكب ثابته در اين فلك هستند مسامحه است زيرا هيچ جسمى خالى از حركت نبوده و پيوسته تمام موجودات در عالم كون و فساد در معرض تغيير و حركت مىباشند ، پس مقصود از ثابت بودن اينستكه حركتشان بقدرى كند و ناچيز است كه ساكن و ثابت به نظر جلوه مىكنند .\r\nقوله : و كلّها مركوزة فى ثخنه : ضمير مؤنّث در « كلّها » به « ثوابت » و ضمير مذكّر در « ثخنه » به فلك ثوابت راجعند و كلمهء « ثخن » بكسر ثاء و فتح خاء به معناى ضخامت و قطر مىباشد .\r\nقوله : بحيث يماس سطح اعظمها سطحيه : ضمير مؤنّث در « اعظمها » به كواكب ثوابت و ضمير مذكّر در « سطحيه » به فلك ثوابت راجع بوده و مقصود از دو سطح فلك ، سطح محدّب و مقعّر آن مىباشد بنابراين مقصود آنست كه سطح اعظم اين كواكب با دو سطح محدّب و مقعّر فلك البروج مماس مىباشد چنانچه در شكل ( 1 ) ملاحظه مىشود .\r\nقوله : و هذان هما العرش الخ : مشار اليه « هذان » كرهء اطلس و فلك ثوابت مىباشد ، از مرحوم مصنّف نقل شده كه فلك اطلس عرش و فلك البروج كرسى\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nش 1\r\nش 2\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nمىباشد .\r\nقوله : ثمّ السّموات السّبع الخ : پس از فلك هشتم يعنى فلك ثوابت افلاك هفتگانه قرار گرفته كه در هركدام يكى از سيّارات هفتگانه قرار دارند به اين ترتيب :\r\nفلك زحل ، فلك مشترى ، فلك مريخ ، فلك آفتاب ، فلك زهره ، فلك عطارد ، فلك قمر ، و شاعر پارسى آنها را در نظم چنين درآورده :\r\n در فلك هفت كوكب سيّار * آفريده خداى عزّ و جلّ\r\nقمر است و عطارد و زهره * شمس و مرّيخ و مشترى و زحل \r\nچنانچه در شكل ( 2 ) مشهود است .\r\nقوله : كلّ فى فلك يسبحون : مقصود از « سباحة » شناور بودن كرات در افلاك مىباشد .\r\nمتن : و يحيط بكلّ من التّسع سطحان متوازيان مركزهما مركز العالم و هى الافلاك الكلّيّة ، ثمّ كرة النّار و هى متوازية السّطحين .\r\nو قيل انّها كرويّة المحدّب ، اهليلجية المقعّر لحدوثها بمشايعة الهواء فالاسرع اغلظ .\r\nوردّ لضعف الحركة حول القطبين جدّا فلا يحدث فتكون ناقصة الطّرفين و يدفعه حدوث النّيازك عند القطبين .\r\nثمّ كرة الهواء و هى متناسبة المحدّب متضرّسة المقعر بالامواج و الجبال ثمّ كرة الماء يتضرّس سطحاه بتضاريس الهواء و لكونه اينما وقع قطعة من كرة مركزها مركز العالم وسع الاناء منه فى السّفل كالبئر اكثر منه فى العلو كالمنارة ثمّ كرة الارض و ينطبق مركز ثقلها على مركز العالم و يلزمه حركتها بتحرّك ثقيل عليها .\r\nترجمه : و بهريك از افلاك نه‌گانه دو سطح متوازى محيط است كه مركز هريك از اين دو سطح همان مركز عالم مىباشد و به اين افلاك نه‌گانه افلاك كلّيّه گويند .\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nو پس از آنها و در داخلشان كرهء آتش بوده كه آن نيز در داخل دو سطح متوازى واقع شده است .\r\nو برخى گفته‌اند :\r\nسطح محدّب كرهء آتش كروى و سطح مقعّرش به شكل اهليلجى مىباشد زيرا اساسا كره آتش بواسطهء متابعت كرهء هوا از حركت فلك ايجاد و حادث مىشود و قهرا هرچه حركت سريع‌تر باشد ضخامت كره نار بيشتر مىگردد در نتيجه هواء نزديك به منطقه چون حركتش سريع‌تر است لاجرم ضخيم‌تر و غليظتر مىباشد و هرچه از اين منطقه دور تر شود حركتش كندتر شده ، در نتيجه رقيقتر مىگردد و لازمه آن اينستكه سطح محدّب كرهء آتش كروى و سطح مقعّرش به شكل اهليلجى باشد .\r\nولى اينكلام را برخى ديگر ردّ كرده و گفته‌اند :\r\nحركت فلك در اطراف قطبين بقدرى ضعيف است كه در اين دو موضع اصلا آتش و نار حادث نيست در نتيجه شكل فلك نار باينصورت است كه سطح محدّب و مقعّرش ناقص الطّرفين مىباشد يعنى سطح محدّبش به صورت مستدير ناقص و مقعرّش نيز به شكل اهليلجى ناقص مىباشد .\r\nولى پديد آمدن نيازك در حوالى قطبين اين ردّ را دفع مىنمايد .\r\nو بهرتقدير بعد از كرهء نار ، كرهء هوا بوده كه در داخل آن قرار گرفته و سطح محدّبش داراى اجزائى متناسب و صاف بوده ولى سطح مقعّرش داراى تضاريس و دندانه‌اى است و سبب پديد آمدن تضاريس وجود امواج و كوهها مىباشد .\r\nو پس از كرهء هوا در داخل آن كرهء آب قرار گرفته كه هردو سطح آن داراى تضاريس و دندانه است كه ناشى از تضاريس هوا مىباشد .\r\nسپس مرحوم مصنّف بيكى از مسائل عجيب و غريب اين فنّ اشاره فرموده و مىگويد :\r\nو در هرمكانى كه قطعه‌اى از كره‌اى كه مركزش همان مركز عالم است واقع شود ، هرچه اين قطعه بمركز عالم نزديكتر شود همچون قراروته چاه ظرفيّت و حالت خميدگى آن بيشتر مىشود ، نسبت بزمانيكه بالا و دور تر از مركز عالم واقع گردد نظير رأس مناره .\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nسپس كرهء زمين قرار گرفته كه مركز ثقل آن بر مركز عالم منطبق است و لازمهء اين انطباق آنست كه اگر جسم ثقيلى بر زمين از جانبى به طرف مقابلش حركت كند ، زمين بر خلاف جهت آن جسم حركت نمايد .\r\n\r\nشرح\r\nقوله : و يحيط بكلّ من التّسع : يعنى بهريك از كرات و افلاك .\r\nقوله : سطحان متوازيان : يكى سطح اعلا به صورت محدّب و ديگرى سطح اسفل بمانند مقعّر مانند شكل ( 3 ) .\r\nش « 3 »\r\n\r\n[ فلك كلى و شرح آن 
  ]\r\nقوله : و هى الافلاك الكلّيّة : ضمير « هى » به افلاك نه‌گانه راجع است ، و مقصود از فلك كلّى طبق فرمودهء خواجهء طوسى ( ره ) در شرح اشارات آنست كه از آن يك حركت ظاهر شود اعمّ از حركت بسيطه يا مركّبه .\r\nبرخى ديگر در تعريف آن گفته‌اند :\r\nفلك كلّى آنست كه جزء فلك ديگر نباشد .\r\nمصلح الدّين لارى در انتقاد به اين تعريف گفته است :\r\nاين تعريف بر جوزهر قمر و مايل آن نيز صادق است با اينكه اين دو از افلاك جزئيّه مىباشند .\r\nسپس بر تعريف مرحوم خواجه دو ايراد وارد كرده و گفته است :\r\nبر تعريف محقّق طوسى دو اشكال وارد است :\r\n1 - مشتمل است بر مسامحه ، زيرا حركت بسيطه را در مقابل مركّبه آورده .\r\n\r\n","description":"","footnote":"","page_name":" 11 ","page_number":11},
  {"content":"\r\n\r\n2 - تعريف مذكور نيز بر فلك جوزهر و مايل قمر صادق است .\r\nسپس خود در تعريف آن مىگويد :\r\nفلك كلّى آنست كه يكى از دو صفت را داشته باشد .\r\n1 - آنكه حركت آن مخصوص بيكى از سيّارات نبوده .\r\n2 - آنكه مصوّر جميع حركاتى بوده كه مخصوص بيكى از سيّارات مىباشد .\r\nقوله : و هى متوازية السّطحين : يعنى سطح اعلى كه محدّب بوده ، و سطح اسفل كه مقعّر است ، و اين رأى جمهور متأخّرين و حضرات مشّائين از اهل معقول است .\r\nقوله : و قيل : انّها كرويّة المحدّب ، اهليلجيّة المقعّر : ضمير « انّها » به كرهء نار راجع است ، و قائل اين قول طائفهء اشراقيّين و ابو اسحق كندي و ابو ريحان بيرونى و شيخ شهاب الدّين سهروردى مىباشد و هيئت اين كره بعقيدهء ايشان طبق شكل ( 4 ) مىباشد .\r\nقوله : لحدوثها بمشايعة الهواء : ضمير در « لحدوثها » به كرهء نار راجع است و مقصود از « مشايعت كرهء هوا » متابعت سطح اعلاى اين كره است از فلك در حركت ، چه آنكه نفس حركت مولّد و موجد حرارت است ، چنانچه كلّيّه اجسام و عناصر در اثر حركت و گردش گرم شده و حرارت توليد مىكنند و قهرا هرچه حركت سريعتر و تندتر باشد حرارت بيشتر ايجاد مىگردد ازاين‌رو مصنّف ( ره ) فرمود « فالاسرع اغلظ » يعنى هرچه سريعتر حركت كند مقدار حرارت ايجادشده بيشتر بوده قهرا بر غلظت كرهء نار افزوده مىشود ازاينرو چون هوا نزديك بمنطقه حركتش سريعتر است قهرا ضخيمتر و غليظتر است و هرچه از اين نقطه دور تر شود حركتش كندتر شده ، در نتيجه رقيق‌تر مىگردد لازمه آن اينستكه سطح محدّب كره آتش كروى و سطح مقعّرش به شكل اهليلجى باشد چنانچه در شكل ( 5 ) مشاهده مىشود .\r\nقوله : وردّ : ضمير نائب فاعلى به قول قيل راجع است .\r\nو حاصل ردّ اينستكه حركت كره هوا در حوالى دو قطب بسيار ضعيف مىباشد ، پس شكل اهليلجى كامل نبوده بلكه دو طرفش ناقص مىباشد ، همچون شكل ( 5 ) .\r\nقوله : و يدفعه حدوث النّيازك عند القطبين : ضمير منصوبى در « يدفعه » به « ردّ »\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nش 4\r\nش 5\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nراجع است ، و حاصل دفع اينستكه : تقرير ردّ صحيح نيست و شاهد بر عدم صحّت آن حدوث نيازك در دو منطقه قطبى است و نفس حدوث آن در اين دو نقطه شاهد بر حدوث حرارت است چه آنكه نيازك عبارت است از نيزه‌هاى آتشى كه در جوّ بين آسمان و زمين در اين دو نقطه قطبى مشاهده مىشوند و وجود آن معلول تحقّق حرارت است .\r\nقوله : نيازك : جمع « نيزك » كه نيزك همان نيزه در لغت فارسى بوده و كاف علامت تصغير است و در السنه عوام به تير شهاب نامبرده مىشود .\r\nقوله : و هى متناسبة المحدّب متضرّسة المقعّر : ضمير « هى » به كرهء هوا راجع است و مقصود از « متناسبة المحدّب » آنست كه سطح محدّب و اعلاى آن مضرّس نبوده بلكه صاف و مستقيم است بخلاف سطح مقعّر و اسفل آن‌كه داراى كنگره و دندانه است و علّت حصول اين دندانه‌ها وجود امواج و كوههائى است كه در درون و داخل آن قرار گرفته‌اند .\r\nقوله : ثمّ كرة الماء و يتضرّس سطحاه : يعنى دو سطح اين كره ، امّا علّت تضريس در سطح محدّب وجود امواج بوده و موجب آن در سطح مقعّر پست و بلنديهاى واقع در زمين مىباشد .\r\nقوله : و لكونه اينما وقع قطعة الخ : ضمير در « لكونه » به ماء راجع است و مرحوم مصنّف در اينجا مسئلهء مشهور و غريبى كه در اين علم مطرح بوده و متفرّع بر كرويّت آب و ميل اثقال طبيعتا به مركز عالم مىباشد را آورده و مىفرمايند :\r\nكره‌اى كه مركزش همان مركز عالم است هرچه آن را به مركز زمين نزديكتر كنيم مقدار فرورفتگى و گوديش بيشتر مىشود و برعكس هرچه از آن دور و بجانب فضا نزديك گردد حالت انحداب و انحناءش كمتر مىشود و شاهد بر اين مدّعى قراروته چاه است نسبت به رأس مناره و در شكل ( 6 ) اين معنى به خوبى ديده مىشود .\r\nبنابراين هرچه آب را به مركز زمين نزديكتر كنيم حالت كروى بودنش بيشتر و آب قهرا زيادتر است و هرچه از آن دور تر بمانيم ، هيئت كرويّت آن كمتر و لاجرم مقدار آن كمتر مىگردد .\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nش 6\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nقوله : وسع الاناء منه : ضمير در « منه » به « ماء » راجع است .\r\nقوله : كالبئر : يعنى آبى كه در ته چاه است .\r\nقوله : اكثر منه فى العلوّ : ضمير در « منه » به ماء عود مىكند .\r\nقوله : و ينطبق مركز ثقلها : يعنى ثقل ارض .\r\nقوله : و يلزمه : ضمير منصوبى به انطباق عود مىكند .\r\nقوله : حركتها بتحرّك ثقيل عليها : ضمير در « حركتها » به ارض راجع بوده و ضمير در « عليها » نيز بارض عود مىكند .\r\nمتن : و لم يقم دليل على بطلان تحرّكها حركة وضعيّة بطيئة .\r\nو التّضاريس لا يخرجها عن الكرويّة الحسّيّة كما لا يخرج الماء و الهواء اذ نسبة ارتفاع اعظم الجبال الى قطرها كنسبة سبع عرض شعيرة الى كرة قطرها ذراع .\r\nو يتفرّع على كرويّتها صحّة كون يوم معين خميسا و جمعه و سبتا عند ثلاثة و هذه صورة كرة العالم . شكل ( 7 )\r\nترجمه :\r\nدليلى قائم نشده است كه حركت وضعيّه بطيئه زمين باطل است ، و تضاريس و كنگره‌هائى كه در زمين يافت و مشاهده مىشود آن را از كروى بودن حسّى خارج نكرده چنانچه آب و هوا نيز موجب اين معنا نشده‌اند ، زيرا نسبت ارتفاع و بلندى بزرگترين كوهها در زمين بقطر و ضخامت آن مانند نسبت عرض هفت جو به كره‌اى است كه قطر و ضخامتش به مقدار يك ذراع باشد .\r\nو بر كروى بودن زمين متفرّع مىشود اينكه يك روز معيّن صحيح است از نظر سه نفر و نسبت به آنها پنجشنبه و جمعه و شنبه باشد .\r\n\r\nشرح\r\nقوله : و لم يقم دليل الخ : اين عبارت اشاره است به جواب از سئوال مقدّرى و تقرير آن چنين است .\r\nسئوال\r\nاهل رياضى و علماء علم طبيعى باتّفاق كلمه معتقدند زمين ساكن بوده و حركتى ندارد ، و شاهد بر اين مدّعى كلام علّامه بيرجندى در شرح تذكره است وى\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nش 7\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nمىگويد :\r\nمخفى نباشد كه مذهب حقّ اينستكه زمين ساكن بوده و هيچ حركتى ندارد ، نه حركت اينى و نه وضعى .\r\nجواب\r\nمرحوم مصنّف در جواب مىفرمايد :\r\nبلى چنين گفته‌اند ، ولى دليلى بر اين مدّعى نياورده‌اند ، كه با آن بتوانند حركت وضعى بطئ را باطل نمايند .\r\nقوله : وضعيّة بطيئة : حركت وضعيّه عبارتست از حركت زمين بدور خود و مقصود از حركت بطيئ ، حركتى است كه از غايت كندى محسوس نباشد .\r\nقوله : لا يخرجها عن الكرويّة الحسّيّة : ضمير منصوبى در « لا يخرجها » به ارض راجع است ، و از اين عبارت اينطور استفاده مىشود ، كه تضاريس و پستى بلنديهاى زمين آن را اگرچه از كرويّت حسّى خارج نمىكنند ولى باعث خروج آن از كرويّت حقيقى مىشوند .\r\nقوله : ارتفاع اعظم الجبال : برخى گفته‌اند ارتفاع بلندترين كوهها دو فرسخ و ثلث فرسخ است .\r\nقوله : الى قطرها : يعنى قطر زمين كه طبق گفتهء بعضى تقريبا دو هزار و چهل و پنج فرسخ است .\r\nقوله : قطرها ذراع : يعنى قطر كره و اين جمله صفت است براى « كره » .\r\nقوله : و يتفرّع على كرويّتها صحّة كون يوم الخ : غرض و مقصود مرحوم مصنّف اينستكه بفرمايند بر كروى بودن زمين اين امر مترتّب است كه چه بسا يك روز معين نسبت به سه نفر ممكن است هم پنجشنبه بوده و هم جمعه و هم شنبه باشد .\r\nتوضيح\r\nاگر فرض كرديم سه نفر در نقطه‌اى از كرهء زمين قرار گرفته و روز هم چهارشنبه است ، سپس يكى از آنها به طرف مغرب رفته و ديگرى بجانب شرق حركت\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nنموده و سوّمى در جاى خويش ايستاد ، در صورتى كه حركت دو نفر به مقدار نصف حركت خورشيد باشد و پس از آن هردو به شخص ساكن برسند ، نسبت به ساكن روز جمعه بوده و به آنكه به طرف مغرب حركت كرده روز پنجشنبه است ، و نسبت به آنكه بجانب شرق سير نموده روز شنبه مىباشد .\r\n\r\n[ فصل اول : در بيان دوائر عظام 
  ]\r\nمتن : الفصل الأوّل فى الدّوائر العظام و الصّغار و القسى المشهورة الدّائرة ان نصفت الكرة فعظيمة و الّا فصغيرة .\r\nو العظام عشرة .\r\n\r\n[ اول : دائره معدل النهار 
  ]\r\nالأولى معدل النّهار و قطباها قطبا العالم ، و الفصل المشترك بينها و بين سطح الارض خطّ الاستواء ، يوازيها صغار مرتسمة من تحرّك النّقاط عن جنبيها و هى المدارات اليوميّة .\r\nترجمه : فصل اوّل شرح دوائر عظيمه و صغيره و قوسهاى مشهور دائره اگر كره را به دو قسمت مساوى تقسيم كند ، پس آن را عظيمه و در غير اين صورت صغيره خوانند .\r\nو دوائر عظيمه ده تا هستند :\r\nاوّل دائرهء معدل النّهار دو قطب اين دائره همان دو قطب عالم بوده و فصل مشترك بين اين دائره و بين سطح زمين خط استواء مىباشد .\r\nو بموازات اين دائره دوائر صغيره‌اى از حركت نقاط فرض‌شدهء در دو طرف اين\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nعظيمه حادث مىشوند كه همان مدارات يوميّه مىباشند .\r\n\r\nشرح\r\nقوله : و القسى المشهورة : كلمه « قسى » بكسر قاف جمع قوس مىباشد و آن عبارتست از جزئى از دائره .\r\nقوله : معدل النّهار : وجه تسميه اين دائره بنام مزبور آنست كه خورشيد وقتى روى ايندائره قرار گيرد ، شب و روز در تمام نواحى با هم مساويست مگر در عرض 90 درجه يعنى دو قطب شمال و جنوب .\r\nقوله : و قطباها قطبا العالم : ضمير در « قطباها » به دائره معدل النّهار راجع مىباشد و قطب هردائره عبارتست از نقطه‌اى كه فاصله‌اش با جميع نقاط دائره از هرسمتى به مقدار 90 درجه باشد و مقصود « عالم » فلك الافلاك يعنى فلك اطلس مىباشد .\r\nقوله : و الفصل المشترك بينها و بين سطح الارض : ضمير در « بينها » به معدل النّهار عود مىكند ، و مقصود از فصل مشترك در اينجا مسقط الحجر است يعنى اگر از محيط دائره معدل سنگى رها شود بنقطه‌اى زمين اصابت مىكند كه از آن دائره استواء مىگذرد و بعبارت ديگر اگر دائره معدل را كه در فضاء بدور زمين فرض مىشود حلقه‌اش را بقدرى تنگ كنيم كه با سطح زمين ممّاس شود در اين حالت دائره استوا حاصل مىگردد ، و خطّى كه دو نقطه مشرق و مغرب زمين را بهم وصل مىكند آن را خطّ استوا خوانند .\r\nقوله : و يوازيها صغار مرتسمة من تحرّك النّقاط الخ : ضمير در « يوازيها » به دائره معدّل راجع و مقصود از اين عبارت آنست كه اگر در دو قسمت دائره معدّل به طرف قطب شمال و جنوب نقاطى بموازات يكديگر فرض كنيم از حركت هرنقطه‌اى بدور زمين دائره‌اى حاصل مىشود كه اين دوائر تمام با هم و نيز با معدّل موازى هستند و به اين دوائر صغار دوائر يومى يا مدارات يومى گويند ، چنانچه در شكل ( 8 ) مشاهده مىشود .\r\nو در وجه تسميه اين دوائر صغار به مدارات يومى گفته‌اند :\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nجهتش آنست كه هريك از اين دوائر در يك روز و يك شب حاصل مىشود چه آنكه قوس فوق افق از اين دوائر از قوس النّهار و آنچه در تحت افق واقع است را قوس اللّيل نامند .\r\nش 8\r\n\r\n[ دوم : دائره منطقة البروج 
  ]\r\nمتن : الثّانية منطقة البروج : و تقاطع الاولى على نقطتى الاعتدالين الرّبيعى و الخريفى و ابعد اجزائها عنها نقطتا الانقلابين الصّيفى و الشتوى فتقسم بهذه الاربع ارباعا مدّة قطع الشّمس لكلّ منها احد الفصول الاربعة ، و يوازيها صغار كالاولى و هى مدارات العرض .\r\nترجمه : دوّم دائرهء منطقة البروج اين دائره با دائرهء اولى ( معدّل النّهار ) در دو نقطه اعتدال ربيعى و خريفى\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nتقاطع مىكند و دورترين اجزاء اين دائره از دائرهء معدّل النّهار دو نقطه معروف بنقطه انقلاب صيفى و نقطه انقلاب شتوى مىباشد ، در نتيجه اين دائره با اين چهار نقطه ( نقطه اعتدال ربيعى و خريفى و نقطه انقلاب صيفى و شتوى ) به چهار قوس تقسيم مىشود كه مدّت طى نمودن خورشيد هريك از اين قوسها را به قدر يك فصل ، از فصول چهارگانه مىباشد ، و بموازات اين دائره دوائر صغارى وجود دارند همچون صغار موازى با معدّل النّهار كه به آنها مدارات عرض گويند .\r\n\r\nشرح\r\nقوله : الثّانية منطقة البروج : كلمه « منطقة » بكسر ميم و سكون نون در اصل كمربند يعنى ثوب و جامه‌اى را گويند كه انسان بميان و كمر خود مىبندد و چون اين دائره از ميان بروج اثنى عشر مىگذرد ازاين‌رو به اين نام موسوم شده است و به آن فلك البروج و فلك هشتم نيز گويند .\r\nقوله : و تقاطع الاولى على نقطتى الخ : ضمير مستتر در « تقاطع » به دائره فلك البروج راجع است و مقصود از « اولى » دائرهء معدّل النّهار مىباشد ، و حاصل مقصود آنست كه اين دائره با معدّل النّهار در دو نقطه تقاطع مىكند ، يكى را نقطهء اعتدال ربيعى و ديگرى را نقطهء اعتدال خريفى نامند و فاصلهء اين دو نقطه با هم به مقدار نيمدائره يعنى 180 درجه است .\r\nو وجه تسميه اين دو بنامهاى يادشده آنست كه خورشيد وقتى بايندو نقطه برسد شب و روز با هم متساوى است ، منتهى خورشيد پس از رسيدن بنقطهء اعتدال ربيعى به طرف شمال سير نموده ولى بعد از رسيدن بنقطهء اعتدال خريفى بجانب جنوب دائره معدّل حركت مىكند . شكل ( 9 ) .\r\nقوله : و ابعد اجزائها عنها نقطتا الانقلابين الخ : ضمير در « اجزائها » به دائره فلك البروج و در « عنها » به دائره معدّل النّهار عود مىكند ، مقصود آنست كه بعد از تقاطع اين دو دائره با هم قهرا در دو نقطه با هم غايت فاصله و نهايت دورى را پيدا مىكنند كه اين فاصله طبق رصد خاقان شهيد كه معروف به رصد الغ‌بيكى است ، به مقدار 23 درجه و سى دقيقه و هفده ثانيه مىباشد .\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nو وجه تسميه اين دو نقطه بنامهاى مذكور آنست كه خورشيد وقتى به اين دو نقطه برسد اوّل صيف ( تابستان ) و ابتداء شتاء ( زمستان ) مىباشد .\r\nقوله : فتقسم بهذه الاربع الخ : مقصود اينستكه بواسطهء اين چهار نقطه فلك البروج به چهار قوس تقسيم مىشود كه هرقوسى طولش 90 درجه بوده و يك فصل از فصول چهارگانه را تشكيل مىدهد .\r\nش 9\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nقوله : و يوازيها صغار الخ : ضمير در « يوازيها » به دائره فلك البروج راجع مىباشد .\r\nحاصل مراد آنست كه بموازات اين دائره دوائر صغارى وجود دارند كه به آنها دوائر عرض گويند . شكل ( 10 ) .\r\nو در وجه تسميهء آنها به اين اسم گفته‌اند :\r\nزيرا بوسيلهء اين دوائر عرض كواكب و ستارگان را معيّن مىكنند ، چه آنكه فاصلهء هرستاره با دائرهء فلك البروج را عرض آن خوانند .\r\nش 10\r\nقوله : كالاولى : يعنى همانطوريكه دوائر مدارات يومى ، از دو طرف دائرهء معدّل بموازات آن ترسيم شده‌اند ، دوائر مدارات عرض نيز بموازات دائرهء فلك البروج از دو سمت مرسومند .\r\n\r\n","description":"","footnote":"","page_name":" 24 ","page_number":24},
  {"content":"\r\n\r\n\r\n[ سوم : دائره ماره به چهار قطب 
  ]\r\nمتن : الثّالثة الدّائرة المارّة بالاقطاب الاربعة :\r\nو هى دائرة مارّة باقطاب الأوليين قائمة عليهما ، فهما كذلك و تقطع الثّانية على الانقلابين و الأولى على نظير تيهما ، و اقصر قوس منها بينهما او بين قطبيهما هو الميل الكلّى و هو بالرّصد الجديد كج له .\r\nترجمه : سوّم دائرهء مارّه به چهار قطب و آن دائره‌اى است كه به چهار قطب دو دائره اوّلى و دوّمى ( دائره معدّل و دائرهء فلك البروج ) عبور كند ، و بر نفس دو دائره قائم باشد ، در نتيجه دو دائره مذكور نيز به دو قطب اين دائره عبور مىكنند .\r\nو نيز اين دائره با دائرهء فلك البروج بر دو نقطهء انقلاب صيفى و شتوى و با دائرهء معدّل بر دو نقطه نظير دو نقطه مذكور تقاطع مىكند و كوتاه‌ترين قوسى از دائره دوّم « فلك البروج » كه بين دائره مارّه و معدلّ يا بين دو قطب اين دو قرار مىگيرد ، بنام ميل كلّى موسوم است و آن طبق رصد جديد 23 درجه و 35 دقيقه است .\r\nش 11\r\n\r\nشرح\r\nقوله : مارّة باقطاب الأوّليين : يعنى به دو قطب دو دائره ، اوّل ( معدّل النّهار ) و دائره دوّم ( فلك البروج ) گذرد بنابراين به چهار قطب عبور مىكند طبق شكل ( 11 ) .\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nقوله : قائمة عليهما : كلمه ( قائمة » منصوب است تا حال باشد از « دائرة مارّة » و ضمير تثنيه در « عليهما » به « اوليين » عائد است .\r\nقوله : فهما كذلك : ضمير « هما » به « اوليين » راجع بوده و مقصود از « كذلك » اينستكه اين دو دائره يعنى معدّل و فلك البروج نيز به دو قطب اين دائره كه دو نقطهء مغرب و مشرق است ، مرور مىكنند و آن دو نقطه تقاطع دائره معدّل با فلك البروج در دو ناحيهء نامبرده است .\r\nقوله : و تقطع الثّانية : ضمير در « تقطع » به دائرهء مارّه رجوع نموده و مقصود از « الثّانية » دائرهء فلك البروج مىباشد .\r\nقوله : و الاولى على نظير تيهما : يعنى و با دايرهء اولى كه معدّل النّهار باشد بر دو نقطه نظير دو نقطهء انقلاب تقاطع مىكند و آن دو نقطهء نظير عبارتند از :\r\nنقطهء شمال كه نظير انقلاب شتوى بوده و نقطه جنوب كه نظير نقطهء انقلاب صيفى مىباشد ، چه آنكه در اصطلاح اهل هيئت نظير هرنقطه‌اى ، نقطهء ديگرى است كه نصف دائره يعنى 180 درجه با آن مسافت داشته باشد .\r\nبنابراين نقطه نظير انقلاب شتوى و نيز نقطه نظير انقلاب صيفى آنست كه تفسير نموديم .\r\nقوله : و اقصر قوس منها بينهما : ضمير در « منها » به دايرهء فلك البروج و در « بينهما » به معدّل و مارّه راجع است .\r\nقوله : او بين قطبيهما : يعنى قطب معدّل و قطب فلك البروج زيرا دو دائره وقتى يكديگر را قطع كنند غايت بعد و نهايت دورى آنها از همديگر مساوى است با انتهاى مسافت بين دو قطب آنها ، و چون نهايت دورى دايرهء فلك البروج از دايرهء معدّل النّهار طبق رصد الغ‌بيك كه از اصحّ ارصاد است 23 درجه و 30 دقيقه و 17 ثانيه است ، لاجرم بين دو قطب ايندو نيز همين مسافت فاصله مىباشد .\r\nقوله : هو الميل الكلّى : يعنى ميل اعظم خورشيد .\r\nمؤلّف گويد :\r\nدر اوّل روز بهار كه ابتداء برج حمل و آغاز نوروز باستانى ايرانيان است خورشيد روى نقطه تقاطع دايرهء فلك البروج با معدّل بوده ازاين‌رو شب و روز در تمام\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nش 12\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nبلاد معموره با هم متساوى است و در اينروز اساسا خورشيد نه به طرف قطب شمال و نه بجانب قطب جنوب كوچكترين ميلى ندارد و هرچه از ايّام سپرى شود خورشيد بموازى و محاذى دايره فلك البروج به طرف شمال مايل مىشود تا اوّل برج سرطان كه ابتداء روز تابستان است در اين روز ميل خورشيد از دايره معدّل النّهار به طرف شمال يعنى جانب بنات النّعش به قدر 23 درجه و 30 دقيقه و 17 ثانيه است كه اصطلاحا به آن ميل اعظم شمالى گويند و در اين روز در تمام بلادى كه عرض آنها باينمقدار است سايهء شاخص در ظهر معدوم مىگردد و پس از آن بتدريج هرچه از ايّام مىگذرد ميل خورشيد نزولى شده تا اوّل برج ميزان كه خورشيد روى نقطه تقاطع فلك البروج با معدّل در جانب مغرب قرار مىگيرد عينا مانند اوّل روز برج حمل .\r\nو سپس از اوّل ميزان ميل خورشيد به طرف جنوب و نزولى است تا اوّل برج جدى كه فاصله‌اش به مقدار ميل شمالى يعنى 23 درجه و 30 دقيقه و 17 ثانيه است و اصطلاحا به آن ميل اعظم جنوبى خورشيد گويند و سپس هرچه ايّام مىگذرد ميل خورشيد صعودى گشته تا به اوّل برج حمل برسد و شرح آن را بطور مبسوط در رساله « منهج الهداية فى شرح الوقت و القبلة » آورده‌ام طالبين به آنجا رجوع نمايند .\r\nقوله : و هو بالرصّد الجديد كج له : در برخى از نسخ كج ل يز ضبط شده يعنى 23 درجه و 30 دقيقه و 17 ثانيه و نسخهء صحيح همين است چه آنكه در رصد جديد كه منسوب به شاهرخ ابن امير تيمور گوركانى است و معروف به رصد الغ‌بيكى و خاقان شهيد مىباشد مقدار ميل طبق نسخهء دوّم است .\r\n\r\n[ چهارم : دائره ميل 
  ]\r\nمتن : الرّابعة دائرة الميل و تمر بقطبى الأولى و جزء من الثّانية او مركز كوكب فقد تتّحد بالثّالثة ، و اقصر قوس منها بين الاولى و الاوّل ميله الاوّل و بينها و بين الثّانى بعده .\r\nترجمه : چهارم دائرهء ميل و اين دائره به دو قطب دائره اوّل يعنى معدّل النّهار و به جزئى از دائره دوّم كه فلك البروج بوده يا مركز كوكبى مىگذرد .\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nدر نتيجه گاه باشد كه اين دايره با دايرهء سوّم يعنى دايره مارّه متّحد و مطابق مىگردد ، و كوتاه‌ترين قوسى از اين دايره كه بين دايرهء معدّل و جزئى از فلك البروج واقع مىشود ميل اوّل ناميده شده و مقدار قوسى كه از اين دايره بين دايره معدّل و مركز كوكب قرار مىگيرد بعد ( بضمّ باء ) كوكب محسوب مىشود .\r\n\r\nشرح\r\nقوله : دائرة الميل : وجه تسميه اين دايره بنام « ميل » ازاين‌رو است كه بواسطهء آن ميل هرنقطه‌اى را از معدّل معيّن مىكنند .\r\nقوله : فقد تتّحد بالثّالثة : و آن در وقتى است كه اين دايره به دو قطب فلك البروج بگذرد .\r\nقوله : و اقصر قوس منها بين الاولى و الاوّل ميله الاوّل : ضمير در « منها » به دايره ميل راجع بوده و مقصود از « الاولى » دايره اوّلى يعنى معدّل النّهار و از « الاوّل » جزء من الثّانية مىباشد ، چه آنكه در ترديد واقع در كلام مصنّف ( ره ) شقّ اوّل « جزء من الثانية » بوده و شقّ دوّمش « مركز كوكب » مىباشد ، و ضمير « ميله » به جزء من الثّانية عود مىكند .\r\nقوله : و بينها و بين الثّانى بعده : ضمير در « بينها » به معدّل النّهار و در « بعده » بضمّ باء به مركز كوكب راجع مىباشد و مقصود از « الثّانى » مركز كوكب است زيرا اين عبارت شقّ دوّم ترديد واقع در كلام مصنّف ( ره ) را تشكيل مىدهد چنانچه گفته شد .\r\n\r\n[ پنجم : دائره عرض 
  ]\r\nمتن : الخامسة دائرة العرض : و تمرّ بقطبى الثّانية و جزء منها او مركز كوكب فقد تتّحد بالثّالثة و الرّابعة ، و اقصر قوس منها بين الاوّل و الاولى ميله الثّانى و بين الثّانى و الثّانية عرضه ، و الاقسام المتساوية الحاصلة من تقاطع ستّ عرضيّات احديها ، الثّالثة و رابعتها تمرّ بالاعتدالين و البواقى بينهما هى البروج الاثنى عشرة المشهورة .\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nترجمه : پنجم دايرهء عرض و آن به دو قطب دايره دوّم يعنى فلك البروج و جزئى از آن يا مركز كوكب و ستاره مىگذرد ، در نتيجه با دايره سوّم و چهارم گاهى متّحد مىشود ، و كوتاه‌ترين قوسى از اين دايره كه بين جزئى از فلك البروج و دايره معدّل واقع مىشود ، ميل دوّم آن جزء مىباشد چنانچه قوس واقع از اين دايره بين مركز كوكب و فلك البروج را عرض كوكب خوانند .\r\nو قسمتهاى متساوى كه از تقاطع شش دايره عرض در منطقة البروج پديد مىآيند ، عبارتند از بروج دوازده‌گانه در صورتى كه شش دايره عرض واجد اين خصوصيّت باشند كه يكى از آنها دايرهء مارّه بوده و چهارمين آنها دايره عرضى باشد كه به دو نقطه اعتدال غربى و شرقى گذرد و باقى دواير ششگانه بين اين دو قرار گيرند .\r\n\r\nشرح\r\nقوله : دائرة العرض : وجه تسميه اين دايره به نام مذكور از اينجهت است كه بواسطه آن عرض هرنقطه و فاصله‌اش با دايره فلك البروج را معيّن و مشخّص مىكنند .\r\nقوله : و تمرّ بقطبى الثّانية : مقصود از « ثانيه » دايرهء فلك البروج است .\r\nقوله : و جزء منها : ضمير در « منها » به فلك البروج راجع است .\r\nقوله : فقد تتّحد بالثّالثة و الرّابعة : اتّحادش با دايره سوّم يعنى دايره مارّه وقتى است كه به دو قطب فلك البروج گذرد و انطباقش با دايره چهارم يعنى دايره ميل زمانى است كه به دو قطب معدّل النّهار عبور نمايد .\r\nقوله : و اقصر قوس منها بين الاوّل و الاولى ميله الثّانى : ضمير در « منها » به دايره عرض راجع بوده ، و مقصود از « الاوّل » جزء فلك البروج و از « الاولى » دايره معدّل النّهار است و ضمير مجرورى در « ميله » به جزء فلك البروج عائد بوده و كلمه « الثّانى » صفت براى « ميله » مىباشد .\r\nقوله : و بين الثّانى و الثّانية عرضه : مقصود از « الثّانى » مركز كوكب و از « الثّانية »\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nدايره فلك البروج مىباشد و ضمير در « عرضه » به كوكب راجع است .\r\nقوله : و الاقسام المتساوية الحاصلة : مقصود قسمتهائى است كه از منطقة البروج بواسطه تقاطع شش دايره عرض حاصل شده و تمام با هم مساويند و مقصود از تساوى ، تساوى در طول است چه آنكه طول هرقسمتى 30 درجه است شكل ( 13 ) .\r\nش 13\r\nقوله : احديها الثّالثة : مقصود از « ثالثه » دايره مارّه است .\r\nقوله : و رابعتها تمرّ بالاعتدالين : منظور از اين عبارت آنست كه دايره عرض دايره چهار مىباشد كه به دو نقطهء اعتدال غربى و شرقى بگذرد ، بنابراين ضمير در « رابعتها » به ستّ عرضيّات راجع است و اين دايره چهارم با معدّل النّهار منطبق و متّحد مىگردد .\r\nقوله : و البواقى بينهما : يعنى بين اوّلى و چهارمى .\r\nقوله : هى البروج الاثنى عشرة المشهورة : ضمير « هى » به الاقسام المتساوية راجعست و بروج مشهور عبارتند از :\r\nحمل ، ثور ، جوزا ، سرطان ، اسد ، سنبله ، ميزان ، عقرب ، قوس ، جدى ، دلو ، حوت .\r\n\r\n","description":"","footnote":"","page_name":" 31 ","page_number":31},
  {"content":"\r\n\r\n\r\n[ ششم : دائره افق 
  ]\r\nمتن : السّادسة دائرة الافق : و هى واسطة بين النّصف الفوقانى و التّحتانى و قطبا هما سمتا الرّاس و القدم ، و تنصف الاولى على نقطتى المشرق و المغرب و الواصل بينهما خطّ الاعتدال ، و الثّانية على الطّالع و الغارب و هو السّابع و اقصر قوس منها بين جزء من الثّانية او مركز كوكب و نقطة المشرق سعة المشرق و بين احدهما و نقطة المغرب سعة المغرب و الصّغار الموازية لها مقنطرات .\r\nترجمه : ششم دائره افق و آن دايره‌اى است كه بين نصف فوقانى كره و نصف تحتانى آن قرار گرفته و دو قطب اين دايره يكى در فوق الرّاس و ديگرى در تحت القدم مىباشد ، اين دايره معدّل النّهار را بر دو نقطهء مشرق و مغرب تنصيف كرده و خطّ و اصل بين اين دو نقطه را ، خطّ اعتدال خوانند ، و دايره فلك البروج را بر دو نقطه موسوم به طالع و غارب يا سابع تنصيف مىنمايد ، و كوتاهترين قوس اين دايره كه بين جزئى از فلك البروج يا مركز ستاره و نقطه مشرق قرار مىگيرد سعهء مشرق گفته و قوسى كه بين جزئى از فلك البروج يا مركز ستاره و نقطه مغرب واقع مىشود ، سعهء مغرب خوانند .\r\nو دوائر صغيره‌اى كه با اين دايره موازى هستند مقنطرات نام دارند .\r\n\r\nشرح\r\nقوله : السّادسة الافق : دايره افق به سه دايره اطلاق مىشود :\r\n1 - افق حقيقى : و آن دايرهء عظيمه‌اى است كه بر مركز عالم عبور كرده و بر محيط فلك اطلس منطبق شده و بين آنچه از فلك ديده شده و آنچه رؤيت نمىگردد ، فاصله مىشود .\r\n2 - افق حسّى ( مرئى ) : و آن دايره صغيره‌اى است كه از فوق الارض با زمين مماسّ بوده و با افق حقيقى موازى مىباشد .\r\n3 - افق ترسى ( حسّى ) : و آن دايره‌اى است كه محيط آن از نقطه‌اى مىگذرد كه اگر\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nخطّى از شعاع چشم خارج شود به آن نقطه منتهى گردد ، البتّه مقصود از افق در اينجا همان افق حقيقى است چه آنكه اين دايره هميشه عظيمه است بخلاف دو دايرهء حسّى مذكور .\r\nقوله : واسطة بين النّصف الفوقانى و التّحتانى : يعنى نصف فوقانى عالم و نصف تحتانى آن‌كه مرئى نيست .\r\nقوله : و قطباها سمتا الرّأس و القدم : ضمير در « قطباها » بدايره افق عود كرده و مقصود از سمت الرّأس نقطه‌اى است كه در جانب سطح اعلاء محاذى با رأس ناظر باشد و سمت القدم نقطه‌اى است كه در جانب سطح اسفل محاذى با وسط قدم شخص ايستاده باشد .\r\nقوله : و تنصف الأولى : ضمير مستتر در « تنصف » به دايره افق راجع بوده و مقصود از « الاولى » دايرهء معدّل النّهار است .\r\nقوله : على نقطتى المشرق و المغرب : نقطه مشرق عبارتست از نقطه‌اى كه وقتى به حركت يومى از آن تجاوز شود به سمت فوق زمين بروند در مقابل نقطه مغرب كه به حركت مزبور وقتى از آن بگذرند به طرف زير زمين مىروند .\r\nقوله : و الواصل بينهما خطّ الاعتدال : ضمير در « بينهما » به نقطه مشرق و مغرب راجع بوده .\r\nقوله : خطّ الاعتدال : كه به آن خطّ استواء نيز گويند .\r\nقوله : و الثّانية على الطّالع و الغارب و هو السّابع : يعنى و تنصّف الافق الدّائرة الثّانية الخ :\r\nمقصود از « الثّانية » دايرهء فلك البروج است و مقصود از « طالع » نقطه‌اى است كه دايرهء افق با فلك البروج در قسمت مشرق با هم تقاطع مىكنند و از « غارب » نقطه‌اى است كه دايرهء مزبور با فلك البروج در جانب مغرب تقاطع دارند .\r\nو وجه تسميه نقطه اوّل به « طالع » آنست كه خورشيد طلوعش پيوسته از اين نقطه صورت مىگيرد و چون غروبش در نقطهء دوّم واقع مىگردد لاجرم نقطه دوّم را به « غارب » موسوم نموده‌اند .\r\nو ضمير « هو » به « غارب » راجع است يعنى نقطهء غارب را سابع نيز مىخوانند\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nو جهت اين تسميه آنست كه از طالع وقتى بطور توالى بروج را بشمارند نقطهء غارب در برج هفتم واقع است . شكل 14\r\nش 14\r\nقوله : و اقصر قوس منها الخ : ضمير در « منها » به دايرهء افق راجع بوده و مقصود از « جزء من الثّانية » جزئى از فلك البروج است .\r\nقوله : سعة المشرق : و وجه تسميه‌اش به اين نام آن است كه بعد و مسافت كوكب از مشرق به اين وسعت مىباشد .\r\nقوله : و بين احدهما و نقطة المغرب الخ : ضمير در « احدهما » به جزء من الثّانية و مركز كوكب راجع است .\r\nقوله : سعة المغرب : زيرا فاصله كوكب تا نقطهء مغرب به اين وسعت است .\r\nقوله : و الصّغار الموازية لها الخ : يعنى دوائر صغيره‌اى كه موازى با افق هستند بنام مقنطرات خوانده مىشوند .\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nمؤلّف گويد :\r\nدر صورتى كه مقنطرات بالاى افق باشند بنام مقنطرات ارتفاع و بفرض پائين بودن ، مقنطرات انحطاط خوانده مىشوند .\r\nو در وجه تسميه اين دوائر بنام مزبور گفته‌اند كلمه « قنطار » بمعنى مال كثير است و چون كلمهء مزبور يعنى « مقنطرات » نيز از همين مادّه است و وضع وقوعشان همچون اموالى است بسيار كه بعضى از آن را بالاى مقدار ديگرى نهاده باشند ، لهذا آنها را به اين نام موسوم كرده‌اند ، شكل ( 15 ) .\r\nش 15\r\n\r\n[ شرح دور دولابى و رحوى 
  ]\r\nمتن : ثمّ ان وقع قطباها فى المعدّل ماست قطبيه و نصّفت كلّ مداراته على قوائم فيتساوى اللّيل و النّهار تقريبا الانادرا و يسمّى الدّور دولابيّا و ان انطبقا على قطبيه انطبقت هى عليه و كانت السنة يوما و ليلة و يسمّى الدّور رحويّا و ان مالا عنه شمالا و جنوبا نصفته وحده و ارتفع احد قطبيه و انحط الآخر به قدر الميل و يسمّى الدّور حمايليّا .\r\nترجمه : سپس معلوم باشد اگر دو قطب اين دايره ( دايرهء افق ) در روى دايرهء\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nمعدّل قرار گيرد ، قطعا دو قطب معدّل رامس نموده و تمام مدارات معدّل النّهار را به نحوى تنصيف مىكند كه از تقاطع آن با مدارات ، زواياى قائمه تشكيل مىشود و در چنين وقتى مقدار شب و روز تقريبا با هم مساوى است مگر در موارد نادرى و در چنين وقتى دور فلك را دور دولابى خوانند .\r\nو امّا اگر دو قطب آن يعنى دايرهء افق بر دو قطب معدّل النّهار منطبق گردد يقينا افق بر معدّل النّهار واقع شده و با آن متّحد مىشود و سال موضعى كه افقش چنين باشد عبارتست از يك روز و يك شب و بدور فلك در اين وقت دور آسيايى گويند .\r\nو اگر دو قطب آن از دايره معدّل به طرف شمال يا سمت جنوب مايل باشند صرفا خصوص دايره معدّل را تنصيف نموده و به همان مقدار ميلى كه از دايرهء معدّل النّهار دارند يكى از قطبين مرتفع و ديگرى منحط مىباشد و به دور فلك در چنين موقعيّتى دور حمايلى گويند .\r\n\r\nشرح\r\nقوله : ان وقع قطباها فى المعدّل : ضمير در « قطباها » به دايرهء افق راجع است و وقوع دو قطب افق بر روى دايره معدّل زمانى است كه دايره افق عالم را به دو نيمه مرئى و غير مرئى تقسيم كرده و از دو قطب معدّل و دو نقطهء مغرب و مشرق و همچنين از دو نقطهء طالع و غارب بگذرد .\r\nقوله : و نصفت كلّ مداراته الخ : ضمير مستتر در « نصفت » به دائرهء افق راجع بوده و ضمير مجرور در « مداراته » به معدّل عائد است و مقصود از مدارات معدّل دوائر صغيره‌اى است كه بموازات معدّل رسم شده و همان مدارات يومى مىباشند ، شكل ( 16 ) .\r\nقوله : فيتساوى اللّيل و النّهار تقريبا : وجه تقييد به « تقريبا » براى اينستكه دايره افق بطور تحقيق از دو نقطه اعتدال و دو نقطه طالع و غارب نمىگذرد بلكه اندكى از آن بالاتر يا پائين‌تر است ، اگر بالاتر باشد ، طول روز اندكى از شب كوتاهتر است و در صورتى كه پائين‌تر باشد به همان مقدار طول شب از طول روز كوتاهتر مىگردد .\r\nبنابراين اگر بطور ندرت اتّفاق افتاد كه افق از دو نقطهء اعتدال و طالع و غارب گذر نمود مسلّما چنين موضعى شب و روزش بطور حقيقى با هم مساوى مىشوند .\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nقوله : و يسمّى الدّور دولابيّا : يعنى گرديدن دور فلك همچون حركت چرخ چاه مىباشد .\r\nقوله : و ان انطبقا على قطبيه : ضمير در « انطبقا » به دو قطب افق و ضمير مجرور در « قطبيه » به معدّل النّهار راجع است .\r\nقوله : انطبقت هى عليه : ضمير « هى » به دايرهء افق و ضمير مجرور به معدّل عود مىنمايد .\r\nقوله : و كانت السنة يوما و ليلة : يعنى موضعى كه افقش چنين باشد همچون عرض تسعين سالش به مقدار يكشبانه روز است به اين نحو كه شب آن ششماه و روزش نيز شش ماه طول مىكشد .\r\nش 16\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nقوله : و يسمّى الدّور رحويّا : يعنى حركت و دور فلك در چنين موضعى شبيه به چرخيدن و حركت سنگ آسياب است .\r\nقوله : و ان مالا عنه شمالا و جنوبا : ضمير در « مالا » به دو قطب افق و در « عنه » به معدّل النّهار عود مىكند .\r\nقوله : نصفته وحده و ارتفع الخ : ضمير مستتر در « نصفته » بدائرهء افق و ضمير منصوبى به معدّل راجع مىباشد و قيد « وحده » براى اينستكه توهّم نشود كه در اين صورت همچون فرض اوّل كه دايره افق از دو قطب معدّل ميگذشت و دور فلك دولابى بود و غير از معدّل النّهار مدارات يومى را به دو قسم مساوى تقسيم مىكرد ، اينجا نيز چنين مىباشد ، بلكه در اينجا صرفا معدّل را تنصيف مىكند و بهرتقدير در اين فرض دو قطب افق از دايرهء معدّل مايل شده يا به طرف شمال آن ميل نموده و يا به سمت جنوب و تحقيقا به همان مقدارى كه اين دايره مايل است دو قطبش نيز از دايره معدّل مرتفع و منحطّ مىباشند چنانچه در شكل ( 17 ) مشاهده مىشود .\r\nش 17\r\nقوله : و يسمّى الدّور حمايليّا : يعنى حركت و دور فلك مورّب و همچون شمشيرى كه بر كمر حمايل نموده‌اند مايل و كج مىباشد و افق مواضعى كه چنين باشند را افق مايل خوانند .\r\n\r\n","description":"","footnote":"","page_name":" 38 ","page_number":38},
  {"content":"\r\n\r\n\r\n[ شرح اختلاف بين شب و روز 
  ]\r\nمتن : و ماست من المدارات اثنين .\r\nفوقانيّا و تحتانيّا بعدهما عن القطبين كبعدهما عنها منحطا نصفها عن المتوسّطة بين الفوقانى و قطبه فتكون ابديّة الظّهور ، مرتفعا عن نظائرها ، فتكون ابديّة الخفاء ، قاطعة للبواقى بمختلفين يختلف بهما اللّيل و النّهار الّا نادرا ، فالفوقانى قوس نهار الكواكب و التّحتانى قوس ليله و الواقع منها بينها و بين ميليّة مارّة بنقطتى المشرق و المغرب تعديل نهاره و ضعفه يساوى التّفاضل بين نصف المدار و بين كلّ من قوسى اللّيل و النّهار .\r\nترجمه : و اين دائره با دو تا از مدارات ممّاس مىشود : مدار فوقانى و مدار تحتانى .\r\nو بعد اين دو مدار از قطبين همچون بعد اين دو قطب از دائره افق مىباشد ، و بهرتقدير ممّاس شدن اين دائره با دو مدار مزبور در حالى است كه نيمى از آن پائين و در تحت مدارات متوسّط بين مدار فوقانى و قطب آن قرار داشته ازاينرو هميشه اين مدارات ظاهر و طالع هستند ، و نيم ديگر آن از نظائر مدارات مذكور مرتفع واقع شده ، در نتيجه مدارات نظير ، پيوسته مخفى و غارب مىباشند ، و امّا نسبت به بقيّهء مدارات كيفيّتش به اين نحو است كه آنها را به دو قسمت مختلف تقسيم مىنمايد ، و به اين دو قسمت اختلاف در شب و روز حاصل مىشود مگر ندرتا كه اينطور نمىشود يعنى تقاطع افق با مدارات به نحوى نيست كه آنها را به دو بخش مختلف تقسيم كند ، بخش فوقانى مدارات عبارتست از قوس النّهار كواكب و بخش تحتانى را قوس اللّيل آنها نامند ، و آنچه از اين مدارات بين دائره افق و دائرهء ميلى كه به دو نقطهء مشرق و مغرب مىگذرد واقع مىشود تعديل النّهار كوكب ناميده شده و ضعف و دو برابر آن مساوى با تفاضل بين نصف مدار و بين هريك از دو قوس ليل و نهار مىباشد .\r\n\r\nشرح\r\nقوله : و ماست من المدارات الخ : ضمير مستتر در « ماست » به دايرهء افق راجع است ، و مقصود از مدار فوقانى ، مدارى استكه فوق افق واقع شده و مراد از مدار\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nتحتانى آنست كه زير افق باشد .\r\nقوله : بعدهما عن القطبين كبعدهما عنها : ضمير در « بعدهما » به فوقانى و تحتانى راجع است و مقصود از « قطبين » قطب شمالى و جنوبى مىباشد .\r\nو حاصل مقصود مرحوم مصنّف اينست :\r\nهرمداريكه فاصله‌اش از قطب شمال و جنوب مثل ارتفاع و انحطاط قطب شمال و جنوب از افق باشد ، مسلّما با دائرهء افق از فوق و تحتش مماسّ مىشود بنابراين مدارى كه به قدر ده درجه از قطب شمال مرتفع باشد قطعا با افقى كه از اين قطب به مقدار ده درجه انحطاط داشته باشد مماسّ مىگردد چنانچه مدارى كه به مقدار ده درجه از قطب جنوب انحطاط داشته باشد يقينا با افقى كه از اين قطب به مقدار ده درجه ارتفاع داشته باشد مماسّ مىگردد و به همين قياس مىتوان مدارات مماسّ با آفاق را مشخّص و معيّن نمود .\r\nقوله : منحطّا نصفها عن المتوسّطة بين الفوقانى و قطبه فتكون ابديّة الظّهور : كلمهء « منحطّا » منصوبست تا حال باشد از ضمير در « ماست » و ضمير « نصفها » به دائرهء افق راجع بوده و مقصود از « متوسّطة » مدارات متوسّطه است و از « فوقانى » مدار فوقانى مىباشد و كلمهء « بين » ظرف است و متعلّق به « استقرّ » و صفت است براى « المتوسّطة » و كلمهء « قطبه » معطوف است به « الفوقانى » و ضمير مضاف اليه به « فوقانى » راجع است و ضمير مستتر در « فتكون » به « المتوسّطة » عود مىنمايد .\r\nقوله : و مرتفعا عن نظائرها فتكون ابديّة الخفاء : كلمهء « مرتفعا » معطوفست به « منحطّا » بنابراين حال است از ضمير در « ماست » و ضمير در « نظائرها » به متوسّطه عود نموده و مقصود از كلمه « نظائر » مداراتى است كه نظير مدارات متوسّطه در فوق بوده منتهى در تحت افق و در قسمت جنوبى هستند همانطوريكه مدارات متوسّطه در جانب شمال مىباشند و ضمير در « فتكون » به « نظائرها » عود مىنمايد .\r\nقوله : قاطعة للبواقى بمختلفين الخ : كلمهء « قاطعة » منصوبست تا حال باشد از ضمير در « ماست » اعمّ از آنكه حال متداخل فرض شود يا مترادف ، و منظور از « البواقى » مدارات باقيه مىباشد و ضمير در « بهما » به مختلفين عود مىنمايد و كلمهء « الّا نادرا » استثناء است از « مختلف » .\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nو حاصل مقصود مصنّف از ابتداء عبارت تا باينجا اينست :\r\nدائرهء افق فقط با دو مدار مماسّ مىشود :\r\nيكى مدارى كه در فوق آن قرار گرفته و ديگرى مدارى كه افق فوق آن است ، و اين دو مدار عبارتند از :\r\nهرمدارى كه فاصله‌اش از قطب مانند فاصله قطب از افق باشد ، بنابراين اگر در قسمت شمال قرار گرفته باشد بهرمقدارى كه از قطب شمال مرتفع باشد دايره افق به همان اندازه از قطب شمال انحطاط دارد ، و اگر مدار در قسمت جنوب باشد به همان اندازه‌اى كه از قطب جنوب انحطاط داشته باشد به همان مقدار دايرهء افق از اين قطب ارتفاع دارد ، و لازمهء اينحالت آنست كه نصف دايره افق كه در قسمت شمال است در زير مداراتى قرار مىگيرد كه بين مدار فوقانى و قطب آن واقعند و نيم ديگر آن‌كه در جانب جنوب است فوق مداراتى واقع مىشود كه بين مدار تحتانى و قطب آن قرار گرفته است ، ازاينرو تمام مدارات در جانب شمال ابدى الظّهور و جميع آنهائى كه در طرف جنوب هستند ابدى الخفاء مىباشند .\r\nو امّا مداراتى كه فاصله و بعد آنها از قطب به مقدار فاصله قطب از دايرهء افق نباشد اعمّ از آنكه بيشتر بوده يا كمتر باشد در اين صورت افق با آنها مماسّ نشده بلكه با آنها تقاطع مىكند ، و در اثر اين تقاطع مدار دو قسمت مىشود ، قسمى از آن فوق افق و قسم ديگرش تحت افق قرار مىگيرد آنكه فوق افق است بنام قوس النّهار و آنكه تحت آن است قوس اللّيل نام دارد .\r\nبديهى است كه اين دو قوس با هم مختلف مىباشند يعنى اگر ارتفاع مدار شمالى از قطب شمال بيشتر از انحطاط افق از قطب شمال باشد قوس النّهارش از قوس اللّيل طولانىتر شده و در صورتى كه انحطاط افق از قطب شمالى بيشتر از ارتفاع مدار از اين قطب باشد قوس الّليل از قوس النّهار طولانىتر مىگردد ، چنانچه در قسمت جنوب امر به عكس است و به همين مقدار اختلافى كه بين دو قوس است ، شب و روز با هم اختلاف پيدا مىكنند مگر در موارد نادرى و آن در اوّل روز نوروز و اوّل روز مهرجان است يعنى اوّل بهار و اوّل پائيز كه خورشيد به دو نقطهء اعتدال مىرسد .\r\nقوله : و الواقع منها بينها و بين ميليّة الخ : ضمير در « منها » به مدارات متوسّطه و\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nدر « بينها » به دايرهء افق راجع است و كلمهء « ميليّت » بصيغهء مصدر جعلى و كلمه « مارّة بنقطتى المشرق و المغرب » صفت آنست و ضمير در « نهاره » به كوكب عود مىكند و خلاصه مراد آنست كه مقدار قوسى كه از مدارات ، بين افق و دايرهء ميلى كه به دو نقطه مغرب و مشرق مىگذرد واقع مىشود به تعديل النّهار موسوم است .\r\nقوله : و ضعفه : يعنى ضعف و دو برابر تعديل النّهار .\r\n\r\n[ هفتم : دائره نصف النّهار 
  ]\r\nمتن : السّابعة دائرة نصف النّهار و هى الّتى غاية ارتفاع الشّمس آن وصولها اليها ، و تكون واسطة بين النّصف الشّرقى و الغربى مارّة باقطاب الاولى و السّادسة ، قاطعة لها على نقطتى الجنوب و الشّمال ، و الواصل بينهما خطّ الزّوال ، و للثّانية على العاشر و الرّابع و هما وتد السّماء و الارض و قطباهما نقطتا المشرق و المغرب ، و قد تتّحد بالثّالثة و الرّابعة و الخامسة و اقصر قوس منها بين الاولى و قطب السّادسة او بالعكس عرض البلد و طوله ما وقع من المعدّل بين نصف نهاره و نصف نهار جزائر الخالدات من فوق .\r\nترجمه : دايرهء هفتم نصف النّهار و آن دايره‌اى است كه عبارت باشد از نهايت ارتفاع و كمال برآمدن كره آفتاب در وقتى كه به آن دايره برسد ، اين دايره بين نصف شرقى و نيم غربى قرار داشته و به قطب‌هاى دايرهء اوّل و دايره ششم مرور كرده و دايرهء ششم را نيز بر دو نقطه جنوب و شمال قطع مىكند ، و خطّى كه بين اين دو نقطه را بهم وصل مىكند خطّ زوال نام دارد .\r\nو نيز دائرهء دوّم را بر دو نقطهء عاشر و رابع قطع كرده كه به اين دو نقطه « وتد السّماء » و « وتد الارض » گويند .\r\nدو قطب ايندايره دو نقطه مشرق و مغرب است و گاهى با دوائر سوّم و چهارم و پنجم متّحد مىشود و كوتاهترين قوسى از اين دايره كه بين دايره اوّل و قطب دايرهء ششم واقع مىشود يا بالعكس يعنى بين دايره ششم و قطب دايرهء اوّل واقع مىگردد عرض بلد نام دارد .\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nو طول بلد عبارت است از :\r\nمقدار قوسى از دايرهء معدّل كه بين نصف النّهار بلد و نصف النّهار جزائر خالداتى كه در فوق واقع مىباشند قرار مىگيرد .\r\n\r\nشرح\r\nقوله : نصف النّهار : وجه تسميه آن به اين اسم ازاينرو است كه خورشيد وقتى به اين دايره برسد روز نصف مىشود و آن وقت زوال و ظهر مىباشد .\r\nقوله : آن وصولها اليها : ضمير در « وصولها » به شمس و در « اليها » به دايرهء نصف النّهار راجع است .\r\nقوله : و تكون واسطة الخ : ضمير مستتر در « تكون » به دائرهء نصف النّهار عود مىكند .\r\nقوله : مارّة باقطاب الاولى و السّادسة : مقصود از « الاولى » دايرهء اوّلى يعنى معدّل النّهار و از سادسه دايره سادسة يعنى دايره افق مىباشد .\r\nقوله : قاطعة لها : ضمير در « لها » به سادسه راجع است .\r\nقوله : و الواصل بينهما : ضمير در « بينهما » به نقطه جنوب و شمال عود مىكند .\r\nقوله : خطّ الزّوال : و جهت ناميدن آن را به اين اسم آن است كه وقتى خورشيد به اين خطّ برسد از غايت ارتفاعش زائل مىگردد .\r\nقوله : و للثّانية : معطوف است به ضمير در « لها » و مراد از آن دائرهء دوّم يعنى فلك البروج مىباشد .\r\nقوله : على العاشر و الرّابع : مقصود از نقطه عاشر اوّل برج سرطان بوده و از رابع اوّل برج جدى است .\r\nقوله : و هما وتد السّماء و الارض : ضمير « هما » به عاشر و رابع راجع است و سرّ اينكه بايندو نقطه نام « وتد » نهاده‌اند اينستكه كلمه « وتد » به معناى ميخ است و چون حضرات آسمان را به خيمه‌اى تشبيه نموده‌اند كه با چهار ميخ كوبيده شده باشد « طالع و غارب و رابع و عاشر » ، و اينكه رابع را « وتد الارض » گويند ، وجهش اينستكه در زير زمين قرار دارد ، همانطورى كه عاشر بجانب آسمان واقع است .\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nقوله : و قطباها : ضمير مؤنّث به دائره نصف النّهار عائد است .\r\nقوله : و قد تتّحد بالثّالثة و الرّابعة و الخامسة : مقصود از ثالثه دائرهء مارّه باقطاب اربعه است و اتّحاد نصف النّهار با آن در وقتى است كه از دو نقطه انقلاب صيفى و شتوى بگذرد و مراد از رابعه دايرهء ميل و از خامسه دايرهء عرض است و اتّحادش با دايرهء ميل زمانى است كه به دو قطب معدّل و از مركز كوكب عبور كند و اتّحادش با دايرهء عرض وقتى است كه به دو قطب فلك البروج و مركز كوكب مرور نمايد .\r\nقوله : و طوله : يعنى و طول البلد .\r\nقوله : بين نصف نهاره : يعنى نهار البلد .\r\nقوله : و نصف النّهار جزائر الخالدات : اين قول بنا به رأى بطلميوس است كه مبدء طول را جزائر ششگانه دانسته كه از آنها به جزائر خالدات و جزائر سعداء نام مىبرند ولى امروزه مبدء را از نصف النّهار گرينويج كه از لندن پايتخت انگلستان مىگذرد محاسبه مىكنند .\r\n\r\n[ هشتم : دائره اول السموت 
  ]\r\nمتن : الثّامنة اوّل السّموت و هى واسطة بين النّصف الشّمالى و الجنوبى مارّة باقطاب السّادسة و السّابعة و قطباها نقطتا الشّمال و الجنوب .\r\nترجمه : هشتم دائرهء اوّل السّموت و آن دايره‌اى است كه در وسط نيمكرهء شمالى و جنوبى واقع شده ، در حالى كه به قطب‌هاى دايره ششم ( دايرهء افق ) و دايرهء هفتم ( دائرهء نصف النّهار ) عبور مىكند دو قطب ايندايره دو نقطه شمال و جنوب است .\r\n\r\nشرح\r\nقوله : اوّل السّموت : كلمهء « سموت » جمع سمت است و اوّل السّموت يعنى\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nدايره‌اى كه سمت ندارد چه آنكه قوس سمت ابتدائش از اين دايره است و شرح اين قوس انشاء اللّه عنقريب خواهد آمد .\r\n\r\n[ نهم : دائره وسط سماء رؤيت 
  ]\r\nمتن : التّاسعة وسط سماء الرّؤية و تمر باقطاب الثّانية و السّادسة و قطباها الطّالع و الغارب و اقصر قوس منها بين السّادسة و قطب الثّانية او بالعكس عرض اقليم الرّؤية .\r\nترجمه : نهم دائرهء وسط سماء رؤيت و آن دايره‌ايست كه به قطبهاى دايره دوّم « فلك البروج » و دايره ششم « دايرهء افق » مرور و عبور مىنمايد ، و دو قطب اين دايره دو نقطهء طالع و غارب است ، و كوتاهترين قوسى از اين دايره كه بين دايرهء ششم و قطب دايرهء دوّم يا بالعكس يعنى بين دايرهء دوّم و قطب دايره ششم قرار مىگيرد عرض اقليم رؤيت نام دارد .\r\n\r\nشرح\r\nقوله : وسط سماء الرّؤية : در وجه تسميهء آن به اين اسم گفته‌اند :\r\nچون اين دايره به وسط فلك البروج كه نامش سماء رؤيت است عبور مىكند .\r\nقوله : عرض اقليم الرّؤية : مقصود از « اقليم » كثرت است و چون كواكب مرئى در اين قوس زياد ديده مىشوند ازاينرو به اين نام موسوم شده است .\r\n\r\n[ دهم : دائره ارتفاع 
  ]\r\nمتن : العاشرة دائرة الارتفاع و قد تسمّى السّمتية ايضا و تمر بنقطة مفروضة من الفلك و قطبى السّادسة و تقطعها على نقطتى السّمت و الواصل بينهما خطّ السّمت و اقصر قوس منها بين السّادسة و تلك النّقطة ارتفاعها ان كانت فوقها و انحطاطها ان كانت تحتها ، و اقصر\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nقوس من السّادسة بينها و بين الثّامنة قوس سمت تلك النّقطة و سمت ارتفاعها ايضا .\r\nترجمه : دهم دايرهء ارتفاع و از آن گاهى به دايرهء سمتيه نام مىبرند ، اين دايره از نقطه‌اى كه در فلك فرض شده و دو قطب دايره ششم مرور مىكند ، و دايره ششم « افق » را بر دو نقطه موسوم به نقطه « سمت » قطع مىنمايد و خطّى كه اين دو نقطه را بهم وصل مىكند خطّ سمت نام دارد ، و كوتاهترين قوسى كه از ايندايره بين دايره ششم و اين نقطه « نقطه سمت » واقع مىشود بنام ارتفاع نقطه مشهور است در صورتى كه نقطه فوق دايره ششم باشد و به نقطهء انحطاط موسوم بوده اگر در تحت دايرهء مزبور واقع شده باشد و كوتاهترين قوسى كه از دايره ششم بين اين دايره « دايرهء عاشر » و دايره هشتم واقع است بنام « قوس سمت » اين نقطه خوانده شده و به « سمت ارتفاع نقطه » نيز ياد مىشود .\r\n\r\nشرح\r\nقوله : دائرة الارتفاع : وجه تسميه آن به اين اسم آنست كه قوس ارتفاع از اين دايره اخذ مىگردد .\r\nقوله : و قد تسمّى السّمتيه ايضا : و در وجه تسميه آن به اين اسم گفته‌اند : چون دايره مزبور بيكى از دو طرف قوس السّمت مرور مىنمايد .\r\nقوله : مفروضة من الفلك : مقصود فلك اعلى يعنى فلك اطلس است .\r\nقوله : و تقطعها على نقطتى السّمت : ضمير فاعلى در « تقطعها » به دايره عاشر و ضمير مفعولى به دايره سادسه عود مىكند ، و از تقاطع آن با دائره ششم در دو نقطه مزبور زواياى قائمه حاصل مىشود .\r\nقوله : و الواصل بينهما خطّ السّمت : ضمير در « بينهما » به دو نقطه سمت راجع بوده و در وجه تسميه خطّ بخطّ سمت گفته‌اند : چون دو سر آن عبارتند از دو نقطه سمت .\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nقوله : ارتفاعها : يعنى ارتفاع نقطه .\r\nقوله : ان كانت فوقها : ضمير در « ان كانت » به نقطه و در « فوقها » به دايرهء افق راجع است .\r\nقوله : و انحطاطها ان كانت تحتها : ضمير در « انحطاطها » به نقطه راجع بوده و اين كلمه به « ارتفاعها » معطوف است و ضمير در « كانت » به نقطه و در « تحتها » به دايرهء افق عود مىكند .\r\nقوله : و اقصر قوس من السّادسة بينها و بين الثّامنة : ضمير در « بينها » به دايرهء عاشر راجع است .\r\n\r\n[ فصل دوّم : در شرح صور افلاك هفتگانه 
  ]\r\nمتن : الفصل الثّانيّ فى صور افلاك السّبع السّيّارة فلك الشّمس : جرم كروىّ متوازى السّطحين ، مركزه مركز العالم ممثّل بفلك البروج فى المنطقة و القطبين و فى ثخنه آخر مثله خارج المركز يماسّ محدّبه ، محدّب الاوّل على نقطة الاوج و مقعّره ، مقعّرة على نقطة الحضيض ، فينفصل عنه بمتمّمين متدرجى الثّخن الى غاية ما هى ضعف ما بين المركزين و الشّمس مركوزة فى ثخن الخارج عنه منتصف ما بين قطبيه مماسّة بسطحيه على نقطتين .\r\nترجمه : فصل دوّم در هيئت افلاك هفتگانه فلك آفتاب ، جرمى است كروى داراى دو سطح متوازى است مركز اين فلك مركز عالم بوده و منطقه آن در سطح منطقة البروج و دو قطبش مسامت با دو قطب آن مىباشد ، و در داخل و ضخامت اين فلك ، فلك ديگرى است كه همچون آن داراى دو سطح متوازى السّطحين مىباشد ولى مركز فلك داخل خارج از مركز فلك ياد شده است سطح محدّب فلك خارج المركز با محدّب فلك اوّل بر نقطه‌اى بنام نقطه اوج مماسّ مىشود .\r\nو سطح مقعّرش بر مقعّر فلك اوّل بر نقطه‌اى موسوم بنقطه حضيض مماسّ\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nمىگردد ، در نتيجه فلك خارج المركز « فلك داخل » بواسطهء دو متمّم از فلك اوّل جدا مىشود ، و از خصوصيّات دو متمّم اينستكه ثخن و ضخامت آنها از رقّت و باريكى بتدريج و كم‌كم رو بازدياد گذاشته تا بنهايت و غايت مىرسد و مقدار اين غايت به قدر دو برابر فاصله بين دو مركز اين دو فلك مىباشد ، و كره آفتاب در ضخامت فلك خارج مركز ثابت و مركوز بوده و بين دو قطب فلك خارج دو نقطه‌اى كه منتصف بين اين دو قطب است قرار و در دو نقطه ياد شده با دو سطح محدّب و مقعّر فلك خارج مركز مماسّ مىباشد .\r\n\r\nشرح\r\nقوله : مركزه مركز العالم : ضمير در « مركزه » به فلك شمس راجع است .\r\nقوله : ممثّل بفلك البروج فى المنطقة و القطبين : مقصود از كلمه « ممثّل » اينستكه منطقه اين فلك در سطح منطقة البروج است .\r\nقوله : و فى ثخنه آخر مثله : كلمه « ثخن » بكسر ثاء و فتح خاء به معناى ضخامت بوده و ضمير مجرورى به فلك عود كرده و كلمه « آخر » صفت است براى موصوف مقدّر يعنى « فلك آخر » و ضمير در « مثله » بفلك شمس راجع است و مقصود از مماثلت فلك دوّم با اوّل در اينجهت است كه همچون آن داراى دو سطح متوازى مىباشد .\r\nقوله : خارج المركز : يعنى فلك دوّم را فلك خارج مركز گفته زيرا مركزش از مركز عالم كه مركز همان فلك اوّل است خارج مىباشد .\r\nقوله : يماسّ محدّبه محدّب الاوّل : ضمير در « محدّبه » به فلك خارج مركز راجع بوده و مراد از « اوّل » فلك اوّل يعنى فلك ممثّل مىباشد .\r\nقوله : على نقطة الاوج : كلمهء « اوج » معرب « اوگ » بوده و اينكلمه لغت هندى و به معناى بلندى و علوّ است و چون اين نقطه تماسّ مرتفع‌ترين اجزاء ايندو فلك است ازاينرو از آن به اين نام ياد شده .\r\nقوله : و مقعّره ، مقعّرة على نقطة الحضيض : ضمير در مقعّره به فلك خارج مركز راجع است و كلمه « حضيض » به معناى پست و پائين است و چون نقطه مذكور\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nپائين‌ترين اجزاء اين دو فلك مىباشد لذا به اين نام خوانده شده .\r\nقوله : فينفصل عنه : ضمير فاعلى در « ينفصل » به فلك خارج و در « عنه » به فلك ممثّل عود مىكند .\r\nقوله : هى ضعف ما بين المركزين : اين عبارت ردّ بر كلام صاحب مواقف است كه غايت غلظت را به مقدار بعد مركزين دو « قطب » دانسته است .\r\nقوله : ما بين قطبيه : ضمير در « قطبيه » به الخارج راجع است .\r\nقوله : مماسة بسطحيه على نقطتين : ضمير مستتر در « مماسة » به شمس و در « بسطحيه » به خارج راجع بوده و مقصود از دو سطح ، سطح محدّب و مقعّر اين فلك مىباشد . شكل 18 .\r\nش 18\r\n\r\n","description":"","footnote":"","page_name":" 49 ","page_number":49},
  {"content":"\r\n\r\n\r\n[ هيئت فلك زهره و افلاك علوية 
  ]\r\nمتن : و افلاك كلّ من العلويّة و الزّهرة كفلك الشّمس الّا انّ مناطق خوارجها تقاطع منطقة البروج على نقطتين متقاطرين .\r\nو لها تداوير مركوزة فى خوارجها و هى الحوامل كارتكاز الشّمس فيها و هى بحيث يماسّ سطح كلّ سطح تدويره على نقطة .\r\nترجمه : هيئت فلك زهره و افلاك علوية افلاك علويه و فلك زهره از نظر هيئت همچون فلك شمس هستند با اين فرق كه منطقهء خارج مركز اينها با منطقة البروج بر دو نقطه متقاطر تقاطع مىكنند اين افلاك تداويرى داشته كه در ثخن خارج مركز آنها مركوز و ثابت است و بفلك خارج مركز اين كرات فلك حامل گويند و بهرتقدير ارتكاز ، و ثابت بودن فلك تدوير اين كرات مانند ارتكاز كرهء شمس است و اين كرات بطورى در فلك تدوير خود قرار گرفته‌اند كه سطح هريك از كرات با سطح تدويرش بر نقطه‌اى مماسّ است .\r\n\r\nشرح\r\nقوله : و افلاك كلّ من العلوية : كواكب علويه عبارتند از مريخ و مشترى و زحل .\r\nقوله : مناطق خوارجها : يعنى منطقهء خارج مركز اين كرات اربعة .\r\nقوله : على نقطتين متقاطرين : مقصود از دو نقطهء متقاطر دو نقطه‌اى است كه بر دو طرف قطرى از اقطار منطقة البروج قرار گرفته و به آنها دو نقطهء رأس و ذنب گويند .\r\nقوله : و لها تداوير مركوزة فى خوارجها : ضمير در « لها » به كرات اربعه راجع بوده و مقصود از فلك تدوير فلكى است كه داراى دو سطح نبوده بلكه يك سطح بيشتر نداشته و بكره خاك يعنى زمين محيط نيست .\r\nقوله : و هى الحوامل : يعنى فلك خارج مركز اين كرات چهارگانه را حوامل مىخوانند زيرا حامل كرهء تدوير است .\r\nقوله : كارتكاز الشّمس فيها : يعنى همچون ارتكاز آفتاب در تدوير به كيفيّت و\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nهيئتى كه گذشت .\r\nقوله : و هى بحيث : ضمير « هى » به كرات اربعه راجع است .\r\nقوله : يماسّ سطح كلّ سطح تدويره : فاعل « يماسّ » سطح تدويره بوده و كلمه « كلّ » مضاف اليه « سطح » بوده و تنوينش تنوين عوض است و تقدير چنين مىباشد « سطح كلّ من الكرات الاربعة » . شكل 19 .\r\nش « 19 »\r\n\r\n[ هيئت فلك قمر 
  ]\r\nمتن : و فلك القمر كالعلوية الّا انّ منطقة الحاوى لحامله مائلة عن منطقة البروج و من ثمّ سمّى بالمائل و هى مع الحامل فى سطح يقاطع منطقة البروج على نقطتى الرّأس و الذّنب ، و له فلك آخر متوازى السّطحين محيط بالمائل و يسمّى الجوزهر و هو كالممثّل فى المنطقة و القطبين .\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nترجمه : هيئت فلك قمر و فلك ماه همچون فلك كرات علويه بوده با اين فرق كه منطقه حاوى حاملش را فلك مايل گويند ، چه آنكه از منطقة البروج مايل است و اين فلك « يعنى فلك مائل » با فلك حامل در سطحى قرار دارند كه آن سطح با منطقة البروج بر دو نقطه رأس و ذنب متقاطع است .\r\nو براى قمر فلك ديگرى است كه داراى دو سطح متوازى بوده و به فلك مايل محيط است و نامش را فلك جوزهر خوانند .\r\nاين فلك مانند ممثّل كره شمس در سطح منطقة البروج بوده و دو قطبش نيز با دو قطب منطقة البروج مسامت مىباشد .\r\n\r\nشرح\r\nقوله : و هى مع الحامل : ضمير « هى » به منطقه مائل راجع است .\r\nقوله : يقاطع منطقة البروج : كلمهء « يقاطع » صفت است براى سطح .\r\nقوله : على نقطتى الرّأس و الذّنب : از خصائص نقطهء رأس آنست كه وقتى قمر از اين نقطه بگذرد ، به طرف شمال منطقة البروج رفته و زمانى كه از نقطهء ذنب بگذرد به طرف جنوب منطقه مايل مىشود ، و سرّ ناميدن نقطه شمالى را به رأس آنست كه ، كه به لحاظ كثرت كواكب مرصوده در اين نقطه اشرف بوده ، لذا نام اشرف اعضاء را كه رأس باشد بر آن نهاده‌اند و چون ذنب در مقابل آن است ، اين نام را براى آن انتخاب نموده‌اند .\r\nقوله : و يسمّى الجوزهر : صاحب غياث اللّغة گويد :\r\nكلمهء جوزهر بفتح اوّل و فتح زاى معجمه و فتح هاء معرّب « گوزهر » و آن جزء اوّل است از اجزاء فلك قمر كه بر هرسه اجزاى ديگر آن‌كه مائل و حائل و تدبير است محيط گرديده و به معناى هريك از عقدهء رأس و ذنب نيز آمده و آن دو نقطهء تقاطع حائل و مايل است . شكل ( 20 ) .\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nش 20\r\n\r\n[ هيئت فلك عطارد 
  ]\r\nمتن : و فلك العطارد كالعلوية ايضا الّا انّ مركز الفلك الحاوى لحامله و هو المدير غير مركز العالم و منطقته ليست فى سطح منطقة البروج بل مع منطقة الحامل فى سطح واحد و المدير فى ثخن الممثّل كالحامل فى ثخنه .\r\nترجمه : هيئت فلك عطارد فلك عطارد همچون فلك كواكب علويه بوده با اين فرق كه مركز فلك حاوى كه مشتمل بر فلك حامل است يعنى مدير غير از مركز عالم بوده و منطقهء آن نيز در سطح منطقة البروج نيست ، بلكه با منطقهء حامل هردو در يك سطح واقع مىشوند و فلك مدير اين كوكب در ضخامت مدير است نظير حامل كه در ثخن ممثّل مىباشد .\r\n\r\n","description":"","footnote":"","page_name":" 53 ","page_number":53},
  {"content":"\r\n\r\n\r\nشرح\r\nقوله : فلك العطارد : كلمهء « عطارد » بضمّ عين و كسر راء .\r\nقوله : الّا انّ مركز الفلك الحاوى لحامله و هو المدير الخ : وجه تسميهء فلك مدير به اين نام آنست كه اين فلك مركز فلك محوى را دور مىدهد ، شكل ( 21 ) .\r\nش 21\r\n\r\n[ فصل سوم : در حركات و توابع آن 
  ]\r\nمتن : الفصل الثّالث فى الحركات و ما يتبعها الفلك التّاسع يتمّ الدّورة فى يوم و ليلة تقريبا ، و الثّامن مع الممثّلات فى خمسة و عشرين الفا و مأتى سنة و حركاتها من المغرب الى المشرق كاكثر الافلاك الجزئيّة و لا يتحرّك الى المغرب الّا اربعة ، جمعتها فى قولى :\r\n و اربع تسير نحو غرب يا من بسائل * محدّد مع مدير و جوزهر و مايل \r\n\r\n","description":"","footnote":"","page_name":" 54 ","page_number":54},
  {"content":"\r\n\r\nو حركة كلّ فلك متشابهة حول مركزه الّا حركة حامل القمر فتشابهها حول مركز العالم و حوامل العلوية و الزّهرة متشابهها حول نقطة معدّل المسير و هى خارجة عن مركز الحامل على القطر المارّ بالمركزين فى جانب الاوج على بعد مساولما بينهما ، و حركة حامل العطارد فتشابهها حول نقطة على منتصف ما بين مركزى المدير و العالم .\r\nو هذه من المشكلات و قد حلّها محقّقوا القوم ، شكر اللّه سعيهم بوجوه طويلة لا يليق ذكرها فى المختصرات .\r\nترجمه : فصل سوّم در بيان حركات افلاك و ملحقات آن فلك نهم در يكشبانه‌روز تقريبا يكدور كامل بدور زمين مىگردد و فلك هشتم با تمام افلاك ممثّله يكدور كامل را ظرف بيست و پنجهزار و دويست سال طى مىنمايد و حركات آنها از جهت مغرب بمشرق است همانطورى كه حركت اكثر افلاك جزئى چنين مىباشند ، و از بين افلاك هيچكدام از مشرق به مغرب حركت نكنند ، مگر چهار فلك كه آنها را در بيتى بنظم آورده و ترجمهء آن اينست :\r\nو چهار فلك به طرف مغرب سير مىكنند اى سائل و آنها عبارتند از :\r\nفلك محدّد الجهات يعنى فلك اطلس ، فلك مدير ، فلك جوزهر و فلك مائل ، و حركت تمام افلاك بدور مركز خود متشابه است ، مگر حركت حامل قمر كه حركت متشابهش بدور مركز عالم مىباشد و نيز حركت حوامل كرات علويه و زهره كه حركت متشابهشان بدور نقطه معدّل المسير است و اين نقطه از مركز حامل خارج بوده و بر روى قطرى واقع است كه بمركز عالم و مركز حامل به طرف جانب اوج مرور نموده در حالى كه فاصلهء نقطهء مزبور تا مركز حامل مساوى با فاصله بين مركز حامل و مركز عالم مىباشد .\r\nو مانند حركت حامل عطارد كه حركت متشابهش دور نقطه‌اى است كه بر منتصف بين مركز مدير و عالم قرار گرفته .\r\nو اين حركات چهارگانه كه بدور مركز خود فلك متشابه نبوده ، از مشكلات اين فنّ است ، كه محقّقين بوجوه و بياناتى طولانى و مفصّل آن را حلّ نموده كه ذكر\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nآنها در رسائل مختصرى چون اين رساله شايسته و سزاوار نمىباشد ، خداوند متعال از تمامى ايشان به حسن وجه قبول فرمايد .\r\n\r\nشرح\r\nقوله : فى الحركات و ما يتبعها : مقصود از « و ما يتبعها » اقامت ، و استقامت و رجوع و امثال اينها است .\r\nقوله : الفلك التّاسع : يعنى فلك اطلس .\r\nقوله : تقريبا : يعنى يكدور حقيقى و تحقيقى نيست ولى دور تقريبى به آن صادق است ، و جهت تقريبى بودن آن اينستكه مجموع روز و شب بر زمان دورهء حركت فلك اطلس به قدر ماطلع قوسى كه كره آفتاب به حركت خاصّه‌اش به آن متحرّك است اضافه دارد .\r\nقوله : فى خمسة و عشرين الفا و مأتى سنة : چه آنكه فلك ثوابت در هرهفتاد سال يكدرجه حركت كند لاجرم در هربيست و پنجهزار و دويست سال يكدوره را طىّ نمايد .\r\nقوله : كاكثر الافلاك الجزئيّة : مقصود حوامل و خارج مركز شمس مىباشد و اين حركات يعنى حركت از مغرب بمشرق را حركت متوالى و غربى نيز خوانند چه آنكه بتوالى بروج اثنى عشر است زيرا ترتيب بروج از نقطه مغرب بمشرق مىباشد .\r\nقوله : و لا يتحرّك الى المغرب الّا اربعة : يعنى از بين تمام افلاك فقط چهار فلك است كه حركتش غير متوالى است و به اين حركت ، حركت شرقى نيز مىگويند .\r\nقوله : و جمعتها فى قولى الخ : مرحوم خواجه طوسى اينچهار فلك را در بيتى فارسى چنين آورده :\r\n جانب غرب روانند چهار اى سائل * اطلس و جوزهر باز مدير و مائل \r\nقوله : و حركة كلّ فلك متشابهة الخ : حركت فلكى بر دو قسم است :\r\nحركت متشابهه كه به آن حركت بسيطه نيز گويند و حركت مختلفه .\r\nحركت متشابهة : آنست كه نقطهء متحرّك گرد مركز فلك در ازمان متساوى زواياى متساوى احداث نمايد و بعبارت ديگر كه ملّا على قوشجى آورده :\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nحركت متشابهه : آنست كه نقطه متحرّك بدور فلك محيط آن را در ازمنه متساوى طىّ كند بطوريكه در ازمان متساوى قوسهاى متساوى قطع شود و « حركت مختلفه » آن است كه چنين نباشد .\r\nقوله : الّا حركة حامل القمر الخ : حاصل مقصود مرحوم مصنّف آنست كه :\r\nحركت فلك در چهار مورد بدور مركز خود متشابه نيست بلكه بدور نقطه ديگرى چنين مىباشد :\r\n1 - حركت حامل قمر : اين فلك بدور مركز عالم حركتش متشابه است با اينكه قياس مقتضى است بدور مركز خود حركتش متشابه باشد .\r\n2 - فلك حوامل كرات علويه : كه حركت آنها بدور نقطه معدّل المسير كه از مركز آنها خارج است متشابه مىباشد و آن نقطه‌ايست كه فاصله‌اش از مركز حامل به قدر فاصله حامل از مركز عالم است و بعبارت ديگر مركز حامل بين مركز عالم و اين نقطه قرار گرفته است .\r\n3 - فلك حامل زهره : كه آن نيز حركتش بدور نقطه معدّل المسير متشابه است .\r\n4 - فلك حامل عطارد : كه آن نيز حركتش بدور نقطه‌اى متشابه است كه بين مركز عالم و مركز فلك مدير قرار گرفته و به آن نيز نقطهء معدّل المسير مىنامند .\r\n\r\n[ شرح حركت فلك تدوير در قمر 
  ]\r\nمتن : و حركة اعلى تدوير القمر الى المغرب و اسفله الى المشرق و المتحيّرة بالعكس فيعرض لها الاستقامة و الاقامة و الرّجوع لموافقة حركة مراكزها لمراكز تداويرها و تكافؤها و زيادة الاولى .\r\nترجمه : و حركت قسمت اعلاى تدوير قمر از مشرق به مغرب و جانب اسفلش از مغرب بمشرق است و در كواكب متحيّره به عكس است يعنى اعلاى تدوير آنها از مغرب بمشرق و اسفل آن از مشرق به مغرب است در نتيجه براى اين كواكب حالت استقامت و اقامه و رجوع حادث مىشود زيرا حركت مراكز اين كواكب با مراكز تداويرشان موافق مىشود در نتيجه حالت استقامت حادث مىشود و گاه است كه حركت مراكز آنها با مراكز تداوير مقابل و مكافى شود ، ازاينرو حالت اقامت پيش مىآيد و زمانى حركت مراكز ايشان بيشتر از حركت مراكز تدوير بوده ، لذا اينطور\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nبه نظر مىآيد ، كه براى كواكب حالت رجوع عارض شده است .\r\n\r\nشرح\r\nقوله : و حركة اعلى تدوير القمر الى المغرب الخ : حاصل مقصود آنست كه چون كلّيّه تداوير از افلاك شامله نبوده و ارض را در خود همچون افلاك ديگر نگرفته‌اند ، لاجرم اگر اعلاى آنها بر توالى يعنى از مغرب بمشرق حركت كند اسفل بر خلاف توالى حركت نموده و از مشرق به مغرب است و در اين قسم از حركات ، حركت اعلا را اعتبار مىنمايند .\r\nقوله : و المتحيّرة بالعكس : مقصود از « متحيّره » سيّارات پنجگانه است يعنى :\r\nعطارد ، زهره ، مشترى ، مرّيخ و زحل .\r\nقوله : فيعرض له الاستقامة و الاقامة الخ : كواكب متحيّره باعتبار ملاحظه حركت مركزشان با مركز تداويرشان از نظر ديد و رؤيت ما داراى سه حالت مىباشند .\r\n1 - استقامت : و آن اينستكه حركت مركزشان با مركز تداوير موافق باشد ، يعنى از مغرب بمشرق و بطور سريع صورت گيرد در اين موقع كوكب را مستقيم گويند .\r\n2 - اقامه : و آن اينستكه حركت مركز اين كواكب با مركز تداوير مكافئ و مقابل قرار گرفته بطورى كه چنين ديده شود كه كواكب در يك مكان ايستاده در اينموقع كوكب را مقيم گويند .\r\n3 - رجوع : و آن اينستكه حركت مركز كوكب سريعتر از مركز تدوير بوده و بعبارت ديگر حركت كوكب بر خلاف توالى بعد از اينكه حركتش بر توالى بوده است بنام رجوع معروف مىباشد و كوكب را در اينموقع راجع خوانند .\r\n\r\n[ مبحث تعديلات - تعديل شمس 
  ]\r\nمتن : و للسّبع تعديلات يوجبها حركات الخوارج و التّداوير ، و اقلّها تعديل الشّمس فنقتصر عليه فى هذا المختصر .\r\nو هو قوس من ممثّلها بين طرفى الخطّ التّقويمى و هو الخارج من مركز العالم الى الاعلى مارّا بمركزها و بين طرف الخطّ الوسطى و هو الخارج كذلك غير مار موازيا للخارج من مركز الخارج الى مركزها .\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nو الواقع بين طرفه و بين اوّل الحمل من الممثّل على التّوالى وسطها فمادامت هابطة ينقص تعديلها من وسطها و مادامت صاعدة يزاد عليه فيحصل على الحالين تقويمها و هو قوس من الثّانية بين اوّل الحمل و طرف الخطّ التّقويمى على التّوالى .\r\nترجمه : مبحث تعديلات و براى كواكب سيّاره هفتگانه تعديلاتى است كه حركات افلاك خارج مركز و تداوير موجب پيدايش آن است و چون از حيث عدد كمترين آنها تعديل شمس است لاجرم بر خصوص آن اقتصار شده و در اين رسالهء مختصر فقط بذكر همان مىپردازيم .\r\nتعديل شمس تعديل شمس : عبارت است از قوسى از فلك ممثّل كه بين دو طرف خطّ تقويمى و طرف خطّ وسطى قرار گيرد .\r\nخطّ تقويمى : آنست كه از مركز عالم به طرف جانب اعلى خارج شده و بمركز شمس اصابت نموده و از آن مرور نمايد .\r\nخط وسطى : آنست كه از مركز عالم به طرف جانب اعلى خارج شده و بمركز شمس مرور نكند بلكه موازى با خطّى بوده كه از مركز فلك خارج مركز خارج و بمركز شمس اصابت نمايد و آنچه از فلك ممثّل بين طرف اين خطّ و اوّل برج حمل واقع مىشود بر توالى موسوم به وسط شمس مىباشد .\r\nپس مادامى كه خورشيد از اوج به حضيض هبوط نمايد تعديلش ، از وسطش كمتر و ما دامى كه به عكس از حضيض به اوج صعود كند بيشتر از آن گردد ، پس بر ايندو حال يعنى نقصان تعديل از وسط در حال هبوط و ازديادش بر آن در حال صعود تقويم شمس حاصل مىشود پس بايد بگوئيم :\r\nتقويم شمس : عبارتست از قوسى از فلك البروج كه بين اوّل برج حمل و طرف خطّ تقويمى بر توالى قرار گيرد . شكل ( 22 ) .\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nش 22\r\n\r\n[ حالات قمر و خسوف و كسوف 
  ]\r\nمتن : ثمّ القمر جرم كمد صيقلى بين السّواد و الزّرقة مستضئ اكثر من نصفه دائما بالشّمس ، لكبرها و صغره و يختلف اوضاعه بالقرب و البعد عنها ففى الاجتماع وجهه المظلم الينا و المضئ اليها و هو المحاقّ ، و اذا بعد عنها يسيرا رأينا منه قليلا و هو الهلال و يزداد بزيادة البعد الى المقابلة فينعكس حالته الاولى و هو البدر ، ثمّ يتناقض للتّقارب فيؤل الى المحاقّ و هكذا و اذا اجتمع بها عند الرّأس او الذّنب حال بيننا و بينها فسترها كلّا او بعضا و هو الكسوف و اذا استقبلها كذلك حالت الارض بينهما و وقع كلّه ، او بعضه داخل مخروط ظلّها و هو الخسوف و هذه صور الاوضاع الثّلاثة .\r\nترجمه : كرهء ماه و حالات آن كرهء ماه جرمى است متغيّر الّلون و صيقلى و شفاف كه رنگ آن بين سياه و كبودى است .\r\nبيش از نصف آن پيوسته از خورشيد كسب نور كرده و درخشان است زيرا كره خورشيد بزرگتر و ماه صغيرتر است ازاينرو شعاع نورى خورشيد به بيش از نصف آن تابيده و آن را روشن مىكند .\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nحالات كرهء قمر ماه بواسطه قرب و بعدش از كرهء شمس داراى حالات مختلفى است كه ذيلا تشريح مىشود :\r\n1 - اجتماع : و آن اينست كه كره قمر و شمس در مكان واحدى از منطقة البروج واقع شده بطورى كه از نظر بيننده اگر خطّى خارج شود بهردو مرور مىكند ، در اين صورت چون بين اهل ارض و خورشيد حائل است لاجرم آنطرفش كه باهل ارض است تاريك بوده و طرفى از آن‌كه بجانب خورشيد است روشن است و از آن به محاق نام مىبرند .\r\n2 - هلال : و آن اينستكه ماه از شمس كمى دور شده و از حالت اجتماع خارج گردد در اين حال مقدار بسيار ناچيزى از آن براى اهل زمين بطور كمانى بس باريك و رقيق روشن نشان داده مىشود\r\n3 - بدر : و آن اينستكه بتدريج كمان ضخيم‌تر شده و بر جرم درخشان هلال اضافه گشته و پيوسته هرچه از خورشيد دور تر مىشود جرم بيشترى از آن براى اهل زمين درخشان و روشن مىگردد تا آنكه به مقابله برسد در اينحال عكس اجتماع پيش مىآيد ، يعنى طرفى كه بجانب اهل زمين است روشن و جانب ديگرش مظلم و تاريك است و سپس از مقابله بتدريج خارج شده و باز بشمس نزديك مىشود تا حالت اوّلى يعنى اجتماع برگشته و محاقّ حاصل شود . شكل ( 23 ) .\r\nخسوف و كسوف كره قمر وقتى با كرهء شمس در دو نقطهء رأس و ذنب اجتماع نمايد بين ما و خورشيد بواسطه ماه حجاب و حائل حاصل مىگردد ازاينرو گاهى تمام قرص خورشيد را پوشانيده و در برخى اوقات مقدارى از آن را ستر مىكند اينحالت را كسوف يعنى خورشيدگرفتگى خوانند و اگر ماه در استقبال كرهء شمس واقع شود يعنى هردو در دو جزء متقابل از فلك البروج واقعشده به نحوى كه فاصلهء آنها نصف دائره باشد ، چون زمين بين آن دو فاصله شده و مانع از روشن گشتن ماه مىشود و در اينحال گاه تمام\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nماه گرفته شده و زمانى بعضى از آن لاجرم جرم قمر تاريك مانده و در مخروطى كه عبارتست از سايه زمين واقع مىشود و از اينحالت به خسوف يعنى ماه‌گرفتگى تعبير مىكنند . شكل ( 24 ) .\r\nش 23\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nش 24\r\n\r\n","description":"","footnote":"","page_name":" 63 ","page_number":63},
  {"content":"\r\n\r\n\r\nشرح\r\nقوله : ثمّ القمر جرم كمد : كلمه « كمد » بفتح كاف و ميم بر وزن « فرس » به معناى تغيّر رنگ مىباشد .\r\nقوله : لكبرها و صغره : ضمير در « لكبرها » به شمس و در « صغره » بقمر عود مىكند .\r\nقوله : و يختلف اوضاعه : يعنى اوضاع قمر و مقصود اوضاع قمر بحسب رؤيت ماه مىباشد .\r\nقوله : بالقرب و البعد عنها : ضمير در « عنها » به شمس راجع است .\r\nقوله : ففى الاجتماع وجهه المظلم الينا الخ : اجتماع عبارتست از :\r\nبودن دو كرهء آفتاب و ماه در يك برج و يك درجه از فلك البروج چنانچه در شكل ( 25 ) ديده مىشود .\r\nقوله : و هو المحاقّ : بضمّ ميم مشتقّ است از « محقّة الحرّ » يعنى سوزاند آن را و چون در اينحال خورشيد گويا ماه را سوزانده و نورش را برده است لاجرم به اين اسم موسوم شده است .\r\nقوله : و اذا بعد عنها : ضمير فاعلى در « بعد » به قمر و ضمير مجرورى در « عنها » به شمس راجع است .\r\nقوله : رأينا منه قليلا : ضمير در « منه » به قمر راجع است .\r\nقوله : و هو الهلال : كلمه « هلال » بكسر هاء ، رفع صوت و فرياد را گويند و چون مردم براى رؤيت ماه بصحرا يا نقاط ديگر روند وقتى چشمشان به آن افتد صدا بفرياد بلند مىكنند ، ازاينرو است كه قمر را در اينحال به هلال ناميده‌اند .\r\nقوله : الى المقابلة فينعكس حالته الاولى : مقصود از « مقابله » آن است كه بين شمس و قمر « 180 » درجه فاصله باشد قهرا در اينحالت عكس حالت محاقّ پيش مىآيد ، يعنى از قمر طرفى كه بجانب اهل ارض است روشن و طرف ديگرش مظلم و تاريك مىباشد .\r\nقوله : و هو البدر : كلمهء « بدر » بفتح باء و سكون دال به معناى سرعت نمودن است و چون قمر در اينحال بلافاصله بعد از غروب خورشيد مبادرت بر طلوع مىكند ،\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nش 25\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nلاجرم به اين نام موسوم شده است .\r\nقوله : و اذا اجتمع بها : ضمير فاعلى در « اجتمع » به قمر و ضمير مجرورى در « بها » به شمس راجع است .\r\nقوله : حال بيننا و بينها : ضمير در « حال » به قمر و در « بينها » به شمس عود مىكند .\r\nقوله : فسترها كلّا : ضمير فاعلى به قمر و ضمير مفعولى به شمس راجع بوده و اينحالت را براى شمس كسوف كلّى گفته چنانچه اگر مقدارى از آن ديده نشود و گرفته گردد كسوف جزئى خوانند .\r\nقوله : و اذا استقبلها كذلك : ضمير فاعلى به قمر و ضمير مفعولى به شمس راجع بوده و مقصود از كذلك يعنى در دو نقطهء رأس و ذنب اينحالت پيش بيايد .\r\nاستقبال : عبارتست از آنكه بين كره قمر و شمس به مقدار نيم دور يعنى « 180 » درجه فاصله شود .\r\nقوله : داخل مخروط ظلّها : مىتوان « ظلّها » را خبر براى مبتداء محذوف قرار داد و تقدير را چنين گرفت « داخل مخروط هو ظلّها » بنابراين جملهء اسميّه صفت است براى « مخروط » .\r\n\r\n[ فصل چهارم : در آنچه تعلق به كره زمين دارد 
  ]\r\nمتن : الفصل الرّابع فيما يتعلّق بالأرض و فى اختلاف اوضاع بقاعها الدّائرتان الحادثتان على سطح الارض من تقاطع الافق و المعدّل على قوائم تقسيماتها ارباعا و المعمور احد الرّبعين الشّماليين بسبع من المدارات الى سبع قطاع مستطيلة متفاوتة فى النّهار الاطول به نصف ساعة و هى الاقاليم و مبدئها عند الجمهور حيث النّهار الاطول يب‌مه و هذه صور الاقاليم و فيها من البلاد المشهورة .\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nترجمه : فصل چهارم در بيان آنچه به زمين متعلّق بوده و اختلاف اوضاع واقع در آن دو دائره‌اى كه از تقاطع افق و معدّل بطور قائم بر سطح زمين حادث مىشوند كرهء زمين را به چهار ربع تقسيم مىنمايند ، از ميان اين چهار ربع تنها يكى از دو ربع شمالى آن معمور و آباد است .\r\nو بواسطهء هفت تا از مدارات به هفت قطعه مستطيل تقسيم شده كه باعتبار تفاوت در نهار اطول از نظر عرض با هم مختلفند و مقدار اختلافشان در نهار اطول هريك به قدر نيمى از ساعت است باينمعنا كه نهار اطول هريك با هم نيمساعت اختلاف دارند .\r\nو هفت قطعه مستطيل عبارتند از اقاليم هفتگانه و مبدء آنها از نظر جمهور اهل فنّ اقليمى است كه نهار اطولش دوازده ساعت و چهل و پنج دقيقه باشد و شكل ذيل صورت هفت اقليم و آنچه در آنهاست از بلاد مشهور را نشان مىدهد . ( شكل 26 ) .\r\n\r\nشرح\r\nقوله : على قوائم : يعنى از تقاطع اين دو دائره چون به صورت عمود مىباشد ، چهار قائمه يعنى چهار ربع كره كه هركدام وترشان « 90 » درجه است حاصل مىشود ، چنانچه در شكل ديده مىشود ( شكل 27 ) .\r\nقوله : و المعمور احد الرّبعين : مقصود از « معمور » منطقهء مسكونى مىباشد و به اين ربع ، ربع مسكون مىگويند .\r\nقوله : و ينقسم بسبع من المدارات : ضمير مستتر در « ينقسم » به ربع معمور راجع است .\r\nقوله : متفاوتة فى النّهار الاطول : مقصود از « نهار اطول » اوّل روز از تابستان است و حاصل مراد اينستكه اوّل روز تابستان هرقسمت با ديگرى نيمساعت فرق دارد و مبدء اقاليم اقليمى است كه اوّل روز تابستانش 12 ساعت و 45 دقيقه باشد .\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nش 26\r\nش 27\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nبنابراين اقليم دوّم اوّل روز تابستانش 13 ساعت و 15 دقيقه بوده و اقليم سوّم 13 ساعت و 45 دقيقه و به همين ترتيب تا اقليم آخر كه اولين روز تابستانش 15 ساعت و 45 دقيقه مىباشد .\r\n\r\n[ وضع كره آفتاب با سكان خط استواء 
  ]\r\nمتن : و سكّان خطّ الاستواء تسامت الشّمس رؤسهم فى الاعتدالين فيعدم الظّلّ و تبعد غاية البعد فى الانقلابين ، فتكون جنوبيّا تارة ، و شماليّا اخرى ، و فصولهم ثمانية ، و امّا ما عداهم و عدا عرض التّسعين فخمسة اقسام فان نقص عرضهم عن الميل الكلّى سامتهم الشّمس فى السنة مرّتين عند نقطتين ميلهما عن المعدّل كعرضهم فيعدم ظلّهم حينئذ و فصول الاقربين منهم الى خطّ الاستواء ثمانية ايضا و فصول غيرهم اربعة و ان ساواه سامتهم مرّة فى الانقلاب الصّيفى و يكون احد قطبى البروج ابدى الظّهور و الاخرى ابدى الخفاء و تمّاسان الافق فى الدّورة مرّة و ان زاد عليه و نقص من تمامه كان اعلى ارتفاعات الشّمس بقدره و تمام عرض البلد و اسفلها به قدر نقصانه عنه و ظلّهم شماليّا ابدا و ان ساوى تمامه كان غاية ارتفاع الشّمس به قدر ضعفه و سامت قطب منطقة البروج رؤسهم فى الدّورة مرّة فتنطبق هى على افقهم ، ثمّ يرتفع نصفها عنه دفعة بميله و ينحط الآخر كذلك ، ثمّ يطلع الغارب و يغرب الطّالع تدريجا و يتزايد النّهار الى ان يساوى الدّورة و يتزايد الّليل كذلك و بهذا القسم تنتهى العمارة .\r\nترجمه : و ساكنين خطّ استواء در هرسال در اعتدال ربيعى « بهار » و اعتدال خريفى « پائيز » خورشيد مسامت رؤس ايشان قرار گرفته و در وقت ظهر چنان عمود بر رأس شواخص اين منطقه مىتابد كه سايهء آنها معدوم مىشود و وقتى خورشيد به دو نقطهء انقلاب يعنى انقلاب صيفى « اوّل تابستان » و انقلاب شتوى « اوّل زمستان » مىرسد مناطق استوائى نهايت بعد را با شمس داشته ، ازاينرو وقتى خورشيد بنقطهء انقلاب صيفى مىرسد و اوّلين روز تابستان مىشود شاخص در بلاد استوائى رأس ظهر سايه‌شان به طرف جنوب مىافتد ، زيرا خورشيد در جانب شمال آنها است و به عكس در اوّل زمستان رأس ظهر سايه شاخص به طرف شمال مىافتد زيرا خورشيد در جنوب آنها قرار گرفته است و از خصائص اين بلاد « استوائى » آنكه\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nفصول آنها در طول سال هشت تا است ، دو تابستان و دو پائيز و دو بهار و دو زمستان و هركدام از فصول بمدّت يك ماه و نيم طول آن است .\r\nو امّا اهالى ساير بقاع غير از عرض تسعين كه منطقهء قطبى است پس نسبت باعتبار سنجش ، عرض آنها با ميل كلّى خورشيد پنج قسم مىباشند .\r\n1 - آنكه عرض آنها از ميل كلّى شمس كمتر باشد .\r\nحكم اين بقاع آنست كه خورشيد در عرض سال دو بار مسامت اين بقاع واقعشده و به صورت عمود بر آن مىتابد و آن وقتى است كه خورشيد به دو نقطه‌اى رسيده كه ميل آن دو از دائرهء معدّل النّهار مانند عرض آن صوب و اهالى آن باشد ، در نتيجه سايهء شاخص معدوم مىشود .\r\nو فصول اهالى اين نقاط نيز در صورتى كه نزديك به خطّ استواء باشد هشت تا است و فصول غير اين اهالى يعنى آنهائيكه به منطقهء استوائى نزديك نباشند چهار است .\r\n2 - آنكه عرض آنها با ميل كلّى مساوى باشد .\r\nحكم اين بقاع آنست كه در عرض سال يك بار خورشيد مسامت آن قرار گرفته و آن وقتى است كه شمس بنقطه انقلاب صيفى كه اوّل تابستان است برسد و يكى از دو قطب بروج يعنى آن قطبى كه نزديك قطب ظاهر معدّل است دائما ظاهر بوده و هرگز غروب نكند و قطب ديگر يعنى قطبى از بروج كه قريب قطب مخفى معدّل است پيوسته مخفى است و ابدا طلوع نمىكند و اين دو قطب در يكدوره يومى يك بار با افق مماسّ مىشوند چه آنكه بعد و مسافت مدار اين دو قطب از معدّل به قدر تمام عرض بلد مىباشد .\r\n3 - آنكه عرض آنها از ميل كلّى بيشتر بوده و از تمام ميل كمتر باشد ، در اين صورت اعلى ارتفاع خورشيد كه از آن بالاتر نرود مساوى با مجموع ميل كلّى و تمام عرض بلد مىباشد و اسفل و پائين‌ترين نقطهء ارتفاع خورشيد كه از آن پائين‌تر نيايد مساوى با نقصان ميل كلّى از تمام عرض بلد مىباشد ، در اين بلاد سايهء شاخص به طرف شمال مىافتد زيرا شمس هميشه در جنوب آنها است ازاينرو سايه به غير طرف شمال واقع نشود .\r\n\r\n","description":"","footnote":"","page_name":" 70 ","page_number":70},
  {"content":"\r\n\r\n4 - آنكه عرض آن به قدر تمام ميل كلّى باشد .\r\nدر اين بقاع اعلى ارتفاع شمس و غايت برآمدنش به مقدار ضعف و دو برابر ميل كلّى است و قطب منطقة البروج در يك دور تمام يك بار مسامت با رؤس اهل آن صوب گشته در نتيجه دائرهء فلك البروج بر افق ايشان منطبق مىشود و سپس نصف منطقة البروج از افق بواسطه ميل قطبش از قطب افق مرتفع شده و دفعتا بالا مىآيد قهرا نصف ديگرش پائين مىرود و سپس نصفى كه غروب نموده و پائين رفته بود طلوع كرده و نصفى كه طالع بوده و بالا آمده بتدريج غروب مىنمايد و كم‌كم روز رو بازدياد گذاشته تا دوره مساوى شود يعنى روز اطول به مقدار مجموع روز و شب كه 24 ساعت است گردد و شب نيز رو بتزايد گذاشته تا آن نيز به مقدار 24 ساعت بشود و به اين قسم « قسم چهارم » ربع معمور بانتهاء مىرسد .\r\n\r\nشرح\r\nقوله : و فصولهم ثمانية : يعنى اين بقاع فصولشان هشت تا است ، دو تابستان و دو زمستان و دو بهار و دو پائيز .\r\nوقت تابستان زمانى است كه آفتاب به دو نقطهء اعتدال برسد و زمان زمستان وقتى است كه آفتاب به دو نقطهء انقلاب رسيده باشد و اوان بهار موقعى است كه آفتاب باواسط برج اسد و دلو رسيده باشد چنانچه وقت پائيز زمانى است كه آفتاب باواسط برج ثور و عقرب آمده باشد .\r\nقوله : فان نقص عرضهم عن الميل الكلّى : عرض عبارتست از فاصله بقعه تا دائره معدّل النّهار .\r\nو مقصود از « ميل كلّى » نهايت ارتفاع شمس از دائرهء معدّل است كه برصد الغ‌بيكى عبارتست از « 23 » درجه و « 30 » دقيقه و « 17 » ثانيه چنانچه شرحش گذشت .\r\nقوله : و ان زاد عليه و نقص من تمامه : ضمير فاعلى در « زاد » به عرض و ضمير مجرورى در « عليه » به ميل كلّى راجع بوده و مقصود از تمام ميل كلّى مقدار فاصلهء بين معدّل النّهار تا قطب فلك البروج از تحت ارض مىباشد كه طبق گفتهء چغمينى\r\n\r\n","description":"","footnote":"","page_name":" 71 ","page_number":71},
  {"content":"\r\n\r\n« 66 » درجه و « 25 » دقيقه بوده كه با علامت « سوكه » آن را مشخّص نموده‌اند .\r\nقوله : و تمام عرض البلد : فاصلهء افق تا معدّل از تحت ارض تمام عرض ناميده مىشود .\r\nمتن : و ان زاد عليه و لم يبلغ الى تسعين فيميل قطب البروج الى جنوب سمت الرّأس به قدر تلك الزّيادة و لا يغرب من منطقة البروج ما يزيد ميله الشّمالى عن تمام العرض و لا يطلع ما يزيد ميله الجنوبى عليه ، فينقسم منطقة البروج اربعة اقسام :\r\nفما منتصفه منقلب القطب الظّاهر ابدى الظّهور و ما منتصفه منقلب القطب الخفى ابدى الخفاء ، و ما منتصفه الاعتدال الرّبيعى ليطلع معكوسا و يغرب مستويا و ما منتصفه الاعتدال الخريفى بالعكس .\r\nترجمه : 5 - آنكه عرض بر ميل كلّى زائد بوده و به « 90 » درجه نرسد .\r\nدر اين بقاع قطب فلك البروج به طرف جنوب سمت رأس مايل شده و مقدار ميل به اندازه همان زيادى عرض بر ميل كلّى است و از فلك البروج مقدار ميل شمالى كه از تمام عرض بيشتر است غروب نكرده چنانچه مقدار ميل جنوبى كه بر تمام عرض زائد است طلوع نمىكند در نتيجه منطقة البروج به چهار قسمت تقسيم مىشود :\r\n1 - قوسى كه در نصف آن نقطه انقلاب صيفى است قطب ظاهر هميشه ظاهر و طالع است .\r\n2 - قوسى كه در نصف آن نقطه انقلاب شتوى قطب خفى هميشه پنهان و غارب است .\r\n3 - قوسى كه در نصف آن نقطهء اعتدال ربيعى است طلوعش معكوس و غروبش مستوى است .\r\n4 - قوسى كه در نصف آن نقطهء اعتدال خريفى است طلوعش مستوى و غروبش معكوس است .\r\nشرح قوله : و ان زاد عليه و لم يبلغ الخ : گفته شده كه آفاق مايله پنج قسم بوده و هريك\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nداراى حكم و خصيصه‌اى مىباشند ، اجمالا حكم چهار قسم گفته شد باقى ماند حكم قسم پنجم يعنى آفاقى كه عرض آنها از ميل كلّى بيشتر و از « 90 » درجه كمتر باشد .\r\nدر اين آفاق اعظم مدارات ابدى الظّهور با منطقة البروج بر دو نقطه تقاطع مىكنند كه ميل آن دو نقطه از معدّل در جهت قطب ظاهر با عرض بلد مساوى بوده و اعظم مدارات ابدى الخفاء نيز با منطقة البروج در دو نقطه در جهت قطب خفى تقاطع مىكند و منطقة البروج به اين چهار نقطه به چهار پاره و چهار قوس تقسيم مىشود :\r\n1 - قوسى كه پيوسته ظاهر و ابدى الظّهور است و در ميان آن نقطه انقلاب صيفى باشد و در مدتى كه آفتاب در اين قوس است روز اطول ايّام است .\r\n2 - قوسى كه پيوسته مخفى و در منتصفش نقطهء انقلاب شتوى مىباشد و مدّت درنگ آفتاب در اين قوس شب اطول ليالى است .\r\nلازم بتذكّر است كه دو طرف قوس اوّل با افق مماسّ شده و هرگز غروب نمىكند چنانچه دو طرف قوس دوّم با افق مماسّ گشته و هرگز طلوع نمىنمايد .\r\n3 - قوسى كه در منتصفش اوّل برج حمل يا بعبارت ديگر نقطه اعتدال ربيعى باشد طلوعش معكوس است يعنى آخر قوس پيش از اوّلش طالع مىگردد ولى غروبش مستوى و بر طبق معمول مىباشد ، يعنى اوّلش ابتداء ظاهر شده و آخرش پس از آن طالع مىگردد مشروط باينكه قطب ظاهر در جانب شمال باشد ولى اگر قطب ظاهرش در جانب جنوب باشد طلوعش مستوى و غروبش معكوس مىگردد .\r\n4 - قوسى كه اوّل ميزان و بعبارت ديگر نقطهء اعتدال خريفى در منتصفش باشد طلوع و غروب اين قوس به عكس قسم سوّم است يعنى اگر قطب ظاهرش در شمال باشد طلوع آن مستوى و غروبش معكوس است و در صورتى كه قطب مزبور در جنوب باشد ، طلوعش معكوس و غروبش مستوى مىباشد .\r\n\r\n[ وضع شمس نسبت به سكنه عرض تسعين 
  ]\r\nمتن : و امّا عرض تسعين : فقطبا المعدّل قطبا افقه و غاية ارتفاع الشّمس به قدر الميل الكلّى و لا طلوع و لا غروب الّا بالحركة الخاصّة . فالسنة يوم و ليلة كما مرّ .\r\nو لنختم هذا الفصل بجدول لبيان عروض مبادى الاقاليم و اواسطها و اطول\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nايّامها و فراسخ عروضها و عدد عظام جبالها و غرازة انهارها على ما حقّقه اهل هذا الفنّ و هو هذا :\r\nترجمه : امّا عرض تسعين يعنى منطقهء قطبى كه فاصله‌اش تا خطّ استواء و دائره معدّل « 90 » درجه است : دو قطب معدّل عبارتند از دو قطب افق آن ، غايت ارتفاع آفتاب در اين صوب به مقدار ميل كلّى بوده ، و هرگز شمس نسبت به اين منطقه طلوع و غروب ندارد مگر باعتبار حركت ثانوى خاصّ .\r\nدر نتيجه بايد گفت سال در اين منطقه عبارت است از يكشبانه‌روز كه شبش شش ماه و روزش نيز شش ماه مىباشد .\r\nدر اينجا لازم ديديم كه اين فصل را بجدولى كه در آن عروض مبادى اقاليم و اواسط آنها و اطول ايّام و مقدار فراسخ عروض و عدد كوههاى عظيم و انهار معروف آنها بيان مىشود ختم نمائيم لذا جدولى مطابق آنچه محقّقين اين فنّ گفته‌اند مشتمل بر خصوصيّات مذكور ترسيم نموديم .\r\n\r\n","description":"","footnote":"","page_name":" 74 ","page_number":74},
  {"content":"\r\n\r\n\r\nشرح\r\nقوله : فقطباها المعدّل قطبا افقه : زيرا دائرهء افق در اين منطقه با دائره معدّل منطبق مىشود قهرا دو قطب معدّل همان دو قطب افق است .\r\nقوله : و لا طلوع و لا غروب الّا بالحركة الخاصّة : يعنى كرهء آفتاب در اين منطقه هرگز طلوع و غروب ندارد مگر به حركت خاصّه كه از آن به حركت ثانيه نام مىبرند و مقصود از آن حركت غير فلك الافلاك است مثل حركت فلك خارج مركز .\r\n\r\n[ فصل پنجم : شرح صبح و شفق 
  ]\r\nمتن : الفصل الخامس فى الصّبح و الشّفق بيّن فى الاجرام انّ الشّمس مأة و ستّة و ستّون مثلا للارض و ربع و ثمن فالمستضئ اكثر من نصفها دائما ، و ظلّها مخروط يلازم رأسه منطقة البروج و ينتهى فى فلك الزّهرة و النّهار مدّة كون المخروط تحت الافق و اللّيل مدّة كونه فوقه ، فاذا ازداد قرب الشّمس من شرقى الافق ازداد ميل المخروط الى غربيّة و لا يزال كذلك حتّى يرى الشّعاع المحيطة به .\r\nترجمه : فصل پنجم در بيان صبح و شفق در علم اجرام و ابعاد بيان شده كه كره آفتاب صد و شصت و شش برابر زمين و ربع و ثمن آن است ، در نتيجه بيش از نصف زمين بواسطهء نور آن دائما روشن مىشود .\r\nو سايهء زمين به صورت مخروطى بوده كه قاعده‌اش به طرف آفتاب ، و رأس آن به طرف منطقة البروج است و در فلك زهره بانتهاء مىرسد .\r\nو تا ما دامى كه مخروط در تحت افق است روز و زمانى كه فوق آن آيد شب فرامىرسد ، و زمانى كه آفتاب به نصف شرقى افق نزديك مىشود سايه مخروطى زمين به طرف نصف غربى افق مايل شده و پيوسته سايه در اين بخش از افق بوده تا شعاعى كه به آن محيط است ظاهر شده و رؤيت گردد .\r\n\r\n","description":"","footnote":"","page_name":" 75 ","page_number":75},
  {"content":"\r\n\r\n\r\nشرح\r\nقوله : بين فى الاجرام : مقصود از « اجرام » علم اجرام است و آن علمى بوده كه بواسطهء آن تقدير و اندازه اجرام دانسته مىشود .\r\nقوله : فالمستضيئ اكثر من نصفها : يعنى نصف زمين چه آنكه در محلّش مقرّر است كه جسم كوچك مظلم وقتى در مقابل جرم بزرگتر نورانى قرار مىگيرد و هردو به صورت كره باشند بيش از نصف جرم كوچك روشن مىگردد .\r\nقوله : و ظلّها مخروط يلازم رأسه : ضمير در « ظلّها » به ارض و در « رأسه » به مخروط عود مىكند .\r\nقوله : و ينتهى فى فلك الزّهرة : ضمير فاعلى در « ينتهى » به مخروط عائد است .\r\nقوله : من شرقى الافق : مقصود از « شرقى افق » نصف شرقى دائرهء افق است .\r\nقوله : الى غربية : يعنى نصف غربى افق .\r\nقوله : و لا يزال كذلك : يعنى پيوسته در نصف غربى هست .\r\nقوله : المحيط به : ضمير در « به » به مخروط عائد است .\r\n\r\n[ نمايش شعاع آفتاب 
  ]\r\nمتن : و اوّل ما يرى منه هو الاقرب الى موضع النّاظر و هو موقع خطّ يخرج من بصره فى سطح سمّيته بمركز الشّمس عمودا على الخطّ المماسّ للشّمس و الارض الّذى هو فى سطح الفصل المشترك و بين الشّعاع و الظّلّ فيرى الضّوء مرتفعا عن الافق مستطيلا و ما بينه و بين الافق مظلما و هو الصّبح الكاذب و هذه صورته .\r\nترجمه : و اوّل مقدارى كه از شعاع ديده مىشود بموضع ناظر و مكان بيننده نزديكتر است و آن محلّ وقوع خطّ و برخورد نمودن شعاعى است كه از چشم ناظر خارج و به آن موضع كه در سطحى است بنام مركز شمس بر خطّى كه مماسّ با خورشيد و زمين است بطور عمود فرود مىآيد و از خواصّ آن ( يعنى اوّل مقدار ) اينستكه در سطح فصل مشترك و بين شعاع و سايه قرار دارد و لذا نور خورشيد از افق مرتفع و بطور مستطيل همچون خطى ديده مىشود و ما بين اين خطّ و افق تاريك است و به آن صبح كاذب گويند ، چنانچه در شكل ديده مىشود . شكل ( 28 ) .\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nش 28\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nمتن :\r\nثمّ اذا قربت الشّمس جدّا رؤى الضّوء معترضا و هو الصّبح الصّادق ، ثمّ يرى محمّرا و الشّفق به عكس الصّبح ، يبدو محمرا ثمّ مبيضّا معترضا ثمّ مرتفعا مستطيلا ، و قد علم بالتّجربة انّ انحطاط الشّمس اوّل الصّبح الكاذب و اخر الشّفق ثمانية عشر درجة ففى عرض مح ل يتّصل الشّفق بالصّبح الكاذب اذا كانت الشّمس فى المنقلب الصّيفى اذ غاية انحطاطها عنه لا يزيد على ثمانية عشر درجة .\r\nترجمه :\r\nسپس بعد از تحقّق صبح كاذب زمانيكه آفتاب نزديك بافق باشد يعنى به نيمه شرقى آن رسيد چنين ديده مىشود كه ضياء و نورش در دو سطح افق پهن مىشود و آن همان صبح صادق است .\r\nسپس اين سفيدى بواسطهء كثرت و غلظت بخارات كائنه در جهت افق قرمزرنگ ديده مىشود .\r\nو امّا شفق ، پس بدانكه آن غير از صبح و به عكس آن است يعنى ابتداء سرخ‌رنگ ديده شده و پس از آن كم‌كم و بتدريج سفيد و پهن شده و مرتفع و طولانى مىگردد ، و بتجربه معلوم شده كه انحطاط خورشيد در اوّل صبح كاذب و آخر شفق هشت درجه مىباشد ، بنابراين در عرض مح ل « 48 » درجه و « 30 » دقيقه شفق به صبح كاذب متّصل مىشود مشروط باينكه آفتاب در نقطه انقلاب صيفى باشد چه آنكه انحطاط نقطهء انقلاب از افق بيشتر از هشت درجه نمىباشد .\r\n\r\n[ خاتمه : در بيان استخراج خط نصف النهار و سمت قبله از طريق دائره هنديه 
  ]\r\nمتن : خاتمة فى استخراج خط نصف النّهار و سمت القلبة بالدّائرة الهنديّة تسوى الارض بالكونيا او بغيرها من الالات و ترسم عليها دائرة ، و تنصب على مركزها مقياسا على قوائم يقارب ربع قطرها و تعلم على مدخل ظله فيها و مخرجه عنها و تنصف القوس بينهما و تخرج من منتصفه خطّا مارّا بمركزها فهو خطّ نصف النّهار .\r\nو اوّل وقت الظّهر ميل الظّلّ عنه و المقاطع له على قوائم خطّ المشرق و المغرب ، ثمّ تقسم كلّ ربع تسعين قسما متساويا و هذا العمل تقريبى لاختلاف المدارين\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nحالتى الدّخول و الخروج و قد يقرب من التّحقيق انّ عمل و الشّمس فى المنقلب الصّيفى او قربه و ان عمل فى يوم يكون الشّمس فى نصف نهاره فى المنقلب اتّحد مدارها فى الحالتين و ان اتّفق طلوعها او غروبها فى احد الاعتدالين فالخطّ المخرج على استقامة الظّلّ مارّا بالمركز خطّ المشرق و المغرب و المقاطع له على قوائم خطّ نصف النّهار و هذه صورة الدّائرة الهنديّة .\r\nترجمه : خاتمه كتاب در بيان استخراج خطّ نصف النّهار و سمت قبله از طريق دائرهء هنديّه بوسيلهء گونيا زمين را مسطّح و صاف نما يا از وسيلهء ديگر همچون خطّكش و يا تراز استفاده نموده و عمل مذكور را بانجام رسان و پس از آن روى سطح آماده شده دائره‌اى ترسيم كن و بر مركز آن مقياسى را بطور عمود قرار بده كه از نظر مقدار ربع قطر دائرهء مذكور باشد ( بهتر است مقياس مزبور را مخروطى و از جنس حديد يا مس يا جنس ديگرى تعبيه نمايند ) و بهرتقدير مترصد بنشين تا وقتى آفتاب برآمد و سايهء شاخص در روى محيط دائره به طرف مغرب افتاد آنگاه مدخل سايه را نشانه نما و پس از زوال و در وقت غروب كه سايه به طرف مشرق قرار گرفته محلّ خروج سايه از دائره را نيز نشانه بگذار سپس اين دو نقطه را به يكديگر وصل كن و بوسيله اين خطّ دائره به دو نيمه جنوبى و شمالى تقسيم مىگردد ، سپس از منتصف اين خطّ خطّى عمود كه بمركز دائره بگذرد رسم نما اين خطّ به خطّ نصف النّهار موسوم است .\r\nو اوّل وقت ظهر زمانى است كه سايهء شاخص از اين خطّ ( نصف النّهار ) مايل و به طرف مشرق بيفتد .\r\nناگفته نماند خطّى كه با اين تقاطع نموده و از تقاطعشان چهار زاويه قائمه تشكيل شده خطّ مشرق و مغرب ناميده مىشود .\r\nو بهرتقدير هريك از چهار ربع را به « 90 » قسمت كه هرقسمت يكدرجه است تقسيم مىكنند ، البتّه اين عمل و رسم خطّ مشرق و مغرب دقيق و تحقيقى\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nنيست بلكه تقريبى مىباشد زيرا دو مدارى كه براى شمس در حال دخول ظلّ بدائره و خروجش از آن ترسيم شده مبنى بر تقريب بوده لاجرم باحتمال قوى با هم فرق دارند .\r\nو در صورتى كه خورشيد در نقطه انقلاب صيفى يعنى اوّل روز تابستان باشد و عمل ياد شده صورت گيرد مىتوان گفت كه عمل نهايت قرب به حقيقت و واقع را پيدا مىنمايد و اگر آن را در روزى انجام دهند كه آفتاب در نصف نهار يعنى روى دائره نصف النّهار قرار گرفته باشد مدار خورشيد در دو حالت دخول و خروج سايه متحّد بوده و عمل تحقيقا انجام مىشود و اگر عمل با طلوع و با غروب شمس مقرون بوده در حالى كه خورشيد در اعتدال ربيعى يا خريقى باشد باينمعنى كه در اوّل روز بهار يا پائيز وقت غروب و طلوع خورشيد عمل صورت بگيرد پس خطّى كه بر استقامت سايه خارجشده و بمركز خطّ مشرق و مغرب و خطّ متقاطع با آن مرور مىكند ، خطّ نصف النّهار است . و صورت دائره هنديّه چنين مىباشد .\r\nش 29\r\n\r\n","description":"","footnote":"","page_name":" 80 ","page_number":80},
  {"content":"\r\n\r\n\r\n[ سمت قبله 
  ]\r\nمتن : و امّا سمت القبلة ، فهو نقطة من الافق من واجهها واجه الكعبة فان تساوى البلد مكّة شرفها اللّه طولا فقبلته نقطة الجنوب ان زاد عرضه و الّا فنقطة الشّمال و ان زاد طولا و عرضا فعد من نقطتى الجنوب و الشّمال الى المغرب به قدر ما بين الطّولين و من نقطتى المشرق و المغرب الى الجنوب به قدر ما بين العرضين وصل بين كلّ من النّهايتين بخطّ و اخرج من مركز الدّائرة الى نقطة تقاطع الخطّين خطّا فهو على صوب الكعبة و قس على هذا ان نقص طولا ، و عرضا او طولا و زاد عرضا او بالعكس و ان ساوى عرضه عرضها فضع ثامنة الجوزاء و الثّالثة و العشرين من السّرطان حالكون الشّمس فى احديهما على خطّ وسط السّماء فى صفحة الاسطرلاب المعمولة لعرض البلد و علم موضع المرئى من اجزاء الحجرة ثمّ ادر العنكبوت به قدر ما بين الطّولين الى المغرب ان كان طوله اكثر و بالخلاف انكان اقلّ فحيث ينتهى احد الجزئين من مقنطرات الارتفاع فظلّ المقياس وقت بلوغ الشّمس اليه على صوب القبلة .\r\nترجمه : سمت قبله امّا سمت قبله : عبارتست از نقطه‌اى از دائره افق كه هركس با آن مواجه شود ، با كعبه مواجه شده است .\r\nحال اگر بلد از نظر طول با مكّه مساوى باشد ، پس قبلهء آن بلد نقطه جنوب است ، مشروط باينكه عرض بلد مزبور از عرض مكّه بيشتر باشد ولى اگر عرضش از آن كمتر باشد پس قبله‌اش نقطهء شمال مىگردد .\r\nو اگر طول و عرضش از طول و عرض مكّه بيشتر باشد ، قاعده براى تعيين قبله‌اش اينستكه :\r\nاز نقطه جنوب و شمال تا مغرب به قدر فاصله‌اى كه بين طول بلد و مكّه هست يعنى تفاضلى كه بين آن دو است و از نقطه مشرق و مغرب به طرف جنوب به قدر تفاضل بين عرض بلد و عرض مكّه بشمار و سپس بين هريك از دو نهايت غربى و جنوبى را بوسيله خطّ مستقيمى وصل نما و از مركز دائرهء هنديّه بنقطه‌اى كه دو خطّ و اصل بين نهايتين كه با يكديگر تقاطع نموده‌اند خطّى اخراج نما پس اين خطّ\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nبه طرف و جهت قبله است ، و به همين قياس اگر طول و عرض بلد مورد نظر از طول و عرض مكّه كمتر بود و يا از نظر طول كمتر و از حيث عرض بيشتر و يا عكس آن يعنى از نظر طول بيشتر و از حيث عرض كمتر باشد .\r\nمثلا مكّه در بخش جنوب شرقى بلد قرار گرفته باشد ، در اينحال از نقطهء جنوب و شمال بفاصله بين طول بلد و مكّه به طرف مشرق شمرده و خطّى بين آن دو وصل مىكنيم و از دو نقطهء مشرق و مغرب به طرف جنوب به قدر فاصلهء بين دو عرض خطّى بين آن دو بايد وصل نمود سپس از مركز دائره خطّى به نقطهء تقاطع دو خطّ ياد شده اخراج مىنمائيم ، پس آن خطّ به طرف قبله است .\r\nو امّا اگر عرض بلد با عرض مكّه مساوى باشد قاعده براى تعيين خطّ سمت و تشخيص قبله آنست كه بايد درجه هشتم از برج جوزاء يا درجه بيست و سوم از سرطان را در حالى كه در يكى از اين دو درجه باشد بر خطّ وسط السّماء كه خطّى است مستقيم و صفحهء اسطرلاب را تنصيف نموده و بوسط كرسى مىگذرد قرار داد ( مقصود آنست كه از اسطرلاب كه براى تعيين عرض بلاد استفاده مىكنند بايد كمك گرفت ) سپس مكانى كه از اجزاء حجره ديده مىشود نشانه بايد گذاشت و پس از آن به قدر فاصله بين طول بلد و طول مكّه لازم است عنكبوت را به طرف مغرب چرخاند مشروط باينكه طول بلد از طول مكّه بيشتر باشد و عنكبوت را بخلاف مغرب يعنى مشرق بايد چرخاند اگر طول بلد كمتر از طول مكّه باشد .\r\nو وقتى درجه هشتم جوزاء و بيست و سوّم سرطان از مقنطرات ارتفاع بانتهاء رسيد ، پس سايهء مقياس در وقت رسيدن آفتاب به آن دو جزء به طرف قبله مىباشد .\r\n\r\n[ طريق ديگر 
  ]\r\nمتن : طريق آخر اسهل من الاوّل : فخذ حال كون الشّمس فى احد الجزئين السّابقة لكلّ خمسة عشر درجة من التّفاوت بين الطّولين ساعة و لكلّ درجة اربع دقائق ، فاذا مضى من نصف النّهار به قدر ما معك من السّاعات و الدّقائق ان زاد طول البلد و بقى له بقدره ان نقص فظلّ المقياس حينئذ خطّ سمت القبلة و هى الى خلاف جهة الظّلّ .\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nهذا ما غفلت عنه عوائق الزّمان و لم يتنبّه له طوارق الحدثان و الحمد للّه ربّ العالمين .\r\nترجمه : طريق ديگر راه ديگر كه از طريق مذكور آسان‌تر است آنكه :\r\nدر وقت رسيدن آفتاب بيكى از دو جزئيكه سابقا ذكرش شد ( هشتم جوزاء و بيست و سوم سرطان ) براى هرپانزده درجه‌اى از تفاوت كه بين طول مكّه و بلد وجود دارد يك ساعت منظور نموده و براى هريك درجه‌اى چهار دقيقه ملاحظه مىكنند .\r\nدر نتيجه وقتى از نصف النّهار مقدار ساعات و دقائقى كه با شما است بگذرد مشروط باينكه طول بلد بيشتر از طول مكّه بوده و اگر كمتر از طول مكّه باشد باقى ماند به مقدار ساعت و دقائق مزبور براى نصف النّهار پس در اينوقت سايهء شاخص خط سمت قبله بوده و قبله بخلاف جهت سايه مىباشد .\r\n\r\n[ پايان كتاب 
  ]\r\nآنچه در اين رساله آوردم مجموعه‌اى است كه موانع زمان بواسطه غفلتى كه از آنها دارد مانع از آن شده و سوانح و حوادث بر آن متنبّه نشده است ، و حمد براى خداوند عالميان مىباشد .\r\nتمام شد كتاب « تحفة الاحباب » فى شرح تشريح الافلاك ، تأليف بنده كمترين « سيّد محمّد جواد ذهنى تهرانى » شب پنجشنبه بيست و نهم جمادى الاولى سنه 1405 هجرى قمرى و از خداوند متعال خواستارم كه اين خدمت ناچيز و ناقابل را از اين روسياه بپذيرد بحقّ محمّد و آله الطّاهرين\r\n\r\n","description":"","footnote":"","page_name":" 83 ","page_number":83},
  {"content":"\r\n\r\n\r\nفهرست موضوعات و مطالب\r\nموضوع صفحه\r\nمقدّمهء مؤلّف 3\r\nخطبه كتاب 4\r\nهيئت عالم جسمانى 7\r\nفلك كلّى و شرح آن 11\r\nتصوير كره نار 13\r\nهيئت كره‌اى كه مركزش مركز عالم است 15\r\nهيئت كره عالم 17\r\nشرح دائره معدل النّهار 19\r\nشرح دائره منطقة البروج 21\r\nشرح دائره مارّه باقطاب اربعه 25\r\nتصوير ميل اعظم شمس 27\r\nشرح دائره ميل 29\r\nشرح دائره عرض 31\r\nشرح دائره افق 33\r\nشرح دور دولابى و رحوى 35\r\nتصوير مدارات يومى 37\r\nشرح اختلاف بين شب و روز 39\r\nشرح دائره نصف النّهار 43\r\nشرح دوائر اوّل السّموت و وسط السّماء رؤيت و ارتفاع 45\r\nموضوع صفحه\r\nهيئت افلاك هفتگانه 47\r\nتصوير فلك شمس 49\r\nتصوير فلك زهره و افلاك علويه 51\r\nتصوير فلك قمر 53\r\nهيئت فلك عطارد 53\r\nحركات افلاك و ملحقات آن 55\r\nشرح حركت فلك تدوير در قمر 57\r\nشرح تعديل شمس 59\r\nحالات قمر و خسوف و كسوف 61\r\nتصوير كسوف 63\r\nتصوير اجتماع شمس و قمر 65\r\nشرح آنچه متعلّق به زمين است 67\r\nوضع كره آفتاب با سكّان خطّ استواء 69\r\nوضع شمس نسبت به سكنه عرض تسعين 73\r\nشرح صبح و شفق 75\r\nنمايش شعاع آفتاب 77\r\nاستخراج خط نصف النّهار و قبله از طريق دائره هنديه 79\r\nسمت قبله 81\r\nپايان كتاب 83\r\n\r\n\r\n","description":"","footnote":"","page_name":" 84 ","page_number":84}
  ]