[
  {"content":"\r\n\r\nبسم الله الرحمن الرحيم\r\nآفتاب مشرقين\r\nدفتر شعر عاشورايى\r\nحضرت آيت الله العظمى صافى مدظله الوارف\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nآيت الله العظمى صافى - لطف الله\r\nآفتاب مشرقين / آيت الله العظمى صافى ، مقدمه آيت الله على كريمى جهرمى ، به كوشش ؛ احمد كريمى [ ويراست دوم 
  ]\r\nقم : مركز تنظيم و نشر آثار حضرت آيت الله العظمى صافى ، 1430 ق = 1389 ش .\r\nص : 72\r\nبها : 10000 ريال\r\nISBN : 978 - 600 - 5105 - 23 - 0\r\nفهرست نويسى بر اساس اطلاعات فيپا\r\nچاپ : هلند ، لاهه / 1371 .\r\nچاپ اول نشر راسخون : 1384 با تيراژ 3000 .\r\nكتابنامه به صورت زيرنويس .\r\n1 . واقعه كربلا ، 61 ق - شعر . 2 . شعر مذهبى - قرن 14 .\r\n3 . شعر فارسى - قرن 14 . الف . آيت الله كريمى جهرمى ، على ، مقدمه - كريمى ، احمد ، گردآورنده . ب . مقدمه نويس . ج . مركز تنظيم و نشر آثار آيت الله العظمى صافى .\r\n7 آ 72 الف / 8131 PIR\r\n62 / 1 فا 8\r\nمركز تنظيم و نشر آثار\r\nحضرت آيت الله العظمى صافى مدظله الوارف\r\nنام كتاب : آفتاب مشرقين ( دفتر شعر عاشورايى )\r\nمؤلف : حضرت آيت الله العظمى صافى مدظله الوارف\r\nبه كوشش : احمد كريمى\r\nچاپ دوم ( اول ناشر ) : 1389 شمسى\r\nويراست دوم : 1430 قمرى\r\nشمارگان : 5000\r\nبها : 1000 تومان\r\nشابك : 0 - 23 - 5105 - 600 - 978\r\nسايت الكترونيكى : www . safi . ir / www . saafi . net\r\nپست الكترونيكى : saafi @ saafi . net\r\nآدرس پستى : قم / انقلاب 6 / پلاك 181\r\nتلفن : 7723380 ( 0251 )\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nالسلام عليك يا ابا عبدالله\r\nوعلى الأرواح التى حلت بفنائك عليك منى سلام الله ما بقيت وبقى اليل والنهار . ولا جعله الله آخر العهد منى لزيارتكم .\r\nالسلام على الحسين . وعلى على بن الحسين .\r\nوعلى اولاد الحسين وعلى اصحاب الحسين\r\n\r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n\r\n\r\nمقدمه\r\nبسم الله الرحمن الرحيم\r\nداستان پرشور و سوزان كربلا بزرگ‌ترين حادثهء تاريخ انسانى است كه جهانى شگفتى و هيجان را در جان انسان‌هاى پاك بر مىانگيزد و عميق‌ترين سوز و گداز را به همراه دارد .\r\nكربلا يادآور فجيع‌ترين صحنهء خونين و اسف‌انگيزى است كه به دست جنايتكارانى درنده‌خو انجام گرفت و در طى آن فاجعه ، بهترينِ فرزندان پيامبر و عترت رسول‌الله با جگرخراش‌ترين وضع به خاك افتاده و به خون غلطيدند .\r\nحادثهء عاشورا نشانگر عالىترين مظاهر صبر ، ثبات ، پايمردى ، سماحت و كرامت نفس انسانى است كه در آن اوج اعتلاى روح و جان آدمى به وسيلهء سلاله‌هاى پاك و بىنظير انسانى ترسيم يافت .\r\nكوتاه سخن آنكه جريان عاشورا حماسهء جاودانه‌اى است كه رشادت و جلادت را مفهوم بخشيد ، آشتى ناپذيرى حق با باطل را به اثبات رساند و با مركّب خون به امضا رسانيد .\r\nامام حسين عليه السلام و ياران باوفا و فداكار او در يك نيم‌روز ، اصطلاح پيچيدهء فناء فى الله و بقاء بالله را عملًا تفسير\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nو تبيين‌كردند و متفكران ، انديشمندان و تحليلگران را از اين ايضاح و روشنگرى مبهوت و حيران ساختند .\r\nماهيّت اين انقلاب و حماسه ، خود خاصيّت جاودانگى دارد كه از روح عبوديت و چشم پوشى از ما سوى الله در حدّ بىنهايت برخوردار است ؛ در عين حال ، انسان‌ها نيز موظفند كه در احيا و ابقاى آن از پاى ننشينند .\r\nبر اين اساس از آغاز اين رويداد بزرگ ، اين طوفان عظيم و اين حركت سيّال و موج‌افكن ، گروه‌هاى مختلف براى حفظ و بزرگداشت آن ، تلاش كردند و همهء آنان بر گردن انسانيت حق دارند و طبعاً هر يك از آنان از اجر و ثواب فراوان الهى برخوردار خواهند بود .\r\nمورخان و ضبطكنندگان حوادث ، سيره نويسان ، مقتل نويسان ، اهل رجال ، محققان و تحليل‌گران تاريخ و رويدادها ، واعظان ، مداحان ، و شاعران همه و همه خدمت كرده‌اند و انسانيت ، مديون خدمات ارزندهء آنان مىباشد .\r\nدراين ميان سهم بزرگى براى شاعران است كه با اشعار هيجان‌انگيز خود ، احساسات جوامع را به جوش آورده و به تحريك عواطف انسان‌ها از رهگذر اشعار پر مغز خود پرداخته‌اند ، به ويژه شعر در اثر وزن و آهنگ مخصوصش داراى جذابيت خاصى است و سريع‌تر به اذهان راه مىيابد و در محفظهء ضمير و حافظه‌ها پايدار مىماند .\r\nبرخى از اشعار است ، امّا صورتى سحرآميز ، يك‌سره\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nمستمعان را قبضه مىكند و تسخير مىنمايد ، چونان آواى عشق عاشقان ، نوازشگر روح لطيف انسان و مايهء ترنّم در خلوت‌هاست . اين نوع از اشعار ، اشعارى است عالمانه كه از ذهن جوشان يك عالم ، متفكر و انديشمند ، تراوش كرده مانند اشعار دعبل خزاعى ، كميت ، اشعار محمد اقبال لاهورى و اشعار مرحوم آيت الله شيخ محمد حسين كمپانى .\r\nمجموعهءاى كه پيش روى داريد از همين سنخ اشعار و از همان گروه شاعران ياد شده است . اين اشعار از متفكر معاصر و فقيه پر مايه حضرت آيت الله العظمى آقاى حاج شيخ لطف‌الله صافى است كه اشك و خون را با هم عجين كرده و احساس و الهام را در هم آميخته‌اند و اينك به مناسبت ايام عاشورا تقديم دل‌دادگان امام حسين عليه السلام مىشود .\r\nلاهه ، ششم محرّم 1413\r\nمطابق با شانزدهم تير ماه 1371\r\nعلى كريمى جهرمى\r\n\r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n\r\n\r\nهماى سعادت\r\nحسين ! اى همايون هماى سعادت\r\nحسين ! اى شه ملك صبر و شهامت\r\nفروغى ز نور تو خورشيد رخشان\r\nز درياى جود تو كوثر حكايت\r\nتويى نور چشمان زهرا و حيدر\r\nگل احمر بوستان رسالت\r\nبه پا از قيام تو شد پرچم دين\r\nنگون گشت اعلام كفر و ضلالت\r\nرهاندى تو اسلام از چنگ اعدا\r\nفزوديش بر عزّت و بر كرامت\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nجوانمردى و غيرت و همّت تو\r\nز ناموس دين كرد الحق حمايت\r\nالا اى ولى خداى يگانه\r\nخداوند اقليم مجد و جلالت\r\nفدا كردى اندر ره دين و قرآن\r\nجوانان و ياران به كوى شهادت\r\nگذشتى هم از اكبر و هم ز اصغر\r\nز عباس ، آن درّ بحر شجاعت\r\nز ياران نامى و صحب گرامى\r\nشهيدان شمشير اهل شقاوت\r\nهمه عاشقان وفا و حقيقت\r\nهمه رهروان طريق ولايت\r\nهمه دشمن ظلم و طغيان و عدوان\r\nهمه پيشتازان راه ديانت\r\nشعار همه بود الله اكبر\r\nمرام همه قطع نخل غوايت\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nبنازم به آن همّت عالى تو\r\nبه آن صبر و ايمان و آن استقامت\r\nتو اعلام كردى به آزاد مردان\r\nكه مرگ است با سر بلندى سعادت\r\nبه لطف تو دارند چشم شفاعت\r\nعُصاة محبان به روز قيامت\r\nفداى سر انور بىتن تو\r\nكه بر نيزه مىكرد قرآن تلاوت\r\nبه قربان آن كودك شير خوارت\r\nكه تير ستم كرد او را سقايت\r\nايا مالك مُلك حُسن و معالى\r\nايا معدن جود و فيض و سخاوت\r\nاز اين وضع دوران و از شدّت دهر\r\nمرا هست بر درگهت بس شكايت\r\nسخن در جناب تو سربسته گويم\r\nكه ابلغ بود از صراحت كنايت\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nبه « لطفى » ببخشى اگر هر دو عالم\r\nنباشد شگفت اى محيط كرامت\r\nنباشد مرا بيم از نار دوزخ\r\nببينى به من گر به چشم عنايت\r\n\r\n","description":"","footnote":"","page_name":" 14 ","page_number":14},
  {"content":"\r\n\r\n\r\nنور سرمد\r\nروان عالم امكان حسين است\r\nجهان بينش و عرفان حسين است\r\nجمال الله و اسم الله اعظم\r\nظهور اسم « الرّحمان » حسين است\r\nبه ابراهيم و موسى و مسيحا\r\nولى صاحب الاحسان حسين است\r\nبه زهرا و على نور دو عين است\r\nبه ختم انبيا جانان حسين است\r\nابوالاحرار و آقاى شهيدان\r\nولى اعظم يزدان حسين است\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nزبحر قدرت بىانتهايى\r\nفروزان گوهر رخشان حسين است\r\nبه مُلك عشق و تجريد و توكّل\r\nولى مطلق و سلطان حسين است\r\nخدا را فيض اكمل نور سرمد\r\nدليل و حجّت و برهان حسين است\r\nبه جمع قدسيان در عرش و كرسى\r\nسخن از عزت و شان حسين است\r\nنهان اسم المولى و الحق\r\nعيان باطن قرآن حسين است\r\nدر اوج آسمان صبر و ايثار\r\nيگانه اختر تابان حسين است\r\nبه ماه و نيّر اعظم ضيا بخش\r\nجمال نور افشان حسين است\r\nبه رستاخيز فرداى قيامت\r\nشفيع معصيت كاران حسين است\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nنداى دين و اسلام و ولايت\r\nبلند آوا ز ايمان حسين است\r\nالا اى دردمند خستهء زار\r\nدواى درد بىدرمان حسين است\r\nبه صحراى بلا آن كس كه گرديد\r\nتنش درخاك و خون غلطان حسين است\r\nبه راه حق و حفظ دين توحيد\r\nشهيد خنجر عدوان حسين است\r\nبه ميدان ثبات و استقامت\r\nيگانه فارِس ميدان حسين است\r\nاز آن حرّيت و از آن شجاعت\r\nخِرد مبهوت و حيران حسين است\r\nبه لطف آن كه « لطفى » دارد اميد\r\nاميد قلب مظلومان حسين است\r\n\r\n","description":"","footnote":"","page_name":" 17 ","page_number":17},
  {"content":"\r\n\r\n\r\nسلطان عشق\r\nهلال ماه محرّم ز نو هويدا شد\r\nبيا كه رايت سلطان عشق بر پا شد\r\nبيا كه رايت سلطان عشق بر پا شد\r\nبيا كه آيت فتح و ظفر هويدا شد\r\nدرآ به مكتب حرّيت و فداكارى\r\nبيا كه دين ز قيام حسين احيا شد\r\nشعار باطل و شرك و فساد شد محكوم\r\nبيا كه جلوهء توحيد ، عالم آرا شد\r\nاگر كه حامى حقى و يار قرآنى\r\nبيا كه پرچم دين و جهاد برپا شد\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nبه ملك غيرت و جانبازى و اراده وعزم\r\nشهيد كرب و بلا قهرمان دنيا شد\r\nبه دشت ماريه از همت بلند حسين\r\nكتاب همت و ايمان و صبر معنا شد\r\nحسين عدل و شهامت ، حسين آزادى\r\nفداى دين خدا در هجوم اعدا شد\r\nبزرگ‌تر سند افتخار انسان‌ها\r\nبه خون پاك حسين شهيد امضا شد\r\nمرام نامهء آزادى و حقوق بشر\r\nاز آن مجاهدهء بىنظير انشا شد\r\nدر اين جهاد مقدّس ، حسين شد پيروز\r\nيزيد ننگ بشر گشت و خوار و رسوا شد\r\nيزيدكيست ؟ هرآن‌كس‌كه ضدآزادى است\r\nهر آن كه دشمن قرآن و آل طه شد\r\nفداى رهبر لب تشنه‌اى كه در ره دين\r\nغريب و بىكس و تنها به سوى هيجا شد\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nدريغ و درد كه در كربلا ز ظلم خسان\r\nجدا سر از تن پاك عزيز زهرا شد\r\nبه زير سمّ ستوران فتاد جسم حسين\r\nخيام محترم اهل بيت يغما شد\r\nنگشت تابع ظالم كه ظلم را كوبيد\r\nاگر چه رنج و بلايش فزون ز احصا شد\r\nبنال « لطفى صافى » كه روز عاشورا\r\nز خون پاك شهيدان چو عيد اضحى شد\r\nاول محرم الحرام 1396\r\n\r\n","description":"","footnote":"","page_name":" 20 ","page_number":20},
  {"content":"\r\n\r\n\r\nروز عاشورا\r\nباز صبح روز عاشورا رسيد\r\nشورش روز قيامت شد پديد\r\nباز شد بر روى خلق از خاص و عام\r\nمكتب ايمان و ايثار و قيام\r\nمكتب تسليم و تفويض و رضا\r\nمكتب صبر و گذشت از ما سِوا\r\nمكتب قرب و عروج و ارتقا\r\nبينش و آگاهى و فوز لقا\r\nروز عاشورا بود روز خدا\r\nروز احرار است و روز اوليا\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nروز احمد روز زهرا و على است\r\nروز فخر هر نبى و هر ولى است\r\nروز عبّاس و على اكبر است\r\nروز جانبازان راه داور است\r\nجلوه‌اش هر دم بود در ازدياد\r\nروز حق است و نخواهد شد ز ياد\r\nنور آن هرگز نخواهد شد خموش\r\nمنبع شور و قيام است و خروش\r\nپرچم دين ز آن بود در اهتزاز\r\nامّت اسلام از آن سرفراز\r\nشور و شوق شيعيان از كربلاست\r\nنفى استكبارشان از كربلاست\r\nشيعه يعنى شوق ، يعنى انتظار\r\nشيعه يعنى ملّت امّيدوار\r\nشيعه حزب‌الله و قوم رستگار\r\nآهنين عزم و قوى و استوار\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nملّت توحيد و ايمان متين\r\nپيروان رهبران راستين\r\nحق پرست و حق نهاد و حق مرام\r\nمرتضى را از دل و از جان غلام\r\nدشمن تبعيض و ظلم و قلدرى\r\nجهل و استضعاف و زور و خودسرى\r\nشيعه يعنى پيرو راه حسين\r\nرهروان غزوه بدر و حنين\r\nشير مردان جهاد و اجتهاد\r\nپاكبازان ره خير و سداد\r\nيار مظلومان و خصم ظالمان\r\nهم طراز فرقهء كرّوبيان\r\n\r\n","description":"","footnote":"","page_name":" 23 ","page_number":23},
  {"content":"\r\n\r\n\r\nبزم عشّاق\r\nعلى اى واقف اسرار هستى\r\nعلى اى رهنماى حق پرستى\r\nعلى اى شير يزدان شاه مردان\r\nعلى اى عروة الوثقاى ايمان\r\nعلى اى قاتل شجعان كفار\r\nعلى اى دين حق را سيف تبّار\r\nعلى اى سَرور ارباب عرفان\r\nعلى اى صاحب محراب و ميدان\r\nتو در مُلك حقيقت پيشوايى\r\nجدا از حق نه‌اى و حق‌نمايى\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nالا اى گوهر بحر ولايت\r\nالا اى زينت عرش امامت\r\nبيا در كربلا اى مير ابرار\r\nببين ميزان صبر و اوج ايثار\r\nبه بحر خون ببين نور دو عينت\r\nشهيد خنجر عدوان حسينت\r\nفداكارى ببين و پاكبازى\r\nز دنيا و ز عقبا بى نيازى\r\nدر آن دشت پر از اندوه و تشوير\r\nهمه خون بود و تيغ و تير و شمشير\r\nدر آن صحراى محنت بار دلگير\r\nتن آغشته در خونش به برگير\r\nدر آن ميدان پرشور بلاخيز\r\nبه آن حلقوم تشنه جرعه‌اى ريز\r\nقد سَروش ببين افتاده بر خاك\r\nتنش از زخم دشمن گشته صد چاك\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nزسوز تشنگى و از قحطى آب\r\nز اطفال صغيرش رفته بُد تاب\r\nگلوى نازنين شيرخواره\r\nز تير حرمله گرديده پاره\r\nبه عهد خويش با يزدان وفا كرد\r\nفدا خود در ره دين خدا كرد\r\nگذشت از اكبر و عباس و اصغر\r\nز قاسم نونهال سبط اكبر\r\nبيا در كربلا از راه احسان\r\nحسينت را ببين در چنگ عدوان\r\nمصيباتش ببين كز حد فزون بود\r\nدل از داغ جوانان پر ز خون بود\r\nولى آن كوه عزم و پايدارى\r\nنشد تسليم با صد زخم كارى\r\nبلى مرد خدا و مرد تصميم\r\nبه خصم حق نخواهد گشت تسليم\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nعلى اى درگهت را جمله مشتاق\r\nبيا در كربلا در بزم عشّاق\r\nبيا در محفل انس شهيدان\r\nببين حال حضور و قرب ايشان\r\nجهاد و همت و صبر و وفا بين\r\nخلوص نيت و صدق و صفا بين\r\nببين ايمان و عزم و استقامت\r\nثبات و رادمردى و شهامت\r\nحسينت محو ذات ذوالجلال است\r\nدر آن غوغا مهيّاى وصال است\r\nابوالفضل غضنفر و آن مواسات\r\nكز آن گرديد عقل آدمى مات\r\nعلى اكبر آن شبه پيمبر\r\nسُرور سينهء زهرا و حيدر\r\nوفاى اهل بيتش بين و انصار\r\nهمه اعلام دين ابطال اخيار\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nهمه رزمنده و مرد و تهمتن\r\nهمه اخوان صدق و دشمن افكن\r\nگذشته از زن و از مال و فرزند\r\nز جان خويش در راه خداوند\r\nهمه دين پرور و حرّيت آموز\r\nچراغ معرفت در عالم افروز\r\nهمه خصم ستمكار و بد انديش\r\nهمه حق‌پيشه و حق‌گو و حق‌كيش\r\nفداكارى آن آزاد مردان\r\nنگهدارى نمود از دين و قرآن\r\nپيام هر يك از آنها بود اين\r\nنما تا مىتوانى يارى دين\r\nتحيّات فزون از حد احصا\r\nز سوى « لطفى صافى » به آنها\r\n\r\n","description":"","footnote":"","page_name":" 28 ","page_number":28},
  {"content":"\r\n\r\n\r\nمحراب حضور\r\nكربلا ! اى كربلا ! اى كربلا !\r\nقبلهء احرار و مردان خدا\r\nپايگاه عشق و جانبازى تويى\r\nمهد ايمان و سر افرازى تويى\r\nسرزمين غيرت و رادى تويى\r\nمطلع انوار آزادى تويى\r\nروشن از تو تا ابد نور هدا\r\nخاك تو چشم ملك را توتيا\r\nكربلا ! اى عاشقان را كوه طور\r\nمنبع فيضى و محراب حضور\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nاز تو بانگ انقلاب آيد به گوش\r\nو از تو خون مرد حق آيد به جوش\r\nقهرمانان تو از خُرد و كبير\r\nدر شرافت در فضيلت بىنظير\r\nخفته در جسم تو هفتاد و دو تن\r\nدر بلا و در مصائب ممتحن\r\nمالكان مُلك تسليم و رضا\r\nصابران بحر اندوه و بلا\r\nباده نوشان از خُم روز الست\r\nجان به كف در راه حق ، چون شير مست\r\nجان فدا كردند و دين را داشتند\r\nدر جهان ، بذر حميّت كاشتند\r\nكربلا ! اى شهر انصار خدا\r\nبارگاه همّت و صبر و وفا\r\nپرچم دين از تو اندر اهتزاز\r\nعاشقان را سوى تو چشم نياز\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nكربلا ! اى وادى لب تشنگان\r\nدر ره يزدان به خون آغشتگان\r\nهم چو عباس تو ز اخوان صفا\r\nكس نديده مرد ميدان وفا\r\nكربلا ! اى عرش مجد و اعتلا\r\nمشهد قربانى راه خدا\r\nشاه مظلومان ، حسين تشنه كام\r\nرهبر خوبان ، امام ابن الامام\r\nديد چون دين از اثر افتاده است\r\nوحى قرآن در خطر افتاده است\r\nظالمان ، حاكم به هر شهر و ديار\r\nروز مردم از ستم چون شام تار\r\nكرد بهر حفظ دين حق ، قيام\r\nدر زمين كربلا بر زد خيام\r\nدر رهش از اصغر و اكبر گذشت\r\nاز برادرهاى نام‌آور گذشت\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nجان نثارى كرد و دين را زنده ساخت\r\nرسم مردى و شرف ، پاينده ساخت\r\nظلم و استضعاف را محكوم كرد\r\nروز ظالم را شب مظلوم كرد\r\n\r\n","description":"","footnote":"","page_name":" 32 ","page_number":32},
  {"content":"\r\n\r\n\r\nپيام حسين\r\nپيام حسين شهيد اين چنين است\r\nكه حرّيّت و دين و ايمان قرين است\r\nبياييد با ما به كوى شهادت\r\nكه دين ، خوار ظلم يزيد لعين است\r\nمسلمان بود دشمن ظلم و عدوان\r\nمسلمان ، هوادار و سرباز دين است\r\nمسلمان ، شجاع و صريح و تواناست\r\nبه مال و به ناموس مردم ، امين است\r\nبياييد در سايهء پرچم دين\r\nكز اشرار و آفات ، حصن حصين است\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nبكوشيد در حفظ احكام قرآن\r\nكه برنامهء برتر و بهترين است\r\nدلير و فداكار و مردانه خيزيد\r\nكه اسلام بىياور و بىمعين است\r\nبگيريد تصميم و دشمن بكوبيد\r\nاگر عزمتان محكم و آهنين است\r\nبه اخلاص كوشيد و حق را پرستيد\r\nكه اخلاص سرمايهء سالكين است\r\nبسوزيد بنيان كفر و ستم را\r\nاگر ناله و آهتان آتشين است\r\nبگيريد درس فداكارى از ما\r\nكه مجد و نجات و ترقّى در اين است\r\nشدم كشته تا دين حق زنده سازم\r\nمرا اين چنين قتل ، فتح مبين است\r\nبكوبيد مستكبران را كه دنيا\r\nخراب از ستم‌هاى مستكبرين است\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nنترسيد از نخوت و كبر آنان\r\nخدا ناصر و يار مستضعفين است\r\nچرا خفته‌اى اى مسلمان ؟ به پا خيز\r\nكه دشمن تو را روز و شب دركمين است\r\nچرا خامشى اى مسلمان كه اسلام\r\nگرفتار سر پنجهء مفسدين است\r\nضعيفان ، پريشان و محروم و مظلوم\r\nزمين سر به سر طعمهء مترفين است\r\nچرا ننگ بر خود پسندى و خوارى ؟\r\nتو را مُلك عالم به زير نگين است\r\nچرا گشته تعطيل ، احكام اسلام ؟\r\nپر از كفر و از جهل و بدعت ، زمين است\r\nبه ذلّت چو تن داده‌اى اين چنين شد\r\nمسلّط به تو ظلم و طغيان و كين است\r\nاگر غيرت و همّتت هست برجا\r\nچرا خانه‌ات در كف ملحدين است\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nببين بر فلسطين كه مانند بُسنى\r\nدچار جنايات مستعمرين است\r\nبزن چنگ بر دامن آل طه\r\nكه عترت چو قرآنِ حبل المتين است\r\n\r\n","description":"","footnote":"","page_name":" 36 ","page_number":36},
  {"content":"\r\n\r\n\r\nانقلاب محرّم\r\nمحرّم است و جهان پر ز انقلاب شده است\r\nبه شيون و غم و اندوه شيخ و شاب شده است\r\nز بانگ شور برانگيز القيام و جهاد\r\nقلوب اهل ستم اندر اضطراب شده است\r\nز مكتب كَرَم و نهضت و عزاى حسين\r\nالى الابد به سوى خلق ، فتح باب شده است\r\nبه مُلك عزّت نفس و ثبات و قوّت دين\r\nشهيد كرب و بلا مالك الرّقاب شده است\r\nبراى اهل بيت پيمبر كنار شطّ فرات\r\nز جور فرقهء كفّار ، قحط آب شده است\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nپيمبر است غمين و على عزادار است\r\nبه روضه ، حضرت زهرا در التهاب شده است\r\nمگر حسين ز ميدان دوباره بهر وداع\r\nبه سوى خيمه‌گه زينب و رباب شده است\r\nدريغ و درد كه از سنگ كينهء دشمن\r\nز خون ، محاسن نورانيش خضاب شده است\r\nمگر كه حضرت عبّاس باز از پى آب\r\nبراى تشنه لبان پاى در ركاب شده است\r\nمگر كه اصغر بىشير خستهء مظلوم\r\nبه ضرب تير ستم پيشگان به خواب شده است\r\nمگر يگانه شبيه نبى ، على اكبر\r\nبه عزم يارى دين ، باز بر عقاب شده است\r\nز ظلم دشمن دين گر چه روز عاشورا\r\nز رحم وعدل وشرف ، چهره درحجاب شده است\r\nز قتل سبط پيمبر اگر به ظاهر حال\r\nيزيد پست فرو مايه كامياب شده است\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nبه رغم آل معاويه و يزيد پليد\r\nكه كيدشان همه بر باد و در تباب شده است\r\nربوده است دل خلق را قيام حسين\r\nجهان ، مسخّر آل ابوتراب شده است\r\nنصيب شيعهء آل است روضهء رضوان\r\nنصيب ناصبيان ، لعنت و عذاب شده است\r\nاساس حق و حقيقت هميشه آباد است\r\nبناى ظلم به هر بوم و بر خراب شده است\r\nظهور جوهر ايمان و استقامت شخص\r\nرهين عزم وى و صبر در صعاب شده است\r\nخموش « لطفى صافى » كه در عزاى حسين\r\nقلوب اهل ولا از الم كباب شده است\r\nاول محرم الحرام 1410\r\n\r\n","description":"","footnote":"","page_name":" 39 ","page_number":39},
  {"content":"\r\n\r\n\r\nآفتاب مشرقين\r\nصلى الله عليك يا مولاى يا اباعبدالله\r\nاشعار ذيل به عنوان زبان حال حضرت سيدالشهداء عليه السلام پس از شهادت ، سروده و تقديم شده است و چون زبان حال آن نخبهء عالم آفرينش را فقط نخبگان جهان وجود مىتوانند بيان كنند و ما به هر زبان هر چه بگوييم اگر با صد زبان هم بگوييم ازعهدهء زبان حال شخصيتى الهى كه ملائكهء مقرّب را حالات و مقاماتش در شگفتى انداخته بر نخواهيم آمد از اينكه اين اشعار را به اين عنوان عرض مىكنيم از صاحبان بصيرت و معرفت ، معذرت مىخواهيم و با اين شعر عذر خود را مقبول مىسازيم :\r\nتو را چنان كه تويى هر نظر كجا بيند ؟\r\nبه قدر بينش خود هر كسى كند ادراك\r\n من حسين سرجدايم * كشتهء راه خدايم\r\nشافع روز جزايم * خامس آل عبايم\r\nمن حسين حق‌پرستم * من خدا را عين و دستم\r\nبر همان عهد الستم * تا ابد بر جاى هستم\r\nمن حسين سرجدايم * كشتهء راه خدايم \r\n\r\n","description":"","footnote":"","page_name":" 40 ","page_number":40},
  {"content":"\r\n\r\n من حسينم من حسينم * افتخار عالمينم\r\nآفتاب مشرقينم * عرش حق را زيب و زينم\r\nمن حسين سرجدايم * كشتهء راه خدايم\r\nمن حسين كربلايم * ميهمان اشقيايم\r\nمن غريب نينوايم * كشتهء تيغ جفايم\r\nمن حسين سرجدايم * كشتهء راه خدايم\r\nنور عين مصطفايم * يادگار مرتضايم\r\nزادهء خيرالنسايم * قبلهء اهل وفايم\r\nمن حسين سرجدايم * كشتهء راه خدايم\r\nبحر موّاج كمالم * مهر تابان جلالم\r\nسرخوش از جام وصالم * يوسف مصر جمالم\r\nمن حسين سرجدايم * كشتهء راه خدايم\r\nدرّ بحر اصطفايم * معدن جود و سخايم\r\nلنگر ارض و سمايم * مرد ميدان بلايم\r\nمن حسين سرجدايم * كشتهء راه خدايم\r\nمحو ذات كبريايم * غرقهء بحر فنايم\r\nشاهد بزم لقايم * سيّد اهل ابايم\r\nمن حسين سرجدايم * كشتهء راه خدايم \r\n\r\n","description":"","footnote":"","page_name":" 41 ","page_number":41},
  {"content":"\r\n\r\n سبط خيرالمرسلينم * رهبر دنيا و دينم\r\nدشمن مستكبرينم * قهرمان ماء و طينم\r\nمن حسين سرجدايم * كشتهء راه خدايم\r\nشبل شير كردگارم * قدرت پروردگارم\r\nدين و ايمان را مدارم * سومين هشت و چارم\r\nمن حسين سرجدايم * كشتهء راه خدايم\r\nپاى تا سر افتخارم * مركز مجد و وقارم\r\nعرش حق را گوشوارم * دين حق را جان نثارم\r\nمن حسين سرجدايم * كشتهء راه خدايم\r\nعالم علم كتابم * مقتداى شيخ و شابم\r\nشافع يوم‌الحسابم * هادى راه صوابم\r\nمن حسين سرجدايم * كشتهء راه خدايم\r\nرونق شرع مبينم * خسرو ملك يقينم\r\nخاتم دين را نگينم * فخر و عزّت آفرينم\r\nمن حسين سرجدايم * كشتهء راه خدايم\r\nمن صراط مستقيمم * محور دين قويمم\r\nعِدل قرآن كريمم * من همان ذبح عظيمم\r\nمن حسين سرجدايم * كشتهء راه خدايم \r\n\r\n","description":"","footnote":"","page_name":" 42 ","page_number":42},
  {"content":"\r\n\r\n داغ ياران و جوانان * گر چه سوزاند دل و جان\r\nليك اندر راه يزدان * من گرفتم جمله آسان\r\nمن حسين سرجدايم * كشتهء راه خدايم\r\nدادم اندر راه داور * كودك شش ماهه اصغر\r\nهم على شبه پيمبر * هم ابوالفضل غضنفر\r\nمن حسين سرجدايم * كشتهء راه خدايم\r\nپيكرم گر غرق خون شد * زخم تن از حد برون شد\r\nعزّتم از آن فزون شد * دشمنم خوار و زبون شد\r\nمن حسين سرجدايم * كشتهء راه خدايم\r\nمكتب سرخ شهادت * عزم و ايثار و شهامت\r\nدين و صبر و استقامت * زنده كردم تا قيامت\r\nمن حسين سرجدايم * كشتهء راه خدايم \r\nدر استقبال محرّم الحرام 1421 قمرى عرض و تقديم شد .\r\nوالسلام على الحسين و على على بن الحسين و على اولاد الحسين و على اصحاب الحسين و على شيعته و رحمة الله و بركاته .\r\n28 ذى الحجه 1420\r\nاقل خدّام محبّيه\r\nلطف الله صافى\r\n\r\n","description":"","footnote":"","page_name":" 43 ","page_number":43},
  {"content":"\r\n\r\n\r\nسيّد خوبان\r\nزبان حال حضرت زينب سلام الله عليه خطاب به مردم كوفه\r\nخاكتان بر سر كه فرزند پيمبر كشته‌ايد\r\nنور چشم حضرت زهرا و حيدر كشته‌ايد\r\nشخص ايمان ، روح قرآن ، سرور آزادگان\r\nخامس آل عبا محبوب داور كشته‌ايد\r\nدين و وجدان و شرف ، انصاف و رحم و معرفت\r\nپاسدار پرچم الله اكبر كشته‌ايد\r\nدُرّ درياى ولايت ، شمس تابان كمال\r\nحامى مستضعف و محروم و مضطر كشته‌ايد\r\nاى گروه بىحميّت مردم پيمان شكن\r\nنور حق كز آن جهان مىبُد منوّر كشته‌ايد\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nاز گلستان رسالت بوستان مرتضى\r\nارغوان و لادن و نسرين و عبهر كشته‌ايد\r\nمقتداى راد مردان سيّد خوبان حسين\r\nحضرت عبّاس آن مير غضنفر كشته‌ايد\r\nچون على اكبر آن زيبا جوان بىهمال\r\nشبه پيغمبر كمالات مصوّر كشته‌ايد\r\nنوجوان نورس و پيران عالى مرتبت\r\nكودك شش ماهه‌اى مانند اصغر كشته‌ايد\r\nتا ز خود سازيد راضى پور هند نابكار\r\nشافعان عرصهء فرداى محشر كشته‌ايد\r\nقهرمانان فضيلت ، ياوران دين حق\r\nپيش چشم همسران و مام و خواهر كشته‌ايد\r\nقاريان و زاهدان و صالحان روزگار\r\nفاتحان جبهه و محراب و منبر كشته‌ايد\r\nمرگ بادا بر شما نفرين و نفرت بر شما\r\nلعن بىحد بر شما ننگ و مذلت بر شما\r\n24 محرم الحرام 1419\r\n\r\n","description":"","footnote":"","page_name":" 45 ","page_number":45},
  {"content":"\r\n\r\n\r\nاربعين شهيدان\r\nاربعين است و دل از سوگ شهيدان خون است\r\nهر كه را مىنگرم غمزده و محزون است\r\nزينب از شام بلا آمده يا آنكه رباب\r\nكز غم اصغر بىشير ، دلش پرخون است\r\nيا كه ليلى به سر قبر پسر آمده است\r\nكاشكش از ديده روان همچو شط جيحون است\r\nمادر قاسم ناكام كه مىنالد زار\r\nبهر آن طلعت زيبا و قد موزون است\r\nدر ره كوفه و در شام و سرا ظلم يزيد\r\nكس نپرسيد ز سجّاد كه حالت چون است\r\nدختر شير خدا ناطقهء آل رسول\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nكز نهيب سخنش كفر و ستم موهون است\r\nكرد ايراد چنان خطبه و ثابت بنمود\r\nكه يزيد شقى از دين خدا بيرون است\r\nزنده دين مانده ز تصميم و ز ايثار حسين\r\nحق و حرّيت و اسلام به او مديون است\r\nهان بياييد و ببينيد كه در راه خدا\r\nصحنهء رزم ز خون شهدا گلگون است\r\nآه و افسوس كه كشتند لب تشنه امام\r\nزخم بر پيكر پاكش ز عدد افزون است\r\nقصّهء كرب و بلا قصهء صبر است و قيام\r\nبه فداكارى و جانبازى و دين مشحون است\r\nتا ابد نام حسين بن على در تاريخ\r\nبا ثبات قدم و نصرت حق ، مقرون است\r\nجاودان عزت حزب الله و انصار خدا است\r\nخيمهء باطل و احزاب دگر وارون است\r\nهر كه در حصن ولايت رود از روى خلوص\r\nز آتش دوزخ و آن هول و خطر ، مأمون است\r\n\r\n","description":"","footnote":"","page_name":" 47 ","page_number":47},
  {"content":"\r\n\r\n« لطفى » از عاقبت كار مكن قطع اميد\r\nكه به الطاف حسين بن على ميمون است\r\nصفر المظفر 1411 ه - . ق .\r\nلندن ، مجمع اسلامى جهانى\r\n\r\n","description":"","footnote":"","page_name":" 48 ","page_number":48},
  {"content":"\r\n\r\n\r\nغلام و شاه\r\nشنيدستم سر و سالار ابرار\r\nحسين بن على سلطان احرار\r\nيكى باغ وسيع و دلگشا داشت\r\nغلامى باغبان و با وفا داشت\r\nكه اسمش همچو رسمش بود « صافى »\r\nغلام او هزاران بُشر حافى\r\nغلام شاه بود و پادشه بود\r\nفراتر شأن او از مهر و مه بود\r\nسگى نيز اندر آنجا پاسبان بود\r\nغلام او را به احسان مهربان بود\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nيكى از روزها آن شاه خوبان\r\nنمود آن باغ ، رشك باغ رضوان\r\nبه پنهانى قدم در باغ بنهاد\r\nنگاهش از قضا بر « صافى » افتاد\r\nكه مشغول غذا و صرف نان بود\r\nمر آن بسته زبان را ميزبان بود\r\nچو خود يك لقمه‌اى مىخورد از آن نان\r\nبه سگ هم لقمه‌اى مىكرد احسان\r\nنبُد آگه كه نور چشم زهرا\r\nنموده باغ را فردوس اعلا\r\nنباشد باغ ، ميعاد حضور است\r\nتو گويى موسى عمران به طور است\r\nبه ناگه آن ولى حق تعالى\r\nجمال حق نما ، كرد آشكارا\r\nبه « صافى » طلعت زيبا نشان داد\r\nز بند هر غم و محنت امان داد\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nسلامش كرد و مهر و مرحمت كرد\r\nبه عبد خويش بذل مكرمت كرد\r\nغلام باغبان از جاى برخاست\r\nز روى شرمسارى معذرت خواست\r\nكه اى مولا نبودم آگه از حال\r\nكه گرديده مبارك بخت و اقبال\r\nتو اى درياى عفو و جود و احسان !\r\nببخشا بر غلام جان به فرمان\r\nجوابش داد آن محبوب داور\r\nكه تو ما را ببخش اى نيك اختر !\r\nكمال حُسن اخلاق اين چنين است\r\nبزرگان را ره و برنامه اين است\r\nبپرسيد آن‌گه از آن نيك رفتار\r\nكه با سگ از چه مىكردى تو ايثار ؟\r\nبگفت اين سگ در اينجا پاسبان است\r\nنگهبان حريم بوستان است\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nسگ از تو باغ از تو « صافى » از تو\r\nجلال و مجد و جود وافى از تو\r\nسگ است اما سگ اهل تميز است\r\nبه اين نسبت به پيش من عزيز است\r\nامام آن آيت كبراى خلّاق\r\nخداوند كمال و حُسن اخلاق\r\nچو از « صافى » چنين رحم و وفا ديد\r\nجوانمردى و ايثار و صفا ديد\r\nچنان در وجد و اندر شوق افتاد\r\nكه از آن حال نيكو گريه سر داد\r\nگرفتش زير بال مهر و اكرام\r\nبه او لطف و عنايت كرد اتمام\r\nنمود او را لِوجه الله آزاد\r\nبه او بخشيد آن بستانِ آباد\r\nكه اين پاداش آن رحم است و آن خوى\r\nدلا تا مىتوانى باش دلجوى\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nبه حيوانات احسان و ترحّم\r\nسزاوار و نكو باشد ز مردم\r\nبه هر جنبنده و انسان و حيوان\r\nترحّم هست كار نيك‌مردان\r\nز عالم گر تو مىخواهى تبسّم\r\nترحّم كن ، ترحّم كن ، ترحّم\r\nتشكّر كرد « صافى » زان عنايت\r\nاز آن آقايى و جود و رعايت\r\nبگفتا بندهء اين آستانم\r\nغلام و جان‌نثار و باغبانم\r\nمرا آزادگى در اين غلامى است\r\nبه آن بس افتخار و نيكنامى است\r\nنمودم وقف اين بستان آباد\r\nنثار شيعيان و دوستان باد\r\nخورند از ميوهء اين باغ ، اصحاب\r\nهمه اخوانِ صدق و شيعهء ناب\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nكنم تا زنده‌ام من رايگانى\r\nدر اين بستان خرّم باغبانى\r\nحسين ! اى بحر رحم و جود و انصاف !\r\nحسين ! اى معدن انعام و الطاف !\r\nالا اى اسوهء ايمان و ايثار !\r\nالا اى دين حق را ياور و يار !\r\nبه حق الحق كه حق پاينده از توست\r\nبه عالم ، شمس دين تابنده از توست\r\nز تو اسلام و ايمان بر قرار است\r\nحقيقت از قيامت آشكار است\r\nسرا پاى تو مجد است و شرافت\r\nشهامت در شهامت در شهامت\r\nابوالاحرار و مولاى شهيدان\r\nبيان ظاهر و تأويل قرآن\r\nتو اسم اعظم پروردگارى\r\nتو روح دين و عالم را مدارى\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nسزد گر حق به تو با اين مقامات\r\nنمايد فخر و اعلام مباهات\r\nغلام « صافى » تو « صافيانند »\r\nپُر از مهر تو از پير و جوانند\r\nهمه از مرد و زن اهل ولايند\r\nمحبّ و جان نثاران شمايند\r\nبه الطاف شما امّيدوارند\r\nغلامان شما را بنده وارند\r\nبه اين اسم و به اين عنوان « صافى »\r\nز حق خواهند هر يك فيض وافى\r\n17 جمادى الثاني 1420\r\n\r\n","description":"","footnote":"","page_name":" 55 ","page_number":55},
  {"content":"\r\n\r\n\r\nسفر عشق\r\nدر سفر اول عتبات عاليات كه پس از ابتلائات و رنج‌ها به سعادت تشرف نايل شدم اين اشعار را به شكرانهء وصل سرودم . از خداوند متعال خواهانم كه در دنيا از زيارت مشاهد مشرّفهء پيامبر اكرم و اهل بيت معظم آن حضرت ، صلوات الله عليهم اجمعين ، محروم نفرموده و در آخرت از شفاعت ايشان به سعادات عظما نايل و با آن بزرگواران محشورم نمايد . « اللهم احينى حياة محمد و اهل بيته و امتنى مماتهم واحشرنى فى زمرتهم و ارزقنى شفاعتهم و صلّ عليهم كلما ذكرك الذاكرون و كلما سهى و غفل عن ذكرك المخلوقون » .\r\nبس خون دل كه در سفر عشق خورده شد\r\nبس رنج‌ها كه در ره محبوب برده شد\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nبس بارها به دوش ز محنت گرفته شد\r\nبس راه‌هاى سخت كه با سر سپرده شد\r\nبا اين همه ملول نىام چون به راه دوست\r\nبا شادى تمام مراحل شمرده شد\r\nامروز خوش دلم ز وصالش اگرچه دى\r\nجانم ميان قيد مكاره فشرده شد\r\n« لطفى » هزار شكر كه از وصل روى يار\r\nهر زنگ غم ز آينهء دل سترده شد\r\nتاريخ سفر : صفر المظفر 1364\r\n\r\n","description":"","footnote":"","page_name":" 57 ","page_number":57},
  {"content":"\r\n\r\n\r\nبانوى كربلا\r\nبه شام رفتم و اندوه بيكران ديدم\r\nمظاهر ستم و كفر را عيان ديدم\r\nبه هر كجا كه شدم ظلم بود و استبداد\r\nبه هر كجا كه شدم جهل بيكران ديدم\r\nقرين ذلت و خوارى همه خواص و عوام\r\nاسير محنت حكّام ، مردمان ديدم\r\nزمامدار ، فرومايگان و نااهلان\r\nبه كنج خانه ، بزرگان كاردان ديدم\r\nز عدل و داد نجُستم علامت و اثرى\r\nبه گلّه‌اى عجبا گرگ را شبان ديدم\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nيزيديان همه در كاخ‌هاى نعمت و ناز\r\nميان بستر ديبا و پرنيان ديدم\r\nوزير اجنبى و مستشار بيگانه\r\nخراب ، مملكت از شرّ اين و آن ديدم\r\nخليفه گرم فساد و قمار و شرب مدام\r\nبه هر گناه و حراميش ، قهرمان ديدم\r\nنه معتقد به اصول و مبانى اسلام\r\nنه از شرافت و وجدان ، در او نشان ديدم\r\nمحيط وحشت و ارعاب و ضد آزادى\r\nهمه بلاد و ديار و هر آستان ديدم\r\nبه راه شام صد افسوس كودكان حسين\r\nميان خار مغيلان دوان دوان ديدم\r\nچو آفتاب بر اوج سپهر در اين راه\r\nسر عزيز خداوند بر سنان ديدم\r\nگهش به دير نصارا گهى به طشت طلا\r\nگهى به خانهء خوليش ميهمان ديدم\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nبه قتل سبط نبى خلق را به شهر دمشق\r\nبه بزم عيش ، مبتهج و شادمان ديدم\r\nدريغ و درد كه از جور دهر دون در شام\r\nيزيد مست و به كف چوب خيزران ديدم\r\nرسيد جان به لبم چون رقيّه خاتون را\r\nز هجر باب ، پريشان و در فغان ديدم\r\nبس است « لطفى صافى » كه در عزاى حسين\r\nفرشته را به نوا ، حور ، نوحه خوان ديدم\r\nبه مُلك مردى و صبر و حقيقت و ايمان\r\nشهيد كرب و بلا را خدايگان ديدم\r\nدر اين قيام مقدّس حسين شد پيروز\r\nخداش يار و مددكار و پشتبان ديدم\r\nدر اين جهان همه نقشى فناپذير بود\r\nبه غير نقش حقيقت كه جاودان ديدم\r\nصفر المظفر 1384 ه - . ق\r\nبازگشت از سفر شام\r\n\r\n","description":"","footnote":"","page_name":" 60 ","page_number":60},
  {"content":"\r\n\r\n\r\nبانوى ستوده\r\nجهان ز مولد زينب چو خويشتن آراست\r\nعنايت ازلى جلوه كرد از چپ و راست\r\nزنى چگونه زنى فخر عالم و آدم\r\nزنى كه چون پدر و مام عروةالوثقى است\r\nوليّةالله و عين‌الله و لسان‌الله\r\nزنى بزرگ كه الگوى دانش و تقوا است\r\nزنى كريمه زنى عالم علوم خفى\r\nزنى كه پايهء قدرش ز آسمان بالا است\r\nزنى ستوده ، زنى اسوهء وقار و جلال\r\nزنى كه خواهر و هم رزم سيدالشهدا است\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nزنى بزرگ زنى قهرمان كوفه و شام\r\nزنى كه معدن صبر و عفاف و شرم و حيا است\r\nزنى چگونه زنى آيت كمال ابد\r\nزنى كه درگه او مشعر و منا و صفا است\r\nزنى تهمتن و شير افكن و على هيبت\r\nزنى كه بانوى بىمثل روز عاشوراست\r\nزنى معلّمهء مكتب نبوت و وحى\r\nكه خود معلّمهء مكتب كمال و وفا است\r\nزنى عظيمه ، بزرگ و عزيز و نيرومند\r\nزنى كه باقى از او انقلاب كرب و بلا است\r\nعظيمه گر چه همى بوده است و خواهد بود\r\nو ليك زينب كبرى عظيم در عظما است\r\nزنى به منطق و گفتار حيدر كرّار\r\nزنى كه در شرف و مجد ، ثانى زهرا است\r\nمقام و مشهد او در دمشق و قاهره هست\r\nدليل آن كه حقيقت ، مدار عزّ و بقا است\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nاز آن خطابه كه در مجلس يزيد سرود\r\nهنوز ولوله و شور در زمين و سما است\r\nچنان نمود يزيد پليد را محكوم\r\nكه تا ابد بر تاريخ ، ساقط و رسوا است\r\nرساند ناطقهء او به گوش عالميان\r\nكه عزّ و مجد و كرامت از آن آل عبا است\r\nبيان نمود در آن خطبه فصيح و بليغ\r\nكه حق ز باطل و باطل ز حق هميشه جدا است\r\nره حسين و على راه حق و توحيد است\r\nره يزيد و معاويه راه شرك و خطا است\r\nسخن ز قدر و جلالش نمىتوان گفتن\r\nكه درك شأن و مقامش وراى بينش ما است\r\nسرود « لطفى صافى » مر اين چكامهء نغز\r\nاگر قبول شود بس براى هر دو سرا است\r\n\r\n","description":"","footnote":"","page_name":" 63 ","page_number":63},
  {"content":"\r\n\r\n\r\nقهرمان صبر\r\nآفتاب آسمان مجد و رحمت زينب است\r\nحامى توحيد و قرآن و ولايت زينب است\r\nدرّ درياى فضيلت عنصر شرم و عفاف\r\nقهرمان عرصهء صبر و شهامت زينب است\r\nدر دمشق و كوفه با آن خطبه‌هاى آتشين\r\nآن كه سوزانيد بنياد شقاوت زينب است\r\nآن كه زد بر ريشهء بيداد و طغيان يزيد\r\nو آن كه احيا كرد آيين عدالت زينب است\r\nمعدن ايمان و تصميم و ثبات و اقتدار\r\nمشعل انوار تابان هدايت زينب است\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nدر قيام كربلا گرديد همكار حسين\r\nدر ره شام بلا كوه جلالت زينب است\r\nو آن كه در امواج درياى خروشان بلا\r\nامتحان‌ها داد با عزم و شجاعت زينب است\r\nهمچو باب و مام و جدّ خويش در روز جزا\r\nآن كه دارد از خدا اذن شفاعت زينب است\r\n\r\n","description":"","footnote":"","page_name":" 65 ","page_number":65},
  {"content":"\r\n . \r\n","description":"","footnote":"","page_name":" 66 ","page_number":66},
  {"content":"\r\n . \r\n","description":"","footnote":"","page_name":" 67 ","page_number":67},
  {"content":"\r\n . \r\n","description":"","footnote":"","page_name":" 68 ","page_number":68},
  {"content":"\r\n . \r\n","description":"","footnote":"","page_name":" 69 ","page_number":69},
  {"content":"\r\n . \r\n","description":"","footnote":"","page_name":" 70 ","page_number":70},
  {"content":"\r\n . \r\n","description":"","footnote":"","page_name":" 71 ","page_number":71},
  {"content":"\r\n\r\n\r\n Aaftab e Mashriqain \r\n Aashurai poetry of : Hazrat Ayatollah al Uzma Saafi Gulpaygani \r\n It is more than 14 centuries that a cruel group of people martyred the grandson of the Holy Prophet ( pbuh ) , Hazrat Imam Husain ( as ) in the deserts of Karbala . \r\n Imam Husain ( as ) along with his family and companions walked the path of love of God Almighty in such a way that it became a movement against those who had created diversions in Islam in the name of the Holy Prophet ( pbuh ) . This great movement recorded an epic soaked in blood in the pages of history and the name of Imam Husain ( as ) became an eternal symbol of independence , freedom and all the heavenly values . \r\n Imam Husains martyrdom brought about a deep change in the Islamic world , whose aftereffects have become more profound and everlasting . Thousands of books and millions of verses have been composed regarding Imam ( as ) and his historical movement till date . \r\n \" Aaftab e Mashriqain \" is a collection of poetry in Persian language composed in context of Imam Husain ( as ) , Karbala and the effect created by them , by a contemporary Islamicist , an intellectual figure and a great Marja Taqleed of Shias , Ayatollah al Uzma Saafi Gulpaygani . \r\n This collection contains poetry with the following topics : \r\n Preface \r\n Osprey of salvation \r\n Eternal light \r\n Prince of love \r\n Day of Aashura \r\n Gathering of lovers \r\n In Gods presence ( mehrab e huzoor ) \r\n Message of Husain ( as ) \r\n Muharram revolution \r\n Aaftab e Mashreqain \r\n Leader of pious \r\n Arbaeen ( fortieth ) of martyrs \r\n Slave and master \r\n Journey of love \r\n Lady of Karbala \r\n Praised lady \r\n Champion of steadfastness \r\n Centre for compilation and publication of \r\n Hazrat Ayatollah al Uzma Saafi works \r\n\r\n\r\n","description":"","footnote":"","page_name":" 72 ","page_number":72}
  ]