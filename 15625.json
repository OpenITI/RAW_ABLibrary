[
  {"content":"\r\n\r\nبسم الله الرحمن الرحيم\r\nعصارهء دين\r\n( احكام ، اخلاق ، اعتقادات )\r\nبرگرفته از رسالهء توضيح المسائل\r\nمرجع عاليقدر حضرت آيت الله العظمى مظاهرى\r\nمدظله العالى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nسرشناسه : مظاهرى ، حسين ، 1312 -\r\nعنوان قراردادى : رسالهء توضيح المسائل ( احكام ، اخلاق ، اعتقادات ) برگزيده\r\nعنوان و نام پديدآور : عصارهء دين ( احكام ، اخلاق ، اعتقادات ) : برگرفته از رسالهء توضيح المسائل مرجع عاليقدر حضرت آيت الله العظمى مظاهرى .\r\nمشخصات نشر : اصفهان : مؤسسه فرهنگى مطالعاتى الزهرا عليها السلام ، 1390 ه‍ ش .\r\nمشخصات ظاهرى : 216 ص .\r\nفروست : مجموعه آثار حضرت آيت الله العظمى مظاهرى مدظله ؛ 20 . دين ؛ 2 .\r\nشابك : 18000 ريال : 7 - 2985 - 22 - 978 - 964\r\nوضعيت فهرست نويسى : فيپا .\r\nيادداشت : كتاب حاضر برگزيده اى از كتاب رسالهء توضيح المسائل ( احكام ، اخلاق ، اعتقادات ) آيت الله حسين مظاهرى است .\r\nموضوع : فقه جعفرى - رساله عمليه\r\nموضوع : فتواهاى شيعه - - قرن 14\r\nرده بندى كنگره : 1389 50174 ر 6 م / 9 / 183 bp\r\nرده بندى ديويى : 3422 / 297\r\nشماره كتابشناسى ملى : 2007153\r\nمجموعهء آثار حضرت آية الله العظمى مظاهرى مدظله\r\nمؤسسهء فرهنگى مطالعاتى الزهراء عليها السلام\r\nعصارهء دين\r\nمجموعه آثار - 20 دين / 2\r\nمرجع عاليقدر حضرت آيت الله العظمى مظاهرى \" مدظله العالى \"\r\nناشر : مؤسسهء فرهنگى مطالعاتى الزهراء عليها السلام\r\nنوبت چاپ : سوم / 1390 قيمت : 18000 ريال\r\nشمارگان : 3000 جلد شابك : 7 - 22 - 2985 - 964 - 978\r\nح تمام حقوق براى \" مؤسسهء فرهنگى مطالعاتى الزهراء عليها السلام \" محفوظ است .\r\nمركز توزيع : مؤسسهء فرهنگى مطالعاتى الزهراء عليها السلام دفتر اصفهان\r\nتلفن دورنگار : 4463621 - 0311 آدرس اينترنتى : www . al - zahra . ir\r\nامور استفتائات و پاسخ به سؤالات\r\nدفتر حضرت آيت الله العظمى مظاهرى \" مدظله العالى \"\r\nآمادهء پاسخگوئى به سؤالات شرعى ، اخلاقى و اعتقادى مى باشد .\r\nتلفن : 4464691 - 0311 نشانى اينترنتى : www . almazaheri . ir\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nبسمه تعالى\r\nبر همهء مؤمنان به ويژه نسل حقيقت خواه جوان لازم است سطح آگاهى هاى خود را در هرسه بخش اصلى دين ، يعنى \" اصول اعتقادى \" \" اخلاق و اخلاقيات \" و \" احكام شرعى و فقهى \" مرتبا افزايش دهند و يكى از بهترين راه ها براى اين كار ، مطالعهء مداوم كتاب هاى مربوط به هر سه شاخه است به گونه اى كه اين كار يكى از برنامه هاى روزانهء زندگى آنان باشد ؛ عزيزان جوان بايد توجه داشته باشند كه مطالعه و يادگيرى آنچه از اين سه بخش مورد نياز آنان باشد ، عقلا و شرعا واجب است و در اين خصوص نبايد كوتاهى كنند .\r\nبرگرفته از بيانات حضرت آيت الله العظمى مظاهرى \" مدظله العالى \"\r\n\r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n . \r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n . \r\n","description":"","footnote":"","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n\r\n\r\n« دين » چيست ؟\r\n« دين » ، مجموعه « عقايد » و « دستورات » و « قوانينى » است كه هم « اصول فكرى انسان را مورد نظر قرار مىدهد » و هم « اصول گرايشى وى را تعيين مىكند » و هم « شئون زندگى فردى و اجتماعى او را تحت پوشش قرار مىدهد » .\r\nبه ديگر سخن ، دينِ مبتنى بر « وحى إلهى » كه براى « تربيت و پرورش انسان » و « تنظيم و ادارهء جامعهء انسانى » ، به‌وسيلهء پيامبران عظيم‌الشّأن ( ع ) ، آمده است ، از سه بخش اصلى تشكيل مىگردد .\r\n\r\n« بخش‌هاى اصلى » تشكيل دهنده دين\r\nبخش اوّل : عقايد و اصول اعتقادى ، كه در برگيرندهء حقايق و واقعياتى است كه باورِ قلبى و اعتقادِ يقينى به آن‌ها ، از هر شخص مسلمان خواسته شده است .\r\nبخش دوّم : اخلاق و اخلاقيات ، كه در بردارندهء تعاليمى است كه فضائل و رذائل انسانى و همچنين شيوه‌هاى آراستن و تزكيهء نفس به فضيلت‌ها و راه‌هاى پيراستن و تهذيبِ نفس از رذيلت‌ها را ارائه مىكند .\r\nبخش سوّم : فقه و احكام عملى ، كه در حقيقت ، قوانين و مقرّراتى است كه چگونگى سلوك فردى و اجتماعى و كيفيت\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nخطوط كلّى تنظيم روابط مدنى و حقوقى و اقتصادى و سياسى انسان و جامعه انسانى را تبيين و تعيين مىنمايد .\r\nخلاصهء سخن اينكه ، ديندارى يعنى باور قلبى به اصول اعتقادى ، عمل به دستورات اخلاقى و تنظيم روابط زندگى بر طبق احكام عملى .\r\nبر اين اساس ، دين به منزلهء يك مجموعهء به هم پيوسته و يك كلّ تفكيك ناپذير است كه سه جزء اصلى دارد و هيچ جزئى از آن را نمىتوان و نبايد جدا از اجزاى ديگر در نظر گرفت . به عبارت روشن‌تر ، دين داراى يك انسجام ذاتى است و تمام قسمت‌هاى آن همانند يك مجموعهء هماهنگ عمل مىكند .\r\nبنابراين هر انسان دين‌دار و دين‌باورى بايد به اندازهء توان و فراخور وجودى خود ، در جستجوى شناخت صحيح دين باشد و دست كم ، با اصول كلّى بخش‌هاى سه‌گانهء دين كه عبارتند از « اعتقادات » ، « اخلاق » و « احكام » ، آشنا گردد و از آن آگاهى يابد .\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nبخش اول :\r\nاحكام فقهى\r\n\r\n","description":"","footnote":"","page_name":" 15 ","page_number":15},
  {"content":"\r\n\r\n\r\nبخش اول : احكام فقهى\r\n\r\n","description":"","footnote":"","page_name":" 16 ","page_number":16},
  {"content":"\r\n\r\n\r\nاحكام تقليد\r\nمسأله 1 مسلمان بايد به‌اصول دين اطمينان داشته باشد . و در مورد احكام غير از اصول دين ، اگر خود مجتهد نيست ، بايد از يك مجتهد جامع‌الشّرايط تقليد كند . و چون براى عموم مردم احتياط ميسّر نيست ، بايد يا مجتهد باشند يا مقلّد .\r\nمسأله 2 همين مقدار كه مكلّف التزام به تقليد از مجتهد پيدا كند ، مقلّد او محسوب مىشود و لازم نيست رسالهء مجتهد را داشته باشد و يا به فتواى او عمل كرده باشد .\r\nمسأله 3 از مجتهدىمىتوان تقليد كرد كه مرد ، بالغ ، عاقل ، شيعه ، حلال‌زاده و عادل باشد و اگر مجتهدينِ با شرايط فوق ، متعدّد بودند ، بايد از اعلمِ آنها تقليد كرد .\r\nمسأله 4 مجتهد اعلم را از سه راه مىتوان شناخت :\r\n1 - خود مكلّف اهل علم و اهل تشخيص باشد .\r\n2 - كسى كه اهل تشخيص است ، اعلم را معرّفى كند .\r\n3 - عدّه‌اى از اهل علم كه گفتهء آنان مورد اطمينان است ، اعلم را معرّفى كنند .\r\nمسأله 5 اگر در اعلميّت مجتهدين اختلاف باشد و يا اعلم وجود نداشته باشد ، از هر مجتهد جامع‌الشّرايطى ، مىشود تقليد كرد .\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nمسأله 6 در زمانى كه مجتهد اعلم وجود نداشته باشد يا مشخّص نباشد ، مكلّف مىتواند از دو مرجع و يا بيشتر تقليد نمايد . همچنين در چنين شرايطى رجوع از مرجعى به مرجع ديگر جايز است .\r\nمسأله 7 اگر مجتهدى كه مكلّف از او تقليد مىكرده است ، از دنيا برود ، بقاء بر تقليد او در همهء مسائل جايز است . گرچه قبلًا به فتواى او عمل نكرده باشد . و اگر مجتهد ميّت ، اعلم از مجتهد حى باشد نيز ، بقاء بر تقليد از او جايز است نه واجب .\r\nمسأله 8 اگر مكلّف مدّتى اعمال خود را بدون تقليد انجام مىداده است ، بايد از آن به بعد از يك مجتهد زنده تقليد كند و اعمال گذشته را حمل بر صحّت كند .\r\nمسأله 9 در غير فروعات فقهيه مانند پرداخت وجوهات شرعيه ، تعيين قيّم ، تعيين وصى براى كسى كه وصى ندارد و . . . ، رجوع به مجتهد اعلم يا مرجع تقليد شخص ، لازم نيست و مراجعه به مجتهد جامع‌الشّرايط كفايت مىكند .\r\n\r\nاحكام آب‌ها\r\nآب يا مطلق است يا مضاف ؛\r\nمسأله 10 آب مضاف آبى است كه آن را از چيز ديگرى بگيرند نظير گلاب و يا با چيزى مخلوط شده كه ديگر به آن آب نگويند نظير آب گِل .\r\nمسأله 11 آب مطلق ، يا قليل است يا عاصم ، و آب\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nعاصم پنج قسم است : كر ، جارى ، باران ، چاه و چشمه .\r\nمسأله 12 آب كر مقدار آبى است كه اگر در ظرفى بريزند كه طول و عمق و عرض آن سه وجب باشد ، پر شود . و آب جارى آبى است كه يا از زمين بجوشد و جريان پيدا كند و يا از برف‌هاى متراكم در كوه‌ها سرچشمه بگيرد . و آب چشمه و چاه آبى است كه از زمين بجوشد و جريان نداشته باشد و آب باران آبى است كه در وقت باريدن جريان پيدا كند .\r\nمسأله 13 آب قليل آبى است كه كمتر از كر باشد و از زمين نجوشد .\r\nمسأله 14 آب عاصم ( كر ، جارى ، باران ، چشمه و چاه ) ، نجس را پاك مىكند و به ملاقات نجس هم نجس نمىشود . مشروط بر آنكه بو يا رنگ يا مزهء آن آب به واسطهء نجاست ، تغيير نكند .\r\nمسأله 15 اگر چيزى نجس شده باشد ، چنانچه بعد از بر طرف شدن نجاست يك مرتبه در آب عاصم فرو برده شود يا زير آب لوله كشى كه به كر وصل است گرفته شود به طورىكه آب به همه جاى آن برسد ، پاك مىشود و در فرش و لباس و مانند اينها فشار دادن هم لازم نيست .\r\nمسأله 16 آب مضاف پاك كننده نيست و به ملاقات نجس هم نجس مىشود .\r\nمسأله 17 آب قليل به ملاقات نجس ، نجس مىشود . ولى مىتوان با آب قليلِ پاك ، چيزهائى كه نجس شده است را آب كشيد . مشروط بر اينكه آب‌را بر آن چيزى كه نجس شده است بريزند . حال اگر آن چيز به‌واسطهء غير بول نجس\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nشده باشد ، با يك مرتبه آب ريختن پاك مىشود و آب داخل آن نيز پاك است و اگر به‌واسطهء بول نجس شده باشد ، پس از ريختن دو مرتبه آب ، پاك مىشود . و لباس و فرش و مانند آن را بايد پس از شستن اوّل فشار يا حركت داد تا آب داخل آن كه نجس است خارج شود . و پس از ريختن آب مرتبهء دوّم چيز نجس و آب داخل آن پاك مىشود .\r\n\r\nطهارت و نجاسات\r\nمسأله 18 از نظر دين اسلام همهء اشياء پاك و طاهر هستند ، مگر يازده چيز و چيزهائى كه به‌واسطهء اين يازده چيز ، پاكى خود را از دست مىدهند :\r\n1 و 2 . بول و غائط انسان و هر حيوان حرام‌گوشتى كه پرنده نباشد و اگر رگ او را ببرند ، خون از آن جستن مىكند .\r\n3 و 4 و 5 . منى و مردار و خون انسان و هر حيوانى كه اگر رگ او را ببرند ، خون از آن جستن مىكند .\r\n6 و 7 . سگ و خوكى كه در خشكى زندگى مىكنند .\r\n8 . كافرى كه اهل كتاب نباشد .\r\n9 . مايعات مست كننده نظير شراب و آبجو .\r\n10 . حيوانى كه عادت به خوردن نجاست كرده است .\r\n11 . حيوانى كه انسان با او نزديكى كرده باشد .\r\nمسأله 19 اگر چيز پاكى به چيز نجسى برسد و يكى از آنها يا هر دو خيس باشند ، آن چيز پاك نجس مىشود و به آن متنجّس مىگويند . و متنجّس و واسطه‌هاى بعدى هر تعدادى\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nكه باشند ، همچنان نجس‌كننده‌هستند . ولى اگر يكى از چيزهايى كه با هم برخورد مىكنند يا هر دو به اندازه‌اى نم‌باشند كه رطوبت آن قابل سرايت نباشد ، آن چيز پاك نجس نمىشود .\r\nمسأله 20 هرگاه شيره و روغن و ماست و مانند اينها روان باشد و بعضى از آن نجس شود ، همهء آن ولو خيلى هم باشد نجس مىشود . ولى اگر روان نباشد و غلظت آن به اندازه‌اى باشد كه نجاست به‌جاهاى ديگر سرايت نمىكند ، فقط محلِ ملاقات ، نجس مىشود .\r\nمسأله 21 خون كمتر از گودى كف دست گرچه نجس است ، ولى مىتوان با آن نماز خواند .\r\nمسأله 22 خونى كه در لثّه‌پيدا مىشود ، وقتى رفع شد و با آب دهان مخلوط شد ، مىتوان فرو برد و در اين‌صورت دهن و اجزاى داخل آن ، حتّى دندان مصنوعى هم نجس نيست .\r\nمسأله 23 اگر كسى در بين غذا خوردن بفهمد غذا نجس است ، مثلًا فضلهء موشى را در غذا ببيند ، خود نبايد بخورد ولى به ديگرى لازم نيست بگويد ؛ گرچه ميزبان باشد .\r\nمسأله 24 اگر فرش كسى نجس باشد و ببيند بدن يا لباس ديگرى با رطوبت به جاى نجس رسيد ، لازم نيست به او بگويد .\r\nمسأله 25 كوچه‌ها و خيابان‌ها ، بلكه دستشوئىها كه به واسطهء برف و باران گل‌آلود مىشود ، پاك است ، گرچه بدانيم در آنجا سگ‌ها تردد مىكنند و يا ساير نجاسات در بعضى از آنجا وجود دارد . و تفحّص هم لازم نيست و اگر مظنّه به\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nنجاست هم وجود داشته باشد ، پاك است و با كفشى كه از اين‌گونه مكان‌ها عبور شده است ، در مسجد هم مىشود رفت و گِل‌هاى آن نيز ، چنانچه بر بدن و لباس ترشّح نمايد ، اشكال ندارد .\r\nمسأله 26 غذا خوردن در رستوران‌هاى كشور اسلامى ، هرچند صاحب و كاركنان آن اهل كتاب باشند ، اشكال ندارد . همچنين غذا خوردن در رستوران كشورهاى غير اسلامى يا خريد گوشت و مرغ از مغازه‌هاى آن كشورها ، اگر فروشنده لاابالى نبوده و اذعان به ذبح شرعى و پاك بودن غذا داشته باشد ، اشكال ندارد .\r\nمسأله 27 اجناس چرمى يا پشمى نظير كُت و كفش و كيف و كمربند و كلاه‌كه در ساخت آن از پوست يا پشم حيوانات استفاده مىشود و ساخت كشور اسلامى يا غيراسلامى باشد ، پاك است . مگر آنكه اطمينان از نجاست پوست يا پشم به كار برده شده در آن اجناس حاصل شود .\r\nمسأله 28 كليّهء ترشّحاتى كه از مرد يا زن خارج مىشود ، اگر بول نباشد و علامات منى را هم نداشته باشد ، پاك است .\r\nمسأله 29 بازار مسلمان‌ها و چيزى كه در دست مسلمان است ، ولو لاابالى باشد ، پاك است و اجتناب از آن لازم نيست .\r\nمسأله 30 تا وقتى ثابت نشود چيزى نجس شده است ، بايد بنا بر پاكى آن گذاشته شود و در صورتى نجاست چيزى اثبات مىشود كه يا خود شخص اطمينان پيدا كند ، يا كسى كه مورد وثوق و اطمينان است بگويد ، يا كسى كه آن چيز در اختيار او بوده است بگويد چيزى نجس شده است .\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nمسأله 31 اگر كسى وسواسى باشد ، گفتار و كردار و مظنّه و شكّ او و حتّى يقين او حجّت نيست و بايد نسبت به اين‌گونه موارد بىاعتنا باشد و مانند آنچه در ميان مردم متعارف است ، عمل نمايد .\r\n\r\nمطهّرات\r\nمسأله 32 ده چيز موجب پاك شدن چيزهاى نجس مىشود و به آنها مطهّرات مىگويند :\r\n1 - آب 2 - زمين 3 - آفتاب\r\n4 - استحاله ؛ نظير پاك‌شدن چوب نجس بعد از آنكه بسوزد و تبديل به زغال يا خاكستر شود .\r\n5 - انقلاب ؛ نظير پاك شدن شراب بعد از آنكه به سركه تبديل شود .\r\n6 - انتقال ؛ نظير پاك شدن خون انسان پس از انتقال به بدن حيوانى مثل پشه كه خون جهنده ندارد ، به شرط آنكه خون آن حيوان محسوب شود .\r\n7 - اسلام ؛ يعنى پاك شدن كافر بعد از آنكه مسلمان شود .\r\n8 - تبعيّت ؛ نظير پاك شدن فرزند نابالغ و لباسِ كافر بعد از مسلمان شدنِ كافر و پاك شدن ظرف شراب بعد از سركه شدنِ شراب .\r\n9 - بر طرف شدن عين نجاست\r\n10 - استبراء حيوان نجاستخوار\r\nمسأله 33 تا وقتى عين نجاست از چيزى بر طرف نشود ،\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nپاك نمىشود . ولى اگر بو يا رنگ نجاست در آن مانده باشد ، اشكال ندارد .\r\nمسأله 34 اگر كف پا يا كف كفش يا چرخ دوچرخه و اتومبيل و مانند اينها نجس شود ، به واسطهء حركت يا چند قدم راه رفتن ، روى زمين‌خشكِ خاكى يا آسفالت و موزائيك و آجر و سنگ فرش و مانند اينها ، پاك مىشود . به‌شرط آنكه عين نجاست ، قبلًا يا به‌واسطهء راه رفتن بر طرف شده باشد .\r\nمسأله 35 اگر زمين يا ساختمان و نظير اينها نجس شود و آفتاب به صورت مستقيم بر روى آن بتابد و به تنهائى و بدون كمك عامل ديگرى آن را خشك كند ، پاك مىشود . و اگر آن زمين يا ساختمانِ نجس خشك باشد ، چنانچه آب روى آن بپاشند و آفتاب آن‌را خشك كند ، پاك مىشود .\r\nمسأله 36 بدن حيوانات يا داخل بدن انسان ، مثل داخل دهان و بينى ، اگر نجس شود با رفع نجاست پاك مىشود .\r\nمسأله 37 اگر حيوان غير از سگ و خوك ذبح شرعى شود ، كلّيهء اجزاء آن‌پاك است و استعمال آن اشكال ندارد و اگر حلال گوشت باشد ، استفاده از گوشت آن هم اشكال ندارد .\r\nمسأله 38 اگر خود انسان اطمينان پيدا كند چيزى كه نجس بوده پاك شده است ، يا كسى كه مورد اطمينان است بگويد يا كسى كه چيز نجس در اختيار او بوده بگويد يا مسلمانى آن چيز نجس را آب كشيده باشد ، هرچند ندانيم درست آب كشيده يا نه ، آن چيز پاك است .\r\nمسأله 39 افراد وسواسى كه دير به پاك بودن چيزى مطمئن مىشوند ، بايد طبق متعارف مردم عمل كنند و عمل\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nآنها بر طبق مظنّه و حتّى يقين خود جايز نيست .\r\n\r\nاحكام تطهير دستشوئى ( تخلّى )\r\nمسأله 40 تخلّى احكامى دارد و از جملهء احكام آن اين است كه رو به قبله نباشد ، مگر قبله را نداند يا مجبور باشد .\r\nمسأله 41 دستشويى ( تخلّى ) نبايد در ملك غيريا در وقف‌هاى خاص نظير مدرسه‌ها ، يا در كوچه و مسير راه رفتن و نشستن مردم باشد .\r\nمسأله 42 مخرج بول با يك مرتبه آب ريختن پاك مىشود و ترشّحات آن پاك است و مخرج غائط را مىتوان با سه مرتبه با چيزى نظير دستمال كاغذى يا سنگ تطهير كرد . گرچه آب هم داشته باشد . ولى اگر آب باشد ، تطهير با آب خيلى بهتر است .\r\nمسأله 43 آبى كه هنگام شستن مخرج بول و غائط ، جارى مىشود ، پاك است .\r\n\r\nاحكام وضو\r\nمسأله 44 وضو عبارت است از شستن قرص صورت و دو دست راست و چپ تا آرنج و مسح نمودن جلوى سر و روى دو پا .\r\nمسأله 45 آبى كه با آن وضو گرفته مىشود بايد پاك و غير مضاف بوده و غصبى نيز نباشد .\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nمسأله 46 مواضع وضو بايد از بالا به پايين شسته شود . ولى دقّت لازم نيست و همين مقدار كه گفته شود از بالا به پايين شسته شده است ، كفايت مىكند .\r\nمسأله 47 كارهاى وضو بايد پشت سر هم انجام شود و ترتيبى كه ذكر شد نيز بايد در آن مراعات گردد .\r\nمسأله 48 در وضو نبايد از كسى كمك گرفته شود ، و كسى كه نمىتواند وضو بگيرد بايد نايب بگيرد .\r\nمسأله 49 براى رسيدن آب به اعضاى وضو نبايد مانع جرم دار وجود داشته باشد ، ولى سرمه و كِرِم و رنگ خودكار و مانند اينها و همچنين چرك زير ناخن ، مانع نيست .\r\nمسأله 50 اگر زخم يا شكستگى درمواضع وضو باشد و آب براى آن ضرر داشته باشد ، بايد چيز پاكى روى آن نهاده و روى آن را مسح نمود و اگر گذاشتن و مسح آن چيز پاك هم ممكن نباشد ، مسح ساقط است و شستن اطراف آن زخم يا شكستگى كفايت مىكند و در هر صورت احتياج به تيمّم ندارد .\r\nمسأله 51 اعضاى وضو هنگام شستن و مسح كردن بايد پاك باشند ، ولى اگر ساير اعضاى بدن نجس باشند ، وضو صحيح است .\r\nمسأله 52 خروج بول و منى و غائط و باد معده و روده كه از مخرج غائط خارج شود و خروج خونى كه از زن‌ها بيرون مىآيد و خوابى كه‌مسلّط بر چشم و گوش شود و مستى ، وضو را باطل مىكند .\r\nمسأله 53 اگر كسى شك كند كه وضو گرفته يا نه ، بايد\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nدوباره وضو بگيرد ، ولى اگر شك كند كه وضوى او باطل شده يا نه ، احتياج به وضوى مجدّد ندارد . و در هر صورت كسى كه در كارهاى وضو و شرايط آن خيلى شك مىكند ، نبايد به شكّ خود اعتنا كند .\r\n\r\nاحكام غسل\r\nمسأله 54 غسل را به يكى از دو صورت زير مىتوان انجام داد :\r\nاوّل : غسل ترتيبى و آن عبارت است از شستن سر و گردن ، بعد طرف راست بدن و بعد از آن طرف چپ بدن .\r\nدوّم : غسل ارتماسى و آن عبارت است از اينكه در يك لحظه ، آب تمام بدن انسان را فرا بگيرد . مثل اينكه در حوض يا استخر فرو رود .\r\nمسأله 55 آبى كه با آن غسل انجام مىشود بايد پاك و غير مضاف بوده و غصبى نيز نباشد .\r\nمسأله 56 قبل از غسل لازم است موانعى كه مانع رسيدن آب به بدن مىشود و همچنين نجاستى كه احياناً در بدن موجود است ، بر طرف شود . و در غسل ارتماسى بايد تمام بدن پيش از غسل پاك باشد ولى در غسل ترتيبى ، همين مقدار كه پيش از غسل دادنِ هر قسمت از بدن ، آن را پاك كند ، كافى است .\r\nمسأله 57 با چند نيّت مىشود يك غسل انجام داد ؛ مثلًا به نيّت غسل جنابت و غسل حيض و غسل جمعه و غسل\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nصبر و مانند اينها ، مىتوان يك غسل انجام داد و كفايت مىكند .\r\nمسأله 58 ترتيب در غسل لازم است ، ولى موالات لازم نيست و مىتواند سر و گردن را غسل دهد و غسل طرف راست و چپ را ، چند ساعت بعد به جا آورد .\r\nمسأله 59 همهء غسل‌ها چه واجب و چه مستحب و حتّى غسلى كه براى طهارت انجام مىشود ، كفايت از وضو مىكند و مىشود با آنها نماز خواند . به جز غسل استحاضهء متوسّطه و كثيره كه نياز به وضو هم دارد .\r\nمسأله 60 اگر در وسط غسل ، چيزى كه وضو را باطل مىكند از غسل دهنده‌سر بزند ، مثلًا بول كند ، مىتواند غسل را تمام كند و غسل او صحيح است ، ولى اين غسل كفايت از وضو نمىكند . و نيز مىتواند غسل خود را از اوّل انجام دهد .\r\nمسأله 61 ترشّحاتى كه از مرد و زن خارج مىشود ، چنانچه علامات منى را نداشته باشد و يقين حاصل نشود كه منى است ، نياز به غسل ندارد .\r\nمسأله 62 اگر زخم يا شكستگى در بدن كسى باشد و آب براى آن ضرر داشته باشد ، بايد غسل جبيره‌اى و به صورت ترتيبى به جا آورد . يعنى چيز پاكى روى آن زخم يا شكستگى نهاده و روى آن را مسح نمايد .\r\nمسأله 63 اگر كسى به قصد غسل به حمام برود و پس از بيرون آمدن شك كند كه غسل انجام داده يا نه و يا شك كند كه غسل او درست بوده است يا نه ، لازم نيست دوباره غسل نمايد .\r\n\r\n","description":"","footnote":"","page_name":" 28 ","page_number":28},
  {"content":"\r\n\r\n\r\nاحكام جنابت\r\nمسأله 64 انسان - زن و مرد - تنها به دو چيز جنب مىشود : اوّل : جماع ، دوّم : بيرون آمدن منى .\r\nمسأله 65 اگر چيزى از انسان خارج شود و نداند منى است يا نه ، چنانچه با شهوت و جستن بيرون آمده و بعد از بيرون آمدن آن ، بدن سست شده باشد ، آن رطوبت حكم منى را دارد . و اگر هيچ يك از اين سه نشانه يا بعضى از اينها را نداشته باشد ، حكم منى را ندارد .\r\nمسأله 66 خروج منى از زن بسيار نادر است و آنچه در موقع شهوت از او بيرون مىآيد ، ترشّحاتى بيش نيست و غسل ندارد . ولى اگر بداند كه منى است ، بايد غسل كند .\r\nمسأله 67 مستحب است انسان بعد از بيرون آمدن منى بول كند . ولى اگر بول نكند و رطوبتى از او خارج شود ، حكم منى را دارد و بايد غسل كند ، ولى چنانچه مدّتى ( حدود پانزده دقيقه ) گذشته باشد ، آن رطوبت پاك است و حكم منى را ندارد .\r\n\r\nاحكام استحاضه\r\nمسأله 68 هر خونى كه از رَحم زن بيرون بيايد و خون حيض و نفاس و زخم و دمل و بكارت نباشد ، « استحاضه » است . و زن را در حال استحاضه ، « مستحاضه » مىگويند .\r\nمسأله 69 استحاضه سه قسم دارد كه عبارتند از :\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nاستحاضهء قليله ، استحاضهء متوسّطه و استحاضهء كثيره .\r\nاستحاضة قليله : استحاضهء قليله آن است كه زن لكّه‌اى ببيند يا گاهى لكّه ببيند و يا آلودگى بسيار كم باشد . به طورى كه اگر پنبه‌اى به خود بگيرد ، ظاهر آن آلوده شود . در اين صورت غسل بر مستحاضه واجب نيست و بايد خود را تطهير كند و نماز بخواند و اگر بعد از وضو مجدداً خون بيايد ، بايد براى نماز دو مرتبه وضو بگيرد .\r\nاستحاضة متوسّطه : استحاضهء متوسّطه آن است كه خون در پنبه فرو رود ، در اين‌صورت مستحاضه بايد براى نماز صبح غسل كند و وضو بگيرد و نماز بخواند و تا نماز صبح فردا نياز به غسل ندارد و بايد مثل مستحاضهء قليله عمل نمايد .\r\nاستحاضة كثيره : استحاضهء كثيره آن است كه خون پنبه را فراگرفته و از طرف ديگر آن خارج شود . در اين صورت مستحاضه بايد يك غسل و وضو براى نماز صبح و يك غسل و وضو براى نماز ظهر و عصر و يك غسل و وضو براى نماز مغرب و عشاء بكند . ولى اگر نماز ظهر و عصر را آخر وقت و نماز مغرب و عشاء را اوّل وقت بخواند ، مىتواند هر چهار نماز را با يك غسل و يك وضو بخواند ، مگر اينكه در بين نمازها خون ببيند كه در اين‌صورت لازم است وضو را اعاده كند .\r\nمسأله 70 اگر براى غسل كردن عذرى داشته باشد ، بايد تيمّم كند و وضو هم بگيرد و اگر وضو هم نتواند بگيرد ، بايد به جاى وضو هم تيمّم كند .\r\nمسأله 71 غسل را بايد در موقع قطع خون انجام دهد و اگر قطع نمىشود بايد تيمّم كند .\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nمسأله 72 اگر بعد از غسل يا وضو يا در موقع نماز خون ببيند ، اگر به وظيفه عمل‌كرده باشد اشكال ندارد .\r\nمسأله 73 رفتن در مساجد و حرم‌هاى شريفه براى زن مستحاضه اشكال ندارد ، چنانچه نزديكى شوهر هم با او اشكال ندارد ، گرچه اعمال مستحاضه را انجام نداده باشد .\r\nمسأله 74 اگر نمىداند خونى كه از او بيرون مىآيد چه خونى است ، چنانچه علامت حيض و نفاس را نداشته باشد استحاضه است .\r\n\r\nاحكام‌حيض\r\nمسأله 75 خونى كه در هر ماه چند روزى از رحم زن‌ها بيرون مىآيد ، حيض است .\r\nمسأله 76 خون‌حيض غالباً غليظ و گرم و سياه رنگ است و با فشار و كمى سوزش بيرون مىآيد .\r\nمسأله 77 زن‌هاى سيّده تا شصت سال قمرى و زن‌هاى غير سيده تا پنجاه سال قمرى حيض مىشوند و اگر بعد از شصت سال يا پنجاه سال ، خون ببينند ، گرچه علامت‌هاى خون حيض را داشته باشد ، حيض نيست و استحاضه است و بايد به دستور زنان مستحاضه عمل كنند .\r\nمسأله 78 زنى كه باردار است يا زنى كه بچّه شير مىدهد ، معمولًا حيض نمىشود ، ولى اگر خونى كه علامت‌هاى حيض را داشته باشد ديد ، بايد حيض قرار دهد و گرنه خون استحاضه است .\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nمسأله 79 زنى كه سنّ خود را فراموش كرده است و نمىداند شصت سال يا پنجاه سال او شده است يا نه ، اگر خونى كه علامت‌هاى حيض را داشته باشد ديد ، بايد حيض قرار دهد . بلكه بايد طبق عادت خود عمل كند تا يقين كند كه شصت سال ( براى سيّده ) يا پنجاه سال ( براى غير سيّده ) او تمام شده است .\r\nمسأله 80 مدّت حيض كمتراز سه روز و بيشتر از ده روز نيست . بنابراين اگر زنى دو روز خون ديد و قطع شد ، بايد به احكام استحاضه عمل كند و نمازهايى كه در آن دو روز نخوانده است را بايد قضا كند . همچنين اگر خون ديدن او بيش از ده روز طول كشيد ، معلوم مىشود خونى كه بعد از گذشتن از عادت هميشگى ديده است ، استحاضه بوده و بايد به احكام زنان مستحاضه عمل كند .\r\nمسأله 81 اگر روزهاى عادت زنى مشخّص باشد ، مثلًا هفت روز باشد ، ولى بعد از اتمام هفت روز اتّفاقاً خون ديدن او ادامه پيدا كند ، اگر علامات حيض را داشته باشد ، بايد به احكام حائض عمل كند . و اگر علامات حيض را نداشته باشد ، مىتواند تا اتمام روز دهم خون ديدن به احكام حائض عمل كند و اگر پس از ده روز پاك شد ، معلوم است حيض بوده است و اگر پاك نشد معلوم مىشود آن چند روز بعد از عادت هميشگى استحاضه بوده است و نمازهاى آن چند روز را بايد قضا كند .\r\nمسأله 82 زن حائض نبايد عبادت‌هايى مانند نماز و روزه را كه نياز به وضو يا غسل يا تيمم دارد ، به جا آورد . بنابراين نماز ميّت را مىتواند بخواند .\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nمسأله 83 نمازهايى كه زن حائض نخوانده است ، قضا ندارد ولى روزه‌هايى كه نگرفته است را بايد قضا نمايد .\r\nمسأله 84 زن‌حائض نبايد در مسجد و حرم حضرات معصومين ( ع ) برود . ولى رفتن در جاهايى از مسجد كه مخصوص نماز خواندن نيست و همچنين رفتن در رواق حرم‌هاى شريفه ، اشكال ندارد . چنانچه رفتن به مكان‌هاى مقدّس نظير حرم امام‌زاده‌ها و قبرستان و شركت در مجالس روضه و نظائر آن اشكال ندارد .\r\nمسأله 85 جماع در فرج براى زن حائض و شوهر او حرام است . و بهره‌مندى از ساير التذاذهاى جنسى كه در حالت عادى حلال است ، هنگام حيض حرام نيست ، ولى بهتر است ترك شود .\r\nمسأله 86 زن حائض مىتواند غسل‌هاىمستحب نظيرغسل‌جمعه و غسل‌هاى واجب نظير غسل جنابت را به‌جا آورد . چنانچه مىتواند براى خواندن قرآن وضو بگيرد و مستحب است در وقت نماز وضو بگيرد و در سجّادهء خود بنشيند و ذكر بگويد يا قرآن بخواند . البته خواندن چهار آيه از قرآن كه سجده واجب دارد و در سوره‌هاى سجده ، علق ، فصّلت و نجمْ ، آمده است ، براى زن حائض حرام است .\r\nمسأله 87 جلوگيرى از عادت به واسطهء خوردن قرص يا استعمال آمپول و مانند اينها ، اشكال ندارد و اگر زن در آن ايّام آلودگىهايى مشاهده كند ، بايد آن را استحاضه قرار دهد .\r\nمسأله 88 لكّه‌هايى كه گاهى ديده مىشود ، حيض نيست و تا وقتى غدد مربوط به حيض باز نشود ، حيض نيست ، بلكه استحاضه است .\r\n\r\n","description":"","footnote":"","page_name":" 33 ","page_number":33},
  {"content":"\r\n\r\n\r\nاحكام نفاس\r\nمسأله 89 خونى كه به واسطهء زائيدن زن از رحم او بيرون مىآيد ، خون « نفاس » است و به چنين زنى « نفساء » مىگويندو فرقى نمىكند كه زائيدن زن طبيعى يا غيرطبيعى ( سزارين ) باشد .\r\nمسأله 90 لازم نيست كه خلقت بچّه تمام شده باشد . بلكه اگر خون بسته‌اى را كه قرار است بچّه بشود سقط كند ، خونى كه بعد از سقط بيرون مىآيد ، خون نفاس است .\r\nمسأله 91 كارهايى كه براى حائض‌حرام است ، براى نفساء نيز حرام است .\r\nمسأله 92 مدّت نفاس مدّت حيض است . مثلًا اگر عادت زن هفت روز بوده است ، بعد از گذشت هفت روز از زائيدن بايد غسل كند و نماز بخواند و اگر نمىتواند ، تيمّم كند و خون‌هايى كه بعد از هفت روز مىآيد ، استحاضه است .\r\n\r\nاحكام غسل مسّ ميّت\r\nمسأله 93 اگر كسى بدن مرده‌اى كه سرد شده و هنوز غسلش نداده‌اند ، لمس كند - يعنى جايى از بدن خود را به جايى از بدن ميّت برساند - بايد غسل مسّ ميّت كند .\r\nمسأله 94 اگر زن بچّهء مرده به دنيا بياورد ، علاوه بر غسل نفاس ، غسل مسّ ميّت هم بر او واجب مىشود . ولى مىتواند با دو نيّت يك غسل به جا آورد . همچنين اگر بچّه از\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nمادر مرده به دنيا بيايد ، بعد از بلوغ بايد غسل كند .\r\nمسأله 95 اگر كسى از روى لباس يا با دستكش ، مرده را لمس كند غسل بر او واجب نيست . بنابراين كسانى كه ميّت را با دستكش تشريح مىكنند ، لازم نيست غسل كنند .\r\nمسأله 96 اگر از بدن زنده چيزى كه داراى استخوان است جدا شود و آن‌را خودش يا كس ديگرى لمس كند ، غسل دارد . ولى مسّ اجزاى بدون استخوان جدا شده از بدن زنده ، غسل ندارد .\r\nمسأله 97 غسل مسّ ميّت مثل همه غسل‌ها است و مىشود با آن نماز خواند .\r\nمسأله 98 كسى كه غسل مسّ ميّت بر عهده دارد ، براى خواندن نماز - واجب و مستحب - بايد غسل كند . ولى روزه و ساير اعمال عبادى واجب و مستحب را مىتواند بدون غسل به‌جا آورد .\r\n\r\nاحكام محتضر\r\nمسأله 99 اگر كسى - زن و مرد و بزرگ وكوچك - محتضر ( در حال جان دادن ) باشد ، بر ديگران واجب است در صورت امكان او را طورى بخوابانند كه صورتش به سمت آسمان و كف پاهايش به سمت قبله باشد .\r\nمسأله 100 مستحب است محتضر را وادار كنند كه شهادت به توحيد و نبوّت و امامت و معاد بدهد و وادارند توبه كند و قرآن بخواند و به ياد خدا باشد و از حرف‌هاى بىمعنى خوددارى كند .\r\n\r\n","description":"","footnote":"","page_name":" 35 ","page_number":35},
  {"content":"\r\n\r\n\r\nاحكام بعد از مرگ\r\nمسأله 101 مستحب است دهان و چشم‌هاى ميّت را ببندند و پاها و دست‌هاى او را دراز كنند و پارچه‌اى روى آن بكشند و هركسى كه مىتواند در تشييع جنازه او شركت كند و ديگران را نيز خبر كند .\r\nمسأله 102 غسل ، كفن و دفن مسلمان بر همه واجب است و تا وقتى انجام نشود ، وجوب آن از كسى ساقط نمىشود .\r\nمسأله 103 براى غسل ، كفن ، دفن و نماز ميّت مسلمان ، بايد از ولىّ او اجازه گرفته شود ، گرچه بدون اجازه هم صحيح است ، ولى گناه شده است .\r\nمسأله 104 ولىّ زن شوهردار ، شوهر او و ولىّ ساير افراد ، پدر يا جدّ پدرى آنان مىباشد . و در صورتى كه اين اولياء حضور نداشته باشند ، كسانى كه از ميّت ارث مىبرند ، ولىّ او هستند .\r\nمسأله 105 اگر ميّت راجع به غسل و كفن و نماز و دفن خود وصيّت خاصّى كرده باشد ، واجب است در صورت امكان طبق وصيّت عمل شود . گرچه اگر بدون عذر طبق وصيّت عمل نشود ، اعمال صحيح است ولى گناه شده است .\r\n\r\nاحكام غسل ميّت\r\nمسأله 106 ميّت را بايد سه غسل بدهند ، نظير غسلى\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nكه زنده انجام مىدهد . ولى بايد در آب غسل اوّل كمى سدر و در آب غسل دوّم كمى كافور ريخته شود و غسل سوّم با آب خالص باشد . و اگر ممكن نباشد ، انجام هر سه غسل با آب خالص مانعى ندارد .\r\nمسأله 107 اگر غسل ميّت ممكن نباشد ، بايد او را سه مرتبه تيمّم بدهند ، و اكتفا به يك غسل يا دو غسل نيز جايز نيست و در صورتى كه تكميل سه غسل ممكن نباشد ، بايد به جاى آن ميّت را سه تيمّم بدهند .\r\nمسأله 108 كسى كه ميّت را تيمّم مىدهد ، بايد دست‌هاى ميّت را بر زمين بزند و به صورت و پشت دست‌هاى او بكشد و اگر اين كار ممكن نباشد ، بايد دست‌هاى خود را بر زمين بزند و به صورت و پشت دست‌هاى ميّت بكشد .\r\n\r\nاحكام حنوطكردن ميّت\r\nمسأله 109 بايد بعد از غسل ميّت را حنوط كنند ، يعنى مقدار كمى كافور به مواضعى از بدن ميّت كه هنگام سجده به زمين مىرسد ، بمالند .\r\nمسأله 110 اگر كافور به اندازهء غسل و حنوط نباشد ، بايد غسل را مقدّم بدارند و نيز اگر كافور به اندازهء هفت موضع سجده نباشد ، بايد پيشانى را مقدّم بدارند .\r\nمسأله 111 مستحب است مقدار كمى از تربت حضرت سيّدالشّهداء ( ع ) با كافور مخلوط كنند .\r\n\r\n","description":"","footnote":"","page_name":" 37 ","page_number":37},
  {"content":"\r\n\r\n\r\nاحكام كفن كردن ميّت\r\nمسأله 112 ميّت مسلمان را بايد با سه پارچه كه آنها را لنگ و پيراهن و سرتاسرى مىگويند كفن نمايند .\r\nمسأله 113 لنگ بايد از ناف تا زانو و پيراهن بايد از شانه‌ها تا ساق پا اطراف بدن را بپوشاند و سرتاسرى بايد تمام بدن را بپوشاند ، به گونه‌اى كه بستن دو سر آن ممكن باشد .\r\nمسأله 114 مخارج غسل ، كفن و دفن ميّت را - گرچه صغير باشد يا صغير داشته باشد - بايد از مال او پرداخت كنند و مخارج تجهيز زن بر عهدهء شوهر اوست . ولى در صورت عدم تمكّن مالى ميّت يا عدم امكان پرداخت مخارج تجهيز زن توسّط شوهر او ، پرداخت اين مخارج بر همهء مسلمانان واجب است .\r\nمسأله 115 اگر كفن يا بدن ميّت نجس شد ، بايد تطهير شود ولى اگر مشقّت داشته باشد ، تطهير لازم نيست .\r\n\r\nاحكام نماز ميّت\r\nمسأله 116 واجب است بعد از غسل و حنوط و كفن ، بر ميّت مسلمان نماز خوانده شود و مستحب است اين نماز به جماعت خوانده شود .\r\nمسأله 117 نماز ميّت نياز به وضو و غسل و تيمّم و طهارت بدن و لباس ندارد . بنابراين افراد جنب و حائض هم مىتوانند نماز ميّت بخوانند ، گرچه رعايت طهارت بسيار به جا است .\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nمسأله 118 كسى كه نماز ميّت مىخواند بايد رو به قبله باشد و بدن ميّت را بايد به درازا در مقابل او بخوابانند ، به‌گونه‌اى كه سر ميّت به طرف راست نمازگزار باشد . همچنين فاصله نمازگزار و ميّت نبايد زياد باشد . ولى اگر نماز به‌جماعت خوانده شود ، فاصله داشتن مأمومين به‌واسطهء صفوف نماز از ميّت و نيز در مقابل نبودن ميّت ، اشكال ندارد .\r\nمسأله 119 نماز ميّت پنج تكبير دارد و كيفيّت آن به طور مختصر اين است كه نمازگزار بعد از تكبير اوّل مىگويد : « اشهَد أن لا الهَ الّا الله و انَّ مُحمَّداً رسولُ الله » و دو مرتبه تكبير مىگويد و پس از آن مىگويد : « اللّهُمَّ صلِّ على مُحمّد وَ آلِ مُحمّد » و بعد از تكبير سوّم مىگويد : « اللّهُمَّ اغفر لِلمؤمنين و المؤمنات » و براى مرتبهء چهارم تكبير مىگويد و سپس اگر ميّت مرد است مىگويد : « اللّهُمَّ اغفِر لِهذا الميّت » و اگر ميّت زن است مىگويد : « اللَّهُمَّ اغفِر لهذِه الميّت » و با تكبير پنجم از نماز فارغ مىشود .\r\nمسأله 120 اگر بر ميّت نماز خوانده نشد و يا نماز باطل خوانده شد و او را دفن كردند ، بايد بر قبر او نماز خوانده شود .\r\nمسأله 121 اگر نماز ميّت به جماعت خوانده شود ، مأموم هم بايد تكبيرها و دعاها را بخواند .\r\n\r\nاحكام دفن ميّت\r\nمسأله 122 بايد ميّت را طورى دفن كنند كه بوى او بيرون نيايد و درندگان هم نتوانند به بدن او ضرر برسانند .\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nبنابراين او را در وسط ديوار گذاشتن يا در صندوق گذاشتن اشكال ندارد .\r\nمسأله 123 بايد ميّت را در قبر و به پهلوى راست طورى بخوابانند كه صورت او رو به قبله باشد .\r\nمسأله 124 كسى كه دفن او ممكن نيست ، اگر مىتوانند بايد او را نگاه دارند تا ممكن شود و اگر نگاه داشتن ممكن نيست ، بايد او را نابود كنند ، مثلًا به دريا بيندازند .\r\nمسأله 125 دفن مسلمان در قبرستان كفّار و دفن كافر در قبرستان مسلمانان جايز نيست ، مگر چاره‌اى نباشد .\r\nمسأله 126 دفن مسلمان در مكان غصبى يا در موقوفه‌اى كه وقف دفن كردن نباشد ، جايز نيست . و اگر دفن شد بايد نبش قبر كنند ، مگر به‌دلايلى نظير متلاشىشدن ممكن نباشد و در هر صورت بايد از صاحب زمين يا حاكم شرع اجازه گرفته شود .\r\nمسأله 127 اگر چيزى نظير دست و پا و مو و ناخن ، از بدن ميّت جدا شود ، بايد آن را دفن كنند و حكم ديگرى ندارد . اگرچه خوب است در مواردى مثل دست و پا ، آن را در پارچه‌اى بپيچند و دفن كنند و اگر دفن موجب نبش قبر شود ، بايد آن را جدا دفن كنند .\r\nمسأله 128 جنين مرده‌اى كه او را براى بيرون آوردن قطعه قطعه كرده‌اند يا جنينى كه قبل از چهار ماه ، مرده به دنيا آمده است ، فقط نياز به دفن دارد . گرچه بهتر است او را در پارچه‌اى بپيچند و دفن كنند .\r\n\r\n","description":"","footnote":"","page_name":" 40 ","page_number":40},
  {"content":"\r\n\r\n\r\nنماز وحشت\r\nمسأله 129 يكى از مستحبّات در اسلام خواندن نماز وحشت ، در شب اوّل قبر ، براى ميّت است . و دستور خواندن اين نماز كه دو ركعت دارد اين است كه در ركعت اوّل بعد از حمد ، آيهءالكرسى و در ركعت دوّم بعد از حمد ، ده مرتبه سورهء قدر خوانده شود . و اگر چهل نفر ، چهل نماز وحشت براى ميّت بخوانند ، بهتر است . ولى اگر براى ميّت ، دو ركعت نماز مثل نماز صبح به عنوان نماز شب اوّل قبر خوانده شود نيز كفايت مىكند .\r\n\r\nاحكام نبش قبر\r\nمسأله 130 نبش قبر مسلمان ، يعنى شكافتن قبر او گرچه طفل يا ديوانه باشد حرام است . « 1 » ولى اگر بدنش از بين رفته و خاك شده باشد اشكال ندارد .\r\nمسأله 131 نبش قبر امامزاده‌ها و شهدا و علما و صلحا ، گرچه سال‌ها بر آن گذشته باشد ، در صورتى كه زيارتگاه باشد يا نبش قبر آنان موجب هتك حرمت شود ، حرام است .\r\n\r\n\r\n","description":"","footnote":"\r\n( 1 ) . شكافتن قبر در هشت مورد حرام نيست كه شرح آن در رسالهء توضيح المسائل معظّم‌له آمده است .\r\n","page_name":" 41 ","page_number":41},
  {"content":"\r\n\r\n\r\nاحكام شهيد\r\nمسأله 132 كسانى كه به دستور پيامبر ( ص ) يا امام معصوم ( ع ) يا نايب خاص يا عام او در ميدان‌هاى جهاد شركت نموده و به شهادت مىرسند ، غسل و كفن و حنوط آنها واجب نيست ، بلكه‌بايد با همان لباس‌هايشان بعد از خواندن نماز ، دفن شوند .\r\nمسأله 133 كسانى كه براى دفاع در برابر هجوم دشمنان اسلام كشته مىشوند ، خواه مرد باشند يا زن ، بزرگ باشند يا كودك ، گرچه دفاع بدون اجازهء حاكم شرع باشد ، غسل و كفن و حنوط آنها لازم نيست .\r\nمسأله 134 كسى كه در ميدان جنگ مجروح شود و بعد از انتقال به پشت جبهه ازدنيا برود ، گرچه شهيد است ، ولى غسل و كفن او ساقط نمىشود .\r\nاحكام تيمّم\r\nمسأله 135 اگر كسى آب براى وضو يا غسل ندارد و يا استعمال آب براى او ضرر دارد و يا وقت ندارد ، بايد تيمّم كند و با تيمّم نماز بخواند . و تيمّم بدل از غسل و بدل از وضو با هم فرقى ندارند .\r\nمسأله 136 تيمّم بر خاك ، سنگ ، ريگ ، كلوخ ، شن ، موزائيك ، ديوار گِلى و انواع سنگ‌ها جايز است .\r\nمسأله 137 تيمّم بدين ترتيب است : اوّل : نيت مىكند و\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nسپس كف هر دو دست را بر چيزى كه تيمّم به آن صحيح است ، مىزند و آنگاه كف هر دو دست را به تمام پيشانى از جايى كه موى سر مىرويد تا ابروها مىكشد و كف دست چپ را به تمام پشت دست راست و بعد از آن كف دست راست را به تمام پشت دست چپ مىكشد .\r\nمسأله 138 اگر كسى تيمّم بدل از غسل كرد و نماز خواند و براى نماز بعد ، هنوز عذر او براى غسل باقى بود ، ديگر نبايد تيمّم كند ، بلكه بايد وضو بگيرد و اگر براى وضو گرفتن نيز عذر دارد ، بايد تيمّم بدل از وضو بكند .\r\n\r\nاحكام نماز\r\nمسأله 139 نماز بالاترينِ عبادات است و ترك آن ، حتّى بىاعتنايى به آن ، گناه بسيار بزرگى است . قرآن‌كريم مىفرمايد :\r\n« فَوَيْلٌ لِلْمُصَلِّينَ الَّذينَ هُمْ عَنْ صَلاتِهِمْ ساهُون » « 1 »\r\nپس واى به‌حال نمازگزاران . آنان كه از نمازشان غافل و به آن بىاعتنايند .\r\nمسأله 140 خواندن نمازهاى يوميّه ، نماز آيات ، نماز ميّت ، نماز طواف واجب كعبه و نماز قضاى پدر و مادر ( بر پسر بزرگتر ) ، واجب است .\r\n\r\n\r\n","description":"","footnote":"\r\n( 1 ) . ماعون / 5 - 4\r\n","page_name":" 43 ","page_number":43},
  {"content":"\r\n\r\n\r\nنمازهاى واجب يوميّه\r\nمسأله 141 عمده‌ترينِ نمازهاى واجب ، نمازهاى يوميّه است كه عبارتند از : نماز صبح دو ركعت ، ظهر و عصر هر كدام چهار ركعت ، مغرب سه ركعت و عشاء چهار ركعت .\r\nمسأله 142 وقت خواندن نماز صبح بين‌الطّلوعين است ، نماز ظهر و عصر را از ظهر تا مغرب مىشود خواند و وقت خواندن نماز مغرب و عشاء ، از مغرب تا اذان صبح است .\r\nمسأله 143 نمازهاى واجب بايد رو به قبله خوانده شود و كمى منحرف شدن از قبله ، ولو عمداً ، اشكال ندارد و اگر نمازگزار نتواندقبله را به دست آورد ، در هر جهتى نماز بخواند اشكال ندارد .\r\n\r\nلباس‌نمازگزار\r\nمسأله 144 نمازگزار بايد در نماز پوشش لازم را رعايت كند ، هرچند نامحرم او را نبيند . مقدار لازم اين پوشش براىمرد ، پوشاندن عورتين و براى زن پوشاندن تمام بدن به جز قرص صورت و دست‌ها و پاها تا مچ ، مىباشد .\r\nمسأله 145 لباس نمازگزار بايد پاك و غير غصبى باشد و از مردار و حيوان حرام گوشت نباشد ( اگر موى آنها بر لباس باشد ، نظير موى گربه ، اشكال ندارد ) و براى مردها از طلا و ابريشم خالص نيز نباشد .\r\nمسأله 146 خون كمتر از گودى كف دست در نماز عفو شده است . همچنين اگر بدن نمازگزار زخم است و شستن آن\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nمشقّت دارد ، مىتواند با همان زخم و لباسى كه روى آن است ، نماز بخواند . بلكه اگر مشقّت براى عموم مردم است ، كسى كه شستن براى او مشقّت ندارد نيزمىتواند با همان بدن و لباس نجس ، نماز بخواند .\r\n\r\nمكان‌نمازگزار\r\nمسأله 147 مكان نمازگزار بايد غصبى و متحرّك نباشد و جاى پيشانى نمازگزار بايد از جاى ساير اعضاى سجده ، بيش از چهار انگشت پست‌تر يا بلندتر نباشد .\r\nمسأله 148 اگر كسى سهواً يا به واسطهء جهل به مسأله و يا از روى ناچارى ، در مكان غصبى نماز بخواند يا مكان نماز او متحرّك باشد ( مانند ماشين و قطار و هواپيما ) و يا محلّ پيشانى او مساوى نباشد ( گرچه بيش از چهار انگشت باشد ، ) اشكال ندارد .\r\nمسأله 149 اگر زن و مرد در نماز جماعت يا فرادى ، در رديف هم باشند يا زن جلوتر از مرد نماز بخواند ، اشكال ندارد . ولى مراعات وجود حائل بين زن و مرد و يا عقب‌تر بودن زن ، مستحب است .\r\nمسأله 150 مستحبّ موكّد است نمازهاى واجب ، در مسجد و با جماعت خوانده شود . قرآن شريف با جملهء « يُقيِمونَ الصَّلوة » بيش از هفت مرتبه بر اقامهء نماز تأكيد كرده است . انس با مسجد و جماعت و روحانيت ، همهء مردم به‌ويژه‌جوانان را از شرّ شياطين انسى و جنّى محافظت و بيمه مىنمايد .\r\n\r\n","description":"","footnote":"","page_name":" 45 ","page_number":45},
  {"content":"\r\n\r\n\r\nاذان و اقامه\r\nمسأله 151 اذان و اقامه جزء مستحبّ نماز واجب يوميه است و سزاوار نيست لااقل اقامه ترك شود .\r\nمسأله 152 اذان هيجده جمله است :\r\n« اللَّهُ أَكْبَرُ » چهار مرتبه و « أَشْهَدُ أَنْ لا إِلهَ إِلَّا اللَّهُ ، أَشْهَدُ أَنَّ مُحَمَّداً رَسُول‌ُاللَّهِ ، حَىَّ عَلَي الصَّلوةِ ، حَىَّ عَلَي الْفَلاحِ ، حَىَّ عَلي خَيْرِ الْعَمَلِ ، اللَّهُ أَكْبَرُ و لا إِلهَ إِلَّا اللَّهُ » هركدام دو مرتبه .\r\nو اقامه هفده‌جمله است يعنى دو مرتبه « اللَّهُ أَكْبَرُ » از اوّل اذان ، و يك مرتبه « لا إِلهَ إِلَّا اللَّهُ » از آخر آن كم مىشود و بعد از گفتن « حَىَّ عَلي خَيْرِ الْعَمَلِ » بايد دو مرتبه « قَدْ قامَتِ الصَّلوهء » اضافه نمود .\r\nمسأله 153 « أَشْهَدُ أَنَّ عَلِيّاً وَلِىُّ اللَّهِ » جزو اذان و اقامه نيست ، ولى مستحب است بعد از « أَشْهَدُ أَنَّ مُحَمَداً رَسُولُ اللَّهِ » ، دو مرتبه گفته شود ( مستحب در مستحب ) ، و چون فعلًا شعار شيعه است ، بايد گفته شود .\r\n\r\nواجبات و اركان نماز\r\nمسأله 154 واجبات نماز يازده مورد است :\r\nاوّل : نيت ؛ دوّم : قيام ؛ يعنى ايستادن ، سوّم : تكبيرهءالاحرام يعنى گفتن اللَّه اكبر در اوّل نماز ؛ چهارم : قرائت ؛ پنجم : قيام متّصل\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nبه‌ركوع ؛ ششم : ركوع ؛ هفتم : سجود ؛ هشتم : تشهّد ؛ نهم : سلام ؛ دهم : ترتيب ؛ يازدهم : موالات ؛ يعنى پىدرپى بودن اجزاى نماز .\r\nمسأله 155 بعضى از واجبات نماز ركن است . يعنى اگر انسان آنها را به جا نياورد ، يا در نماز اضافه كند ، عمداً باشد يا سهواً يا جهلًا ، نماز باطل مىشود . و بعضى ديگر ركن نيست ؛ يعنى اگر عمداً كم يا زياد شود ، نماز باطل مىشود و چنانچه اشتباهاً يا جهلًا كم يا زياد گردد ، نماز باطل نمىشود .\r\nمسأله 156 اركان نماز پنج مورد است :\r\nاوّل : نيت ؛ دوّم : تكبيرهءالاحرام ؛ سوّم : قيام متّصل به‌ركوع ؛ چهارم : ركوع ؛ پنجم : دو سجده .\r\nمسأله 157 كم شدن ركن در نمازهاى مستحب ، نماز را باطل مىكند ، ولى زياد شدن آن ، موجب بطلان نماز نيست . مثلًا اگر قنوت نماز وتر را فراموش كند و به ركوع رود ، مىتواند برگردد و قنوت را به جا آورد و دوباره ركوع كند .\r\n1 - نيّت\r\nمسأله 158 نيت يعنى توجّه به عمل براى انجام فرمان خداوند عالم . و لازم نيست نيت را از قلب خود بگذراند يا به زبان بگويد و همين مقدار كه توجّه داشته باشد كه براى خدا نماز مىخواند ، كفايت مىكند .\r\n2 - تكبيرهء الاحرام\r\nمسأله 159 گفتن « اللَّهُ أكبَر » در اوّل هر نماز ، واجب است .\r\n\r\n","description":"","footnote":"","page_name":" 47 ","page_number":47},
  {"content":"\r\n\r\n3 - قيام\r\nمسأله 160 قيام در موقع گفتن تكبيرهءالاحرام و خواندن حمد و سوره و بعد از ركوع و در حال خواندن تسبيحات ، واجب است .\r\nمسأله 161 تا وقتى كه انسان مىتواند ايستاده نماز بخواند ، نبايد نشسته بخواند . مثلًا كسى كه در موقع ايستادن بدنش حركت مىكند يا مجبور است به چيزى تكيه دهد ، يا بدنش را كج كند يا خم شود يا پاها را بيشتر از معمول باز بگذارد ، بايد به هرطور كه مىتواند ايستاده نماز بخواند . ولى اگر به هيچ قسم حتّى مثل‌حال ركوع هم نتواند بايستد ، بايد راست بنشيند و نشسته نماز بخواند .\r\nمسأله 162 تا وقتى انسان مىتواند بنشيند نبايد خوابيده نماز بخواند و اگر نتواند راست بنشيند ، بايد هر طورى كه مىتواند بنشيند و اگر به هيچ وجه نمىتواند بنشيند ، بايد به پهلوى راست رو به قبله بخوابد و اگر نمىتواند به پهلوى چپ ، و اگر آن هم ممكن نيست به پشت بخوابد به‌طورى كه كف پاهاى او رو به قبله باشد .\r\n4 - قرائت\r\nمسأله 163 در ركعت اوّل و دوّم نمازهاى واجب يوميه ، انسان بايد اوّل حمد و بعد از آن يك سورهء تمام بخواند .\r\nمسأله 164 در نماز مستحب ، خواندن‌سوره لازم نيست ، گرچه آن نماز به واسطه نذر كردن واجب شده باشد .\r\nمسأله 165 بر مرد واجب است حمد و سورهء نماز صبح و\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nمغرب و عشاء را بلند بخواند و بر مرد و زن واجب است حمد و سورهء نماز ظهر و عصر را آهسته بخوانند . ولى اگر بعضى از حروف آن بلند يا آهسته شود ، مانعى ندارد .\r\nمسأله 166 در ركعت سوّم و چهارم بايد يك مرتبه آهسته بگويد : « سُبْحانَ اللَّهِ وَ الْحَمْدُ للَّهِ وَ لا الهَ الَّا اللَّهُ وَ اللَّه‌ُاكْبَرُ » و سه مرتبه گفتن با استغفار ، افضل است و سزاوار نيست كه ترك شود .\r\n5 - قيام متّصل به ركوع مسأله 167 بايد ايستادن نمازگزار و ركوع او متّصل به هم باشد . يعنى در حال ايستادن به ركوع رود ، چنانچه بعد از ركوع بايد بايستد و به سجده رود و ركوع متحقّق نمىشود مگر به اين دو قيام كه به آن قيام متّصل به ركوع مىگويند و آن يك امر قهرى است و گفتنى يا به جا آوردنى ، بلكه متوقّف بر نيت هم نيست .\r\n6 - ركوع\r\nمسأله 168 در هر ركعت بعد از قرائت بايد به اندازه‌اى خم شود كه بتواند دست را به زانو بگذارد و اين عمل را ركوع مىگويند .\r\nمسأله 169 كسى كه نشسته ركوع مىكند ، بايد به قدرى خم شود كه صورتش مقابل زانوها برسد و بهتر است به قدرى خم شود كه صورت نزديك جاى سجده برسد .\r\nمسأله 170 هر ذكرى در ركوع گفته شود كافى است ؛\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nولى مستحب است سه مرتبه « سُبْحانَ اللَّهِ » يا يك مرتبه « سُبْحانَ رَبِّىَ الْعَظيمِ وَ بِحَمْدِهِ » گفته شود .\r\n7 - سجود\r\nمسأله 171 نمازگزار بايد در هر ركعت از نمازهاى واجب و مستحب ، بعد از ركوع دو سجده كند و سجده آن است كه پيشانى و كف دو دست و سر دو زانو و سر دو انگشت بزرگ پاها را بر زمين بگذارد .\r\nمسأله 172 هر ذكرى در سجده گفته شود كافى است ؛ ولى مستحب است سه مرتبه « سُبْحانَ اللَّهِ » يا يك مرتبه « سُبْحانَ رَبِّىَ الاعلي وَ بِحَمْدِهِ » گفته شود .\r\nمسأله 173 بايد بر زمين يا چيزهايى كه مربوط به زمين است مانند سنگ و چوب و علف سجده كرد ، مشروط بر اينكه خوردنى و پوشيدنى و معدنى نباشد .\r\nمسأله 174 سجده كردن بر سنگ مرمر ، گچ ، آهك ، آجر ، سيمان ، موزائيك ، ظروف سفالين ، كاغذ ، برگ مو و مانند اينها جايز است . ولى براى سجده بهتر از هر چيز ، تربت حضرت سيدالشّهداء ( ع ) مىباشد .\r\nمسأله 175 محلّ سجده بايد پاك باشد ، ولى اگر مهر را روى فرش نجس بگذارند ، اشكال ندارد .\r\n8 - تشهّد\r\nمسأله 176 در ركعت دوّم تمام نمازها و ركعت سوّم نماز مغرب و ركعت چهارم نماز ظهر و عصر و عشاء و ركعت اوّل\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nنماز وتر بايد انسان بعد از سجدهء دوّم بنشيند و در حال آرام بودن بدن تشهّد بخواند ؛ يعنى بگويد : « أَشْهَدُ انْ لا الهَ الَّا اللَّهُ وَحْدَهُ لا شَريكَ لَهُ وَ اشْهَدُ انَّ مُحَمَّداً عَبْدُهُ وَ رَسُولُهُ اللَّهُمَّ صَلِّ عَلي مُحَمَّدٍ وَ آلِ مُحَمَّدٍ »\r\n9 - سلام نماز مسأله 177 بعد از تشهّد ركعت آخر نماز ، واجب است سلام بگويد و سلام داراى سه جمله است : « السَّلامُ عَلَيْكَ ايُّهَا النّبِىُّ وَ رَحْمَةُ اللَّهِ وَ بَرَكاتُهُ ، السَّلامُ عَلَيْنا وَ عَلي عِبادِ اللَّهِ الصَّالِحين ، السَّلامُ عَلَيْكُم وَ رَحْمَةُ اللَّهِ وَ بَرَكاتُهُ . » و سلام واجب ، سلام سوّم است كه مىتواند به آن اكتفا كند .\r\n10 - ترتيب\r\nمسأله 178 نمازگزار بايد كارهاى نماز را به ترتيبى كه در مسائل گذشته گفته شد ، انجام دهد و اگر عمداً بر خلاف آن انجام دهد ، مثلًا سجود را قبل از ركوع يا تشهّد را قبل از سجده انجام دهد ، نمازش باطل است و اگر از روى فراموشى باشد ، بايد تا داخل ركن بعد نشده برگردد و انجام دهد ، به طورى كه ترتيب حاصل شود . و اگر وارد ركن بعد شده نمازش صحيح است ، مگر آنكه جزء فراموش شده از اركان نماز باشد ، مثل اينكه ركوع را فراموش كند تا وارد سجده اوّل شود كه در اين صورت نمازش باطل است .\r\n\r\n","description":"","footnote":"","page_name":" 51 ","page_number":51},
  {"content":"\r\n\r\n11 - مُوالات\r\nمسأله 179 انسان بايد نماز را با موالات بخواند ، يعنى كارهاى نماز مانند ركوع و سجود و تشهّد را پشت سر هم به جا آورد و چيزهايى را كه در نماز مىخواند ، به طورى كه معمول است پشت سر هم بخواند و اگر به قدرى بين آنها فاصله بيندازد كه نگويند نماز مىخواند ، نمازش باطل است گرچه به طور سهوى باشد .\r\nمسأله 180 رعايت ادب و داشتن حضور قلب در نماز ، مستحبّ مؤكّد است .\r\nقنوت\r\nمسأله 181 در تمام نمازهاى واجب و مستحب ، پيش از ركوع ركعت دوّم ، مستحب است قنوت بخواند ، و در نماز وتر با آنكه يك ركعت مىباشد ، خواندن قنوت پيش از ركوع مستحب است . و نماز جمعه در هر ركعت يك قنوت دارد ، ولى قنوت ركعت دوّم بعد از ركوع است و نماز آيات پنج قنوت و نماز عيد فطر و قربان در ركعت اوّل پنج قنوت و در ركعت دوّم چهار قنوت دارند .\r\nمسأله 182 در قنوت هر ذكرى بگويد گرچه يك « سُبْحانَ اللَّهِ » باشد ، كافى است و بهتر است بگويد :\r\n« لا الهَ الَّا اللَّهُ الْحَليمُ الْكَريمُ لا الهَ الَّا اللَّهُ الْعَلِىُّ الْعَظيمُ سُبْحانَ اللَّهِ رَبِّ السَّمواتِ السَّبْعِ وَ رَبِّ الْارَضينَ السَّبْعِ وَ ما فيهِنَّ وَ ما بَيْنَهُنَّ وَ رَبِّ الْعَرْشِ الْعَظيمِ وَ الْحَمْدُ للَّهِ رَبِّ الْعالَمينَ »\r\n\r\n","description":"","footnote":"","page_name":" 52 ","page_number":52},
  {"content":"\r\n\r\n\r\nنمازهاى مستحب\r\nمسأله 183 نمازهاى مستحب زياد است و آنها را نافله گويند و بين نمازهاى مستحب ، به خواندن نافله‌هاى شبانه روز بيشتر سفارش شده و آنها در غير روز جمعه سى و چهار ركعت است كه هشت ركعت آن قبل از نماز ظهر ، و هشت ركعت قبل از نماز عصر ، و چهار ركعت بعد از نماز مغرب ، و دو ركعت نشسته بعد از نماز عشاء كه يك ركعت حساب مىشود ، و يازده ركعت نافلهء شب و دو ركعت نافلهء صبح مىباشد . ولى در روز جمعه بر شانزده ركعت نافلهء ظهر و عصر ، چهار ركعت اضافه مىشود .\r\nمسأله 184 نمازهاى نافله را مىشود نشسته خواند ، بلكه مىتواند در حال خوابيدن يا راه رفتن و سوارى بخواند .\r\n\r\nنماز شب\r\nمسأله 185 يكى از مستحبّات مؤكّد كه خير دنيا و آخرت دارد ، نماز شب است كه از نصف شب تا اذان صبح خوانده مىشود و هر چه نزديك به اذان صبح خوانده شود ، فضيلتش بيشتر است .\r\nگرچه خواندن نوافل يوميّه فوايد بسيارى دارد و از جمله فوايد آن قبولى نمازهاى واجب است ، ولى بر خواندن نماز شب تأكيد بيشترى شده است . امام حسن عسكرى ( ع ) فرموده‌اند : سيرو سلوك و پيمودن راه‌هاى معنوى ، بدون نماز شب ممكن\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nنيست . « 1 »\r\nمسأله 186 از يازده ركعت نافلهء شب ، هشت ركعت آن بايد به نيت نافلهء شب و دو ركعت آن به نيت نماز شفع و يك ركعت آن به نيت وتر خوانده شود .\r\n\r\nاحكام مبطلات نماز\r\nمسأله 187 چند چيز نماز را باطل مىكند و آنها را مبطلات مىگويند :\r\n- اگر در بين نماز ، يكى از شرطها يا اجزاى آن از بين برود ، يا وضو يا غسل نمازگزار باطل شود ، نماز باطل است .\r\n- دست بسته نماز خواندن و آمين گفتن بعد از حمد ، نماز را باطل مىكند . مگر اينكه از روى فراموشى يا تقيّه باشد .\r\n- اگر نمازگزار عمداً كلمه يا جمله‌اى بگويد و از آن كلمه يا جمله قصد معنى داشته باشد ، نماز او باطل است ، نظير آنكه به كسى بگويد : درب مىزنند يا درب را باز كن .\r\n- هر كارى كه صورت نماز را از بين ببرد ، نظير پريدن به هوا ، خندهء غير متعارف ، گريهء غير متعارف براى دنيا و از اين قبيل اعمال ، گرچه از روى سهو يا اضطرار باشد نماز را باطل مىكند .\r\nخوردن و آشاميدن و سيگار كشيدن و نظائر آن كه انسان را از نماز بيرون ببرد و صورت نماز را به هم بزند ، نماز را باطل مىكند . ولى اگر چنين نباشد نظير اينكه آب\r\n\r\n\r\n","description":"","footnote":"\r\n( 1 ) . بحار الانوار ، ج 75 ، ص 380\r\n","page_name":" 54 ","page_number":54},
  {"content":"\r\n\r\nدهان يا ريزه‌هاى غذا را در بين نماز فرو ببرد ، نماز باطل نيست .\r\nشك در ركعات نماز دو ركعتى و سه ركعتى يا در دو ركعت اوّل نماز چهار ركعتى ، نماز را باطل مىكند .\r\n- اگر عمداً يا سهواً يكى از اركان نماز كم يا زياد شود ، يا عمداً يكى از اجزاء غير ركن نماز كم يا زياد شود ، نماز باطل است .\r\n\r\nاحكام ظنّ و گمان در نماز\r\nمسأله 188 مظنّه در نماز چه در ركعات و چه در اجزاء و شرايط ، حجّت است . بنابراين اگر مظنّه دارد كه دو سجده نموده است و يا مظنّه دارد ركعت چهارم است و يا مظنّه دارد وضو گرفته است ، طبق مظنّهء خود عمل كند و اشكال ندارد .\r\nمسأله 189 كسىكه نمىداند حالتى كه برايش پيدا شده شك است يا ظن ، بايد به احكام شك عمل كند .\r\nمسأله 190 شكستن نماز واجب از روى اختيار حرام است ، ولى براى جلوگيرى از ضرر مالى يا بدنى يا عرضى ، مانعى ندارد ؛ بلكه واجب است .\r\n\r\nشكيّات نماز\r\nشكيات نماز 21 قسم است ، شش قسم آن شك‌هايى است كه نماز را باطل مىكند و به شش قسم آن نبايد اعتنا كرد و نُه قسم ديگر آن صحيح است .\r\n\r\n","description":"","footnote":"","page_name":" 55 ","page_number":55},
  {"content":"\r\n\r\n\r\nشك‌هاى مُبطِل ( باطل كننده )\r\nمسأله 191 شك‌هايى كه نماز را باطل مىكند ، شش مورد است :\r\nاوّل و دوّم : شك در شمارهء ركعت‌هاى نماز دو ركعتى و سه ركعتى .\r\nسوّم : آنكه در نماز چهار ركعتى شك كند كه يك ركعت خوانده يا بيشتر .\r\nچهارم : آنكه در نماز چهار ركعتى پيش از تمام شدن سجدهء دوّم شك كند كه دو ركعت خوانده يا بيشتر .\r\nپنجم : شك در ركعات نماز در حال ركوع و سجود يا در حال رفتن به سجده يا در حال برخاستن از سجده .\r\nششم : شك در ركعت‌هاى نماز كه نداند چند ركعت خوانده است .\r\nمسأله 192 اگر يكى از شك‌هاى باطل‌كننده براى انسان پيش آيد ، نمىتواند نماز را به هم بزند ، بلكه بايد به قدرى فكر كند تا شك مستقر شود به اين معنى كه از پيدا شدن يقين يا گمان نااميد شود .\r\n\r\nشك‌هاى غير قابل اعتناء\r\nمسأله 193 شك‌هاى غير قابل اعتناء شش مورد است :\r\n1 شك در چيزى كه محلّ آن گذشته است ؛ مثلًا اگر بعد از شروع تشهّد شك كند كه دو سجده كرده است يا يكى ، بايد بنا بگذارد كه دو سجده كرده است .\r\n2 شك بعد از سلام ؛ هر شكّى بعد از سلام نماز اعتبار ندارد .\r\n\r\n","description":"","footnote":"","page_name":" 56 ","page_number":56},
  {"content":"\r\n\r\n3 شك بعد از وقت ؛ اگر بعد از گذشتن وقت نماز شك كند كه نماز خوانده يا نه ، يا گمان كند كه نخوانده ، خواندن آن لازم نيست .\r\n4 شكّ كثيرالشّك ؛ كسى كه زياد شكّ مىكند يعنى كسى كه در يك نماز سه مرتبه شك كند ، يا در سه نماز پشت سر هم مثلًا در نمازصبح و ظهر و عصر شك كند ، نبايد به شكّ خود اعتناء نمايد .\r\n5 شكّ امام و مأموم ؛ در نماز جماعت بايد امام به مأموم و مأموم به امام مراجعه كند و گفتهء يكديگر را قبول نمايند .\r\n6 شك در نماز مستحب ؛ اگر در شمارهء ركعت‌هاى نماز مستحب شك كند ، چنانچه طرف بيشتر شك ، نماز را باطل مىكند بايد بنا را بر كمتر بگذارد و اگر طرف بيشتر شك نماز را باطل نمىكند ، به هر طرف شك عمل كند نمازش صحيح است .\r\n\r\nشك‌هاى صحيح\r\nمسأله 194 در نُه صورت اگر در شمارهء ركعت‌هاى نماز چهار ركعتى شك كند ، بايد كمى فكر نمايد ، پس اگر يقين يا گمان به يك طرف شك پيدا كرد ، همان طرف را بگيرد و نماز را تمام كند و در غير اين صورت به دستورهايى كه گفته مىشود عمل نمايد و در هر صورت نبايد نماز را بشكند و آن نُه صورت از اين قرار است :\r\nاوّل : آنكه بعد از سجدهء دوّم بين دو يا سه ركعت ، شك كند كه بايد بنا را بر سه ركعت بگذارد و با خواندن يك ركعت ديگر\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nنماز را تمام كند و يك ركعت نماز احتياط ايستاده بخواند .\r\nدوّم : شكّ بين دو و چهار بعد از سر برداشتن از سجدهء دوّم كه بايد بنا را بر چهار بگذارد و پس از اتمام نماز ، دو ركعت نماز احتياط ايستاده بخواند .\r\nسوّم : شكّ بين دو و سه و چهار بعد از سر برداشتن از سجدهء دوّم كه بايد بنا را بر چهار بگذارد و دو ركعت نماز احتياط ايستاده و دو ركعت نشسته به جا آورد .\r\nچهارم : شكّ بين چهار و پنج بعد از سر برداشتن از سجدهء دوّم كه بايد بنا را بر چهار بگذارد و نماز را تمام كند و بعد از نماز دو سجدهء سهو به جا آورد .\r\nپنجم : شكّ بين سه و چهار كه در هر جاى نماز باشد بايد بنا را بر چهار بگذارد و نماز را تمام كند و بعد از نماز يك ركعت نماز احتياط ايستاده يا دو ركعت نشسته به جا آورد .\r\nششم : شكّ بين چهار و پنج در حال ايستاده كه بايد بنشيند و تشهّد بخواند و نماز را سلام دهد و يك ركعت نماز احتياط ايستاده يا دو ركعت نشسته به جا آورد .\r\nهفتم : شكّ بين سه و پنج در حال ايستاده كه بايد بنشيند و تشهّد بخواند و نماز را سلام دهد و دو ركعت نماز احتياط ايستاده به جا آورد .\r\nهشتم : شكّ بين سه و چهار و پنج در حال ايستاده كه بايد بنشيند و تشهّد بخواند و بعد از سلام نماز دو ركعت نماز احتياط ايستاده و بعد دو ركعت نشسته به جا آورد .\r\nنهم : شكّ بين پنج و شش در حال ايستاده كه بايد بنشيند و تشهّد بخواند و نماز را سلام دهد و دو سجدهء سهو به جا آورد .\r\n\r\n","description":"","footnote":"","page_name":" 58 ","page_number":58},
  {"content":"\r\n\r\n\r\nنماز احتياط\r\nمسأله 195 نماز احتياط بايد بلافاصله بعد از نماز خوانده شود و نظير نماز صبح است با اين تفاوت كه اذان و اقامه و سوره و قنوت ندارد و بايد آن را آهسته خواند .\r\n\r\nاحكام سهويّات نماز\r\nمسأله 196 در پنج مورد بعد از سلام نماز ، بايد سجدهء سهو به‌جا آورده شود و آن پنج مورد عبارتند از :\r\nحرف‌زدن سهوى در نماز ، فراموشى يك سجده ، فراموش‌كردن تشهّد ، سلام بىجا ، در نماز چهار ركعتى بعد از سجدهء دوّم شك كند كه چهار ركعت خوانده يا پنج ركعت .\r\nمسأله 197 دستور يك سجدهء سهو اين‌است كه بعد از سلام نماز به نيّت سجدهء سهو به سجده رود و ذكر سجده بگويد و بهتر است كه بگويد « بِسْمِ اللَّهِ و بِاللَّهِ اللَّهُمَّ صَلِّ عَلي مُحَمَّدٍ وَ آلِ مُحَمَّدْ » و به سجدهء دوّم رود و ذكر بگويد و بلند شود و تشهّد و سلام بخواند .\r\n\r\nنماز قضا\r\nمسأله 198 كسى كه نمازى از او قضا شده ، بايد قضاى آن را هرچه زودتر بخواند ؛ ولى اگر نماز قضاى چند ساله دارد ، نظير كسى كه در جوانى نماز نخوانده است ، لازم نيست\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nنمازهاى قضا را فوراً بخواند ؛ بلكه مىتواند به مرور زمان به طورى كه اهمال كارى صدق نكند بخواند . و روزه‌هاى قضا شده را هم بايد به مرور زمان و در روزهاى غير طولانى بگيرد و اگر قدرت مالى و قدرت جانى ندارد ، پرداخت كفّاره نيز لازم نيست .\r\nمسأله 199 نمازهايى كه در مرض فوت پدر و مادر قضا شده است ، پسر بزرگ هرچه زودتر بايد قضا كند . ولى به جا آوردن نمازهاى قضا كه در مرض فوت نبوده بر پسر بزرگ واجب نيست . گرچه شايسته است اگر ميّت مال دارد ، ورثه قبل از تقسيم ارث از مال او براى نمازها اجير بگيرند و اگر مال ندارد همهء ورثه ، ميّت را از آن دِين نجات بدهند تا مورد رضايت ميّت واقع شوند و اهمال در اين كار سزاوار نيست .\r\nمسأله 200 كسىكه نماز قضا دارد ، مىتواند نماز مستحب نظير نماز شب و يا نماز استيجارى بخواند ، و همچنين است كسى كه روزهء قضا دارد . چنانچه اگر كسى حجّ واجب دارد مىتواند به نيابت ديگرى حج به جا آورد و يا حجّ و عمرهء مستحب انجام دهد .\r\n\r\nنماز جماعت\r\nمسأله 201 يكى از مستحبّات مؤكّد كه ثوابش بالاتر از هر مستحبّى است و بىاعتنايى به آن حرام است ، نماز جماعت مىباشد . حتّى اگر نماز جماعت دير وقت شروع شود ، افضل از نماز فراداى اوّل وقت است .\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nمسأله 202 در نماز جماعت مأموم بايد در ركعت اوّل و دوّم ، حمد و سوره نخواند ، ولى مابقى نماز را بايد بخواند .\r\nمسأله 203 اگر مأموم به ركعت اوّل يا دوّم نماز جماعت برسد ، تا وقتى امام در ركوع است ، هر جاى ركعت كه باشد ، مىتواند اقتدا كند و يك ركعت براى او محسوب مىگردد . ولى در ركعت سوّم و چهارم يا بايد در ركوع امام جماعت اقتدا كند و يا قبل از ركوع امام اقتدا كند و لااقل يك حمد تنها آهسته بخواند و در هر دو صورت ، يك ركعت براى او محسوب مىشود و پس از پايان نماز امام ، بايد كمبود نماز خود را جبران نمايد . امّا در ساير اجزاء نماز نظير سجده و تشهّد ، نمىتواند اقتدا كند .\r\nمسأله 204 نماز جماعت مختصّ نمازهاى واجب است و هيچ نماز مستحب را نمىشود با جماعت خواند ، مگر نماز استسقاء و نماز جمعه و نماز عيد فطر و قربان . همچنين اگر كسى بخواهد نمازهاى يوميّه را احتياطاً بخواند ؛ اگرچه واجب نباشد ؛ مىتواند به جماعت بخواند و در اين خصوص فرقى نمىكند امام جماعت باشد يا مأموم .\r\nمسأله 205 انسان مىتواند نماز خود را چندين مرتبه به عنوان امام جماعت يا مأموم بخواند . بنابراين امام جماعت مىتواند چندين نماز جماعت اقامه كند .\r\nمسأله 206 امام و مأمومين بايد از طرف جلو يا راست يا چپ ، به يكديگر متّصل باشند و فاصلهء به مقدار يك متر مانع اتّصال نيست . ولى بايد حائلى نظير پرده در ميان نباشد ، مگر براى جداسازى صفوف مردان و زنان كه وجود حائل بسيار\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nمطلوب است . و چنانچه صفوف جماعت با افراد غير بالغ هم متّصل شود اشكال ندارد . همچنين كسى كه پشت ستون يا دو طرف درب مسجد ايستاده است ، اگر از طرفى به امام يا مأموم ديگر متّصل باشد ، نمازش صحيح است ، هرچند امام يا مأموم ديگر را نبيند .\r\nمسأله 207 امام جماعت بايد بالغ و عاقل و شيعهء دوازده امامى و عادل و حلال‌زاده باشد و نماز را به طور صحيح بخواند و امامت زن براى زن‌ها و بچّهء مميز براى بچّهء مميز اشكال ندارد .\r\nمسأله 208 همان‌طور كه نمازگزارمىتواند در وسط نماز جماعت اقتدا كند ، مىتواند در وسط نماز قصد فُرادى كند و مابقى نماز را خودش بخواند .\r\nمسأله 209 اگر نمازگزار فهميد اتّصال او با جماعت قطع شده است ، لازم نيست قصد فُرادى كند . نماز او خود به خود فرادى مىشود و صحيح است .\r\nمسأله 210 اگر كسى در ركوع نماز جماعت اقتدا كند ، بايد ركوع امام را درك كند . ولى اگر قبل از ركوع اقتدا كرد و به ركوع امام جماعت نرسيد و در سجدهء اوّل يا دوّم به امام ملحق شد ، اشكال ندارد .\r\nمسأله 211 اگر كسى در ركوع امام جماعت اقتدا كرد ، ولى امام سر از ركوع برداشت ، نماز او فرادى مىشود و مىتواند نماز را بشكند و در ركعت بعدى اقتدا كند .\r\nمسأله 212 در نماز جماعت هر كسى بايد به وظيفهء خود عمل كند و اختلاف در فتوا يا وجود عذر براى امام جماعت ،\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nمانع صحّت نماز نيست . بنابراين اگر امام جماعت نقص عضو داشته باشد ، يا بنابر عذرى با تيمّم نماز مىخواند ، مأموم مىتواند به او اقتدا كند . تنها در صورتى نماز جماعت صحيح نيست كه امام نشسته و مأموم ايستاده نماز بخواند ، ولى عكس آن اشكال ندارد .\r\nمسأله 213 كسى كه در نماز وسواس دارد و فقط در صورتى كه نماز را با جماعت بخواند از وسواس راحت مىشود ، بايد نماز را با جماعت بخواند .\r\n\r\nنماز آيات\r\nمسأله 214 اگر در شهرى زلزله آمد ، ماه يا خورشيد گرفت و يا حوادث خوفناكى نظير رعد و برق و طوفان و مانند اينها اتّفاق افتاد و بيشتر مردم ترسيدند ، بر همهء مكلّفينى كه در آن شهر ساكن هستند ، حتّى كسانى كه نترسيده‌اند يا خواب بوده‌اند يا نفهميده‌اند ، واجب است فوراً نماز آيات بخوانند .\r\nمسأله 215 اگر در حال حيض يا نفاس زن يكى از موجبات نماز آيات پيش آيد ، بعد از پاك شدن از حيض يا نفاس ، نماز آيات بر او واجب نيست و همچنين اگر كسى مجنون و بىهوش و مانند اينها باشد .\r\nمسأله 216 نماز آيات دو ركعت است و در هر ركعت پنج ركوع دارد ، و دستور آن اين است كه انسان بعد از نيت ، تكبير بگويد و قبل از هر ركوع ، حمد و سوره بخواند و چون پنج حمد و سوره و ركوع خواند ، به سجده رود و بعد از دو\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nسجده بايستد و ركعت دوّم را به صورت ركعت اوّل بخواند و بعد به سجده رود و بعد از آن تشهد و سلام بخواند . و اگر مىخواهد مىتواند در ركعت اوّل حمد بخواند و سوره را پنج قطعه كند و قبل از هر ركوعى آن قطعه را بخواند و در ركعت دوّم نيز چنين كند .\r\n\r\nنماز جمعه\r\nمسأله 217 نماز جمعه در زمان حضور و در زمان غيبت امام ( ع ) واجب تخييرى است كه به جاى نماز ظهر خوانده مىشود و آن دو ركعت است و هيچ فرقى با نماز صبح ندارد ، مگر اينكه نماز جمعه دو قنوت مستحب دارد كه در ركعت اوّل قبل از ركوع و در ركعت دوّم بعد از ركوع خوانده مىشود .\r\nمسأله 218 نماز جمعه بايد با جماعت و در اوّل وقت ( تا يك ساعت و نيم بعد از ظهر ) خوانده شود . و بايد امام جمعه قبل از نماز ، دو خطبه بخواند كه مشتمل بر حمد و ثناى خدا و صلوات و دعوت مردم به تقوا و پرهيزكارى و يك سورهء كامل و استغفار براى مؤمنين باشد . و لازم نيست به عربى خوانده شود ، بلكه لازم است در امر به تقوا ، به زبان مأمومين باشد . و خوب است در خطبه‌ها مسائل اجتماعى و سياسى و مصالح مسلمين مطرح شود و مستحبّ مؤكّد است كه حاضرين مثل حالِ نماز باشند و خطبه‌ها را گوش دهند و صحبت نكنند .\r\nمسأله 219 نماز جمعه چون از مناصب امامت است ، در زمان غيبت از مناصب ولايت فقيه است و بايد او يا نايب در امامت جمعهء او ، نماز را بخواند .\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nمسأله 220 مأمومين نبايد كمتر از چهار نفر باشند و اگر امام جمعه با چهار نفر مأموم غير بالغ يا مسافر و يا زن ، نماز جمعه بخواند كافى است .\r\nمسأله 221 بايد بين دو نماز جمعه حدّاقل يك فرسخ شرعى ( تقريباً 5 / 5 كيلومتر ) فاصله باشد .\r\nمسأله 222 مسافر مىتواند نماز جمعه بخواند ، امام باشد يا مأموم .\r\nمسأله 223 اگر مأموم به خطبه نرسيد و حتّى به ركعت اوّل نرسيد ، مىتواند نماز جمعه بخواند .\r\nمسأله 224 كسى كه در نماز جمعه شركت نمىكند ، مىتواند در اوّل وقت نماز ظهر را بخواند .\r\n\r\nنماز عيد فطر و قربان\r\nمسأله 225 مستحبّ مؤكّد است در روز عيد فطر و قربان بعد از طلوع آفتاب تا ظهر ، دو ركعت نماز عيد به جماعت يا فرادى خوانده شود و كيفيّت آن مثل نماز صبح است ، الّا اينكه نمازگزار بايد در ركعت اوّل بعد از حمد و سوره ، پنج قنوت با هر دعائى كه مىخواهد بخواند و بعد از هر قنوت « الله اكبر » بگويد و بعد از قنوت پنجم تكبير ديگرى بگويد و به ركوع رود و دو سجده به جا آورد و برخيزد و در ركعت دوّم چهار قنوت بخواند و بعد از آن « الله اكبر » بگويد و به ركوع رود و بعد از ركوع ، دو سجده كند و تشهّد بخواند و نماز را سلام دهد .\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nمسأله 226 بعد از نماز عيدين ، بايد امام جماعت دو خطبه نظير خطبهء نماز جمعه بخواند .\r\nمسأله 227 اگر مأموم موقعى برسد كه امام جماعت مقدارى از تكبيرها را گفته ، مىتواند اقتدا كند و تكبيرها را با امام ادامه دهد و بعد از آنكه امام به ركوع رفت ، آنچه از تكبيرها و قنوتها را كه با امام نگفته خودش بگويد ، و اگر در هر قنوت يك « سبحان‌اللَّه » يا يك « الحمدللَّه » بگويد كافى است .\r\nمسأله 228 اگر در نماز عيد موقعى برسد كه امام در ركوع است مىتواند نيت كند و تكبير اوّل نماز را بگويد و به ركوع رود .\r\n\r\nنماز استيجارى\r\nمسأله 229 بعد از مرگ انسان ، مىشود براى نماز و عبادت‌هاى ديگر او كه در حال زنده بودن به جا نياورده ، ديگرى را اجير كرد كه آنها را به جا آورد . و اگر كسى بدون مزد هم آنها را انجام دهد ، صحيح است .\r\nمسأله 230 اجير بايد عمل را به قصد آنچه كه در ذمّهء ميت است به جا آورد و اگر ثواب آن را براى او هديه كند كافى نيست .\r\nمسأله 231 كسى را كه عذرى دارد و نشسته يا با تيمّم يا جبيره نماز مىخواند ، نمىشود براى نمازهاى ميت اجير كرد ، امّا اگر نقص عضو داشته باشد ، مىتوان او را اجير نمود .\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nمسأله 232 مرد براى زن و زن براى مرد مىتواند اجير شود و در احكام نماز ، اجير بايد به تكليف خود عمل كند .\r\n\r\nنماز و روزهء مسافر\r\nمسأله 233 كسى كه به مسافرت بيش از 22 كيلومتر برود ، بايد نمازهاى چهار ركعتى را دو ركعت بخواند و روزهء واجب نگيرد ؛ مگر اينكه كثيرالسّفر باشد نظير استاد دانشگاه و راننده ، يا به‌وطن موقّت خود برود نظير طلبه و دانشجو ، يا قصد ماندن ده روز در جايى داشته باشد ، يا به سفر معصيت برود نظير كسى كه براى دزدى سفر مىكند .\r\nمسأله 234 كثيرالسّفر به كسى گفته مىشود كه ده روز در يك محل نماند . بنابراين كسانى كه به واسطهء شغل خود يا براى زيارت ، تجارت ، تفريح يا علّت ديگرى ، مسافرت‌هاى پىدر پى با مسافت 22 كيلومتر يا بيشتر مىكنند و معمولًا ده روز پشت سر هم در وطن خود نمىمانند ، بايد نماز را تمام بخوانند و روزه بگيرند .\r\nمسأله 235 محلّ تحصيل يا سربازىِ دانشجو ، طلبه يا سرباز ، وطن موقّت آنان محسوب مىگردد و بايد نماز را تمام بخوانند و روزه بگيرند . و در اين خصوص تفاوتى بين سفر اوّل و سفرهاى بعدى نيست ، و نيز فرقى ميان اينكه ده روز در جايى بمانند يا نمانند نيست .\r\nمسأله 236 بايد ابتدا و انتهاى مسافت را از ساختمان‌هاى آخر شهر كه متّصل به شهر است حساب نمايد نه از خانه يا\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nمحلّهء خود يا محلّ كار ، و در اين مسأله فرقى بين شهرهاى بزرگ و كوچك نيست .\r\nمسأله 237 كسى كه قصد دارد ده روز در جايى بماند ، مىتواند هر روز در مناطق اطراف آنجا رفت و آمد داشته باشد . مثلًا كسى كه با قصد ده روز در مشهد است ، مىتواند هر روز به اطراف مشهد با فاصلهء كمتر از 22 كيلومتر برود و برگردد .\r\nمسأله 238 كسى كه تصميم گرفته است به‌صورت دائم يا موقّت ، وطن ديگرى اختيار كند ، يا كثيرالسّفر شود ، بايد در همان سفر اوّل نمازش را تمام بخواند و روزه بگيرد .\r\nمسأله 239 كسى كه قصد سفر بيش از 22 كيلومتر را دارد ، بايد از وقتى كه حدود يك كيلومتر از وطن خود دور شد و ديگر اذان معمولى وطن را نشنيد ، نماز را شكسته بخواند و روزه را افطار كند . همچنين در برگشت از سفر ، وقتى به فاصلهء يك كيلومترى از شهر كه اذان معمولى شهر را مىشنود ، رسيد ، ولو داخل در شهر نشده باشد ، بايد نماز را تمام بخواند و اگر قبلًا افطار نكرده است و قبل از ظهر است ، قصد روزه كند .\r\nمسأله 240 زن در تمام يا شكسته خواندن نماز تابع شوهر است . و همچنين است حكم هر كسى كه تابع ديگرى باشد ، مثل فرزندى كه سرپرستى او با پدر اوست و پدر و مادرى كه سرپرستى آنها با فرزند است . ولى اگر مرد كثيرالسّفر است و تابع او كثيرالسّفر نيست ، آن تابع بايد به وظيفهء خود عمل كند .\r\nمسأله 241 اگر كسى فقط در بعضى از ماه‌ها كثيرالسّفر است ، نظير استاد دانشگاه ، در مواقعى كه مسافرت دارد بايد نماز را تمام بخواند و روزه بگيرد .\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nمسأله 242 اگر كثيرالسّفر براى كار ديگرى ، مثل زيارت يا حجّ يا تفريح مسافرت كند ، بايد نماز را تمام بخواند .\r\nمسأله 243 مسافر مىتواند در تمام شهر مكّه و شهر مدينه و شهر كربلا و شهر كوفه ، نماز خود را تمام بخواند . و جايى كه اوّل جزو اين شهرها نبوده و بعد افزوده شده يا در آينده مىشود نيز همين حكم را دارد .\r\nمسأله 244 اگر مسافر در اثر ندانستن مسأله نماز خود را در سفر تمام بخواند ، نمازش صحيح است . ولى اگر مىدانسته و فراموش كرده ، بايد اعاده كند ، امّا اگر وقت گذشته قضا ندارد .\r\nمسأله 245 اگر كسى بخواهد نمازى كه در وطن نخوانده است را در سفر قضا كند ، بايد تمام بخواند . چنانچه اگر نماز شكستهء مسافر در سفر قضا شد ، قضاى آن در سفر و در وطن شكسته است .\r\nمسأله 246 مسافر مىتواند در سفر ، روزهء مستحب بگيرد و نيازى به قصدِ ده روز يا نذر هم ندارد .\r\n\r\nروزه\r\nمسأله 247 روزه كه در ماه مبارك رمضان واجب است ، آن است كه انسان با نيّت روزه گرفتن ، از چيزهايى كه روزه را باطل مىكند پرهيزكند . و نيت يعنى توجّه به عمل براى اطاعت فرمان خدا ، و لازم نيست به زبان جارى شود يا از قلب بگذرد .\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nمسأله 248 هفت چيز در صورتى كه عمدى انجام شود ، روزه را باطل مىكند . ولى اگر از روى جهل يا سهو باشد ، روزه باطل نمىشود . آن هفت چيز عبارتند از :\r\n1 - خوردن و آشاميدن ، حتّى فرودادن غذاهاى ريز مانده در بين دندانها ؛\r\n2 - رسيدن دود و غبار و بخار به‌حلق ، حتّى سيگار كشيدن ؛\r\n3 - جماع ، ولو انزال نشود ؛\r\n4 - استمناء ، ولو با جماع نباشد ؛\r\n5 - قى كردن عمدى ، ولو مجبور باشد ؛\r\n6 - اماله كردن ، گرچه مجبور باشد ؛\r\n7 - باقى ماندن بر جنابت تا اذان صبح .\r\nمسأله 249 فرو بردن سر در آب ، گرچه عمدى هم باشد ، روزه را باطل نمىكند . ولى بهتر است روزه‌دار تمام سر را يك دفعه در آب فرو نكند .\r\nمسأله 250 دروغ گفتن نظير غيبت و تهمت ، گرچه حقيقت روزه را از بين مىبرد و گناه بزرگى دارد ، مخصوصاً گناه دروغ بستن و تهمت زدن به خداوند و پيامبر ( ص ) و ائمهء طاهرين ( ع ) ، ولى روزه را باطل نمىكند .\r\nمسأله 251 تزريق آمپول يا سرُم ، روزه را باطل نمىكند . همچنين استعمال اكسيژن براى اشخاصى كه به تنگى نفس مبتلا هستند ، مبطل روزه نيست .\r\nمسأله 252 اگر كسى در شب ماه مبارك رمضان جنب شد ، بايد قبل از اذان صبح غسل كند و اگر نمىتواند ، بايد تيمّم كند و اگر نتوانست تيمّم كند و عمداً با جنابت وارد اذان\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nصبح شد ، روزهء او باطل است . ولى اگر سهواً يا جهلًا يا عذراً بدون غسل يا تيمّم وارد اذان صبح شد ، اشكال ندارد . و اگر چند روزى جنب بوده و مىدانست كه جنب است و روزه گرفت ، روزه‌هاى او صحيح است .\r\nمسأله 253 اگر كسى در روز محتلم شد ، روزهء او صحيح است . ولى اگر زن حائض شد ، ولو نزديك غروب ، روزهء او باطل است .\r\nمسأله 254 اگر كسى عمداً روزهء خود را باطل كند ، بايد علاوه بر قضا نمودن آن ، كفّاره بپردازد . يعنى شصت روز روزه بگيرد كه سى و يك روز آن پشت سر هم باشد و يا شصت نفر فقير را اطعام كند و اگر قدرت بدنى و قدرت مالى ندارد ، كفّاره لازم نيست .\r\nمسأله 255 اگر كسى به واسطهء عذرى نتواند روزهء رمضان را بگيرد ، بايد قضاى آن را بگيرد . ولى اگر به واسطهء همان عذر يا هر عذر ديگرى ، تا رمضان سال بعد نتواند قضا كند ، آن روزهها قضا ندارد . و اگر قدرت مالى دارد بايد براى هر روزه ، 750 گرم گندم يا قيمت آن را به فقير بدهد .\r\nمسأله 256 روزه بر زن باردار و يا زنى كه بچّه شير مىدهد و روزه براى او يا بچه‌اش ضرر دارد و نيز افراد تازه بالغ كه روزه براى آنان مضر است و اشخاص پير و ناتوان كه قادر به روزه‌دارى نيستند ، واجب نيست و چنانچه اين افراد تا ماه مبارك رمضانِ بعدى قدرت بر گرفتن روزه‌ها نداشته باشند ، قضا هم ندارد .\r\nمسأله 257 كسى كه روزهء قضا يا روزهء واجب ديگرى\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nدارد ، مىتواند روزهء مستحبّى يا روزهء استيجارى بگيرد .\r\nمسأله 258 اوّل ماه به چند چيز ثابت مىشود :\r\nاوّل : يقين حاصل شود ؛ نظير اينكه خود انسان ببيند .\r\nدوّم : دو عادل شهادت به ديدن ماه دهند .\r\nسوّم : عدّهاى كه روزه گيرند ، ماه را ديده باشند .\r\nچهارم : سى روز از اوّل ماه قبلى بگذرد .\r\nپنجم : مجتهد جامع‌الشّرايط حكم كند كه اوّل ماه است .\r\nمسأله 259 چون مسألهء رؤيت هلال از شئون حكومت اسلامى است ، سزاوار است مربوط به ولايت فقيه باشد و همه از حكم ولىّفقيه متابعت كنند . در اين صورت از بروز اختلاف كه ضربهء بزرگى است ، جلوگيرى مىشود .\r\nمسأله 260 اگر در شهرى اوّل ماه ثابت شود ، شهرهاى هم افق يا داراى افق نزديك با آن شهر نيز ثابت مىشود ؛ نظير همهء شهرهاى ايران . ولى اگر افق دو شهر نزديك نباشد ، نظير افق ايران و حجاز ، و در يكى اوّل ماه ثابت شود ، در ديگرى ثابت نمىشود .\r\n\r\nاعتكاف\r\nمسأله 261 اعتكاف يك امر عبادى است كه ثواب بسيارى دارد و آن ، ماندن با قصد اعتكاف و با قصد قربت و در حال روزه دارى ، سه روز يا بيشتر در مسجد است .\r\nمسأله 262 اعتكاف را ميتوان به نيّت خود يا به نيابت از ديگران - زنده و مرده - و در همهء اوقات به جا آورد ، مگر در ايامى كه انسان نمىتواند روزه بگيرد .\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nمسأله 263 در هر مسجدى مىتوان معتكف شد ؛ ولى اعتكاف در مسجدِ پُر رفت و آمد ، افضل است .\r\nمسأله 264 اعتكاف زن ، نياز به اذن شوهر دارد . همچنين اگر پدر و مادر ، فرزند خود را از اعتكاف نهى كنند ، بايد معتكف نشود .\r\nمسأله 265 بيرون رفتن معتكف از مسجد ، براى تجديد وضو يا غسل يا شركت در نماز جماعت و جمعه يا خواندن درس و شركت در امتحان يا برآوردن حاجتى از مسلمان يا تهيه غذا براى خود يا زن و بچّه و مانند آن ، اعتكاف را باطل نمىكند ، ولى در هر صورت خارج نشدن معتكف از مسجد بهتر است .\r\nمسأله 266 روزهء استحبابى و اعتكافِ مسافر در غير ماه مبارك رمضان ( به جُز ايامى كه روزه گرفتن حرام است ) ، صحيح است . و در ماه مبارك رمضان نياز به قصد ده روز دارد . و با روزهء واجب يا نذر يا استيجارى و مانند اينها مىشود معتكف شد .\r\nمسأله 267 هرگونه استمتاع از غريزهء جنسى ، استعمال بوى خوش ، مجادله و خريد و فروش به‌جهت استفاده ، چنانچه از روى علم و عمد انجام شود ، براى معتكف حرام است . و اگر معتكف در روز جماع يا استمناء كند ، اعتكاف او باطل است و در مورد جماع ، بايد كفّاره بدهد .\r\n\r\n","description":"","footnote":"","page_name":" 73 ","page_number":73},
  {"content":"\r\n\r\n\r\nاحكام خمس\r\nخمس يكى از واجبات اسلام است كه قرآن و روايات پافشارى فراوانى بر آن دارد . حتّى در روايات آمده است كسى كه خمس ندهد ، نظير كسى است كه مال بچّه يتيم خورده است كه قرآن مىفرمايد آتش مىخورد و جهنّم را در پى دارد .\r\nمسأله 268 خمس به هفت چيز تعلّق مىگيرد : اوّل : منفعت كسب ، دوّم : معدن ، سوّم : گنج ، چهارم : مال حلال مخلوط به حرام ، پنجم : جواهرى كه از آب بيرون آورده شود ، ششم : غنيمت جنگى ، هفتم : زمينى كه كافر ذمّى از مسلمان بخرد .\r\nمسأله 269 اگر كسى درآمدى داشت ، بعد از آنكه از مخارج سالش زياد آمد ، بايد خمس آن را بدهد و آغار سال خمسى براى هر كس ، از وقتى است كه شروع به كار مىكند .\r\nمسأله 270 مغازه و سرقفلى و وسايل كسب و سرمايه و زمين ولو زراعى و پول در بانك ، خمس دارد . امّا لوازم زندگى نظير خانه و اثاثيهء خانه و ماشين‌سوارى به اندازهء متعارف خمس ندارد ، مگر آنكه يك سال روى پول خانه و يا اثاثيهء آن بگذرد و بعد خريدارى شود .\r\nمسأله 271 اگر كسى پول خود را قرض داد يا در بانك گذاشت ، ولو براى اين باشد كه از استفادهء آن مخارج سالش را تهيه كند ، اگر سال خمسى روى آن بگذرد ، خمس دارد . چنانچه اگر منزل براى آيندهء فرزندان خود خريد و يا سكّه براى تأمين آينده خريد ، بعد از گذشت سال ، خمس دارد .\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nمسأله 272 رفت و آمد و معامله با كسىكه خمس نمىدهد ، اشكال ندارد . ولى خود او نمىتواند در اموالش تصرّف كند .\r\nمسأله 273 ارثيه ، هديه ، مهريه و جايزه خمس ندارد . ولى اگر بداند كه در آن خمس است بايد بپردازد . چنان‌چه اگر هديه و جايزه غير متعارف باشد ، خمس دارد .\r\nمسأله 274 كسى كه وسايل حرام نظير آلات موسيقى و قمار مىخرد ، يا پول خود را صرف تجمّلات كه در زندگى لازم نيست ، مىكند و يا بالاتر از شأن خود چيزى تهيه مىنمايد ، بايد خمس آن را بدهد .\r\nمسأله 275 اگر كسى مالى داشته باشد كه مخلوط به حرام است و مقدار حرام را نمىداند و صاحب مال را هم نمىشناسد ، اگر يك پنجم آن را به عنوان خمس بدهد ، مابقى آن مال حلال است .\r\nمسأله 276 اگر كسى براى فرار از خمس ، مالش را به ديگران ببخشد ، فايده ندارد و خمس آن را بايد بدهد .\r\nمسأله 277 در زمان غيبت ، بايد خمس براى تقويت اسلام ، مخصوصاً ادارهء حوزه‌هاى علميه به مجتهد جامع‌الشّرايط پرداخت شود و اگر كسى بخواهد خمس خود را به سيد يا غير سيد بپردازد ، بايد با اجازهء مجتهد جامع‌الشّرايط باشد .\r\n\r\n","description":"","footnote":"","page_name":" 75 ","page_number":75},
  {"content":"\r\n\r\n\r\nاحكام زكات\r\nقرآن كريم زكات را در يك معناى عام استعمال مىكند و آن قانون مواسات است . قانون مواسات يعنى اينكه خداوند متعال هرچه به هركسى عطا فرموده است و او را مالك آن كرده است ، بايد ديگران از آن بىبهره نباشند : « وَ مِمَّا رَزَقناهُم يُنفِقُونَ . » اهمال در اين انفاق ، گناه بزرگى است و قرآن كريم عذاب دردناكى براى آن بر مىشمرد . « 1 »\r\nمسأله 278 زكات مصطلح در فقه ، در نه چيز واجب مىشود :\r\n1 و 2 و 3 و 4 ) گندم و جو و خرما و كشمش ؛ كه اگر به مقدار 864 كيلو يا بيشتر ، از زمين برداشت شد ، بايد پس از كسر مخارج و هزينه‌ها ، يك دهم آن به عنوان زكات پرداخت شود و در صورتى كه آبيارى زمين زراعى با آب باران يا نهر يا به‌وسيلهء تلمبه‌هاى گوناگون نباشد و با دلو و مانند آن آبيارى شود ، زكات آنها يك بيستم است .\r\n5 و 6 ) طلا و نقره ؛ اگر طلا به مقدار پانزده مثقال رايج بازار و نقره به مقدار 105 مثقال رايج بازار برسد و آن را سكّه زده باشند ، بايد يك چهلم آن به عنوان زكات پرداخت شود . ولى اگر طلا و نقره سكّه‌دار نباشد ، زكات ندارد .\r\n7 و 8 و 9 ) گوسفند و گاو و شتر ؛ به شرط آنكه عرفاً بيكار محسوب شوند و از علف بيابان ( چرا ) بخورند نه علف دستى ،\r\n\r\n\r\n","description":"","footnote":"\r\n( 1 ) . توبه / 34\r\n","page_name":" 76 ","page_number":76},
  {"content":"\r\n\r\nزكات دارند . در اين صورت زكات چهل گوسفند ، يك گوسفند و زكات سى گاو ، يك گاو و زكات پنج شتر ، يك گوسفند است ؛ اين مسأله جزئيات مفصّلى دارد كه در رسالهء توضيح المسائل بيان شده است .\r\nمسأله 279 زكات بايد صرف فقرا و تقويت اسلام و مصالح مسلمين شود و خود زكات دهنده مىتواند در كارهاى خير نظير مسجدسازى ، مدرسه‌سازى ، تحصيل جوانان ، تأسيس كتابخانه و انتشار فرهنگ اسلامى مصرف نمايد . ولى پرداخت زكات به مجتهد جامع‌الشّرايط جهت صرف در تقويت اسلام بهتر است و اگر مجتهد درخواست كرد ، بايد به او پرداخت شود .\r\nمسأله 280 اگر كسى خود فقير است و خمس يا زكات بدهكار است ، مىتواند از مجتهد جامع‌الشّرايط اجازه بگيرد و بعضى از خمس يا زكات يا همهء آن را براى خود بردارد .\r\n\r\nزكات فطره\r\nمسأله 281 افرادى كه مخارج سال خود را دارند يا به مرور زمان مىتوانند خود را اداره كنند ( نظير افراد حقوق بگير ) ، بايد روز عيد فطر براى خود و افراد تحت تكفّل خود ، به ازاى هر نفر ، سه كيلو گندم يا پول آن را به فقير بدهند . گرچه مىتوانند صرف كارهاى خير كنند ، ولى پرداخت به فقير بهتر است و اگر چيزى براى فقير بهتر از گندم و پول آن است ، مىتوانند به مقدار قيمت گندم ، از آن چيز به فقير بدهند .\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nمسأله 282 پرداخت زكات فطره بر فقرا واجب نيست ، ولى چون براى قبولى روزهها و سلامتى تا سال آينده است ، خوب است خانواده‌هاى فقير ، لااقل يك زكات فطره به ازاى همهء خانواده بپردازند .\r\nمسأله 283 زكات فطرهء مهمان بر ميزبان واجب نيست ، خواه با رضايت ميزبان آمده باشد يا بدون رضايت ، پيش از غروب آمده باشد يا بعد از غروب .\r\nمسأله 284 پرداخت زكات فطرهء كارگر و نظامى و ادارى و مانند اينها بر عهدهء خود آنها است نه ديگرى ، گرچه غذاى روزانه در محل كار به آنها داده شود . ولى ارباب بايد فطرهء نوكر خود كه تحت تكفّل او است را بپردازد .\r\nمسأله 285 وقت اداء زكات فطره ، از غروب شب عيد فطر تا ظهر روز عيد است و اگر كسى در اين مدّت پرداخت نكرد ، بعد بايد به عنوان قضا بپردازد . و نيز مىتواند به عنوان قرض ، قبل از وقت به فقير بدهد و در وقت اداء ، آن قرض را به عنوان زكات فطره قبول كند . چنانچه در روز عيد مىتواند كنار بگذارد و بعداً آن كنار گذاشته را به فقير بدهد .\r\n\r\nاحكام حج\r\nمسأله 286 هر انسان بالغ و عاقلى كه بتواند به مكّه برود و هنگام برگشت نيز بتواند خود و وابسته‌هاى به خود را اداره كند ، يك مرتبه در طول عمر واجب است به حج برود و اعمال حج را بر طبق مسائل مناسك حج ، به جا آورد .\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nمسأله 287 لازم نيست كسى لوازم زندگى نظير خانه ، مغازه و سرمايه‌اى كه به اندازهء احتياج است را بفروشد و به حج برود ، گرچه بعداً بتواند با خانهء اجاره‌اى نيز زندگى كند . همچنين اگر يك خانم خانهاى داشته باشد كه با شوهر و بچه‌ها در آن زندگى مىكند ، لازم نيست شوهر را وادار به فروش آن خانه كند تا به حج مشرّف شود .\r\nمسأله 288 علاوه بر استطاعت مالى براى وجوب حج ، تحقّق شرايط ديگرى از جمله رسيدن نوبت ، برقرارى امنيّت مالى ، جانى و ناموسى براى حج گزار و همچنين قدرت بدنى براى به جا آوردن حج ، لازم است . ولى اگر در انجام بعضى اعمال نظير رمى جمرات قدرت ندارد و مىتواند نائب بگيرد ، حج واجب است .\r\nمسأله 289 اگر مستطيع به حج نرود و از استطاعت بيفتد ، بايد اگر مىتواند خود به حج رود و اگر نمىتواند نائب بگيرد .\r\nمسأله 290 اگر مستطيع قبل از عزيمت به حج از دنيا برود ، ورثه قبل از جدا كردن پول حج ، نمىتوانند در مال او تصرّف كنند . نظير وقتى كه ديون شرعى مثل خمس يا زكات بر عهدهء ميّت باشد .\r\nمسأله 291 ورثهء ميّتِ مستطيع مىتوانند از بين خودشان يك نفر را براى نيابت حجّ او انتخاب كنند . چنانچه‌مىتوانند از مكّه نايب بگيرند كه به آن حجّ ميقاتى گفته مىشود .\r\nمسأله 292 اگر كسى در حال احرام حج ، به‌علّت مريضى يا پيرى يا ناتوانى نتواند همهء اعمال را به جا آورد ، بايد هر\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nعملى كه مىتواند به وسيلهء صندلى چرخدار و نظاير آن ، خودش انجام دهد و در ساير اعمال نايب بگيرد و براى وقوفين بايد او را به مشعر و عرفات ببرند و سپس تقصير نمايند و حجّ او صحيح است . ولى اگر بردن او به عرفات و مشعر ممكن نباشد ، حجّ وى مبدّل به عمرهء مفرده مىشود .\r\nمسأله 293 كسى كه نياز به خانهء مسكونى يا لوازم زندگى يا ازدواج و مانند اين‌ها دارد و يا فرزندان او نياز به ازدواج دارند ، اگر با صرف پول‌در حج ، نمىتواند رفع نياز كند ، حج بر او واجب نيست و مىتواند پول حج را در اين‌گونه موارد صرف نمايد .\r\nمسأله 294 كسى كه واجب‌الحج نيست ، ولى خود را به مكّه مىرساند ، نظير روحانى ، پزشك يا خدمهء كاروان ، اگر در برگشت بتواند خود و زن و بچّه را اداره كند ، حج بر او واجب مىشود و بايد اعمال آن را به جا آورد .\r\nمسأله 295 اگر كسى پول رفت و برگشت حج را نداشته باشد ولى كس ديگرى پول حج را به او ببخشد يا او را به حج بفرستد و مخارج زن و فرزندان او را نيز در اين مدّت بپردازد ، حج بر او واجب مىشود و بايد به جا آورد ، مگر عذر موجّهى داشته باشد . به چنين حجّى ، حجّ بذلى گفته مىشود و كفايت از حجّ واجب مىكند .\r\nمسأله 296 كسى كه به‌نيابت ديگرى به حج رفته است ، مىتواند عمرهء مفرده و طواف براى خود و ديگران به جا آورد .\r\nمسأله 297 انسان مىتواند در حجّ استحبابى و عمره ، ديگران را شريك كند و براى خود و ديگران به جا آورد .\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nمسأله 298 حدودى كه اهل‌سنّت براى طواف ، سعى ، عرفات ، مشعر ، منى ، مسلخ و مانند اينها تعيين كرده‌اند ، يا روزهايى كه به عنوان عرفه يا عيد قربان اعلام مىكنند ، كفايت مىكند و لازم نيست شيعيان در اين امور تحقيق كنند و نبايد به شك يا گمان خود اعتنا نمايند ، بلكه اگر بر فرض نادر يقين به خلاف كنند نيز همان حدود كفايت مىكند .\r\nمسأله 299 كسى كه به حجّ تمتّع يا عمرهء مفرده رفته است ، هر شب يا هر روز مىتواند براى خود يا ديگران عمرهء مفرده انجام دهد . و لازم نيست فاصله‌اى بين دو عمرهء مفرده يا عمرهء تمتّع و عمرهء مفرده باشد .\r\n\r\nاحكام دفاع و جهاد\r\nمسأله 300 اگر دشمن بر مسلمانان هجوم آورد ، دفاع از دين و ناموس و مملكت ، بر همه واجب است . البته در اين‌گونه موارد اذن حكومت اسلامى شرط است و براى اينكه اختلال نظام جلو نيايد ، بايد حكومت در صحنه باشد .\r\nمسأله 301 اگر دشمن تهاجم فرهنگى يا سياسى يا اقتصادى داشته باشد ، هركس به هر نحو كه در فراخور حال اوست بايد دفاع كند .\r\nمسأله 302 اگر دشمن هجوم آورد و قصد تجاوز به جان يا ناموس يا مال كسى را داشت ، او مىتواند دفاع كند و اگر دشمن كشته شد ، دفاع كننده ضامن نيست .\r\nمسأله 303 اگر مردى ببيند با همسر او بلكه با مادر يا\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nخواهر او زنا مىشود ، مىتواند زناكننده را بكشد . بلكه اگر بداند آن زن هم مجبور در كار نيست ، مىتواند هر دو را بكشد و قصاصى بر او نيست .\r\nمسأله 304 جهاد يكى ازواجبات اسلام است و منحصر در زمان ظهور نيست . بنابراين ولايت‌فقيه در آنجا كه صلاح بداند ، امر به جهاد مىكند و مردم هم واجب است از او متابعت كنند .\r\n\r\nاحكام امر به معروف و نهى از منكر\r\nامر به معروف و نهى از منكر از اهمّ واجبات است و در نهج‌البلاغه از اميرالمؤمنين ( ع ) روايت شده است كه همهء واجبات در مقابل امر به معروف و نهى از منكر ، قطره در مقابل دريا است . در قرآن و روايات فراوانى آمده است افرادى كه راجع به اين واجب بزرگ بىتفاوت هستند ، در كيفر گناهكار در دنيا و آخرت شريك مىباشند ، بنابراين بر هر مسلمانى لازم و واجب است كه در اين امر مهم و حياتى ، به هر نحو كه بتواند كوتاهى نكند .\r\nمسأله 305 امر به معروف و نهى از منكر مراتب دارد و از جملهء مراتب اينكه انسان بايد قلباً از گناهكار بيزار باشد و با زبان و همراه با مهربانى و اگر مؤثّر واقع نشد با تندى به او بگويد و اگر نشد ، از گناهكار قهر كند و رابطه ، رفت و آمد و معامله‌اى با او نداشته باشد . اگر در جامعه با گناهكاران و افرادى كه سر و كار با واجبات اسلامى ندارند ، با اين مراتب رفتار شود ، حتماً جامعه ، اسلامى خواهد شد .\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nمسأله 306 كتك زدن ، حبس و اعدام گناهكار ، مربوط به حاكم اسلامى است و آمرين به معروف و ناهين از منكر در اين موارد بايد طبق ضوابط عمل كنند و خودسرى نكنند .\r\nمسأله 307 در امر به معروف و نهى از منكر گرچه احتمال تأثير شرط است ولى اگر همه بگويند ، قطعاً تأثير دارد .\r\nمسأله 308 در مقابل بدعتها و توطئهها و تهاجم فرهنگى همه بايد ايستادگى كنند ، گرچه احتمال تأثير نباشد و اگر همگى ايستادند ، قطعاً دشمن دست از توطئه و ايجاد بدعت بر مىدارد .\r\nهرچه هست از قامت ناساز بى اندام ماست\r\nورنه تشريف تو بر بالاى كس كوتاه نيست\r\nمسأله 309 پدر و مادر نبايد نسبت به تربيت اولاد بىتفاوت باشند . و اگر در اثر بىتفاوتى ، فرزندان مرتكب گناهى شدند ، پدر و مادر در آن گناه شريك هستند .\r\nمسأله 310 بهترين راه براى امر به معروف و نهى از منكر و مؤثّرترين مرتبه ، چنانچه امام صادق ( ع ) فرموده‌اند و بزرگان دين نيز بر آن تأكيد مىورزند ، اهميت دادن به واجبات و اجتناب از منكرات است . به طورى كه ديگران از رفتار آمر به معروف و ناهى از منكر متنبّه شوند . اين مرتبه از بهترين مراتب است و تأثير آن هم زياد است . مخصوصاً پدر و مادر در خانه ، و معلّم در مدرسه ، و روحانيّت و بزرگان در اجتماع بايد مؤدّب به آداب اسلام باشد : « كُونُوا دُعَاةَ النَّاسِ بِغَيْرِ أَلْسِنَتِكُم . » « 1 »\r\n\r\n\r\n","description":"","footnote":"\r\n( 1 ) . بحارالأنوار ، ج 67 ، ص 309\r\n","page_name":" 83 ","page_number":83},
  {"content":"\r\n\r\n\r\nاحكام معاملات ( كسب و كار )\r\nكار منقسم مىشود به چهار قسم كه عبارتند از : كارهاى توليدى نظير زراعت و صنعت ، كارهاى توزيعى نظير تجارت و كسب ، كارهاى فرهنگى نظير تعليم و تعلّم و كارهاى خدماتى نظير كارهاى ادارى . و اگر مردم در اين چهار قسم كار ، فعّال و منضبط و با انصاف و خيرخواه باشند ، جامعه‌اى سالم و بىنياز از بيگانه و متّحد و برادر ، ايجاد خواهد شد .\r\nمسأله 311 كار كردن براى تأمين احتياجات جامعهء اسلامى واجب كفايى و كار كردن براى امرار معاش خود و همسر و فرزند و پدر و مادر ، واجب عينى است و ثواب عظيمى نظير ثواب جهاد دارد .\r\nمسأله 312 همهء افراد بايد در معاملات و كارهاى خود با انصاف و به حق خود قانع باشند و عدالت را مراعات كنند و در معاملات كم ندهند و زياد نگيرند ؛ زيرا بى انصافى ، جامعه را فلج مىكند . قرآن كريم مىفرمايد : « وَيْلٌ لِلْمُطَفِّفين - واى بر كم فروشان . » « 1 » نظير اينكه كارمند اداره كم كارى كند ، ولى در حقوق گرفتن ناراضى باشد .\r\nمسأله 313 غش در معاملات ، يعنى خوب نشان دادن و بد تحويل دادن كه به آن سر هم اندازى نيز مىگويند و در همهء اقسام كار وجود دارد ، حرام است و گرچه معامله را باطل نمىكند ، ولى انسان را از دين بيرون مىكند . پيامبرگرامى ( ص )\r\n\r\n\r\n","description":"","footnote":"\r\n( 1 ) . مطفّفين / 1\r\n","page_name":" 84 ","page_number":84},
  {"content":"\r\n\r\nوقتى ميوه فروشى را ديدند كه ميوه‌هاى او زير و رو دارد ، فرمودند : « لَيْسَ مِنَّا مَنْ غَشَّنَا . » « 1 »\r\nمسأله 314 معاملهء عين نجس مثل بول و غائط و مسكرات و خون و مانند آنها باطل و حرام است . ولى اگر نظير خريد و فروش خون ، منفعت عقلايى داشته باشد ، جايز است .\r\nمسأله 315 معاملهء چيزى كه منافع معمولى آن حرام باشد ، مثل آلات قمار و موسيقى مطرب و فيلمهايى كه بد آموزى دارد و مانند اينها ، حرام و باطل است .\r\nمسأله 316 ساختن مجسّمهء انسان و حيوانات جايز نيست . ولى نگهدارى و خريد و فروش آن مانعى ندارد .\r\nمسأله 317 رباخوارى از گناهان بزرگ در اسلام است . حتّى قرآن آن را جنگ با خداوند مىداند و نابود كنندهء اموال بر مىشمرد . بنابراين معامله‌اى كه در آن ربا باشد ، حرام و باطل است و با حيله‌گرى و كلاه شرعى ، حلال نمىشود .\r\nمسأله 318 بانكها ، مؤسّسات مالى و قرض‌الحسنهها مىتوانند به اندازه‌اى كه متناسب با زحمات آنها باشد ، به‌عنوان هبه ، نه به‌عنوان سود پول ، كارمزد بگيرند .\r\nمسأله 319 قمار يكى از گناهان بزرگ در اسلام است و زيان‌هاى روحى و اجتماعى فراوانى دارد . ساختن آلات قمار و خريد و فروش و نگاه‌دارى آن و سودى كه از قمار گرفته مىشود ، حرام و معاملهء آن باطل است .\r\nمسأله 320 بازى كردن با آلات قمار - با قصد برد و\r\n\r\n\r\n","description":"","footnote":"\r\n( 1 ) . كافى ، ج 5 ، ص 160\r\n","page_name":" 85 ","page_number":85},
  {"content":"\r\n\r\nباخت يا بدون قصد برد و باخت - حرام است .\r\nمسأله 321 معاملات هرمى كه هر روزى به شكلى عرضه مىشود ، حرام است و درآمدهاى حاصل از آن مشروع نمىباشد .\r\nمسأله 322 فروشنده و خريدار بايد بالغ و عاقل باشند و با اجبار يا به شوخى معامله نكنند و علاوه بر اينكه مالك مورد معامله و عوض آن هستند ، حقّ تصرف در اموال خود را نيز داشته باشند .\r\nمسأله 323 اگر كسى مال ديگرى را براى خود يا صاحب مال بفروشد كه بعداً از او اجازه بگيرد ، در صورت كسب اجازه معامله صحيح است .\r\nمسأله 324 فروش مورد رهن و اجاره صحيح است ، ولى خريدار بايد صبر كند تا اجاره و رهن تمام شود و اگر نمىدانسته و خريده است ، يا بايد صبر كند يا معامله را فسخ كند .\r\nمسأله 325 معاملات يا نقدى است يا نسيه يا سلف و يا هيچ كدام كه به آن كالى به كالى مىگويند . و كليهء آن معاملات صحيح است . مثلًا وقتى اوصاف جنس معلوم شد مىتواند آن جنس را شفاهى يا تلفنى و امثال آن بفروشد ، اگرچه آن جنس را نداشته باشد و اگر نتوانست تهيه كند يا خريدار نتوانست پول آن را بدهد ، اختيار فسخ دارند و مىتوانند معامله را به هم بزنند و نيز مىتوانند صبر كنند و اگر صبر كردند ، مىتوانند ادّعاى خسارت كنند و اين‌گونه ديركردها حرام نيست .\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nمسأله 326 اگر فروشنده جنس را نسيه داد ، مىتواند گران‌تر از نقد بفروشد ، خريدار بداند يا نداند .\r\nمسأله 327 سلف معامله‌اى است كه در آن فروشنده پول را نقداً دريافت مىكند و جنس را با اوصاف معيّن شده بعداً تحويل مىدهد . و اگر در وقت معيّن نتوانست جنس را تحويل بدهد ، خريدار مىتواند صبر كند و از فروشنده خسارت تأخير طلب كند و نيز مىتواند معامله را فسخ كند و پولى كه داده است به نرخ روز از فروشنده بگيرد .\r\nمسأله 328 حقّ به هم زدن معامله را « خيار » مىگويند و خريدار و فروشنده در يازده صورت مىتوانند معامله را به هم بزنند . و كليّت موارد جواز فسخ معامله وقتى است كه معامله به گونهاى انجام شده باشد كه اگر معامله را فسخ نكند ضرر مهمّى متوجّه او مىشود . در اين صورت مىتواند معامله را فسخ نمايد و نيز مىتواند ضرر را قبول كند و معامله را فسخ نكند و مىتواند چيزى از بابت ضرر بگيرد و به آن جبران خسارت شود . مثلًا اگر كسى در معامله فريب مهمّى خورده باشد مىتواند معامله را فسخ كند و مىتواند چيزى از بابت خسارت بگيرد يا مجاناً راضى به آن فريب شود و معامله را امضاء نمايد . و يا اگر عيبى در جنس مورد معامله پيدا شود ، يا در وقتى كه خريدار نتواند پول را بدهد و يا يكى از طرفين معامله از شرط تخلّف كند ، معامله قابل فسخ است .\r\n\r\n","description":"","footnote":"","page_name":" 87 ","page_number":87},
  {"content":"\r\n\r\n\r\nاحكام شركت\r\nمسأله 329 اگر دو يا چند نفر ، مالى را در ميان بگذارند و با آن معامله كنند ، به آن شركت مىگويند و سود شركتبايد بر اساس توافق و قرارداد تقسيم شود و اگر مقرّر نكردند ، سود حاصله به نسبت مساوى بين شركاء تقسيم مىشود .\r\nمسأله 330 كسانى كه با هم شريك مىشوند بايد رشيد باشند و از روى قصد و اختيار شركت كنند و نيز بايد بتوانند در مال خود تصرّف نمايند .\r\nمسأله 331 اگر معامله در شركت سود داشت ، متعلّق به همهء شركاء است و اگر شركت متحمّل زيان شد ، زيان آن نيز متعلّق به همه است . و اگر اموال شركت تلف شد ، خسارت آن مربوط به همه است ، گرچه سرمايه در اختيار يكى از شركاء باشد و نزد او تلف شود .\r\nمسأله 332 سود معاملهء شخصى شركاء متعلّق به خود آنها است ، مگر اينكه شرط كرده باشند معاملهء خصوصى نكنند و در صورت چنين شرطى ، سود حاصل از معاملهء خصوصى نيز متعلّق به شركت است .\r\nمسأله 333 اگر يكى از شركاء ، خلاف مقرّرات عمل كند و از اين بابت زيانى به شركت تحميل نمايد ، ضامن است و آن زيان به شركت مربوط نمىشود .\r\nمسأله 334 عقدِ شركت از عقود جايز است و هر كدام هر وقت كه بخواهند مىتوانند شركت را فسخ كنند . چنانچه اگر يكى از آنها از دنيا رفت ، عقد خود به خود فسخ مىشود .\r\n\r\n","description":"","footnote":"","page_name":" 88 ","page_number":88},
  {"content":"\r\n\r\n\r\nاحكام صلح\r\nمسأله 335 صلح آن است كه انسان مجّاناً يا در عوض مال يا منفعتى ، با ديگرى سازش كندكه از يكديگر بگذرند و اگر چيزى بر ذمّهء يكديگر دارند ، برائت حاصل شود .\r\nمسأله 336 طرفين صلح بايد رشيد باشند و با اختيار و رضايت صلح كنند و بتوانند در مال خود تصرّف نمايند .\r\nمسأله 337 صلح از عقود لازم است و برگشتن از آن ممكن نيست ، مگر در جايى كه فريب باشد . مثلًا اگر انسان مقدار بدهى خود را بداند و طلبكار او نداند ، چنانچه طلبكار طلب خود را به كمتر از مقدارى كه هست صلح كند ، صلح صحيح است ، گرچه فريب دادن از گناهان بزرگ است . ولى اگر فهميد مىتواند صلح را بر هم بزند و مىتواند از او بخواهد جبران خسارت كند .\r\nمسأله 338 صلح از عقود است ، بنابر اين اگر كسى بخواهد مال خود را به كسى صلح يا هبه كند ، قبول طرف را لازم دارد . ولى اگر بخواهد از طلب يا حقّ خود بگذرد ، قبول كردن لازم نيست .\r\nمسأله 339 اگر كسى مالش را مشروط بر اينكه تا زنده است فايدهء آن متعلّق به خودش باشد ، به‌ديگرى صلح كرد ، صحيح است . چنانچه اگر شرط كرد بعد از مرگش آن را وقف كند ، صحيح است و بايد به شرط عمل كند .\r\n\r\n","description":"","footnote":"","page_name":" 89 ","page_number":89},
  {"content":"\r\n\r\n\r\nاحكام اجاره\r\nمسأله 340 اجاره ، تمليك منفعت چيزى به ازاى وجه معيّنى است . نظير اينكه خانهء خود را به مدّت يك سال ، به ازاى هر ماه صد هزار تومان اجاره بدهد .\r\nمسأله 341 اجاره از عقود لازم است ، يعنى بدون رضايت يكديگر نمىتوانند اجاره را فسخ كنند .\r\nمسأله 342 مالك مىتواند مورد اجاره را به قيمت كمى اجاره بدهد ، ولى شرط كند مستأجر مبلغى به عنوان قرض‌الحسنه به او بپردازد . مثلًا اگر صاحب خانه از مستأجر مبلغ ده ميليون تومان قرض‌الحسنه دريافت كند و موقع تخليهء منزل به او برگرداند ، اشكال ندارد و بهترين روش رهن و اجاره ، همين روش است .\r\nمسأله 343 مستأجر نمىتواند مورد اجاره را به ديگرى اجاره دهد ، مگر صاحب آن راضى باشد . و در صورت رضايت صاحب ، اگر بخواهد به زيادتر از مقدارى كه اجاره كرده اجاره دهد ، بايد در آن كارىانجام داده باشد ؛ نظير تعمير ، سفيدكارى و . . . .\r\nمسأله 344 در اجاره بايد مورد اجاره و وجه اجاره و مدّت اجاره معلوم باشد . ولى اگر همهء اينها فىالجمله معلوم باشد كفايت مىكند . مثلًا بگويد يكى از اين اتاق‌هاى هتل را به‌اندازه‌اى كه ديگران اجاره مىدهند ، هر شب اجاره مىدهم ، كفايت مىكند .\r\nمسأله 345 اگر مورد اجاره خراب شد يا به طور كلّى\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nتلف شد ، مستأجر ضامن نيست . بنابر اين اگر مريض زير دست جرّاح از دنيا رفت يا خانهء اجارهاى خراب شد يا پارچه را در مغازهء خيّاط دزد برد و مانند اينها ، دكتر و مستأجر و خيّاط ضامن نيستند ، مگر كوتاهى شده باشد و آنها مقصّر باشند .\r\nمسأله 346 اگر در قرارداد اجاره ، ضررى متوجّه يكى از طرفين شود ، نظير آنچه در احكام معاملات بيان شد ، تحت شرايطى مىتوانند اجاره را فسخ كنند . مثلًا اگر تحويل مورد اجاره يا پرداخت مبلغ اجاره با تأخير بيش از حد انجام شود و يا نسبت به شروط عقد اجاره ، تخلّفى صورت پذيرد ، اجاره قابل فسخ است .\r\nمسأله 347 مالك مىتواند مورد اجاره را بفروشد . ولى كسى كه مىخرد بايد صبر كند تا مدّت اجاره تمام شود .\r\nمسأله 348 مستأجر بايد مبلغ اجاره را به نرخ روز پرداخت كند . مثلًا اگر كسى مغازهاى را به مدّت صد سال ، از قرار هر ماه ده تومان اجاره كرده است ، و اكنون اجارهء آن مغازه در عرف بازار هزار تومان است ، بايد اجاره را به نرخ روز بپردازد . و چنانچه در امور ديگر قدرت خريد مراعات مىشود ، در اجاره نيز بايد قدرت خريد مراعات شود .\r\nمسأله 349 سرقفلى فعلًا در عرف بازار يك حق است . بنابراين صاحب مغازه بايد اين حق را مراعات كند . يعنى در صورت اتمام مدّت اجاره ، صاحب مغازه مىتواند مغازهء خود را طلب كند ، ولى حقّ مستأجر را هم بايد بپردازد و اگر مىخواهد مغازه را به ديگرى اجاره دهد ، بايد خود مالك يا مستأجر بعدى ، حق مستأجرى كه روى مغازه است را پرداخت كند .\r\n\r\n","description":"","footnote":"","page_name":" 91 ","page_number":91},
  {"content":"\r\n\r\n\r\nاحكام مضاربه ، مزارعه و مساقات\r\nمسأله 350 مضاربه عقدى جايز است و معناى آن اين است كه پول از يك نفر ( مالك ) و كار از طرف ديگرى ( عامل ) ، و سود يا زيان مربوط به هر دو و نحوهء تقسيم سود و نحوهء كار ، مربوط به مقرراتى است كه در ميان آنها تعيين مىشود .\r\nمسأله 351 رأس المال ( پولى كه در اختيار عامل قرار مىگيرد ، ) نزد او امانت است . بنابراين اگر تلف شد ، از صاحب مال تلف شده است و عامل ضامن نيست ، مگر از نظر كارشناسى يا شروط قرارداد كوتاهى شده باشد . و صاحب رأس المال مىتواند شرط ضمان كند .\r\nمسأله 352 صاحب رأس المال مىتواند به عامل وكالت بدهد كه هرطور صلاح مىداند و هر شرطى را كه صلاح مىداند در مضاربه اعمال نمايد . نظير قرارداد مضاربه بانك كه مبتنى بر وكالت است .\r\nمسأله 353 عامل امين است ؛ بنابر اين اگر ادّعا كند مال تلف شده است يا در مورد مقدار سود ، زيان و خسارت ، ادّعايى نمايد ، از او پذيرفته است . مگر متّهم شود كه در اين صورت صاحب رأس المال بايد به دادگاه صالح مراجعه كند .\r\nمسأله 354 اگر يكى از طرفين مضاربه بخواهد قبل از مدّت مقرر معامله را فسخ كند ، مىتواند . ولى اگر خسارتى وارد مىشود ، بايد جبران كند .\r\nمسأله 355 مزارعه مثل مضاربه است و معناى آن اين\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nاست كه كسى زمين در اختيار ديگرى بگذارد تا زراعت كند و سود حاصل را بنا بر قرارداد ، قسمت كنند و فرقى ندارد كه زراعت نظير كاشتن گندم باشد ، يا نظير درخت كارى كه بعداً باغ شود و از آن استفاده كنند .\r\nمسأله 356 عقد مزارعه ، شرعاً بلكه عرفاً عقد لازم است ، زيرا معنى ندارد در وسط زراعت يكىاز طرفين ، معامله را فسخ كند . البته اگر شرط فسخ كرده باشند مىتوانند فسخ كنندولى جبران خسارت مربوط به كسى است كه فسخ كرده است .\r\nمسأله 357 زمين و زراعت به طور امانت دست زارع است ؛ بنابراين اگر تلف شد ضامن نيست ، مگر كوتاهى كرده باشد . نظير اينكه راه آب را باز گذاشته و آب ، حاصل يا زمين را خراب كرده باشد .\r\nمسأله 358 اگر مالك يا زارع بميرد ، مزارعه باطل نمىشود و ورثهء زارع ، بايد زراعت را به حاصل برسانند و طبق قرارداد قسمت كنند .\r\nمسأله 359 مساقات نظير مضاربه و مزارعه است و معناى آن اين است كه صاحب باغ با كسى قرارداد مىكند كه باغ را مواظبت كند و كلّيه احتياجات باغ ، از آبيارى و شخم زدن و تربيت درخت‌ها و مانند آن را بر عهده بگيرد و ميوه يا درخت‌هايى كه ميوه‌دار نيست نظير چنار ، طبق قرارداد تقسيم كنند و كليهء مسائلى كه در باب مزارعه گفته شد ، در مساقات هم مىآيد .\r\n\r\n","description":"","footnote":"","page_name":" 93 ","page_number":93},
  {"content":"\r\n\r\n\r\nاحكام شُفعه\r\nمسأله 360 اگر دو نفر شريك در چيزى باشند ، نظير خانه‌اى كه به‌طور مشاع دو نفر شريك هستند ، چنانچه يكى از آنها بخواهد سهم خود را بفروشد و ديگرى هم مشترى باشد ، بايد به او بفروشد . حتّى اگر به شخص ثالثى فروخت ، شريك مىتواند معاملهء آنها را فسخ كند و سهم مشاع را خود بردارد .\r\nمسأله 361 اگر شريك بخواهد به قيمت كمتر بخرد و يا پول ندارد و مىخواهد نسيه بخرد ، حق شُفعهء او ساقط است .\r\nمسأله 362 اگر خانه را به دو واحد مجزّا تفكيك كرده‌اند ، گرچه حق‌ّالشّفعه ساقط مىشود ، ولى هر كدام قصد فروش داشته باشد ، شايسته است حقّ ديگرى را در تقدّم او در خريد مراعات كند . و نيز اگر قرار شد خانه را به شخص ثالثى بفروشد ، مراعات همسايه از اين نظر كه خريدار در آينده همسايهء خوبى باشد ، اخلاقاً لازم است .\r\nرسول گرامى ( ص ) سفارش همسايه را زياد فرموده‌اند . حتّى در روايتى فرموده‌اند : « جبرئيل از طرف خداوند بارها سفارش همسايه را مىكرد كه تصوّر كردم همسايه از همسايه ارث مىبرد . » « 1 »\r\n\r\n\r\n","description":"","footnote":"\r\n( 1 ) . من لا يحضره الفقيه ، ج 1 ، ص 52\r\n","page_name":" 94 ","page_number":94},
  {"content":"\r\n\r\n\r\nاحكام جُعاله\r\nمسأله 363 جُعاله آن است كه انسان قرار بگذارد در مقابل كارى كه براى او انجام مىدهند مال معينى بدهد . مثلًا بگويد هر كس ماشين مرا پيدا كرد ، ده هزار تومان به او مىدهم و اگر كسى آن ماشين را پيدا كرد ، حتماً بايد ده هزار تومان را بپردازد .\r\nمسأله 364 جعاله بايد غرض عقلايى داشته باشد و براى كار حرام نيز نباشد . پس اگر كسى بگويد هر كس شراب بخورد ، يا در شب به جاى تاريكى برود ، يا سه كيلو آب بخورد ، ده هزار تومان به او مىدهم ، عقد منعقد نمىشود و جعاله صحيح نيست . و اگر كسى آن كار حرام يا غير عقلانى را انجام داد ، استحقاق دريافت مبلغ را پيدا نمىكند .\r\nمسأله 365 جاعل بايد بالغ و عاقل و داراى مالى باشد كه بتواند در آن تصرّف كند . بنابراين افراد نابالغ و سفيه و كسانى كه مال ندارند يا محجور در اموالند ، نمىتوانند جعاله كنند . ولى اگر جاعل ، شرايط عقد را داشته باشد و عامل با وجود عدم برخوردارى از شرايط جعاله ، بتواند آنچه جاعل خواسته است را براى او به دست آورد ، مثلًا گمشدهء او را پيدا كند ، جاعل بايد پول يا مالى كه قرار گذاشته است را به او بپردازد . هرچند عامل ، بچّه يا سفيه يا محجور باشد .\r\nمسأله 366 جعاله عقد جايز است و جاعل و عامل مىتوانند عقد را فسخ كنند . امّا اگر جاعل در حالى عقد را فسخ كند كه عامل مقدارى از كار را انجام داده است ، بايد براى او جبران كند .\r\n\r\n","description":"","footnote":"","page_name":" 95 ","page_number":95},
  {"content":"\r\n\r\n\r\nاحكام وكالت\r\nمسأله 367 وكالت آن است كه انسان كارى را به ديگرى واگذار كند كه او انجام دهد . مثلًا كسى را وكيل كند كه خانهء او را بفروشد يا زنى را براى او عقد نمايد . و وكيل بايد طبق قراردادى كه منعقد شده است آن كار را به عنوان او انجام دهد .\r\nمسأله 368 وكيل و موكّل علاوه بر اينكه بايد بالغ و عاقل باشند ، بايد مجبور در كار نباشند . بنابراين اگر پدرِ دختر او را مجبور كند كه براى ازدواج يا طلاق وكالت بدهد ، آن وكالت صحيح نيست .\r\nمسأله 369 وكالت از عقود جايز است و طرفين مىتوانند عقد وكالت را فسخ كنند ، مگر اينكه شرط عدم عزل كرده باشند . نظير آنكه خانه را به كسى بفروشد و پول آن را بگيرد و به خريدار وكالت بلاعزل دهد كه خانه را به نام خود كند . يا اينكه زن از مرد وكالت بلاعزل بگيرد كه اگر مرد معتاد شد ، خود را طلاق بدهد .\r\nمسأله 370 تا وقتى خبرعزل وكيل به او نرسيده است ، كارهايى كه انجام مىدهد صحيح است ، گرچه عزل شده باشد و نداند .\r\nمسأله 371 وكالت در كارهاى حرام جايز نيست و عقد وكالت منعقد نمىشود . نظير آن‌كه كسى وكيل شود زن را بدون اجازهء شوهر طلاق دهد يا زن شوهردار را به عقد كسى در آورد .\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nمسأله 372 انسان مىتواند يك نفر را در كلّيهء كارهاى مربوط به خود وكيل كند .\r\nمسأله 373 اگر وكيل يا موكّل بميرد يا ديوانه شود ، وكالت باطل و وكيل خود به خود عزل مىشود .\r\nمسأله 374 اگر موكّل ، وكيل خود را قبل از انجام كار عزل كند ، صحيح است . گرچه بعضى از مقدّمات كار را انجام داده باشد كه در اين صورت بايد حقّ العمل او را بپردازد .\r\nمسأله 375 وكيل مىتواند با اجازهء موكّل ، براى او وكيل ديگرى بگيرد .\r\n\r\nاحكام قرض\r\nيكى از عبادت‌هاى مهم در اسلام قرض‌الحسنه است . به اين معنا كه مبلغى پول يا جنسى نظير گندم به كسى بدهد و بعداً همان مبلغ يا همان جنس را بگيرد . هرچند ممكن است قرض دهنده از نظر قدرت خريد دچار ضرر شود ، ولى ثواب آن بالاتر از صدقه است . قرآن كريم در آياتى مىفرمايد : قرض‌الحسنه ، قرض به خدا است و خداوند به ازاى آن پاداش دنيا و آخرت عطا مىفرمايد . « 1 »\r\nمسأله 376 اگر در قرض‌الحسنه مدّت تعيين شد ، قرض دهنده بايد صبر كند تا مدّت تمام شود . ولى اگر مدّت تعيين نشد ، هر وقت بخواهد مىتواند مطالبه كند . و اگر مطالبه كرد\r\n\r\n\r\n","description":"","footnote":"\r\n( 1 ) . البقرهء / 245 ، الحديد / 11 ، التغابن / 17 و . . .\r\n","page_name":" 97 ","page_number":97},
  {"content":"\r\n\r\nو قرض‌گيرنده نتوانست قرض خود را پرداخت كند ، قرض‌دهنده بايد صبر كند و گرفتن ديركرد براى تأخير جايز نيست . ولى قرض‌گيرنده‌نيز بايد براى پرداخت بدهى تلاش كند .\r\nمسأله 377 در قرض بايد همان را كه گرفته است پس بدهد و زيادتر دادن ، ربا و حرام است . گرچه در وقت اداء ، قدرت خريدِ آن كم شده باشد . ولى در غير قرض نظير مهريّه و غصب ، بايد قدرت خريد مراعات شود و به پولِ روز ادا گردد . چنانچه در قرض نيز اگر بدهكار بدهى خود را مىتواند بدهد و تسامح مىكند و طلبكار طلب مىكند و او نمىدهد ، بايد در وقت پرداخت ، قدرت خريد مراعات شود و ديركرد به اين معنى اشكال ندارد .\r\nمسأله 378 اگر بدون اينكه بستانكار شرط كند ، خود بدهكار زيادتر از آنچه قرض كرده پس بدهد اشكال ندارد ، بلكه مستحب است .\r\nمسأله 379 قرض ربوى از گناهان بزرگ است و قرآن آن را جنگ با خداوند و موجب نابودى مال مىداند . حتّى اگر كسى شرط كند قرض مىدهم به شرطى كه به من دعا كنى ، جايز نيست .\r\nمسأله 380 فرار از ربا به واسطهء حيله‌هاى شرعى جايز نيست .\r\nمسأله 381 اگر ميّت به مردم بدهى دارد ، يا خمس و زكات بدهكار است ، ورثه بايد از اصل مال ، ديون او را بپردازند و بعد مال او را قسمت كنند .\r\n\r\n","description":"","footnote":"","page_name":" 98 ","page_number":98},
  {"content":"\r\n\r\n\r\nاحكام بانك\r\nمسأله 382 سود سپرده‌هاى كوتاه مدّت و دراز مدّت ، اگر آن سپرده‌ها مطابق موازين شرعى ، از قبيل مضاربه ، شركت و امثال آن باشد ، حلال است . ولى اگر يقين دارد كه اين امور جنبهء ظاهرى دارد ، آن سود حرام است . و اگر شك دارد و بانك مدّعى است اضافه‌اى كه مىدهد مطابق شرع است ، سود دريافتى اشكال ندارد .\r\nمسأله 383 آنچه اشخاص از بانك يا ساير مؤسّسات مالى مىگيرند ، اگر به‌عنوان قرض‌الحسنه باشد ، مانعى ندارد و اضافه‌اى كه مىپردازند اگر كارمزد واقعى و متناسب با زحمات آنان باشد ، حلال است و اگر يقين دارند كه جنبهء ظاهرى دارد ، گرفتن پول حرام است و سودى كه مىدهند نيز حرام است . ولى اگر گيرنده مجبور باشد چنين قرض‌الحسنه‌اى را بگيرد ، براى او اشكال ندارد .\r\nمسأله 384 مبالغىكه از مردم نزد صندوق‌هاى قرض‌الحسنه است ، بايد به‌صورت قرض‌الحسنه به ديگران پرداخت شود . و سزاوار نيست پول مردم را سرمايه كنند يا در كارهاى تجارى و توليدى به كار گيرند و در صورت تلف شدن ، ضامن هستند و بايد جبران كنند . همچنين بايد هميشه مواظب باشند نقدينگى صندوق به‌اندازهاى باشد كه اگر صاحبان مبالغ براى دريافت پول خود مراجعه كردند ، بتوانند مبالغ آنان را بپردازند ، و گرنه به كارگيرى پول‌ها حرام است . و به‌طور كلّى اگر مقصود آنان از سرمايه كردن مبالغ ، تجارت و سود برى با كلاه شرعى باشد ، جايز نيست .\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nمسأله 385 جايزه‌هايى كه بانك ، صندوق‌قرض‌الحسنه يا ساير مؤسّسات مالى براى تشويق قرض دهنده يا خريدار مىدهند ، اشكال ندارد . ولى مشكل اينجا است كه جايزه‌هاى كلان و سودهاى فراوان ، از چه محلّى تأمين مىشود ؟ لذا چنانچه گفته شد ، تأسيس بانك يا مؤسّسهاى كه به عنوان كمك به مردم و در حقيقت تجارتخانه باشد ، جايز نيست .\r\nمسأله 386 معاملات ارزى ، يعنى خريد و فروش دلار يا يورو و مانند آن به اسكناس ، جايز است ، همان‌گونه كه خريد و فروش اسكناس به اسكناس ، اگر داعى عقلايى غير از ربا خوردن در آن باشد جايز است ، گرچه اضافه هم بگيرد . مثل اينكه اسكناس نو به مبلغ بالاتر بخرد كه عيدى بدهد .\r\nمسأله 387 فروش چك و سفته به مبلغ كمتر ، اگر در واقع فروش ذمّه باشد كه چك و سفته كاشف از آن است ، اشكال ندارد . ولى حيله‌گرىها و كلاه‌شرعىها كه رايج شده است ، در حقيقت رباخوارى و حرام است .\r\n\r\nاحكام بيمه\r\nمسأله 388 بيمه عقدى است بين بيمه‌كننده و بيمه‌گر ( دولت ، شركت ، شخص ) به اين معنا كه بيمه‌گر خسارت وارد بر بيمه‌كننده را جبران مىكند و به ازاء آن مبلغ معيّنى دريافت مىنمايد . اين عقد صحيح و لازم الاجراء است و اقسام آن كه عبارتند از : بيمه تجارتى ، ساختمانى ، وسايل نقليه ، كارمندان و كارگران ، بيمه عمر و مانند آن ، اشكال ندارد ، بلكه\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nاز مسائل مستحدثه‌اى است كه اگر به درستى به آن عمل شود ، براى اجتماع مفيد و براى بيمه‌گر تجارت خوبى است .\r\nمسأله 389 اگر دو نفر شريك يا بيشتر ( شخصيّت‌هاى حقيقى يا حقوقى ) شرط كنند چنانچه خسارتى وارد شد ، يكى از آنان تقبّل كند و به ازاء اين خسارت احتمالى ماهيانه مبلغى از شركت برداشت كند ، صحيح است و در صورت وقوع حادثه بايد به شرط عمل شود .\r\n\r\nاحكام حواله ، ضمانت ، كفالت\r\nمسأله 390 حواله ، عقد لازمى است كه فسخ آن بعد از تحقّق جايز نيست و معناى آن اين است كه بدهكار ، طلبكار را حواله بدهد كه طلب خود را از شخص سوّمى بگيرد و آن شخص قبول مىكند كه بدهى او را بپردازد . و فرقى نيست كه بدهكار به شخص سوّم نيز بدهكار باشد يا خير .\r\nمسأله 391 كسى كه بدهكار نيست ، اگر كسى را بر سر ديگرى حواله دهد صحيح است ، گرچه حواله نيست و احكام حواله را ندارد . و كسى كه به او حواله مىشود ، اگر به حواله كننده بدهكار است ، بايد قبول كند . ولى اگر بدهكار نيست مىتواند قبول نكند و چنانچه قبول كرد ، لازم الاجراء است .\r\nمسأله 392 كسى كه بر سر او حواله مىشود ، اگر داعى عقلائى داشته باشد كه قبول نكند ، نظير اينكه حواله براى شخصى غير متديّن باشد و احتمال آبرو ريزى بدهد ، مىتواند حواله را نپذيرد ، گرچه بدهكار هم باشد . ولى اگر قبول كرد ، بايد بپردازد .\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nمسأله 393 ضمانت ، نظير حواله و از عقود لازم است ، به اين معنا كه انسان ضامن ديگرى شود كه بدهى او را بپردازد و يا اگر خيانتى از او سر زد ، جبران خسارت كند .\r\nمسأله 394 اگر كسى ضامن شد بدهى ديگرى را بپردازد ، بدهى بدهكار به ذمّهء ضامن منتقل مىشود و بدهكار برئ الذّمّه مىگردد ، ولى رضايت بستانكار شرط است .\r\nمسأله 395 انسان مىتواند ضمانت كند كه اگر ديگرى در پرداخت بدهى خود كوتاهى كرد يا نتوانست آن را بپردازد ، طلب طلبكار را پرداخت كند .\r\nمسأله 396 اگر كسى براى شخص ديگرى ضامن شد كه در صورت خيانت يا كوتاهى آن شخص ، خسارت آن را بپردازد ، جايز و صحيح است .\r\nمسأله 397 كفالت ، نظير ضمانت و حواله و از عقود لازم است و معناى آن اين است كه انسان متعهّد شود كه هر وقت طلبكار يا صاحب حق ، بدهكار يا متّهم را خواست ، او را حاضر كند و به كسى كه اين‌طور متعهّد شود كفيل مىگويند .\r\nمسأله 398 اگر متّهمى كه مديون است ، در وقت مقرّر حاضر نشد ، كفيل بايد دِين او را ادا كند . امّا در جنايات نظير قتل و جرح ، اگر متّهم حاضر نشد ، كفيل را قصاص نمىكنند و بايد با صلاحديد حكومت اسلامى جبران خسارت كند .\r\nمسأله 399 اگر حاكم اسلامى صلاح بداند كفيل را حبس كند تا متّهم حاضر شود ، حبس مىكند و اگر صلاح بداند ديه بگيرد ، ديه مىگيرد . چنانچه اگر مديون را به واسطهء كفالت رها كرده و مديون فرار كرده است ، كفيل بايد دِين او را\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nادا كند .\r\nمسأله 400 اگر كفيل يا متّهم بميرد ، كفالت ساقط مىشود و كفالت مربوط به ورثه‌نمىشود . ولى خود ورثه بايد از مال كفيل ، حقّ ديگران را بدهند و اگر مخالفت كنند ، حكومت اسلامى آن حق را از مال بر مىدارد .\r\nمسأله 401 اگر حقّ صاحب حق به گونه‌اى ادا شود ، يا صاحب حق ، حقّ خود را به ديگرى واگذار كند ، يا از آن حق بگذرد يا متّهم خود را تحويل دهد ، كفالت ساقط مىشود .\r\n\r\nاحكام امانت ، عاريه و رهن\r\nمسأله 402 امانت ، آن است كه انسان ، مال خود را براى حفظ و نگهدارى نزد ديگرى بسپارد و عاريه ، يعنى سپردن مال به ديگرى براى اينكه او از آن مال به صورت رايگان استفاده كند .\r\nمسأله 403 امانت و عاريه از عقود جايز است و طرفين هر وقت بخواهند مىتوانند فسخ كنند ، مگر اينكه آن فسخ ضررى به همراه داشته باشد . مثل اينكه يكى از طرفين در مسافرت باشد و ديگرى بخواهد عقد امانت را فسخ كند و يا كسى با لباس عاريه به مجلسى رفته و صاحب لباس در وسط مجلس بخواهد آن لباس عاريه‌اى را پس بگيرد .\r\nمسأله 404 اگر امانت و عاريه تلف شد ضمانت ندارد ، مگر كوتاهى در حفظ يا زياده روى در استفاده باشد يا شرط ضمان كنند كه به آن عاريهء مضمونه مىگويند .\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nمسأله 405 اگر بچّه يا سفيه ، مالى را امانت يا عاريه داد ، نمىشود از آن استفاده كرد . و حفظ و برگرداندن آن لازم است و اگر كسى آن مال را بر نگرداند و تلف شد ، گرچه كوتاهى نكرده باشد ، ضامن است .\r\nمسأله 406 اگر صاحب مال يا امانت‌دار يا كسى كه عاريه كرده ، بميرد ، امانت و عاريه باطل مىشود و ورثه هرچه زودتر بايد امانت يا عاريه را به صاحبش برگردانند .\r\nمسأله 407 اگر امانت‌دار يا عاريه كننده احتمال خطر بدهد ، نظير اينكه خانهء او ناامن شود و يا احتمال مرگ در خود بدهد ، بايد هرچه زودتر امانت يا عاريه را پس بدهد يا لااقل گوشزد كند يا شاهد بگيرد و اگر كوتاهى كرد و تلف شد ، ضامن است .\r\nمسأله 408 رهن آن است كه بدهكار مقدارى از مال خود را نزد طلبكار بگذارد كه اگر طلب را او ندهد ، طلبش را از آن مال به دست آورد . و نمىتواند مال شخص ديگر را گرو بگذارد ، مگر اينكه با اجازهء او باشد .\r\nمسأله 409 اگر بدهكار در وقت مقرر و پس از مطالبهء طلبكار ، بدهى خود را نپردازد ، طلبكار مىتواند با اجازهء حاكم شرع ، مالى كه گرو برداشته را بفروشد و طلب خود را بردارد .\r\nمسأله 410 اگر خانه‌اى را مثلًا در مقابل وامى رهن بدهند و در ضمن رهن شرط كنند كه صاحب خانه اجازهء تصرّف در آن خانه را با عوض يا بدون عوض ، به وام دهنده بدهد ، مانعى ندارد .\r\n\r\n","description":"","footnote":"","page_name":" 104 ","page_number":104},
  {"content":"\r\n\r\n\r\nاحكام ازدواج\r\nمسأله 411 ازدواج ، در دين اسلام بسيار مورد تأكيد واقع شده است و قرآن كريم به جامعهء اسلامى امر كرده است كه نگذارند پسران و دختران بدون ازدواج باشند .\r\nمسأله 412 كسى كه به‌واسطهء نداشتن همسر به حرام مىافتد ، در صورتى كه قدرت داشته باشد ، واجب است ازدواج كند .\r\nمسأله 413 ازدواج بر دو نوع دائم و موقّت است و از عقود لازم به شمار مىرود كه در نوع دائم فقط با طلاق و در نوع موقّت با اتمام مدّت يا بخشيدن مدّت توسّط مرد ، فسخ مىشود .\r\nمسأله 414 چون ازدواج مربوط به عِرض است بايد در آن احتياط كرد . لذا بسيار شايسته است كه صيغهء عقد را يك عالم متديّن بخواند و صرف اينكه زن بگويد من زن تو و مرد بگويد من شوهر تو ، با احتياط شارع ، سازگار نيست .\r\nمسأله 415 پدر مىتواند براى محرميّت ، دختر كوچك خود را براى كسى عقد كند يا براى او صيغه به شرط عدم دخول ( صيغهء محرميّت ) بخواند و نيز مىتواند زنى را به عقد پسر كوچك خود درآورد . و اگر پدر يا جدّ پدرى در دسترس نباشند ، حاكم شرع اين اجازه را مىدهد .\r\nمسأله 416 پدر و جدّ پدرى مىتوانند براى فرزند غير رشيد خود همسر اختيار كنند ، ولى موقع ازدواج ، قبول و رضايت آن دختر و پسر شرط است .\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nمسأله 417 اگر دختر يا پسر را مجبور به ازدواج نمايند ، ازدواج باطل است . ولى اگر بعد از اجراى صيغه ، راضى شدند كفايت مىكند .\r\nمسأله 418 دخترى كه سر سفرهء عقد نشسته و ازدواج را قبول كرده است ، اگر بعداً بگويد من راضى نبودم ، گفتهء او پذيرفته نيست .\r\nمسأله 419 ازدواج دائم يا موقّت دختر باكره ، گرچه رشيده باشد ، نياز به اذن پدر دارد و اگر بدون اذن باشد ، حتماً بايد طلاق داده شود .\r\nمسأله 420 اگر مرد يا زن قبل از عقد عيبى داشته باشد كه به طور متعارف زندگى با او ممكن نباشد و همسر او بعد از عقد ، از عيب او مطّلع شود ، مىتواند بدون طلاق از او جدا شود . مثل اينكه يكى از آن دو ديوانه باشد يا با زن نشود جماع كرد يا مرد ، آلت مردى نداشته باشد يا نتواند جماع كند . البته بايد مسأله را با حاكم شرع در ميان بگذارند و سر خودى عمل نكنند .\r\nمسأله 421 اگر زن و شوهر به واسطهء عيوبى كه گفته شد از هم جدا شوند ، چنانچه با زن جماع نشده باشد ، عدّه ندارد . ولى اگر با او جماع شده باشد ، عدّه دارد و مهريهء او مهريهء ازدواج نيست و حاكم شرع بايد تعيين كند .\r\nمسأله 422 ازدواج با محارم - ولو محارم سببى - حرام است . و ازدواج مرد با خواهر زن خويش نيز ، تا وقتى كه خواهر او را در عقد دارد ، جايز نيست ، هرچند نامحرم است . همچنين مرد نمىتواند دختر زن را به عقد خويش درآورد ، هرچند قبل\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nاز دخول ، نامحرم است . ولى ازدواج فرزندان زن و مرد با همديگر اشكال ندارد .\r\nمسأله 423 اگر مردى با زنى زنا كرد ، بعداً او و دختر او و مادر او را مىتواند عقد كند ، گرچه مطلقاً پرهيز از اين ازدواج سزاوار است . ولى اگر آن زن در عدهء طلاق رجعى باشد ، بر آن مرد حرام ابدى مىشود و نمىتواند او را عقد كند ، مگر ضرورتى جلو بيايد كه حاكم اسلامى آن عقد را امضاء كند . امّا در عدّهء وفات يا عدّهء طلاق غير رجعى حرام ابدى نمىشود ، ولى عقد باطل است و بعد از عدّه بايد دو مرتبه عقد را بخوانند .\r\nمسأله 424 اگر با پسرى لواط شد ، مادر و خواهر و دختر او بر لواط كننده حرام مىشوند . مگر جاهل به حكم باشند و ضرورتى جلو بيايد كه حاكم اسلامى آن عقد را امضاء كند . ولى كسى كه با او لواط شده ، مىتواند مادر و خواهر و دختر لواط كننده را عقد كند . چنانچه اگر لواط بعد از عقد باشد ، براى لواط كننده موجب حرمت نمىشود .\r\nمسأله 425 زن بايد در لذّت جنسى متعارف از شوهر متابعت كند ، مگر اينكه عذرى داشته باشد ؛ و لذّت جنسى غير متعارف نياز به رضايت زن دارد . و اگر زن در لذّت جنسى متعارف ، متابعت نكرد ، ناشزه است و علاوه بر اينكه گناهكار است ، حقّ نفقه ندارد .\r\nمسأله 426 مرد بايد نفقهء زن را به طور متعارف بدهد و اگر نداد علاوه بر اينكه گناه كرده است ، ناشزه است و زن مىتواند از او متابعت نكند .\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nمسأله 427 چون‌عقد ازدواج معمولًا مبنى بر خانه‌دارى زن و بچه‌دارى او انجام مىشود ، خانه‌دارى و بچه‌دارى ، نظير شوهردارى است و انجام آن بر زن لازم است و تخلّف از آن جايز نيست ، بلكه او را ناشزه مىكند و حقّ نفقه را از وى سلب مىنمايد .\r\nمسأله 428 مرد بايد به طور متعارف زن را از نظر غريزهء جنسى ارضاء كند و اهمال در اين كار علاوه بر اينكه حرام است ، او را ناشز مىكند و موجب مىشود حقّى به زن نداشته باشد .\r\nمسأله 429 زن مسلمان نمىتواند به عقد دائم يا موقّت مرد كافر در آيد و زن شيعه مىتواند به عقد مرد سنّى در آيد ، ولى سزاوار نيست از او بچّه پيدا كند . همچنين مرد مسلمان نمىتواند با زن كافر به طور دائم ازدواج كند . ولى عقد موقّت مرد مسلمان با زن اهل كتاب و نيز عقد دائم يا موقّت مرد شيعه با زن سنّى اشكال ندارد .\r\n\r\nمهريه\r\nمسأله 430 ازدواج بايد مهريه داشته باشد و هر چيزى را كه ماليت داشته باشد مىتوان مهر قرار داد ، امّا بايد متعارف باشد و مهريه‌هاى كلان مفاسد بزرگى دارد . چنانچه جهيزيه‌هاى تجمّلى مفاسد بيشترى خواهد داشت .\r\nمسأله 431 مهريه ، دِين است و اگر زن مطالبه كند و مرد تمكّن داشته باشد ، بايد بپردازد و اگر توان پرداخت ندارد ، زن بايد صبر كند و به اجرا گذاشتن مهريه حرام است .\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nمسأله 432 اگر معلوم شد دختر باكره نبوده ، عقد صحيح است ولى مهريه نصف مىشود .\r\nمسأله 433 اگر مرد قبل از دخول ، زن را طلاق دهد يا بميرد ، مهريه نصف مىشود .\r\nمسأله 434 مهريهء زن اگر غير از پول باشد ، نظير زمين و خانه ، بايد عين آن ادا شود ، ولو ترقّى چند برابر كرده باشد . و اگر پول است بايد به قيمت روز و بر اساس قدرت خريد محاسبه و پرداخت شود كه گاهى چندين برابر آنچه در سند ازدواج نوشته شده بايد پرداخت گردد .\r\nمسأله 435 آنچه شوهر براى زن تهيه مىكند ، نظير طلا ، لباس و مانند اينها ، چه قبل از عروسى چه بعد از عروسى ، چون تمليك نيست ، مال شوهر است . همچنين جهيزيهء زن ، مال زن است و چيزهايى كه زن ، قبل يا بعد از عروسى براى شوهر تهيه مىكند مال خود او است ، ولى اگر آن چيزها تلف شود هيچ كدام ضامن نيستند .\r\n\r\nمحرميّت به واسطهء شيردادن\r\nمسأله 436 اگر زنى به‌بچّه‌اى كه هنوز دو سال او كامل نشده ، به اندازه‌اى شير بدهد كه در آن بچّه گوشت و استخوان روئيده شود ، يا يك شبانه روز متّصل بدون اينكه غذا يا شير كسى ديگر را بخورد ، يا پانزده مرتبه متّصل كه سير شود ، به او شير دهد ، آن بچّه به او و شوهر او و فرزندان او محرم مىشود ، بلكه بچهء او مىشود و به‌طور كلّى هركس بر فرزندان\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nحقيقى آن مرد و زن محرم مىباشد ، بر اين بچّه نيز محرم مىشود . ولى زن و شوهر و فرزندان او بر محارم آن بچّه محرم نمىشوند .\r\nمسأله 437 شير دادنى سبب محرميّت مىشود كه در آن ، بچّه شير را از پستان بمكد ، پس اگر شير را در شيشه بريزند و به بچّه بدهند ، هرچه بخورد محرم نمىشود .\r\nمسأله 438 محارم ، نظير مادر يا خواهر زن و مادر يا خواهر شوهر ، نبايد به بچه شير بدهند . ولى گاهى شير دادن اشكال ندارد و بايد مواظب باشند به حدّ محرميّت نرسد .\r\n\r\nتلقيح\r\nمسأله 439 وارد نمودن نطفهء مرد در رحم زن او اشكال ندارد . ولى بايد به واسطهء نامحرم نباشد ، مگر مجبور باشند . چنانچه گرفتن منى از مرد به واسطهء زن او اشكال ندارد و گرفتن منى به واسطهء نامحرم جايز نيست ، مگر مجبور باشند . و كودكى كه از اين راه متولّد مىشود ، مال مرد و زن است و همهء احكام فرزند را دارد .\r\nمسأله 440 اگر نطفهء زن و شوهر او را در خارج منعقد كنند و در رحم زن ديگرى وارد كنند كه به آن رحم اجاره‌اى گفته مىشود ، اشكال ندارد و مقدّمات آن اگر به‌واسطهء نامحرم است جايز نيست ، مگر مجبور باشند .\r\nمسأله 441 وارد كردن نطفهء مرد اجنبى در رحم زن اجنبيّه جايز نيست و اگر وارد كردند ، آن بچّه مال صاحب\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nنطفه است . ولى به شوهر آن زن نيز محرم مىشود ، چون بچهء زن او است .\r\n\r\nنگاه كردن\r\nمسأله 442 نگاه كردن مرد به زن يا زن به مرد ، اگر با شهوت باشد يا احتمال مفسده برود ، حرام است . ولى نگاه كردن مرد به قرص صورت و دست‌ها تا مچ زن اشكال ندارد ، مشروط بر اينكه با لذّت نباشد ، احتمال مفسده نرود ، زينت نداشته باشد و جالب هم نباشد . و نگاه‌كردن زن به مواضعى از مردها كه معمولًا نمىپوشانند ، نظير سر و گردن ، بدون لذّت و شهوت اشكال ندارد .\r\nمسأله 443 به غير از مواضعى كه نگاه‌كردن به آن اشكال ندارد ، پوشانيدن ساير مواضع بدن بر زن و مرد واجب است . و اگر خوف فتنه و نگاه شهوت آميز باشد ، پوشانيدن قرص صورت و دست‌ها تا مچ نيز براى زن واجب است .\r\nمسأله 444 وقتى كه زن و مرد در آستانهء ازدواج هستند ، مىتوانند با رضايت طرفين و در حدّ متعارف به همديگر نگاه كنند . به شرط آنكه قصدِ آنان صرفاً اطمينان از پسنديدنِ همسرِ آينده باشد و احتمال مفسده هم ندهند . ولى بسيار به جا است كه در صورت نياز به ديدن بدن مرد يا بدن و موى زن ، اين نگاه توسّط نزديكانِ طرفين كه نگاه آنها اشكال ندارد ، صورت پذيرد .\r\nمسأله 445 اختلاط زن و مرد نامحرم و حرف زدن آنها\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nبا يكديگر و عكس بردارى از يكديگر و نگاه به عكس يكديگر و مانند اينها ، اگر احتمال مفسده نداشته باشد و شهوت انگيز نباشد ، جايز است .\r\nمسأله 446 دوست‌يابى بين زن و مرد ، گرچه احتمال مفسده هم نباشد ، جايز نيست .\r\nمسأله 447 نگاه به كفّار و زن‌هاى لاابالى در حجاب ، اگر با شهوت نباشد و احتمال مفسده نرود ، جايز است .\r\nمسأله 448 نگاه به انواع فيلم ، عكس و برنامه‌هاى تصويرى ، اگر شهوت انگيز نباشد و احتمال مفسده نرود ، جايز است .\r\n\r\nاحكام طلاق\r\nمسأله 449 طلاق ، از نظر دين اسلام امرى مبغوض است و بنابر تأكيد شارع مقدّس ، در حدّ ممكن بايد واقع نشود ، مگر وقتى كه چاره‌اى جز طلاق وجود نداشته باشد . نظير وقتى كه عضوى از اعضاء بدن فاسد مىشود و درمان بدن ، چاره‌اى جز بريدن آن عضو ندارد . ولى آنچه امروزه رايج شده و يكى از بلاهاى بزرگ اجتماع به شمار مىرود ، اين است كه به بهانهء عدم تفاهم ، طلاق واقع مىشود و اين امر صحيح نيست .\r\nمسأله 450 طلاق بر دو قسم « رجعى » و « بائن » است . طلاق رجعى آن است كه مرد زنش را نمىخواهد و با پرداخت مهريه او را طلاق مىدهد ، ولى در زمان عدّه مىتواند برگردد\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nو اعمالى كه دلالت بر رجوع دارد نيز طلاق را باطل مىكند . و طلاق بائن خود شش قسم دارد و برخى اقسام آن مربوط به هنگامى است كه زن تقاضاى طلاق دارد و مهريهء خود را مىبخشد يا مبلغى پرداخت مىكند كه طلاق بگيرد و در اين طلاق ، رجوع بدون تجديد صيغهء عقد امكان ندارد . مگر زن رجوع به مهريه كند كه بعد از اداء مهريه ، اگر در عدّه است ، مرد مىتواند رجوع كند .\r\nمسأله 451 صيغهء طلاق را بايد كسى كه متديّن و عالم است ، نزد دو شاهد عادل بخواند .\r\nمسأله 452 زن بايد در وقت طلاق از خون حيض و نفاس پاك باشد و شوهرش در آن پاكى با او نزديكى نكرده باشد .\r\nمسأله 453 زنى كه طلاق رجعى داده مىشود ، در ايّام عدّه حقّ نفقه دارد و بايد در خانهء شوهر باشد .\r\nمسأله 454 عقد موقّت ، طلاق ندارد و رها شدن زن به اين است كه مدّت تمام شود ، يا مرد مدّت را ببخشد .\r\nمسأله 455 عدهء زنى كه شوهر او مرده ، چهار ماه و ده روز است ، گرچه يائسه يا صيغه باشد ، يا شوهرش با او نزديكى نكرده باشد .\r\nمسأله 456 عدهء زنى كه طلاق داده شده است ، سه ماه است ، و عدّه در صيغهء موقّت ، چهل و پنج روز است . ولى در هر دو صورت اگر نزديكى نشده باشد ، عدّه ندارد .\r\nمسأله 457 زنى كه به واسطهء مرض ، حيض نمىشود ، عدهء او همانند زنان هم سنّ او است .\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nمسأله 458 زنى كه زنا داده است ، عدّه ندارد . ولى بايد اطمينان از آبستن نبودن خود حاصل كند تا بتواند عقد شود .\r\nمسأله 459 اگر زن آبستن باشد ، عدهء طلاق او تا زمانى است كه بچّه‌اش به دنيا بيايد يا سقط شود ، هرچند قبل از سه ماه باشد .\r\nمسأله 460 عدهء وفات براى زن آبستن ، تا زمان وضع حمل او يا سقط بچه است . ولى اگر وضع حمل زودتر از چهار ماه و ده روز شد ، بايد تا چهار ماه و ده روز عدّه نگه دارد .\r\nمسأله 461 زنى كه شوهرش مرده است بايد در زمان عدّه زينت نكند ، حتّى لباس‌هاى رنگين هم نپوشد .\r\n\r\nاحكام هبه\r\nمسأله 462 هبه ، مخصوصاً هبه به خويشان ، يكى از مستحبّات است و موجب خشنودى خداى متعال و پيامبرگرامى ( ص ) و اهل‌بيت ( ع ) مىباشد . و معناى آن اين است‌كه انسان چيزى را مجّانى و بلاعوض به ديگرى بدهد .\r\nمسأله 463 هبه از عقود است ، لذا قبول و قبض لازم دارد . يعنى تا زمانى كه گيرنده قبول نكند يا هبه كننده مال را تحويل طرف نداده باشد ، هبه تحقّق پيدا نمىكند .\r\nمسأله 464 هبه از عقود جايز است ، يعنىهبه كننده مىتواند پس بگيرد . ولى پس گرفتن هبه شرعاً و عرفاً ناپسند است .\r\nمسأله 465 در چند مورد پس گرفتن هبه جايز نيست :\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nاوّل : هبه به يكى از خويشان نزديك نظير پدر ، پسر و برادر باشد .\r\nدوّم : هبه به حال خود نمانده باشد . نظير اينكه زمين را باغ يا خانه كرده يا فروخته باشد .\r\nسوّم : هبه به قصد قربت باشد كه به آن صدقه مىگويند .\r\nچهارم : هبه كننده در عوض ، چيزى گرفته باشد كه به آن هبهء معوّض مىگويند .\r\nپنجم : يكى از طرفين بميرند .\r\nمسأله 466 هدايايى كه در موقع ازدواج يا وضع حمل و مانند آن ، براى زن و شوهر مىآورند ، اگر اطرافيان داماد آورده باشند ، متعلّق به داماد و اگر اطرافيان عروس آورده باشند ، متعلّق به عروس است .\r\nمسأله 467 جهيزيه‌اى كه تحويل عروس داده‌اند ، مال عروس است و حقّ پس گرفتن ندارند . و همچنين است چيزهايى كه براى پسر تهيه مىشود .\r\nمسأله 468 هبه در مرض موت ، گرچه كم يا زياد باشد يا حتّى زايد بر ثلث باشد ، صحيح است و اگر هبه به واسطهء نوشتن يا به نام كردن سند باشد نيز تحقّق پيدا مىكند و قابل برگشت نيست ، مگر گيرنده از خويشان نباشد و مريض هم نميرد كه در اين صورت برگشت جايز است ، ولى شرعاً و عرفاً بسيار ناپسند است .\r\nمسأله 469 اگر قصد مريض از هبه ، محروم كردنِ بدونِ جهتِ بعضى ورثه از ارث باشد ، حرام است .\r\n\r\n","description":"","footnote":"","page_name":" 115 ","page_number":115},
  {"content":"\r\n\r\n\r\nاحكام غصب\r\nمسأله 470 غصب آن است كه انسان ، مال يا حقّ كسى را بىجهت ببرد ، گرچه آن شخص متوجّه نشود . و اين يكى از گناهان بزرگ است كه خداى متعال از آن نمىگذرد ، مگر صاحب حق در روز قيامت راضى شود كه به ازاى حقّ خود ، از اعمال نيك غاصب به او بدهند يا از عقاب او بكاهند و بر عذاب غاصب بيفزايند . بنابراين اگر كسى مرتكب غصب شد ، بايد هرچه زودتر حق را به صاحب آن برگرداند و يا او را راضى كند .\r\nمسأله 471 كم‌كارى يا بدكارى در دوائر دولتى ، شركت‌ها و كارخانجات ، ضمان آور و از گناهان بزرگ است و در اداره‌ها ، چون موجب تضعيف نظام‌جمهورى اسلامى است ، گناه مضاعف دارد .\r\nمسأله 472 ايجاد مزاحمت در اماكن و معابر عمومى نظير پارك‌كردن اتومبيل در جايى كه مزاحم ديگران باشد و يا تنگ‌كردن و بستن پياده‌رو به واسطهء خريد و فروش و يا گذاشتن ويترين و اجناس در بيرون مغازه ، حرام است و اين‌گونه مزاحمت‌ها هرچه زودتر بايد رفع شود .\r\nمسأله 473 نشستن به جاى ديگران در اماكن عمومى مانند مسجد و مدرسه ، غصب است و گناه آن بزرگ مىباشد .\r\nمسأله 474 ترقّى و افزايش قيمت مال غصب شده و منفعت آن ، متعلّق به صاحب مال است .\r\nمسأله 475 اگر غاصب در زمين غصبى زراعت كند يا\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nدرخت بكارد يا خانه بسازد ، بايد صاحب زمين را راضى كند و گرنه صاحب زمين حق دارد آنچه غاصب بر زمين افزوده است را تخريب كند .\r\nمسأله 476 استفاده از اموال كسى كه اموالش با مال مردم مخلوط است يا خمس نمىدهد ، در صورتى كه استفاده كننده نداند كه در مورد استفاده ، خمس يا مال غصبى وجود دارد ، اشكال ندارد . ولى اگر بداند كه مال غير يا خمس در آن است ، نمىتواند تصرّف كند ، مگر مجبور باشد كه بايد از مجتهد جامع‌الشّرايط اذن بگيرد .\r\nمسأله 477 زندگى در جاى غصبى براى كسىكه مجبور است ، اشكال ندارد ؛ نظير زن و بچّه‌اى كه مىدانند پدرشان خمس نمىدهد و يا خانهء او غصبى است .\r\nمسأله 478 اگر كسى خانه ، مغازه و يا اتومبيل ديگرى را غصب كرده است ، بايد كليهء منافع در زمان غصب را به صاحب مال بپردازد ، گرچه استفاده هم نكرده باشد .\r\nمسأله 479 اگر كسى ديگرى را بىجهت زندانى كرده باشد يا مدّتى مانع از كار كسى شود ، بايد كلّيهء منافعى كه در آن مدّت از او فوت شده را بپردازد .\r\nمسأله 480 پول يا مال غصبى ، امانتى كه به صاحب آن رد نشده ، خمسى كه به‌موقع پرداخت نشده و نظائر آن ، در وقت پرداخت بايد به پول روز و بر اساس قدرت خريد محاسبه شود . مثلًا كسىكه ده سال قبل يك ميليون تومان غصب كرده ، بايد حساب كند كه ارزش چه مقدار طلا در آن زمان يك ميليون تومان بوده است و اكنون پول همان مقدار طلا را بپردازد .\r\n\r\n","description":"","footnote":"","page_name":" 117 ","page_number":117},
  {"content":"\r\n\r\n\r\nاحكام اموال مجهول المالك و گمشده\r\nمسأله 481 اگر كسى در اماكن عمومى نظير مسجد و خيابان ، چيزى پيدا كند كه قيمت آن از نيم‌مثقال نقرهء رايج بازار بيشتر باشد و نشانه براى تعريف هم داشته باشد ، بايد اعلام كند تا صاحب آن پيدا شود . و هنگامى كه از پيدا شدن صاحب آن مأيوس شد ، مىتواند با اذن حاكم شرع اگر فقير است براى خود بردارد و يا از طرف صاحب مال گمشده ، ردّ مظالم بدهد .\r\nمسأله 482 اگر قيمت مال گمشده كمتر از نيم مثقال نقره باشد يا داراى نشانه‌اى براى تعريف نباشد ، نظير يك اسكناس هزار تومانى ، مىتواند براى خود بردارد و اگر از طرف صاحب آن صدقه بدهد ، بهتر است .\r\nمسأله 483 اگر چيزى كه پيدا كرده فاسد مىشود ، بايد يا خود استفاده كند و يا براى استفاده به ديگرى بدهد و اگر صاحب آن پيدا شد ، يكديگر را راضى كنند .\r\nمسأله 484 اگر كفش كسى در مسجد عوض شد ، در صورتى كه بداند كفش باقيمانده عوض كفش خودش است ، مىتواند با اجازهء حاكم شرع ، به عنوان تقاص براى خود بر دارد و اگر نمىداند ، حتماً بايد براى تصرّف از حاكم شرع اجازه بگيرد .\r\nمسأله 485 چيزى را كه انسان در جاهاى خصوصى نظير خانهء خود يا در ميان اجناس مغازهء خود پيدا مىكند و مىداند مال او نيست ، مجهول المالك است و بايد با اذن\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nحاكم شرع به مصرف برسد .\r\nمسأله 486 اگر كسى چيزى نزد ديگرى بگذارد و مالى از او بگيرد و برود ، چنانچه صاحب مال از آمدن او مأيوس شود ، مىتواند با اذن حاكم شرع ، از مال او به طور تقاص براى خود بردارد .\r\nمسأله 487 چيزهايى كه براى تعمير نزد صاحبان صنايع مىگذارند و براى گرفتن مراجعه نمىكنند ، بايد با اجازهء حاكم شرع به مصرف برسد .\r\nمسأله 488 اگر كسى حيوانى را در خانه يا باغ خود پيدا كند ، اگر وحشى است مىتواند براى خود بردارد ، ولى اگر نظير گوسفند و كبوتر اهلى است ، بايد طبق احكام مالى كه پيدا مىكند عمل نمايد .\r\n\r\nاحكام خوردنىها و آشاميدنىها و ذبح حيوانات\r\nمسأله 489 خوردن گوشت حيوانات حلال گوشت ، نظير گوسفند ، آهو و كبوتر ، اگر ذبح شرعى شود ، حلال است .\r\nمسأله 490 ذبح شرعى يعنى اينكه مسلمان ، حيوان را رو به قبله قرار دهد و با « بسم الله » ، چهار رگ يا دو رگ بزرگ گردن آن را با كارد آهنى يا استيل ، ببرد . و با رعايت شرايط ذبح ، اگر با دستگاه ماشينى سر حيوان را ببرد جايز است .\r\nمسأله 491 اگر شكارچى مسلمان ، با « بسم الله » به طرف حيوان تير بزند ، و حيوان بميرد و يا با « بسم الله » سگ شكارى را رها كند و حيوان وحشى از زخم دندان او بميرد ،\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nحلال است .\r\nمسأله 492 شتر بايد نحر شود ، يعنى او را رو به قبله قرار دهند و با « بسم الله » كاردى در پايين گلوى او فرو كنند .\r\nمسأله 493 اگر قبل از ذبح به حيوان شوك وارد كنند و بعد او را ذبح كنند ، اشكال ندارد .\r\nمسأله 494 فضلهء همهء پرندگان پاك است . و اگر بال زدن پرنده در پرواز زياد باشد و يا سنگدان داشته باشد ، يا انگشت جدايى مانند شست انسان داشته باشد ، حلال گوشت نيز مىباشد .\r\nمسأله 495 كلّيهء خزندگان نظير مار و حيواناتى نظير خرچنگ و قورباغه ، حرام گوشت هستند ، ولى فضلهء آنها پاك است .\r\nمسأله 496 كلّيهء حيواناتى كه نيش و چنگال دارند ، نظير شير و پلنگ و گربه ، حرام گوشت هستند و فضلهء آنها نجس است .\r\nمسأله 497 كلّيهء موجودات دريايى حرام گوشت هستند و فضلهء آنها نجس است . جز ماهى فلس دار و ميگو ، گرچه فلس آن خيلى كم باشد و يا شكل خرچنگ باشد .\r\nمسأله 498 اگر به حلال بودن چيزهايى كه در بازار مسلمين خريد و فروش مىشود ، شك داشته باشيم ، حلال است . مانند ماهىهايى كه كم فلس‌اند و به حسب ظاهر فلس ندارند . چنانچه اگر فروشنده بگويد فلس آنها ريخته شده ، حلال هستند و گفتهء او حجّت است . و يا اگر بگويد مرغ‌ها ذبح شرعى هستند ، قبول كردن گفتهء او جايز و آن مرغ‌ها حلال است .\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nمسأله 499 ماهى را بايد از آب بگيرند تا حلال شود ، ولو با تور يا توسّط غير مسلمان گرفته شود و تور را هنوز از آب بيرون نياورده باشند .\r\nمسأله 500 ماهى ، ميگو يا ملخ ، اگر خود به خود بميرد ، پاك است ولى خوردن آن جايز نيست ، مگر اينكه در دست كسى يا در تور بميرد كه خوردن آن هم اشكال ندارد . و مراعات شرايط ذبح ، نظير « بسم الله » يا مسلمان بودن لازم نيست . لذا خوردن كنسرو ماهى كه از خارج مىآورند ، اشكال ندارد .\r\nمسأله 501 خوردن ماهى زنده و همچنين ميگو ، ملخ و هر حيوان حلال گوشت زنده ، مانعى ندارد .\r\nمسأله 502 تخم همهء حيوانات حلال گوشت ، حلال است . بنابراين خاويار كه از ماهىهاى حلال گوشت است ، حلال است .\r\nمسأله 503 خوردن چند چيز از حيوانات حلال گوشت ، حرام است . از جمله دنبلان ، مگر پزشك متديّن تجويز كند .\r\nمسأله 504 خوردن چيزهايى نظير خاك كه ضرر دارد ، حرام است . امّا خوردن كمى از تربت حضرت سيّدالشّهداء ( ع ) ، براى شفا مستحب است .\r\nمسأله 505 خوردن چيزهايى نظير آب دماغ كه تنفّر عرفى دارد ، حرام است .\r\nمسأله 506 درست كردن ، خريد و فروش ، نگهدارى ، خوردن و يا استعمال انواع موادّ مخدّر مانند ترياك ، و همچنين قرص‌هاى مخدّر و روانگردان و نظاير آن كه انسان را از حالت\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nعادى خارج مىكند ، حرام است .\r\nمسأله 507 استعمال دخانيات نظير سيگار ، قليان و پيپ ، در زمان حاضر ، مخصوصاً براى جوانان سزاوار نيست ، و اميد است اين عيب به طور كلّى از دامن مسلمانان زدوده شود .\r\nمسأله 508 خوردن چيزهاى نجس و متنجّس و خوراندن به غير ، حرام است ، مگر خوراندن به اطفال ، آن هم در صورتى كه مضر نباشد .\r\nمسأله 509 آشاميدن ، خريد و فروش و درست كردن شراب و ساير مايعات مست كننده ، حرام است . حتّى نشستن در مجلسى كه ديگران استعمال شراب مىكنند حرام است . چنانچه نشستن در مجلسى كه مواد مخدّر استعمال مىشود نيز حرام است .\r\n\r\nاحكام نذر و عهد و قسم\r\nمسأله 510 اگر كسى براى انجام يا ترك كارى نذر كند يا معاهده كند يا به يكى از اسامى خداوند قسم بخورد ، بايد طبق آن عمل كند و اگر عمداً و بدون جهت تخلّف كرد ، بايد كفّاره بپردازد و كفارهء آن ، اطعام يا پوشاندن ده فقير يا گرفتن سه روز روزه است كه پى در پى بودن آن لازم نيست .\r\nمسأله 511 نذر و عهد و قسم ، لازم نيست به عربى باشد ، يا با بيان جملهء خاصى همراه شود و همين مقدار كه عباراتى نظير « والله » اگر سيگار كشيدم يا نماز شب نخواندم ، هزار تومان مىدهم را بگويد ، نذر و عهد و قسم منعقد\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nمىشود . و همچنين اگر بگويد « خدايا من نذر مىكنم » يا « خدايا من با تو عهد مىكنم » كه نماز شب بخوانم يا سيگار نكشم يا بد زبانى نكنم ، نذر و عهد او منعقد مىشود ، يا بگويد « والله » هميشه نماز اوّل وقت مىخوانم يا « والله » سيگار نمىكشم ، قسم او متحقّق مىشود .\r\nمسأله 512 نذر و عهد بايد روى فعل واجب يا مستحب و يا ترك حرام و مكروه باشد . ولى قسم ، همين مقدار كه در مورد ترك واجب و مستحب يا انجام حرام و مكروه نباشد ، منعقد مىشود .\r\nمسأله 513 زن و اولاد مىتوانند بدون اجازهء شوهر يا پدر و مادر ، نذر يا عهد كنند يا قسم بخورند . ولى اگر منافات با حق شوهر پيدا كند يا موجب آزردن پدر و مادر بشود ، نذر و عهد و قسم آنان ، خود به خود باطل مىشود .\r\nمسأله 514 اگر كسى نذر كند كه روز معينى را روزه بگيرد ، ولى در آن روز مسافرت كند يا عذرى پيدا كند ، مثل اينكه مريض شود يا زن حائض شود ، نذر او باطل مىشود و كفّاره هم ندارد . و همچنين است اگر نذر خود را فراموش كند و وقت آن بگذرد .\r\nمسأله 515 اگر كسى نذر امام ( ع ) يا امام‌زاده كند ، مىتواند خودش به قصد آن امام يا امام‌زاده صرف امور خير كند .\r\nمسأله 516 نذرى كه انسان براى ديگرى بكند ، منعقد نمىشود و لازم الاجراء نيست . مثلًا اگر كسى نذر كند دختر خود را به سيّد بدهد يا براى پسر خود نذر كند كه او روزى\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nهزار تومان به فقير بدهد ، عمل به نذر براى آن دختر يا پسر واجب نيست .\r\nمسأله 517 قَسَمى كه در ميان مردم رايج است ، مثل اينكه فروشنده براى اثبات سخن خود مىگويد : « به خدا قسم » ، كفّاره ندارد . ولى اگر دروغ باشد ، گناه آن بسيار بزرگ است و به طور كلّى نبايد مقدّسات دينى را براى اثبات ادعا و رسيدن به مقصود خود ، وسيله قرار داد .\r\n\r\nاحكام وقف\r\nمسأله 518 اگر كسى مال خودش را براى كار خيرى نظير مدرسه و مسجد و كتابخانه وقف كند ، بعد از تحويل ، از ملك او خارج مىشود و ديگر حقّى در آن ندارد و نمىتواند از وقف خود برگردد و اگر خود او متولّى نيست ، تصرّف در آن مال نيز جايز نمىباشد .\r\nمسأله 519 واقف ، قبل يا در حين وقف مىتواند شرايطى وضع كند و نيز مىتواند متولّى و ناظر براى وقف قرار دهد . ولى اگر وقف كرد ، كليهء آن امور مربوط به حاكم شرع است .\r\nمسأله 520 اگر كسى جايى را وقف كند ، طبقات پايين و بالاى آن نيز وقف است ؛ مگر اينكه تعيين كند . مثلًا واقف مىتواند يك طبقه از طبقات را مسجد كند و طبقهء ديگر را اصلًا وقف نكند يا وقف حسينيه ، كتابخانه ، كانون فرهنگى و امثال اينها كند .\r\nمسأله 521 اگر كسى براى ضرر به ورثه مالى را وقف\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nكند ، وقف صحيح است ولى كار او ناپسند ، بلكه حرام است . مگر در مواردى كه عرفاً صلاح باشد ، نظير اينكه مىداند ورثه آن مال را صرف فسق و فجور مىكنند .\r\nمسأله 522 اگر حاكم شرع مصلحت بداند مىتواند مورد وقف را بفروشد و يا تبديل كند ، نظير اينكه فرش‌هاى كهنهء وقف مسجد را تبديل به فرش‌هاى نو كند .\r\nمسأله 523 اگر چاره‌اى جز تخريب مسجد و نظائر آن نباشد ، حاكم شرع عوض آن را مىگيرد و در نزديك‌ترين مكان ، تجديدساخت مىكند .\r\nاحكام وصيّت\r\nمسأله 524 وصيّت ، از كارهاى پسنديدهاى است كه در دين مبين اسلام ، مورد تأكيد واقع شده است . و اگر كسى مديون باشد ، نظير اينكه بدهى به مردم داشته باشد يا خمس بدهكار باشد و يا حق الله ، نظير نماز و روزه بر عهدهء او باشد ، بايد براى اين امور وصيّت كند . ولى اگر به ازاء دِين خود دارايى نداشته باشد يا شرعاً نتواند در مال خود تصرّف كند ، وصيّت او الزام آور نيست .\r\nمسأله 525 وصيّت بايد از روى عقل و با قصد و اختيار باشد . بنابراين اگر كسى را ولو با رودربايستى وادار به وصيّت كنند يا در حال هذيان گفتن وصيّت كند ، وصيّت او الزام آور نيست .\r\nمسأله 526 وصيّت نبايد راجع به بيش از ثلث اموال\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nباشد ، و گرنه محتاج به اذن ورثه است . خواه قبل از مرگ اذن دهند يا بعد از مرگ . ولى ديون مالى نظير خمس ، زكات يا بدهى به ديگران بايد از اصل مال پرداخت شود ، هرچند بيش از ثلث باشد .\r\nمسأله 527 اگر بعضى از ورثه زائد بر ثلث را قبول كردند و بعض ديگر قبول نكردند ، به نسبت كسانى كه قبول كرده‌اند وصيّت قبول مىشود .\r\nمسأله 528 انسان‌مىتواند دو نفر يا بيشتر وصى تعيين‌كند . چنان‌كه مىتواند يك يا چند ناظر نيز تعيين كند و اگر اختلاف در ميان آن‌ها افتاد ، بايد به حاكم شرع مراجعه نمايند .\r\nمسأله 529 انسان مىتواند از وصيّت خود برگردد . بنابراين اگر كسى دو وصيّت نامه يا بيشتر داشته باشد ، وصيّت آخرى مورد قبول است و ساير وصيّت‌ها باطل مىباشد .\r\nمسأله 530 وصى ، امين است‌وسخنان واعمال او مورد قبول مىباشد . و ورثه حق ندارند قبول نكنند ، مگر اثبات شود كه خيانت كرده است كه در آن صورت خود به خود عزل‌مىشود . و اگرعزل خود را قبول نكرد ، حاكم اسلامى او را عزل مىنمايد .\r\nمسأله 531 اگر كسى از قول ميّت ، سخن يا وصيّتى نقل كند ، چنانچه ثقه باشد ، حرف او پذيرفته مىشود و گرنه مورد قبول نيست .\r\n\r\n","description":"","footnote":"","page_name":" 126 ","page_number":126},
  {"content":"\r\n\r\n\r\nاحكام ارث\r\nمسأله 532 سه دسته ، به ترتيب اولويّت از ميّت ارث مىبرند . يعنى تا وقتى دستهء اوّل هستند ، دستهء دوّم ارث نمىبرند و تا وقتى دستهء دوّم هستند ، دستهء سوّم ارث نمىبرند . آن سه دسته عبارتند از :\r\nدستهء اوّل : پدر و مادر و زن و شوهر و اولاد ميت ، و با نبودن اولاد ، اولادِ اولاد ، هر چه پايين روند .\r\nدستهء دوّم : پدر بزرگ و مادر بزرگ و برادر و خواهر ميت ، و اگر برادر و خواهر نداشته باشد ، اولاد آنان .\r\nدستهء سوّم : عمو و عمّه و دايى و خاله و اگر نبودند ، اولاد آنان .\r\nمسأله 533 اگر وارث ميت ، زن او و چند پسر و دختر باشند ، يك هشتم مطلق ما يملك ، به غير از عين خانهء مسكونى ، كه بايد قيمت آن را به او بپردازند ، به زن مىرسد و مابقى اموال طورى بين فرزندان قسمت مىشود كه هر پسرى دو برابر دختر ببرد . و اگر وارث ميّت فقط زن او باشد ، يك چهارم اموال به زن و مابقى به دسته هاى بعدى مىرسد .\r\nمسأله 534 اگر زن دائم بميرد و اولاد داشته باشد ، يك چهارم اموال او به شوهر و مابقى به فرزندان مىرسد و اگر اولاد نداشته باشد ، نصف همهء اموال را شوهر او مىبرد و مابقى به دسته‌هاى بعدى مىرسد .\r\nمسأله 535 اگر پدر و مادر ميّت زنده باشند ، هركدام يك ششم كلّ اموال او را مىبرند و اگر وارث ميّت ، فقط پدر او يا فقط مادر او يا فقط فرزند يا فرزندان او باشند ، همهء ارث به\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nاين افراد مىرسد .\r\nمسأله 536 پدربزرگ و مادربزرگ ، مثل پدر و مادر ، يك ششم اموال را ارث مىبرند و ارث برادر و خواهر ، پسر وار و دختر وار تقسيم مىشود و تا وقتى خواهر پدرى و مادرى و يا خواهر مادرى زنده باشند ، همهء ارث فقط به برادر و خواهر پدرى نمىرسد .\r\nمسأله 537 ارث عمو و عمّه و دايى و خاله نيز به طور پسر وار و دختر وار تقسيم مىشود ، مگر اينكه نسبت آنها مادرى باشد كه ارث را به طور مساوى قسمت مىكنند .\r\nمسأله 538 اگر ميّت داراى چند زن باشد ، سهمى كه به زن مىرسد ، به طور مساوى بين همهء زنان تقسيم مىشود .\r\nمسأله 539 زنى كه او را در مرض موت طلاق داده‌اند ، تا يك سال از شوهر خود ارث مىبرد ، مگر ازدواج كند . و طلاق دادن زن براى محروم كردن او از ارث ، گناه بزرگى است .\r\nمسأله 540 اگر ميّت مديون باشد يا خمس و زكات بدهكار باشد ، ورثه اوّل بايد بدهى او را ادا كنند و پس از آن ارث را قسمت كنند و اگر مديون نيست ولى نماز و روزه و نظاير آن بر عهده دارد ، سزاوار است كه ورثه او را از عذاب الهى نجات بدهند و اين موارد را از اصل مال او ادا كنند .\r\nمسأله 541 چيزهايى نظير طلا و لباس كه مرد براى استفادهء زن خود مىخرد ، مال زن نمىشود و بايد طبق قانون ارث ، قسمت شود . ولى مهريهء زن و هداياى شوهر ، مال زن است و تقسيم نمىشود . لذا اگر مهريه را نداده است ، بايد از اصل مال و به پول روز به او بدهند .\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nمسأله 542 حقوق بازنشستگى و مانند آن كه به ورثه پرداخت مىشود ، بايد طبق قانون تقسيم كنند . مثلًا اگر قانون تعيين كرده باشد كه آن مبلغ به زن و بچّه‌هاى تحت تكفّل برسد يا به پدر و مادر نيز برسد و نظائر آن ، بايد بر اساس تعيين قانون عمل شود .\r\nمسأله 543 قاتل عمد يا شبه عمد ، از مقتول ارث نمىبرد . بنابراين اگر كسى - العياذ بالله - پدر خود را بكشد ، از او ارث نمىبرد .\r\n\r\nاحكام انْفال ( زمين و آب‌ها )\r\nمسأله 544 زمين‌ها ، آب‌ها ، بيابان‌هاو درّه‌هايى كه صاحب معيّنى ندارند ، ملك حكومت اسلامى است ، ولى اگر كسى آن را آباد كند يا در آن تصرّف كند مالك مىشود ، مگر در صورتى كه حكومت اسلامى ممانعت نمايد . و حكم آنچه در زمين‌هاى موات باشد نيز همين است ، مانند بوته و درخت و سنگ و معدن و غيره .\r\nمسأله 545 احياء وقتى موجب مالكيّت مىشود كه به قصد استفادهء خود احياكننده يا بستگان نزديك او باشد . و اگر به قصد سود جويى باشد ، جايز نيست و مالكيّت نمىآورد .\r\nمسأله 546 كسى نمىتواند بدون اجازه در حريم شهر ، ده ، مزرعه ، قنات و هر جاى ديگرى مانند چراگاه كه عرفاً حريم صدق مىكند ، تصرّف نمايد .\r\nمسأله 547 اگر كسى جايى از اراضى كه صاحب خاص\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nندارد را به قصد تصرّف و احياء ، ديواركشى يا سنگ چينى كند يا اطراف آن سيم خاردار قرار دهد ، صاحب حق مىشود . در فقه به اين كار تحجير مىگويند و به طور خاص يا عام نياز به اذن حاكم شرع دارد .\r\nمسأله 548 همهء مردم حقّ استفادهء متعارف از اماكن عمومى نظير مساجد و مشاهد مشرّفه و پارك‌ها و مانند اينها را دارند و اگر كسى در آن اماكن ، جايى كه ديگرى تصرّف كرده بگيرد ، غصب و حرام است .\r\nمسأله 549 استفاده از چشمه‌ها ، نهرها و جوىها به طور متعارف جايز است . ولى استفادهء غير متعارف نظير آب دادن بدون اجازه به باغچهء شخصى ، جايز نيست .\r\nمسأله 550 استفاده از اماكن عمومى در غير از جهتى كه مقرّر شده است ، مانند استفاده از مسجد براى خواب يا درس و استفاده از پياده‌رو براى دوچرخه و موتور ، و مانند اينها ، در صورت مزاحمت جايز نيست ، و گرنه مانعى ندارد .\r\nمسأله 551 ماهىها در دريا و رودخانه و حيوانات بيابان نظير آهو و پرندگان در هوا ، اگرچه ملك حكومت اسلامى است ، ولى تا منعى از آن نشده ، عموم مردم مىتوانند استفاده كنند .\r\n\r\nاحكام قضا و شهادات\r\nمسأله 552 قاضى بايد شيعه ، مرد ، عاقل ، عادل ، مجتهد و شجاع باشد و عيوبى كه موجب تنفّر عمومى است نظير ولد زنا و سوءسابقه نداشته باشد و از عيوبى كه موجب سلب\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nاطمينان مىشود نظير ساده لوحى و جنون ادوارى مبرّا باشد .\r\nمسأله 553 اگر قاضى جامع‌الشّرايط پيدا نشود يا كم باشد و موجب عسر و حرج نوعى شود ، حكومت اسلامى مىتواند افرادى كه بتوانند قضاوت كنند را نصب كند كه در فقه به قاضى منصوب شهرت دارد .\r\nمسأله 554 در زمان برقرارى حكومت اسلامى ، قاضى ولو جامع‌الشّرايط هم باشد ، بايد از طرف حكومت منصوب باشد و بدون نصب نبايد حكم كند .\r\nمسأله 555 حكم قاضى جامع‌الشّرايط را نمىتوان نقض كرد و اگر حكمى چه براى رفع نزاع و چه غير آن ، نظير حكم به اوّل ماه نمود ، متابعت از آن حكم بر همه حتّى بر حاكم جامع‌الشّرايط يا مجتهد اعلم ، واجب است .\r\nمسأله 556 حكم قاضى منصوب ، داير مدار نصب او است و قضاوت‌هاى فعلى كه يك يا چند مرتبه تجديد نظر مىشود ، صحيح است . زيرا قضّات منصوب حكومت اسلامى هستند و طبق قواعد مقرّره‌اى كار مىكنند كه متابعت همه از اين قواعد لازم است .\r\nمسأله 557 در حق‌ّالله نظير زنا ، اگر مدّعى ( شاكى ) شاهد نداشته باشد ، تعزير مىشود و نمىتوان او را قسم داد . چنانچه اگر شهود كامل نباشند ، مثلًا يك شاهد شهادت دهد ، آن شاهد نيز تعزير مىگردد و حكم فقط به شهادت دو عادل يا اقرار جانى صحيح است ، حتّى تعيين قاضى هم حجّت نيست .\r\nمسأله 558 حكم قاضى در حق‌ّالنّاس وقتى صحيح است كه بر اساس شهادت دو شاهد عادل باشد يا منكر ( كسى كه از\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nاو شكايت شده ) ، قسم بخورد و يا قسم را رد كند و مدّعى قسم بخورد و يا منكر اقرار كند . و اگر اين موارد نباشد ، نمىتواند حكم كند . حتّى طبق يقين خود هم نمىتواند حكم كند .\r\nمسأله 559 زن نمىتواند قاضى شود و به جاى شهادت دو مرد ، يك مرد و دو زن مىتوانند شهادت دهند ، ولى شهادت زن بدون ضميمهء مرد صحيح نيست ، مگر در مواردى كه در كتب فقهى آمده است .\r\nمسأله 560 در اثبات زنا و لواط بايد چهار مرد ، يا سه مرد و دو زن ، يا دو مرد و چهار زن عادل شهادت بدهند .\r\nمسأله 561 در قضاوت ، شهادت شياعى ولو مفيد علم هم باشد كفايت نمىكند . بلكه قاضى بايد طبق موازينى كه گفته شد عمل كند .\r\nمسأله 562 اگر شاهد از شهادت خود برگردد يا قاضى در مقدّمات كوتاهى كند ، علاوه بر اينكه گناه كرده‌اند ، ضامن هستند و بايد جبران خسارت كنند . ولى اگر واقعاً اشتباه كرده‌اند ، شاهد بايد جبران خسارت كند و ضمان قاضى بايد از بيت المال پرداخت شود .\r\n\r\nاحكام حدود\r\nدر اسلام راجع به اجراى حدود كه از مصاديق امر به معروف و نهى از منكر مىباشد ، بسيار سفارش شده است . حتّى در روايات ، عدم اجراى حدود - در صورت توانايى - به جنگ با خداوند تعبير شده است .\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nمسأله 563 اجراى حدود ، وظيفهء حاكم شرع است و ديگران حقّ دخالت در آن را ندارند .\r\nمسأله 564 اگر مردى با محارم نسبى خود زنا كند ، حدّ او اعدام است و اگر زن هم متابعت كرده باشد ، حدّ او اعدام است ؛ ولى اگر مجبور بوده است ، مجازاتى ندارد .\r\nمسأله 565 اگر كسى با زنى به عنف و زور زنا كند ، حدّ او اعدام است و زن مجازاتى ندارد . چنانچه اگر زنى با عنف و زور زنا بدهد ، حكم او اعدام است و مرد مجازاتى ندارد .\r\nمسأله 566 اگر كافرى با زن مسلمان زنا كند ، گرچه زن هم متابعت كرده باشد ، حدّ كافر اعدام است .\r\nمسأله 567 حدّ زناى مرد زن‌دار كه زن در اختيار او باشد و يا زن شوهردار كه شوهر در اختيار او باشد و مانعى براى نزديكى نداشته باشند ، سنگسار است و اگر همسر هركدام در اختيار نباشد ، نظير وقتى كه زن حائض و يا يكى از آنها در مسافرت باشد ، حدّ هر كدام صد تازيانه است .\r\nمسأله 568 حدّ لواط اعدام است ، ولى اگر يكى از آنها مجبور باشد ، مجازاتى ندارد .\r\nمسأله 569 حدّ دلالى براى زنا يا لواط ، هفتاد و پنج تازيانه است و اگر دلّال مرد باشد ، حاكم شرع بايد علاوه بر تازيانه ، او را تبعيد كند و هرطور كه صلاح مىداند نيز او را رسوا نمايد .\r\nمسأله 570 حدّ كسى كه به ديگرى نسبت زنا يا لواط بدهد ، هشتاد تازيانه است . ولى نسبت دادن فحش‌هايى كه در ميان اراذل مشهور است ، اين حكم را ندارد و حاكم اسلامى بايد نسبت دهنده را ادب كند .\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nمسأله 571 خودارضايى حرام است و اگر نزد حاكم اسلامى ثابت شد كسى خودارضايى كرده است ، هرطور صلاح مىداند او را ادب مىكند .\r\nمسأله 572 حدّ نوشيدن يا خوردن شراب و كلّيهء مسكرات ، هشتاد تازيانه است .\r\nمسأله 573 استعمال موادّ مخدّر حرام است و حاكم اسلامى بايد استعمال كننده را ادب كند .\r\nمسأله 574 حدّ دزد در مرتبهء اوّل ، قطع چهار انگشت دست راست ، و در مرتبهء دوم ، قطع پاى چپ او از وسط قدم ، و در مرتبهء سوّم ، حبس ابد است و اگر در زندان هم دزدى كرد ، او را مىكشند . ولى اجراى اين حدود ، شرايطى دارد كه در كتب فقهى به صورت مفصّل آمده است .\r\nمسأله 575 اگر كسى از جيب ديگران يا از در مغازه دزدى كرد يا كيف قاپى نمود ، حاكم اسلامى هرطور صلاح بداند او را ادب مىكند .\r\nمسأله 576 در مورد محارب كه امروزه به او تروريست مىگويند ، حاكم شرع به تناسب جرم عمل مىكند . مثلًا يا او را مىكشد يا دست راست و پاى چپ او را قطع مىكند يا تبعيدش مىنمايد .\r\n\r\nاحكام قصاص و ديات\r\nمسأله 577 اگر كسى ديگرى را عمداً بكشد ، ورثهء مقتول مىتوانند به عنوان قصاص او را بكشند و مىتوانند ديه بگيرند\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nو نيز مىتوانند عفو كنند . ولى اگر قتل ، عمدى نباشد ، حتماً بايد ديه بگيرند يا عفو كنند .\r\nمسأله 578 اگر مردى زنى را بكشد ، مىتوانند او را بكشند . ولى چون ديهء زن نصف ديهء مرد است ، بايد براى كشتن مرد ، نصف ديهء او را بدهند . و اگر زنى مردى را بكشد نيز مىتوانند او را بكشند ، ولى بايد به كشتن او اكتفا كنند و حقّ مطالبهء نصف ديه را ندارند .\r\nمسأله 579 اجراى قصاص و گرفتن ديّات نظير حدود است و مختص به حاكم اسلامى است و ديگران ، حتى ورثه نيز نمىتوانند قصاص كنند . ولى در مورد ديه مىتوانند همديگر را راضى كنند .\r\nمسأله 580 ديهء مرد مسلمان هزار مثقال شرعى طلا است و ديهء زن ، نصف مرد است .\r\nمسأله 581 اگر كسى ديگرى را به صورت غيرعمد بكشد ، علاوه بر ديه بايد شصت روز روزه بگيرد و اگر نمىتواند ، بايد شصت فقير را اطعام كند ، مگر اينكه هر دو را نتواند . و در قتل عمد ، اگر قصاص نشود و ديه بدهد ، بايد شصت روز روزه بگيرد و شصت نفر را اطعام كند ، مگر اينكه هيچ كدام را نتواند .\r\nمسأله 582 اگر كسى يكى از اعضاى بدن ديگرى را قطع كند ، آن شخص مىتواند با اجازهء حاكم شرع ، قصاص كند . ولى اگر جراحتى وارد كند ، بايد ديه بپردازد و ديهء آن را كارشناس ، با اذن حاكم شرع تعيين مىكند .\r\nمسأله 583 ديهء اعضايى از بدن كه جفت ندارد ، نظير\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nزبان و آلت مردانگى ، ديهء قتل است . و ديهء اعضايى كه جفت دارد ، نظير دست و پا و چشم ، اگر هر دو بريده شود يا از بين برود ، ديهء قتل و در مورد يكى از آنها ، نصف ديهء قتل است . ولى در صورت قصاص ، هيچكدام ديه ندارد .\r\nمسأله 584 سقط جنين از گناهان بزرگ است و علاوه بر آن ، ديه دارد . و ديهء آن در چهل روز اوّل بيست مثقال شرعى طلا و در چهل روز دوّم ، چهل مثقال شرعى طلا و در چهل روز سوّم ، شصت مثقال شرعى طلا و در چهل روز چهارم ، هشتاد مثقال شرعى طلا و در چهل روز پنجم ، صد مثقال شرعى طلا است . و اگر روح در آن دميده شد ، براى پسر ، هزار مثقال و براى دختر ، پانصد مثقال شرعى طلا است . و اين حرمت و ديه ، اگر دكتر و زن و شوهر ، در سقط دخالت داشته‌اند يا اجازه داده‌اند ، به هر سه مربوط مىشود .\r\nمسأله 585 اگر كسى بكارت دخترى را از بين ببرد ، ديهء او مهرالمثل است و اگر به عنف باشد ، علاوه بر ديهء مهرالمثل ، مىتوان او را كشت .\r\nمسأله 586 اگر كسى سر ميّت را ببرد ، صد مثقال شرعى طلا بايد بدهد و اگر دست يا پا و مانند اينها را قطع كند ، تعيين ديه با حاكم است و اين ديه به وارث نمىرسد و بايد صرف خيرات براى ميّت شود .\r\nمسأله 587 اگر كسى براى دفاع از جان يا ناموس ، بلكه مال خود ، ديگرى را بكشد يا جراحتى وارد كند ، ديه ندارد . ولى بايد براى حاكم ثابت شود كه اين قتل يا جراحت براى دفاع بوده است .\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nمسأله 588 قتل و جنايت به چهار راه اثبات مىشود :\r\n1 - اقرار قاتل يا جانى\r\n2 - شهادت دو عادل\r\n3 - قسامه ؛ و آن اين است كه مدّعى قتل ، دو شاهد عادل براى شهادت ندارد ، ولى آثار قتل موجود است . در اين صورت مدّعى پنجاه قسم مىخورد و قتل ثابت مىشود .\r\n4 - اگر مدّعى بينه نداشته باشد و منكر براى برائت خود قسم نخورد ، با قسم مدّعى ، قتل يا جنايت ثابت مىگردد .\r\n\r\nاحكام تشريح و پيوند\r\nمسأله 589 اگر طب متوقّف بر تشريح بدن ميّت باشد و بدن ميّت كافر موجود نباشد ، تشريح بدن مسلمان جايز است .\r\nمسأله 590 با اذن حاكم شرع ، مىشود عضوى از ميّت نظير چشم ، كليه ، قلب و مانند اينها را براى پيوند بگيرند . و اگر با اجازهء ميّت قبل از مردن ، و يا اجازهء ولىّ او ، بعد از مردن هم باشد بهتر است .\r\nمسأله 591 انسان مىتواند عضوى از اعضاى خود ، نظير كليه يا چشم و مانند اينها را در حال حيات بفروشد ، چنان كه مىتواند پول بگيرد و اجازهء قطع عضوى از اعضاى خود را پس از مرگ بدهد .\r\nمسأله 592 اگر عضو ميّت بعد از پيوند حيات پيدا كند ، جزو آن شخص مىشود . بلكه اگر عضوى از حيوان نجس نظير سگ را به كسى پيوند بزنند و بگيرد ، جزو بدن آن\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nشخص‌مىشود و اشكال ندارد .\r\nمسأله 593 تزريق خون انسان به انسان ديگر جايز است و خون‌دهنده ثواب انفاق در راه خدا را دارد .\r\nمسأله 594 تشريح بدن ميّت ، براى اثبات جرم ، با اجازهء حاكم شرع اشكال ندارد .\r\nمسأله 595 بستن لوله براى مرد و زن اشكال ندارد ، بلكه عقيم كردن خود هم اشكال ندارد . ولى بايد زن با رضايت شوهر و شوهر با رضايت زن اين كار را انجام دهد .\r\nمسأله 596 كورتاژ ، گناه است ؛ ولى اگر دكتر متخصّص و متديّن تجويز كند ، اشكال ندارد .\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nبخش دوم :\r\nاخلاق و اخلاقيات\r\n\r\n","description":"","footnote":"","page_name":" 139 ","page_number":139},
  {"content":"\r\n . \r\n","description":"","footnote":"","page_name":" 140 ","page_number":140},
  {"content":"\r\n\r\n\r\nبخش دوم : اخلاق و اخلاقيات\r\n\r\nتهذيب نفس\r\nتهذيب نفس يكى از واجبات اكيده است كه اسلام به آن خيلى اهميت داده و در سورهء « الشّمس » بعد از بيش از ده قسم و چندين تأكيد ، فرموده است :\r\nقَدْ أَفْلَحَ مَنْ زَكَّاها ، وَ قَدْ خابَ مَنْ دَسَّاها « 1 »\r\nرستگارى فقط از آن كسى است كه خود را مهذّب نموده است و شقى و بدبخت كسى است كه صفت رذيله بر او حكم‌فرما باشد .\r\nلذا بر هر انسانى واجب است به اندازهء قدرت ، درخت رذالت را از دل بكند و درخت فضيلت به جاى آن بكارد ، بارور كند و از ميوهء آن خود و ديگران بهره‌مند شوند . و اين كار به قول پيامبر اكرم ( ص ) « جهاد اكبر » « 2 » است و كارى بسيار مشكل است و در عين حال بسيار لازم مىباشد .\r\nصفات رذيله بيش از چهل صفت است ، چنانچه ضدّ آن‌ها ، يعنى صفات حسنه هم بيش از چهل صفت است و علماى علم اخلاق در هر كدام از آنها حرف‌ها دارند . مهم‌ترين و\r\n\r\n\r\n","description":"","footnote":"\r\n( 1 ) . شمس / 10 - 9\r\n( 2 ) . الكافى ، ج 5 ، ص 12 : « عَنْ أَبِى عَبْدِ اللَّهِ أَنَّ النَّبِى بَعَثَ بِسَرِيهء فَلَمَّا رَجَعُوا قَالَ مَرْحَباً بِقَوْمٍ قَضَوُا الْجِهَادَ الْأَصْغَرَ وَ بَقِى الْجِهَادُ الْأَكْبَرُ قِيلَ يا رَسُولَ اللَّهِ وَ مَا الْجِهَادُ الْأَكْبَرُ ؟ قَالَ جِهَادُ النَّفْسِ . »\r\n","page_name":" 141 ","page_number":141},
  {"content":"\r\n\r\nخطرناكترينِ صفات رذيله عبارتند از : حسد ، كبر ، منيت و خودخواهى ، عصبيت و لجاجت ، غرور ، عجب ، حبّ دنيا ، جهل مركّب ، سوء ظن ، كينه‌توزى ، غضب ، بخل ، جبن و پستى و بىشخصيتى كه به آن « آفت نفس » مىگويند .\r\nپيروى از صفات رذيله و حكومت يكى از آن صفات بر دل ، انسان را بد بخت و جهنّمى مىكند .\r\nمهم‌ترين و بهترينِ فضائل و صفات حسنه نيز كه انسان را خوشبخت و بهشتى مىكند ، عبارتند از : خيرخواهى و ديگرگرائى براى خلق خدا ، تواضع ، انعطاف پذيرى و قبول كردن حق ، فريب نخوردن از نفس امّاره ، اعمال را در مقابل نعمت‌ها پوچ و هيچ دانستن ، شناختن دنيا و دانستن اين‌كه فريبى بيش نيست ، حسن ظن به ديگران و حالت توجيه داشتن در اعمال ديگران كه در فقه به آن « اصالهء الصّحه » مىگويند ، علم به احكام دين ، اخلاق دين و اعتقادات دينى ، حلم در مقابل ناملايمات ، سخاوت ، شجاعت ، علو همّت و مردانگى ، عطوفت و مهربانى و به دل نگرفتن بدىها از ديگران كه قرآن آن را صفح مىداند .\r\nدر علم اخلاق ، بيش از ده راه و روش براى تهذيب نفس بيان شده است و بهترين روش كه قرآن بر آن پافشارى دارد ، تقيد به ظواهر شرع است . به‌گونه‌اى كه اگر كسى جداً اهميت به واجبات مخصوصاً نماز اوّل وقت و در مسجد و با جماعت بدهد ، و به مستحبّات نيز اهميت بدهد ، مخصوصاً با نماز شب ، قرآن ، دعا و توسّل انس داشته باشد . همچنين به اجتناب از گناه اهميت بدهد و اگر گناهى جلو آمد با توبه و عذرخواهى از خداوند تعالى آن را رفع كند ، مىتواند خودسازى كند .\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nاساساً اعمال انسان در پرورش صفات حسنه و صفات رذيله بسيار مؤثّر است ، نظير آب كه در پرورش درخت تأثير دارد . چنانچه اگر آب به درخت داده نشود ، به مرور زمان مىخشكد و نيز پرورش و شادى آن درخت ، در اثر آبيارى است .\r\nنكتهء مهم ديگر كه قرآن كريم بر آن نيز تأكيد دارد اينكه : همان‌گونه كه اعمال انسان در پرورش صفات درون او تأثير به‌سزائى دارد ، صفات حسنه و رذيله نيز در اعمال نيك و بد آدمى اثرات مهمّى دارد .\r\nقُلْ كُلٌّ يَعْمَلُ عَلي شاكِلَتِه « 1 »\r\nاز كوزه برون طراود آنچه در او است .\r\nبا توجّه به لزوم خودسازى و تهذيب نفس و با عنايت به نكاتى كه بيان گرديد ، در اين بخش از كتاب ، بعضى از گناهانى كه از صفات رذيله سرچشمه مىگيرد ، تبيين مىگردد تا با پرهيز و اجتناب از آن گناهان ، گامى در راه خودسازى و ريشه‌كن كردن صفات رذيله برداشته شود .\r\n\r\n\r\n","description":"","footnote":"\r\n( 1 ) . اسراء / 84\r\n","page_name":" 143 ","page_number":143},
  {"content":"\r\n\r\n\r\nآزار و اذيّت\r\nمسأله 1 هرگونه گفتار و كردارى كه موجب آزار و اذيت‌باشد و موجب رنجش خاطر ديگران يا آبروريزى گردد ، حرام‌است . حتّى آزار حيوانات يا شكار آن‌ها براىتفريح‌و سرگرمىحرام‌است . ولى اگر در آزار حيوانات ، بلكه كشتن آنها داعى عقلائى باشد ، جايز است ، چنانچه شكار آنها براى استفاده از آنها جايز است .\r\nاتراف ، تبذير و اسراف\r\nمسأله 2 « اتراف » ، يعنى فرو رفتن در مشتهيات نفس از راه حرام و « تبذير » ، يعنى به هدر دادن نعم الهى نظير نابود كردن مال و عمر و آبرو و مانند اينها ، و هر دو حرام است . و « اسراف » ، به معناى فرو رفتن در مشتهيات نفس از راه حلال ، گرچه حرام نيست ، ولى محال است كه مسرف بتواند به كمال انسانى برسد .\r\nمسأله 3 تهيهء خلاف شأن خانه يا لوازم زندگى ، كه به آن تجملگرائى هم گفته مىشود ، اسراف است و خمس دارد . همچنين مترف و مبذّر بايد خمس آنچه را اتراف و تبذير نموده‌اند بدهند .\r\nاحتكار\r\nمسأله 4 احتكار به اين معنا كه چيزى را كه امّت اسلامى به آن احتياج دارند ، نگاه دارد و آن را در معرض فروش قرار ندهد ، حرام است . نظير نگاهدارى چيزى براى اين كه بازار\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nسياه درست شود و آن را به قيمت گران بفروشد ، نگاهدارى براى اين كه مردم يا حكومت اسلامى را در مضيقه قرار دهد و يا ضرر به اقتصاد مملكت اسلامى بزند .\r\n\r\nارضاى غريزهء جنسى از طريق غيرشرعى\r\nمسأله 5 يكى از گناهان در اسلام ، ارضاى غريزهء جنسى از غير همسر است و اقسام آن عبارتند از :\r\nالف ) زنا ، كه عقوبت و كيفر آن بسيار بزرگ است .\r\nب ) لواط كه در روايات آمده است عرش خداى متعال از آن به لرزه درمىآيد .\r\nج ) خود ارضايى ( استمناء ) كه علاوه بر اينكه حرام است ، مفاسد روحى و جسمى بسيارى دارد .\r\nد ) نگاه شهوت‌انگيز يا ديدن عكس‌ها و فيلم‌هاى شهوت‌انگيز و نوشتن يا خواندن داستان‌هاى شهوت‌انگيز ، و گفتن و يا شنيدن و يا خواندن آهنگ‌ها و يا اشعار شهوت‌انگيز به طور غنا و يا به‌طور عادى و هر چيزى كه موجب تحريك او شود ، حتّى خيال‌هاى شهوت انگيز حرام است .\r\n\r\nاستهزاء\r\nمسأله 6 استهزاء و مسخره كردن‌ديگران ، حرام‌است . و معناى آن اين است كه كارى كند كه موجب تحقير ديگران شود ، حتّى اگر موجب تحقير خود شود نيز حرام است ؛ زيرا ذلّت خويش نظير ذلّت ديگران است و حرام است .\r\n\r\n","description":"","footnote":"","page_name":" 145 ","page_number":145},
  {"content":"\r\n\r\n\r\nاشاعهء فحشا\r\nمسأله 7 اشاعهء فحشاء ، يعنى پراكنده‌كردن فساد و زشت‌كارى ، از گناهان كبيره در اسلام است . و برخى از اقسام آن عبارتند از : شايعه سازى و شايعه پراكنى ، مطّلع كردن مردم از عيبى كه يك نفر دارد و انجام علنى گناه نظير بىحجابى و بدحجابى .\r\n\r\nاصرار بر گناه\r\nمسأله 8 اصرار بر گناه و تكرار گناه ، هرچند آن گناه به ظاهر كوچك باشد ، حرام است . تكرار گناه و اصرار بر محرّمات ، انسان را در سرازيرى گناه مىاندازد و مانند اتومبيل ترمز بريده او را به اعماق درهء شقاوت و بدبختى پرتاب مىنمايد . بنابراين آدمى بايد از گناه بپرهيزد و اگر گناهى مرتكب شد ، فوراً توبه نمايد و مراقب باشد كه گرفتار اصرار بر گناه و بدتر از آن توجيه گناه نشود كه بدبختى بزرگترى به همراه خواهد داشت .\r\n\r\nاظهار گناه\r\nمسأله 9 بازگو كردن گناه و اظهار آن نزد ديگران ، خود گناه ديگرى است كه موجب آبروريزى يا از بين رفتن قبح گناه مىشود . اگر انسان مرتكب گناه شد ، صرفاً بايد در محضر خداىرحمان معترف و مقِر به گناه خويش باشد و از ذات كبريائى خداوند طلب آمرزش نمايد و اميد به‌رحمت بىمنتهاى او داشته باشد .\r\n\r\n","description":"","footnote":"","page_name":" 146 ","page_number":146},
  {"content":"\r\n\r\n\r\nاعانت بر اثم\r\nمسأله 10 اعانت بر اثم يعنى « كمك به گناه » ، از گناهان بزرگ در اسلام است و برخى اقسام آن عبارتند از : امر مؤثّر به گناه يا نهى موثّر از واجب ، فراهم كردن اسباب و امكانات گناه ، ترغيب محرّك به گناه يا تهديد محرّك براى ترك گناه و تبليغ مؤثّر در به جا آوردن گناه و يا ترك واجب .\r\n\r\nانتقام\r\nمسأله 11 انتقام گرفتن در محّرمات ، مانند غيبت‌كردن‌از كسىكه غيبت‌انسان‌را كرده‌و مقابلهءفحش‌با فحش‌و بهتان‌با بهتان‌و مانند اين‌ها حرام است‌و انتقام‌گرفتن‌از امورىكه‌در شرع مقدّس براى آن قصاص و ديه‌و غرامتى مشخّص‌شده ، پس‌از حكم‌حاكم ، جايز است ولى بايد از آن‌تعدّىنكند ، اگرچه‌عفو و گذشت‌افضل‌و اولىاست .\r\n\r\nاهانت\r\nمسأله 12 هتك حرمت ، ضربه زدن به شخصيّت و لطمه زدن به آبروى هر انسانى ، اهانت به وى محسوب مىشود و حرام است . همچنين تحقير كردن ، كوچك شمردن ، بىاعتنايى و ناديده گرفتن ديگران ، با گفتار و نوشتار و هر وسيله‌اى كه صورت پذيرد ، از مصاديق ونمونه‌هاى اهانت به شمار مى رود و گناه آن بسيار بزرگ است .\r\n\r\n","description":"","footnote":"","page_name":" 147 ","page_number":147},
  {"content":"\r\n\r\n\r\nبدعت يا پايه‌گذارىسنّت‌بد\r\nمسأله 13 پايه‌گذارى سنّت‌هاىحرام و نيز پايه‌گذارى سنّت‌هاى غلط كه تبعات‌حرامىدارد ، حرام است و تا زمانىكه‌به‌آن‌سنّت و مرام عمل‌شود ، در نامهء اعمال پايه‌گذاران ثبت مىگردد و در گناهانى كه انجام مىشود شريك هستند . نظير رواج زندگى تجمّلى ، سخت‌گيرىهاى بىمورد در ازدواج ، تعيين مهريه‌هاى سنگين و تهيهء جهيزيهء تجمّلى كه در نهايت‌منجر به‌تبذير حرام‌و يا ازدواج نكردن‌و به حرام افتادن جوانان مىشود .\r\n\r\nبىعفّتى\r\nمسأله 14 حفظ عفّت براى همه و به ويژه براى زنان ، واجب و ترك آن حرام است و گناه بزرگى محسوب مىشود .\r\nمسأله 15 نگاه زن و مرد نامحرم به بدن يكديگر ، حرام است . ولى نگاه به صورت نامحرم و دو دست او تا نرسيده به مچ ، و نيز نگاه زن به سر و گردن مرد نامحرم ، به شرط آنكه شهوت انگيز يا مفسده انگيز يا جالب نباشد ، جايز است .\r\nمسأله 16 گفتن و شنيدن‌حرف‌هاى شهوت‌انگيز براى زن و مرد - به جز زن و شوهر - حرام است .\r\nمسأله 17 پوشيدن لباس شهوت انگيز يا مفسده انگيز زن يا مرد در مقابل نامحرم ، حرام است .\r\nمسأله 18 چادر يك حجاب مذهبى و ملّى است و زن ايرانى كه هميشه حتّى قبل از اسلام شهرت به عفت داشته ، نبايد اين حجاب مذهبى و ملّى را از دست بدهد كه خسارات\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nفراوانى دارد .\r\nمسأله 19 دوست‌يابى زن با مرد نامحرم و مرد با زن نامحرم ، حرام است ، و قرآن شريف از اينكه زن ، مرد نامحرمى را و يا مرد ، زن نامحرمى را به عنوان دوست بگيرد ، نهى مؤكّد فرموده است .\r\n\r\nبىغيرتى\r\nمسأله 20 غيرت‌عبارت‌است‌از سعىدر محافظت‌از امورىمانند دين‌و آبرو و ناموس و اولاد و اموال و . . . و بىغيرتى به معناى عدم محافظت از آن امور ، حرام است . و گاه به قيادت و دياثت منجر مىشود . بنابراين بر مؤمن غيرتمند واجب است علاوه بر محافظت از دين اطرافيان و محارم ، از امورىكه‌به فساد و يا بىعفّتى آنان منجر مىگردد ، پيشگيرىو منع‌نمايد و نسبت به حفظ حجاب و شئونات اخلاقى و اختلاطبا نامحرم‌و رفت و آمد زن و فرزندان - تا جايىكه‌منجر به سوءظن‌و سخت‌گيرى هاى بىمورد نشود - ، كنترل و مراقبت جدّى داشته باشد .\r\n\r\nتجسّس و تفحّص\r\nمسأله 21 يكى از گناهان بزرگ در اسلام تجسّس و تفحّص و شنود در كارها و گفتار مسلمان‌ها است . نظير زير نظر گرفتن ديگران ، يا بازرسى از حريم يا وسايل شخصى ديگران ، يا بازجويى و حرف كشيدن از كسى براى تفحّص و شنود و كشف اسرار و همهء اقسام آن حرام است ، مگر اينكه ضرورتى اقتضا كند .\r\n\r\n","description":"","footnote":"","page_name":" 149 ","page_number":149},
  {"content":"\r\n\r\n\r\nتَعرُّب پس از هجرت\r\nمسأله 22 يكى از گناهان بزرگ در اسلام ، تعرّب پس از هجرت است . و معناى آن اين است كه انسان جايى رود كه نتواند دين خود و بستگان خود را حفظ كند . و قرآن شريف خروج از چنين مكانى را واجب مؤكّد مىداند .\r\nتعيير و سرزنش\r\nمسأله 23 از گناهان بزرگ در اسلام ، تعيير و سرزنش به واسطهء عيوب يا معصيت‌هاى ديگران است . و اگر عيبى در كسى نباشد و او را سرزنش كنند ، يا سرزنش با ضميمهء استهزاء يا اهانت و يا فحش باشد ، گناه آن بسيار بزرگ‌تر است .\r\n\r\nتقلّب\r\nمسأله 24 تقلّب‌كردن‌حرام است . و از جمله مصاديق آن مىتوان به تقلّب در معاملات ، نظير چسباندن مارك هاى غير واقعى روى كالا يا تقلّب در امتحانات ، اشاره كرد . همچنين كمك‌كردن به متقلّب ، مثل كمك‌اساتيد و مراقبين در تسهيل تقلّب‌و چشم‌پوشىو عدم‌مراقبت‌از آنان‌و سهل‌انگارى كردن‌و . . . نيز حرام‌مىباشد .\r\nتندخويى و بدخلقى\r\nمسأله 25 تند خويى ، گناه بزرگى است كه از تكبّر و غضب سرچشمه مىگيرد ، و در اكثر مواقع موجب آزردن خاطر\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nديگران مىشود و بعضى از مواقع توهين به ديگران است كه گناه آن خيلى بزرگ است .\r\nتهمت\r\nمسأله 26 از گناهان كبيره در اسلام تهمت است ، و معناى آن اين است كه عيبى را به كسى نسبت دهد كه آن عيب را نداشته باشد .\r\nمسأله 27 افترا بر خدا و پيامبران و اوصياى گرامى ( ع ) و نيز تهمت به مراجع تقليد و علما و وابستگان به دين ، گناه مضاعف دارد .\r\nمسأله 28 اگر كسى تهمت به كسى زده باشد و او مطّلع شده باشد ، بايد او را راضى كند و اگر مطّلع نشده باشد ، علاوه بر لزوم دعا و استغفار براى او ، بايد اگر قدرت دارد رفع آن تهمت را بنمايد ، و گرنه به اندازهء ممكن جبران آن خسارت را بنمايد .\r\n\r\nچاپلوسى و تملّق\r\nمسأله 29 يكى از گناهان در اسلام ، چاپلوسى و تملّق است ؛ به اين معنا كه انسان بر خلاف واقع يا بر خلاف عقيدهء خود ، نسبت به ديگرى اظهار دوستى كند و از او تمجيد و ستايش نمايد ؛ نظير ستودن علمى يا دينى كسى كه فاقد مراتب علمى و دينى است .\r\n\r\n","description":"","footnote":"","page_name":" 151 ","page_number":151},
  {"content":"\r\n\r\n\r\nچشم‌و هم‌چشمى\r\nمسأله 30 چشم‌و هم چشمىبا ديگران‌در افزون طلبىهاى زندگانى دنيوى يا تفاخر و تكاثر عملى كه در ميان‌افراد جامعه‌و به‌ويژه‌در زندگىهاى خانوادگى رايج مىباشد ، حرام است و موجب مفاسد فراوانى از جمله اختلافات خانوادگى مىشود .\r\n\r\nحرام‌خواري\r\nمسأله 31 مال حرام مالى است كه از راه نامشروع به دست آيد و مطلق تصرّف در آن ، حرام است . خواه به مصرف خوردن و آشاميدن برسد ، خواه صرف پوشاك و مسكن و نظير آن شود . و حرام خوار علاوه بر اينكه گناه بزرگى مرتكب شده است ، از مال حرام كه در آن تصرّف نموده ، نفع نمىبرد و آن مال بركت ندارد .\r\n\r\nحقّ النّاس\r\nمسأله 32 ضايع كردن حقّ ديگران ، به هر نحوى كه باشد ، حقّ النّاس نام دارد و حرام است . دزدى ، حيف و ميل اموال ، ربا و رشوه ، عدم پرداخت ديون شرعى نظير خمس و زكات ، كتك زدن بى جا و وارد كردن جراحت بدنى به ديگران و رعايت نكردن نوبت ديگران در امورى كه كارها به صورت نوبتى اداره مىشود ، از مصاديق حقّ النّاس است و گناه همهء موارد ذكر شده بزرگ است . كسى كه مرتكب حقّ النّاس شده است ، بايد صاحب حق را از خود راضى كند و حقّ ضايع شده را ادا نمايد تا توبهء او پذيرفته شود .\r\n\r\n","description":"","footnote":"","page_name":" 152 ","page_number":152},
  {"content":"\r\n\r\n\r\nخلف وعده\r\nمسأله 33 تخلّف از وعده‌هايى كه موجب ضرر مالى يا آبرويى شود ، يا موجب اتلاف عمر شود و نيز تخلّف از عقود و شروط ، حرام است و در بسيارى موارد ضمان‌آور نيز مىباشد . و كسى كه خلف وعده مىكند بايد جبران خسارت كند يا لااقل طرف مقابل را راضى نمايد .\r\nخيانت\r\nمسأله 34 از گناهان بزرگ در اسلام خيانت است و اقسام آن عبارتند از : خيانت به دين ، خيانت در عرض و ناموس مسلمانان ، خيانت در امانت ديگران ، خيانت در معاملات ، خيانت در مشورت ، خيانت در اسرار .\r\nدروغ\r\nمسأله 35 دروغ يا فريب ديگران ، به هر نحوى كه باشد حرام است و بر اساس تعاليم قرآن و عترت ، گناه بزرگى است ، تا جايى كه از دروغ به عنوان سلب كنندهء ايمان و از دروغگو ، به عنوان دشمن خداوند ياد شده است .\r\nمسأله 36 نسبت دروغ دادن به پيامبران گرامى و ائمّهء طاهرين ( ع ) ، بدعت است و شديدترين عذاب الهى را دارد . همچنين دروغ مفسده‌آميز ، نظير دروغى كه روابط بين دو مسلمان را تيره كند يا آبروى كسى را ببرد يا كسى را در خطر اندازد ، از گناهان كبيره است ؛ بلكه دروغى كه مفسده‌آميز هم نباشد ، نظير تعريف خود كه واقعيت نداشته باشد از گناهان\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nكبيره است .\r\nمسأله 37 توريه ، به اين معنا كه لفظى بگويد و معنايى را اراده كند كه مخاطب توجّه به آن معنى نداشته باشد نيز دروغ و حرام است ؛ مگر مجبور باشد . نظير اينكه بگويد آقا در خانه نيستند و امام زمان ( ع ) را اراده كند و گمان مخاطب به نبودن صاحب خانه برود .\r\nدشمنى ، كينه‌توزى و قهر\r\nمسأله 38 از محرّمات در اسلام ، دشمنى و كينه‌توزى و اظهار عداوت و بغض و قهر با مسلمانان است .\r\nمسأله 39 دشمنى با افراد وابسته به دين نظير علما ، در حدّ كفر است . و دشمنى با خويشان ، حرمت قطع رحم را نيز دارد كه لعن قرآن را به همراه خواهد داشت .\r\nربا\r\nمسأله 40 رباخوردن و ربا دادن حرام است و ربا خورى را قرآن ، جنگ با خداوند دانسته است . و اقسام آن عبارتند از : قرض با بهره ؛ گرچه آن بهره بسيار كم يا شرطى از شروط باشد ، قرض مثل به مثل با زيادتر يا خريد و فروش مثل به مثل با زيادتر .\r\nمسأله 41 سود بردن به واسطهء حيلهء شرعى ، نظير اينكه يك ميليون قرض‌الحسنه دهد ولى چيز كم ارزشى را بفروشد به يك صد هزار تومان ، ربا و حرام است مگر مجبور باشد .\r\n\r\n","description":"","footnote":"","page_name":" 154 ","page_number":154},
  {"content":"\r\n\r\n\r\nرشوه\r\nمسأله 42 رشوه‌خوارى حرام است ؛ به اين معنا كه چيزى بگيرد و حقّى را از بين ببرد يا ناحقّى را حقّ كند . و اين رشوه مختص به قضاوت نيست و رشوه دهنده و رشوه گيرنده هر دو گناهكارند ، مگر اينكه رشوه دهنده مجبور باشد .\r\n\r\nرضايت‌به‌ظلم و يارى ظالم\r\nمسأله 43 يارى ظالم‌و تمايل به ستمگر حرام است . و هر كس‌كه‌ظالم‌را يارىكند و يا در رسيدن‌به مقاصد او بكوشد و يا به‌كار او خشنود باشد ، در گناه‌او شريك است .\r\n\r\nزخم زبان\r\nمسأله 44 آزردن و اذيّت‌كردن ديگران با سخنان نيش‌دار و زننده ، زخم زبان نام دارد و حرام است . خواه با كلمات توهين‌آميز باشد ، يا به صورت كنايه گفته شود كه وى را نارحت كند . به‌خصوص زن و شوهر بايد مراقب باشند سخنان نيش‌دار نسبت به نواقص همديگر يا عيوب‌خانواده‌هاى همديگر نداشته باشند كه گناه بزرگى است .\r\n\r\nسحر\r\nمسأله 45 يكى از گناهان بزرگ در اسلام ، تعليم سحر و تحصيل و به كارگيرى آن است و كليهء اقسام آن حرام است ، چه مضر براى ديگران باشد نظير تفرقه بين زن و شوهر ، يا نافع براى ديگران باشد نظير ايجاد محبّت بين زن و شوهر .\r\nمسأله 46 ابطال سحر جايز است .\r\n\r\n","description":"","footnote":"","page_name":" 155 ","page_number":155},
  {"content":"\r\n\r\n\r\nسعايت\r\nمسأله 47 سعايت به معنى تلاش و كوشش در تيره كردن روابط بين افراد و گروه‌ها ، حرام است . بدگوئى از افراد نزد مقام بالاتر و فتنه‌جويى در اين خصوص ، از مصاديق سعايت است و گناه آن بزرگ مىباشد .\r\n\r\nسوء ظن\r\nمسأله 48 سوءظن به ديگران ، حرام است و از گناهان بزرگى است كه در بسيارى از موارد منجر به قتل و جدائى و طلاق و بىمهرى و بغض و كينه و مانند اينها مىشود .\r\nمسأله 49 سوءظن ، اقسامى دارد و بدترين قسم آن كه مفاسد بسيارى دارد ، هنگامى است كه همراه با تخيّل گناه ديگران باشد و معاصى ديگرى نظير تجسّس نيز به آن ضميمه شود ؛ نظير اينكه مرد تخيّل كند همسر او با ديگرى رابطهء نامشروع دارد . و مبارزه با چنين سوءظنّى ، از اوجب واجبات است .\r\n\r\nشبهه افكنى\r\nمسأله 50 شبهه ، مطلب باطلى است كه به حق شباهت دارد و افراد ساده لوح آن را باور مىكنند . شبهه‌افكنى به معناى گفتن يا نوشتن مطلبى كه در ذهن ديگران شبهه ايجاد كند ، حرام است . گاهى نيز يك سخن غير باطل كه خارج از ظرفيت علمى و اعتقادى شنونده است ، در ذهن او تبديل به شبهه مىشود و شكّ و ترديد ايجاد مىكند . و به‌طور كلّى\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nطرح هر مطلبى كه موجب تضعيف اعتقادات و تشكيك در مبانى دينى و مذهبى مردم شود ، حرام و گناه آن بزرگ است .\r\n\r\nشراب خوارى\r\nمسأله 51 آشاميدن هرچيز مست كننده ، حرام و از گناهان كبيره است كه عقل را زايل مىكند و زيان‌هاى متعدّد روحى و جسمى به همراه دارد . در بسيارى از موارد ، گناهان ديگرى نظير بد خلقى ، بد زبانى ، جنايت ، آدم كشى ، افشاء اسرار ، هتك حرمت ، بىعفّتى و بىغيرتى ، ضميمهء شرابخوارى مىشود كه گناه آن را مضاعف مىكند .\r\n\r\nشماتت\r\nمسأله 52 شماتت حرام است و معناى آن اين است كه انسان به ديگرى بگويد : مصيبتى كه به اورسيده است ، از بدىكردار خود او است . و اينچنين است شماتت در مشكلات ديگران و يا شكست‌هاى خانوادگى ، حزبى و طائفه‌اى . و در حرمت شماتت فرقى نمىكند كه‌همراه‌با دشمنىو كينه‌و حسادت‌باشد يا نباشد .\r\n\r\nظلم\r\nمسأله 53 ظلم حرام است و عقلًا و شرعاً گناهى بزرگ‌تر از آن نداريم . و از جمله اقسام آن مىتوان به ظلم به خداوند متعال ؛ نظير كفر و شرك و كفران نعمت و ظلم به بندگان و مخلوقات‌او ؛ نظير حق‌ّالنّاس ، غيبت ، تهمت ، استهزاء\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nو سرزنش و ظلم به نفس اشاره كرد و قبيح‌ترين قسم ظلم ، ظلم به ديگران در جهت عرض و ناموس آنها است .\r\nمسأله 54 در حقّ النّاس ، ظالم بايد مظلوم را راضى كند و اگر دِينى دارد ، ادا كند و فرقىندارد كه مظلوم توجّه به آن ظلم پيدا كرده باشد يا نه ، امّا در ساير اقسام ظلم به ديگران ، اگر مظلوم توجّه به ظلم پيدا كرده باشد ، ظالم بايد رضايت او را به دست آورد . و در غير اين صورت ، پشيمانى و اصلاح خود ، كفايت مىكند .\r\nعاقّ والدين\r\nمسأله 55 يكى از گناهان بزرگ در اسلام عاقّ پدر و مادر است و آن اقسامى دارد و كوچكترين اقسام آن : تندى و پرخاشگرى ، قهر و داد زدن بر سر آنهاست ، و اين قسم همان عاقى است كه در قرآن و روايات از گناهان كبيره شمرده شده است .\r\nمسأله 56 اگر پدر و مادر كافر يا گناه‌كار باشند ، فرزند نبايد در كفر يا گناه آنها پيروى داشته باشد ، ولى بايد رفتارى كريمانه و با تلطّف و مهربانى با آنها داشته باشد . همچنين اگر پدر و مادر مقصّر باشند ، فرزند نمىتواند با آنها تندخويى كند و بايد بر بدى آنها صبر كند .\r\n\r\nغش در معامله\r\nمسأله 57 غش‌و فريب ديگران به هر صورتى باشد حرام است و حتّى پيامبر گرامى ( ص ) سلب ايمان از غش\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nكننده نموده است ؛ و فرقى نيست آن فريب در معاملات باشد يا غير معاملات . و همين مقدار كه كسى را فريب دهد ، گناه است و اگر مربوط به مال باشد حق‌ّالنّاس است كه گناه بزرگى است و گاهى گناهش بالاتر از حق‌ّالنّاس است ، نظير اينكه مردى زنى را فريب دهد كه از شوهرش جدا شود و بالعكس .\r\n\r\nغنا\r\nمسأله 58 صوت يا آهنگى كه شهوت‌انگيز و طرب‌انگيز باشد و اصطلاحاً غنا يا موسيقى نام دارد ، حرام است .\r\nمسأله 59 ساختن آلات موسيقى و خريد و فروش ، بلكه نگاه‌دارى آنها حرام است .\r\n\r\nغيبت\r\nمسأله 60 غيبت ، يعنى عيب كسى را در غياب او به ديگران منتقل نمودن ، حرام و از گناهان بزرگ است و فرقى نيست كه آن عيب پوشيده باشد يا نه ، و همچنين فرقى نيست كسى كه غيبت او مىشود راضى باشد يا نه ، و همچنين فرقى نيست كه غيبت با گفتار باشد يا اشاره و نوشتن و امثال اينها و همين مقدار كه به عنوان ضربه‌زدن به شخصيت كسى ، عيب او را در غياب او به ديگرى منتقل كند غيبت و از گناهان كبيره است .\r\nمسأله 61 اگر غيبت به گوش كسى كه غيبت از او شده رسيده باشد ، بايد از او حليت بطلبد ، ولى اگر ممكن نباشد ، استغفار براى او كفايت مىكند و به هر تقدير دعا و استغفار و جبران خسارت براى كسى كه از او غيبت شده لازم است .\r\n\r\n","description":"","footnote":"","page_name":" 159 ","page_number":159},
  {"content":"\r\n\r\n\r\nفحش\r\nمسأله 62 از گناهان در اسلام فحش دادن به مسلمان است و چون فحش دادن اهانت است ، از گناهان كبيره به شمار مىآيد . از ديدگاه اسلام ، فحش دادن به غيرمسلمان نيز ناپسند است و حتّى دشنام و ناسزا به بچّه‌ها و ديوانه‌هايى كه متوجّه فحش مىشوند ، حرام است و فحش به حيوانات نيز مذمّت شده است .\r\n\r\nفخر فروشي\r\nمسأله 63 فخرفروشى ، به خودباليدن ، مباهات‌و اظهار كمال خويش ، حرام است . خواه اظهار كمالات‌درونىو نفسانىباشد و خواه‌امور خارجى مانند افتخار به مال‌و اولاد و همسر ، علم و قدرت و رياست و مانند اين‌ها و حتّىفخرفروشى و اظهار برترى در عبادت‌و امور معنوىحرام است .\r\n\r\nفرار از جنگ\r\nمسأله 64 يكى از گناهان بزرگ در اسلام فرار از جنگ است ، و اقسام آن عبارتند از : فرار از جبهه ، تخلّف از فرمان فرمانده ، كم‌كارى يا بيكارى يا تخلّف از وظيفه ، شركت نكردن در جنگ در صورت احتياج و كمك نكردن به جبهه از جهت مالى و فكرى و تبليغى و مانند اينها .\r\n\r\nفسادانگيزىو فتنه‌گرى\r\nمسأله 65 سعىو كوشش‌در فسادانگيزى ميان مردم ،\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nمخصوصاً فتنه‌گرىدر دين‌و منحرف‌كردن‌مردم‌از دين‌و فضايل‌اخلاقى ، گناه‌كبيره‌است . حتّى اگر عمل‌يا گفتار يا نوشتار كسىخود به خود موجب انزجار و يا انحراف‌مردم‌از دين‌و فضايل‌اخلاقىباشد نيز حرام‌است .\r\nقطع رَحِم\r\nمسأله 66 قطع رحم ، يعنى بريدن از خويشان نسبى ، حرام و يكى از گناهان كبيره در اسلام است . و صله رحم يعنى كارى كه موجب ناراحتى وابستگان و خويشان شود انجام ندهد . و رفت و آمد با آنها مخصوصاً اگر موجب مزاحمت براى خود و آنها باشد لازم نيست . ولى به اندازهء مقدور در رفع حوائج آنها بايد باشد .\r\nمسأله 67 اگر خويشان قطع رحم كنند انسان نمىتواند قطع رحم كند ، مگر اينكه در صلهء رحم‌مفسده‌اى نظير ذلّت‌او باشد . همچنين اگر خويشان اهل معصيت باشند در صورتى كه صلهء رحم كمك در معصيت آنها نشود بايد قطع رحم نكند . مگر مفسده براى خود يا وابستگان او داشته باشد .\r\nمسأله 68 خويشان سببى نظير همسر و پدر و مادر او ، گرچه رحم واقعى نيستند ولى بسيار شايسته است احكام قطع رحم در مورد آنان نيز مراعات گردد .\r\n\r\nقمار\r\nمسأله 69 قمار ، يكى از گناهان بزرگ است كه علاوه بر حرمت ، موجب تباهى روح و ضعف اعصاب و افسردگى دل\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nنيز مىشود ، و بدتر از همه اينها موجب تباهى دين و دنياى انسان است .\r\nمسأله 70 بازى كردن با آلات قمار ؛ چه با قصد برد و باخت باشد و چه بدون قصد برد و باخت و بازى كردن با غير آلت قمار ، با قصد برد و باخت حرام است .\r\n\r\nقيادت‌و دياثت\r\nمسأله 71 قيادت كه به معناى فراهم كردن زمينهء عمل‌منافىعفّت‌زنا ، لواطو مساحقه - است‌و دياثت‌كه به معنى رضايت فرد بر عمل‌منافىبا عفّت‌ِمحارم‌خود با ديگران است ، هر دو حرام‌و از گناهان‌كبيره‌است . و قياد و ديوث ، شريك گناه كسى است كه مرتكب‌آن گناه شده است .\r\n\r\nكفران نعمت\r\nمسأله 72 كفران نعمت ، حرام است و معناى آن اين است كه نعمت‌هاى الهى در گناه صرف شود ، حتّى اگر انسان از نعمت‌هاى خداوند استفادهء صحيح نكند يا آن نعمت‌ها را هدر دهد . به كارگيرى اعضاء و جوارح بدن ، در غير از مسير تقرّب و رضاى خداوند ، نزد علماى علم اخلاق ، از مصاديق كفران نعمت است .\r\n\r\nكم‌فروشى\r\nمسأله 73 كم‌فروشىگرچه مشهور در معاملات است ، ولى در هر كارى باشد ، حرام است . نظير كم‌كارى ، بدكارى و\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nبىكارى در ادارات و يا اينكه بنا ، كارگر ، لوله‌كش ، سفت‌كار و . . . كار خود را انجام نداده يا ناقص انجام داده باشد ، و به آن در عرف ، سرهم اندازى مىگويند .\r\nكوتاهى در حقوق فرزندان\r\nمسأله 74 كوتاهى در حقوق فرزندان ، حرام است و همان‌طور كه پدر و مادر حقوقى دارند و بايد ادا شود ، فرزندان نيز حقوقى دارند كه بايد ادا شود . از حقوقى كه فرزندان بر پدر و مادر دارند : تربيت صحيح اسلامى ، آموختن آداب و رسوم اجتماعى ، آموختن دانش ، زمينه‌سازى براى برخوردارى از يك زندگى متوسّط و پرهيزدادن او از تنبلى و بيكارى ، فراهم‌كردن مقدّمات ازدواج و گذاشتن اسم اسلامى خصوصاً اسامى چهارده معصوم ( ع ) است .\r\nكوتاهى در رفع حوائج مسلمانان\r\nمسأله 75 كوتاهى در رفع حوائج ضرورى مسلمين و كوتاهى در حفظ آبروى مسلمين ، حرام است . نظير اينكه يك مسلمان حاجت ضرورى به خوراك ، پوشاك ، مسكن يا ازدواج داشته باشد يا آبروى او در خطر باشد ، مثلًا قرضى داشته باشد كه اگر ادا نكند ، آبروى او در خطر واقع مىشود و يا در جلسه‌اى غيبت او مىشود و ديگران دفاع نكنند .\r\nمسأله 76 رفع حوائج غير ضرورى كه حافظ آبرو و كرامت مسلمان است ، از مستحبّات مؤكّد مىباشد كه ثواب آن از ساير مستحبّات ، حتّى از حج و عمرهء مستحب بيشتر است .\r\n\r\n","description":"","footnote":"","page_name":" 163 ","page_number":163},
  {"content":"\r\n\r\n\r\nكوچك شمردن اوامر و نواهى الهى\r\nمسأله 77 كوچك شمردن اوامر و نواهى الهى ، يكى از گناهان بزرگ در اسلام است .\r\nمسأله 78 ضدّ ارزش دانستن يكى از واجبات يا مستحبّات نظير حجاب يا نماز جماعت و نيز اهميّت ندادن عملى به آن ، همچنين احترام به گناهكار به خاطر گناهش يا بىاعتنايى به نيكوكار به خاطر كار نيكش ، اگر ملتزم به لوازم آن باشد كفر است ، و اگر ملتزم نباشد گناهش بسيار بزرگ است .\r\n\r\nمتابعت از شيطان درونى و برونى\r\nمسأله 79 متابعت از شيطان درون « هواى نفس » و از شيطان برون « وسوسه‌هاى ابليس و افراد ناباب » حرام است .\r\nمسأله 80 اگر متابعت از شياطين و انجام گناه به طور عادت و ملكه باشد ، شرك عملى است و چنانچه متابعت گاهى باشد ، حرام است .\r\nمسأله 81 « مشتهيات نفس » ، نظير سرگرم شدن به لذّات نفس از خوراك و پوشاك و مسكن و ازدواج و تجمّلات و بازىها و مانند اين‌ها ، خطرناك است و مانع مهمّى براى استكمال انسان به شمار مىآيد .\r\nمسأله 82 معاشرت با رفيق بد و افراد معصيت‌كار گرچه از ارحام و خويشان باشد ، اگر خوف اين باشد كه خود او يا وابستگان او معصيت‌كار شوند حرام است و بايد ترك رابطه كند .\r\n\r\n","description":"","footnote":"","page_name":" 164 ","page_number":164},
  {"content":"\r\n\r\n\r\nمراء و جدال\r\nمسأله 83 از گناهان بزرگ در اسلام مراء و جلال است و آن اقسامى دارد . از جمله لجاجت و مشاجره در اثبات حرف خود و اينكه بخواهد غلبه پيدا كند ، مخصوصاً زن و شوهر و يا اينكه شخصى بخواهد در مجالس خانوادگى حرف خود را اثبات كند .\r\nمكر و خدعه\r\nمسأله 84 يكى از گناهان بزرگ در اسلام مكر و خدعه است و برخى از اقسام آن عبارتند از :\r\n- پايمال كردن حقوق و اموال ديگران .\r\n- مكر و خدعه براى جلب مال ديگران و فريب دادن مردم در معاملات كه علاوه بر حرمت ، حقّ الناس نيز مىباشد .\r\n- مكر و خدعه در ضايع نمودن عرض و آبروى ديگران و يا ايجاد دشمنى ميان مسلمانان .\r\n- حيله‌هاى شرعى نظير خوردن ربا ، خوردن رشوه و ندادن خمس با حيله ، كلّيهء اينها جايز نيست مگر مجبور باشد .\r\n\r\nمواد مخدّر و روان‌گردان\r\nمسأله 85 خوردن يا استعمال انواع موادّ مخدّر مانند ترياك ، هروئين ، حشيش و نظاير آن و همچنين استفاده از قرص‌هاى مخدّر و روان‌گردان و نظاير آن كه انسان را از حالت عادى خارج مىكند ، حرام است .\r\nمسأله 86 استعمال دخانيات نظير سيگار ، قليان و پيپ ،\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nمخصوصاً براى جوانان ، سزاوار نيست . و اميد است اين عيب به طور كلّى از دامن مسلمانان زدوده شود .\r\nنفاق\r\nمسأله 87 از گناهان بزرگ در اسلام نفاق است و منافق اقسامى دارد :\r\n- كسانى كه ايمان ندارند ، ولى با زبان يا عمل ايمان‌نمايى مىكنند .\r\n- افراد رياكار كه اعمالشان براى خدا نيست ولى نمايش آن براى خداست .\r\n- افرادى كه در برخورد با مردم داراى دو چهره و دو زبان هستند ، مثلًا در حضور ديگران اظهار محبّت و درغياب آنان غيبت‌مىكنند .\r\n- افراد مقدّس‌نما كه خود را وابسته به دين نشان مىدهند ولى وابستگى عملى ندارند .\r\n\r\nنمّامى و سخن چينى\r\nمسأله 88 نمّامى و فتنه‌گرى از گناهان كبيره است و اقسام آن عبارتند از : فتنه‌گرى در دين خدا ؛ نظير منحرف‌كردن مردم از دين و فضائل اخلاقى و بدبين‌كردن مردم به‌يكديگر با سعايت و سخن‌چينى ، نظير اينكه غيبت كسى را كه از او غيبت شده به او برسانند ، يا بىجهت ازدواج مجدّد كسى را براى زنش بگويند يا تماس زنى را با نامحرم براى شوهرش بگويند .\r\n\r\n","description":"","footnote":"","page_name":" 166 ","page_number":166},
  {"content":"\r\n\r\n\r\nوسواس\r\nمسأله 89 يكى از مهلكات كه مفاسدى بر آن مترتّب مىشود و غالباً گناهانى را در بر دارد ، وسواس است . و چون وسوسه براى وسواسى يك رذيله است ، از نظر ما حرام و مبارزه با آن از اوجب واجبات است ، و فرقى نيست كه در طهارت و نجاست باشد يا در عبادات ، در اعتقادات باشد يا در اعمال ، در حق‌ّاللَّه باشد يا در حق‌ّالنّاس ، در كارهاى عبادى باشد يا در كارهاى اجتماعى .\r\nو خلاصه كلام اينكه حالت افراطگرى و وسواسى در هرچه باشد ، حرام و بايد با آن مبارزه شود تا ريشه‌كن شود ، و علامت آن اين است كه زياد شك كند و يا زود يقين كند و از متعارف مردم در شك و يقين بيرون باشد ، و همين مقدار كه از حالت متوسّط كه در ميان مردم در كارها متعارف است بيرون رفت و حالت افراط يا تفريط در كارها پيدا كرد ، وسواسى است و بايد دست از آن حالت بردارد ، و بر طبق آن حالت عمل نكند .\r\nمسأله 90 براى رفع اين رذيله ، چاره‌اى نيست جز بىاعتنايى به شك و مظنّه‌ها و تخيل‌ها و وسوسه‌ها ، و عمل كردن به آنچه بر نفع اوست و به آنچه متعارف ميان مردم است .\r\n\r\nيأس‌از رحمت‌الهى\r\nمسأله 91 يأس‌از رحمت‌خداوند متعال‌حرام‌و از گناهان‌كبيره‌است . خواه‌در امور معنوىو اخروىباشد ، مانند نااميدى از هدايت يا بخشش خداوند ، خواه در امور مادى مانند\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nنااميدى از رفع مشكلات و سختىهاى زندگى . همچنين گفتن‌كلمات‌يأس‌آور ، نظير اين‌كه‌بگويد : « خداوند مرا نمىآمرزد ، دعاىمرا اجابت‌نمىكند ، و من‌اهل‌جهنّم‌هستم » ، اگرچه‌اعتقاد قلبىبه‌آن نداشته‌باشد ، حرام‌است .\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nبخش سوم :\r\nاصول اعتقادى\r\n\r\n","description":"","footnote":"","page_name":" 169 ","page_number":169},
  {"content":"\r\n . \r\n","description":"","footnote":"","page_name":" 170 ","page_number":170},
  {"content":"\r\n\r\n\r\nبخش سوم : اصول اعتقادى\r\n\r\nاصل اول : توحيد\r\n\r\nاثبات وجود خداوند و وحدانيّت او\r\nبا دلايل فراوانى ، مىتوان وجود خداوند و يگانگى او را اثبات كرد كه در اينجا به دو برهان براى اثبات وجود خداوند و اثبات توحيد اشاره مىگردد .\r\nالف ) برهان فطرت : روح خداجويى و خدايابى در عمق جان انسان حاكم است و در بن بست‌ها يعنى وقتى كه دست آدمى از همهء اسباب ظاهرى كوتاه مىشود ، نمايان مىشود .\r\nهنگامى كه‌حجاب‌هاى مادّى از ميان برداشته شود و غفلت‌ها زايل گردد و توجّه حاصل شود ، انسان مىتواند خداى سبحان را با چشم فطرت ببيند ، مانند تشنه‌اى كه پس از نوشيدن آب ، رفع عطش را با علم حضورى مىيابد . همهء انبياء الهىآمده‌اند تا اين حالتِ توجّه را دائمى كنند . همچنين وقتى انسان به مدد فطرت خود ، اصل وجود خداوند را در مىيابد ، وحدت مطلق آن ذات مقدّس را نيز درك مىكند . چنانچه تا كنون كسى در حال اضطرار ، به دو مبدأ فيض دهنده پناه نبرده است ، بلكه همه در اين حالت ، به‌طور فطرى يك خدا را خوانده‌اند .\r\nب ) برهان نظم : هيچ عاقلى ترديد ندارد كه نظمى دقيق بر جهان هستى حكمفرماست . و نيز هيچ عاقلى وجود نظم را زاييدهء تصادف و اتّفاق نمىداند . بنابراين عقل از روى ضرورت\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nحكم مىكند كه عالم وجود ، مدبّرى حكيم دارد .\r\nهمچنين نظم حاكم بر جهان هستى حاكى از وحدانيت نظم دهندهء آن است ؛ زيرا اگر دو خدا وجود داشته باشد ، بايد هر يك مستقلًا در جهان تأثير گذارد و نظم واحدى كه در عالم وجود حكمفرماست ، وجود دو ناظم مستقل را رد مىكند .\r\n\r\nاقسام توحيد\r\nالف ) توحيد ذاتى : ذات خداوند متعال بى همتاست و خدايى جز او نيست .\r\nب ) توحيد صفاتى : هيچ تركيبى در ذات وجود حق‌تعالى راه ندارد و صفات خداوندمتعال عين‌ذات اوست . صفات موجودات ديگر نظير علم و قدرت انسان ، به ذات آن موجودات اضافه شده است ، ولى ذات خداوند همهء كمالات و صفات را در خود دارد و اگر كسى وجود خداوند را مركب از ذات و صفات بداند ، او را محتاج فرض كرده است كه چنين فرضى با اصل خدا بودن او مغايرت دارد .\r\nج ) توحيد عبادى : عبادت‌و پرستش مخصوص خداوند متعال است و هيچ معبودى جز ذات پاك او وجود ندارد .\r\nد ) توحيد افعالى : مؤثّرى جز خداوند متعال در جهان هستى وجود ندارد و هر فعل و هر اثرى كه در عالم وجود پديدار مىشود ، از ارادهء حق تعالى سر چشمه گرفته است . البته اين بدان معنا نيست كه « واسطهء فيضى » در جهان وجود ندارد ، بلكه موجودات در يكديگر تأثير دارند ؛ امّا تأثيرشان در يكديگر از ناحيهء خداوند متعال است .\r\n\r\n","description":"","footnote":"","page_name":" 172 ","page_number":172},
  {"content":"\r\n\r\n\r\nتوحيد افعالى در عالم تشريع\r\nدر توحيد افعالى توجّه به اين نكتهء اساسى ، ضرورى است كه همان‌طور كه ربوبيت در دايرهء تكوين مختص ذات اقدس خداوند است ، ربوبيت در عرصهء تشريع نيز مختص به او است . به عبارت ديگر وضع قانون و حكومت كه به آن « ربوبيت تشريعى » مىگويند ، مختصّ ذات احديت است ؛ زيرا به حكم عقل ، هيچ‌كس حقّ تسلط بر ديگران را ندارد ، مگر مالك‌الملوك يا كسى نظير انبياء و اوصياء ( ع ) كه از جانب او حقّ تسلط و جعل قانون را داشته باشد .\r\n\r\nالله مستجمع جميع صفات كمال\r\nذات مقدّس خداوند تبارك و تعالى ، « مستجمع جميع صفات كماليه » ، يعنى داراى همهء صفات كمال است و هرگونه حُسن و جمالى كه تصوّر شود ، در ذات او موجود است . كلمهء مقدّس « الله » اسمى براى چنين ذاتى است ؛ بنابراين ، او « مطلق كمال » و بلكه « كمال مطلق » است .\r\n\r\nصفات ذات و صفات فعل\r\nصفات پروردگار متعال ، از يك جهت به دو قسم تقسيم مىشود : « صفات ذات » و « صفات فعل » .\r\nمقصود از صفات ذات ، صفاتى است كه در توصيف خداوند به آنها ، به چيز ديگرى نياز نيست ، مانند قدرت ، علم و حيات . و مقصود از صفات فعل ، صفاتى است كه در توصيف خداوند به آنها به چيز ديگرى نياز است ، مانند خالقيت و رازقيت ، زيرا\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nتا فعلى به نام « خلقت » و « روزى دادن » از خداوند صادر نشود ، نمىتوان او را « خالق » و « رازق » ناميد .\r\nالبتّه همه صفات فعل نيز از ذات و كمالات ذاتى خداوند متعال سرچشمه مىگيرد . بنابراين همه صفات خداوند به طور عينيت و بساطت در ذات او موجود است و كليهء آنها صفات ذاتيه‌اند ، ولى افعالى همانند رحمت ، رزق ، خلقت ، مغفرت و . . . را كه از خداوند صادر مىشود ، در اصطلاح صفات فعل مىنامند .\r\n\r\nصفات جمال و صفات جلال\r\nدر اصطلاح علم كلام و اعتقادات ، صفات خداوند را در يك تقسيم بندى ديگر به « صفات جمال » و « جلال » يا « صفات ثبوتى » و « صفات سلبى » نيز تقسيم نموده‌اند .\r\nمراد از صفات جمال ، صفاتى است كه در ذات اقدس الهى به عينيت موجود است ، مانند علم ، قدرت ، حيات و مانند آنها .\r\nو مراد از صفات جلال ، صفاتى است كه خداوند متعال داراى آن صفات نيست و اجلّ و اقدس و برتر از آن است كه متّصف به آن صفات باشد ، مانند تركيب ، جسمانيت ، بودن در مكان و زمان و مانند آنها .\r\nالبته اين تقسيم بسيار نارساست ، زيرا اطلاق صفت به امور عدمى صحيح نيست ، يعنى امور عدمى را نمىتوان صفت دانست ، مثلًا اگر درباره كسى كه علم ، قدرت و حيات دارد ، بگوييم : « او شش صفت دارد : علم دارد ، جهل ندارد ، قدرت دارد ، عجز ندارد ، حيات دارد ، ممات ندارد » ، نه تنها عقل چنين گفتارى را قبول نمىكند ، بلكه در محاورات و گفتگوهاى عادّىِ مردم ، نيز آن را اشتباه مىدانند .\r\n\r\n","description":"","footnote":"","page_name":" 174 ","page_number":174},
  {"content":"\r\n\r\n\r\nاصل دوم : عدل\r\n\r\nاثبات عدل\r\nترديدى وجود ندارد كه پروردگار متعال عادل است . چگونه مىشود پروردگار متعال كه خود در قرآن كريم بيش از صد بار از ظلم نهى فرموده است - العياذ باللَّه - خودش ظالم باشد ؟ علاوه بر اين كسى ظلم مىكند كه يا جاهل به قبح و زشتى ظلم باشد و يا از اجراى عدالت عاجز باشد و يا حكيم نباشد و يا سفيه ، سنگدل و بىباك باشد و يا محتاج به ظلم باشد ، در حالى كه خداوند متعال ، عالم و قادر و حكيم و رحيم و غنى است . پس در ساحت مقدّس او ظلم راه ندارد . اين دليل ، چون به گونه‌اى است كه در آن از راه علّت ، به معلول پى مىبريم - و اصطلاحاً به آن « دليل لِمِّى » گفته مىشود - از بهترين دليل‌ها در عدالت خداوند است .\r\nدر مبحث « عدل خداوند » ، براهين و مباحث مفصّلى وجود دارد كه در اين كتاب به علّت رعايت اختصار ، امكان پرداختن به آن مباحث نيست .\r\n\r\n","description":"","footnote":"","page_name":" 175 ","page_number":175},
  {"content":"\r\n\r\n\r\nاصل سوم : نبوت\r\n\r\nاثبات نبوّت\r\nنبوّت يعنى فرستادن پيامبران و نازل كردن كتب آسمانى و نصب اوصياء از جانب خداوند تبارك و تعالى .\r\nپر واضح است كه وجود انبياء و اوصياء براى بشريت عين فيض و رحمت الهى است و انسان نيز اقتضاى پذيرش چنين فيضى را دارد . از سوى ديگر ، حق‌تعالى فيض دهندهء مطلق است و محال است كه انسان را از اين فيض آشكار محروم سازد . افزون بر اين ، ارسال رسل و انزال كتب آسمانى و نصب اوصياء ، فوائد و بركات فراوانى دارد كه تاريخ انبياء الهى گواه آن است . وقتى چنين باشد قاعدهء حكمت بارىتعالى و قاعدهء لطف آن لطيف - جلّ و علا - ضرورت نبوّت را اثبات مىكند .\r\nاز جمله فوائد نبوّت كه شاهد قرآنى نيز دارد ، مىتوان به برقرارى عدالت اجتماعى ، حاكميت اخلاقى و تزكيهء نفس در جامعه ، تعليم دين و هدايت بندگان به سوى كمال اشاره نمود .\r\nابزار پيامبران براى\r\n\r\nهدايت انسان‌ها\r\nانبياى عظام و اوصياى كرام ، براى هدايت مردم و رساندن پيام الهى به ايشان ، نيازمند ابزارى هستند . اين وسايل و ابزار عبارتند از :\r\n1 ) هدايت تشريعى ( وحى ) : به همهء انبياء به اندازهء احتياج و\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nبه قدر وسعت وجوديشان ، « وحى » مىشده است و از نظر اصل القاى وحى به آنان از جانب خداى سبحان ، تفاوتى وجود ندارد . ولى تفاوت ميان پيامبران از نظر علم و سعهء وجودى بسيار زياد است .\r\nدر اين ميان حضرت خاتم الانبياء محمد بن عبدالله ( ص ) و اوصياى گرامى ايشان ( ع ) ، چون به‌معناى حقيقى « انسان كامل » اند و « تجلّى حق‌تعالى با همهء اسماء و صفات حتّى اسماء و صفات مستأثره » هستند ، از امتيازات ويژه‌اى برخوردارند و در رتبهء بسيار بالاتر قرار دارند .\r\n2 ) هدايت تكوينى ( معجزه ) : هر پيامبرى بايد براى اثبات نبوّت خود معجزه داشته باشد . و معجزه آن است كه احدى نتواند آن را بياورد ، گرچه اهل رياضت يا كرامت باشد . نظير عصاى حضرت موسى ( ع ) كه اژدها شد و زنده كردن مردگان توسّط حضرت عيسى ( ع ) و نزول قرآن كريم كه معجزهء جاويد نبىاكرم ( ص ) است .\r\n3 ) عصمت : با كمى دقّت روشن مىشود كه انبياء عظام و اوصياء گرامى ( ع ) از گناه و خطا و سهو و نسيان محفوظ هستند . عصمت يكى از ابزار مهم رسالت پيامبران است و با دلايل روشنى نياز و وجود آن اثبات مىگردد كه در اين نوشتار مختصر امكان پرداختن به آن دلايل نيست .\r\n4 ) تزكيه : از قرآن شريف استفاده مىشود كه همهء پيامبران به‌خصوص حضرت خاتم الانبياء ( ص ) براى تزكيه و تهذيب نفوس بشريت مبعوث شده‌اند . وقتى چنين باشد طبعاً خود آن بزرگواران نيز نبايد رذيله‌اى داشته باشند ، بلكه عقل حكم\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nمىكند كه مهذّب و مبرّا از هر رذيله‌اى باشند تا بتوانند رسالت خويش را به فرجام برسانند .\r\n5 ) تحليه : برخوردارى از صفات نيكو و فضائل پسنديدهء اخلاقى نظير سعهء صدر ، صبر ، استقامت ، شجاعت ، رأفت ، عفو ، تواضع و . . . نيز از ابزارهاى پيامبران گرامى و اوصياى آنان به شمار مىرود .\r\n\r\nنبوّت حضرت محمد بن عبدالله ( ص )\r\nحضرت‌محمّد بن عبدالله ( ص ) ، آخرين‌پيامبر الهى است كه طبق عقيدهء ما مسلمانان‌از همه انبياء بالاتر و والاتر و از هر جهت‌اشرف‌و افضل‌پيامبران‌است ، دين‌او كامل‌ترين‌دين‌است‌و تا روز قيامت‌قدرت‌ادارهء جامعهء بشرى را خواهد داشت‌و به‌اين‌دليل - به رغم‌همه موانعىكه‌بر سر راه‌داشته‌و دارد - جهانىخواهد شد . « 1 »\r\nدر مدّت‌سال نبوّت پيامبر اسلام ( ص ) ، بيش‌از چهار هزار معجزه‌از ايشان‌صادر شده ، چنان‌كه تاريخ نويسان نيز آن‌را بيان‌كرده‌اند .\r\nمعجزهء مهم ، زنده و جاويد آن‌حضرت ، قرآن‌شريف است . پيامبر گرامى ( ص ) دعوت‌خود را با قرآن‌كريم‌آغاز كردند و با صراحت‌تمام ، همه مردمان‌از عرب‌و غير عرب ، دانشمند و غيردانشمند ، فصيح‌و غيرفصيح ، اديب‌و غيراديب ، قانون‌گذار و غيرقانون‌گذار را به‌مقابله به مثل دعوت فرمودند كه در اصطلاح‌علمىبه‌آن « تحدّى » مىگويند .\r\n\r\n\r\n","description":"","footnote":"\r\n( 1 ) . توبه / 33\r\n","page_name":" 178 ","page_number":178},
  {"content":"\r\n\r\nبر اساس آياتى از قرآن كريم كه در آن به صراحت تمام ، تحدّى پيامبر اكرم ( ص ) بيان شده است ، تحدّى مربوط به همهء جوانب قرآن شريف ، اعمّ از برهان‌هاى علمى قرآن ، نكات تاريخى و مباحث اخلاقى و نيز احكام و قوانين مىباشد .\r\nهمچنين تحدّى عمومى است و همهء آدميان با ابزارهاى علمى و فكرى گوناگون را دعوت مىكند . و نيز منحصر به زمان و مكان خاصى نمىباشد ؛ يعنى اگر در عصر حاضر هم كسى يا گروهى بتواند مثل قرآن شريف بياورد ( كه نمىتواند ) ، مسلمانان مىپذيرند كه قرآن شريف از جانب حق‌تعالى نيست .\r\n\r\nقرآن ، معجزهء جاويد نبى اكرم ( ص )\r\nقرآن كريم از جهات متعددى معجزهء جاويد است كه در اين مجال صرفاً به سه جهت اشاره مىگردد :\r\nاوّل : قرآن شريف ، زمانى در سرزمين حجاز نازل شد كه فنّ فصاحت و بلاغت و استفادهء اين فن ، در آن منطقه رونق فراوانى داشت . با بعثت نبى اكرم ( ص ) و نزول قرآن شريف ، بازار سخنواران و شاعران مشهور عرب تعطيل شد ، زيرا نور شمع در مقابل نور خورشيد نابودشدنى است . فصاحت و بلاغت قرآن كريم چنان تأثيرى بر جاى نهاد كه بزرگان اهل ادبيات آن دوران لب به اعتراف گشودند و قرآن‌شريف را كلام برترى معرّفى كردندكه هيچ چيز بر آن برترى نمىيابد .\r\nدوّم : قرآن كريم در مدّت بيست و سه سال و در حالات مختلف مثل سفر ، حضر ، صلح ، جنگ ، آسايش و . . . بر پيامبر گرامى ( ص ) نازل شد و با اين حال هماهنگى خود را حفظ\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nكرد . حوادث مختلف ، حالات روانى گوناگونى در انسان پديد مىآورد و تأثير فراوانى در گفتار و كردار او دارد ؛ امّا قرآن كريم از لحاظ شكل ، محتوا ، جاذبه ، روش ، انسجام و عدم دگرگونى ، از ابتدا تا انتها هماهنگ است و هيچ‌گونه اختلاف ، اعوجاج و يا لااقل تغيير رأى در آن وجود ندارد . پس معلوم مىشود اين كتاب عظيم ، حاصل تراوش فكرى هيچ بشرى نيست و منشأ آن علم خداوند است .\r\nسوّم : قرآن شريف ، حاوى زيباترين ، دقيق‌ترين و رساترين برهان‌هاى اعتقادى ، مباحث تاريخى ، مسائل علمى ، نكات مربوط به عرفان نظرى و عملى و نيز مباحث اخلاقى و سير و سلوكى است ؛ امّا با اين وجود ، قرآن كتاب هيچ‌كدام از اين مباحث نيست ؛ بنابر اين بايد گفت قرآن كريم همهء علوم را در خود جاى داده است .\r\nاينك آيا مىتوان گفت كه قرآن شريف با اين محتواى عظيم ، از سوى خداوند متعال نازل نشده است ؟\r\nذكر اين نكته نيز ضرورى است كه قرآن شريف را كسى آورده كه درس نخوانده است .\r\nعدم تحريف قرآن كريم\r\nبنابر اظهار و اذعان عالمان بزرگ اسلامى اعم از شيعه و سنى ، هيچ‌گونه تحريفى در قرآن كريم واقع نشده است و اين قرآن‌كه اكنون در دست مسلمانان است ، بدون هيچ‌گونه كاستى يا زياده‌اى ، همان قرآنى است كه بر قلب مبارك رسول‌الله ( ص ) نازل شده است و كاتبان وحى در زمان پيامبر\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nگرامى ( ص ) آن را نوشته‌اند و مواظب بوده‌اند كه آيات شريف قرآن ، بدون يك كلمه كم و زياد نوشته شود . علاوه بر اين ، همّت مسلمانان در طول تاريخ ، بر خواندن و حفظ قرآن مجيد كه بر اساس تأكيد رسول‌گرامى ( ص ) بوده است ، مانع تحريف قرآن شده است . نظير اين دلايل براى عدم تحريف ، در قرآن شريف و در كتب مختلف تفسيرى و غير تفسيرى ذكر شده است . « 1 »\r\nدليلى كه فصل الخطاب و رافع نزاع است ، اينكه پروردگار متعال وعده داده است كه حافظ قرآن باشد و هيچ باطل و كم و زيادى تا روز قيامت در آن راه نيابد .\r\nانَّا نَحْنُ نَزَّلْنَا الذِّكْرَ وَ انَّا لَهُ لَحافِظُونَ « 2 »\r\n« ما قرآن را نازل كرديم و قطعاً نگهبان آن خواهيم بود . »\r\nلا يَأْتيهِ الْباطِلُ مِنْ بَيْنِ يَدَيْهِ وَ لا مِنْ خَلْفِهِ « 3 »\r\n« هيچ‌گونه باطلى از پيش رو و از پشت سر ، به سراغ آن نمىآيد . »\r\n\r\nخاتميّت پيامبر اكرم ( ص )\r\nپيامبر گرامى اسلام ( ص ) خاتم پيامبران است و بعد از او تا روز قيامت ، پيامبرى نخواهد آمد . آن حضرت نه به قوم ، نه\r\n\r\n\r\n","description":"","footnote":"\r\n( 1 ) . در كتاب منتشر نشدهء « دلائل الفقه » از تأليفات حضرت آيت الله العظمى مظاهرى « مدّظلّه‌العالى » ، بيست دليل براى اثبات عدم تحريف قرآن كريم آورده شده است\r\n( 2 ) . حجر / 9\r\n( 3 ) . فصّلت / 42\r\n","page_name":" 181 ","page_number":181},
  {"content":"\r\n\r\nبه منطقه و نه افراد خاصى اختصاص دارد و نه براى زمان خاصى مبعوث به رسالت شده است . اين موضوع اساسى در آياتى از قرآن كريم و نيز در برخى از روايات متواتر كه از پيامبر گرامى ( ص ) نقل شده است ، به صراحت بيان گرديده و ترديدى در آن وجود ندارد .\r\nمَا كانَ مُحَمَّدٌ أَبا أَحَدٍ مِنْ رِجالِكُمْ وَ لكِنْ رَسُولَ اللَّهِ وَ خاتَمَ النَّبِيِّينَ « 1 »\r\nمحمّد پدر هيچ يك از مردان شما نيست ، ولى فرستادهء خدا و خاتم پيامبران است .\r\n« أَنْتَ مِنِّي بِمَنْزِلَةِ هَارُونَ مِنْ مُوسَي إِلَّا أَنَّهُ لَا نَبِيَّ بَعْدِي » « 2 »\r\n[ يا على 
  ] تو نسبت به من مانند هارون هستى نسبت به موسى ، مگر آنكه بعد از من پيامبرى نخواهد بود\r\nسرّ خاتميت در اين است كه بعثت پيامبر بعدى يا بايد به دليل نقص دين قبلى باشد ، يا اينكه دين قبلى نتواند جامعهء بعد را اداره كند ، يا دستورات پيامبر قبلى نابود و يا تحرف شده باشد . از آنجا كه هيچ‌يك از دلايل ذكر شده در مورد دين اسلام و پيامبر خاتم ( ص ) قابل تصوّر نيست ، پس علاوه بر اينكه وجهى براى وجود پيامبر بعدى نيست ، بلكه آمدن او بيهوده است و با حكمت بارىتعالى منافات دارد . اسلام دينى فطرى است و به همين دليل هم ابدى است و چون ابدى است ، تا ابد پاسخگوى همهء احتياجات بشرى خواهد بود .\r\n\r\n\r\n","description":"","footnote":"\r\n( 1 ) . احزاب / 40\r\n( 2 ) . الكافى ، ج 8 ، ص 106\r\n","page_name":" 182 ","page_number":182},
  {"content":"\r\n\r\n\r\nجهانى بودن اسلام\r\nاز قرآن شريف به خوبى استفاده مىشود كه دين بزرگ اسلام ، بر خلاف ميل دشمنان و مخالفان آن جهانى خواهد شد و با وجود همه كارشكنى ها و ايجاد موانع ، اسلام شكست نخواهد خورد . ظهور اسلام و حكومت آن بر جهان از نظر قرآن كريم مسلّم است ، امّا اين كار به دست چه كسى محقّق خواهد شد ؟\r\nقرآن شريف ، در يك جا اين حركت عظيم را به مستضعفان زمين نسبت مىدهد :\r\nوَ نُريدُ انْ نَمُنَّ عَلَي الَّذينَ اسْتُضْعِفُوا فِى الْارْضِ وَ نَجْعَلَهُمْ ائِمَّةً وَ نَجْعَلَهُمُ الوارِثينَ وَ نُمَكِّنَ لَهُمْ فِى الْارْضِ « 1 »\r\nو در موارد ديگر ، اين حركت را به صالحان و شايستگان نسبت داده است . « 2 »\r\nو از رواياتى مثل روايت ثقلين استفاده مىكنيم كه مراد از افراد صالح و شايسته در اين‌گونه آيات شريفه ، شيعيان هستند كه با دو بال قرآن كريم و عترت ( ع ) به سوى واقعيت‌ها پرواز مىكنند ، چنان كه از تاريخ قطعى نيز استفاده مىكنيم كه مستضعف در قرآن كريم همان شيعه است كه از بعد از رحلت رسول اللَّه ( ص ) ، در رنج ، ترس ، تقيه و در زير فشار ضرب ، قتل ، طرد از حكومت ، بلكه از جامعه و . . . . زندگى كرده است و\r\n\r\n\r\n","description":"","footnote":"\r\n( 1 ) . قصص / 6 - 5\r\n( 2 ) . انبياء / 105 ؛ نور / 55\r\n","page_name":" 183 ","page_number":183},
  {"content":"\r\n\r\nهيچ جرمى جز پيروى از پيامبر ( ص ) و عترت ( ع ) نداشته است . اين ادّعا احتياج به بيان بيشترى دارد كه در اينجا مجال آن نيست .\r\n\r\n","description":"","footnote":"","page_name":" 184 ","page_number":184},
  {"content":"\r\n\r\n\r\nاصل چهارم\r\n\r\nاثبات امامت\r\nدر اعتقاد شيعه ، چهارمين اصل از اصول دين « امامت » است ، زيرا شيعه مدّعى است كه امامت ، ادامهء نبوّت است و امام بايد از طرف خداى متعال تعيين شود و هيچ كس حتّى پيامبر ، حق ندارد كسى را به امامت و ولايت منصوب كند مگر آنكه به اذن خداوند متعال باشد . پيامبر گرامى ( ص ) بارها به اين مطلب تصريح فرموده‌اند ، از جمله در جريان غدير خم فرمودند : « اين جبرئيل است كه از طرف خداى متعال به من امر مىكند كه على بن ابىطالب ( ع ) را به امامت نصب كنم . » « 1 »\r\n\r\nلزوم نصب امام\r\nدر بحث نبوّت بيان شدكه ارسال رسل و انزال كتب و نصب اوصياء و امامان ، فوائد فراوانى دارد و بنا بر قاعدهء « لطف » محال است كه خداوند متعال كه فيض دهندهء مطلق است ، بندگان را از اين فيض عظيم و رحمت بى منتهاى خويش محروم سازد .\r\nبا همين دليل كه به آن دليل لِمّى ( از علّت به معلول پى بردن ) مىگويند ، ثابت مىشود كه بايد بعد از رسول‌گرامى ( ص ) تا روز قيامت امامانى منصوب شوند و رسالت آن نبى گرامى را\r\n\r\n\r\n","description":"","footnote":"\r\n( 1 ) . الغدير ، ج 1 ، ص 214\r\n","page_name":" 185 ","page_number":185},
  {"content":"\r\n\r\nاستمرار بخشند .\r\nنكتهء قابل توجه اينكه ، امامت مختصّ به تشريع نيست ، بلكه همهء موجودات و ذرات عالم هستى داراى محور و مركز هستند . در هر اتم در جهان هستى ، يك پروتون وجود دارد كه همهء الكترون‌هاى آن اتم ، آن را محور قرار داده و به دور آن حركت مىكنند . با اين حال آيا امكان دارد جهان هستى با آنهمه عظمت ، از محور و مركز محروم باشد ؟ آيا قاعدهء « لطف » ، قاعدهء « حكمت » و قاعدهء « منع فيض » پروردگار متعال ، دلالت نمىكند كه بايد همواره امامى در جهان وجود داشته باشند تا به امر خداى سبحان ، عالم وجود را هدايت كند ؟ به يقين جواب مثبت است .\r\n\r\nابزار امامان براى هدايت انسان‌ها\r\nاز آنجا كه امامت ، ادامه و استمرار نبوّت است ، خداوند تبارك و تعالى ابزارى را كه جهت هدايت بشريت به پيامبران خويش عطا كرده است ، به اوصياى گرامى و امامان نيز عطا فرموده است . از جمله اين ابزارها مىتوان به علم ، معجزه ، عصمت ، مقام اعلاى تهذيب نفس ، مقام والاى تحليه و انصاف و مطلقِ فضائل اشاره كرد .\r\nقرآن‌كريم تمام اين شرايط را براى امامت ذكر فرموده است :\r\nانَّما يُريدُ اللَّهُ لِيُذْهِبَ عَنْكُمُ الرِّجْسَ اهْلَ الْبَيْتِ وَ يُطَهِّرَكُمْ تَطْهيراً « 1 »\r\n\r\n\r\n","description":"","footnote":"\r\n( 1 ) . احزاب / 33 : « خدا فقط مىخواهد آلودگى را از شما اهل بيت دور كند و شما را پاك سازد . »\r\n","page_name":" 186 ","page_number":186},
  {"content":"\r\n\r\nتفسير اين آيهء شريفه به اختصار اين است كه : « رجس » كه به معناى اثرات سوء « انديشهء باطل » و يا تأثيرات سوء « عمل باطل » است ، از وجود مبارك اهل بيت عصمت و طهارت ( ع ) دور شده است ، چرا كه آن وجودهاى مقدّس ، هيچ انديشهء باطل و هيچ عمل باطلى ندارند و از اين جهت آن حضرات از جهل ، عجز ، معصيت ، صفات رذيله و نداشتن فضائل پاك و مبرّا بوده و در نتيجه داراى علم مطلق ، قدرت مطلق ، عصمت مطلق ، تهذيب مطلق و نيز داراى تحليه مطلق و خلاصه متخلّق به اخلاق الهى هستند .\r\n\r\nامامت دوازده امام ( ع )\r\nنزديك به ده هزار روايت از طريق شيعه و سنى دربارهء امامت دوازده نفر از اهل بيت پيامبر گرامى ( ع ) نقل شده و در كتب معتبر شيعه و سنى موجود است .\r\nبرخى از اين روايات نظير روايات « ثقلين » ، « سفينه » « 1 » و « ائمهء اثنى عشر » « 2 » به طور فشرده دلالت بر مدّعاى شيعه دارند .\r\n« الْائِمَّةُ بَعْدى اثْنا عَشَرَ كُلُّهُمْ مِنْ قُرَيْشٍ » « 3 »\r\nو برخى ديگر مقصود را رساتر و گوياتر بيان كرده است . « 4 »\r\n\r\n\r\n","description":"","footnote":"\r\n( 1 ) . مستدرك الوسائل ، ج 7 ، ص 254 ؛ بحار الانوار ، ج 23 ، ص 123\r\n( 2 ) . بحار الانوار ، ج 36 ، ص 239\r\n( 3 ) . كفايهء الاثر ، ص 27\r\n( 4 ) . بحار الانوار ، ج 36 ، ص 291 ؛ بحار الانوار ، ج 33 ، ص 148\r\n","page_name":" 187 ","page_number":187},
  {"content":"\r\n\r\n« ابني هذا الْحُسَيْن إِمَامُ ابْنُ امَامِ أَخُو إِمَام أبو أئمة تِسْعَة تَاسِعُهُمْ قَائِمُهُم يَمْلَأُ الْأَرْضَ قِسْطاً وَ عَدْلًا كَمَا مُلِئَتْ ظُلْماً وَ جَوْراً » « 1 »\r\nو دسته‌اى از روايات مزبور به صورت روشن و بدون ابهام ، نام آن بزرگواران را يكى پس از ديگرى ، به وضوح مىشمارد . در اين مجال به جهت رعايت اختصار ، به ذكر يك روايت از روايات دستهء سوّم ، مىپردازيم :\r\n« پيامبر اكرم ( ص ) دربارهء « اولى الامر » در پاسخ به سؤال جابر بن عبداللَّه انصارى كه سؤال كرد اولىالامر چه‌كسانى هستند ؟ فرمود : آنها جانشينان من و امام مسلمانان بعد از من هستند ، اوّل آنها على بن ابيطالب ، سپس حسن ، سپس حسين ، سپس على بن حسين ، سپس محمّد بن على كه در تورات به باقر معروف است و اى جابر تو او را درك مىكنى ؛ هنگامى كه او را ملاقات كردى سلام مرا به او برسان . سپس جعفر بن محمّد صادق ، سپس موسى بن جعفر ، سپس على بن موسى ، سپس محمّد بن على ، سپس على بن محمّد ، سپس حسن بن على ، سپس هم نام و كنيه‌ام حجّت خدا در زمين و ذخيره خدا در بين بندگان خدا ، فرزند حسن بن على ، اوست كسى كه خدا شرق و غرب زمين را به دست او فتح مىكند ، اوست كسى كه از شيعيان و دوستانش\r\n\r\n\r\n","description":"","footnote":"\r\n( 1 ) . النكت‌الاعتقاديهء ( الشّيخ المفيد ) ، ص 43\r\n","page_name":" 188 ","page_number":188},
  {"content":"\r\n\r\nغايب مىشود ، غيبتى كه بر امامتش ثابت نمىماند مگر كسى كه خداوند قلب او را براى ايمان امتحان كرده باشد . » « 1 »\r\n\r\nامامت و ولايت اميرالمؤمنين على بن ابىطالب ( ع )\r\nدر خصوص ولايت و خلافت بلافصل اميرالمؤمنين ، على بن ابيطالب ( ع ) بيش از هزار دليل آورده شده است و عالمان بزرگ شيعه و سنّى در اين باره كتاب‌ها نوشته‌اند ، كتاب‌هايى مانند : عبقات الانوار ، المراجعات ، الغدير ، احقاق الحقّ از عالمان برجسته شيعه ، و ينابيع الموّدهء ، فصول المهمّهء و شرح نهج البلاغه ابن ابى الحديد از عالمان بزرگ اهل سنّت ؛ ما از بين اين دليل‌ها به سه دليل اشاره مىكنيم :\r\nدليل اوّل : بنابر دلايل فراوانى ، اميرالمؤمنين ( ع ) از هر نظر به‌خصوص از نظر علمى مقدّم بر همگان است و بر اساس آيهء مباهله « 2 » آن حضرت « نفس پيامبر گرامى » ناميده شده است كه خود نشان بارزى براى افضل بودن اميرالمؤمنين ( ع ) نسبت به سايرين است . به خصوص اينكه نظير اين آيه و آيات ديگرى كه در شأن حضرت على ( ع ) نازل شده است ، در شأن هيچ‌كس ديگرى نازل نشده است . و بنابر حكم عقل ، هركه افضل است بايد مقدم باشد ، به‌ويژه در امر مهمّى چون خلافت و ولايت لزوم مقدّم بودن اميرالمؤمنين ( ع ) بديهى است .\r\nدليل دوّم : به اقرار شيعه و سنى و بر اساس روايات متواتر\r\n\r\n\r\n","description":"","footnote":"\r\n( 1 ) . بحار الانوار ، ج 36 ، ص 249\r\n( 2 ) . آل عمران / 61\r\n","page_name":" 189 ","page_number":189},
  {"content":"\r\n\r\nفراوانى ، پيامبر گرامى ( ص ) هركجا فرصتى به‌دست مىآوردند ، خلافت اميرالمؤمنين ( ع ) را گوشزد مىكردند .\r\nرواياتى كه در آن با صراحت به ولايت و خلافت اميرالمؤمنين ( ع ) اشاره شده است ، بسيار است و در اين نوشتار مختصر امكان بيان آن روايات نيست . « 1 »\r\nاين‌گونه روايات براى اهل انصاف و معرفت قابل توجيه بر امر ديگرى به جز خلافت بلافصل اميرالمؤمنين ( ع ) نيست و اگر توجيه نيز بشود ، توجيه كننده به خوبى مىداندكه توجيه غلطى است و از لجاجت و عناد سرچشمه گرفته است .\r\nجريان غديرخم كه در حجهءالوداع اتفاق افتاده و در آن ، پيامبرگرامى ( ص ) بنابر دستور مستقيم خداوندمتعال ، با صراحت تمام ، اميرالمؤمنين ( ع ) را به خلافت منصوب كردند ، قابل انكار يا توجيه نيست . در غدير ، پس از نصب اميرالمؤمنين ( ع ) به خلافت ، طبق بيان آشكار قرآن كريم ، دين اسلام كامل شد و كافران از اين دين مأيوس شدند . « 2 »\r\nدليل سوّم : آياتى از قرآن كريم به خوبى دلالت بر ولايت و خلافت اميرالمؤمنين ( ع ) دارد . بهترين و يا دست كم يكى از بهترين آيات در اين باره « آيهء ولايت » است :\r\nانِّما وَليُّكُمُ اللهُ وَ رَسُولُهُ وَ الِّذينَ امَنُوا الِّذينَ\r\n\r\n\r\n","description":"","footnote":"\r\n( 1 ) . ر . ك : الكافى ، ج 8 ، ص 107 ؛ الامالىالصّدوق ، ص ؛ صحيح مسلم ، ج 4 ، ص 1870 ؛ فضائل‌الصحابهء ، ج 2 ، ص 633 ؛ سنن الترمذى ، ج 5 ، ص 641 ؛ بحارالانوار ، ج 18 ، ص 191 ؛ ج 22 ، ص 497 ؛ ج 26 ، ص 3 و . .\r\n( 2 ) . مائده / 3\r\n","page_name":" 190 ","page_number":190},
  {"content":"\r\n\r\nيُقيمُونَ الصِّلوةَ وَ يُؤْتُونَ الزِّكوةَ وَ هُمْ راكعُونَ « 1 »\r\nترديدى وجود ندارد كه اين آيهء شريفه صرفاً در شأن اميرالمؤمنين ( ع ) و در موقعى كه انگشترى خود را در نماز و هنگام ركوع به فقير اعطا كردند ، نازل شده است .\r\nعلاوه بر اتّفاق شيعه ، علامهء امينى در كتاب شريف « الغدير » آورده است كه بيش از بيست نفر از عالمان بزرگ اهل سنّت و هر يك از طرق متعدد و مختلف نقل كرده‌اند كه اين آيهء شريفه در شأن اميرالمؤمنين ( ع ) نازل شده است . حتى برخى از علماى سنّى مذهب كه تعصّب خاصّى در اعتقادات خود داشته‌اند نيز گفته‌اند كه علماء اجماع كرده‌اند شأن نزول اين آيه اميرالمؤمنين ( ع ) است . همچنان‌كه شك نيست كه منظور از « ولايت » در آيهء شريفه ، دست كم ولايت تشريعى ، يعنى حكومت بر مردم از طرف خداوند است .\r\nنظر دقيق و علمى به آيهء شريفه ، نمايانگر اين مطلب مهم است كه خداى سبحان ، ولايت تكوينى و تشريعى خود را به طور ذاتى و استقلالى دارا است و به‌طور تبعى و غير ذاتى ، به پيامبرگرامى ( ص ) و اميرالمؤمنين على ( ع ) عنايت فرموده است .\r\n\r\nامامت حضرت مهدى « عجّل اللَّه تعالى فرجه الشريف »\r\nبه اعتقاد شيعه اماميه ، آخرين امام معصوم ، حضرت مهدى موعود « ارواحنا وارواح العالمين لتراب مقدمه الفداء » هستند . آن حضرت در قيد حيات مىباشند و روزى به ارادهء حق‌تعالى ظهور خواهند كرد .\r\n\r\n\r\n","description":"","footnote":"\r\n( 1 ) . مائده / 55\r\n","page_name":" 191 ","page_number":191},
  {"content":"\r\n\r\nراجع به قضيه مهدويت شبهاتى مطرح شده است از جمله اينكه : از زمان ولادت بلكه از زمان باردارى مادر مكرّمه ايشان تا زمان غيبت آن امام ، همراه با خرق عادت و مسائل عجيب است و اين وقايع طورى نقل شده كه عقل آن را باور نمىكند ، يا او در كجاى كره زمين است ؟ يا چگونه يك نفر بيش از هزار سال عمر مىكند ؟ و چگونه بر كرهء زمين مسلّط مىشود ؟\r\nبايد توجّه داشت كه اين اشكال‌ها در واقع اشكال نيست ، استبعاد ( يعنى چيزى را بعيد دانستن ) است ، در قرآن شريف نيز با خرق عادت كه با جريان هاى طبيعى سازگار نيست روبرو هستيم و اين امر شايد وضعيت وجودى حضرت ولىّ عصر « عجّل اللَّه تعالى فرجه الشريف » را در ذهن ما روشن‌تر كند .\r\nخداوندى كه موسى ( ع ) را بر روى رود خروشان نيل در صندوقى زنده نگه داشت و او را در دامان دشمنش پروراند ، مسلّماّ قدرت اين را دارد كه ولى مطلق خود را ، به هر نحو و در هر كجا كه بخواهد ، زنده و سالم نگه دارد .\r\nإِذْ أَوْحَيْنا إِلى أُمِّكَ ما يُوحى ، أَنِ اقْذِفيهِ فِي التَّابُوتِ فَاقْذِفيهِ فِي الْيَمِّ فَلْيُلْقِهِ الْيَمُّ بِالسَّاحِلِ يَأْخُذْهُ عَدُوٌّ لي وَ عَدُوٌّ لَهُ وَ أَلْقَيْتُ عَلَيْكَ مَحَبَّةً مِنِّي وَ لِتُصْنَعَ عَلى عَيْني « 1 »\r\nآن خدايى كه عيسى ( ع ) را پيامبر به دنيا آورد و واداشت با مردم سخن بگويد ، و به او سعهء صدر و وسعت علم عطا فرمود ، و او را زنده نگه داشت ، قدرت دارد كه به ولىّ خود نيز\r\n\r\n\r\n","description":"","footnote":"\r\n( 1 ) . طه / 39 - 38\r\n","page_name":" 192 ","page_number":192},
  {"content":"\r\n\r\nقدرت تكلّم دهد ، او را مخفى كند و تا عمر دارد او را از نظر علم ، قدرت ، فضيلت و بالأخره از نظر سعهء وجودى ، مخزن علم و قدرت خود و مظهر همهء اسماء و صفات خود و خلاصهء كلام ، خليفهء خود كند .\r\nقالَ انّى عَبْدُاللَّهِ اتانِىَ الْكِتابَ وَ جَعَلَنى نَبِيّاً « 1 »\r\nوَ ما قَتَلُوهُ وَ ما صَلَبُوهُ وَ لكِنْ شُبِّهَ لَهُمْ . . . . وَ ما قَتَلوُهُ يَقيناً بَلْ رَفَعَهُ اللَّهُ الَيْهِ « 2 »\r\nآن خدايى كه به آصف بن برخيا قدرت داد به يك چشم بر هم زدن تخت بلقيس را از يمن به شام بياورد ، مىتواند در يك روز ، كمتر يا بيشتر ، ولىّ خود را بر جهان با آن همه اسلحه و علم مسلّط كند ، بدون اينكه بىگناهى كشته شود .\r\nقالَ الَّذى عِنْدَهُ عِلْمٌ مِنَ الْكِتابِ انَا اتيكَ بِهِ قَبْلَ انْ يَرْتَدَّ الَيْكَ طَرْفُكَ « 3 »\r\nظهور حضرت ولىّ عصر « عجّل اللَّه تعالى فرجه الشّريف » و تسلّط او بر جهان و احياى جهان و انسان به دست او ، خواست خداست و اوست كه به دست شيعيان و به رهبرى آن حضرت ، جهان را حياتى دوباره مىبخشد .\r\n\r\nنيابت\r\nقاعدهء حكمت ، قاعدهء لطف و قاعدهء لزوم افاضهء فيض پروردگار دلالت دارد بر اينكه هرگاه به امام معصوم دسترسى\r\n\r\n\r\n","description":"","footnote":"\r\n( 1 ) . مريم / 30\r\n( 2 ) . نساء / 158 - 157\r\n( 3 ) . نمل / 40\r\n","page_name":" 193 ","page_number":193},
  {"content":"\r\n\r\nنباشد - خواه به واسطهء دورى مسافت يا منع ملاقات از سوى دشمن و يا نظير غيبت در عصر حاضر - كسى كه داراى نيابت مطلقه از امام معصوم ( ع ) است بايد در ميان مردم باشد تا مردم در امر حكومت و بيان احكام به او مراجعه كنند .\r\nبنابراين ، در اصل لزوم نيابت ترديدى نيست ، اما از نظر اينكه چه كسى بايد نايب امام معصوم ( ع ) باشد نيز عقل به صورت بديهى حكم مىكند كه نايب ، علاوه بر برخوردارى از مقام عدالت و نيز قدرت تدبير ، بتواند احكام الهى را از قرآن كريم و روايات استخراج كند تا دين الهى محفوظ بماند . چنين فردى در روايات اهل‌بيت ( ع ) به « راويان حديث » و در اصطلاح فقيهان به « ولى فقيه » مشهور است .\r\nامام عصر « ارواحنافداه » مىفرمايند :\r\n« در حوادث جديد ، به راويان حديث ما رجوع كنيد ، به درستى كه آنها حجّت من بر شما هستند و من حجّت خدا هستم . » « 1 »\r\n\r\nرجعت\r\nيكى از مسائل مهم اعتقادى كه مختصّ شيعه است ، مسألهء « رجعت » مىباشد . رجعت يعنى آنكه بعد از ظهور حضرت مهدى « ارواحنافداه » عدّه‌اى از پاكان و نيكان ، حياتى دوباره يافته و زنده‌مىشوند و از زندگى شيرين در آن دوران بهره مىبرند . زيرا بعد از ظهور آن حضرت ، حكومت جهانى اسلام تا روز قيامت در خاندان نبوّت ( كه زنده‌مىشوند ) خواهد بود و به\r\n\r\n\r\n","description":"","footnote":"\r\n( 1 ) . وسائل الشيعهء ، ج 27 ، ص 140\r\n","page_name":" 194 ","page_number":194},
  {"content":"\r\n\r\nاهل‌بيت ( ع ) اختصاص دارد .\r\nآنچه گفته شد خلاصه‌اى است كه مفصّل آن در بيش از صد و پنجاه روايت آمده است . « 1 »\r\nعلماء و بزرگان دين از صدر اسلام تاكنون با ادلّهء چهارگانهء قرآن كريم ، سنّت ، اجماع و عقل ، « رجعت » را اثبات كرده‌اند و در اين مجال فرصت بازگويى و اثبات آن نيست .\r\nنكتهء قابل توجّه و تذكّر آن است كه در مسألهء رجعت ، مانند معاد ، تنها دورنمايى از آن در اختيار ماست ؛ ولىاصل آن مسلّم و ضرورى است و اثبات خصوصيات آن مانند خصوصيات معاد ، لازم و بلكه ممكن نيز نيست .\r\n\r\nتوسّل\r\nواسطه آوردن و وسيله قرار دادن كسى براى برآورده‌شدن حاجت ، در ميان مردم ، مشهور و امرى عقلى است . قرآن كريم اين امر عقلى و بديهى را تأييد و حتّى در آياتى بدان امر فرموده است .\r\nيا ايُّهَا الَّذينَ امَنُوا اتَّقُوا اللهَ وَ ابْتَغُوا الَيْه‌الْوَسيلَةَ « 2 »\r\nاى كسانى كه ايمان آورده‌ايد از ( مخالفت‌فرمان ) خدا بپرهيزيد و وسيله‌اىبراى تقرّب‌به‌او بجوييد .\r\nدر روايات معصومين ( ع ) نقل شده است كه « وسيلهء بندگان » به‌سوى خداوند متعال ، همان اهل‌بيت عصمت و\r\n\r\n\r\n","description":"","footnote":"\r\n( 1 ) . بحار الانوار ، ج 53 ، صص 39 الى 149\r\n( 2 ) . مائده / 35\r\n","page_name":" 195 ","page_number":195},
  {"content":"\r\n\r\nطهارت ( ع ) هستند . چنان كه نبىّ اكرم ( ص ) فرمودند :\r\n« نَحْنُ الوَسيلَةُ إِلىَ اللَّهِ » « 1 »\r\nما وسيله به سوى خداوند متعال هستيم .\r\nو نيز امام صادق ( ع ) فرمودند :\r\n« نَحْنُ وَ اللَّهِ الْاسْماءُ الْحُسْنى » « 2 »\r\nبه خدا سوگند ، اسماء حُسنى و نام‌هاى نيك در قرآن ، ما هستيم .\r\nامّا در قرآن كريم آياتى نيز وجود دارد كه بت پرستان را به اين دليل كه بت را وسيلهء تقرّب به خدا مىدانسته‌و آن را شفيع قرار مىداده‌اند ، مذمّت كرده است . « 3 »\r\nزيرا كار آنها نه واسطه قرار دادن بت‌ها ، بلكه عبادت آنها بود كه بالاترين ظلم است و ثانياً ، كار آنها خرافى و مخالف با عقل بود ، زيرا بتى كه نه شعور و نه نفع و ضرر دارد و نه مىتواند خود را حفظ كند و نه ديگرى را ، چگونه مىتواند شفيع يا موجب تقرّب به خداى متعال شود ؟\r\n\r\n\r\n","description":"","footnote":"\r\n( 1 ) . بحارالانوار ، ج ، ص\r\n( 2 ) . الكافى ، ج 1 ، ص 143\r\n( 3 ) . يونس / 18 ؛ زمر / 3\r\n","page_name":" 196 ","page_number":196},
  {"content":"\r\n\r\n\r\nاصل‌پنجم : معاد\r\n\r\nاثبات معاد\r\nمسألهء معاد از نظر اديان الهى مسأله‌اى ضرورى است و در قرآن كريم به صورت بارزى به اين مسألهء مهم و ضرورت آن پرداخته شده است .\r\nاثبات معاد ، براهين و ادلّهء گوناگونى دارد كه در اين نوشتار به سه برهان اشاره مىگردد .\r\nالف ) برهان حكمت : ترديدى وجود ندارد كه آفرينش جهان با اين عظمت ، نمىتواند بدون هدف و باطل باشد . رسيدن به اين زندگى دنيوى كه تكرار مكرّراتى بيش نيست ، حتّى براى مرفّهين ، پر رنج است و قطعاً نمىتواند هدف از خلقت باشد ؛ پس بايد بعد از مرگ نيز حياتى باشد تا بتوان ابديت و لذّت واقعى بدون درد و رنج و محنت را در آن ديد ، و گرنه خلقت جهان هستى ، عبث و باطل و بر خلاف حكمت خواهد بود .\r\nب ) برهان عدالت : اين جهان ، ظرفيت و اقتضاى اعطاى كامل پاداش نيكوكاران و كيفر بدكاران را ندارد . قصاص كسى كه هزاران نفر را كشته است ، در اين دنيا بيش از يك مرتبه امكان ندارد و پاداش واقعى كسى كه عالَمى را احيا كرده و به هم‌نوعان خود خدمت نموده است ، در اين دنيا اعطا نمىشود . در حالى كه عدالت خداوند متعال اقتضا مىكند كه هر كس\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nنتيجهء اعمال خود را ببيند . بنابراين بايد جهان ديگرى كه ظرف حقيقى پاداش‌ها و كيفرها است ، وجود داشته باشد .\r\nج ) برهان خلقت : همان‌گونه كه نوزاد براى ماندن در رحم مادر خلق نشده و اعضا و جوارحى دارد كه در اين جهان به كار مىآيد ، وجود آدمى براى جهان ديگرى خلق شده كه به خواسته‌هاى بلند انسانيت و اميدهاى ارجمند آدميت دسترسى پيدا كند . جهانى كه در آن به هرچه اراده كند ، دست مىيابد و در حقيقت ظرف استكمال نهايى انسان است .\r\nبه يقين انسان با سعهء وجودى كه دارد ، براى رسيدن به يك زندگى ابدى و بدون رنج خلق شده است . يك زندگى جاويدان كه در آن شادىهاى بدون غم ، ارضاى غرائز انسانى بدون ملامت ، سلامتى بدون مرض ، جوانى بدون پيرى ، قوّت بدون ضعف ، رسيدن به معنويات ، رفع جهل و عجز ، كنار رفتن حجاب‌هاى ظلمانى ، يقين مطلق و مدينهء فاضله ، به آسانى قابل دسترسى باشد . محيطى كه در آن ، رذالت ، حسد ، كينه و تكبّر وجود نداشته باشد و بالأخره اين انسان براى محيطى بدون ظلم و معصيت خلق شده است كه عدالت و اطاعت الهى در آن حكم‌فرما باشد .\r\nرسيدن به اين آرمان‌هاى واقعى در اين دنيا براى هيچ انسانى ممكن نيست و جهان ديگرى بايد باشد كه آرزوهاى واقعى بشريت را محقّق سازد .\r\n\r\nخبر دادن صادق مصدّق از معاد\r\nاز خصوصيات معاد ، جز دورنمائى در اختيار ما نيست و عقل بشرى نمىتواند به خصوصيات آن پى ببرد ، زيرا راهى به آن‌ها\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nندارد . براى آشنائى با اين خصوصيات بايد به « صادق مصدّق » مراجعه شود . « صادق مصدّق » يعنى راستگوئى كه سخنش تأييد شده و پذيرفته شده است . فيلسوفان و متكلّمان بزرگ ، متذكّر شده‌اند كه برهان ، فلسفه و عقل نمىتواند خصوصيات معاد را اثبات كند . ولى چون صادق مصدّق كه همان قرآن شريف و رسول گرامى ( ص ) و ائمهء طاهرين ( ع ) مىباشند ، از وجود آن خبر داده‌اند ، عقل انسان نيز آن را مىپذيرد . زيرا بعد از آنكه عقل ، آمدن پيامبر و قرآن و امام را از طرف خداوند دانست ، بايد گفتار ايشان را نيز بپذيرد و قبول كند كه هرچه مىگويند مطابق واقعيت است و تمام گفتار آنان از جانب خداى تعالى است .\r\nدر واقع بايد گفت : « آنچه قرآن گفته ، وحى است » و « آنچه وحى است ، از جانب خداوند است » ، پس « آنچه در قرآن است ، از طرف خداوند است . »\r\nآنچه در مباحث بعدى مىآيد ، همه از قرآن شريف است ؛ بنابراين ، عقل حكم مىكند كه مدّعاى اين مباحث همراه با دليل است و اگر اين دليل قرآنى بهتر از برهان فلسفى نباشد - كه هست - لااقل براى ادّعاى ما دليلى عقل پسند است .\r\n\r\nمعاد جسمانى\r\nاز قرآن كريم استفاده مىشود كه معاد نه فقط « معاد روحانى » بلكه « معاد جسمانى » نيز هست . يعنى در روز قيامت ، روح انسان در حالى كه متعلّق به جسم اوست ، وارد محشر مىشود و در واقع انسان ، مركّب از روح و جسم وارد محشر\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nمىشود . آنگاه اگر در زمرهء نيكان باشد به بهشت و اگر در صف گنهكاران باشد به جهنّم وارد مىشود .\r\nيعنى هم جسم انسان از نعمت‌هاى بهشتى برخوردار و يا از آتش و درد جهنم در هم كوبيده مىشود و هم روح او از معنويات بهشتى لذّت مىبرد و يا سوزش و درد جهنّم را درك مىكند .\r\nمعاد جسمانى يك امر ضرورى در اسلام است و اديان ديگر نيز آن را پذيرفته‌اند و در قرآن كريم ، بيش از هزار آيه معاد جسمانى را با صراحت بيان كرده است . « 1 »\r\n\r\nشبههء آكل و مأكول\r\nدربارهء معاد جسمانى شبهاتى مطرح شده است كه فيلسوفان و محدّثان و متكلّمان به آنها پاسخ داده‌اند . « 2 » در اين نوشتار فرصت بازگوئى آن شبهات و پاسخ‌هاى مربوط نيست و صرفاً به يك شبهه كه به شبههء آكل و مأكول شهرت يافته است اشاره مىشود .\r\nخلاصهء شبهه اين است كه انسان در زندگى دنيائى خود ، از لحاظ جسمى و ظاهرى دائماً در حال تغيير و تحوّل است و حتّى هر چند سال يك مرتبه كاملًا از لحاظ ظاهرى عوض\r\n\r\n\r\n","description":"","footnote":"\r\n( 1 ) . ر . ك : نساء / 56 ، اسراء / 98 - 99 ، يس / 65 و 78 و 79 ، فصّلت / 21 - 20 ، واقعه / 56 - 52 و 23 - 20 ، الحاقّه / 24 ، قيامت / 4 - 3 ، مطففين / 35 - 34\r\n( 2 ) . در كتاب « معاد در قرآن » از تأليفات معظم له ، در مورد شبهات « معاد جسمانى » بحث شده است .\r\n","page_name":" 200 ","page_number":200},
  {"content":"\r\n\r\nمىشود . اگر جسم و بدن زمان‌هاى مختلف انسان در قيامت محشور شود ، پس بايد هر انسانى از نظر جسمى در قيامت به اندازهء كوهى باشد و چنانچه جسم يك زمان خاص در قيامت زنده شود ، ترجيحى است كه برترى خاصى ندارد و به آن ترجيح بدون مرجّح گفته مىشود . اين امر قبيح است و خداى سبحان مرتكب امر قبيح و زشت نخواهد شد .\r\nدر پاسخ به اين شبهه بايد گفت كه از منظر قرآن كريم ، شكى نيست كه جهان آخرت غير از اين جهان است . اينجا ظاهر است و آنجا باطن ، اينجا مجاز است و آنجا حقيقت ، و از اين جهات نحوهء ظهور انسان در عالم آخرت بايد با همان عالم متناسب باشد ، نه با اين دنيا . و جسمى كه آدمى در عالم قيامت دارد ، همانند روح او داراى حيات ابدى و شعور سرمدى خواهد بود ؛ بنابراين لازم نيست كه « عين » جسم دنيايى او باشد ، بلكه بنا بر تعبير قرآن كريم « مثل » جسم دنيايى او و شبيه به آن خواهد بود .\r\nنَحْنُ قَدَّرْنا بَيْنَكُمُ الْمَوْتَ وَ ما نَحْنُ بِمَسْبُوقينَ ، عَلي أَنْ نُبَدِّلَ أَمْثالَكُمْ وَ نُنْشِئَكُمْ في ما لا تَعْلَمُون « 1 »\r\nوَ ضَرَبَ لَنا مَثَلًا وَ نَسِيَ خَلْقَهُ قالَ مَنْ يُحْيِ الْعِظامَ وَ هِيَ رَميمٌ . . . . أَ وَ لَيْسَ الَّذي خَلَقَ السَّماواتِ وَ الْأَرْضَ بِقادِرٍ عَلي أَنْ يَخْلُقَ مِثْلَهُمْ بَلي وَ هُوَ الْخَلَّاقُ الْعَليمُ « 2 »\r\n\r\n\r\n","description":"","footnote":"\r\n( 1 ) . واقعه / 61 - 60\r\n( 2 ) . يس / 78 و 81\r\n","page_name":" 201 ","page_number":201},
  {"content":"\r\n\r\nبه عنوان مثال جسم انسان در پيرى « مثل » جسم او در جوانى است ، ولى « عين » آن نيست و در قيامت نيز چنين امرى تحقّق مىيابد . سرّ مطلب در اين است كه تمام لذّات و دردها مربوط به روح است و جسم ، وسيله‌اىبراى لذّت بردن و يا عذاب كشيدن محسوب مىشود . بنا بر تعبير فلاسفه ، شخصيت انسان ، انسانيت اوست و انسانيت ، مربوط به روح او است و جسم هيچ دخالتى در تحقّق آن ندارد .\r\n\r\nبرزخ\r\nواژهء « برزخ » در لغت به معنى چيزى است كه ميان دو شىء قرار مىگيرد . « عالم برزخ » يا « عالم قبر » يا « عالم ارواح » به عالمى گفته مىشود كه ميان دنيا و آخرت واقع شده است . اين عالم داراى سه منزل است كه عبارتند از منزلى در وقت مرگ ، منزلى در قبر و منزلى تا روز قيامت .\r\nروشن‌ترين تصويرى كه از زندگى در عالم برزخ وجود دارد اين است كه روح انسان ، پس از پايان زندگى دنيوى و ويرانى جسم فعلى ، در اجساد لطيفى قرار مىگيرد كه شبيه و مثل جسم دنيوى است ، ولى از عوارض و خصوصيات‌آن بر كنار است .\r\nدر برخى از روايات عالم برزخ به حالت رؤيا و خواب تشبيه شده است . « 1 » و بر اساس آياتى از قرآن كريم ، نيكوكاران در برزخ ، متنعّم و بدكاران در آن عالم ، معذّب خواهند بود . « 2 »\r\n\r\n\r\n","description":"","footnote":"\r\n( 1 ) . بحارالانوار ، ج 6 ، ص 271\r\n( 2 ) . ر . ك : يس / 27 - 26 ، غافر / 46\r\n","page_name":" 202 ","page_number":202},
  {"content":"\r\n\r\nاز اين آيات و روايات روشن مىشود كه بهشت و نعمت‌هاى آن و نيز جهنّم و عذاب‌هاى آن در عالم برزخ هم وجود دارد .\r\n\r\nابطال تناسخ\r\nبرخى از فرقه‌ها معتقدند كه روح انسان بعد از مرگ ، به بدن ديگرى در اين دنيا باز مىگردد و زندگى مجددى را آغاز مىنمايد . اگر متوفّى جزء صالحان باشد ، روح او در يك شخص متنعّم و آسوده و اگر جزء ناپاكان باشد ، روح او در يك شخص بلاكش و ناآرام حلول مىكند .\r\nاين عقيده هم از نظر عقلى و هم از نظر شرعى باطل است و وجود عالم برزخ و تصريح قرآن كريم به وجود چنين عالمى ، مهم‌ترين دليل بر ردّ اين اعتقاد است .\r\nقالَ رَبِّ ارْجِعُونِ لَعَلّى اعْمَلُ صالِحاً فيما تَرَكْتُ كَلّا انَّها كَلِمَةٌ هُوَ قائِلُها وَ مِنْ وَرائِهِمْ بَرْزَخٌ الى يَومِ يُبْعَثُونَ « 1 »\r\nدلايل علمى و عقلى ديگرى نيز جهت ردّ اين اعتقاد وجود دارد كه در اين نوشتار فرصت بازگوئى آن دلايل نيست و در كتب اعتقادى آمده است .\r\n\r\nقيامت\r\nمنزل دوّم بعد از مرگ ، « عالم قيامت » است كه خود داراى منازلى است : منزل نفخ صور ، منزل اجتماع تمام انسان‌ها ، منزل حسابرسى به اعمال انسان‌ها ، منزل تحويل دادن نامهء\r\n\r\n\r\n","description":"","footnote":"\r\n( 1 ) . مؤمنون / 100 - 99\r\n","page_name":" 203 ","page_number":203},
  {"content":"\r\n\r\nاعمال خوبان و بدكاران ، منزل شفاعت ، منزل عبور انسان‌ها از روى صراط و سپس جاى گرفتن در منزلگاه ابدى ( بهشت براى نيكوكاران و جهنّم براى بدكاران ) .\r\nدر قرآن شريف دربارهء هر يك از اين منازل ، آيات فراوانى وجود دارد كه در اين مجال امكان‌بازگوئى آن آيات نيست . « 1 »\r\n\r\nشفاعت\r\nشفاعت به اعتقاد شيعه ، يك امر ضرورى است ؛ به اين معنى كه افرادى مانند پيامبر گرامى اسلام ( ص ) و اهل‌بيت آن حضرت ( ع ) ، از خداوند متعال ، آمرزش بعضى از گناه‌كاران را مىطلبند و خداى متعال دعوت ايشان را اجابت مىكند و آن گنهكاران را مورد آمرزش و رحمت خود قرار مىدهد . در خصوص شفاعت ، علاوه بر وجود روايات متواتر و فراوان ، آيات متعدّدى در قرآن شريف وجود دارد . « 2 »\r\nنكتهء قابل توجّه اينكه شفاعت بايد به اذن خداى متعال باشد و معناى شفاعت نيز اين نيست كه كسى به ناحق ، بهشتى يا جهنّمى شود ، يا در روز رستاخيز با فريب ، پارتى ، رشوه و زور ، كسى به‌جاى ديگرى عذاب شود يا ظالمى از آتش نجات يابد . همچنين شفاعت نياز جدّى به لياقت و زمينه‌سازى داردو افرادى نظير ستمگران و بىنمازان ، لياقتِ شفاعت را ندارند . از اين‌رو قرآن‌كريم در آياتى ، شفاعت براى نالايقان را رد مىكند :\r\n\r\n\r\n","description":"","footnote":"\r\n( 1 ) . ر . ك : زمر / 68 ، يس / 53 ، انبياء / 47 ، الحاقّه / 25 و 19 ، انبياء / 28 ، مريم / 71 72 ، نازعات / 41 - 37\r\n( 2 ) . البقره / 255 ، انبياء / 28 ، مريم / 87 ، مدّثّر / 48\r\n","page_name":" 204 ","page_number":204},
  {"content":"\r\n\r\nفَما تَنْفَعُهُمْ شَفاعَةُ الشَّافِعينَ « 1 » يعنى شفاعت در روز قيامت هست ؛ امّا نه براى نااهلان . و بايد توجّه داشت كه اين‌گونه آيات ، در مقام نفى اصلِ شفاعت نيست . « 2 »\r\n\r\nشاهدان در قيامت\r\nبنابر تصريح قرآن كريم و روايات اهل‌بيت ( ع ) ، در روز قيامت شاهدانى هستند كه به نفع يا ضرر انسان شهادت مىدهند . اين شاهدان در دنياى فعلى ، مراقب كردار و گفتار آدمى هستند ، بلكه نحوهء اعمال و نيت هركسى را درك مىكنند و از چگونگى و كمّ و كيف آن اطّلاع كافى دارند تا بتوانند شهادت دهند . در اين نوشتار به هشت گروه از شاهدان قيامت اشاره مىشود ، ولى به جهت رعايت اختصار ، از توضيح در خصوص چگونگى نظارت شاهدان و يا بيان آيات قرآن در مورد چگونگى مراقبت آنان خوددارى مىگردد .\r\nاوّل : خداوند متعال ؛ دوّم : ملائكهء الهى ؛ سوّم : انبياء الهى ( ع ) ؛ چهارم : امامان معصوم ( ع ) ؛ پنجم : اعضا و جوارح و دل انسان ؛ ششم : اعمال انسان ؛ هفتم : هويت انسان ؛ هشتم : مكان و زمان اعمال .\r\nتوجّه به اينكه همواره از اعمال و گفتار و بلكه نيات انسان مراقبت مىشود ، يك نيروى كنترل‌كننده براى انسان محسوب مىگردد و او را از انجام گناه و معصيت باز مىدارد .\r\n\r\n\r\n","description":"","footnote":"\r\n( 1 ) . مدّثر / 48\r\n( 2 ) . ر . ك : بقره / 48 ، سجده / 4 ، غافر / 18\r\n","page_name":" 205 ","page_number":205},
  {"content":"\r\n\r\n\r\nتجسّم اعمال\r\nتجسّم عمل در قرآن‌كريم به سه‌گونه تصوير شده است كه عبارتند از :\r\nالف ) تمام اعمال انسان در زندگى دنيوى او تأثير دارد . اعمال نيك ، موجب پيدايش زندگى سالم و حيات طيبه مىشود و كارهاى ناشايست ، زندگى ناسالم و بىارزشى به همراه دارد . يعنى زندگى سالم يا ناسالمى كه هركس دارد ، جزاى عمل او نيست ، بلكه بروز و ظهور اعمال اوست و به عبارت روشن‌تر ، « تجسّم عمل » وى محسوب مىگردد .\r\nب ) اعمال هر انسانى صورت ملكوتى دارد و در دنيا و آخرت با اوست ؛ بنابراين ، نعمت‌هاى بهشت يا نقمت‌هاى جهنّم ، تجسّم همان اعمال انسان است كه در قيامت نيز او را همراهى مىكند .\r\nج ) رفتار و كردار آدمى ، تأثير به سزائى در تكوين هويت او دارد ، به‌گونه‌اى كه اعمال هر انسانى براى او « ملكه » مىسازد . به عبارت روشن‌تر اگر انسان خود را به عملى عادت دهد ، به تدريج همان عمل شخصيت وى را مىسازد و موجب تكوين يك هويت خوب يا بد براى او مىشود . از اين جهت ، رفتار ، گفتار و كردار نيكو ، شخصيتى شكوفا و باطراوت در دنيا و آخرت به انسان مىبخشد و افكار ، گفتار و كردار ناشايست ، شخصيتى پست و حيوانىدر دو جهان براى آدمى پديد مىآورد . چنان كه اهل معرفت و صاحبان چشمان تيزبين ، هويت ديگر انسان‌ها را در همين دنيا نيز ملاحظه مىكنند .\r\n\r\n","description":"","footnote":"","page_name":" 206 ","page_number":206},
  {"content":"\r\n\r\n\r\nنامهء اعمال\r\nسه‌گونه نامهء عمل در روز رستاخيز تصوير و ترسيم شده است :\r\nالف ) پروندهء عمر كه بهشتيان آن را در دست راست و جهنّميان به دست چپ خواهند گرفت .\r\nب ) همهء آنچه هر انسانى در اين دنيا انجام داده است ، در آن سرا به گونه‌اى كه آن اعمال داراى حيات و شعور است و با قيامت متناسب شده است ، حاضر مىيابد . اين ، همان نوع دوّم تجسّم عمل است كه بحث آن گذشت .\r\nج ) همان‌گونه كه در قسم سوّم تجسّم عمل بيان شد ، هويت هر شخصى - كه در اثر انجام اعمال صالح و غيرصالح - براى او پديد آمده است ، در روز رستاخيز بروز و ظهور كرده و او را به‌همان شكل و گونه‌اى در مىآورد كه نتيجهء اعمالش اقتضا مىكند . به اين ترتيب هر انسانى مىتواند توسّط هويتى كه در سراى آخرت دارد ، حسابگر خويش باشد ؛ زيرا صفحهء نفس انسان ، بالاتر ، بهتر ، ظاهرتر و گوياتر از هر نامه‌اى است .\r\n\r\nپاداش و كيفر ، تكوينى است نه قراردادى\r\nآنچه آدمى در اين دنياى فانى مىكارد ، در سراى باقى برداشت مىكند . ولى نكتهء ظريف اين بحث اينجاست كه اگر انسان ذرّه‌اى خوبى كند ، همان را به‌صورت پاداش و نعمت‌هاى بهشتى مىيابد و اگر ذرّه‌اى بدى كند نيز ، همان را به صورت آتش در جهنّم مشاهده مىكند . به‌بيان روشن‌تر ، انسان خودِ آن خير يا شرّى كه انجام داده است را مىبيند ، نه جزاى آن را .\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nبنابراين نعمت‌هاى بهشتى و عذاب‌هاى دردناك جهنّمى ، امرى قراردادى و به عنوان پاداش يا كيفر نيست تا گفته شود آن پاداش‌هاو كيفرها با اعمال موقّت دنيائى تناسب ندارد ؛ هم‌چنان‌كه خلود و جاودانگى نيكوكاران در بهشت يا معصيت‌كاران در جهنّم ، امرى طبيعى است .\r\nالبته « توبه » در اين دنيا و « مغفرت » و « شفاعت » در آخرت ، موجب رهائى گناهكارانى مىشود كه لياقت داشته يا زمينه‌سازى كرده باشند .\r\n\r\nخلود در آتش\r\nبنابر اعتقاد شيعه ، و بر اساس برخى از آيات و روايات ، كسانى كه درّ گرانبهاى ايمان را در صدف وجود خويش نگه داشته‌اند ، ولى در اثر نافرمانى و معصيت‌ها ، جهنّمى شده‌اند ، به اندازه‌اى در جهنّم مىمانند كه آتش و عذاب الهى ، كدورت‌ها و ناخالصىهاى آنان را از بين ببرد ، تا آنگاه پاكيزه و لايق بهشت شوند . بنابراين خلود در آتش براى اين‌گونه افراد ، دائمى و هميشگى نخواهد بود . امّا مجرمانى كه كفر و عناد ورزيده‌اند يا راه شرك و گمراهى را پيش گرفته‌اند ، براى هميشه در آتش دوزخ باقى خواهند ماند .\r\n\r\nجهنّم ، جايگاه معاندان\r\nاز منظر شرع مقدّس و نيز طبق گواه عقل ، پروردگار رحمان انسان بىتقصير را عذاب نمىكند . بنابراين كسانى كه عناد و لجاج و تقصيرى نداشته باشند - گرچه حتّى كافر يا مشرك\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nباشند - به عذاب جهنّم دچار نخواهند شد و جهنّم صرفاً جايگاه افراد لجوج و معاند است .\r\nنكتهء قابل توجّه اينكه ، افراد غيرمقصّر كه عذاب نمىشوند ، به بهشت موعود هم راه نخواهند يافت ؛ زيرا آن بهشت ، مخصوص متّقين و كسانى است كه در دنيا مسير قرب الهى را پيموده‌اند ، و اين‌گونه افراد به هر دليلى از حركت به سوى خداوند سبحان عقب مانده‌اند . امّا رحمت واسعهء حق‌تعالى آنان را در رفاه خواهد گذاشت و به هركه به اندازهء نيكىهايى كه داشته و منزلتى كه دارد ، پاداش خواهد داد .\r\nافراد غير مقصّر عبارتند از : مستضعفين فكرى يا سفهاء ، افراد مجبور يا مكره ، غافلانى كه كشف راه حق به فكر آنان نرسيده است و افرادى كه به فكر حق افتاده‌اند ولى اشتباهاً و بدون عناد و لجاج ، به باطل معتقد شده‌اند .\r\n\r\nميزان اعمال\r\nاز آنجا كه ميزان سنجش هر چيزى بايد متناسب با آن باشد و ميزان براى سنجش معنويات ، فضايل است ، در قيامت ، انبياء و اوصياء ( ع ) كه فضايل مجسّم در ميان آدميان هستند ، ميزان اعمال يا همان وسيلهء سنجش اعمال انسان‌ها مىباشند .\r\nوزن اعمال نيز با ايمان ، خُلقيات ، نيات ، خلوص و تقوا مشخّص مىشود . بنابراين ، كسى كه به‌دستورات خداوند عمل نمىكند ، به اندازهء قدرت از همنوعان دستگيرى نمىنمايد و با فرورفتن در هوى و هوس‌هاى زودگذر ، عملًا آخرت را فراموش و حتّى تكذيب مىكند ، با انبياء و اوصياء تناسبى ندارد و اعمال وى در ترازوى روز قيامت ، وزنى نخواهد داشت .\r\n\r\n","description":"","footnote":"","page_name":" 209 ","page_number":209},
  {"content":"\r\n\r\n\r\nصراط\r\nاز قرآن كريم استفاده مىشود كه راه بهشت از جهنّم مىگذرد . اهل بهشت پس از عبور از جهنّم به بهشت مىرسند و اهل جهنّم همانجا مىمانند . « 1 »\r\nصراط كه آن را « پل صراط » ناميده‌اند نيز گوئى پلى است كه از روى جهنّم مىگذرد ؛ و از آنجا كه آخرت باطن دنياست ، صراط آخرت نيز باطن صراط دنياست كه آن را صراط مستقيم مىنامند و همان « اسلام » است . هركه در اين دنياى فانى از صراط مستقيم يا اسلام منحرف گردد ، در سراى آخرت هم بر صراط خواهد لغزيد . بنابراين آدمى بايد براى گذشتن از صراط مستقيم دنيا ، توبه ، تضرّع ، تقوا ، تخليه ، تحليه ، تجليه ، و لقاء و بهره‌مندى از راهنما را شرط اساسى رستگارى بداند تا بتواند بدون انحراف و لغزش ، از صراط آخرت عبور كند و وارد بهشت گردد .\r\n\r\nتوبه\r\nتوبه يعنى پشيمانى و سرافكندگى گناهكار از قصور يا تقصيرى كه داشته است و بازگشت او از زير پرچم شيطان جنّى و انسى به سوى خداوند تبارك و تعالى .\r\nپروردگار مهربان ، پذيرش چنين توبه‌اى و آمرزش گناهان - هر چند بزرگ باشد - را وعده داده است ، هر چند توبه گنهكار بارها شكسته شده باشد . « 2 »\r\n\r\n\r\n","description":"","footnote":"\r\n( 1 ) . مريم / 72 - 71\r\n( 2 ) . زمر / 53 ؛ فرقان / 70 - 68\r\n","page_name":" 210 ","page_number":210},
  {"content":"\r\n\r\nتوبه هيچ شرطى ندارد و به صرف پيدا شدن حالت درونى پشيمانى از گناه ، توبه حاصل مىگردد . البته بايد دانست كه لازمهء پشيمانى ، تصميم قطعى بر ترك گناه و عمل بر طبق دستورات الهى است .\r\nدر برخى از آيات قرآن كريم ، به ظاهر شرايطى براى تحقّق توبه بيان شده است « 1 » كه از جمله مىتوان به چهار شرط ظاهرى ذيل اشاره نمود :\r\nالف ) گناه از روى جهالت و نادانى باشد .\r\nب ) توبه را به تأخير نيندازد .\r\nج ) توبه قبل از ديدن مرگ باشد .\r\nد ) توبه بعد از مرگ نباشد .\r\nنكتهء اخلاقى اين شروط ظاهرى اين است كه در موارد فوق‌الذّكر ، انسان گنهكار ، موفّق به توبهء از گناه نمىشود و يا در برخى از موارد ، خود را گناهكار نمىشمارد كه پشيمان شده و توبه كند و در مواردى نيز پشيمانى واقعى براى گناهكار رخ نمىدهد و ندامت او در اثر كيفرى است كه در مقابل راه خود مشاهده مىكند و چنانچه رها شود ، مجدّداً مرتكب همان گناهان خواهد شد و به دروغ اظهار پشيمانى و ندامت مىكند . بنابراين ، توبه هيچ شرطى ندارد و صرف پشيمانى حقيقى ، تحقّق مىيابد .\r\n\r\n\r\n\r\n","description":"","footnote":"\r\n( 1 ) . نساء / 18 - 17\r\n","page_name":" 211 ","page_number":211}
  ]